[Intangible Textual Heritage](../../index)  [Africa](../index.md) 
[Index](index)  [Previous](jas127)  [Next](jas129.md)   
 [\[Note\]](jas1289n.md)

------------------------------------------------------------------------

### 128. The Goat in the Lion's Den.

Henry Spence, Bog, Westmoreland.

Goat wid two kids were trabbling one day long trabbling, an' trabble
till almost evening, an' rain commence to fa' now. So

{p. 161}

'eh see a great rock, an' mudder an' two kids went under de rock to
shelter, didn't know dat was de lion house. So de lion see de t'ree goat
coming, he grunt like a great rolling. De mudder of de goat frighten.
'he said to de lion, "Good-evening, minister!" an' de lion tell him
"Evening." An' he said to de lion him looking fe a minister to baptize
dese two kids, an' say, want to give dese two kid a name. De lion said
to him, "Dis one name is 'Dinner' an' dis one name is 'Breakfas'
tomorrow' an' you, de mudder, name is 'Dinner tomorrow'!"

So after him get dese t'ree name, de goat was well frighten how to come
out back; an' de two kid hear de name dem got, so de heart commence to
leap bup, bup, bup! De lion ax de mudder what's de matter wid de two
kid. De mudder said, "As de room is so hot, dey seem terrify." An' de
mudder said as dey is in heah, kyan' go, if he would jus' allow de two
kid to go outside get a little air. De lion agree, until when
dinner-time come on 'em mus' go in back. An' de mudder whisper to de two
kid mus' mek de way as sharp as ever dey can mek it befo' dusk. So when
de lion see it coming on evening an' no see de two kid come back,
commence to roll again, she commence wonder how dem stay out too long,
so ax de lion if de lion allow him to go bring dem back in befo' de time
too late. De lion agree. An' when de mudder go out, neber see one
back--eb'rybody gone!

Meaning of dat, a woman have more knowledge dan a man.

------------------------------------------------------------------------

[Next: 129. The Donkey, the Cat and the Lion's Head.](jas129.md)
