[Intangible Textual Heritage](../../../index)  [Classics](../../index.md) 
[Petronius](../index)  [Index (English)](../satyr/index.md)  [Index
(Latin)](index)  [English](../satyr/sat04.htm#XVI)  [Previous](satl015.md) 
[Next](satl017.md) 

------------------------------------------------------------------------

\[XVI\] Sed ut primum beneficio Gitonis praeparata nos implevimus cena,
ostium satis audaci strepitu impulsum exsonuit. Cum et ipsi ergo pallidi
rogaremus quis esset: "Aperi, inquit, iam scies." Dumque loquimur, sera
sua sponte delapsa cecidit reclusaeque subito fores admiserunt
intrantem. Mulier autem erat operto capite, et: "Me derisisse, inquit,
vos putabatis? Ego sum ancilla Quartillae, cuius vos sacrum ante cryptam
turbastis. Ecce ipsa venit ad stabulum petitque ut vobiscum loqui
liceat. Nolite perturbari. Nec accusat errorem vestrum nec punit, immo
potius miratur, quis deus iuvenes tam urbanos in suam regionem
detulerit."

------------------------------------------------------------------------

[Next: XVII](satl017.md)
