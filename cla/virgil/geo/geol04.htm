<HTML>
<HEAD>
<TITLE>The Georgics of Virgil: Fourth Book</TITLE>
</HEAD>
<BODY>


<CENTER>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Classics</A>&nbsp;
<A HREF="../index.htm">Virgil</A>&nbsp;
<A HREF="index.htm">Index</A>&nbsp;
<A HREF="geo04.htm">English</A>&nbsp;
<A HREF="geol03.htm">Previous</A>&nbsp;
</CENTER>
<HR>
<H1 ALIGN="CENTER">GEORGICS IV</H1>


<FONT SIZE=4>
Protinus aerii mellis caelestia dona<BR>
exsequar: hanc etiam, Maecenas, adspice partem.<BR>
Admiranda tibi levium spectacula rerum<BR>
magnanimosque duces totiusque ordine gentis<BR>
</FONT><FONT SIZE=2>5
</FONT><FONT SIZE=4>mores et studia et populos et proelia dicam.<BR>
In tenui labor; at tenuis non gloria, si quem<BR>
numina laeva sinunt auditque vocatus Apollo.<BR>
Principio sedes apibus statioque petenda,<BR>
quo neque sit ventis aditus -- nam pabula venti<BR>
</FONT><FONT SIZE=2>10
</FONT><FONT SIZE=4>ferre domum prohibent -- neque oves haedique petulci<BR>
floribus insultent aut errans bucula campo<BR>
decutiat rorem et surgentes atterat herbas.<BR>
Absint et picti squalentia terga lacerti<BR>
pinguibus a stabulis meropesque aliaeque volucres<BR>
</FONT><FONT SIZE=2>15
</FONT><FONT SIZE=4>et manibus Procne pectus signata cruentis;<BR>
omnia nam late vastant ipsasque volantes<BR>
ore ferunt dulcem nidis immitibus escam.<BR>
At liquidi fontes et stagna virentia musco<BR>
adsint et tenuis fugiens per gramina rivus,<BR>
</FONT><FONT SIZE=2>20
</FONT><FONT SIZE=4>palmaque vestibulum aut ingens oleaster inumbret,<BR>
ut, cum prima novi ducent examina reges<BR>
vere suo ludetque favis emissa iuventus,<BR>
vicina invitet decedere ripa calori,<BR>
obviaque hospitiis teneat frondentibus arbos.<BR>
</FONT><FONT SIZE=2>25
</FONT><FONT SIZE=4>In medium, seu stabit iners seu profluet umor,<BR>
transversas salices et grandia conice saxa,<BR>
pontibus ut crebris possint consistere et alas<BR>
pandere ad aestivum solem, si forte morantes<BR>
sparserit aut praeceps Neptuno immerserit Eurus.<BR>
</FONT><FONT SIZE=2>30
</FONT><FONT SIZE=4>Haec circum casiae virides et olentia late<BR>
serpylla et graviter spirantis copia thymbrae<BR>
floreat inriguumque bibant violaria fontem.<BR>
Ipsa autem, seu corticibus tibi suta cavatis,<BR>
seu lento fuerint alvaria vimine texta,<BR>
</FONT><FONT SIZE=2>35
</FONT><FONT SIZE=4>angustos habeant aditus: nam frigore mella<BR>
cogit hiems, eademque calor liquefacta remittit.<BR>
Utraque vis apibus pariter metuenda; neque illae<BR>
nequiquam in tectis certatim tenuia cera<BR>
spiramenta linunt fucoque et floribus oras<BR>
</FONT><FONT SIZE=2>40
</FONT><FONT SIZE=4>explent collectumque haec ipsa ad munera gluten<BR>
et visco et Phrygiae servant pice lentius Idae.<BR>
Saepe etiam effossis, si vera est fama, latebris<BR>
sub terra fovere larem, penitusque repertae<BR>
pumicibusque cavis exesaeque arboris antro.<BR>
</FONT><FONT SIZE=2>45
</FONT><FONT SIZE=4>Tu tamen et levi rimosa cubilia limo<BR>
ungue fovens circum et raras superinice frondes.<BR>
Neu propius tectis taxum sine, neve rubentes<BR>
ure foco cancros, altae neu crede paludi,<BR>
aut ubi odor caeni gravis aut ubi concava pulsu<BR>
</FONT><FONT SIZE=2>50
</FONT><FONT SIZE=4>saxa sonant vocisque offensa resultat imago.<BR>
Quod superest, ubi pulsam hiemem sol aureus egit<BR>
sub terras caelumque aestiva luce reclusit,<BR>
illae continuo saltus silvasque peragrant<BR>
purpureosque metunt flores et flumina libant<BR>
</FONT><FONT SIZE=2>55
</FONT><FONT SIZE=4>summa leves. Hinc nescio qua dulcedine laetae<BR>
progeniem nidosque fovent, hinc arte recentes<BR>
excudunt ceras et mella tenacia fingunt.<BR>
Hinc ubi iam emissum caveis ad sidera caeli<BR>
nare per aestatem liquidam suspexeris agmen<BR>
</FONT><FONT SIZE=2>60
</FONT><FONT SIZE=4>obscuramque trahi vento mirabere nubem,<BR>
contemplator: aquas dulces et frondea semper<BR>
tecta petunt. Huc tu iussos adsperge sapores,<BR>
trita melisphylla et cerinthae ignobile gramen,<BR>
tinnitusque cie et Matris quate cymbala circum.<BR>
</FONT><FONT SIZE=2>65
</FONT><FONT SIZE=4>ipsae consident medicatis sedibus, ipsae<BR>
intima more suo sese in cunabula condent.<BR>
Sin autem ad pugnam exierint, nam saepe duobus<BR>
regibus incessit magno discordia motu,<BR>
continuoque animos vulgi et trepidantia bello<BR>
</FONT><FONT SIZE=2>70
</FONT><FONT SIZE=4>corda licet longe praesciscere; namque morantes<BR>
Martius ille aeris rauci canor increpat et vox<BR>
auditur fractos sonitus imitata tubarum;<BR>
tum trepidae inter se coeunt pennisque coruscant<BR>
spiculaque exacuunt rostris aptantque lacertos<BR>
</FONT><FONT SIZE=2>75
</FONT><FONT SIZE=4>et circa regem atque ipsa ad praetoria densae<BR>
miscentur magnisque vocant clamoribus hostem.<BR>
Ergo ubi ver nactae sudum camposque patentes,<BR>
erumpunt portis; concurritur, aethere in alto<BR>
fit sonitus, magnum mixtae glomerantur in orbem<BR>
</FONT><FONT SIZE=2>80
</FONT><FONT SIZE=4>praecipitesque cadunt; non densior a&euml;re grando,<BR>
nec de concussa tantum pluit ilice glandis.<BR>
ipsi per medias acies insignibus alis<BR>
ingentes animos angusto in pectore versant,<BR>
usque adeo obnixi non cedere, dum gravis aut hos<BR>
</FONT><FONT SIZE=2>85
</FONT><FONT SIZE=4>aut hos versa fuga victor dare terga subegit.<BR>
Hi motus animorum atque haec certamina tanta<BR>
pulveris exigui iactu compressa quiescent.<BR>
Verum ubi ductores acie revocaveris ambo,<BR>
deterior qui visus, eum, ne prodigus obsit,<BR>
</FONT><FONT SIZE=2>90
</FONT><FONT SIZE=4>dede neci; melior vacua sine regnet in aula.<BR>
Alter erit maculis auro squalentibus ardens;<BR>
nam duo sunt genera: hic melior, insignis et ore<BR>
et rutilis clarus squamis, ille horridus alter<BR>
desidia latamque trahens inglorius alvum.<BR>
</FONT><FONT SIZE=2>95
</FONT><FONT SIZE=4>Ut binae regum facies, ita corpora plebis.<BR>
Namque aliae turpes horrent, ceu pulvere ab alto<BR>
cum venit et sicco terram spuit ore viator<BR>
aridus; elucent aliae et fulgore coruscant<BR>
ardentes auro et paribus lita corpora guttis.<BR>
</FONT><FONT SIZE=2>100
</FONT><FONT SIZE=4>Haec potior suboles, hinc caeli tempore certo<BR>
dulcia mella premes, nec tantum dulcia, quantum<BR>
et liquida et durum Bacchi domitura saporem.<BR>
At cum incerta volant caeloque examina ludunt<BR>
contemnuntque favos et frigida tecta relinquunt,<BR>
</FONT><FONT SIZE=2>105
</FONT><FONT SIZE=4>instabiles animos ludo prohibebis inani.<BR>
Nec magnus prohibere labor: tu regibus alas<BR>
eripe; non illis quisquam cunctantibus altum<BR>
ire iter aut castris audebit vellere signa.<BR>
Invitent croceis halantes floribus horti<BR>
</FONT><FONT SIZE=2>110
</FONT><FONT SIZE=4>et custos furum atque avium cum falce saligna<BR>
Hellespontiaci servet tutela Priapi.<BR>
Ipse thymum pinosque ferens de montibus altis<BR>
tecta serat late circum, cui talia curae;<BR>
ipse labore manum duro terat, ipse feraces<BR>
</FONT><FONT SIZE=2>115
</FONT><FONT SIZE=4>figat humo plantas et amicos inriget imbres.<BR>
Atque equidem, extremo ni iam sub fine laborum<BR>
vela traham et terris festinem advertere proram,<BR>
forsitan et, pingues hortos quae cura colendi<BR>
ornaret, canerem, biferique rosaria Paesti,<BR>
</FONT><FONT SIZE=2>120
</FONT><FONT SIZE=4>quoque modo potis gauderent intiba rivis <BR>
et virides apio ripae, tortusque per herbam<BR>
cresceret in ventrem cucumis; nec sera comantem<BR>
narcissum aut flexi tacuissem vimen acanthi<BR>
pallentesque hederas et amantes litora myrtos.<BR>
</FONT><FONT SIZE=2>125
</FONT><FONT SIZE=4>Namque sub Oebaliae memini me turribus arcis,<BR>
qua niger umectat flaventia culta Galaesus,<BR>
Corycium vidisse senem, cui pauca relicti<BR>
iugera ruris erant, nec fertilis illa iuvencis<BR>
nec pecori opportuna seges nec commoda Baccho.<BR>
</FONT><FONT SIZE=2>130
</FONT><FONT SIZE=4>Hic rarum tamen in dumis olus albaque circum <BR>
lilia verbenasque premens vescumque papaver<BR>
regum aequabat opes animis seraque revertens<BR>
nocte domum dapibus mensas onerabat inemptis.<BR>
Primus vere rosam atque autumno carpere poma,<BR>
</FONT><FONT SIZE=2>135
</FONT><FONT SIZE=4>et cum tristis hiems etiamnum frigore saxa <BR>
rumperet et glacie cursus frenaret aquarum,<BR>
ille comam mollis iam tondebat hyacinthi<BR>
aestatem increpitans seram Zephyrosque morantes.<BR>
Ergo apibus fetis idem atque examine multo<BR>
</FONT><FONT SIZE=2>140
</FONT><FONT SIZE=4>primus abundare et spumantia cogere pressis <BR>
mella favis; illi tiliae atque uberrima pinus,<BR>
quotque in flore novo pomis se fertilis arbos<BR>
induerat, totidem autumno matura tenebat.<BR>
Ille etiam seras in versum distulit ulmos<BR>
</FONT><FONT SIZE=2>145
</FONT><FONT SIZE=4>eduramque pirum et spinos iam pruna ferentes <BR>
iamque ministrantem platanum potantibus umbras.<BR>
Verum haec ipse equidem spatiis exclusus iniquis<BR>
praetereo atque aliis post me memoranda relinquo.<BR>
Nunc age, naturas apibus quas Iuppiter ipse<BR>
</FONT><FONT SIZE=2>150
</FONT><FONT SIZE=4>addidit, expediam, pro qua mercede canoros <BR>
Curetum sonitus crepitantiaque aera secutae<BR>
Dictaeo caeli regem pavere sub antro.<BR>
Solae communes natos, consortia tecta<BR>
urbis habent magnisque agitant sub legibus aevum,<BR>
</FONT><FONT SIZE=2>155
</FONT><FONT SIZE=4>et patriam solae et certos novere penates,<BR>
venturaeque hiemis memores aestate laborem<BR>
experiuntur et in medium quaesita reponunt.<BR>
Namque aliae victu invigilant et foedere pacto<BR>
exercentur agris; pars intra saepta domorum<BR>
</FONT><FONT SIZE=2>160
</FONT><FONT SIZE=4>Narcissi lacrimam et lentum de cortice gluten <BR>
prima favis ponunt fundamina, deinde tenaces<BR>
suspendunt ceras: aliae spem gentis adultos<BR>
educunt fetus, aliae purissima mella<BR>
stipant et liquido distendunt nectare cellas.<BR>
</FONT><FONT SIZE=2>165
</FONT><FONT SIZE=4>Sunt quibus ad portas cecidit custodia sorti,<BR>
inque vicem speculantur aquas et nubila caeli<BR>
aut onera accipiunt venientum aut agmine facto<BR>
ignavum fucos pecus a praesepibus arcent.<BR>
Fervet opus, redolentque thymo fragrantia mella.<BR>
</FONT><FONT SIZE=2>170
</FONT><FONT SIZE=4>ac veluti lentis Cyclopes fulmina massis <BR>
cum properant, alii taurinis follibus auras<BR>
accipiunt redduntque, alii stridentia tingunt<BR>
aera lacu; gemit impositis incudibus Aetna;<BR>
illi inter sese magna vi bracchia tollunt<BR>
</FONT><FONT SIZE=2>175
</FONT><FONT SIZE=4>in numerum versantque tenaci forcipe ferrum:<BR>
non aliter, si parva licet componere magnis,<BR>
Cecropias innatus apes amor urget habendi,<BR>
munere quamque suo. Grandaevis oppida curae<BR>
et munire favos et daedala fingere tecta.<BR>
</FONT><FONT SIZE=2>180
</FONT><FONT SIZE=4>At fessae multa referunt se nocte minores,<BR>
crura thymo plenae; pascuntur et arbuta passim<BR>
et glaucas salices casiamque crocumque rubentem<BR>
et pinguem tiliam et ferrugineos hyacinthos.<BR>
Omnibus una quies operum, labor omnibus unus:<BR>
</FONT><FONT SIZE=2>185
</FONT><FONT SIZE=4>mane ruunt portis; nusquam mora; rursus easdem <BR>
vesper ubi e pastu tandem decedere campis<BR>
admonuit, tum tecta petunt, tum corpora curant;<BR>
fit sonitus, mussantque oras et limina circum.<BR>
Post, ubi iam thalamis se composuere, siletur<BR>
</FONT><FONT SIZE=2>190
</FONT><FONT SIZE=4>in noctem fessosque sopor suus occupat artus.<BR>
Nec vero a stabulis pluvia impendente recedunt<BR>
longius aut credunt caelo adventantibus Euris,<BR>
sed circum tutae sub moenibus urbis aquantur,<BR>
excursusque breves temptant et saepe lapillos,<BR>
</FONT><FONT SIZE=2>195
</FONT><FONT SIZE=4>ut cumbae instabiles fluctu iactante saburram,<BR>
tollunt, his sese per inania nubila librant.<BR>
Illum adeo placuisse apibus mirabere morem,<BR>
quod neque concubitu indulgent nec corpora segnes<BR>
in Venerem solvunt aut fetus nixibus edunt:<BR>
</FONT><FONT SIZE=2>200
</FONT><FONT SIZE=4>verum ipsae e foliis natos, e suavibus herbis <BR>
ore legunt, ipsae regem parvosque Quirites<BR>
sufficiunt aulasque et cerea regna refigunt.<BR>
*Saepe etiam duris errando in cotibus alas<BR>
attrivere ultroque animam sub fasce dedere:<BR>
</FONT><FONT SIZE=2>205
</FONT><FONT SIZE=4>tantus amor florum et generandi gloria mellis.<BR>
Ergo ipsas quamvis angusti terminus aevi<BR>
excipiat, neque enim plus septima ducitur aestas,<BR>
at genus immortale manet multosque per annos<BR>
stat fortuna domus et avi numerantur avorum.<BR>
</FONT><FONT SIZE=2>210
</FONT><FONT SIZE=4>Praeterea regem non sic Aegyptus et ingens <BR>
Lydia nec populi Parthorum aut Medus Hydaspes<BR>
observant. Rege incolumi mens omnibus una est;<BR>
amisso rupere fidem constructaque mella<BR>
diripuere ipsae et crates solvere favorum.<BR>
</FONT><FONT SIZE=2>215
</FONT><FONT SIZE=4>Ille operum custos, illum admiruntur et omnes <BR>
circumstant fremitu denso stipantque frequentes<BR>
et saepe attollunt umeris et corpora bello<BR>
obiectant pulchramque petunt per vulnera mortem.<BR>
His quidam signis atque haec exempla secuti<BR>
</FONT><FONT SIZE=2>220
</FONT><FONT SIZE=4>esse apibus partem divinae mentis et haustus <BR>
aetherios dixere; deum namque ire per omnes<BR>
terrasque tractusque maris caelumque profundum.<BR>
Hinc pecudes, armenta, viros, genus omne ferarum,<BR>
quemque sibi tenues nascentem arcessere vitas;<BR>
</FONT><FONT SIZE=2>225
</FONT><FONT SIZE=4>scilicet huc reddi deinde ac resoluta referri <BR>
omnia nec morti esse locum, sed viva volare<BR>
sideris in numerum atque alto succedere caelo.<BR>
Siquando sedem angustam servataque mella<BR>
thesauris relines, prius haustu sparsus aquarum<BR>
</FONT><FONT SIZE=2>230
</FONT><FONT SIZE=4>ora fove fumosque manu praetende sequaces.<BR>
Bis gravidos cogunt fetus, duo tempora messis,<BR>
Taygete simul os terris ostendit honestum<BR>
Pleas et Oceani spretos pede reppulit amnes,<BR>
aut eadem sidus fugiens ubi Piscis aquosi<BR>
</FONT><FONT SIZE=2>235
</FONT><FONT SIZE=4>tristior hibernas caelo descendit in undas.<BR>
Illis ira modum supra est, laesaeque venenum<BR>
morsibus inspirant et spicula caeca relinquunt<BR>
adfixae venis animasque in vulnere ponunt.<BR>
Sin duram metues hiemem parcesque futuro<BR>
</FONT><FONT SIZE=2>240
</FONT><FONT SIZE=4>contunsosque animos et res miserabere fractas,<BR>
at suffire thymo cerasque recidere inanes<BR>
quis dubitet? nam saepe favos ignotus adedit<BR>
stellio et lucifugis congesta cubilia blattis<BR>
immunisque sedens aliena ad pabula fucus<BR>
</FONT><FONT SIZE=2>245
</FONT><FONT SIZE=4>aut asper crabro imparibus se immiscuit armis,<BR>
aut dirum tiniae genus, aut invisa Minervae<BR>
laxos in foribus suspendit aranea casses.<BR>
Quo magis exhaustae fuerint, hoc acrius omnes<BR>
incumbent generis lapsi sarcire ruinas<BR>
</FONT><FONT SIZE=2>250
</FONT><FONT SIZE=4>complebuntque foros et floribus horrea texent.<BR>
Si vero, quoniam casus apibus quoque nostros<BR>
vita tulit, tristi languebunt corpora morbo -- <BR>
quod iam non dubiis poteris cognoscere signis:<BR>
continuo est aegris alius color, horrida vultum<BR>
</FONT><FONT SIZE=2>255
</FONT><FONT SIZE=4>deformat macies, tum corpora luce carentum <BR>
exportant tectis et tristia funera ducunt;<BR>
aut illae pedibus conexae ad limina pendent,<BR>
aut intus clausis cunctantur in aedibus, omnes<BR>
ignavaeque fame et contracto frigore pigrae.<BR>
</FONT><FONT SIZE=2>260
</FONT><FONT SIZE=4>Tum sonus auditur gravior, tractimque susurrant,<BR>
frigidus ut quondam silvis immurmurat Auster,<BR>
ut mare sollicitum stridit refluentibus undis,<BR>
aestuat ut clausis rapidus fornacibus ignis:<BR>
hic iam galbaneos suadebo incendere odores<BR>
</FONT><FONT SIZE=2>265
</FONT><FONT SIZE=4>mellaque harundineis inferre canalibus, ultro <BR>
hortantem et fessas ad pabula nota vocantem.<BR>
Proderit et tunsum gallae admiscere saporem<BR>
Arentesque rosas aut igni pinguia multo<BR>
defruta vel psithia passos de vite racemos<BR>
</FONT><FONT SIZE=2>270
</FONT><FONT SIZE=4>Cecropiumque thymum et grave olentia centaurea.<BR>
Est etiam flos in pratis, cui nomen amello<BR>
fecere agricolae, facilis quaerentibus herba;<BR>
namque uno ingentem tollit de caespite silvam,<BR>
aureus ipse, sed in foliis, quae plurima circum<BR>
</FONT><FONT SIZE=2>275
</FONT><FONT SIZE=4>funduntur, violae sublucet purpura nigrae;<BR>
[saepe deum nexis ornatae torquibus arae;]<BR>
asper in ore sapor; tonsis in vallibus illum<BR>
pastores et curva legunt prope flumina Mellae.<BR>
Huius odorato radices incoque Baccho<BR>
</FONT><FONT SIZE=2>280
</FONT><FONT SIZE=4>pabulaque in foribus plenis adpone canistris.<BR>
Sed siquem proles subito defecerit omnis,<BR>
nec genus unde novae stirpis revocetur habebit,<BR>
tempus et Arcadii memoranda inventa magistri<BR>
pandere, quoque modo caesis iam saepe iuvencis<BR>
</FONT><FONT SIZE=2>285
</FONT><FONT SIZE=4>insincerus apes tulerit cruor. Altius omnem <BR>
expediam prima repetens ab origine famam.<BR>
Nam qua Pellaei gens fortunata Canopi<BR>
accolit effuso stagnantem flumine Nilum<BR>
et circum pictis vehitur sua rura phaselis,<BR>
</FONT><FONT SIZE=2>290
</FONT><FONT SIZE=4>quaque pharetratae vicinia Persidis urget,<BR>
[et viridem Aegyptum nigra fecundat harena,<BR>
et diversa ruens septem discurrit in ora<BR>
usque coloratis amnis devexus ab Indis]<BR>
omnis in hac certam regio iacit arte salutem.<BR>
</FONT><FONT SIZE=2>295
</FONT><FONT SIZE=4>Exiguus primum atque ipsos contractus in usus <BR>
eligitur locus; hunc angustique imbrice tecti<BR>
parietibusque premunt artis et quattuor addunt,<BR>
quattuor a ventis obliqua luce fenestras.<BR>
Tum vitulus bima curvans iam cornua fronte<BR>
</FONT><FONT SIZE=2>300
</FONT><FONT SIZE=4>quaeritur; huic geminae nares et spiritus oris <BR>
multa reluctanti obstruitur, plagisque perempto<BR>
tunsa per integram solvuntur viscera pellem.<BR>
Sic positum in clauso linquunt et ramea costis<BR>
subiciunt fragmenta, thymum casiasque recentes.<BR>
</FONT><FONT SIZE=2>305
</FONT><FONT SIZE=4>Hoc geritur Zephyris primum impellentibus undas,<BR>
ante novis rubeant quam prata coloribus, ante<BR>
garrula quam tignis nidum suspendat hirundo.<BR>
Interea teneris tepefactus in ossibus umor<BR>
aestuat et visenda modis animalia miris,<BR>
</FONT><FONT SIZE=2>310
</FONT><FONT SIZE=4>trunca pedum primo, mox et stridentia pennis,<BR>
miscentur tenuemque magis magis a&euml;ra carpunt,<BR>
donec, ut aestivis effusus nubibus imber,<BR>
erupere aut ut nervo pulsante sagittae,<BR>
prima leves ineunt si quando proelia Parthi.<BR>
</FONT><FONT SIZE=2>315
</FONT><FONT SIZE=4>Quis deus hanc, Musae, quis nobis extudit artem?<BR>
Unde nova ingressus hominum experientia cepit?<BR>
Pastor Aristaeus fugiens Peneia Tempe,<BR>
amissis, ut fama, apibus morboque fameque,<BR>
tristis ad extremi sacrum caput adstitit amnis<BR>
</FONT><FONT SIZE=2>320
</FONT><FONT SIZE=4>multa querens atque hac adfatus voce parentem:<BR>
'Mater, Cyrene mater, quae gurgitis huius<BR>
ima tenes, quid me praeclara stirpe deorum,<BR>
si modo, quem perhibes, pater est Thymbraeus Apollo,<BR>
invisum fatis genuisti? aut quo tibi nostri<BR>
</FONT><FONT SIZE=2>325
</FONT><FONT SIZE=4>pulsus amor? quid me caelum sperare iubebas?<BR>
En etiam hunc ipsum vitae mortalis honorem,<BR>
quem mihi vix frugum et pecudum custodia sollers<BR>
omnia temptanti extuderat, te matre relinquo.<BR>
Quin age et ipsa manu felices erue silvas,<BR>
</FONT><FONT SIZE=2>330
</FONT><FONT SIZE=4>fer stabulis inimicum ignem atque interfice messes,<BR>
ure sata et validam in vites molire bipennem,<BR>
tanta meae si te ceperunt taedia laudis.'<BR>
At mater sonitum thalamo sub fluminis alti<BR>
sensit. Eam circum Milesia vellera Nymphae<BR>
</FONT><FONT SIZE=2>335
</FONT><FONT SIZE=4>carpebant hyali saturo fucata colore,<BR>
drymoque Xanthoque Ligeaque Phyllodoceque,<BR>
caesariem effusae nitidam per candida colla,<BR>
Nesaee Spioque Thaliaque Cymodoceque,<BR>
Cydippeque et flava Lycorias, altera virgo,<BR>
</FONT><FONT SIZE=2>340
</FONT><FONT SIZE=4>altera tum primos Lucinae experta labores,<BR>
Clioque et Beroe soror, Oceanitides ambae,<BR>
ambae auro, pictis incinctae pellibus ambae,<BR>
atque Ephyre atque Opis et Asia Deiopea<BR>
et tandem positis velox Arethusa sagittis.<BR>
</FONT><FONT SIZE=2>345
</FONT><FONT SIZE=4>Inter quas curam Clymene narrabat inanem <BR>
Vulcani Martisque dolos et dulcia furta,<BR>
aque Chao densos divum numerabat amores<BR>
carmine quo captae dum fusis mollia pensa<BR>
devolvunt, iterum maternas impulit aures<BR>
</FONT><FONT SIZE=2>350
</FONT><FONT SIZE=4>luctus Aristaei, vitreisque sedilibus omnes <BR>
obstipuere; sed ante alias Arethusa sorores<BR>
prospiciens summa flavum caput extulit unda<BR>
et procul: 'O gemitu non frustra exterrita tanto,<BR>
Cyrene soror, ipse tibi, tua maxima cura,<BR>
</FONT><FONT SIZE=2>355
</FONT><FONT SIZE=4>tristis Aristaeus Penei genitoris ad undam <BR>
stat lacrimans et te crudelem nomine dicit.'<BR>
Huic percussa nova mentem formidine mater,<BR>
'duc, age, duc ad nos; fas illi limina divum<BR>
tangere,' ait. Simul alta iubet discedere late<BR>
</FONT><FONT SIZE=2>360
</FONT><FONT SIZE=4>flumina, qua iuvenis gressus inferret. At illum <BR>
curvata in montis faciem circumstetit unda<BR>
accepitque sinu vasto misitque sub amnem.<BR>
Iamque domum mirans genetricis et umida regna<BR>
speluncisque lacus clausos lucosque sonantes<BR>
</FONT><FONT SIZE=2>365
</FONT><FONT SIZE=4>ibat et ingenti motu stupefactus aquarum <BR>
omnia sub magna labentia flumina terra<BR>
spectabat diversa locis, Phasimque Lycumque<BR>
et caput, unde altus primum se erumpit Enipeus<BR>
unde pater Tiberinus et unde Aniena fluenta<BR>
</FONT><FONT SIZE=2>370
</FONT><FONT SIZE=4>saxosusque sonans Hypanis Mysusque Caicus,<BR>
et gemina auratus taurino cornua vultu<BR>
Eridanus, quo non alius per pinguia culta<BR>
in mare purpureum violentior effluit amnis.<BR>
Postquam est in thalami pendentia pumice tecta<BR>
</FONT><FONT SIZE=2>375
</FONT><FONT SIZE=4>perventum et nati fletus cognovit inanes <BR>
Cyrene, manibus liquidos dant ordine fontes<BR>
germanae tonsisque ferunt mantelia villis;<BR>
pars epulis onerant mensas et plena reponunt<BR>
pocula, Panchaeis adolescunt ignibus arae;<BR>
</FONT><FONT SIZE=2>380
</FONT><FONT SIZE=4>et mater, 'Cape Maeonii carchesia Bacchi:<BR>
Oceano libemus,' ait. Simul ipsa precatur<BR>
Oceanumque patrem rerum Nymphasque sorores<BR>
centum quae silvas, centum quae flumina servant.<BR>
Ter liquido ardentem perfundit nectare Vestam,<BR>
</FONT><FONT SIZE=2>385
</FONT><FONT SIZE=4>ter flamma ad summum tecti subiecta reluxit.<BR>
Omine quo firmans animum sic incipit ipsa:<BR>
'Est in Carphatio Neptuni gurgite vates<BR>
caeruleus Proteus, magnum qui piscibus aequor<BR>
et iuncto bipedum curru metitur equorum.<BR>
</FONT><FONT SIZE=2>390
</FONT><FONT SIZE=4>Hic nunc Emathiae portus patriamque revisit <BR>
Pallenen, hunc et Nymphae veneramur et ipse<BR>
grandaevus Nereus; novit namque omnia vates,<BR>
quae sint, quae fuerint, quae mox ventura trahantur;<BR>
quippe ita Neptuno visum est, immania cuius<BR>
</FONT><FONT SIZE=2>395
</FONT><FONT SIZE=4>armenta et turpes pascit sub gurgite phocas.<BR>
Hic tibi, nate, prius vinclis capiendus, ut omnem<BR>
expediat morbi causam eventusque secundet.<BR>
Nam sine vi non ulla dabit praecepta, neque illum<BR>
orando flectes; vim duram et vincula capto<BR>
</FONT><FONT SIZE=2>400
</FONT><FONT SIZE=4>tende; doli circum haec demum frangentur inanes.<BR>
Ipsa ego, te, medios cum sol accenderit aestus,<BR>
cum sitiunt herbae et pecori iam gratior umbra est,<BR>
in secreta senis ducam, quo fessus ab undis<BR>
se recipit, facile ut somno adgrediare iacentem.<BR>
</FONT><FONT SIZE=2>405
</FONT><FONT SIZE=4>Verum ubi correptum manibus vinclisque tenebis,<BR>
tum variae eludent species atque ora ferarum<BR>
Fiet enim subito sus horridus atraque tigris<BR>
squamosusque draco et fulva cervice leaena,<BR>
aut acrem flammae sonitum dabit atque ita vinclis<BR>
</FONT><FONT SIZE=2>410
</FONT><FONT SIZE=4>excidet, aut in aquas tenues dilapsus abibit.<BR>
Sed quanto ille magis formas se vertet in omnes,<BR>
tanto, nate, magis contende tenacia vincla,<BR>
donec talis erit mutato corpore, qualem<BR>
videris, incepto tegeret cum lumina somno.<BR>
</FONT><FONT SIZE=2>415
</FONT><FONT SIZE=4>Haec ait et liquidum ambrosiae defundit odorem,<BR>
quo totum nati corpus perduxit; at illi<BR>
dulcis compositis spiravit crinibus aura<BR>
atque habilis membris venit vigor. Est specus ingens<BR>
exesi latere in montis, quo plurima vento<BR>
</FONT><FONT SIZE=2>420
</FONT><FONT SIZE=4>cogitur inque sinus scindit sese unda reductos,<BR>
deprensis olim statio tutissima nautis;<BR>
intus se vasti Proteus tegit obice saxi.<BR>
Hic iuvenem in latebris aversum a lumine Nympha<BR>
collocat; ipsa procul nebulis obscura resistit.<BR>
</FONT><FONT SIZE=2>425
</FONT><FONT SIZE=4>Iam rapidus torrens sitientes Sirius Indos <BR>
ardebat, caelo et medium sol igneus orbem<BR>
hauserat; arebant herbae et cava flumina siccis<BR>
faucibus ad limum radii tepefacta coquebant:<BR>
cum Proteus consueta petens e fluctibus antra<BR>
</FONT><FONT SIZE=2>430
</FONT><FONT SIZE=4>ibat; eum vasti circum gens umida ponti <BR>
exsultans rorem late dispergit amarum.<BR>
Sternunt se somno diversae in litore phocae.<BR>
Ipse, velut stabuli custos in montibus olim,<BR>
vesper ubi e pastu vitulos ad tecta reducit,<BR>
</FONT><FONT SIZE=2>435
</FONT><FONT SIZE=4>auditisque lupos acuunt balatibus agni,<BR>
considit scopulo medius numerumque recenset.<BR>
Cuius Aristaeo quoniam est oblata facultas,<BR>
vix defessa senem passus componere membra<BR>
cum clamore ruit magno manicisque iacentem<BR>
</FONT><FONT SIZE=2>440
</FONT><FONT SIZE=4>occupat. Ille suae contra non immemor artis <BR>
omnia transformat sese in miracula rerum,<BR>
ignemque horribilemque feram fluviumque liquentem.<BR>
Verum ubi nulla fugam reperit fallacia, victus<BR>
in sese redit atque hominis tandem ore locutus:<BR>
</FONT><FONT SIZE=2>445
</FONT><FONT SIZE=4>'Nam quis te, iuvenum confidentissime, nostras <BR>
iussit adire domos? Quidve hinc petis?' inquit. At ille:<BR>
'Scis, Proteu, scis ipse; neque est te fallere quicquam<BR>
sed tu desine velle. Deum praecepta secuti<BR>
venimus hinc lapsis quaesitum oracula rebus.<BR>
</FONT><FONT SIZE=2>450
</FONT><FONT SIZE=4>Tantum effatus. Ad haec vates vi denique multa <BR>
ardentes oculos intorsit lumine glauco<BR>
et graviter frendens sic fatis ora resolvit.<BR>
Non te nullius exercent numinis irae;<BR>
magna luis commissa: tibi has miserabilis Orpheus<BR>
</FONT><FONT SIZE=2>455
</FONT><FONT SIZE=4>haudquaquam ob meritum poenas, ni fata resistant,<BR>
suscitat et rapta graviter pro coniuge saevit.<BR>
Illa quidem, dum te fugeret per flumina praeceps,<BR>
immanem ante pedes hydrum moritura puella<BR>
servantem ripas alta non vidit in herba.<BR>
</FONT><FONT SIZE=2>460
</FONT><FONT SIZE=4>At chorus aequalis Dryadum clamore supremos <BR>
implerunt montes; flerunt Rhodopeiae arces<BR>
altaque Pangaea et Rhesi mavortia tellus<BR>
atque Getae atque Hebrus et Actias Orithyia.<BR>
Ipse cava solans aegrum testudine amorem<BR>
</FONT><FONT SIZE=2>465
</FONT><FONT SIZE=4>te, dulcis coniunx, te solo in litore secum,<BR>
te veniente die, te decedente canebat.<BR>
Taenarias etiam fauces, alta ostia Ditis,<BR>
et caligantem nigra formidine lucum<BR>
ingressus manesque adiit regemque tremendum<BR>
</FONT><FONT SIZE=2>470
</FONT><FONT SIZE=4>nesciaque humanis precibus mansuescere corda.<BR>
At cantu commotae Erebi de sedibus imis<BR>
umbrae ibant tenues simulacraque luce carentum,<BR>
quam multa in foliis avium se milia condunt<BR>
vesper ubi aut hibernus agit de montibus imber,<BR>
</FONT><FONT SIZE=2>475
</FONT><FONT SIZE=4>matres atque viri defunctaque corpora vita <BR>
magnanimum heroum, pueri innuptaeque puellae,<BR>
impositique rogis iuvenes ante ora parentum,<BR>
quos circum limus niger et deformis harundo<BR>
Cocyti tardaque palus inamabilis unda<BR>
</FONT><FONT SIZE=2>480
</FONT><FONT SIZE=4>alligat et noviens Styx interfusa coercet.<BR>
Quin ipsae stupuere domus atque intima Leti<BR>
tartara caeruleosque implexae crinibus angues<BR>
Eumenides, tenuitque inhians tria Cerberus ora<BR>
atque Ixionii vento rota constitit orbis.<BR>
</FONT><FONT SIZE=2>485
</FONT><FONT SIZE=4>Iamque pedem referens casus evaserat omnes;<BR>
redditaque Eurydice superas veniebat ad auras,<BR>
pone sequens, namque hanc dederat Proserpina legem,<BR>
cum subita incautum dementia cepit amantem,<BR>
ignoscenda quidem, scirent si ignoscere manes.<BR>
</FONT><FONT SIZE=2>490
</FONT><FONT SIZE=4>Restitit Eurydicenque suam iam luce sub ipsa <BR>
immemor heu! victusque animi respexit. Ibi omnis<BR>
effusus labor atque immitis rupta tyranni<BR>
foedera, terque fragor stagnis auditus Avernis.<BR>
Illa, Quis et me, inquit, miseram et te perdidit, Orpheu,<BR>
</FONT><FONT SIZE=2>495
</FONT><FONT SIZE=4>quis tantus furor? En iterum crudelia retro <BR>
Fata vocant, conditque natantia lumina somnus.<BR>
Iamque vale: feror ingenti circumdata nocte<BR>
invalidasque tibi tendens, heu non tua, palmas!<BR>
dixit et ex oculis subito, ceu fumus in auras<BR>
</FONT><FONT SIZE=2>500
</FONT><FONT SIZE=4>commixtus tenues, fugit diversa, neque illum,<BR>
prensantem nequiquam umbras et multa volentem<BR>
dicere, praeterea vidit, nec portitor Orci<BR>
amplius obiectam passus transire paludem.<BR>
Quid faceret? Quo se rapta bis coniuge ferret?<BR>
</FONT><FONT SIZE=2>505
</FONT><FONT SIZE=4>Quo fletu Manis, quae numina voce moveret?<BR>
Illa quidem Stygia nabat iam frigida cumba.<BR>
Septem illum totos perhibent ex ordine menses<BR>
rupe sub a&euml;ria deserti ad Strymonis undam<BR>
flesse sibi et gelidis haec evolvisse sub antris<BR>
</FONT><FONT SIZE=2>510
</FONT><FONT SIZE=4>mulcentem tigres et agentem carmine quercus;<BR>
qualis populea maerens philomela sub umbra<BR>
amissos queritur fetus, quos durus arator<BR>
observans nido implumes detraxit; at illa<BR>
flet noctem ramoque sedens miserabile carmen<BR>
</FONT><FONT SIZE=2>515
</FONT><FONT SIZE=4>integrat et maestis late loca questibus implet.<BR>
Nulla Venus, non ulli animum flexere hymenaei.<BR>
Solus Hyperboreas glacies Tanaimque nivalem<BR>
arvaque Rhipaeis numquam viduata pruinis<BR>
lustrabat raptam Eurydicen atque inrita Ditis<BR>
</FONT><FONT SIZE=2>520
</FONT><FONT SIZE=4>dona querens; spretae Ciconum quo munere matres <BR>
inter sacra deum nocturnique orgia Bacchi<BR>
discerptum latos iuvenem sparsere per agros.<BR>
Tum quoque marmorea caput a cervice revulsum<BR>
gurgite cum medio portans Oeagrius Hebrus<BR>
</FONT><FONT SIZE=2>525
</FONT><FONT SIZE=4>volveret, Eurydicen vox ipsa et frigida lingua <BR>
ah miseram Eurydicen! anima fugiente vocabat:<BR>
Eurydicen toto referebant flumine ripae.<BR>
Haec Proteus, et se iactu dedit aequor in altum,<BR>
quaque dedit, spumantem undam sub vertice torsit.<BR>
</FONT><FONT SIZE=2>530
</FONT><FONT SIZE=4>At non Cyrene; namque ultro adfata timentem:<BR>
'Nate, licet tristes animo deponere curas.<BR>
Haec omnis morbi causa; hinc miserabile Nymphae,<BR>
cum quibus illa choros lucis agitabat in altis,<BR>
exitium misere apibus. Tu munera supplex<BR>
</FONT><FONT SIZE=2>535
</FONT><FONT SIZE=4>tende petens pacem et faciles venerare Napaeas;<BR>
namque dabunt veniam votis irasque remittent.<BR>
Sed modus orandi qui sit, prius ordine dicam.<BR>
Quattuor eximios praestanti corpore tauros,<BR>
qui tibi nunc viridis depascunt summa Lycaei,<BR>
</FONT><FONT SIZE=2>540
</FONT><FONT SIZE=4>delige et intacta totidem cervice iuvencas.<BR>
Quattuor his aras alta ad delubra dearum<BR>
constitue et sacrum iugulis demitte cruorem,<BR>
corporaque ipsa boum frondoso desere luco.<BR>
Post, ubi nona suos Aurora ostenderit ortus,<BR>
</FONT><FONT SIZE=2>545
</FONT><FONT SIZE=4>inferias Orphei Lethaea papavera mittes <BR>
et nigram mactabis ovem lucumque revises:<BR>
placatam Eurydicen vitula venerabere caesa.<BR>
Haud mora; continuo matris praecepta facessit;<BR>
ad delubra venit, monstratas excitat aras,<BR>
</FONT><FONT SIZE=2>550
</FONT><FONT SIZE=4>quattuor eximios praestanti corpore tauros <BR>
ducit et intacta totidem cervice iuvencas.<BR>
Post, ubi nona suos Aurora induxerat ortus,<BR>
inferias Orphei mittit lucumque revisit.<BR>
Hic vero subitum ac dictu mirabile monstrum<BR>
</FONT><FONT SIZE=2>555
</FONT><FONT SIZE=4>adspiciunt, liquefacta boum per viscera toto <BR>
stridere apes utero et ruptis effervere costis,<BR>
immensasque trahi nubes, iamque arbore summa<BR>
confluere et lentis uvam demittere ramis.<BR>
Haec super arvorum cultu pecorumque canebam<BR>
</FONT><FONT SIZE=2>560
</FONT><FONT SIZE=4>et super arboribus, Caesar dum magnus ad altum <BR>
fulminat Euphraten bello victorque volentes<BR>
per populos dat iura viamque adfectat Olympo.<BR>
Illo Vergilium me tempore dulcis alebat<BR>
Parthenope studiis florentem ignobilis oti,<BR>
</FONT><FONT SIZE=2>565
</FONT><FONT SIZE=4>carmina qui lusi pastorum audaxque iuventa,<BR>
Tityre, te patulae cecini sub tegmine fagi.<BR>


</FONT></BODY>
</HTML>
</BODY>
</HTML>
