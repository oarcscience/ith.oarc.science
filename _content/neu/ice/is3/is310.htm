<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Icelandic Sagas, Volume 3, at Intangible Textual Heritage">
<META name="keywords" content="Iceland Norse Mythology Viking Saga Sagas Folklore Orkney Flatey Norway">
<TITLE>Icelandic Sagas, Volume 3: Addenda to the Orkneyingers' Saga: I. Legenda De Sancto Magno: De Sancto Magno Martyre
Glorioso</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends &amp; Sagas</A>&nbsp;
<A HREF="../index">Iceland</A>&nbsp;
<A HREF="index">Index</A>&nbsp;
<A HREF="is309">Previous</A>&nbsp;
<A HREF="is311">Next</A>&nbsp;
</CENTER>
<HR>
</p>

<p align="center">ADDENDA TO THE MAGNUS SAGA</p>

<p align="center">&nbsp;</p>

<p align="center">I.</p>

<p align="center">&nbsp;</p>

<p align="center">LEGENDA DE SANCTO MAGNO. (1)</p>

<p align="center">&nbsp;</p>

<p align="center">DE SANCTO MAGNO MARTYRE GLORIOSO.</p>

<p align="center">&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Beatus igitur Magnus apud
Orchades insulas oriundus fuit, nobilissimus genere et alti sanguinis
parentelae.&nbsp; Pater ejus illarum insularum comes et dominus nominatissimus
juxta nomen magnorum qui sunt in terris.&nbsp; Mater ejus de nobilioribus
illius terrae duxisse fertur originem.&nbsp; Sed cum in multis nobilitas
generis parire soleat ignobilitatem mentis, Martyr beatus statim a primis
infantiae suae rudimentis SanctiSpiritus unctione edoctus nobilitatem solam
atque unicam animi virtutem reputabat.&nbsp; Agebat enim senem moribus, annis
puer, lasciviae puerilis expers.&nbsp; In gestu tam jocundus et hilaris, in
sermone tam amabilis, in incessu (2) tam modestus exstitit et gravis, ut nihil appareret
in eo, quod posset offendere intuentes.&nbsp; Sed quia ex convictu mores
formantur, et qui tangit picem, inquinabitur ab ea:&nbsp; cum ad intelligibilem
aetatem pervenisset, inter tam furialem quam feralemgentem constitutus, inter
protervos ad mores, ferales ad ritus, ad fidem impios, ad legem barbaros,
pronos ad vitia, (3) cervicosos ad disciplinam, se illorum moribus per dies
aliquot coepit conformare, marinus praedo existere, rapinis et spoliis vivere,
caedibus indulgere.&nbsp; Quod tamen, magis pravorum instinctu provacatus quam
propria iniquitate pulsatus, creditur actitasse.&nbsp; Denique cum beatus
Magnus hujusmodi sceleribus implicaretur, ad hoc tandem ventum est, ut patrem
et germanum comitatus Hatlandiam applicaret.&nbsp; Quos rex Noruegiae, in
expeditione positus cum infinita navium et armorum multitudine, utpote exteras
nationes invasurus, (4) comprehendens, inimicis secum resistere coegit.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tunc patre ejus apud
Norvegiam rebus humanis exempto, quidam Hako nomine, filius patrui sui irruens
in quendam procuratorum regis Norvegiae, qui patriam (5) beati Magni ex parte
regis administrabat, dominium (6) Orkadiae sibi subjugavit, cum non nisi pars
dimidia ei de jure competeret, alia autem pars ad beatum Magnum jure
haereditario spectabat.&nbsp; Beatus igitur Magnus ut invidiae locum daret et
furorem Hakonis ad tempus declinaret, ad regem Henricum filium Vilhelmi, qui
tunc temporis monarchiam Angliae fraeno moderabat justitiae, iter arripuit.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Qui cum ad praedictum regem
venisset, expositis negotiis et causis itineris sui, ab eodem honorifice est
receptus.&nbsp; Visitatis igitur sanctorum locis ad propriam terram itineris
sui cursum expedivit.&nbsp; Praedictus interim Hako non solum Orkadiam verum et
Cathaniam tam invasionis quam praedicationis titulo suae tyrannidi subjugavit.&nbsp;
Satellites autem sui in necem beati Magni conspirantes, sed simulationis nube
palliantes, cum beato viro pacifice in dolo locuti sunt ut beatus Magnus et
Hako statuto die in quadam insula, quae vocatur Egelesio cum pari numero
hominum et armorum convenirent.&nbsp; Placuit hoc beato utpote homini serenatae
conscientiae, cui vivere Christus et mori lucrum.&nbsp; Ad praedictam igitur
insulam, in qua mansio sua sita erat, cum duabus longis navibus, nullam mali
habens suspicionem, pervenit.&nbsp; Imminente vero die statuto inter eos,
praedictus Hako cum septem vel octo navibus plenis, viris Belial et sanguinem
sitientibus sibi associatis, praedictam insulam applicuit.&nbsp; Seditionem
igitur Hakonis comperiens Beatus Magnus se totum Deo committens, non timore
perterritus nec formidine perculsus, ecclesiam adiit.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Suis igitur vi vim
repellere volentibus fertur respondisse, se malle injuriam accipere quam
irrogare.&nbsp; Erat autem hora, qua sacerdos, vestibus sacris indutus in
altari Unigenitum Patris sub specie panis et vini in signum humanae
reconciliationis praesentavit.&nbsp; Sed praedictus Hako, ecclesiasticae
dignitatis abutens privilegio, ecclesiam Dei invadere non formidabat, missis
apparitoribus suis quatuor, quorum pedes veloces ad effundendum sanguinem, qui
ad omne opus nepharium caeteris promptiores et velociores, ut christum Domini
raperent et illum sibi praesentarent.&nbsp; Irruentibus igitur in ecclesiam
Domini apparitoribus, justus ab injustis injuste rapitur, extrahitur, et
Hakonis praesentiae praesentatur, in tali constantia perseverans, ut nec corpus
terrore nec mens horrore concuteretur.&nbsp; Nec mora, electus Dei Magnus ab
Hakone lictori tradebatur ut capitis sententia plecteretur.&nbsp; Eductus ergo
hilari mente et intrepido animo quasi ad epulas invitatus, agonem suum Domino
precibus commendans, securi bis in cerebrum suum vibrata, securus ictum
ferientis suscepit.&nbsp; Sed quem lictor exemit mundo, Jhesus Christus
inseruit coelo, sublimiter collocatum. (7)&nbsp; Mater vero illius Yra (8)
nomine ad Hakonem accedens christianam sepulturam beato martyri vix obtinuit
impetrare.</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Collecta.&nbsp; Deus, cujus
nutu absque sanctorum solatio, nullius temporis praeterit cursus, tribue nobis
tua piissima dignatione, ut sancti Magni martyris tui pia interventione, in
cunctis adversitatibus assidua tuae magnae misericordiae mereamur potiri
consolatione.&nbsp; Per Dominum.&nbsp; Amen.</p>

<p>&nbsp;</p>

<p>*********************</p>

<p>1.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; From
Cd. Chart. Arna-Magn. 670. f. 4t0., compared with a copy made by Arni Magnus'
son from the fragment of a lost vellum MS.&nbsp; The Cd. 670 is here in the
notes marked a., and the copy of the fragment b.</p>

<p>2.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; in
incessu] fr. b.; et in sensu, a.</p>

<p>3.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; vitia ]
lites, fr. b.</p>

<p>4.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; After
"invasurus," fr. b. has the following: --- "Comprehendens multos
(sic) secum residere coegit.&nbsp; Sed omnipotens Deus, cui proprium est
misereri semper et parcere, electum suum a talibus voluit mercimoniis
suspendere, et ostendere illi, quanta oporteret eum pati pro nomine ipsius, ut
qui sanguinem innocentem multotiens fuderat ipse quandoque Spiritus Sancti
victima fieret, ut proprium sanguinem Christo libaret.&nbsp; Unde contigit, ut
de manu violenti regis et praedatoris eva.... "&nbsp; Reliqua desunt.</p>

<p>5.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; patriam
] patrimonium.</p>

<p>6.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
dominium ] dominum, Cd.</p>

<p>7.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
collocatum ] emend., collocatus, Cd.</p>

<p>8.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Yra ]
for Thora.</p>

<p>&nbsp;</p>

<p><HR>
<CENTER>
<A HREF="is311">Next: II. Hor&aelig; In Festo Magni Comitis Martyris</A></CENTER>
</BODY>
</HTML>
