<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Celtic Dragon Myth, by J.F. Campbell, [1911], full text etext at Intangible Textual Heritage">
<META name="keywords" content="Celtic Dragon Dragons Mythology Legend Literature Poetry Gaelic Irish Welsh Scottish Mermaid Mermaids Giant Giants Fairy Fairies Sidhe">
<TITLE>The Celtic Dragon Myth: Gaelic: Na Tr&igrave; Rathaidean M&oacute;ra (The Three Ways) [Gaelic]</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">Celtic</A>&nbsp;
<A HREF="../../../lcr/index.htm">Legendary Creatures</A>&nbsp;
<A HREF="index.htm">Index</A>&nbsp;
<A HREF="cdm15.htm">Previous</A>&nbsp;
<A HREF="cdm17.htm">Next</A>&nbsp;
<HR><A HREF="https://www.amazon.com/exec/obidos/ASIN/0766192504/internetsacredte">Buy this Book at Amazon.com</A></CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Celtic Dragon Myth</I>, by J.F. Campbell, [1911], at Intangible Textual Heritage</FONT></P><HR></p>  
<p><a name="page_149"><font size="1" color="green">p. 149</font></A></p>  <h3 align="center" align="center">NA TR&Igrave; RATHAIDEAN M&Oacute;RA&nbsp;<A NAME="fr_90"></A><A HREF="#fn_89"><FONT SIZE="1">1</FONT></A></h3>  
<p>Bha duine bochd ann roimhe so agus bha tr&igrave; gillean aige. Smaointich iad gum&nbsp;<A NAME="fr_91"></A><A HREF="#fn_90"><FONT SIZE="1">2</FONT></A> f&agrave;gadh iad an athair agus gum falbhadh iad a dh&#146;iarraidh an fhortain. Dh&#146;fhalbh an tri&ugrave;ir comhla air an aon rathad mh&oacute;r. Bha iad a&#146; falbh gos an d&#146;thainig iad gu rathad m&oacute;r a bha sgaoileadh &#146;na thr&igrave; miaran. Thuirt iad ri cheile an uair a chunnaic iad na tr&igrave; rathaidean m&oacute;ra gon gabhadh gach fear aca rathad rathad m&oacute;r air leth.</p>  
<p>Ghabh am fear a bu&nbsp;<A NAME="fr_92"></A><A HREF="#fn_91"><FONT SIZE="1">3</FONT></A> shine an rathad a bha dol an ear, &#146;s ghabh am fear miadhonach an rathad a bha dol an iar, agus ghabh am fear &ograve;g an rathad miadhon. Air dha&#146;n fhear a b&#146;&ograve;ige &#146;bhith treis air falbh choinnich leomhann is calman is radan e, &#146;s iad a&#146; sabaid. Thuirt an leomhann, "De, &#146;ghille, am beachd a th&#146;agad orm fh&igrave;n a bhith &#146;na leithid so do dh&#146;&agrave;ite?" "Mata," ars&#146; esan, "chan eil beachd agam ach nach ann an sin a bu ch&ograve;ir d&#146; ur leithid a bhith, ach feadh bhruach aibhnichean."</p>  
<p>
</p>  
<p>
</p>  
<p>
</p>  
<p><a name="page_150"><font size="1" color="green">p. 150</font></A></p>  
<p><span class="contnote"><FONT SIZE=-2 COLOR=GREEN>[paragraph continues]</FONT></span> Chord so ris an leomhann agus thuirt e ris, "Na bi ann an c&agrave;s a choidhch nach cuimhnich thu ormsa." Thuirt an radan ris: "De&#146;m beachd a th&#146;agad orm-sa &#146;bhith &#146;na leithid so do dh&#146;&agrave;ite?" "Chan eil beachd agam fh&igrave;n," ars&#146; esan, "ach gor h-ann a bu choir duit a bhith a&#146; cruinneachadh c&ograve;s&nbsp;<A NAME="fr_93"></A><A HREF="#fn_92"><FONT SIZE="1">1</FONT></A> an los e &#146;bhith agad a&#146; feitheamh air a&#146; gheamhradh." Ch&ograve;rd so ris an radan agus thuirt e ris, "Na bi ann an c&agrave;s a choidhch nach cuimhnich thu orm-sa."</p>  
<p>Dh&#146;fhoighneac an calman deth: "De &#146;bharail a th&#146;agad orm fh&igrave;n a bhith anns an &agrave;ite so?" "&#146;S e a bharail a th&#146;agam fh&igrave;n gor h-ann a bu ch&ograve;ir duit a bhith feadh gheugan is bhruthaichean is chreag," ars&#146; esan. Ch&ograve;rd so ris a&#146; chalman &#146;s thuirt e ris: "Na bi ann an c&agrave;s a choidhch nach cuimhnich thu orm-sa."</p>  
<p>Dh&#146;fhalbh e, &#146;s bha e a&#146; falbh gun&nbsp;<A NAME="fr_94"></A><A HREF="#fn_93"><FONT SIZE="1">2</FONT></A> tamh gun fhois gu&nbsp;<A NAME="fr_95"></A><A HREF="#fn_94"><FONT SIZE="1">3</FONT></A> bial na h-oidhche; &#146;s am bial na h-oidhche choinnich caisteal m&oacute;r ris. Chaidh e stigh do&#146;n chaisteal. Cha robh duin&#146; a stigh &#146;sa chidsin an sin ach aona ch&ograve;caire&#151;seana ch&ograve;caire m&oacute;r&#151;agus &#146;s e&#146;n c&ograve;caire m&oacute;r a&#146; theireadh iad ris.</p>  
<p>Rinn e fasdadh; agus &#146;s e&#146;n obair a fhuair e bhith c&ograve;caireachd fo&#146;n ch&ograve;caire mh&oacute;r; agus s e&#146;n c&ograve;caire beag a theireadh iad ris. Bha e d&agrave; oidhch&#146; anns an tigh &#146;s cha robh e &#146;faicinn bean idir. Dh&#146;fhoighneac e ca&#146;n robh h-uile bean a bha san tigh ud, an robh bean idir ann. "Chan eil ann ach nighean an righ, s chan e h-uile h-aon a gheibh</p>  
<p>
</p>  
<p>
</p>  
<p>
</p>  
<p><a name="page_151"><font size="1" color="green">p. 151</font></A></p>  
<p>thun a leapa," ars&#146; an c&ograve;caire m&oacute;r. Dh&#146;fhoighneac e co&#146;n &agrave;ird de&#146;n tigh an robh an seombar &#146;s an robh i a&#146; cadal. "Anns an &agrave;irde tuath," ars an c&ograve;caire.</p>  
<p>Smaointich e air a chalman, &#146;s chaidh e &#146;na chalman &#146;s ghrad leum e gu mullach an t-simlear. An uair a r&agrave;inig e mullach an t-similear smaointich e air an radan &#146;s chaidh e &#146;na radan &#146;s ghrad leum e s&igrave;os gu bonn an &agrave;ite-theine. Smaointich e&#146;n sin air a bhith &#146;na dhuine &#146;s chaidh e &#146;na dhuine &#146;s dh&#146;- fhalbh e thun leaba nighean an r&igrave;gh.</p>  
<p>Th&ograve;isich e air cleasachd rithe, &#146;s air an fh&agrave;inne bh&#146; air a l&agrave;imh a thoirt di. Lig&#146; is&#146; eubh. Th&agrave;inig a h-athair a nuas s bha esan &#146;na radan fo&#146;n leaba. Th&ograve;isich a h-athair ri coinneamh a thoirt di airson a bhith &#146;g eubhach &#146;s gun duin&#146; anns an rum &#146;san robh i.</p>  
<p>Cha bu luaithe dh&#146;fhalbh a h-athair na chaidh esan &#146;na dhuin&#146; a rithisd, &#146;s a chaidh e chleasachd ris an fh&agrave;inne gus an d&#146;thug e dhi e.</p>  
<p>An uair a thug e dhi am f&agrave;inne smaointich e air an radan &#146;s chaidh e &#146;na radan a suas gu barr an t-simlear. An uair a r&agrave;inig e b&agrave;rr an t-simlear smaointich e air a chalman &#146;s chaidh e &#146;na chalman. Ghe&agrave;rr e ite, &#146;s chaidh e far an robh an c&ograve;caire m&oacute;r &#146;sa chidsin.</p>  
<p>De bha ach bl&agrave;r m&oacute;r ri bhith an la&#146;r na mh&agrave;ireach aig an righ ri righ cumhachdach eile. Nam biodh am bl&agrave;r air a chur air an righ chailleadh e&#146;n r&igrave;gheachd agus a nighean. Duine sam bith a</p>  
<p><a name="page_152"><font size="1" color="green">p. 152</font></A></p>  
<p>chuideachadh leis gus am bl&agrave;r a chur leis gheibheadh e a nighean ri &#146;ph&ograve;sadh.</p>  
<p>An la&#146;r na mh&agrave;ireach chruinnich a h-uile duine &#146;s an r&igrave;gheachd a chur a chath leis an righ. Thug an c&ograve;caire beag an c&ograve;caire m&oacute;r leis comhla ris.</p>  
<p>An uair a bha&#146;n righ treis a&#146; cur a bhl&agrave;ir de rinn e ach a chuimhneachadh gun d&#146;fh&agrave;g e&#146;n deise chruadhach a b&#146;fhearr a bh&#146; aige crochte ri taobh na leapa.</p>  
<p>Dh&#146; iarr e fear sam bith a bu luaithe a bheireadh &#146;a ionnsuidh an deise, e a&#146; toirt &#146;a ionnsuidh chionn gun robh e smaointeachadh nam biodh i aige gun rachadh am bl&agrave;r leis.</p>  
<p>De &#146;rinn na gillean ach falbh &#146;s a h-uile h-aon riamh dhiubh ruisgte gun traoidht&nbsp;<A NAME="fr_96"></A><A HREF="#fn_95"><FONT SIZE="1">1</FONT></A> umpa. Dh&#146;fhalbh an c&ograve;caire beag &#146;na chalman &#146;s r&agrave;inig e&#146;n tigh rompa &#146;s dh&#146;innis e do nighean an r&igrave;gh mar a bha &#146;m bl&agrave;r a&#146; dol. Thug e leis an deise chruadhach. An uair a bha &agrave;dsan&nbsp;<A NAME="fr_97"></A><A HREF="#fn_96"><FONT SIZE="1">2</FONT></A> gos a bhith dhachaidh, de bha esan ach an deise chruadhach leis.</p>  
<p>Thug e&#146;n deise chruadhach thun an righ; agus de bha&#146;m bl&agrave;r ach a&#146; dol air an r&igrave;gh an uair sin. Smaointich e air an le&ograve;mhann &#146;s chaidh e &#146;na le&ograve;mhann; &#146;s de a rinn e ach a h-uile gin de naimhdean an r&igrave;gh a thilleadh; &#146;s reub is sm&ugrave;id is mharbh e a h-uile h-aon diubh &#146;s chuir e&#146;m bl&agrave;r leis an r&igrave;gh.</p>  
<p>
</p>  
<p>
</p>  
<p><a name="page_153"><font size="1" color="green">p. 153</font></A></p>  
<p>An uair a chaidh am bl&agrave;r leis an righ de &#146;bha ach an c&ograve;caire m&oacute;r a&#146; r&agrave;dh gur&nbsp;<A NAME="fr_98"></A><A HREF="#fn_97"><FONT SIZE="1">1</FONT></A> h-e fh&igrave;n&nbsp;<A NAME="fr_99"></A><A HREF="#fn_98"><FONT SIZE="1">2</FONT></A> a chuir am bl&agrave;r. De bha&#146;n oidhche sin ach reite gu bhith aig nighean an righ &#146;s aig a ch&ograve;caire mh&oacute;r. Chruinnich a h-uile duine &#146;s an r&igrave;gheachd&nbsp;<A NAME="fr_100"></A><A HREF="#fn_99"><FONT SIZE="1">3</FONT></A> thun na reite.</p>  
<p>Mu&#146;n do th&ograve;isich an reite de dh&#146; iarr an righ orr&#146; ach dol a dhianamh&nbsp;<A NAME="fr_101"></A><A HREF="#fn_100"><FONT SIZE="1">4</FONT></A> chleasan.</p>  
<p>"Gad a theannainn fh&igrave;n ri dol a dhianamh chleasan chan eil fhios &#146;am&nbsp;<A NAME="fr_102"></A><A HREF="#fn_101"><FONT SIZE="1">5</FONT></A> nach gabhadh sibh eagal," ars an c&ograve;caire beag.</p>  
<p>Bha l&agrave;n an tighe stighe de mhnathan uaisle &#146;s de dhaoin uaisle aig an reite.</p>  
<p>Dh&#146;fhalbh e&#146;n uair sin agus de a smaointich e ach a bhith &#146;na radan, &#146;s chaidh e &#146;na radan. &#133; Smaointich e sin air a bhith &#146;na chalman &#146;s chaidh e &#146;na chalman; is th&ograve;isich e le bun a sgeith ris an t-solusd &#146;s ri bhith cur as an t-soluisd. Th&ograve;isich na mnathan uaisle ri ceol &#146;s ri sp&ograve;rs a ghabhail daibh fh&igrave;n&nbsp;<A NAME="fr_103"></A><A HREF="#fn_102"><FONT SIZE="1">6</FONT></A> an uair a chunnaic iad duin&#146; a&#146; dol &#146;na chalman &#146;s &#146;na radan. Chaidh esan an sin &#146;na le&ograve;mhann feadh an tighe, a&#146; fosgladh a bhial airson a h-uile duin&#146; itheadh; &#146;s ma bha sp&ograve;rs is ce&ograve;l aig na mnathan uaisle roimhid bha iad a nis air an oillteachadh a&#146; teicheadh anns na c&ugrave;illtean; &#146;s cha b&#146;e &#146;n c&ograve;caire m&oacute;r a bu lugha ghabh do dh&#146;oillt.</p>  
<p>"Is fhior sin, &#146;s cha bhr&igrave;agan," ars &#146;an r&igrave;gh;</p>  
<p>
</p>  
<p>
</p>  
<p>
</p>  
<p>
</p>  
<p>
</p>  
<p>
</p>  
<p><a name="page_154"><font size="1" color="green">p. 154</font></A></p>  
<p><span class="contnote"><FONT SIZE=-2 COLOR=GREEN>[paragraph continues]</FONT></span> "is tus&#146;, a ghille mhath, a chuir am bl&agrave;r leom-sa, &#146;s chan e &#146;m fear a tha &#146;dol a dh&#146;fhaotainn mo nighinn r&#146;a p&ograve;sadh."</p>  
<p>Ghabh an c&ograve;caire m&oacute;r a mach as an t-seombar leis an n&agrave;ire, &#146;s a h-uile duin&#146; a&#146; fochaid air; is ph&ograve;s an c&ograve;caire beag agus nighean an r&igrave;gh.</p>  
<HR>
<H3 ALIGN="CENTER">Footnotes</H3>
<P><A NAME="fn_89"></A><A HREF="cdm16.htm#fr_90">149:1</A> From Margaret Mackinnon, Berneray, who learnt it from John Morrison, Rusgary, Berneray, now a tenant in North Uist. August, 1859.</P>
<P><A NAME="fn_90"></A><A HREF="cdm16.htm#fr_91">149:2</A> eud gom. The pronoun 3rd pl. is <i>eud</i>, <i>ead</i> throughout.</P>
<P><A NAME="fn_91"></A><A HREF="cdm16.htm#fr_92">149:3</A> MS. bo.</P>
<P><A NAME="fn_92"></A><A HREF="cdm16.htm#fr_93">150:1</A> Porous material for fire.</P>
<P><A NAME="fn_93"></A><A HREF="cdm16.htm#fr_94">150:2</A> gon.</P>
<P><A NAME="fn_94"></A><A HREF="cdm16.htm#fr_95">150:3</A> go.</P>
<P><A NAME="fn_95"></A><A HREF="cdm16.htm#fr_96">152:1</A> Probably a corruption of "thread," says Hector Maclean. Other variants are, <i>tr&igrave;d</i>, <i>trait</i>, <i>tr&ograve;idht</i>.</P>
<P><A NAME="fn_96"></A><A HREF="cdm16.htm#fr_97">152:2</A> For <i>iad-san</i>.</P>
<P><A NAME="fn_97"></A><A HREF="cdm16.htm#fr_98">153:1</A> gor.</P>
<P><A NAME="fn_98"></A><A HREF="cdm16.htm#fr_99">153:2</A> Dialectal.</P>
<P><A NAME="fn_99"></A><A HREF="cdm16.htm#fr_100">153:3</A> MS. r&igrave;ghreachd.</P>
<P><A NAME="fn_100"></A><A HREF="cdm16.htm#fr_101">153:4</A> MS. has dhianadh.</P>
<P><A NAME="fn_101"></A><A HREF="cdm16.htm#fr_102">153:5</A> Short for <i>agam</i>.</P>
<P><A NAME="fn_102"></A><A HREF="cdm16.htm#fr_103">153:6</A> Dialectal.</P>
<p><HR>
<CENTER>
<A HREF="cdm17.htm">Next: An t-Iasgair (The Three Ways) [Gaelic]</A></CENTER>
</BODY>
</HTML>
