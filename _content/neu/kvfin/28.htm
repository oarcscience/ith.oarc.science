<HTML>
<HEAD>
<TITLE>Kahdeksaskolmatta runo</TITLE>
</HEAD>
<BODY>


<CENTER><SMALL>
<A HREF="../../index.htm">Sacred-Texts Main Index</A>&nbsp;
<A HREF="../index.htm">Northern European Index</A>&nbsp;
<A HREF="index.htm">Finnish Kalevla Index</A>&nbsp;
<A HREF="../kveng/kvrune28.htm">English</A>&nbsp;
<A HREF="27.htm">Previous</A>&nbsp;
<A HREF="29.htm">Next</A>&nbsp;
</SMALL></CENTER>
<HR>
<CENTER><H1>Kahdeksaskolmatta runo</H1></CENTER>
<p>Jo nyt Ahti Saarelainen, itse lieto Lemmink&#228;inen,
<br>pist&#228;iksen on piilem&#228;h&#228;n, painaikse pakenemahan
<br>pime&#228;st&#228; Pohjolasta, sangasta Saran talosta.
<p>L&#228;ksi tuiskuna tuvasta, savuna pihalle saapi
<br>pakohon pahoja t&#246;it&#228;, pillojansa piilem&#228;h&#228;n.
<p>Niin pihalle tultuansa katseleikse, k&#228;&#228;nteleikse,
<br>etsi entist&#228; oritta. N&#228;e ei entist&#228; oroa:
<br>n&#228;ki paaen pellon p&#228;&#228;ss&#228;, pajupehkon pientarella.
<p>Mik&#228;s neuvoksi tulevi, mik&#228; neuvon antajaksi,
<br>ettei p&#228;&#228; pahoin menisi, tukka turhi'in tulisi,
<br>hivus hieno lankeaisi n&#228;ill&#228; Pohjolan pihoilla?
<br>Jo kumu kyl&#228;st&#228; kuului, tomu toisista taloista,
<br>v&#228;lkytys kyl&#228;n v&#228;lilt&#228;, silm&#228;n isku ikkunoilta.
<p>Tuossa lieto Lemmink&#228;isen, tuon on Ahti Saarelaisen,
<br>t&#228;ytyi toisiksi ruveta, piti muuksi muutellaita.
<br>Kokkona yl&#246;s kohosi, tahtoi nousta taivahalle:
<br>p&#228;iv&#228; poltti poskip&#228;it&#228;, kuuhut kulmia valaisi.
<p>Siin&#228; lieto Lemmink&#228;inen Ukkoa rukoelevi:
<br>"Oi Ukko, hyv&#228; Jumala, mies on tarkka taivahinen,
<br>jymypilvien pit&#228;j&#228;, hattarojen hallitsija!
<br>Laaipa utuinen ilma, luopa pilvi pikkarainen,
<br>jonka suojassa menisin, kotihini koitteleisin
<br>luoksi ehtoisen emoni, tyk&#246; valtavanhempani!"
<p>Lente&#228; lekuttelevi, katsoi kerran j&#228;lkehens&#228;:
<br>keksi harmoan havukan  sen silm&#228;t paloi tulena
<br>kuni pojan pohjolaisen, Pohjan entisen is&#228;nn&#228;n.
<p>Sanoi harmoa havukka: "Ohoh Ahti veikkoseni!
<br>Muistatko muinaista sotoa, tasap&#228;&#228;t&#228; tappeloa?"
<p>Sanoi Ahti Saarelainen, virkkoi kaunis Kaukomieli:
<br>"Havukkani, lintuseni! K&#228;&#228;nn&#228;ite kohin kotia!
<br>Sano tuonne tultuasi pime&#228;h&#228;n Pohjolahan:
<br>'Kova on kokko kourin saa'a, kyn&#228;lintu kynsin sy&#246;&#228;.'"
<p>Jo kohta kotihin joutui luoksi ehtoisen emonsa
<br>suulla surkeann&#228;&#246;ll&#228;, sy&#228;mell&#228; synke&#228;ll&#228;.
<p>Emo vastahan tulevi kulkiessansa kujoa,
<br>aitoviert&#228; astuessa. Enn&#228;tti emo kysy&#228;:
<br>"Poikueni, nuorempani, lapseni, vakavampani!
<br>Mit' olet pahoilla mielin Pohjolasta tullessasi?
<br>Onko sarkoin vaarrettuna noissa Pohjolan pioissa?
<br>Jos on sarkoin vaarrettuna, saat sin&#228; paremman sarkan,
<br>taattosi soasta saaman, tavoittaman tappelosta."
<p>Sanoi lieto Lemmink&#228;inen: "Oi emoni, kantajani!
<br>Ken mun sarkoin vaarteleisi! Itse vaartaisin is&#228;nn&#228;t,
<br>vaartaisin sata urosta, tuhat miest&#228; tunnustaisin."
<p>Sanoi &#228;iti Lemmink&#228;isen: "Mit' olet pahoilla mielin?
<br>Oletko voitettu orihin, herjattu hevosen varsoin?
<br>Jos olet voitettu orihin, ostaos ori parempi
<br>ison saamilla eloilla, vanhemman varustamilla!"
<p>Sanoi lieto Lemmink&#228;inen: "Oi emoni, kantajani!
<br>Ken mun herjaisi hevosin eli varsoin voitteleisi!
<br>Itse herjaisin is&#228;nn&#228;t, voittaisin oron ajajat,
<br>miehet vankat varsoinensa, urohot orihinensa."
<p>Sanoi &#228;iti Lemmink&#228;isen: "Mit' olet pahoilla mielin,
<br>kuta synke'in sy&#228;min Pohjolasta tultuasi?
<br>Oletko naisin naurettuna eli piioin pilkattuna?
<br>Jos olet naisin naurettuna eli piioin pilkattuna,
<br>toiset toiste pilkatahan, naiset vasta nauretahan."
<p>Sanoi lieto Lemmink&#228;inen: "Oi emoni, kantajani!
<br>Ken mun naisin naurattaisi eli piioin pilkkoaisi!
<br>Itse nauraisin is&#228;nn&#228;t, kaikki piiat pilkkoaisin,
<br>nauraisin sataki naista, tuhat muuta morsianta."
<p>Sanoi &#228;iti Lemmink&#228;isen: "Mi sinulla, poikueni?
<br>On sulle satunen saanut Pohjolassa k&#228;yess&#228;si,
<br>vainko liioin sy&#246;ty&#228;si, sy&#246;ty&#228;si, juotuasi
<br>olet &#246;isill&#228; sijoilla n&#228;hnyt outoja unia?"
<p>Silloin lieto Lemmink&#228;inen sai tuossa sanoneheksi;
<br>"Akat noita arvelkohot &#246;isi&#228; unenn&#228;k&#246;j&#228;!
<br>Muistan y&#246;lliset uneni, sen paremmin p&#228;iv&#228;lliset.
<br>Oi emoni, vanha vaimo! S&#228;&#228;li s&#228;kkihin ev&#228;st&#228;,
<br>pane jauhot palttinahan, suolat riepuhun sovita!
<br>Pois tuli pojalle l&#228;ht&#246;, matka maasta ottaminen,
<br>t&#228;st&#228; kullasta ko'ista, kaunihista kartanosta:
<br>miehet miekkoja hiovat, k&#228;rest&#228;v&#228;t keih&#228;'it&#228;."
<p>Emo enn&#228;tti kysy&#228;, vaivan n&#228;hnyt vaaitella:
<br>"Miksi miekkoja hiovat, k&#228;rest&#228;v&#228;t keih&#228;'it&#228;?"
<p>Virkkoi lieto Lemmink&#228;inen, sanoi kaunis Kaukomieli:
<br>"Siksi miekkoja hiovat, k&#228;rest&#228;v&#228;t keih&#228;'it&#228;:
<br>mun poloisen p&#228;&#228;n varalle, vasten kauloa katalan.
<br>Tuli ty&#246;, tapahtui seikka noilla Pohjolan pihoilla:
<br>tapoin pojan pohjolaisen, itsen Pohjolan is&#228;nn&#228;n.
<br>Nousi Pohjola sotahan, takaturma tappelohon
<br>vasten vaivaista minua, yksin&#228;isen ymp&#228;rille."
<p>Emo tuon sanoiksi virkki, lausui vanhin lapsellensa:
<br>"Jo sanoin min&#228; sinulle, jo vainen varoittelinki,
<br>yh&#228; kielte&#228; k&#228;kesin l&#228;htem&#228;st&#228; Pohjolahan.
<br>Mahoit olla oikeassa, ele&#228; emon tuvilla,
<br>oman vanhemman varassa, kantajasi kartanossa,
<br>ei oisi sotoa saanut, tapahtunut tappeloa.
<p>"Kunne nyt, poikani poloinen, kunne, kannettu katala,
<br>l&#228;het pillan piilent&#228;h&#228;n, ty&#246;n pahan pakenentahan,
<br>ettei p&#228;&#228; pahoin menisi, kaula kaunis katkeaisi,
<br>tukka turhi'in tulisi, hivus hieno lankeaisi?"
<p>Sanoi lieto Lemmink&#228;inen: "En tie&#228; sit&#228; sijoa,
<br>kunne painuisin pakohon pillojani piilem&#228;h&#228;n.
<br>Oi emoni, kantajani! Kunne k&#228;sket piilem&#228;h&#228;n?"
<p>Sanoi &#228;iti Lemmink&#228;isen, itse lausui, noin nimesi:
<br>"En m&#228; tie&#228;, kunne k&#228;sken, kunne k&#228;sken ja kehoitan.
<br>Menet m&#228;nnyksi m&#228;elle, katajaksi kankahalle,
<br>tuho siell&#228;ki tulevi, kova onni kohtoavi:
<br>use'in m&#228;kinen m&#228;nty p&#228;repuiksi leikatahan,
<br>usei'in kataja kangas seip&#228;hiksi karsitahan.
<p>"Nouset koivuksi norolle tahikka lehtohon lep&#228;ksi,
<br>tuho siell&#228;ki tulisi, kova onni kohti saisi:
<br>use'in noroinen koivu pinopuiksi pilkotahan,
<br>use'in lepikk&#246;lehto hakatahan halmeheksi.
<p>"Menet marjaksi m&#228;elle, puolukaksi kankahalle,
<br>n&#228;ille maille mansikoiksi, mustikoiksi muille maille,
<br>tuho siell&#228;ki tulisi, kova onni kohtoaisi:
<br>noppisivat nuoret neiet, tinarinnat riipisiv&#228;t.
<p>"Mene hauiksi merehen, siiaksi silajokehen,
<br>tuho siell&#228;ki tulisi, kova loppu loukahtaisi:
<br>mies nuori, noentolainen, veisi verkkonsa vesille,
<br>nuoret nuotalla vet&#228;isi, vanhat saisi verkollansa.
<p>"Menet mets&#228;h&#228;n sueksi, korpimaille kontioksi,
<br>tuho siell&#228;ki tulisi, kova onni kohtoaisi:
<br>mies nuori, noen n&#228;k&#246;inen, k&#228;rest&#228;isi keih&#228;'&#228;ns&#228;
<br>surmataksensa sutoset, mets&#228;n karhut kaataksensa."
<p>Silloin lieto Lemmink&#228;inen sanan virkkoi, noin nimesi:
<br>"Itse tie&#228;n ilke'imm&#228;t, paikat arvoan pahimmat,
<br>kussa surma suin pit&#228;isi, kova loppu loukahtaisi.
<br>Oi emo, el&#228;tt&#228;j&#228;ni, maammo, maion-antajani!
<br>Kunne k&#228;sket piilem&#228;h&#228;n, kunne k&#228;sket ja kehoitat?
<br>Aivan on surma suun e'ess&#228;, paha p&#228;iv&#228; parran p&#228;&#228;ll&#228;,
<br>yksi p&#228;iv&#228; miehen p&#228;&#228;t&#228;, tuskin t&#228;ytehen sit&#228;n&#228;."
<p>Silloin &#228;iti Lemmink&#228;isen itse virkki, noin nimesi:
<br>"Sanon ma hyv&#228;nki paikan, ani armahan nimit&#228;n,
<br>miss&#228; piill&#228; pillomuksen, paeta pahan-alaisen:
<br>muistan maata pikkuruisen, tie&#228;n paikkoa palasen,
<br>sy&#246;m&#228;t&#246;int&#228;, ly&#246;m&#228;t&#246;int&#228;, miekan miehen k&#228;ym&#228;t&#246;int&#228;.
<br>Sie vanno valat ikuiset, valehettomat, vakaiset,
<br>kuunna, kymmenn&#228; kes&#228;n&#228; et sotia k&#228;y&#228;ksesi
<br>hopeankana halulla tahi kullan tarpehella!"
<p>Sanoi lieto Lemmink&#228;inen: "Vannon mie valat vakaiset,
<br>en kes&#228;n&#228; ensim&#228;isn&#228;, tok' en viel&#228; toisnakana
<br>saa'a suurihin sotihin, noihin miekan melskehisin.
<br>Viel' on haavat hartioissa, syv&#228;t rei&#228;t rynt&#228;hiss&#228;
<br>entisist&#228;kin iloista, mennehist&#228; melskehist&#228;
<br>suurilla sotam&#228;'ill&#228;, miesten tappotanterilla."
<p>Silloin &#228;iti Lemmink&#228;isen sanan virkkoi, noin nimesi:
<br>"Otapa isosi pursi, l&#228;he tuonne piilem&#228;h&#228;n
<br>ylitse meren yheks&#228;n, meri-puolen kymmenett&#228;,
<br>saarehen sel&#228;llisehen, luotohon merellisehen!
<br>Siell' ennen isosi piili, sek&#228; piili jotta s&#228;ilyi
<br>suurina sotakesin&#228;, vainovuosina kovina;
<br>hyv&#228; oli siell&#228; ollaksensa, armas aikaellaksensa.
<br>Siell&#228; piile vuosi, toinen, k&#228;y kotihin kolmannella
<br>tutuille ison tuville, vanhempasi valkamoille!"
<br clear=all><hr noshade><tt>
<CENTER><A HREF="29.htm">Next: Yhdeks&#228;nkolmatta runo</A></CENTER><BR>
</BODY>
</HTML>
