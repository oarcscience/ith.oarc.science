<HTML>
<HEAD>
<TITLE>Kymmenes runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune10">English</A>&nbsp;
<A HREF="09">Previous</A>&nbsp;
<A HREF="11">Next</A>&nbsp;
</SMALL></CENTER>
<HR>
<CENTER><H1>Kymmenes runo</H1></CENTER>
<p>Vaka vanha V&#228;in&#228;m&#246;inen otti ruskean orihin,
<br>pani varsan valjahisin, ruskean re'en etehen;
<br>itse reuoikse rekehen, kohennaikse korjahansa.
<p>Laski virkkua vitsalla, hel&#228;hytti helmisvy&#246;ll&#228;;
<br>virkku juoksi, matka joutui, reki vieri, tie lyheni,
<br>jalas koivuinen kolasi, vemmel piukki pihlajainen.
<p>Ajavi karettelevi. Ajoi soita, ajoi maita,
<br>ajoi aavoja ahoja. Kulki p&#228;iv&#228;n, kulki toisen,
<br>niin p&#228;iv&#228;ll&#228; kolmannella tuli pitk&#228;n sillan p&#228;&#228;h&#228;n,
<br>Kalevalan kankahalle, Osmon pellon pientarelle.
<p>Siin&#228; tuon sanoiksi virkki, itse lausui ja pakisi:
<br>"Sy&#246;, susi, unenn&#228;kij&#228;, tapa, tauti, lappalainen!
<br>Sanoi ei saavani kotihin en&#228;mpi el&#228;vin silmin
<br>sin&#228; ilmoisna ik&#228;n&#228;, kuuna kullan valkeana
<br>n&#228;ille V&#228;in&#246;l&#228;n ahoille, Kalevalan kankahille."
<p>Siit&#228; vanha V&#228;in&#228;m&#246;inen laulelevi, taitelevi:
<br>lauloi kuusen kukkalatvan, kukkalatvan, kultalehv&#228;n;
<br>latvan ty&#246;nti taivahalle, puhki pilvien kohotti,
<br>lehv&#228;t ilmoille levitti, halki taivahan hajotti.
<p>Laulelevi, taitelevi: lauloi kuun kumottamahan
<br>kultalatva-kuusosehen, lauloi oksillen otavan.
<p>Ajavi karettelevi kohti kullaista kotia,
<br>alla p&#228;in, pahoilla mielin, kaiken kallella kyp&#228;rin,
<br>kun oli seppo Ilmarisen, takojan i&#228;n-ikuisen,
<br>luvannut lunastimeksi, oman p&#228;&#228;ns&#228; p&#228;&#228;stimeksi
<br>pime&#228;h&#228;n Pohjolahan, summahan Sariolahan.
<p>Jop' on seisottui oronen Osmon uuen pellon p&#228;&#228;h&#228;n.
<br>Siit&#228; vanha V&#228;in&#228;m&#246;inen p&#228;&#228;t&#228; korjasta kohotti:
<br>kuuluvi pajasta pauke, hilke hiilihuonehesta.
<p>Vaka vanha V&#228;in&#228;m&#246;inen itse pistihe pajahan.
<br>Siell' on seppo Ilmarinen: takoa taputtelevi.
<br>Sanoi seppo Ilmarinen: "Oi sie vanha V&#228;in&#228;m&#246;inen!
<br>Miss' olet viikon viipynynn&#228;, kaiken aikasi asunut?"
<p>Vaka vanha V&#228;in&#228;m&#246;inen itse tuon sanoiksi virkki:
<br>"Tuoll' olen viikon viipynynn&#228;, kaiken aikani elellyt
<br>pime&#228;ss&#228; Pohjolassa, summassa Sariolassa,
<br>liukunut Lapin lauilla, tietomiesten tienohilla."
<p>Siit&#228; seppo Ilmarinen sanan virkkoi, noin nimesi:
<br>"Oi sie vanha V&#228;in&#228;m&#246;inen, tiet&#228;j&#228; i&#228;n-ikuinen!
<br>Mit&#228; lausut matkoiltasi tultua kotituville?"
<p>Virkki vanha V&#228;in&#228;m&#246;inen: "&#196;ij&#228; on mulla lausumista:
<br>onp' on neiti Pohjolassa, impi kylm&#228;ss&#228; kyl&#228;ss&#228;,
<br>jok' ei suostu sulhosihin, mielly miehi'in hyvihin.
<br>Kiitti puoli Pohjan maata, kun onpi kovin korea:
<br>kuuhut paistoi kulmaluilta, p&#228;iv&#228; rinnoilta risotti,
<br>otavainen olkap&#228;ilt&#228;, seitsent&#228;htinen sel&#228;lt&#228;.
<p>"Sin&#228;, seppo Ilmarinen, takoja i&#228;n-ikuinen,
<br>l&#228;he neitt&#228; noutamahan, p&#228;&#228;t&#228; kassa katsomahan!
<br>Kun saatat takoa sammon, kirjokannen kirjaella,
<br>niin saat neion palkastasi, ty&#246;st&#228;si tyt&#246;n ihanan."
<p>Sanoi seppo Ilmarinen: "Ohoh vanha V&#228;in&#228;m&#246;inen!
<br>Joko sie minut lupasit pime&#228;h&#228;n Pohjolahan
<br>oman p&#228;&#228;si p&#228;&#228;stimeksi, itsesi lunastimeksi?
<br>En sin&#228; pitk&#228;n&#228; ik&#228;n&#228;, kuuna kullan valkeana
<br>l&#228;he Pohjolan tuville, Sariolan salvoksille,
<br>miesten sy&#246;jille sijoille, urosten upottajille."
<p>Siit&#228; vanha V&#228;in&#228;m&#246;inen itse tuon sanoiksi virkki:
<br>"Viel' on kumma toinen kumma: onp' on kuusi
<br>kukkalatva,
<br>kukkalatva, kultalehv&#228;, Osmon pellon pientarella;
<br>kuuhut latvassa kumotti, oksilla otava seisoi."
<p>Sanoi seppo Ilmarinen: "En usko toeksi tuota,
<br>kun en k&#228;yne katsomahan, n&#228;hne n&#228;ill&#228; silmill&#228;ni."
<br>Sanoi vanha V&#228;in&#228;m&#246;inen: "Kun et usko kuitenkana,
<br>l&#228;htek&#228;mme katsomahan, onko totta vai valetta!"
<p>L&#228;hettihin katsomahan tuota kuusta kukkap&#228;&#228;t&#228;,
<br>yksi vanha V&#228;in&#228;m&#246;inen, toinen seppo Ilmarinen.
<br>Sitte tuonne tultuansa Osmon pellon pientarelle
<br>seppo seisovi likell&#228;, uutta kuusta kummeksivi,
<br>kun oli oksilla otava, kuuhut kuusen latvasessa.
<p>Siin&#228; vanha V&#228;in&#228;m&#246;inen itse tuon sanoiksi virkki:
<br>"Nyt sin&#228;, seppo veikkoseni, nouse kuuta noutamahan,
<br>otavaista ottamahan kultalatva-kuusosesta!"
<p>Siit&#228; seppo Ilmarinen nousi puuhun korkealle,
<br>yl&#228;h&#228;ksi taivahalle, nousi kuuta noutamahan,
<br>otavaista ottamahan kultalatva-kuusosesta.
<p>Virkki kuusi kukkalatva, lausui lakkap&#228;&#228; pet&#228;j&#228;:
<br>"Voipa miest&#228; mielet&#246;int&#228;, &#228;kkioutoa urosta!
<br>Nousit, outo, oksilleni, lapsen-mieli, latvahani
<br>kuvakuun on nouantahan, valet&#228;htyen varahan!"
<p>Silloin vanha V&#228;in&#228;m&#246;inen lauloa hyr&#228;htelevi:
<br>lauloi tuulen tuppurihin, ilman raivohon rakenti;
<br>sanovi sanalla tuolla, lausui tuolla lausehella:
<br>"Ota, tuuli, purtehesi, ahava, venosehesi
<br>vie&#228; vieretell&#228;ksesi pime&#228;h&#228;n Pohjolahan!"
<p>Nousi tuuli tuppurihin, ilma raivohon rakentui,
<br>otti seppo Ilmarisen vie&#228; viiletell&#228;ksens&#228;
<br>pime&#228;h&#228;n Pohjolahan, summahan Sariolahan.
<p>Siin&#228; seppo Ilmarinen jopa kulki jotta joutui!
<br>Kulki tuulen tiet&#228; my&#246;ten, ahavan ratoa my&#246;ten,
<br>yli kuun, alatse p&#228;iv&#228;n, otavaisten olkap&#228;itse;
<br>p&#228;&#228;tyi Pohjolan pihalle, Sariolan saunatielle,
<br>eik&#228; h&#228;nt&#228; koirat kuullut eik&#228; haukkujat havainnut.
<p>Louhi, Pohjolan em&#228;nt&#228;, Pohjan akka harvahammas
<br>tuop' on p&#228;&#228;tyvi pihalle. Itse enn&#228;tti sanoa:
<br>"Mi sin&#228; lienet miehi&#228;si ja kuka urohiasi?
<br>Tulit t&#228;nne tuulen tiet&#228;, ahavan rekiratoa,
<br>eik&#228; koirat kohti hauku, villah&#228;nn&#228;t virkkaele!"
<p>Sanoi seppo Ilmarinen: "En m&#228; t&#228;nne tullutkana
<br>kyl&#228;n koirien kuluiksi, villah&#228;ntien vihoiksi,
<br>n&#228;illen ouoillen oville, ver&#228;jille vierahille."
<p>Siit&#228; Pohjolan em&#228;nt&#228; tutkaeli tullehelta:
<br>"Oletko tullut tuntemahan, kuulemahan, tiet&#228;m&#228;h&#228;n
<br>tuota seppo Ilmarista, takojata taitavinta?
<br>Jo on viikon vuotettuna sek&#228; kauan kaivattuna
<br>n&#228;ille Pohjolan perille uuen sammon laaintahan."
<p>Se on seppo Ilmarinen sanan virkkoi, noin nimesi:
<br>"Lienen tullut tuntemahan tuon on seppo Ilmarisen,
<br>kun olen itse Ilmarinen, itse taitava takoja."
<p>Louhi, Pohjolan em&#228;nt&#228;, Pohjan akka harvahammas,
<br>pian pistihe tupahan, sanovi sanalla tuolla:
<br>"Neityeni nuorempani, lapseni vakavimpani!
<br>Pane nyt p&#228;&#228;llesi parasta, varrellesi valke'inta,
<br>hempe'int&#228; helmoillesi, ripe'int&#228; rinnoillesi,
<br>kaulallesi kaunihinta, kukke'inta kulmillesi,
<br>poskesi punottamahan, n&#228;k&#246;p&#228;&#228;si n&#228;ytt&#228;m&#228;h&#228;n!
<br>Jo on seppo Ilmarinen, takoja i&#228;n-ikuinen,
<br>saanut sammon laaintahan, kirjokannen kirjantahan."
<p>Tuop' on kaunis Pohjan tytti, maan kuulu, ve'en valio,
<br>otti vaattehet valitut, pukehensa puhtahimmat;
<br>viitiseikse, vaatiseikse, p&#228;&#228;somihin suoritseikse,
<br>vaskipantoihin paneikse, kultav&#246;ihin kummitseikse.
<p>Tuli aitasta tupahan, kaapsahellen kartanolta
<br>silmist&#228;ns&#228; sirke&#228;n&#228;, korvistansa korkeana,
<br>kaunihina kasvoiltansa, poskilta punehtivana;
<br>kullat riippui rinnan p&#228;&#228;ll&#228;, p&#228;&#228;n p&#228;&#228;ll&#228; hopeat huohti.
<p>Itse Pohjolan em&#228;nt&#228; k&#228;ytti seppo Ilmarisen
<br>noissa Pohjan tuvissa, Sariolan salvoksissa;
<br>siell&#228; sy&#246;tti sy&#246;neheksi, juotti miehen juoneheksi,
<br>apatti ani hyv&#228;ksi. Sai tuosta sanelemahan:
<p>"Ohoh seppo Ilmarinen, takoja i&#228;n-ikuinen!
<br>Saatatko takoa sammon, kirjokannen kirjaella
<br>joutsenen kyn&#228;n nen&#228;st&#228;, maholehm&#228;n maitosesta,
<br>ohran pienest&#228; jyv&#228;st&#228;, kes&#228;uuhen untuvasta,
<br>niin saat neion palkastasi, ty&#246;st&#228;si tyt&#246;n ihanan."
<p>Silloin seppo Ilmarinen itse tuon sanoiksi virkki:
<br>"Saattanen takoa sammon, kirjokannen kalkutella
<br>joutsenen kyn&#228;n nen&#228;st&#228;, maholehm&#228;n maitosesta,
<br>ohran pienest&#228; jyv&#228;st&#228;, kes&#228;uuhen untuvasta,
<br>kun olen taivoa takonut, ilman kantta kalkuttanut
<br>ilman alkusen alutta, riporihman tehtyisett&#228;."
<p>L&#228;ksi sammon laaintahan, kirjokannen kirjontahan.
<br>Kysyi paikalta pajoa, kaipasi sepinkaluja:
<br>ei ole paikalla pajoa, ei pajoa, ei paletta,
<br>ahjoa, alasintana, vasarata, varttakana!
<p>Silloin seppo Ilmarinen sanan virkkoi, noin nimesi:
<br>"Akatp' on ep&#228;elk&#246;h&#246;t, herjat kesken heitt&#228;k&#246;h&#246;t,
<br>eip' on mies pahempikana, uros untelompikana!"
<p>Etsi ahjollen alusta, leveytt&#228; lietsehelle
<br>noilla mailla, mantereilla, Pohjan peltojen perill&#228;.
<p>Etsi p&#228;iv&#228;n, etsi toisen. Jo p&#228;iv&#228;n&#228; kolmantena
<br>tuli kirjava kivonen, vahatukko vastahansa.
<br>Tuohon seppo seisottihe, takoja tulen rakenti;
<br>p&#228;iv&#228;n laati palkehia, toisen ahjoa asetti.
<p>Siit&#228; seppo Ilmarinen, takoja i&#228;n-ikuinen,
<br>tunki ainehet tulehen, takehensa alle ahjon;
<br>otti orjat lietsomahan, v&#228;kipuolet v&#228;&#228;nt&#228;m&#228;h&#228;n.
<p>Orjat lietsoi l&#246;yhytteli, v&#228;kipuolet v&#228;&#228;nn&#228;tteli
<br>kolme p&#228;ive&#228; kes&#228;ist&#228; ja kolme kes&#228;ist&#228; y&#246;t&#228;:
<br>kivet kasvoi kantap&#228;ihin, vahat varvasten sijoille.
<p>Niin p&#228;iv&#228;n&#228; ensim&#228;isn&#228; itse seppo Ilmarinen
<br>kallistihe katsomahan ahjonsa alaista puolta,
<br>mit&#228; tullehe tulesta, selvinnehe valkeasta.
<br>Jousi tungeikse tulesta, kaasi kulta kuumoksesta,
<br>kaari kulta, p&#228;&#228; hopea, varsi vasken-kirjavainen.
<p>On jousi hyv&#228;n n&#228;k&#246;inen, vaan onpi pahan tapainen:
<br>joka p&#228;iv&#228; p&#228;&#228;n kysyvi, parahana kaksi p&#228;&#228;t&#228;.
<p>Itse seppo Ilmarinen ei tuota kovin ihastu:
<br>kaaren katkaisi kaheksi, siit&#228; tunkevi tulehen;
<br>laitti orjat lietsomahan, v&#228;kipuolet v&#228;&#228;nt&#228;m&#228;h&#228;n.
<p>Jop' on p&#228;iv&#228;n&#228; j&#228;lest&#228; itse seppo Ilmarinen
<br>kallistihe katsomahan ahjonsa alaista puolta:
<br>veno tungeikse tulesta, punapursi kuumoksesta,
<br>kokat kullan kirjaeltu, hangat vaskesta valettu.
<p>On veno hyv&#228;n n&#228;k&#246;inen, ei ole hyv&#228;n tapainen:
<br>suotta l&#228;htisi sotahan, tarpehetta tappelohon.
<p>Se on seppo Ilmarinen ei ihastu tuotakana:
<br>venon murskaksi murenti, tunkevi tulisijahan;
<br>laitti orjat lietsomahan, v&#228;kipuolet v&#228;&#228;nt&#228;m&#228;h&#228;n.
<p>Jo p&#228;iv&#228;n&#228; kolmantena itse seppo Ilmarinen
<br>kallistihe katsomahan ahjonsa alaista puolta:
<br>hieho tungeikse tulesta, sarvi kulta kuumoksesta,
<br>otsassa otavan t&#228;hti, p&#228;&#228;ss&#228; p&#228;iv&#228;n py&#246;ryl&#228;inen.
<p>On hieho hyv&#228;n n&#228;k&#246;inen, ei ole hyv&#228;n tapainen:
<br>mets&#228;ss&#228; makaelevi, maion maahan kaatelevi.
<p>Se on seppo Ilmarinen ei ihastu tuotakana:
<br>lehm&#228;n leikkeli paloiksi, siit&#228; tunkevi tulehen;
<br>laitti orjat lietsomahan, v&#228;kipuolet v&#228;&#228;nt&#228;m&#228;h&#228;n.
<p>Jo p&#228;iv&#228;n&#228; nelj&#228;nten&#228; itse seppo Ilmarinen
<br>kallistihe katsomahan ahjonsa alaista puolta:
<br>aura tungeikse tulesta, ter&#228; kulta kuumoksesta,
<br>ter&#228; kulta, vaski varsi, hopeata ponnen p&#228;&#228;ss&#228;.
<p>On aura hyv&#228;n n&#228;k&#246;inen, ei ole hyv&#228;n tapainen:
<br>kyl&#228;n pellot kyntelevi, vainiot vakoelevi.
<p>Se on seppo Ilmarinen ei ihastu tuotakana:
<br>auran katkaisi kaheksi, alle ahjonsa ajavi.
<p>Laittoi tuulet lietsomahan, v&#228;kipuuskat v&#228;&#228;nt&#228;m&#228;h&#228;n.
<p>Lietsoi tuulet l&#246;yhytteli: it&#228; lietsoi, lietsoi l&#228;nsi,
<br>etel&#228; enemm&#228;n lietsoi, pohjanen kovin porotti.
<br>Lietsoi p&#228;iv&#228;n, lietsoi toisen, lietsoi kohta kolmannenki:
<br>tuli tuiski ikkunasta, s&#228;kehet ovesta s&#228;ykkyi,
<br>tomu nousi taivahalle, savu pilvihin sakeni.
<p>Se on seppo Ilmarinen p&#228;iv&#228;n kolmannen per&#228;st&#228;
<br>kallistihe katsomahan ahjonsa alaista puolta:
<br>n&#228;ki sammon syntyv&#228;ksi, kirjokannen kasvavaksi.
<p>Siit&#228; seppo Ilmarinen, takoja i&#228;n-ikuinen,
<br>takoa taputtelevi, ly&#246;&#228; lynn&#228;hyttelevi.
<br>Takoi sammon taitavasti: laitahan on jauhomyllyn,
<br>toisehen on suolamyllyn, rahamyllyn kolmantehen.
<p>Siit&#228; jauhoi uusi sampo, kirjokansi kiikutteli,
<br>jauhoi purnun puhtehessa: yhen purnun sy&#246;t&#228;vi&#228;,
<br>toisen jauhoi my&#246;t&#228;vi&#228;, kolmannen kotipitoja.
<p>Niin ihastui Pohjan akka; saattoi sitte sammon suuren
<br>Pohjolan kivim&#228;kehen, vaaran vaskisen sis&#228;h&#228;n
<br>yheks&#228;n lukon ta'aksi. Siihen juuret juuttutteli
<br>yheks&#228;n sylen syv&#228;h&#228;n: juuren juurti maaem&#228;h&#228;n,
<br>toisen vesiviertehesen, kolmannen kotim&#228;kehen.
<p>Siit&#228; seppo Ilmarinen tytt&#246;&#228; anelemahan.
<br>Sanan virkkoi, noin nimesi: "Joko nyt minulle neiti,
<br>kun sai sampo valmihiksi, kirjokansi kaunihiksi?"
<p>Tuop' on kaunis Pohjan tytt&#246; itse noin sanoiksi virkki:
<br>"Kukapa t&#228;ss&#228; toisna vuonna, kenp&#228; kolmanna kes&#228;n&#228;
<br>k&#228;ki&#228; kukutteleisi, lintusia laulattaisi,
<br>jos min&#228; menisin muunne, saisin, marja, muille maille!
<p>"Jos t&#228;m&#228; kana katoisi, t&#228;m&#228; hanhi hairahtaisi,
<br>eksyisi emosen tuoma, punapuola pois menisi,
<br>kaikkipa k&#228;et katoisi, ilolinnut liikahtaisi
<br>t&#228;m&#228;n kunnahan kukuilta, t&#228;m&#228;n harjun hartehilta.
<p>"Enk&#228; joua ilmankana, p&#228;&#228;se en neitip&#228;ivilt&#228;ni,
<br>noilta t&#246;ilt&#228; teht&#228;vilt&#228;, kes&#228;isilt&#228; kiirehilt&#228;:
<br>marjat on maalla poimimatta, lahen rannat laulamatta,
<br>astumattani ahoset, lehot leikin ly&#246;m&#228;tt&#228;ni."
<p>Siit&#228; seppo Ilmarinen, takoja i&#228;n-ikuinen,
<br>alla p&#228;in, pahoilla mielin, kaiken kallella kyp&#228;rin
<br>jo tuossa ajattelevi, pitkin p&#228;&#228;t&#228;ns&#228; pit&#228;vi,
<br>miten kulkea kotihin, tulla maille tuttaville
<br>pime&#228;st&#228; Pohjolasta, summasta Sariolasta.
<p>Sanoi Pohjolan em&#228;nt&#228;: "Ohoh seppo Ilmarinen!
<br>Mit' olen pahoilla mielin, kaiken kallella kyp&#228;rin?
<br>Laatisiko mieli menn&#228; elomaillen entisille?"
<p>Sanoi seppo Ilmarinen: "Sinne mieleni tekisi
<br>kotihini kuolemahan, maalleni masenemahan."
<p>Siit&#228; Pohjolan em&#228;nt&#228; sy&#246;tti miehen, juotti miehen,
<br>istutti per&#228;h&#228;n purren melan vaskisen varahan;
<br>virkki tuulen tuulemahan, pohjasen puhaltamahan.
<p>Siit&#228; seppo Ilmarinen, takoja i&#228;n-ikuinen,
<br>matkasi omille maille ylitse meren sinisen.
<br>Kulki p&#228;iv&#228;n, kulki toisen; p&#228;iv&#228;ll&#228;p&#228; kolmannella
<br>jo tuli kotihin seppo, noille syntym&#228;sijoille.
<p>Kysyi vanha V&#228;in&#228;m&#246;inen Ilmariselta sepolta:
<br>"Veli, seppo Ilmarinen, takoja i&#228;n-ikuinen!
<br>Joko laait uuen sammon, kirjokannen kirjaelit?"
<p>Sanoi seppo Ilmarinen, itse laatia pakisi:
<br>"Jopa jauhoi uusi sampo, kirjokansi kiikutteli,
<br>jauhoi purnun puhtehessa: yhen purnun sy&#246;t&#228;vi&#228;,
<br>toisen jauhoi my&#246;t&#228;vi&#228;, kolmannen pi'elt&#228;vi&#228;."
<br clear=all><hr noshade><tt>
<CENTER><A HREF="11">Next: Yhdestoista runo</A></CENTER><BR>
</BODY>
</HTML>
