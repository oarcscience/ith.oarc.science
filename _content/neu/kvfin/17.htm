<HTML>
<HEAD>
<TITLE>Seitsem&#228;stoista runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune17">English</A>&nbsp;
<A HREF="16">Previous</A>&nbsp;
<A HREF="18">Next</A>&nbsp;
</SMALL></CENTER>
<HR>
<CENTER><H1>Seitsem&#228;stoista runo</H1></CENTER>
<p>Vaka vanha V&#228;in&#228;m&#246;inen, kun ei saanunna sanoja
<br>tuolta Tuonelan ko'ista, Manalan ikimajoista,
<br>ain' yh&#228; ajattelevi, pitkin p&#228;&#228;t&#228;ns&#228; pit&#228;vi,
<br>mist&#228;p&#228; sanoja saisi, loisi lempiluottehia.
<p>Paimen vastahan tulevi; h&#228;np&#228; tuon sanoiksi virkki:
<br>"Saat tuolta sata sanoa, tuhat virren tutkelmusta
<br>suusta Antero Vipusen, vatsasta varav&#228;kev&#228;n.
<br>Vaan se on sinne ment&#228;v&#228;t&#228;, polku poimeteltavata,
<br>ei ole matkoa hyve&#228;, ei aivan pahintakana:
<br>yks' on juoni juostaksesi naisten neulojen neni&#228;,
<br>tuosta toinen k&#228;y&#228;ksesi miehen miekan tutkaimia,
<br>kolmas koikutellaksesi uron tapparan teri&#228;."
<p>Vaka vanha V&#228;in&#228;m&#246;inen toki mietti menn&#228;ksens&#228;.
<br>Painuvi sep&#228;n pajahan, sanovi sanalla tuolla:
<br>"Ohoh seppo Ilmarinen! Taos rautaiset talukset,
<br>tao rautarukkahiset, paita rautainen rakenna!
<br>Laai rautainen korento, ter&#228;ksinen tienaellos:
<br>pane sy&#228;mehen ter&#228;kset, ve&#228; p&#228;&#228;lle melto rauta!
<br>L&#228;hen saamahan sanoja, ongelmoita ottamahan
<br>vatsasta varav&#228;kev&#228;n, suusta Antero Vipusen."
<p>Se on seppo Ilmarinen sanan virkkoi, noin nimesi:
<br>"Viikon on Vipunen kuollut, kauan Antero kaonnut
<br>vipunsa viritt&#228;m&#228;st&#228;, ahtamasta ansatiens&#228;;
<br>et sielt&#228; sanoa saane, et sanoa puoltakana."
<p>Vaka vanha V&#228;in&#228;m&#246;inen toki l&#228;ksi, ei totellut.
<br>Astui p&#228;iv&#228;n helkytteli naisten neulojen neni&#228;,
<br>astui toisen torkutteli miesten miekan tutkaimia,
<br>kolmannenki koikutteli uron tapparan teri&#228;.
<p>Itse virsik&#228;s Vipunen, mies vanha varav&#228;kev&#228;,
<br>tuo viruvi virsinens&#228;, luottehinensa lojuvi;
<br>haapa kasvoi hartioilla, koivu kulmilla yleni,
<br>lepp&#228; leukaluun nen&#228;ss&#228;, pajupehko parran p&#228;&#228;ll&#228;,
<br>otsalla oravikuusi, havuhonka hampahilla.
<p>Jo tulevi V&#228;in&#228;m&#246;inen. Veti miekan, riitsi rauan
<br>huotrasta huveksisesta, vy&#246;st&#228; vennon-selk&#228;isest&#228;;
<br>kaatoi haavan hartioilta, koivut kulmilta kukisti,
<br>leuoilta lep&#228;t leve&#228;t, pajupehkot parran p&#228;&#228;lt&#228;,
<br>otsalta oravikuuset, havuhongat hampahilta.
<p>Sy&#246;sti rautaisen korennon suuhun Antero Vipusen,
<br>ikenihin irjuvihin, leukoihin lotisevihin.
<br>Sanan virkkoi, noin nimesi: "Nouse pois, inehmon orja,
<br>maan alla makoamasta, viikon unta ottamasta!"
<p>Tuop' on virsik&#228;s Vipunen heti herkesi unesta.
<br>Tunsi koskevan kovasti, kipe&#228;sti kiusaisevan:
<br>puri rautaisen korennon, puri p&#228;&#228;lt&#228; mellon rauan;
<br>ei tiennyt ter&#228;st&#228; purra, ei sy&#246;&#228; sy&#228;nt&#228; rauan.
<p>Tuossa vanhan V&#228;in&#228;m&#246;isen, suun ohella seistess&#228;ns&#228;,
<br>jalka toinen torkahtavi, vasen jalka vaapahtavi
<br>suuhun Antero Vipusen, leukaluulle luikahutti.
<br>Heti virsik&#228;s Vipunen avoi suunsa suuremmaksi,
<br>leukapielens&#228; levitti,  nieli miehen miekkoinensa,
<br>kulahutti kulkkuhunsa tuon on vanhan V&#228;in&#228;m&#246;isen.
<p>Siin&#228; virsik&#228;s Vipunen itse tuon sanoiksi virkki:
<br>"Jo olen jotaki sy&#246;nyt, sy&#246;nyt uuhta, sy&#246;nyt vuohta,
<br>sy&#246;nyt lehme&#228; mahoa, sy&#246;nyt karjua sikoa:
<br>en ole viel&#228; mointa sy&#246;nyt, en t&#228;m&#228;n palan makuista!"
<p>Itse vanha V&#228;in&#228;m&#246;inen, h&#228;np&#228; tuon sanoiksi virkki:
<br>"Jo taisi tuhoni tulla, h&#228;t&#228;p&#228;iv&#228; h&#228;mmente&#228;
<br>t&#228;m&#228;n hiien hinkalossa, t&#228;m&#228;n kalman karsinassa."
<p>Arvelee, ajattelevi, miten olla, kuin ele&#228;.
<br>Veitsi on vy&#246;ll&#228; V&#228;in&#228;m&#246;isen, p&#228;&#228; visainen veitsess&#228;ns&#228;;
<br>tuosta h&#228;n teki venosen, teki tieolla venosen.
<br>Soutelevi, luitelevi suolen p&#228;&#228;st&#228; suolen p&#228;&#228;h&#228;n,
<br>souteli joka solukan, joka supun suikerteli.
<p>Vanha virsik&#228;s Vipunen ei tuosta totella ollut.
<br>Silloin vanha V&#228;in&#228;m&#246;inen l&#246;ihen itsens&#228; sepoksi,
<br>rakentihe rautioksi; painoi paitansa pajaksi,
<br>hiat paian palkehiksi, turkkinsa tuhottimeksi,
<br>housut hormiksi rakenti, sukat hormin suulliseksi,
<br>polvensa alasimeksi, vasaraksi kyyn&#228;sp&#228;&#228;ns&#228;.
<p>Takoa taputtelevi, ly&#246;&#228; lynn&#228;hyttelevi;
<br>takoi y&#246;n lepe&#228;m&#228;tt&#228;, p&#228;iv&#228;n pouahuttamatta
<br>vatsassa varav&#228;kev&#228;n, mahtipontisen povessa.
<p>Silloin virsik&#228;s Vipunen itse tuon sanoiksi virkki:
<br>"Mi sin&#228; lienet miehi&#228;si ja kuka urohiasi?
<br>Jo olen sy&#246;nyt saan urosta, tuhonnut tuhannen miest&#228;,
<br>enp&#228; liene mointa sy&#246;nyt: syet suuhuni tulevat,
<br>kek&#228;lehet kielelleni, rauan kuonat kulkkuhuni!
<p>"L&#228;he nyt, kumma, kulkemahan, maan paha,
<br>pakenemahan,
<br>ennenkuin emosi etsin, haen valtavanhempasi!
<br>Jos sanon min&#228; emolle, virkan, vierin vanhemmalle,
<br>enemp' on emolla ty&#246;t&#228;, vaiva suuri vanhemmalla,
<br>kun poika pahoin tekevi, lapsi anke'in asuvi.
<p>"En nyt tuota tunnekana enk&#228; arvoa alusta,
<br>mist' olet, hiisi, hingannunna, kusta, turma, t&#228;nne tullut
<br>puremahan, j&#228;yt&#228;m&#228;h&#228;n, sy&#246;m&#228;h&#228;n, kaluamahan.
<br>Oletko tauti Luojan luoma, surma s&#228;&#228;t&#228;m&#228; Jumalan,
<br>vain olet teko tekem&#228;, toisen tuoma, toisen luoma,
<br>pantu t&#228;nne palkan eest&#228;, rakettu rahan nen&#228;st&#228;?
<p>"Ollet tauti Luojan luoma, surma s&#228;&#228;t&#228;m&#228; Jumalan,
<br>niinp' on luome Luojahani, heit&#228;ime Jumalahani:
<br>ei Herra hyve&#228; heit&#228;, Luoja ei kaunista kaota.
<p>"Kun lienet teko tekem&#228;, pulma toisen pungastama,
<br>kyll&#228; saan sukusi tiet&#228;, l&#246;y&#228;n synnynt&#228;sijasi!
<p>"Tuolta ennen pulmat puuttui, tuolta taikeat tapahtui:
<br>tietomiesten tienohilta, laulumiesten laitumilta,
<br>konnien kotisijoilta, taikurien tanterilta;
<br>tuolta Kalman kankahilta, maasta manteren sis&#228;st&#228;,
<br>miehen kuollehen ko'ista, kaonnehen kartanosta;
<br>mullista muhajavista, maista liikuteltavista,
<br>somerilta py&#246;rivilt&#228;, hiekoilta helisevilt&#228;;
<br>notkoilta noroperilt&#228;, soilta sammalettomilta,
<br>here'ist&#228; hettehist&#228;, l&#228;ikkyvist&#228; l&#228;htehist&#228;;
<br>mets&#228;n hiien hinkalosta, viien vuoren vinkalosta,
<br>vaaran vaskisen laelta, kuparisen kukkulalta;
<br>kuusista kuhisevista, hongista hohisevista,
<br>latvasta lahon pet&#228;j&#228;n, m&#228;t&#228;p&#228;ist&#228; m&#228;ntyl&#246;ist&#228;;
<br>revon r&#228;&#228;ynt&#228;sijoilta, hirven hiihtokankahilta,
<br>kontion kivikolosta, karhun louhikammiosta;
<br>Pohjan pitk&#228;st&#228; per&#228;st&#228;, Lapin maasta laukeasta,
<br>ahoilta vesattomilta, mailta kynt&#228;m&#228;tt&#246;milt&#228;;
<br>suurilta sotakeoilta, miehentappo-tanterilta,
<br>ruohoista rohisevista, hurmehista huuruvista;
<br>suurilta meren selilt&#228;, ulapoilta auke'ilta,
<br>meren mustista mu'ista, tuhannen sylen syv&#228;st&#228;;
<br>virroista vihisevist&#228;, palavoista py&#246;rtehist&#228;,
<br>Rutjan koskesta kovasta, ve'en vankan v&#228;&#228;ntehest&#228;;
<br>takaisesta taivahasta, poutapilvien perilt&#228;,
<br>ahavan ajeloteilt&#228;, tuulen tuutimasijoilta.
<p>"Sielt&#228;k&#246; sin&#228;ki puutuit, sielt&#228;, taikea, tapahuit
<br>sy&#228;mehen syytt&#246;m&#228;h&#228;n, vatsahan viattomahan,
<br>sy&#246;m&#228;h&#228;n, kaluamahan, puremahan, louhtamahan?
<p>"Himmene nyt, Hiien hurtta, raukea, Manalan rakki,
<br>l&#228;he pois kohusta, konna, maan kamala, maksoistani,
<br>sy&#246;m&#228;st&#228; sy&#228;nk&#228;py&#228;, pernoani pehkomasta,
<br>vatsoa vanuttamasta, keuhkoloita kiert&#228;m&#228;st&#228;,
<br>napoa navertamasta, ohimoita ottamasta,
<br>selk&#228;luita luistamasta, sivuja sivert&#228;m&#228;st&#228;!
<p>"Jos ei minussa miest&#228; liene, niin panen parempiani
<br>t&#228;m&#228;n pulman purkajaksi, kauhean kaottajaksi.
<p>"Nostan maasta mannun eukot, pellosta peri-is&#228;nn&#228;t,
<br>kaikki maasta miekkamiehet, hiekasta hevoisurohot
<br>v&#228;ekseni, voimakseni, tuekseni, turvakseni
<br>t&#228;ss&#228; ty&#246;ss&#228; ty&#246;l&#228;h&#228;ss&#228;, t&#228;ss&#228; tuskassa kovassa.
<p>"Kun ei tuostana totelle, v&#228;&#228;j&#228;nne v&#228;he&#228;k&#228;n&#228;,
<br>nouse, mets&#228;, miehinesi, katajikko, kansoinesi,
<br>pet&#228;ikk&#246;, perehinesi, umpilampi, lapsinesi,
<br>sata miest&#228; miekallista, tuhat rauaista urosta
<br>t&#228;t&#228; hiitt&#228; hieromahan, juutasta rutistamahan!
<p>"Kun ei tuostana totelle, v&#228;&#228;j&#228;nne v&#228;he&#228;k&#228;n&#228;,
<br>nouse veest&#228;, veen em&#228;nt&#228;, sinilakki, lainehista,
<br>hienohelma, hettehest&#228;, puhasmuotoinen, muasta
<br>v&#228;eksi v&#228;h&#228;n urohon, miehen pienen miehuueksi,
<br>jottei minua syytt&#228; sy&#246;&#228; eik&#228; tauitta tapeta!
<p>"Kun ei tuostana totelle, v&#228;&#228;j&#228;nne v&#228;he&#228;k&#228;n&#228;,
<br>kave eukko, luonnon tytti, kave kultainen korea,
<br>jok' olet vanhin vaimoloita, ensin em&#228; itsel&#246;it&#228;,
<br>k&#228;y nyt tuskat tuntemahan, h&#228;t&#228;p&#228;iv&#228;t h&#228;&#228;t&#228;m&#228;h&#228;n,
<br>t&#228;m&#228; jakso jaksamahan, puutunnainen purkamahan!
<p>"Ja kun ei sit&#228; totelle, v&#228;ltt&#228;ne v&#228;he&#228;k&#228;n&#228;,
<br>Ukko taivahan-napainen, remupilven-reunahinen,
<br>tule t&#228;nne tarvittaissa, ajaite anottaessa,
<br>ty&#246;t kehnot keritt&#228;m&#228;h&#228;n, rikkonaiset riisumahan
<br>miekalla tuliter&#228;ll&#228;, s&#228;il&#228;ll&#228; s&#228;kehisell&#228;!
<p>"L&#228;he nyt, kumma, kulkemahan, maan paha,
<br>pakenemahan!
<br>Ei t&#228;&#228;ll&#228; sinun sijoa sijankana tarpehella.
<br>Muunne muuttaos majasi, etemm&#228; elosijasi,
<br>is&#228;nt&#228;si istumille, em&#228;nt&#228;si astumille!
<p>"Sitte sinne tultuasi, matkan p&#228;&#228;h&#228;n p&#228;&#228;sty&#228;si,
<br>tekij&#228;si tienohille, laittajasi laitumille,
<br>laai tunnus tultuasi, salamerkki saatuasi,
<br>jysk&#228; kuin ukon jyrynen, v&#228;lk&#228; kuin tulen v&#228;l&#228;hys!
<br>Potkaise pihalta portti, laske lauta ikkunasta,
<br>siit&#228; siirr&#228;ite sis&#228;h&#228;n, lenn&#228; tupruna tupahan!
<br>Ota kiinni kinterest&#228;, kai'immasta kantap&#228;&#228;st&#228;,
<br>is&#228;nn&#228;t perisopesta, em&#228;nn&#228;t ovisopesta!
<br>Is&#228;nn&#228;lt&#228; silm&#228; kaiva, em&#228;nn&#228;lt&#228; p&#228;&#228; murota,
<br>sormet koukkuhun koverra, v&#228;&#228;nn&#228; p&#228;&#228;t&#228; v&#228;&#228;r&#228;llehen!
<p>"Jos siit&#228; v&#228;h&#228;n tulisi, lenn&#228; kukkona kujalle,
<br>kanan lasna kartanolle, rinnoin rikkatunkiolle!
<br>Sorra soimelta hevonen, navetasta sarvinauta,
<br>sarvet sontahan sovita, h&#228;nt&#228; laske lattialle,
<br>silm&#228;t k&#228;&#228;nn&#228; kellellehen, niskat ruttohon rutaise!
<p>"Oletko tauti tuulen tuoma, tuulen tuoma, vuon ajama,
<br>ahavaisen antelema, vilun ilman vieh&#228;tt&#228;m&#228;,
<br>mene tuulen tiet&#228; my&#246;ten, ahavan rekiratoja,
<br>ilman puussa istumatta, lep&#228;ss&#228; lepe&#228;m&#228;tt&#228;
<br>vaaran vaskisen laelle, kuparisen kukkulalle,
<br>siell&#228; tuulen tuuitella, ahavaisen akkiloia!
<p>"Lienet tullut taivahalta, poutapilvien perilt&#228;,
<br>nouse taasen taivahalle, tuonne ilmoille ylene,
<br>pilvihin pirisevihin, t&#228;htihin t&#228;risevihin,
<br>tulena palelemahan, s&#228;kehin&#228; s&#228;ikkym&#228;h&#228;n
<br>auringon ajelemilla, kuun kehyen kiert&#228;mill&#228;!
<p>"Lienet, vieno, veen vet&#228;m&#228;, meren aaltojen ajama,
<br>niin, vieno, vetehen menn&#246;s, alle aaltojen ajaite,
<br>mutalinnan liepehille, vesiharjun hartehille,
<br>siell&#228; aaltojen ajella, ve'en synk&#228;n sylkytell&#228;!
<p>"Lienet Kalman kankahalta, ikimennehen majoilta,
<br>toki koitellos kotia, noille Kalman kartanoille,
<br>multihin muhajavihin, maihin liikuteltavihin,
<br>johon on kansa kaatununna, v&#228;ki vahva v&#228;&#228;ntynynn&#228;!
<p>"Kun liet, tuhma, tuolta tullut mets&#228;n hiien hinkalosta,
<br>pet&#228;j&#228;isist&#228; pesist&#228;, honkaisista huonehista,
<br>niin sinne sinun manoan mets&#228;n hiien hinkalohon,
<br>honkaisihin huonehisin, pet&#228;j&#228;isihin pesihin,
<br>sini siell&#228; ollaksesi, kunnes lattiat lahovat,
<br>sein&#228;hirret sienettyv&#228;t, laki p&#228;&#228;lt&#228; laukeavi.
<p>"Ja tuonne sinun manoan, tuonne kehnoa kehoitan
<br>ukkokontion kotihin, akkakarhun kartanohon,
<br>notkoille noroperille, soille r&#228;ykym&#228;tt&#246;mille,
<br>heiluvihin hettehisin, l&#228;ilyvihin l&#228;htehisin,
<br>lampihin kalattomihin, aivan ahvenettomihin.
<p>"Et siell&#228; sijoa saane, niin tuonne sinun manoan
<br>Pohjan pitk&#228;h&#228;n per&#228;h&#228;n, Lapin maahan laukeahan,
<br>ahoille vesattomille, maille kynt&#228;m&#228;tt&#246;mille,
<br>kuss' ei kuuta, aurinkoa eik&#228; p&#228;ive&#228; i&#228;ss&#228;.
<br>Siell' on onni ollaksesi, lempi liehaellaksesi:
<br>hirvet on puihin hirtettyn&#228;, jalot peurat jaksettuna
<br>sy&#246;&#228; miehen n&#228;lk&#228;hisen, haukata halun-alaisen.
<p>"Ja tuonne sinun manoan, tuonne k&#228;sken ja kehoitan
<br>Rutjan koskehen kovahan, palavahan py&#246;rtehesen,
<br>johon puut p&#228;'in putoovat, perin vieriv&#228;t pet&#228;j&#228;t,
<br>tyvin sy&#246;sten suuret hongat, latvoin lakkap&#228;&#228;t pet&#228;j&#228;t.
<br>Ui siell&#228;, paha pakana, kosken kuohuja kovia,
<br>ve'et v&#228;lj&#228;t v&#228;&#228;nn&#228;ttele, ve'et ahtahat asuile!
<p>"Et siell&#228; sijoa saane, niin tuonne sinun manoan
<br>Tuonen mustahan jokehen, Manalan ikipurohon,
<br>jost' et p&#228;&#228;se p&#228;ivin&#228;si, selvi&#228; sin&#228; ik&#228;n&#228;,
<br>kun en p&#228;&#228;sne p&#228;&#228;st&#228;m&#228;h&#228;n, kerinne keritt&#228;m&#228;h&#228;n
<br>yheks&#228;ll&#228; oinahalla, yhen uuhen kantamalla,
<br>yheks&#228;ll&#228; h&#228;rk&#228;sell&#228;, yhen lehm&#228;sen vasoilla,
<br>yheks&#228;n oron keralla, yhen tamman varsasilla.
<p>"Josp' on kyyti&#228; kysynet, anonet ajohevoista,
<br>kyll&#228; m&#228; sulle kyyin laitan ja annan ajohevosen:
<br>Hiiess' on hyv&#228; hevonen, punatukka tunturissa,
<br>jonka turpa tulta tuiski, nen&#228; varsin valkeata,
<br>kaikki on rautaiset kapiot, ter&#228;ksiset temmottimet;
<br>ne jaksaa m&#228;kehen menn&#228;, nousta notkon penkerehen
<br>hyv&#228;ll&#228; hypitt&#228;j&#228;ll&#228;, ajajalla ankaralla.
<p>"Kun ei siit&#228; kyllin liene, saaos Hiien hiihtoneuvot,
<br>Lemmon lepp&#228;iset sivakat, Pahalaisen paksu sauva,
<br>joilla hiih&#228;t Hiien maita, Lemmon lehtoja samoat,
<br>hilpotellen Hiien maita, Pahan maita paipotellen!
<br>Kivi on tiell&#228; poikkipuolin: se poikki porahtakohon,
<br>hako tiell&#228; pitkin puolin: tuo kaheksi katketkohon,
<br>uros tiell&#228; pystyn puolin: sep' on laitahan l&#228;het&#228;!
<p>"L&#228;he nyt, liika, liikkumahan, mies paha, pakenemahan
<br>ennen p&#228;iv&#228;n nousemista, koi-jumalan koittamista,
<br>auringon ylenemist&#228;, kukon &#228;&#228;nen kuulumista!
<br>Nyt on liian liikeaika ja pahan pakenoaika,
<br>kuutamainen kulkeasi, valkea vaeltoasi.
<p>"Kun et v&#228;&#228;j&#228;nne v&#228;lehen, eronne, emotoin rakki,
<br>saan min&#228; kokolta kourat, veren juojalta vekarat,
<br>linnulta lihan pitimet, havukalta haarottimet,
<br>joilla konnat kouristelen, ilke&#228;t iki asetan
<br>p&#228;&#228;n p&#228;risem&#228;tt&#246;m&#228;ksi, hengen huokumattomaksi.
<p>"Luopui ennen luotu lempo, eksyip&#228; emollinenki
<br>tullessa Jumalan tunnin, avun Luojan auetessa:
<br>etk&#246; sie, emotoin, eksy, luovu, luonnotoin siki&#228;,
<br>haihu, koira haltiatoin, erkane, emotoin rakki,
<br>t&#228;m&#228;n tunnin tutkaimella, t&#228;m&#228;n kuuhuen kululla?"
<p>Vaka vanha V&#228;in&#228;m&#246;inen silloin tuon sanoiksi virkki:
<br>"Hyv&#228; t&#228;&#228;ll' on ollakseni, armas aikaellakseni:
<br>maksat leiv&#228;ksi p&#228;tevi, marut maksan s&#228;rpimeksi,
<br>keuhkot k&#228;ypi keitokseksi, rasvat ruoiksi hyviksi.
<p>"Asetan alasimeni syvemmin sy&#228;nlihoille,
<br>painan paljani lujemmin paikoille pahemmillenki,
<br>ettet p&#228;&#228;se p&#228;ivin&#228;si, selvi&#228; sin&#228; ik&#228;n&#228;,
<br>kun en saa sanoja kuulla, luoa lempiluottehia,
<br>kuulla kyll&#228;lt&#228; sanoja, tuhansia tutkelmoita.
<br>Ei sanat salahan joua eik&#228; luottehet lovehen;
<br>mahti ei joua maan rakohon, vaikka mahtajat menev&#228;t."
<p>Silloin virsik&#228;s Vipunen, tuo vanha varav&#228;kev&#228;,
<br>jonk' oli suussa suuri tieto, mahti ponnetoin povessa,
<br>aukaisi sanaisen arkun, virsilippahan levitti
<br>lauloaksensa hyvi&#228;, parahia pannaksensa,
<br>noita syntyj&#228; syvi&#228;, ajan alkuluottehia,
<br>joit' ei laula kaikki lapset, ymm&#228;rr&#228; yhet urohot
<br>t&#228;ll&#228; inhalla i&#228;ll&#228;, katoavalla kannikalla.
<p>Lauloi synnyt syit&#228; my&#246;ten, luottehet lomia my&#246;ten,
<br>kuinka luojansa luvalla, kaikkivallan vaatimalla
<br>itsest&#228;ns&#228; ilma syntyi, ilmasta vesi erosi,
<br>veest&#228; manner maatelihe, manterelle kasvut kaikki.
<p>Lauloi kuun kuvoannasta, auringon asetannasta,
<br>ilman pielten pist&#228;nn&#228;st&#228;, taivosen t&#228;hyt&#228;nn&#228;st&#228;.
<p>Siin&#228; virsik&#228;s Vipunen kyll&#228; lauloi ja osasi!
<br>Ei ole kuultu eik&#228; n&#228;hty sin&#228; ilmoisna ik&#228;n&#228;
<br>parempata laulajata, tarkempata taitajata:
<br>suu se syyteli sanoja, kieli laski lausehia,
<br>kuin on s&#228;lk&#246; s&#228;&#228;ri&#228;ns&#228;, ratsu jalkoja jaloja.
<p>Lauloi p&#228;iv&#228;t p&#228;&#228;ksytysten, yhytysten y&#246;t saneli:
<br>p&#228;&#228;tyi p&#228;iv&#228; kuulemahan, kuu kulta t&#228;hy&#228;m&#228;h&#228;n;
<br>aallot seisottui sel&#228;ll&#228;, lainehet lahen per&#228;ll&#228;;
<br>puuttui virrat vierim&#228;st&#228;, Rutjan koski kuohumasta,
<br>vuotamasta Vuoksen koski, joki Juortanin pys&#228;htyi.
<p>Siit&#228; vanha V&#228;in&#228;m&#246;inen, kun oli sanoja kuullut,
<br>saanut kylliksi sanoja, luonut lempiluottehia,
<br>rupeavi l&#228;htem&#228;h&#228;n suusta Antero Vipusen,
<br>vatsasta varav&#228;kev&#228;n, mahtipontisen povesta.
<p>Sanoi vanha V&#228;in&#228;m&#246;inen: "Oi sie Antero Vipunen!
<br>Ava suusi suuremmaksi, leukapielesi levit&#228;,
<br>p&#228;&#228;sisin mahasta maalle, kotihini kulkemahan!"
<p>Siin&#228; virsik&#228;s Vipunen itse tuon sanoiksi virkki:
<br>"Mont' olen sy&#246;nyt, monta juonut, tuhonnut tuhatlukuja;
<br>moint' en viel&#228; konsa sy&#246;nyt, kuin s&#246;in vanhan
<br>V&#228;in&#228;m&#246;isen!
<br>Hyvin laait tultuasi, teet paremmin, kun paloat."
<p>Siit&#228; Antero Vipunen irvisti ikeni&#228;ns&#228;,
<br>avoi suunsa suuremmaksi, leukapielens&#228; levitti.
<br>Itse vanha V&#228;in&#228;m&#246;inen l&#228;ksi suusta suuritieon,
<br>vatsasta varav&#228;kev&#228;n, mahtipontisen povesta;
<br>luiskahtavi poies suusta, kaapsahtavi kankahalle,
<br>kuin on kultainen orava tahi n&#228;&#228;t&#228; kultarinta.
<p>L&#228;ksi siit&#228; astumahan; tuli sepponsa pajahan.
<br>Sanoi seppo Ilmarinen: "Joko sait sanoja kuulla,
<br>luoa lempiluottehia, miten laita lasketahan,
<br>perilaita liitet&#228;h&#228;n, kokkapuut kohennetahan?"
<p>Vaka vanha V&#228;in&#228;m&#246;inen itse tuon sanoiksi virkki:
<br>"Jo nyt sain sa'an sanoja, tuhansia tutkelmoita,
<br>sain sanat salasta ilmi, julki luottehet lovesta."
<p>Niin meni venonsa luoksi, tieokkaille tehtahille.
<br>Sai venonen valmihiksi, laian liitto liitetyksi,
<br>perip&#228;&#228;hyt p&#228;&#228;tetyksi, kokkapuut kohotetuksi:
<br>veno syntyi veist&#228;m&#228;tt&#228;, laiva lastun ottamatta.
<br clear=all><hr noshade><tt>
<CENTER><A HREF="18">Next: Kahdeksastoista runo</A></CENTER><BR>
</BODY>
</HTML>
