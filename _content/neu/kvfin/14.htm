<HTML>
<HEAD>
<TITLE>Nelj&#228;stoista runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune14">English</A>&nbsp;
<A HREF="13">Previous</A>&nbsp;
<A HREF="15">Next</A>&nbsp;
</SMALL></CENTER>
<HR>
<CENTER><H1>Nelj&#228;stoista runo</H1></CENTER>
<p>Siit&#228; lieto Lemmink&#228;inen arveli, ajattelihe,
<br>kulle syylle sylve&#228;isi, kulle laskisi laulle:
<br>heitt&#228;isik&#246; Hiien hirvet, itse kulkisi kotihin,
<br>vai viel&#228; yritteleisi, hiihteleisi hiljallehen
<br>mieliksi mets&#228;n em&#228;nn&#228;n, salon impien iloksi.
<p>Sanovi sanalla tuolla, lausui tuolla lausehella:
<br>"Oi Ukko, ylijumala tahi taatto taivahinen!
<br>Tee nyt mulle suorat sukset, kepe&#228;iset kalhuttimet,
<br>joilla hiihte&#228; hivit&#228;n poikki soien, poikki maien,
<br>hiih&#228;n kohti Hiien maita, poikki Pohjan kankahista
<br>Hiien hirven k&#228;yt&#228;ville, poropeuran polkemille!
<p>"L&#228;hen nyt miehist&#228; mets&#228;lle, urohista ulkot&#246;ille
<br>Tapiolan tiet&#228; my&#246;ten, Tapion talojen kautta.
<br>Terve, vuoret, terve, vaarat, terve, kuusikot kumeat,
<br>terve, haavikot haleat, terve, tervehytt&#228;j&#228;nne!
<p>"Miesty, mets&#228;, kostu, korpi, taivu, ainoinen Tapio!
<br>Saata miest&#228; saarekselle, sille kummulle kuleta,
<br>jost' on saalis saatavana, er&#228;n toimi tuotavana!
<p>"Nyyrikki, Tapion poika, mies puhas, punakyp&#228;r&#228;!
<br>Veist&#228; pilkut pitkin maita, rastit vaaroihin rakenna,
<br>jotta tunnen, tuhma, k&#228;y&#228;, &#228;kkiouto, tien osoan
<br>etsiess&#228;ni ere&#228;, antia anellessani!
<p>"Mielikki, mets&#228;n em&#228;nt&#228;, puhas muori, muoto kaunis!
<br>Pane kulta kulkemahan, hopea vaeltamahan
<br>miehen etsiv&#228;n etehen, anelijan askelille!
<p>"Ota kultaiset avaimet renkahalta reielt&#228;si,
<br>aukaise Tapion aitta, mets&#228;n linna liikahuta
<br>minun pyyt&#246;p&#228;ivin&#228;ni, er&#228;netso-aikoinani!
<p>"Kunp' on et kehanne itse, niin on pist&#228; piikojasi,
<br>pane palkkalaisiasi, k&#228;ske k&#228;skyn kuulijoita!
<br>Et em&#228;nt&#228; lienek&#228;n&#228;, jos et piikoa pit&#228;ne,
<br>sata piikoa pit&#228;ne, tuhat k&#228;skyn kuulijata,
<br>karjan kaiken kaitsijata, viitsij&#228;t&#228; viljan kaiken.
<p>"Mets&#228;n piika pikkarainen, simasuu Tapion neiti!
<br>Soitellos metinen pilli, simapilli piiperoita
<br>korvallen ehon em&#228;nn&#228;n, mieluisan mets&#228;n em&#228;nn&#228;n,
<br>jotta kuulisi v&#228;lehen, nousisi makoamasta,
<br>kun ei kuule kumminkana, ei hava'a harvoinkana,
<br>vaikka ainoisin anelen, kielen kullan kuikuttelen!"
<p>Siin&#228; lieto Lemmink&#228;inen ajan kaiken annitoinna
<br>hiihti soita, hiihti maita, hiihti korpia kovia,
<br>Jumalan sysim&#228;ki&#228;, Hiien hiilikankahia.
<p>Hiihti p&#228;iv&#228;n, hiihti toisen. Jo p&#228;iv&#228;n&#228; kolmantena
<br>meni suurelle m&#228;elle, nousi suurelle kivelle,
<br>loi silm&#228;ns&#228; luotehesen, poikki soien pohjosehen:
<br>Tapion talot n&#228;kyiv&#228;t, ukset kulta kuumottivat
<br>poikki suosta, pohjosesta, alta vaaran, varvikosta.
<p>Tuop' on lieto Lemmink&#228;inen heti luoksi luontelihe,
<br>l&#228;helle l&#228;hentelihe, alle ikkunan Tapion.
<br>Kuuristihe katsomahan kuuennesta ikkunasta:
<br>siell&#228; antajat asuivat ja viruivat viljan eukot
<br>aivan arkivaattehissa, ryysyiss&#228; ryvennehiss&#228;.
<p>Sanoi lieto Lemmink&#228;inen: "Mint&#228;hen, mets&#228;n em&#228;nt&#228;,
<br>asut arkivaattehissa, riihiryysyiss&#228; rype&#228;t,
<br>kovin musta muo'oltasi, katsannaltasi kamala,
<br>ilke&#228; imertimilt&#228;, rungolta ruman n&#228;k&#246;inen?
<p>"Kun ennen k&#228;vin mets&#228;ss&#228;, kolm' oli linnoa mets&#228;ss&#228;:
<br>yksi puinen, toinen luinen, kolmansi kivinen linna;
<br>kuus' oli kultaikkunoa kunki linnan kulmanteella.
<br>Katsahin sis&#228;h&#228;n noista sein&#228;n alla seistess&#228;ni:
<br>Tapion talon is&#228;nt&#228;, Tapion talon em&#228;nt&#228;,
<br>Tellervo, Tapion neiti, kanssa muu Tapion kansa,
<br>kaikki kullassa kuhisi, hopeassa horjeksihe.
<br>Itsens&#228; mets&#228;n em&#228;nn&#228;n, ehtoisan mets&#228;n em&#228;nn&#228;n,
<br>k&#228;et oli kullank&#228;&#228;rehiss&#228;, sormet kullansormuksissa,
<br>p&#228;&#228; kullanp&#228;tinehiss&#228;, tukat kullansuortuvissa,
<br>korvat kullankoltuskoissa, kaula helmiss&#228; hyviss&#228;.
<p>"Oi mielu mets&#228;n em&#228;nt&#228;, Metsolan metinen muori!
<br>Heit&#228; poies hein&#228;keng&#228;t, kaskivirsusi karista,
<br>riisu riihiry&#246;k&#228;lehet, arkipaitasi alenna!
<br>Ly&#246;te lykkyvaattehisin, antipaitoihin paneite
<br>minun metsip&#228;ivin&#228;ni, er&#228;netso-aikoinani!
<br>Ik&#228;v&#228; minun tulevi, ik&#228;v&#228; tulettelevi
<br>t&#228;t&#228; tyhj&#228;n&#228;-oloa, ajan kaiken annituutta,
<br>kun et anna aioinkana, harvoinkana hoivauta.
<br>Ik&#228;v&#228; ilotoin ilta, pitk&#228; p&#228;iv&#228; saalihitoin.
<p>"Mets&#228;n ukko halliparta, havuhattu, naavaturkki!
<br>Pane nyt mets&#228;n palttinoihin, salot verkahan vet&#228;ise,
<br>haavat kaikki haljakkoihin, lep&#228;t lempivaattehisin!
<br>Hope'ihin hongat laita, kuuset kultihin rakenna,
<br>vanhat hongat vaskiv&#246;ille, pet&#228;j&#228;t hopeav&#246;ille,
<br>koivut kultakukkasihin, kannot kultakalkkaroihin!
<br>Pane, kuinp' on muinaiselta, parempina p&#228;ivin&#228;si:
<br>kuuna paistoi kuusen oksa, p&#228;iv&#228;n&#228; pet&#228;j&#228;n latvat,
<br>mets&#228; haiskahti me'elle, simalle salo sininen,
<br>ahovieret viertehelle, suovieret sulalle voille.
<p>"Mets&#228;n tytt&#246;, mielineiti, Tuulikki, tyt&#228;r Tapion!
<br>Aja vilja vieremille, auke'immille ahoille!
<br>Kun lie j&#228;ykk&#228; juoksullehen eli laiska laukallehen,
<br>ota vitsa viiakosta, koivu korven notkelmosta,
<br>jolla kutkutat kuvetta sek&#228; kaivat kainaloita!
<br>Anna juosta joutuisasti, vikev&#228;sti viiletell&#228;,
<br>miehen etsiv&#228;n etehen, aina k&#228;yv&#228;n askelille!
<p>"Kun vilja uralle saapi, tupita uroa my&#246;ten!
<br>Pane kaksi k&#228;mment&#228;si kahen puolen kaiteheksi,
<br>jottei vilja vieprahtaisi, tiepuolehen poikeltaisi!
<br>Josp' on vilja vieprahtavi, tiepuolehen poikeltavi,
<br>tielle korvista kohenna, saata sarvista uralle!
<p>"Hako on tiell&#228; poikkipuolin: sep&#228; syrj&#228;h&#228;n syse&#228;;
<br>puita maalla matkallansa: ne on katkaise kaheksi!
<br>"Aita vastahan tulevi: kaa'a aita kallellehen
<br>viielt&#228; vitsasv&#228;lilt&#228;, seitsem&#228;lt&#228; seip&#228;h&#228;lt&#228;!
<p>"Joki joutuvi etehen, puro tielle poikkipuolin:
<br>silkki sillaksi sivalla, punaverka portahaksi!
<br>Saata poikki salmistaki, vetele vesien poikki,
<br>poikki Pohjolan joesta, yli kosken kuohuloista!
<p>"Tapion talon is&#228;nt&#228;, Tapion talon em&#228;nt&#228;,
<br>mets&#228;n ukko halliparta, mets&#228;n kultainen kuningas!
<br>Mimerkki, mets&#228;n em&#228;nt&#228;, mets&#228;n armas antimuori,
<br>siniviitta viian eukko, punasukka suon em&#228;nt&#228;!
<br>Tule jo kullan muuttelohon, hopean vajehtelohon!
<br>Minun on kullat kuun-ikuiset, p&#228;iv&#228;n-polviset hopeat,
<br>k&#228;eten soasta k&#228;ym&#228;t, uhotellen tappelosta;
<br>ne kuluvat kukkarossa, tummentuvat tuhniossa,
<br>kun ei oo kullan muuttajata, hopean vajehtajata."
<p>Niinp' on lieto Lemmink&#228;inen viikon hiihte&#228; hivutti,
<br>lauloi virret viian p&#228;&#228;ss&#228;, kolmet korven kainalossa:
<br>miellytti mets&#228;n em&#228;nn&#228;n, itsenki mets&#228;n is&#228;nn&#228;n,
<br>ihastutti immet kaikki, taivutti Tapion neiet.
<p>Juoksuttivat, jou'uttivat Hiien hirven k&#228;tk&#246;st&#228;ns&#228;,
<br>takoa Tapion vaaran, Hiien linnan liepehilt&#228;
<br>miehen etsij&#228;n etehen, sanelijan saataville.
<p>Itse lieto Lemmink&#228;inen jopa l&#228;ms&#228;ns&#228; l&#228;hetti
<br>Hiien hirven hartioille, kaulalle kamelivarsan,
<br>jottei potkinut pahasti selke&#228; silitt&#228;ess&#228;.
<p>Siit&#228; lieto Lemmink&#228;inen itse tuon sanoiksi virkki:
<br>"Salon herra, maan is&#228;nt&#228;, kaunis kankahan el&#228;j&#228;!
<br>Mielikki, mets&#228;n em&#228;nt&#228;, mets&#228;n armas antimuori!
<br>Tule nyt kullat ottamahan, hopeat valitsemahan!
<br>Pane maalle palttinasi, lempiliinasi levit&#228;
<br>alle kullan kuumottavan, alle huohtavan hopean,
<br>tuon on maahan tippumatta, rikkoihin rivestym&#228;tt&#228;!"
<p>L&#228;ksi siit&#228; Pohjolahan; sanoi tuonne tultuansa:
<br>"Jo nyt hiihin Hiien hirven Hiien peltojen perilt&#228;.
<br>Anna, akka, tytt&#246;&#228;si, mulle nuorta morsianta!"
<p>Louhi, Pohjolan em&#228;nt&#228;, tuop' on tuohon vastaeli:
<br>"&#196;sken annan tytt&#228;reni sek&#228; nuoren morsiamen,
<br>kun sa suistat suuren ruunan, Hiien ruskean hevosen,
<br>Hiien varsan vaahtileuan Hiien nurmien perilt&#228;."
<p>Silloin lieto Lemmink&#228;inen otti kultaohjaksensa,
<br>hope'isen marhaminnan; l&#228;htevi hevon hakuhun,
<br>kuloharjan kuuntelohon Hiien nurmien perilt&#228;.
<p>Astua taputtelevi, k&#228;y&#228; kulleroittelevi
<br>vihannalle vainiolle, pyh&#228;n pellon pientarelle.
<br>Siell&#228; etsivi hevosta, kulokasta kuuntelevi
<br>suvikunnan suitset vy&#246;ll&#228;, varsan valjahat olalla.
<p>Etsi p&#228;iv&#228;n, etsi toisen, niin p&#228;iv&#228;n&#228; kolmantena
<br>nousi suurelle m&#228;elle, kiipesi kiven sel&#228;lle;
<br>iski silm&#228;ns&#228; it&#228;h&#228;n, k&#228;&#228;nti p&#228;&#228;t&#228; p&#228;iv&#228;n alle:
<br>n&#228;ki hiekalla hevosen, kuloharkan kuusikolla;
<br>senp&#228; tukka tulta tuiski, harja suihkivi savua.
<p>Niin sanovi Lemmink&#228;inen: "Oi Ukko ylijumala,
<br>Ukko, pilvien pit&#228;j&#228;, hattarojen hallitsija!
<br>Taivas auoksi avaos, ilma kaikki ikkunoiksi!
<br>Sa'a rautaiset rakehet, laske j&#228;iset j&#228;&#228;hyttimet
<br>harjalle hyv&#228;n hevosen, Hiien laukin lautasille!"
<p>Tuo Ukko, ylinen luoja, pilven-p&#228;&#228;llinen jumala,
<br>ilman riehoiksi revitti, taivon kannen kahtaloksi;
<br>satoi hyyt&#228;, satoi j&#228;&#228;t&#228;, satoi rauaista raetta,
<br>pienemm&#228;t hevosen p&#228;&#228;t&#228;, p&#228;&#228;t&#228; ihmisen isommat,
<br>harjalle hyv&#228;n hevosen, Hiien laukin lautasille.
<p>Siit&#228; lieto Lemmink&#228;inen k&#228;vi luota katsomahan,
<br>likelt&#228; t&#228;hy&#228;m&#228;h&#228;n. Itse tuon sanoiksi virkki:
<br>"Hiitolan hyv&#228; hevonen, vuoren varsa vaahtileuka!
<br>Tuo nyt kultaturpoasi, pist&#228; p&#228;&#228;t&#228;si hopea
<br>kultaisihin koltuskoihin, hope'isihin helyihin!
<p>En sua pahoin pit&#228;ne, aivan anke'in ajane:
<br>ajan tiet&#228; pikkuruisen, matkoa ani v&#228;h&#228;isen,
<br>tuonne Pohjolan tuville, ankaran anopin luoksi.
<br>Mink&#228; siimalla sivallan eli vitsalla vetelen,
<br>senp&#228; silkill&#228; sivallan, veran &#228;&#228;rell&#228; vetelen."
<p>Hiien ruskea hevonen, Hiien varsa vaahtileuka
<br>tunki kultaturpoansa, pisti p&#228;&#228;t&#228;ns&#228; hopea
<br>kultaisihin koltuskoihin, hope'isihin helyihin.
<p>Niinp&#228; lieto Lemmink&#228;inen jopa suisti suuren ruunan,
<br>pisti suitset kullan suuhun, p&#228;itsens&#228; hopean p&#228;&#228;h&#228;n;
<br>hypp&#228;si hyv&#228;n sel&#228;lle, Hiien laukin lautasille.
<p>Veti virkkua vitsalla, paiskasi pajun vesalla.
<br>Ajoi matkoa v&#228;h&#228;isen, tuuritteli tunturia
<br>pohjoispuolelle m&#228;ke&#228;, lumivaaran kukkuroa:
<br>tuli Pohjolan tuville. Meni pirttihin pihalta,
<br>sanoi tuonne tultuansa, Pohjolahan p&#228;&#228;sty&#228;ns&#228;:
<br>"Jopa suistin suuren ruunan, Hiien varsan valjastelin
<br>vihannalta vainiolta, pyh&#228;n pellon pientarelta,
<br>sek&#228; hiihin Hiien hirven Hiien peltojen perilt&#228;.
<br>Anna jo, akka, tytt&#246;&#228;si, mulle nuorta morsianta!"
<p>Louhi, Pohjolan em&#228;nt&#228;, h&#228;np&#228; tuon sanoiksi virkki:
<br>"&#196;sken annan tytt&#228;reni sek&#228; nuoren morsiamen,
<br>kun ammut joutsenen joesta, virrasta vihannan linnun,
<br>Tuonen mustasta joesta, pyh&#228;n virran py&#246;rtehest&#228;
<br>yhell&#228; yritt&#228;m&#228;ll&#228;, yhen nuolen nostamalta."
<p>Siit&#228; lieto Lemmink&#228;inen, tuo on kaunis Kaukomieli,
<br>l&#228;ksi joutsenen joruhun, pitk&#228;kaulan katselohon
<br>Tuonen mustasta joesta, Manalan alantehesta.
<p>Astua lykyttelevi, k&#228;y&#228; k&#228;lk&#228;hyttelevi
<br>tuonne Tuonelan joelle, pyh&#228;n virran py&#246;rtehelle,
<br>jalo jousi olkap&#228;&#228;ll&#228;, viini nuolia sel&#228;ss&#228;.
<p>M&#228;rk&#228;hattu karjanpaimen, ukko Pohjolan sokea,
<br>tuop' on Tuonelan joella, pyh&#228;n virran py&#246;rtehell&#228;;
<br>katselevi, k&#228;&#228;ntelevi tulevaksi Lemmink&#228;ist&#228;.
<p>Jo p&#228;iv&#228;n&#228; muutamana n&#228;ki lieto Lemmink&#228;isen
<br>saavaksi, l&#228;henev&#228;ksi tuonne Tuonelan joelle,
<br>vierehen vihaisen kosken, pyh&#228;n virran py&#246;rtehelle.
<p>Vesikyyn ve'est&#228; nosti, umpiputken lainehista,
<br>sy&#246;ksi miehen sy&#228;men kautta, l&#228;pi maksan
<br>Lemmink&#228;isen,
<br>kautta kainalon vasemman oikeahan olkap&#228;&#228;h&#228;n.
<p>Jopa lieto Lemmink&#228;inen tunsi koskevan kovasti.
<br>Sanan virkkoi, noin nimesi: "Sen m&#228; tein pahinta ty&#246;t&#228;,
<br>kun en muistanut kysy&#228; emoltani, kantajalta,
<br>kaiketi sanaista kaksi, kovin &#228;ij&#228;, kun on kolme,
<br>miten olla, kuin ele&#228; n&#228;in&#228; p&#228;ivin&#228; pahoina:
<br>en tie&#228; vesun vikoja, umpiputken ailuhia.
<p>"Oi emoni, kantajani, vaivan n&#228;hnyt vaalijani!
<br>Tiet&#228;isitk&#246;, tuntisitko, miss' on poikasi poloinen,
<br>tokipa rient&#228;en tulisit, avukseni enn&#228;tt&#228;isit;
<br>p&#228;&#228;st&#228;isit pojan poloisen t&#228;lt&#228; tielt&#228; kuolemasta,
<br>nuorena nukahtamasta, verev&#228;n&#228; vierem&#228;st&#228;."
<p>Siit&#228; Pohjolan sokea m&#228;rk&#228;hattu karjanpaimen
<br>sy&#246;ksi lieto Lemmink&#228;isen, kaotti Kalevan poian
<br>Tuonen mustahan jokehen, pahimpahan py&#246;rtehesen.
<br>Meni lieto Lemmink&#228;inen, meni koskessa kolisten,
<br>my&#246;t&#228;virrassa vilisten tuonne Tuonelan tuville.
<p>Tuo verinen Tuonen poika iski miest&#228; miekallansa,
<br>kavahutti kalvallansa. L&#246;i on kerran leimahutti
<br>miehen viieksi muruksi, kaheksaksi kappaleksi;
<br>heitti Tuonelan jokehen, Manalan alusvesille:
<br>"Viru siin&#228; se ik&#228;si jousinesi, nuolinesi!
<br>Ammu joutsenet joelta, vesilinnut viertehilt&#228;!"
<p>Se oli loppu Lemmink&#228;isen, kuolo ankaran kosijan
<br>Tuonen mustassa joessa, Manalan alantehessa.
<br clear=all><hr noshade><tt>
<CENTER><A HREF="15">Next: Viidestoista runo</A></CENTER><BR>
</BODY>
</HTML>
