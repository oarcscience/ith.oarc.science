<HTML>
<HEAD>
<TITLE>Yhdeks&#228;nkolmatta runo</TITLE>
</HEAD>
<BODY>


<CENTER><SMALL>
<A HREF="../../index.htm">Sacred-Texts Main Index</A>&nbsp;
<A HREF="../index.htm">Northern European Index</A>&nbsp;
<A HREF="index.htm">Finnish Kalevla Index</A>&nbsp;
<A HREF="../kveng/kvrune29.htm">English</A>&nbsp;
<A HREF="28.htm">Previous</A>&nbsp;
<A HREF="30.htm">Next</A>&nbsp;
</SMALL></CENTER>
<HR>
<CENTER><H1>Yhdeks&#228;nkolmatta runo</H1></CENTER>
<p>Lemmink&#228;inen, lieto poika, itse kaunis Kaukomieli,
<br>saapi s&#228;kkihin ev&#228;st&#228;, kes&#228;voita vakkahansa,
<br>vuoeksensa voita sy&#246;&#228;, toiseksi sianlihoa.
<br>Siit&#228; l&#228;ksi piilem&#228;h&#228;n, sek&#228; l&#228;ksi jotta joutui.
<br>Sanan virkkoi, noin nimesi: "Jo l&#228;henki, jo pakenen
<br>koko kolmeksi kes&#228;ksi, viitiseksi vuotoseksi.
<br>Heit&#228;n maat matojen sy&#246;&#228;, lehot ilvesten lev&#228;t&#228;,
<br>pellot peuran piehtaroia, ahot hanhien asua.
<p>"Hyv&#228;sti, hyv&#228; emoni! Kun tulevi Pohjan kansa,
<br>Pimentolan pitk&#228; joukko p&#228;&#228;t&#228;ni kyselem&#228;h&#228;n,
<br>sanopa samonneheksi, minun t&#228;&#228;lt&#228; menneheksi
<br>saman kasken kaattuani, joka jo on leikattuna!"
<p>Vet&#228;isi venon vesille, laski laivan lainehille
<br>ter&#228;ksisilt&#228; teloilta, vaskisilta valkamoilta.
<br>Veti puuhun purjehia, vaattehia varpapuuhun;
<br>itse istuvi per&#228;h&#228;n, laaittihe laskemahan
<br>kokan koivuisen nojahan, melan vartevan varahan.
<p>Sanan virkkoi, noin nimesi, itse lausui ja pakisi:
<br>"Puhu, tuuli, purjehesen, ahava, aja alusta!
<br>Anna juosta puisen purren, menn&#228; m&#228;ntyisen venehen
<br>saarelle sanattomalle, niemelle nimett&#246;m&#228;lle!"
<p>Tuuli tuuitti venoista, meren tyrsky ty&#246;nnytteli
<br>selvi&#228; sel&#228;n vesi&#228;, ulapoita auke'ita;
<br>tuuitteli kuuta kaksi, kuun on kohta kolmannenki.
<p>Tuossa istui niemen neiet rannalla meren sinisen;
<br>katselevat, k&#228;&#228;nteleiv&#228;t, silm&#228;t p&#228;in sinist&#228; merta.
<br>Kenp&#228; vuotti velje&#228;ns&#228;, toivoi taattonsa tulevan;
<br>sep&#228; vasta varsin vuotti, joka vuotti sulhoansa.
<p>Kaukoa n&#228;kyvi Kauko, Kaukon laiva loitompata:
<br>on kuin pieni pilven lonka veen ja taivahan v&#228;lill&#228;.
<p>Niemen neiet arvelevat, saaren impyet sanovat:
<br>"Mip&#228; tuo merell&#228; outo, kupa kumma lainehilla?
<br>Kun ollet omainen laiva, saaren pursi purjeniekka,
<br>niin kohin kotia k&#228;&#228;nny, vasten saaren valkamoita:
<br>saisimme sanomat kuulla, viestit mailta vierahilta,
<br>rauhassako rantakansat vainko vainossa el&#228;v&#228;t."
<p>Tuuli purjetta punovi, aalto laivoa ajeli.
<br>Pian lieto Lemmink&#228;inen luotti purren luotoselle,
<br>laski laivan saaren p&#228;&#228;h&#228;n, saaren niemyen nen&#228;h&#228;n.
<p>Sanoi tuonne saatuansa, tutkaeli tultuansa:
<br>"Onko saarella sijoa, maata saaren manterella
<br>vete&#228; venett&#228; maalle, purtta kuivalle kumota?"
<p>Saaren impyet sanovat, niemen neiet vastoavat:
<br>"Onpa saarella sijoa, maata saaren manterella
<br>vete&#228; venett&#228; maalle, purtta kuivalle kumota:
<br>t&#228;&#228;ll' on valkamat varavat, rannat t&#228;ynn&#228;ns&#228; teloja,
<br>jos saisit saoin venehin, tulisit tuhansin pursin."
<p>Siit&#228; lieto Lemmink&#228;inen ve&#228;lti venehen maalle,
<br>purren puisille teloille. Itse tuon sanoiksi virkki:
<br>"Onko saarella tiloa, maata saaren manterella
<br>piill&#228; miehen pienekk&#228;isen, paeta v&#228;h&#228;v&#228;kisen
<br>suurista sotajymyist&#228;, ter&#228;n miekan melskehist&#228;?"
<p>Saaren impyet sanovat, niemen neiet vastoavat:
<br>"Onpa saarella tiloa, maata saaren manterella
<br>piill&#228; miehen pienekk&#228;isen, paeta v&#228;h&#228;v&#228;kisen:
<br>liiat meill' on linnat t&#228;&#228;ll&#228;, kalhot kartanot asua,
<br>jos saisi sa'an urosta, tulisi tuhannen miest&#228;."
<p>Siit&#228; lieto Lemmink&#228;inen sanan virkki, noin nimesi:
<br>"Onko saarella tiloa, maata saaren manterella,
<br>pieni kolkka koivikkoa ja murunen muuta maata
<br>minun kaski kaatakseni, hyv&#228; huuhta raatakseni?"
<p>Saaren impyet sanovat, niemen neiet vastoavat:
<br>"Ei ole saarella tiloa, maata saaren manterella
<br>yht&#228; selk&#228;si sijoa, maata karpion aloa
<br>sinun kaski kaataksesi, hyv&#228; huuhta raataksesi:
<br>saaren maat saroin jaettu, pellot pirstoin mittaeltu,
<br>aholoista arpa ly&#246;ty, nurmista ker&#228;j&#228;t k&#228;yty."
<p>Virkkoi lieto Lemmink&#228;inen, kysyi kaunis Kaukomieli:
<br>"Onko saarella sijoa, maata saaren manterella
<br>minun laulut laulellani, pitk&#228;t virret vieretell&#228;?
<br>Sanat suussani sulavat, ikenill&#228;ni it&#228;v&#228;t."
<p>Saaren impyet sanovat, niemen neiet vastoavat:
<br>"Onpa saarella sijoa, maata saaren manterella
<br>sinun laulut laulellasi, hyv&#228;t virret vieretell&#228;,
<br>lehot leikki ly&#246;&#228;ksesi, tanner tanhuellaksesi."
<p>Siit&#228; lieto Lemmink&#228;inen jopa loihe laulamahan.
<br>Lauloi pihlajat pihoille, tammet keskitanhu'ille,
<br>tammelle tasaiset oksat, joka oksallen omenan,
<br>omenalle kultapy&#246;r&#228;n, kultapy&#246;r&#228;lle k&#228;k&#246;sen:
<br>kun k&#228;ki kukahtelevi, kulta suusta kuohahtavi,
<br>vaski leuoilta valuvi, hopea hohahtelevi
<br>kultaiselle kunnahalle, hope'iselle m&#228;elle.
<p>Viel&#228; lauloi Lemmink&#228;inen, viel&#228; lauloi ja saneli,
<br>lauloi hiekat helmil&#246;iksi, kivet kaikki kiilt&#228;viksi,
<br>puut kaikki punertaviksi, kukat kullankarvaisiksi.
<p>Siit&#228; lauloi Lemmink&#228;inen, lauloi kaivon kartanolle,
<br>kultakannen kaivon p&#228;&#228;lle, kultakapan kannen p&#228;&#228;lle,
<br>josta veikot vett&#228; juovat, siskot silmi&#228; pesev&#228;t.
<p>Lauloi lammin tanterelle, lampihin siniset sorsat,
<br>kulmat kulta, p&#228;&#228; hopea, kaikki varpahat vasesta.
<p>Imehtiv&#228;t immet saaren, niemen neiet kummeksivat
<br>Lemmink&#228;isen laulantoa, urohon osoantoa.
<p>Virkkoi lieto Lemmink&#228;inen, sanoi kaunis Kaukomieli:
<br>"Laulaisin hyv&#228;nki virren, kaunihinki kaikuttaisin,
<br>kun oisin katoksen alla, p&#228;&#228;ss&#228; pitk&#228;n pintap&#246;y&#228;n.
<br>Kun ei t&#228;ytyne tupoa, lainattane lattiata,
<br>jo puran sanat salolle, kaa'an virret viiakkohon."
<p>Saaren impyet sanovat, niemen neiet arvelevat:
<br>"On meill&#228; tupia tulla, kalhot kartanot asua,
<br>vie&#228; virtesi vilusta, sanat saa'a ulkoisesta."
<p>Siit&#228; lieto Lemmink&#228;inen heti tultua tupahan
<br>lauloi tuopit tuonnempata p&#228;&#228;h&#228;n pitk&#228;n pintap&#246;y&#228;n,
<br>tuopit t&#228;ytehen olutta, kannut kaunihit simoa,
<br>va'it varpelaitehille, kupit kukkurakuvulle:
<br>olipa olutta tuopit, mett&#228; kannut kannettuna,
<br>voita pantuna varalle ja siihen sianlihoa
<br>sy&#246;&#228; lieto Lemmink&#228;isen, Kaukomielen mielitell&#228;.
<p>Kovin on korea Kauko: eip&#228; sy&#246;m&#228;h&#228;n rupea
<br>veitsett&#228; hopeap&#228;&#228;tt&#228;, kuraksetta kultaisetta.
<p>Sai veitsen hopeap&#228;isen, lauloi kultaisen kuraksen;
<br>siit&#228; sy&#246;pi kylliksens&#228;, joi olutta onneksensa.
<p>Siit&#228; lieto Lemmink&#228;inen k&#228;veli kyli&#228; my&#246;ten
<br>saaren impien ilossa, kassap&#228;ien kauneussa.
<br>Kunnep&#228;in on p&#228;&#228;t&#228; k&#228;&#228;nti, siin&#228; suuta suihkatahan,
<br>kunne k&#228;tt&#228;ns&#228; ojenti, siin&#228; k&#228;tt&#228; k&#228;ps&#228;t&#228;h&#228;n.
<p>K&#228;vi &#246;ill&#228; &#246;itsim&#228;ss&#228;, pime'ill&#228; pilkkoisilla.
<br>Ei ollut sit&#228; kyle&#228;, kuss' ei kymmenen taloa,
<br>eik' ollut sit&#228; taloa, kuss' ei kymmenen tyt&#228;rt&#228;,
<br>eik&#228;p&#228; sit&#228; tyt&#228;rt&#228;, ei sit&#228; emosen lasta,
<br>kunk' ei vierehen venynyt, k&#228;sivartta vaivutellut.
<p>Tuhat tunsi morsianta, sa'an leski&#228; lep&#228;si.
<br>Kaht' ei ollut kymmeness&#228;, kolmea koko sa'assa
<br>piikoa pit&#228;m&#228;t&#246;int&#228;, leske&#228; lep&#228;&#228;m&#228;t&#246;int&#228;.
<p>Niinp&#228; lieto Lemmink&#228;inen ele&#228; nutustelevi
<br>koko kolmisen kese&#228; saaren suurissa kyliss&#228;;
<br>ihastutti saaren immet, kaikki lesketki lepytti.
<br>J&#228;i yksi lepytt&#228;m&#228;tt&#228;, yksi vanha impi rukka,
<br>se on p&#228;&#228;ss&#228; pitk&#228;n niemen, kymmenenness&#228; kyl&#228;ss&#228;.
<p>Jo oli matka mieless&#228;ns&#228; l&#228;hte&#228; omille maille.
<br>Tuli vanha impi rukka, itse noin sanoiksi virkki:
<p>"Kauko rukka, miesi kaunis! Kun et muistane minua,
<br>annan t&#228;&#228;lt&#228; menness&#228;si juosta purtesi kivehen."
<p>Ei kuullut kukotta nousta, kanan lapsetta karata
<br>senki impyen ilohon, naisen raukan naurantahan.
<p>Niin p&#228;iv&#228;n&#228; muutamana, iltana moniahana
<br>laati liiton noustaksensa ennen kuuta, kukkoaki.
<p>Nousi ennen liittoansa, ennen ehtoaikoansa.
<br>L&#228;ksi kohta kulkemahan, kylitse vaeltamahan
<br>senki impyen ilohon, naisen raukan naurantahan.
<p>Y&#246;ll&#228; yksin k&#228;yess&#228;ns&#228;, kulkiessansa kylitse
<br>tuonne niemen pitk&#228;n p&#228;&#228;h&#228;n, kymmenentehen kyl&#228;h&#228;n,
<br>ei n&#228;hnyt sit&#228; taloa, kuss' ei kolmea kotoa,
<br>ei n&#228;hnyt sit&#228; kotoa, kuss' ei kolmea urosta,
<br>ei n&#228;hnyt sit&#228; urosta, ku ei miekkoa hionut,
<br>tapparata tahkaellut p&#228;&#228;n varalle Lemmink&#228;isen.
<p>Silloin lieto Lemmink&#228;inen sanan virkkoi, noin nimesi:
<br>"Voi, p&#228;ivyinen p&#228;iv&#228; nousi, armas aurinko kohosi
<br>mun, pojan poloisen, p&#228;&#228;lle, p&#228;&#228;lle kaulani katalan!
<br>Lempoko yhen urohon sovissansa suojelevi,
<br>vaipoissansa varjelevi, kaavuissansa kaitselevi
<br>p&#228;&#228;lle saaessa satojen, tuhansien tunkiessa!"
<p>J&#228;i neiet syli&#228;m&#228;tt&#228;, sylityt haloamatta.
<br>Jo vieri veneteloille luoksi purtensa poloinen:
<br>purs' on poltettu poroksi, kypeniksi kyyetelty!
<p>Jo tunsi tuhon tulevan, h&#228;t&#228;p&#228;iv&#228;n p&#228;&#228;lle saavan.
<br>Alkoi veiste&#228; venett&#228;, uutta purtta puuhaella.
<p>Puita puuttui purren sepp&#228;, lautoja venon tekij&#228;.
<br>Saapi puuta pikkuruisen, lautoa ani v&#228;h&#228;isen:
<br>viisi v&#228;rttin&#228;n murua, kuusi tainnan taittumoa.
<p>Siit&#228; veist&#228;vi venosen, uuen purren puuhoavi.
<br>Teki tieolla venett&#228;, tietoisilla tehtahilla;
<br>iski kerran: l&#228;ksi laita, iski toisen: syntyi toinen,
<br>iski kerran kolmannenki: siit&#228; sai koko venonen.
<p>Jo ty&#246;nti venon vesille, laski laivan lainehille.
<br>Sanan virkki, noin nimesi, itse lausui ja pakisi:
<br>"Kupliksi, veno, vesille, lumpehiksi lainehille!
<br>Kokko, kolme sulkoasi, kokko, kolme, kaarne, kaksi
<br>varaksi v&#228;h&#228;n venehen, pahan purren parraspuuksi!"
<p>Astaiksen aluksehensa, vier&#228;hti venon per&#228;h&#228;n,
<br>alla p&#228;in, pahoilla mielin, kaiken kallella kyp&#228;rin,
<br>kun ei saanut &#246;it&#228; olla eik&#228; p&#228;ivi&#228; elell&#228;
<br>saaren impien iloissa, kassap&#228;ien karkeloissa.
<p>Virkkoi lieto Lemmink&#228;inen, sanoi kaunis Kaukomieli:
<br>"Pois tuli pojalle l&#228;ht&#246;, matkansa majoilta n&#228;ilt&#228;,
<br>n&#228;ist&#228; impien iloista, kaunokaisten karkeloista.
<br>Vaan toki l&#228;hetty&#228;ni, minun t&#228;&#228;lt&#228; menty&#228;ni
<br>eip&#228; impyet iloinne, kassap&#228;&#228;t ei kalketelle
<br>n&#228;ill&#228; tuhmilla tuvilla, kataloilla kartanoilla."
<p>Jopa itki saaren immet, niemen neiet vaikeroitsi:
<br>"Mit&#228; l&#228;ksit, Lemmink&#228;inen, urkenit, urosten sulho?
<br>L&#228;ksitk&#246; piikojen pyhyytt&#228; vainko vaimojen v&#228;hyytt&#228;?"
<p>Virkkoi lieto Lemmink&#228;inen, sanoi kaunis Kaukomieli:
<br>"L&#228;he en piikojen pyhyytt&#228; enk&#228; vaimojen v&#228;hyytt&#228;:
<br>saisin jos sataki naista, tuhat piikoa pi'ell&#228;.
<br>Sit&#228; l&#228;ksin, Lemmink&#228;inen, urkenin, urosten sulho,
<br>kun tuli kova ik&#228;v&#228;, ik&#228;v&#228; omia maita,
<br>oman maani mansikoita, oman vaaran vaapukoita,
<br>oman niemen neitosia, oman kartanon kanoja."
<p>Siit&#228; lieto Lemmink&#228;inen laski laivansa ulomma.
<br>Tuli tuuli, tuon puhalti, tuli aalto, tuon ajeli
<br>sel&#228;lle meren sinisen, ulapalle aukealle.
<br>J&#228;iv&#228;t raukat rannikolle, vienoiset vesikivelle,
<br>saaren immet itkem&#228;h&#228;n, kultaiset kujertamahan.
<p>Sini itki saaren immet, niemen neiet voikerrehti,
<br>kuni purjepuu n&#228;kyvi, rautahankki haimentavi.
<br>Ei he itke purjepuuta, rautahankkia haloa:
<br>itki purjepuun alaista, hankkinuoran haltijata.
<p>Itse itki Lemmink&#228;inen, sini itki ja sureksi,
<br>kuni saaren maat n&#228;kyvi, saaren harjut haimentavi.
<br>Ei h&#228;n itke saaren maita, saaren harjuja haloa:
<br>itki saaren ympy'it&#228;, noita harjun hanhosia.
<p>Siit&#228; lieto Lemmink&#228;inen laskevi sinist&#228; merta.
<br>Laski p&#228;iv&#228;n, laski toisen. P&#228;iv&#228;ll&#228;p&#228; kolmannella
<br>nousi tuuli tuulemahan, ilman ranta riehkumahan,
<br>suuri tuuli luotehinen, kova tuuli koillistuuli:
<br>otti laian, otti toisen, vikelti koko venehen.
<p>Siit&#228; lieto Lemmink&#228;inen k&#228;&#228;ntihe k&#228;sin vetehen,
<br>l&#228;ksi sormin soutamahan, jaloilla meloamahan.
<p>Uituansa y&#246;n ja p&#228;iv&#228;n, melke'in melattuansa
<br>n&#228;ki pilven pikkuruisen, pilven longan luotehessa.
<br>Sep&#228; maaksi muuttelihe, niemeksi panettelihe.
<p>Nousi niemelle talohon. L&#246;yti em&#228;nn&#228;n leipomassa,
<br>tytt&#228;ret taputtamassa: "Oi on ehtoinen em&#228;nt&#228;!
<br>Kunpa n&#228;lk&#228;ni n&#228;kisit, asiani arvoaisit,
<br>juosten aittahan menisit, tuiskuna oluttupahan;
<br>toisit tuoppisen olutta, sirusen sianlihoa,
<br>sen panisit paistumahan, vuolaisisit voita p&#228;&#228;lle
<br>sy&#246;&#228; miehen uupunehen, juoa uinehen urohon.
<br>Jo olen uinut y&#246;t ja p&#228;iv&#228;t meren aavan aaltoloita,
<br>joka tuuli turvanani, meren aallot armonani."
<p>Tuopa ehtoinen em&#228;nt&#228; meni aittahan m&#228;elle,
<br>vuoli voita aittasesta, sirusen sianlihoa;
<br>sen panevi paistumahan sy&#246;&#228; miehen n&#228;lk&#228;hisen,
<br>tuopi tuopilla olutta juoa uinehen urohon.
<br>Antoi siit&#228; uuen purren, varsin valmihin venehen,
<br>menn&#228; miehen muille maille, kulkea kotiperille.
<p>Siit&#228; lieto Lemmink&#228;inen, p&#228;&#228;sty&#228; kotiperille,
<br>tunsi maat on, tunsi rannat, sek&#228; saaret jotta salmet,
<br>tunsi vanhat valkamansa, entiset elosijansa;
<br>m&#228;et tunsi m&#228;ntyinens&#228;, kummut kaikki kuusinensa
<br>mut'ei tunne tuvan aloa, sein&#228;n seisontasijoa:
<br>jo tuossa tuvan sijalla nuori tuomikko tohisi,
<br>m&#228;nnikk&#246; tupam&#228;ell&#228;, katajikko kaivotiell&#228;!
<p>Virkkoi lieto Lemmink&#228;inen, sanoi kaunis Kaukomieli:
<br>"Tuoss' on lehto, jossa liikuin, kivet tuossa, joilla kiikuin,
<br>tuossa nurmet nukkeroimat, pientarehet piehtaroimat.
<br>Mik&#228; vei tutut tupani, kuka kaunihit katokset?
<br>Tupa on poltettu poroksi, tuuli tuhkat korjannunna!"
<p>Loihe siit&#228; itkem&#228;h&#228;n; itki p&#228;iv&#228;n, itki toisen.
<br>Ei h&#228;n itkenyt tupoa eik&#228; aittoa halannut:
<br>itki tuttua tuvassa, aitallista armastansa.
<p>Linnun lent&#228;v&#228;n n&#228;kevi, kokkolinnun liitelev&#228;n.
<br>Sai tuolta kyselem&#228;h&#228;n: "Oi sie kokko, lintuseni!
<br>Etk&#246; saattaisi sanoa, miss' on entinen emoni,
<br>miss&#228; kaunis kantajani, ihana imett&#228;j&#228;ni?"
<p>Ei kokko mit&#228;n&#228; muista eik&#228; tunne tuhma lintu:
<br>kokko tiesi kuolleheksi ja kaarne kaonneheksi,
<br>miekalla menetetyksi, tapetuksi tapparalla.
<p>Virkkoi lieto Lemmink&#228;inen, sanoi kaunis Kaukomieli:
<br>"Ohoh kaunis kantajani, ihana imett&#228;j&#228;ni!
<br>Jo olet kuollut, kantajani, mennyt, ehtoinen emoni,
<br>liha mullaksi lahonnut, kuuset p&#228;&#228;lle kasvanehet,
<br>katajaiset kantap&#228;ihin, pajut sormien nen&#228;h&#228;n!
<p>"Kostohon min&#228;ki koito, kostoksi, kovaosainen,
<br>mittaelin miekkoani, kannoin kaunista asetta
<br>noilla Pohjolan pihoilla, Pimentolan pientarilla
<br>surmaksi oman sukuni, kateheksi kantajani!"
<p>Katseleikse, k&#228;&#228;nteleikse: n&#228;ki j&#228;lke&#228; hitusen,
<br>ruohossa rutistunutta, kanervassa katkennutta.
<br>L&#228;ksi tiet&#228; tiet&#228;m&#228;h&#228;n, ojelvoista oppimahan.
<br>Tiehyt mets&#228;h&#228;n vet&#228;vi, ojelvoinen ottelevi.
<p>Vieri siit&#228; virstan, toisen, pakeni palasen maata
<br>salon synkimm&#228;n sis&#228;h&#228;n, korven kolkan kainalohon.
<br>N&#228;kevi salaisen saunan, piilopirtin pikkaraisen
<br>kahen kallion lomassa, kolmen kuusen kulman alla
<br>siell&#228; ehtoisen emonsa, tuon on valtavanhempansa.
<p>Siin&#228; lieto Lemmink&#228;inen ihastui ikihyv&#228;ksi.
<br>Sanovi sanalla tuolla, lausui tuolla lausehella:
<br>"Ohoh &#228;iti armahani, oi emo, el&#228;tt&#228;j&#228;ni!
<br>Viel' olet, emo, elossa, vanhempani, valvehella,
<br>kun jo luulin kuolleheksi, kaiketi kaonneheksi,
<br>miekalla menetetyksi, keih&#228;'&#228;ll&#228; keksityksi!
<br>Itkin pois ihanat silm&#228;t, kasvon kaunihin kaotin."
<p>Sanoi &#228;iti Lemmink&#228;isen: "Viel' olen toki elossa,
<br>vaikkapa piti paeta, pist&#228;it&#228;ni piilosalle
<br>t&#228;nne synkk&#228;h&#228;n salohon, korven kolkan kainalohon.
<br>Suori Pohjola sotoa, takajoukko tappeloa
<br>vasten vaivaista sinua ja kohti kovaosaista:
<br>poltti huonehet poroksi, kaikki kaatoi kartanomme."
<p>Sanoi lieto Lemmink&#228;inen: "Oi emoni, kantajani!
<br>Ell&#246;s olko mill&#228;k&#228;n&#228;, mill&#228;k&#228;n&#228;, tuollakana!
<br>Tuvat uuet teht&#228;nehe, paremmat osattanehe,
<br>Pohjola so'ittanehe, Lemmon kanssa kaattanehe."
<p>Siit&#228; &#228;iti Lemmink&#228;isen itse tuon sanoiksi virkki:
<br>"Viikon viivyit, poikueni, kauan, Kaukoni, elelit
<br>noilla mailla vierahilla, aina ouoilla ovilla,
<br>niemell&#228; nimett&#246;m&#228;ll&#228;, saarella sanattomalla."
<p>Virkkoi lieto Lemmink&#228;inen, sanoi kaunis Kaukomieli:
<br>"Hyv&#228; oli siell&#228; ollakseni, lempi liehaellakseni.
<br>Puut siell&#228; punalle paistoi, puut punalle, maat sinelle,
<br>hopealle hongan oksat, kullalle kukat kanervan.
<br>Siell' oli m&#228;et simaiset, kalliot kananmunaiset;
<br>mett&#228; vuoti kuivat kuuset, maitoa mahot pet&#228;j&#228;t,
<br>aian nurkat voita lypsi, seip&#228;h&#228;t valoi olutta.
<p>"Hyv&#228; oli siell&#228; ollakseni, armas aikaellakseni.
<br>Siit&#228; oli paha el&#228;m&#228;, siit&#228; outo ollakseni:
<br>pelk&#228;siv&#228;t piikojansa, luulivat lutuksiansa,
<br>noita kehnon kellukoita, paholaisen pallukoita
<br>pahasti pitelev&#228;ni, ylim&#228;&#228;rin &#246;itsiv&#228;ni.
<br>Min&#228; piilin piikasia, varoin vaimon tytt&#228;ri&#228;,
<br>kuin susi sikoja piili, havukat kyl&#228;n kanoja."
<br clear=all><hr noshade><tt>
<CENTER><A HREF="30.htm">Next: Kolmaskymmenes runo</A></CENTER><BR>
</BODY>
</HTML>
