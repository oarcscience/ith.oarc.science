<HTML>
<HEAD>
<TITLE>Seitsem&#228;snelj&#228;tt&#228; runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune37">English</A>&nbsp;
<A HREF="36">Previous</A>&nbsp;
<A HREF="38">Next</A>&nbsp;
</SMALL></CENTER>
<HR>
<CENTER><H1>Seitsem&#228;snelj&#228;tt&#228; runo</H1></CENTER>
<p>Se on seppo Ilmarinen naista itki illat kaiket,
<br>y&#246;t itki unettomana, p&#228;iv&#228;t einehett&#246;m&#228;n&#228;;
<br>aamut aikaisin valitti, huomeniset huokaeli,
<br>kun oli kuollut nuori nainen, kaunis kalmahan katettu.
<br>Eip&#228; k&#228;&#228;ntynyt k&#228;ess&#228; vaskinen vasaran varsi,
<br>kuulunut pajasta kalke yhen kuuhuen kululla.
<p>Sanoi seppo Ilmarinen: "En tie&#228;, poloinen poika,
<br>miten olla, kuin ele&#228;. Istun y&#246;n eli makoan,
<br>&#228;ij&#228; on y&#246;t&#228;, tunti tuhma, vaivoja, matala mahti.
<p>"Ik&#228;v&#228;t on iltaseni, apeat on aamuseni,
<br>&#228;sken y&#246;ll&#228; &#228;itel&#228;mpi, havatessa haikeampi.
<br>Ei ole iltoja ik&#228;v&#228;, ei apea aamujani,
<br>mure muita aikojani: ihanaistani ik&#228;v&#228;,
<br>apeainen armastani, mure mustakulmaistani.
<p>"Jo vainen i&#228;ll&#228; t&#228;ll&#228; use'in minun utuisen
<br>keski&#246;isiss&#228; unissa koura tyhje&#228; kokevi,
<br>k&#228;si vaalivi valetta kupehelta kummaltaki."
<p>Seppo naisetta el&#228;vi, puolisotta vanhenevi.
<br>Itki kuuta kaksi, kolme. Niinp&#228; kuulla nelj&#228;nnell&#228;
<br>poimi kultia merelt&#228;, hope'ita lainehilta;
<br>ker&#228;si kekosen puita, kolmekymment&#228; rekoista;
<br>puunsa poltti hiilil&#246;iksi, hiilet ahjohon ajeli.
<p>Otti noita kultiansa, valitsi hope'itansa
<br>sykysyisen uuhen verran, verran talvisen j&#228;niksen.
<br>Ty&#246;nti kullat kuumentohon, ajoi ahjohon hopeat,
<br>pani orjat lietsomahan, palkkalaiset painamahan.
<p>Orjat lietsoi l&#246;yhytteli, palkkalaiset painatteli
<br>kintahattomin k&#228;t&#246;sin, hatuttoman hartioisen.
<br>Itse seppo Ilmarinen ahjoa kohentelevi,
<br>pyyti kullaista kuvaista, hope'ista morsianta.
<p>Ei orjat hyv&#228;sti lietso eik&#228; paina palkkalaiset.
<br>Se on seppo Ilmarinen itse l&#246;ihe lietsomahan.
<br>Lietsahutti kerran, kaksi, niin kerralla kolmannella
<br>katsoi ahjonsa alusta, lietsehens&#228; liepehi&#228;,
<br>mit&#228; ahjosta ajaikse, tungeikse tulisijasta.
<p>Uuhi ahjosta ajaikse, l&#228;het&#228;ikse lietsehest&#228;,
<br>karva kulta, toinen vaski, kolmas on hopeakarva.
<br>Muut tuota ihastelevi, ei ihastu Ilmarinen.
<p>Sanoi seppo Ilmarinen: "Se susi sinuista toivoi!
<br>Toivon kullaista sopua, hope'ista puolisoa."
<p>Siit&#228; seppo Ilmarinen uuhen ty&#246;nt&#228;vi tulehen.
<br>Liitti kultia lis&#228;ksi, hope'ita t&#228;ytteheksi,
<br>pani orjat lietsomahan, palkkalaiset painamahan.
<p>Orjat lietsoi l&#246;yhytteli, palkkalaiset painatteli
<br>kintahattomin k&#228;t&#246;sin, hatuttoman hartioisen.
<br>Itse seppo Ilmarinen ahjoa kohentelevi,
<br>pyyti kullaista kuvoa, hope'ista morsianta.
<p>Ei orjat hyv&#228;sti lietso eik&#228; paina palkkalaiset.
<br>Se on seppo Ilmarinen itse loihe lietsomahan.
<br>Lietsahutti kerran, kaksi, niin kerralla kolmannella
<br>katsoi ahjonsa alusta, lietsehens&#228; liepehi&#228;,
<br>mit&#228; ahjosta ajaikse, l&#228;het&#228;ikse lietsehest&#228;.
<p>Varsa ahjosta ajaikse, l&#228;het&#228;ikse lietsehest&#228;,
<br>harja kulta, p&#228;&#228; hopea, kaikki vaskesta kaviot.
<br>Muut tuota hyvin ihastui, ei ihastu Ilmarinen.
<p>Sanoi seppo Ilmarinen: "Se susi sinuista toivoi!
<br>Toivon kullaista sopua, hope'ista puolisoa."
<p>Siit&#228; seppo Ilmarinen varsan ty&#246;nt&#228;vi tulehen.
<br>Liitti kultia lis&#228;ksi, hope'ita t&#228;ytteheksi,
<br>pani orjat lietsomahan, palkkalaiset painamahan.
<p>Orjat lietsoi l&#246;yhytteli, palkkalaiset painatteli
<br>kintahattomin k&#228;t&#246;sin, hatuttoman hartioisen.
<p>Itse seppo Ilmarinen ahjoa kohentelevi,
<br>pyyti kullaista kuvoa, hope'ista morsianta.
<p>Ei orjat hyv&#228;sti lietso eik&#228; paina palkkalaiset.
<br>Se on seppo Ilmarinen itse loihe lietsomahan.
<br>Lietsahutti kerran, kaksi, niin kerralla kolmannella
<br>katsoi ahjonsa alusta, lietsehens&#228; liepehi&#228;,
<br>mit&#228; ahjosta ajaikse, l&#228;het&#228;ikse lietsehest&#228;.
<p>Neiti ahjosta ajaikse, kultaletti lietsehest&#228;,
<br>p&#228;&#228; hopea, kassa kulta, varsi kaikki kaunokainen.
<br>Muut tuota pahoin pel&#228;styi, ei pel&#228;sty Ilmarinen.
<p>Siit&#228; seppo Ilmarinen takoi kullaista kuvoa,
<br>takoi y&#246;n lev&#228;ht&#228;m&#228;tt&#228;, p&#228;iv&#228;n pouahuttamatta.
<br>Jalat laati neitoselle, jalat laati, k&#228;et kuvasi:
<br>eip&#228; jalka nousekana, k&#228;&#228;nny k&#228;et syleilem&#228;h&#228;n.
<p>Takoi korvat neiollensa: eip&#228; korvat kuulekana.
<br>Niin sovitti suun sorean, suun sorean, sirkut silm&#228;t:
<br>saanut ei sanoa suuhun eik&#228; silm&#228;h&#228;n suloa.
<p>Sanoi seppo Ilmarinen: "Oisi tuo sorea neito,
<br>kun oisi sanallisena, mielellisn&#228;, kielellisn&#228;."
<p>Saattoi siit&#228; neitosensa utuisehen uutimehen,
<br>pehme'ille p&#228;&#228;aloille, sulkkuisille vuotehille.
<p>Siit&#228; seppo Ilmarinen l&#228;mmitti kylyn utuisen,
<br>laati saunan saipuaisen; vastat varpaiset varusti,
<br>vett&#228; kolme korvollista, jolla peiponen peseikse,
<br>pulmunen puhasteleikse noista kullan kuonasista.
<p>Kylpi seppo kyllitellen, valelihe vallotellen.
<br>Neien vierehen ven&#228;hti utuisehen uutimehen,
<br>teltahan ter&#228;ksisehen, rankisehen rautaisehen.
<p>Siin&#228; seppo Ilmarinen heti y&#246;n&#228; ensim&#228;isn&#228;
<br>kyll&#228; peitett&#228; kysyvi, vaippoja varustelevi,
<br>kahet, kolmet karhuntaljat, viiet kuuet villavaipat,
<br>maata kera puolisonsa, tuon on kultaisen kuvansa.
<p>Se oli kylki kyll&#228; l&#228;mmin, ku oli vasten vaippojansa;
<br>ku oli nuorta neitt&#228; vasten, vasten kullaista kuvoa,
<br>se oli kylki kylmim&#228;ss&#228;, oli hyyksi hyytym&#228;ss&#228;,
<br>meren j&#228;&#228;ksi j&#228;&#228;tym&#228;ss&#228;, kiveksi kovoamassa.
<p>Sanoi seppo Ilmarinen: "Ei t&#228;m&#228; hyv&#228; minulle!
<br>Vienen neien V&#228;in&#246;l&#228;h&#228;n V&#228;in&#228;m&#246;iselle varaksi,
<br>polviseksi puolisoksi, kainaloiseksi kanaksi."
<p>Viepi neien V&#228;in&#246;l&#228;h&#228;n. Sitte sinne tultuansa
<br>sanan virkkoi, noin nimesi: "Oi sie vanha V&#228;in&#228;m&#246;inen!
<br>Tuossa on sinulle tytt&#246;, neiti kaunis katsannolta,
<br>eik' ole suuri suun piolta, kovin leuoilta leve&#228;."
<p>Vaka vanha V&#228;in&#228;m&#246;inen katsahti kuvoa tuota,
<br>luopi silm&#228;t kullan p&#228;&#228;lle. Sanan virkkoi, noin nimesi:
<br>"Miksi toit minulle tuota, tuota kullan kummitusta?"
<p>Sanoi seppo Ilmarinen: "Miksi muuksi kuin hyv&#228;ksi!
<br>Polviseksi puolisoksi, kainaloiseksi kanaksi."
<p>Sanoi vanha V&#228;in&#228;m&#246;inen: "Oi on seppo veikkoseni!
<br>Tunge neitosi tulehen, tao kaikiksi kaluiksi,
<br>tahi vie Ven&#228;ehelle, saata Saksahan kuvasi
<br>rikkahien riian naia, suurien soan kosia!
<br>Ei sovi minun su'ulle, ei minullen itselleni
<br>naista kullaista kosia, hope'ista huolitella."
<p>Siit&#228; kielti V&#228;in&#228;m&#246;inen, ep&#228;si suvannon sulho,
<br>kielti kansan kasvavaisen, ep&#228;si ylenev&#228;isen
<br>kullalle kumartamasta, hopealle horjumasta.
<br>Sanovi sanalla tuolla, lausui tuolla lausehella:
<br>"Elk&#228;tte, pojat poloiset, vasta kasvavat urohot,
<br>ollette elonkeraiset elikk&#228; elottomatki,
<br>sin&#228; ilmoisna ik&#228;n&#228;, kuuna kullan valkeana
<br>naista kullaista kosiko, hope'ista huolitelko!
<br>Kylm&#228;n kulta kuumottavi, vilun huohtavi hopea."
<br clear=all><hr noshade><tt>
<CENTER><A HREF="38">Next: Kahdeksasnelj&#228;tt&#228; runo</A></CENTER><BR>
</BODY>
</HTML>
