<HTML>
<HEAD>
<TITLE>Kolmasviidett&#228; runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune43">English</A>&nbsp;
<A HREF="42">Previous</A>&nbsp;
<A HREF="44">Next</A>&nbsp;
</SMALL></CENTER>
<HR>
<CENTER><H1>Kolmasviidett&#228; runo</H1></CENTER>
<p>Louhi, Pohjolan em&#228;nt&#228;, kutsui Pohjolan kokohon.
<br>Pani joukon jousihinsa, laittoi miehet miekkoihinsa;
<br>rakenteli Pohjan purren, suoritti sotavenosen.
<p>Latoi miehet laivahansa, suoritti sotaurohot,
<br>kuni sotka poikasensa, tavi lapsensa latovi:
<br>sata miest&#228; miekallista, tuhat jousella urosta.
<br>Kohenteli purjepuita, vaatevarpoja varasi;
<br>nosti puuhun purjehia, vaattehia varpapuihin,
<br>kuin on pitk&#228;n pilven longan, pilven t&#246;nk&#228;n taivahalla.
<br>Siit&#228; l&#228;ksi laskemahan, sek&#228; l&#228;ksi jotta joutui
<br>sampoa tapoamahan venehest&#228; V&#228;in&#228;m&#246;isen.
<p>Vaka vanha V&#228;in&#228;m&#246;inen laskevi sinist&#228; merta.
<br>Itse tuon sanoiksi virkki, puhui purtensa per&#228;st&#228;:
<br>"Oi sie lieto Lemmin poika, ylim&#228;inen yst&#228;v&#228;ni!
<br>Nouse purjepuun nen&#228;h&#228;n, vaatevarpahan ravaha!
<br>Katsaise etinen ilma, tarkkoa takainen taivas,
<br>onko selv&#228;t ilman rannat, onko selv&#228;t vai sekavat!"
<p>Tuopa lieto Lemmink&#228;inen, poika, vetikk&#228; verev&#228;,
<br>hyvin k&#228;rk&#228;s k&#228;skem&#228;tt&#228;, kehumattaki kepe&#228;,
<br>nousi purjepuun nen&#228;h&#228;n, vaatevarpahan ravahti.
<p>Katsoi i&#228;t, katsoi l&#228;nnet, katsoi luotehet, etel&#228;t,
<br>katsoi poikki Pohjan rannan. Siit&#228; tuon sanoiksi virkki:
<br>"Selv&#228;n&#228; etinen ilma, taakea takainen taivas:
<br>pieni on pilvi pohjosessa, pilven lonka luotehessa."
<p>Sanoi vanha V&#228;in&#228;m&#246;inen: "Jo vainen valehteletki!
<br>Ei se pilvi ollekana, pilven lonka lienek&#228;n&#228;:
<br>se on pursi purjehinen. Katso toiste tarkemmasti!"
<p>Katsoi toiste, katsoi tarkoin. Sanovi sanalla tuolla:
<br>"Saari kaukoa n&#228;kyvi, et&#228;h&#228;lt&#228; haamottavi;
<br>havukoita haavat t&#228;ynn&#228;, koivut kirjokoppeloita."
<p>Sanoi vanha V&#228;in&#228;m&#246;inen: "Jo vainen valehtelitki!
<br>Havukoita ei ne olle eik&#228; kirjokoppeloita:
<br>ne on Pohjan poikasia. Katso tarkoin kolmannesti!"
<p>Se on lieto Lemmink&#228;inen katsoi kerran kolmannenki.
<br>Sanovi sanalla tuolla, lausui tuolla lausehella:
<br>"Jo tulevi Pohjan pursi, satahanka hakkoavi!
<br>Sata on miest&#228; soutimilla, tuhat ilman istumassa!"
<p>Silloin vanha V&#228;in&#228;m&#246;inen jo tunsi toet totiset.
<br>Sanan virkkoi, noin nimesi: "Soua, seppo Ilmarinen,
<br>soua, lieto Lemmink&#228;inen, soutakatte, kaikki kansa,
<br>jotta juoksisi venonen, pursi eest&#228; enn&#228;tt&#228;isi!"
<p>Souti seppo Ilmarinen, souti lieto Lemmink&#228;inen,
<br>souti kansa kaikenlainen. Lyllyiv&#228;t melat lylyiset,
<br>hangat piukki pihlajaiset, vene honkainen vapisi;
<br>nen&#228; hyrski hylkehen&#228;, per&#228; koskena kohisi,
<br>vesi kiehui kelloloissa, vaahti palloissa pakeni.
<p>Kilvan kiskoivat urohot, miehet veikaten vetiv&#228;t:
<br>eip&#228; matka eistyk&#228;n&#228;, ei pakene puinen pursi
<br>eest&#228; purren purjehisen, tuon on Pohjolan venehen.
<p>Silloin vanha V&#228;in&#228;m&#246;inen jo tunsi tuhon tulevan,
<br>h&#228;t&#228;p&#228;iv&#228;n p&#228;&#228;lle saavan. Arvelee, ajattelevi,
<br>miten olla, kuin ele&#228;. Itse tuon sanoiksi virkki:
<br>"Viel&#228; m&#228; tuohon mutkan muistan, keksin kummoa
<br>v&#228;h&#228;isen."
<p>Tavoittihe tauloihinsa, tunkihe tuluksihinsa.
<br>Otti piit&#228; pikkuruisen, tauloa taki v&#228;h&#228;isen;
<br>ne merehen mestoavi yli olkansa vasemman.
<br>Sanovi sanalla tuolla, lausui tuolla lausehella:
<br>"Tuosta tulkohon karinen, salasaari kasvakohon,
<br>johon juosta Pohjan purren, satahangan halkiella
<br>meren myrskyn hiertimess&#228;, lainehen rapa'imessa!"
<p>Se siit&#228; kariksi kasvoi, loihe luo'oksi merehen,
<br>it&#228;h&#228;n pitemmin puolin, poikkipuolin pohjosehen.
<p>Tulla puikki Pohjan pursi, halki aallon hakkoavi:
<br>jopa joutuvi karille, puuttui luotohon lujasti.
<br>Lenti poikki puinen pursi, satakaari katkieli;
<br>mastot maiskahti merehen, purjehet putoelivat
<br>noiksi tuulen viet&#228;viksi, ahavan ajeltaviksi.
<p>Louhi, Pohjolan em&#228;nt&#228;, jaloin juoksevi vetehen,
<br>l&#228;ksi purtta nostamahan, laivoa kohottamahan.
<br>Ei ota vene ylet&#228; eik&#228; pursi liikahella:
<br>kaikk' oli kaaret katkennunna, kaikki hangatki hajalla.
<p>Arvelee, ajattelevi. Itse tuon sanoiksi virkki:
<br>"Mik&#228;s neuvoksi tulevi, kukas pannahan etehen?"
<p>Jopa muiksi muutaltihe, tohti toisiksi ruveta.
<br>Otti viisi viikatetta, kuusi kuokan kuolioa:
<br>nep&#228; kynsiksi kyh&#228;si, kohenteli kouriksensa;
<br>puolen purtta s&#228;rkynytt&#228;: senp&#228; allensa asetti;
<br>laiat siiviksi sivalti, per&#228;puikon purstoksensa;
<br>sata miest&#228; siiven alle, tuhat purston tutkaimehen,
<br>sata miest&#228; miekallista, tuhat ampujaurosta.
<p>Levit&#228;ikse lent&#228;m&#228;h&#228;n, kokkona kohotteleikse.
<br>Lente&#228; lekuttelevi tavoitellen V&#228;in&#228;m&#246;ist&#228;:
<br>siipi pilvi&#228; sipaisi, toinen vett&#228; vieprahteli.
<p>Veen emonen, vaimo kaunis, h&#228;np&#228; tuon sanoiksi virkki:
<br>"Oi on vanha V&#228;in&#228;m&#246;inen! K&#228;&#228;nn&#228; p&#228;&#228;t&#228; p&#228;iv&#228;n alta,
<br>luo'os silm&#228;t luotehesen, katso taaksesi v&#228;h&#228;isen!"
<p>Vaka vanha V&#228;in&#228;m&#246;inen k&#228;&#228;nti p&#228;&#228;t&#228; p&#228;iv&#228;n alta,
<br>luopi silm&#228;t luotehesen, katsoi taaksensa v&#228;h&#228;isen:
<br>jo tulevi Pohjan eukko, lintu kumma liitelevi,
<br>harte'ista kuin havukka, vaakalintu vartalolta!
<p>Yll&#228;tt&#228;vi V&#228;in&#228;m&#246;isen. Lenti purjepuun nen&#228;h&#228;n,
<br>vaatevarpahan rapasi, p&#228;&#228;h&#228;n pielen seisotaikse:
<br>oli pursi p&#228;in pu'ota, laiva laioin kallistua.
<p>Siin&#228; seppo Ilmarinen heit&#228;ikse Jumalahansa,
<br>Luojahansa luotteleikse. Sanovi sanalla tuolla:
<br>"Varjele, vakainen Luoja, kaitse, kaunoinen Jumala,
<br>ettei poika pois tulisi, emon lapsi lankeaisi
<br>Luojan luomalta lu'ulta, Jumalan sukeamalta!
<p>"Ukko, julkinen jumala, itse taatto taivahinen!
<br>Tuo mulle tulinen turkki, p&#228;&#228;lleni panuinen paita,
<br>jonka suojasta sotisin ja takoa tappeleisin,
<br>ettei p&#228;&#228; pahoin menisi, tukka turhi'in tulisi
<br>rauan kirkkahan kisassa, ter&#228;n tuiman tutkaimessa!"
<p>Itse vanha V&#228;in&#228;m&#246;inen sanan virkkoi, noin nimesi:
<br>"Ohoh Pohjolan em&#228;nt&#228;! Joko saat jaolle sammon
<br>nen&#228;h&#228;n utuisen niemen, p&#228;&#228;h&#228;n saaren terhenisen?"
<p>Sanoi Pohjolan em&#228;nt&#228;: "En l&#228;he jakohon sammon
<br>sinun kanssasi, katala, kerallasi, V&#228;in&#228;m&#246;inen!"
<br>Itse sampoa tavoitti venehest&#228; V&#228;in&#228;m&#246;isen.
<p>Siin&#228; lieto Lemmink&#228;inen miekan vy&#246;lt&#228;ns&#228; vet&#228;isi,
<br>tempasi ter&#228;v&#228;n rauan vasemmalta puoleltansa;
<br>kokon kourille kokevi, r&#228;pyl&#246;ille r&#228;imil&#246;ivi.
<p>Iski lieto Lemmink&#228;inen, sek&#228; iski jotta lausui:
<br>"Maahan miehet, maahan miekat, maahan untelot
<br>urohot,
<br>sa'at miehet siiven alta, kymmenet kyn&#228;n nen&#228;st&#228;!"
<p>Virkki tuossa Pohjan eukko, puhui purjepuun nen&#228;st&#228;:
<br>"Oi sie lieto, Lemmin poika, Kauko rukka, mies katala!
<br>Pettelit oman emosi, valehtelit vanhempasi:
<br>sanoit et k&#228;yv&#228;si sotoa kuunna, kymmenn&#228; kes&#228;n&#228;
<br>kullankana tarpehella, hopeankana halulla!"
<p>Vaka vanha V&#228;in&#228;m&#246;inen, tiet&#228;j&#228; i&#228;n-ikuinen,
<br>arvasi ajan olevan, tunsi hetken tulleheksi.
<br>Jo veti melan merest&#228;, tammen lastun lainehesta:
<br>sill&#228; kalhaisi kavetta, iski kynsi&#228; kokolta:
<br>muut kynnet meni muruiksi, j&#228;i yksi sakarisormi.
<p>Pojat siivilt&#228; putosi, melskahti merehen miehet,
<br>sata miest&#228; siiven alta, tuhat purstolta urosta.
<br>Itse kokko kopsahtihe, kapsahutti kaaripuille,
<br>kuni puusta koppeloinen, kuusen oksalta orava.
<p>Siit&#228; sampoa tavoitti sormella nimett&#246;m&#228;ll&#228;.
<br>Sammon vuoalti vetehen, kaatoi kaiken kirjokannen
<br>punapurren laitimelta keskelle meren sinisen:
<br>siin&#228; sai muruiksi sampo, kirjokansi kappaleiksi.
<p>Niin meni muruja noita, sammon suuria paloja
<br>alle vienojen vesien, p&#228;&#228;lle mustien murien;
<br>ne j&#228;iv&#228;t ve'en varaksi, ahtolaisten aartehiksi.
<br>Siit&#228;p' ei sin&#228; ik&#228;n&#228;, kuuna kullan valkeana
<br>vesi puuttune varoja, ve'en Ahto aartehia.
<p>J&#228;ip&#228; toisia muruja, pienemp&#228;isi&#228; paloja
<br>sel&#228;lle meren sinisen, meren laajan lainehille,
<br>tuulen tuuiteltavaksi, aaltojen ajeltavaksi.
<p>Niit&#228; tuuli tuuitteli, meren l&#228;ikk&#228; l&#228;ikytteli
<br>sel&#228;ll&#228; meren sinisen, meren laajan lainehilla.
<br>Tuuli maalle ty&#246;nnytteli, aalto rannallen ajeli.
<p>Vaka vanha V&#228;in&#228;m&#246;inen n&#228;ki tyrskyn ty&#246;ntelev&#228;n,
<br>hyrskyn maalle hylke&#228;v&#228;n, aallon rannallen ajavan
<br>noita sampuen muruja, kirjokannen kappaleita.
<p>H&#228;n tuosta toki ihastui. Sanan virkkoi, noin nimesi:
<br>"Tuost' on siemenen siki&#246;, alku onnen ainiaisen,
<br>tuosta kynt&#246;, tuosta kylv&#246;, tuosta kasvu kaikenlainen!
<br>Tuosta kuu kumottamahan, onnen p&#228;iv&#228; paistamahan
<br>Suomen suurille tiloille, Suomen maille mairehille!"
<p>Louhi, Pohjolan em&#228;nt&#228;, sanan virkkoi, noin nimesi:
<br>"Viel&#228; m&#228; tuohon mutkan muistan, mutkan muistan,
<br>keinon keksin
<br>kynn&#246;llesi, kylv&#246;llesi, karjoillesi, kasvuillesi,
<br>kuillesi kumottaville, p&#228;ivillesi paistaville:
<br>tungen kuuhuen kivehen, p&#228;iv&#228;n k&#228;tken kalliohon;
<br>annan pakkasen palella, vilun ilman viivytell&#228;
<br>kynt&#246;j&#228;si, kylv&#246;j&#228;si, elojasi, toukojasi;
<br>saatan rautaisen rakehen, ter&#228;ksisen tellittelen
<br>halmehillesi hyville, parahille pelloillesi.
<p>Nostan karhun kankahalta, harvahampahan havuilta
<br>ruuniasi ruhtomahan, tammojasi tappamahan,
<br>karjojasi kaatamahan, lehmi&#228; levitt&#228;m&#228;h&#228;n.
<br>Kansan tauilla tapatan, surmoan sukusi kaiken,
<br>ettei kuulla kuun ik&#228;n&#228; maailmassa mainittavan."
<p>Silloin vanha V&#228;in&#228;m&#246;inen itse tuon sanoiksi virkki:
<br>"Ei minua laula lappi eik&#228; tunge turjalainen!
<br>Jumalall' on ilman viitta, Luojalla avaimet onnen,
<br>ei katehen kainalossa, vihansuovan sormen p&#228;&#228;ss&#228;.
<p>"Kun ma luome Luojahani, turvoan Jumalahani,
<br>saa se toukat touoistani, viholliset viljastani,
<br>tonkimasta toukojani, kasvujani kaatamasta,
<br>orahia ottamasta, viljoa vihoamasta.
<p>"Sin&#228;, Pohjolan em&#228;nt&#228;, tunge turmiot kivehen,
<br>pahat paina kalliohon, vaivat vuorehen valitse,
<br>el&#228; kuuta kulloinkana, aurinkoa milloinkana!
<p>"Anna pakkasen palella, vilun ilman viivytell&#228;
<br>omia orahiasi, kylv&#228;mi&#228;si jyvi&#228;!
<br>Sa'a rauaista raetta, ter&#228;ksist&#228; telkyttele
<br>oman auran k&#228;&#228;nt&#228;mille, Pohjan peltojen perille!
<p>"Nosta karhu kankahalta, viiasta vihainen kissa,
<br>korvesta koverakoura, havun alta harvahammas
<br>Pohjolan kujan perille, Pohjan karjan k&#228;yt&#228;ville!"
<p>Siit&#228; Pohjolan em&#228;nt&#228; sanan virkkoi, noin nimesi:
<br>"Jo minulta valta vaipui, jo aleni arvioni:
<br>eloni meni merehen, sampo s&#228;rkyi lainehisin!"
<p>L&#228;ksi itkien kotihin, polotellen pohjosehen.
<br>Ei saanut sanottavata koko sammosta kotihin;
<br>veip&#228; kuitenki v&#228;h&#228;isen sormella nimett&#246;m&#228;ll&#228;:
<br>kantoi kannen Pohjolahan, sai rivan Sariolahan.
<br>Siit' on polo Pohjolassa, elo leiv&#228;t&#246;in Lapissa.
<p>Vaka vanha V&#228;in&#228;m&#246;inen itse maalle menty&#228;ns&#228;
<br>l&#246;yti sampuen muruja, kirjokannen kappaleita
<br>rannalta merelliselt&#228;, hienoiselta hietik&#246;lt&#228;.
<p>Saattoi sampuen muruset, kirjokannen kappalehet
<br>nen&#228;h&#228;n utuisen niemen, p&#228;&#228;h&#228;n saaren terhenisen,
<br>kasvamahan, karttumahan, saamahan, satoamahan
<br>olu'iksi ohraisiksi, leiviksi rukihisiksi.
<p>Siin&#228; vanha V&#228;in&#228;m&#246;inen itse tuon sanoiksi virkki:
<br>"Anna, Luoja, suo, Jumala, anna onni ollaksemme,
<br>hyvin ain' ele&#228;ksemme, kunnialla kuollaksemme
<br>suloisessa Suomenmaassa, kaunihissa Karjalassa!
<p>"Varjele, vakainen Luoja, kaitse, kaunoinen Jumala,
<br>miesten mielijuohtehista, akkojen ajatuksista!
<br>Kaa'a maalliset katehet, ve'elliset velhot voita!
<p>"Ole puolla poikiesi, aina lastesi apuna,
<br>aina y&#246;llisn&#228; tukena, p&#228;iv&#228;llisn&#228; vartijana,
<br>vihoin p&#228;iv&#228;n paistamatta, vihoin kuun kumottamatta,
<br>vihoin tuulen tuulematta, vihoin saamatta satehen,
<br>pakkasen palelematta, kovan ilman koskematta!
<p>"Aita rautainen rakenna, kivilinna liit&#228;ttele
<br>ymp&#228;ri minun eloni, kahen puolen kansoani,
<br>maasta saaen taivosehen, taivosesta maahan asti,
<br>asukseni, ainokseni, tuekseni, turvakseni,
<br>jottei liika liioin s&#246;isi, vastus viljalta vitaisi
<br>sin&#228; ilmoisna ik&#228;n&#228;, kuuna kullan valkeana!"
<br clear=all><hr noshade><tt>
<CENTER><A HREF="44">Next: Nelj&#228;sviidett&#228; runo</A></CENTER><BR>
</BODY>
</HTML>
