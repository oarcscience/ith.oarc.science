<HTML>
<HEAD>
<TITLE>Kahdeksastoista runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune18">English</A>&nbsp;
<A HREF="17">Previous</A>&nbsp;
<A HREF="19">Next</A>&nbsp;
</SMALL></CENTER>
<HR>
<CENTER><H1>Kahdeksastoista runo</H1></CENTER>
<p>Vaka vanha V&#228;in&#228;m&#246;inen arveli, ajattelihe
<br>menn&#228; neitt&#228; kosjomahan, p&#228;&#228;t&#228; kassa katsomahan
<br>pime&#228;st&#228; Pohjolasta, summasta Sariolasta,
<br>Pohjan kuulua tyt&#228;rt&#228;, Pohjan mointa morsianta.
<p>Pani haahen haljakkahan, punaisehen pursipuolen,
<br>kokat kullalla kuvasi, hopealla holvaeli.
<br>Niin huomenna muutamana, aamulla ani varahin
<br>lykk&#228;si venon vesille, satalauan lainehille
<br>kuorikiskoilta teloilta, m&#228;ntyisilt&#228; j&#228;rk&#228;l&#246;ilt&#228;.
<p>Nosti p&#228;&#228;lle purjepuunsa, veti puuhun purjehia:
<br>veti purjehen punaisen, toisen purjehen sinisen;
<br>itse laivahan laseikse, aluksehen asteleikse.
<br>L&#228;ksi merta laskemahan, sinist&#228; sirottamahan.
<p>Siin&#228; tuon sanoiksi virkki, itse lausui ja pakisi:
<br>"Tule nyt purtehen, Jumala, aluksehen, armollinen,
<br>v&#228;eksi v&#228;h&#228;n urohon, miehen pienen miehuueksi
<br>noilla v&#228;ljill&#228; vesill&#228;, lake'illa lainehilla!
<p>"Tuuittele, tuuli, purtta, aalto, laivoa ajele
<br>ilman sormin soutamatta, ve'en kieron rikkomatta,
<br>v&#228;ljille meren selille, ulapalle aukealle!"
<p>Annikki hyv&#228;niminen, y&#246;n tytti, h&#228;m&#228;r&#228;n neiti,
<br>pitk&#228;n puhtehen pit&#228;j&#228;, aamun valvoja varainen,
<br>joutui sotkut sotkemassa, vaattehet viruttamassa
<br>p&#228;&#228;ss&#228; portahan punaisen, laajan laiturin laella,
<br>nen&#228;ss&#228; utuisen niemen, p&#228;&#228;ss&#228; saaren terhenisen.
<p>Katselevi, k&#228;&#228;ntelevi ymp&#228;ri ihalat ilmat,
<br>p&#228;&#228;ns&#228; p&#228;&#228;lle taivahalle, rannatse meri&#228; my&#246;ten:
<br>yl&#228;h&#228;ll&#228; p&#228;iv&#228; paistoi, alahalla aallot v&#228;lkkyi.
<p>Loip' on silm&#228;ns&#228; sel&#228;lle, k&#228;&#228;nti p&#228;&#228;t&#228; p&#228;iv&#228;n alle
<br>suitse Suomelan joesta, p&#228;itse V&#228;in&#246;l&#228;n vesist&#228;:
<br>keksi mustasen merell&#228;, sinerv&#246;isen lainehilla.
<p>Sanan virkkoi, noin nimesi, itse lausui ja pakisi:
<br>"Mi olet merell&#228; musta, ku sinerv&#228; lainehilla?
<br>Kun sa ollet hanhikarja tahi armas alliparvi,
<br>niin s&#228; lentohon lemaha yl&#228;h&#228;ksi taivahalle!
<p>"Kun ollet lohinen luoto tahi muu kalainen karja,
<br>niin s&#228; uimahan pulaha, ve&#228;ite ve'en sis&#228;h&#228;n!
<p>"Olisit kivinen luoto tahikka vesihakonen,
<br>aalto p&#228;&#228;llesi ajaisi, vesi p&#228;&#228;lle vier&#228;ht&#228;isi."
<p>Vene vierivi l&#228;hemm&#228;, uusi pursi purjehtivi
<br>nen&#228;tse utuisen niemen, p&#228;itse saaren terhenisen.
<p>Annikki hyv&#228;niminen jo tunsi venon tulevan,
<br>satalauan laiehtivan. Sanan virkkoi, noin nimesi:
<br>"Lienet veikkoni venonen elikk&#228; isoni pursi,
<br>niin koe kohin kotia, k&#228;&#228;nny p&#228;in omille maille,
<br>nenin n&#228;ihin valkamoihin, perin muille valkamoille!
<br>Lienet pursi ventovieras, ulommaksi uiksennellos,
<br>vastoin muita valkamoita, perin n&#228;ihin valkamoihin!"
<p>Ei ollut veno kotoinen eik&#228; pursi ventovieras:
<br>olipa pursi V&#228;in&#228;m&#246;isen, laiva laulajan ikuisen.
<br>Jo luoksi l&#228;hentelihe, pakinoille painatteli,
<br>sanan vie&#228;, toisen tuoa, kolmannen kovin puhua.
<p>Annikki hyv&#228;niminen, y&#246;n tytti, h&#228;m&#228;r&#228;n neiti,
<br>purrelta kyselem&#228;h&#228;n: "Kunne l&#228;ksit, V&#228;in&#228;m&#246;inen,
<br>suorihit, suvannon sulho, maan valio, valmistihit?"
<p>Tuop' on vanha V&#228;in&#228;m&#246;inen puhelevi purrestansa:
<br>"L&#228;ksin lohta pyyt&#228;m&#228;h&#228;n, kuujoa kuettamahan
<br>Tuonen mustasta joesta, syv&#228;st&#228; saraojasta."
<p>Annikki hyv&#228;niminen, h&#228;np&#228; tuon sanoiksi virkki:
<br>"El&#228; tyhji&#228; valehi, tunnen mie kalanku'unki!
<br>Toisinpa isoni ennen, toisin valtavanhempani
<br>l&#228;ksi lohta pyyt&#228;m&#228;h&#228;n, taimenta tavottamahan:
<br>oli verkkoja venonen, laivan t&#228;ysi laskimia,
<br>siin&#228; nuotat, siin&#228; nuorat, siin&#228; tarpoimet sivulla,
<br>atra'imet alla teljon, pitk&#228;t sauvoimet per&#228;ss&#228;.
<br>Kunne l&#228;ksit, V&#228;in&#228;m&#246;inen, ulkosit, uvantolainen?"
<p>Sanoi vanha V&#228;in&#228;m&#246;inen: "L&#228;ksin hanhien hakuhun,
<br>kirjasiipien kisahan, kuolasuien korjelohon
<br>Saksan salmilta syvilt&#228;, ulapoilta auke'ilta."
<p>Annikki hyv&#228;niminen sanan virkkoi, noin nimesi:
<br>"Tunnen mie toen puhujan sek&#228; keksin kielastajan!
<br>Toisinpa isoni ennen, toisin valtavanhempani
<br>l&#228;ksi hanhien ajohon, punasuien puujelohon:
<br>jousi oli suuri j&#228;ntehess&#228;, vetehess&#228; kaari kaunis,
<br>koira musta kahlehissa, kahle kaarehen siottu;
<br>rakki juoksi rannan teit&#228;, pennut kiiteli kivi&#228;.
<br>Sano totta, V&#228;in&#228;m&#246;inen: kunne kuitenki k&#228;kesit?"
<p>Sanoi vanha V&#228;in&#228;m&#246;inen: "Ent&#228; jos min&#228; menisin
<br>noihin suurihin sotihin, tasap&#228;ihin tappeloihin,
<br>joss' on verta s&#228;&#228;rivarsi, polven korkeus punaista?"
<p>Aina Annikki sanovi, tinarinta riukuttavi:
<br>"Tunnen mie soanki k&#228;ynnin! Kun ennen isoni l&#228;ksi
<br>noihin suurihin sotihin, tasap&#228;ihin tappeloihin,
<br>sata miest' oli soutamassa, tuhat ilman istumassa,
<br>nenin jousia nen&#228;ss&#228;, terin miekat teljopuilla.
<br>Sano jo toet totiset, valehettomat, vakaiset:
<br>kunne l&#228;ksit, V&#228;in&#228;m&#246;inen, suorihit, suvantolainen?"
<p>Silloin vanha V&#228;in&#228;m&#246;inen sanan virkkoi, noin nimesi:
<br>"Tule, tytti, purteheni, neitonen, venoseheni,
<br>niin sanon toet totiset, valehettomat, vakaiset!"
<p>Annikki sanan sanovi, tinarinta riuvahutti:
<br>"Tuuli sulle purtehesi, ahava venosehesi!
<br>K&#228;&#228;nn&#228;n purtesi kumohon, alas keulan keikahutan,
<br>jos en saa tosia kuulla, kunne l&#228;hte&#228; k&#228;kesit,
<br>kuulla tarkkoja tosia, valehia viimeisi&#228;."
<p>Silloin vanha V&#228;in&#228;m&#246;inen sanan virkkoi, noin nimesi:
<br>"Toki ma sanon toetki, jos v&#228;h&#228;n valehtelinki:
<br>l&#228;ksin neitt&#228; kosjomahan, impe&#228; anelemahan
<br>pime&#228;st&#228; Pohjolasta, summasta Sariolasta,
<br>miehen sy&#246;j&#228;st&#228; sijasta, urohon upottajasta."
<p>Annikki hyv&#228;niminen, y&#246;n tytti, h&#228;m&#228;r&#228;n neito,
<br>kun tunsi toet totiset, valehettomat, vakaiset,
<br>heitti hunnut huuhtomatta, vaattehet viruttamatta
<br>laajan laiturin laelle, p&#228;&#228;h&#228;n portahan punaisen.
<br>K&#228;sin vaali vaattehensa, kourin helmansa kokosi,
<br>siit&#228; sai samoamahan, heti joutui juoksemahan;
<br>tulevi sepon kotihin, itse astuvi pajahan.
<p>Tuo oli seppo Ilmarinen, takoja i&#228;n-ikuinen,
<br>takoi rautaista rahia, hope'ista huolitteli,
<br>kyyn&#228;r&#228; kyvent&#228; p&#228;&#228;ss&#228;, syli sytt&#228; hartioilla.
<p>Astui Annikki ovelle, sanan virkkoi, noin nimesi:
<br>"Veli, seppo Ilmarinen, takoja i&#228;n-ikuinen!
<br>Taos mulle sukkulainen, tao sormukset soreat,
<br>kahet, kolmet korvakullat, viiet, kuuet vy&#246;llisvitjat,
<br>niin sanon toet totiset, valehettomat, vakaiset!"
<p>Sanoi seppo Ilmarinen: "Kun sanot hyv&#228;t sanomat,
<br>taon sulle sukkulaisen, taon sormukset soreat,
<br>taon ristin rinnoillesi, p&#228;&#228;llispankasi parannan;
<br>sanonet pahat sanomat, rikki murran muinaisetki,
<br>tungen p&#228;&#228;lt&#228;si tulehen, alle ahjoni ajelen."
<p>Annikki hyv&#228;nimikk&#246;, h&#228;np&#228; tuon sanoiksi virkki:
<br>"Ohoh seppo Ilmarinen! Muistat sa mokomin naia,
<br>jonka muinen kihlaelit, varoittelit vaimoksesi!
<p>"Takoa yh&#228; taputat, ajan kaiken kalkuttelet;
<br>kes&#228;n kengit&#228;t hevoista, talven rautoja rakennat,
<br>y&#246;n kohennat korjiasi, p&#228;iv&#228;n laait laitioita
<br>kulkeaksesi kosihin, p&#228;&#228;st&#228;ksesi Pohjolahan:
<br>jo nyt viev&#228;t viekkahammat, etev&#228;mm&#228;t enn&#228;tt&#228;v&#228;t,
<br>ottavat sinun omasi, anastavat armahasi,
<br>vuosin kaksin katsomasi, kolmin vuosin kosjomasi.
<p>Jo menevi V&#228;in&#228;m&#246;inen sel&#228;ss&#228; meren sinisen
<br>kokan kultaisen kuvussa, melan vaskisen varassa
<br>pime&#228;h&#228;n Pohjolahan, summahan Sariolahan."
<p>Tunkihe sepolle tuska, rautiolle raskas tunti:
<br>kirposi pihet piosta, vasara k&#228;est&#228; vaipui.
<p>Sanoi seppo Ilmarinen: "Annikki sisarueni!
<br>Taon sulle sukkulaisen, taon sormukset soreat,
<br>kahet, kolmet korvaskullat, viiet, kuuet vy&#246;llisvitjat:
<br>l&#228;mmit&#228; kyly metinen, saustuta simainen sauna
<br>hienoisilla halkosilla, pienill&#228; pirastehilla!
<br>Laai pikkuisen poroa, lipe&#228;ist&#228; liuvahuta,
<br>mill&#228; p&#228;&#228;t&#228;ni pesisin, varruttani valkoaisin
<br>sykysyisist&#228; sysist&#228;, taonnoista talvisista!"
<p>Annikki hyv&#228;nimikk&#246; l&#228;mmitti saloa saunan
<br>puilla tuulen taittamilla, Ukon ilman iskemill&#228;.
<br>Kivet koskesta kokosi, saattoi l&#246;ylyn ly&#246;t&#228;viksi,
<br>ve'et lemmen l&#228;htehest&#228;, heraisesta hettehest&#228;.
<br>Taittoi vastan varvikosta, lempivastasen lehosta,
<br>hauteli metisen vastan metisen kiven nen&#228;ss&#228;.
<br>Laati piim&#228;ist&#228; poroa, ytelm&#228;ist&#228; saipuata,
<br>saipuata s&#228;ihkyv&#228;ist&#228;, s&#228;ihkyv&#228;ist&#228;, suihkuvaista,
<br>sulhon p&#228;&#228;n pesettimeksi, vartalon valattimeksi.
<p>Itse seppo Ilmarinen, takoja i&#228;n-ikuinen,
<br>takoi neien tarpehia, p&#228;&#228;llispankoja paranti
<br>yhen kylyn joutuessa, yhen saunan saapuessa;
<br>ne ty&#246;nti tyt&#246;n k&#228;tehen. Tytt&#246; tuon sanoiksi virkki:
<br>"Jo nyt saunan saustuttelin, l&#228;mmitin kylyn utuisen,
<br>hauoin vastat valmihiksi, lempivastat liehautin.
<br>Kylve, veikko, kyll&#228;lt&#228;si, vala vett&#228; vallaltasi,
<br>pese p&#228;&#228;si pellaviksi, silm&#228;si lumisiruiksi!"
<p>Siit&#228; seppo Ilmarinen k&#228;vi itse kylpem&#228;h&#228;n
<br>sek&#228; kylpi kyll&#228;ksens&#228;, valelihe valkeaksi;
<br>pesi silm&#228;t sirke&#228;ksi, silm&#228;kulmat kukkeaksi,
<br>kaulansa kananmuniksi, koko varren valkeaksi.
<br>Tuli saunasta tupahan,  tuli tuntemattomana,
<br>kasvot vallan kaunihina, poskip&#228;&#228;t punertavina.
<p>Siit&#228; tuon sanoiksi virkki: "Annikki sisarueni!
<br>Tuo nyt paita palttinainen, kanna vaattehet vakaiset,
<br>mill&#228; vartta valmistelen sulhoseksi suoritessa!"
<p>Annikki hyv&#228;niminen toip' on paian palttinaisen
<br>hipi&#228;lle hiett&#246;m&#228;lle, iholle alastomalle;
<br>siit&#228; kaatiot kapoiset, nuo emosen ompelemat,
<br>sivuille syett&#246;mille, luien tuntumattomille.
<p>Toi siit&#228; sukat sulavat, emon impen&#228; kutomat,
<br>s&#228;&#228;rille s&#228;sytt&#246;mille, luuttomille pohke'ille;
<br>siit&#228; keng&#228;t kelvolliset, Saksan saappahat parahat
<br>p&#228;&#228;lle sukkien sulien, emon neinn&#228; neulomien.
<br>Haki haljakan sinisen, alta maksankarvallisen,
<br>p&#228;&#228;lle paian palttinaisen, tuon on aivan aivinaisen;
<br>siihen sarkakauhtanaisen, veroin neljin vieritetyn,
<br>p&#228;&#228;lle haljakan sinisen, tuon on uuen uutukaisen;
<br>tuhatnypl&#228;n uuen turkin, saoin kaunoin kaunistetun,
<br>p&#228;&#228;lle sarkakauhtanaisen, tuon veralla vieritt&#228;m&#228;n;
<br>viel&#228; vy&#246;n on vy&#246;hyst&#228;lle, kultakirjan kussakkaisen,
<br>emon impen&#228; kutoman, kassap&#228;&#228;n&#228; kaikuttaman;
<br>siit&#228; kirjakintahaiset, kultasuiset sormikkahat,
<br>Lapin lapsien latomat, k&#228;t&#246;sille kaunihille;
<br>siit&#228; pystyisen kyp&#228;rin kultaisille kutrisille,
<br>tuon isonsa ostamaisen, sulhaismiesn&#228; suorittaman.
<p>Siit&#228; seppo Ilmarinen vaatettihe, valmistihe,
<br>pukihe, somistelihe. Sanoi sitte orjallensa:
<br>"Valjasta nyt viljo varsa kirjokorjasen etehen
<br>l&#228;hte&#228;kseni ajohon, menn&#228;kseni Pohjolahan!"
<p>Orja tuon sanoiksi virkki: "On meill&#228; oroista kuusi,
<br>kauran sy&#246;pe&#228; hepoa. Mink&#228; noista valjastaisin?"
<p>Sanoi seppo Ilmarinen: "Sie ota paras oronen:
<br>pist&#228; varsa valjahisin, ruskea re'en etehen!
<br>Pane kuusi kukkulaista, seitsem&#228;n siniotusta
<br>vempelille viekumahan, rahkehille raukumahan,
<br>jotta kaunot katsahtaisi, impyet ihasteleisi!
<br>Kanna tuohon karhun talja p&#228;&#228;ll&#228; istuellakseni,
<br>tuopa toinen, turskan talja kirjokorjan katteheksi!"
<p>Tuo orja alinomainen, rahan pantu palkkalainen
<br>pisti varsan valjahisin, ruskean re'en etehen.
<br>Pani kuusi kukkulaista, seitsem&#228;n siniotusta
<br>vempelille viekumahan, rahkehille raukumahan.
<br>Kantoi tuohon karhun taljan istuaksensa is&#228;nn&#228;n,
<br>toip' on toisen, turskan taljan kirjokorjan katteheksi.
<p>Itse seppo Ilmarinen, takoja i&#228;n-ikuinen,
<br>Ukkoa rukoelevi, Pauannetta palvoavi:
<br>"Laske, Ukko, uutta lunta, visko hienoa viti&#228;,
<br>lunta korjan luikutella, viti&#228; re'en vilata!"
<p>Laskip' Ukko uutta lunta, viskoi hienoista viti&#228;;
<br>se katti kanervan varret, peitti maalta marjan varret.
<p>Siit&#228; seppo Ilmarinen istuikse ter&#228;srekehen;
<br>sanovi sanalla tuolla, lausui tuolla lausehella:
<br>"L&#228;he nyt, onni, ohjilleni, Jumala rekoseheni!
<br>Onni ei taita ohjaksia, Jumala ei riko reke&#228;."
<p>Otti ohjakset k&#228;tehen, siiman toisehen sivalti,
<br>heitti siimalla hevoista, itse tuon sanoiksi virkki:
<br>"L&#228;he nyt, laukki, laskemahan, liinaharja, liikkumahan!"
<p>Ajavi hypittelevi meren hietaharjuloita,
<br>simasalmien sivutse, lepp&#228;harjun hartioitse.
<br>Ajoi rannat raksutellen, rannan hiekat helskytellen:
<br>somer silmille sirisi, meri parskui parmahille.
<p>Ajoi p&#228;iv&#228;n, ajoi toisen, kohta kolmannen ajavi;
<br>jo p&#228;iv&#228;n&#228; kolmantena yll&#228;tt&#228;vi V&#228;in&#228;m&#246;isen.
<br>Sanan virkkoi, noin nimesi, itse lausui ja pakisi:
<br>"Oi on vanha V&#228;in&#228;m&#246;inen! Tehk&#228;mme sula sovinto,
<br>jos on kiistoin kihlonemme, kiistoin k&#228;ynemme kosissa:
<br>ei neitt&#228; v&#228;ell&#228; vie&#228;, vastoin mielt&#228; miehel&#228;h&#228;n."
<p>Sanoi vanha V&#228;in&#228;m&#246;inen: "Teen min&#228; sulan sovinnon:
<br>ei neitt&#228; v&#228;ell&#228; vie&#228;, vastoin mielt&#228; miehel&#228;h&#228;n.
<br>Sille neiti antaminen, kelle mielens&#228; tekevi,
<br>pit&#228;m&#228;tt&#228; pitk&#228;n kaihon, vihan viikon kantamatta."
<p>Ajoivat e'elle siit&#228; matkoansa kumpainenki:
<br>pursi juoksi, ranta roikki, oro juoksi, maa j&#228;m&#228;si.
<p>Kului aikoa v&#228;h&#228;isen, pirahteli pikkaraisen.
<br>Jopa haukkui hallikoira, linnan lukki luskutteli
<br>pime&#228;ss&#228; Pohjolassa, sangassa Sariolassa;
<br>hiisti ensin hiljemm&#228;lt&#228;, harviammalta murahti
<br>per&#228;n ly&#246;en pientarehen, h&#228;nn&#228;n maahan torkutellen.
<p>Sanoi Pohjolan is&#228;nt&#228;: "K&#228;y&#246;s, tytt&#246;, katsomahan,
<br>mit&#228; haukkui hallikoira, luppakorva luikutteli!"
<p>Tytti taiten vastaeli: "En joua, is&#228;ni kulta:
<br>suur' on l&#228;&#228;v&#228; l&#228;&#228;nitt&#228;v&#228;, karja suuri katsottava,
<br>paasi paksu jauhettava, jauhot hienot seulottavat;
<br>paasi paksu, jauhot hienot, jauhaja v&#228;h&#228;v&#228;kinen."
<p>Hiljan haukkui linnan hiisi, harvoin harmio mureksi.
<br>Sanoi Pohjolan is&#228;nt&#228;: "K&#228;y&#246;s, akka, katsomahan,
<br>mit&#228; haukkuvi halikka, linnan luppa luikuttavi!"
<p>Akka tuon sanoiksi virkki: "En joua, k&#228;ke&#228;k&#228;n&#228;:
<br>pere on suuri sy&#246;tett&#228;v&#228;, murkinainen suorittava,
<br>leip&#228; paksu leivottava, taikina taputettava;
<br>leip&#228; paksu, jauhot pienet, leipoja v&#228;h&#228;v&#228;kinen."
<p>Sanoi Pohjolan is&#228;nt&#228;: "Ainap' on akoilla kiire,
<br>aina ty&#246;t&#228; tytt&#228;rill&#228;,  pankollaki paistuessa,
<br>vuotehellaki venyiss&#228;. Mene, poika, katsomahan!"
<p>Poika tuon sanoiksi virkki: "Min' en joua katsomahan:
<br>kirves on tyls&#228; tahkottava, p&#246;lkky paksu leikattava,
<br>pino suuri pilkottava, halko hieno latjattava;
<br>pino suuri, halko hieno, pilkkoja v&#228;h&#228;v&#228;kinen."
<p>Aina haukkui linnan hakki, linnan lukki luksutteli,
<br>peni julma juhmutteli, saaren vartio valitti
<br>per&#228;n peltohon sys&#228;ten, h&#228;nn&#228;n k&#228;&#228;ten k&#228;ppyr&#228;h&#228;n.
<p>Sanoi Pohjolan is&#228;nt&#228;: "Ei halli valetta hauku,
<br>ikipuol' ei ilman virka, ei se honkihin horise."
<p>K&#228;vi itse katsomahan. Astuvi pihalta poikki
<br>pellolle perim&#228;iselle, ta'immalle tanhualle.
<p>Katsoi koiran suuta my&#246;ten, nen&#228;vartta valvatteli
<br>tuulikunnahan kukutse, lepp&#228;harjun hartioitse.
<br>Jo n&#228;ki toen totisen, mit&#228; haukkui hallikoira,
<br>maan valio vaikutteli, villah&#228;nt&#228; vieretteli:
<br>purjehti veno punainen sel&#228;n puolen Lemmenlahta,
<br>kirjokorja kiitelevi maapuolen Simasaloa.
<p>Itse Pohjolan is&#228;nt&#228; pian pirttihin menevi,
<br>alle kattojen ajaikse; sanan virkkoi, noin nimesi:
<br>"Jo tulevi vierahia sel&#228;ll&#228; meren sinisen:
<br>ajetahan kirjokorjin tuon puolen Simasaloa,
<br>lasketahan laivoin suurin t&#228;m&#228;n puolen Lemmenlahta."
<p>Sanoi Pohjolan em&#228;nt&#228;: "Mist&#228; arpa saatanehe
<br>tulevista vierahista? Oi on pieni piikaseni!
<br>Pane pihlajat tulehen, puu valio valkeahan!
<br>Kun on verta vuotanevi, niin silloin sota tulevi;
<br>kunp' on vett&#228; vuotanevi, aina rauhassa el&#228;mme."
<p>Pohjan piika pikkarainen, neiti n&#246;yr&#228;, k&#228;skyl&#228;inen,
<br>pisti pihlajat tulehen, puun valion valkeahan;
<br>eip' on verta vuoakana, eip' on verta eik&#228; vett&#228;:
<br>l&#228;ksi mett&#228; vuotamahan, simoa sirett&#228;m&#228;h&#228;n.
<p>Virkkoi Suovakko sopesta, akka vanha vaipan alta:
<br>"Puu kun mett&#228; vuotanevi, simoa sirett&#228;nevi,
<br>niin mi saapi vierahia, se on suuri sulhaiskansa."
<p>Siit&#228; Pohjolan em&#228;nt&#228;, Pohjan akka, Pohjan tytt&#246;
<br>pian pistihe pihalle, kaapsahtihe kartanolle
<br>luoen silm&#228;ns&#228; sel&#228;lle, k&#228;&#228;ten p&#228;&#228;t&#228; p&#228;iv&#228;n alle.
<br>N&#228;ki tuolta tuon tulevan, uuen purren purjehtivan,
<br>satalauan laiehtivan sel&#228;n puolen Lemmenlahta;
<br>haaksi paistoi haljakalle, punaiselle pursipuoli;
<br>mies puhas per&#228;ss&#228; purren melan vaskisen varassa.
<br>N&#228;ki juoksevan orosen, vierev&#228;n reki punaisen,
<br>kirjokorjan kii&#228;tt&#228;v&#228;n maapuolen Simasaloa,
<br>kuusin kultaisin k&#228;k&#246;sin vempelell&#228; kukkumassa,
<br>seitsemin siniotuksin rahkehella laulamassa;
<br>mies rehev&#228; reen per&#228;ss&#228;, uros selv&#228; ohjaksissa.
<p>Sanoi Pohjolan em&#228;nt&#228;, itse lausui, noin nimesi:
<br>"Kummallenp' on mielit menn&#228;, kun tulevat tahtomahan
<br>ikuiseksi yst&#228;v&#228;ksi, kainaloiseksi kanaksi?
<p>"Ken se haahella tulevi, laskevi veno punaisin
<br>sel&#228;n puolen Lemmenlahta, se on vanha V&#228;in&#228;m&#246;inen:
<br>tuopi laivalla eloa, aluksella aartehia.
<p>"Ken se korjalla ajavi, kirjavalla kii&#228;tt&#228;vi
<br>maapuolen Simasaloa, se on seppo Ilmarinen:
<br>tuopi tyhje&#228; valetta, korjan t&#228;yen luottehia.
<p>"Kunpa tullahan tupahan, tuop' on tuopilla simoa,
<br>kanna kaksikorvaisella; ty&#246;nn&#228; tuoppi sen k&#228;tehen,
<br>kellen on mieli menn&#228;ksesi! Anna V&#228;in&#246;l&#228;n ukolle,
<br>ku tuo haahella hyvyytt&#228;, aluksella aartehia!"
<p>Tuop' on kaunis Pohjan tytt&#246;, tuo osasi noin sanoa:
<br>"Oi on maammo, kantajani, oi emo, ylent&#228;j&#228;ni!
<br>En mene osan hyvyylle enk&#228; miehen mielevyylle,
<br>menenp' on otsan hyvyylle, varren kaiken kauneuulle.
<br>Eik&#228; neitt&#228; ennenk&#228;n&#228; ei ole my&#246;tyn&#228; eloihin;
<br>neiti on ilman antaminen Ilmariselle sepolle,
<br>ku on sampuen takonut, kirjokannen kalkutellut."
<p>Sanoi Pohjolan em&#228;nt&#228;: "Ohoh lasta lampahutta!
<br>Menet seppo Ilmarille, vaahtiotsalle varaksi,
<br>sepon hurstin huuhtojaksi, sepon p&#228;&#228;n pesettimeksi!"
<p>Tytt&#246; tuohon vastoavi, sanan virkkoi, noin nimesi:
<br>"Mene en V&#228;in&#246;l&#228;n ukolle, ikivanhalle varaksi:
<br>vaiva vanhasta tulisi, ik&#228;v&#228; i&#228;llisest&#228;."
<p>Silloin vanha V&#228;in&#228;m&#246;inen oli eell&#228; enn&#228;tt&#228;j&#228;.
<br>Ajoi purtensa punaisen, laski haahen haljakkaisen
<br>teloille ter&#228;ksisille, vaskisille valkamoille;
<br>itse tungeikse tupahan, alle kattojen ajaikse.
<p>Siin&#228; lausui lattialta, oven suusta, alta orren,
<br>sanovi sanalla tuolla, lausui tuolla lausehella:
<br>"Tuletko minulle, neiti, ikuiseksi yst&#228;v&#228;ksi,
<br>polviseksi puolisoksi, kainaloiseksi kanaksi?"
<p>Tuopa kaunis Pohjan tytti itse enn&#228;tti sanoa:
<br>"Joko sie venosen veistit, joko laait laivan suuren
<br>kehr&#228;varteni muruista, kalpimeni kappaleista?"
<p>Sanoi vanha V&#228;in&#228;m&#246;inen, itse lausui ja pakisi:
<br>"Jo laain hyv&#228;nki laivan, veistin ankaran venosen,
<br>jok' on tuulessa tukeva ja varava vastas&#228;&#228;ll&#228;
<br>halki aaltojen ajella, sel&#228;t vetten seurustella:
<br>kuplina kohotteleikse, lumpehina luikahaikse
<br>poikki Pohjolan vesien, lakkip&#228;ien lainehien."
<p>Tuopa kaunis Pohjan tytti sanan virkkoi, noin nimesi:
<br>"En kiit&#228; merist&#228; miest&#228;, aallonlaskija-urosta:
<br>tuuli vie merell&#228; mielen, aivot s&#228;rkevi ahava.
<br>Enk&#228; taia tullakana, en tulla min&#228; sinulle
<br>ikuiseksi yst&#228;v&#228;ksi, kainaloiseksi kanaksi,
<br>sun sijan levitt&#228;j&#228;ksi, p&#228;&#228;nalaisen laskijaksi."
<br clear=all><hr noshade><tt>
<CENTER><A HREF="19">Next: Yhdeks&#228;stoista runo</A></CENTER><BR>
</BODY>
</HTML>
