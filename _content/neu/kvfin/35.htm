<HTML>
<HEAD>
<TITLE>Viidesnelj&#228;tt&#228; runo</TITLE>
</HEAD>
<BODY>


<CENTER><SMALL>
<A HREF="../../index.htm">Sacred-Texts Main Index</A>&nbsp;
<A HREF="../index.htm">Northern European Index</A>&nbsp;
<A HREF="index.htm">Finnish Kalevla Index</A>&nbsp;
<A HREF="../kveng/kvrune35.htm">English</A>&nbsp;
<A HREF="34.htm">Previous</A>&nbsp;
<A HREF="36.htm">Next</A>&nbsp;
</SMALL></CENTER>
<HR>
<CENTER><H1>Viidesnelj&#228;tt&#228; runo</H1></CENTER>
<p>Kullervo, Kalervon poika, sinisukka &#228;ij&#246;n lapsi,
<br>sai tuosta elelem&#228;h&#228;n alla varjon vanhempien;
<br>ei saanut &#228;ly&#228;m&#228;h&#228;n, miehen mielt&#228; ottamahan,
<br>kun oli kaltoin kasvateltu, tuhmin lasna tuuiteltu
<br>luona kalton kasvattajan, tuon on tuhman tuuittajan.
<p>Poika ty&#246;lle ty&#246;nteleikse, raaolle rakenteleikse.
<br>Kaalasi kalastamahan, nuotan suuren souantahan.
<br>Itse tuossa noin sanovi, airo k&#228;ess&#228; arvelevi:
<br>"Ve&#228;nk&#246; v&#228;en mukahan, souan tarmoni takoa
<br>vai ve&#228;n asun mukahan, souan tarpehen takoa?"
<p>Perimies per&#228;lt&#228; lausui, sanan virkkoi, noin nimesi:
<br>"Jos ve&#228;t v&#228;en mukahan, souat tarmosi takoa,
<br>et vet&#228;ne purtta poikki etk&#228; hankoja hajalle."
<p>Kullervo, Kalervon poika, ve&#228;lti v&#228;en mukahan,
<br>souti tarmonsa takoa: souti poikki puiset hangat,
<br>katajaiset kaaret katkoi, venon haapaisen hajotti.
<p>Sai Kalervo katsomahan. Sanan virkkoi, noin nimesi:
<br>"Ei sinusta soutajaksi! Souit poikki puiset hangat,
<br>katajaiset kaaret katkoit, koko haapion hajotit!
<br>Mene nuotan tarvontahan! Lienet tarpoja parempi."
<p>Kullervo, Kalervon poika, meni nuotan tarvontahan.
<br>Itse tuossa tarpoimelta sanan virkkoi, noin nimesi:
<br>"Tarvonko olan takoa, pane miehuuen nojassa!"
<p>Kullervo, Kalervon poika, tarpaisi olan takoa,
<br>pani miehuuen nojassa: ve'en velliksi seotti,
<br>tarpoi nuotan tappuroiksi, kalat liivaksi litsotti.
<p>Sai Kalervo katsomahan. Sanan virkkoi, noin nimesi:
<br>"Ei sinusta tarpojaksi! Tarvoit nuotan tappuroiksi,
<br>ruumeniksi pullot rouhit, selykset paloin paloitit!
<br>L&#228;he viem&#228;h&#228;n vetoja, maarahoja maksamahan!
<br>Lienet matkassa parempi, taipalella taitavampi."
<p>Kullervo, Kalervon poika, sinisukka &#228;ij&#246;n lapsi,
<br>hivus keltainen, korea, keng&#228;n kauto kaunokainen,
<br>l&#228;ksi viem&#228;h&#228;n vetoja, maajyvi&#228; maksamahan.
<p>Viety&#228; vetoper&#228;ns&#228;, maajyv&#228;set maksettua
<br>rekehens&#228; reutoaikse, kohennaikse korjahansa.
<br>Alkoi kulkea kotihin, matkata omille maille.
<p>Ajoa j&#228;ryttelevi, matkoansa mittelevi
<br>noilla V&#228;in&#246;n kankahilla, ammoin raatuilla ahoilla.
<p>Neiti vastahan tulevi, hivus kulta hiihtelevi
<br>noilla V&#228;in&#246;n kankahilla, ammoin raatuilla ahoilla.
<p>Kullervo, Kalervon poika, jo tuossa pi&#228;ttelevi;
<br>alkoi neitt&#228; haastatella, haastatella, houkutella:
<br>"Nouse, neito, korjahani, taaksi maata taljoilleni!"
<p>Neiti suksilta sanovi, hiihtimilt&#228; hiioavi:
<br>"Surma sulle korjahasi, tauti taaksi taljoillesi!"
<p>Kullervo, Kalervon poika, sinisukka &#228;ij&#246;n lapsi,
<br>iski virkkua vitsalla, hel&#228;hytti helmivy&#246;ll&#228;.
<br>Virkku juoksi, matka joutui, tie vieri, reki rasasi.
<br>Ajoa j&#228;ryttelevi, matkoansa mittelevi
<br>selv&#228;ll&#228; meren sel&#228;ll&#228;, ulapalla aukealla.
<p>Neiti vastahan tulevi, kautokenk&#228; kaaloavi
<br>selv&#228;ll&#228; meren sel&#228;ll&#228;, ulapalla aukealla.
<p>Kullervo, Kalervon poika, hevoista pi&#228;ttelevi,
<br>suutansa sovittelevi, sanojansa s&#228;&#228;televi:
<br>"Tule korjahan, korea, maan valio, matkoihini!"
<p>Neiti vastahan sanovi, kautokenk&#228; kalkuttavi:
<br>"Tuomi sulle korjahasi, Manalainen  matkoihisi!"
<p>Kullervo, Kalervon poika, sinisukka &#228;ij&#246;n lapsi,
<br>iski virkkua vitsalla, hel&#228;hytti helmivy&#246;ll&#228;.
<br>Virkku juoksi, matka joutui, reki vieri, ti lyheni.
<br>Ajavi karettelevi, matkoansa mittelevi
<br>noilla Pohjan kankahilla, Lapin laajoilla rajoilla.
<p>Neiti vastahan tulevi, tinrinta riioavi
<br>noilla Pohjan kankahilla, Lapin laajoilla rajoilla.
<p>Kullervo, Kalervon poika, hevoistansa hillitsevi,
<br>suutansa sovittelevi, sanojansa s&#228;&#228;televi:
<br>"K&#228;y, neito, rekoseheni, armas, alle vilttieni,
<br>sy&#246;m&#228;h&#228;n omeniani, puremahan p&#228;&#228;hkeni&#228;!"
<p>Neiti vastahan sanovi, tinarinta riuskuttavi:
<br>"Sylen, kehno, kelkkahasi, retkale, rekosehesi!
<br>Vilu on olla viltin alla, kolkko korjassa ele&#228;."
<p>Kullervo, Kalervon poika, sinisukka &#228;ij&#246;n lapsi,
<br>koppoi neion korjahansa, reualti rekosehensa,
<br>asetteli taljoillensa, alle viltin vieritteli.
<p>Neiti tuossa noin sanovi, tinarinta riitelevi:
<br>"P&#228;&#228;st&#228; pois minua t&#228;st&#228;, laske lasta vallallensa
<br>kunnotointa kuulemasta, pahalaista palvomasta,
<br>tahi potkin pohjan puhki, levittelen liistehesi,
<br>korjasi pilastehiksi, r&#228;m&#228;ksi re'en retukan!"
<p>Kullervo, Kalervon poika, sinisukka &#228;ij&#246;n lapsi,
<br>aukaise rahaisen arkun, kimahutti kirjakannen;
<br>n&#228;ytteli hope'itansa, verkaliuskoja levitti,
<br>kultasuita sukkasia, v&#246;it&#228;ns&#228; hopeap&#228;it&#228;.
<p>Verat veiv&#228;t neien mielen, raha muuttui morsiamen,
<br>hopea hukuttelevi, kulta kuihauttelevi.
<p>Kullervo, Kalervon poika, sinisukka &#228;ij&#246;n lapsi,
<br>tuossa neitt&#228; mairotteli, kuihutteli, kutkutteli,
<br>k&#228;si orosen ohjaksissa, toinen neitosen nisoissa.
<br>Siin&#228; neitosen kisasi, tinarinnan riu'utteli
<br>alla vaipan vaskikirjan, p&#228;&#228;ll&#228; taljan taplikkaisen.
<p>Jo antoi Jumala aamun, toi Jumala toisen p&#228;iv&#228;n.
<br>Niin neiti sanoiksi virkki, kysytteli, lausutteli:
<br>"Mist' olet sin&#228; sukuisin, kusta, rohkea, rotuisin?
<br>Lienet suurtaki sukua, isoa is&#228;n aloa."
<p>Kullervo, Kalervon poika, sanan virkkoi, noin nimesi:
<br>"En ole sukua suurta, enk&#228; suurta enk&#228; pient&#228;,
<br>olen kerran keskim&#228;ist&#228;: Kalervon katala tytt&#246;,
<br>tyhj&#228; tytt&#246; tuiretuinen, lapsi kehjo keiretyinen.
<p>"Ennen lasna ollessani emon ehtoisen eloilla
<br>l&#228;ksin marjahan mets&#228;lle, alle vaaran vaapukkahan.
<br>Poimin maalta mansikoita, alta vaaran vaapukoita;
<br>poimin p&#228;iv&#228;n, y&#246;n lep&#228;sin. Poimin p&#228;iv&#228;n, poimin toisen;
<br>p&#228;iv&#228;ll&#228;p&#228; kolmannella en tiennyt kotihin tiet&#228;:
<br>tiehyt mets&#228;h&#228;n veteli, ura saatteli salolle.
<p>"Siin&#228; istuin jotta itkin. Itkin p&#228;iv&#228;n jotta toisen;
<br>p&#228;iv&#228;n&#228;p&#228; kolmantena nousin suurelle m&#228;elle,
<br>korkealle kukkulalle. Tuossa huusin, hoilaelin.
<br>Salot vastahan saneli, kankahat kajahtelivat:
<br>'El&#228; huua, hullu tytt&#246;, el&#228;, mielt&#246;in, melua!
<br>Ei se kuulu kumminkana, ei kuulu kotihin huuto.'
<p>"P&#228;iv&#228;n p&#228;&#228;st&#228; kolmen, nelj&#228;n, viien, kuuen viimeist&#228;ki
<br>kohennihin kuolemahan, heitihin katoamahan.
<br>Enk&#228; kuollut kuitenkana, en m&#228; kalkinen kaonnut!
<p>"Oisin kuollut, kurja raukka, oisin katkennut, katala,
<br>&#228;sken tuosta toisna vuonna, kohta kolmanna kes&#228;n&#228;
<br>oisin hein&#228;n&#228; helynnyt, kukoistellut kukkap&#228;&#228;n&#228;,
<br>maassa marjana hyv&#228;n&#228;, punaisena puolukkana,
<br>n&#228;m&#228; kummat kuulematta, haikeat havaitsematta."
<p>Sai toki sanoneheksi, kerran kertoelleheksi:
<br>heti repsahti re'est&#228;, siit&#228; juoksihe jokehen,
<br>kosken kuohu'un kovahan, palavahan py&#246;rtehesen.
<br>Siihen surmansa sukesi, kuolemansa kohtaeli;
<br>l&#246;yti turvan Tuonelassa, armon aaltojen seassa.
<p>Kullervo, Kalervon poika, pyyh&#228;ltihe korjastansa,
<br>alkoi itke&#228; isosti, valitella vaikeasti:
<br>"Voi poloinen, p&#228;ivi&#228;ni, voipa, kurja, kummiani,
<br>kun pi'in sisarueni, turmelin emoni tuoman!
<br>Voi isoni, voi emoni, vi on valtavanhempani!
<br>Minnek&#228; minua loitte, kunne kannoitte katalan?
<br>Parempi olisin ollut syntym&#228;tt&#228;, kasvamatta,
<br>ilmahan sike&#228;m&#228;tt&#228;, maalle t&#228;lle t&#228;ytym&#228;tt&#228;.
<br>Eik&#228; surma suorin tehnyt, tauti oike'in osannut,
<br>kun ei tappanut minua, kaottanut kaksi&#246;isn&#228;."
<p>Veitsen l&#228;nkens&#228; levitti, rauoin rahnoi rahkehensa,
<br>hypp&#228;si hyv&#228;n sel&#228;lle, hyv&#228;n laukin lautasille.
<br>Ajavi palasen maata, pikkaraisen piirrelt&#228;vi,
<br>p&#228;&#228;tyvi ison pihoille, oman taaton tanterelle.
<p>Emo p&#228;&#228;tyvi pihalle: "Oi emoni, kantajani!
<br>Kun oisit, emo kuluni, synnytelt&#228;iss&#228; minua
<br>pannut saunahan savua, ly&#246;nyt saunan salpa p&#228;&#228;lle,
<br>tukahuttanut savuhun, kaottanut kaksi&#246;isn&#228;,
<br>vienyt hurstilla vetehen, upotellut uutimella,
<br>luonut tuutusen tulehen, liekun lietehen sys&#228;nnyt!
<p>"Oisiko kyl&#228; kysynyt: 'Miss&#228; tuutunen tuvasta,
<br>mit&#228; sauna salpa p&#228;&#228;ll&#228;?' Sin&#228; oisit vastannunna:
<br>'Tuutusen tulessa poltin, liekun liesivalkeassa.
<br>Saunassa te'in ituja, ma'ustelin maltahia.'"
<p>Emo enn&#228;tti kysy&#228;, vanhempansa tutkaella:
<br>"Mi sinulla, poikaseni, mik&#228; kumma kuulumassa?
<br>On kuin Tuonelta tulisit, Manalalta matkoaisit!"
<p>Kullervo, Kalervon poika, sanan virkkoi, noin nimesi:
<br>"jo nyt on kummat kuulununna, turmiot tapahtununna,
<br>kun pi'in oman sisaren, turmelin emoni tuoman!
<p>"Tulin vienn&#228;st&#228; vetojen, maarahojen maksannasta.
<br>P&#228;&#228;tyi neito vastahani; mie tuota kisauttelin:
<br>se oli sisarueni, se oman emoni lapsi!
<p>"Se jo surmansa sukesi, kuolemansa kohtaeli
<br>kosken kuohu'un kovahan, palavahan py&#246;rtehesen.
<br>Itse en nyt tie&#228;k&#228;n&#228;, arvoa, &#228;ly&#228;k&#228;n&#228;,
<br>kunne surmani sukean, kunne, kurja, kuoletaime:
<br>suuhun ulvovan sutosen, karhun kiljuvan kitahan
<br>vainko vatsahan valahan, meren hauin hampahisin?"
<p>Emo tuon sanoiksi virkki: "Ell&#246;s menk&#246;, poikaseni,
<br>suuhun ulvovan sutosen, karhun kiljuvan kitahan
<br>el&#228;k&#228; vatsahan valahan, hauin hirmun hampahisin!
<br>Onpa suurta Suomen nient&#228;, sankoa Savon rajoa
<br>piill&#228; miehen pillojansa, h&#228;vet&#228; pahoja t&#246;it&#228;,
<br>piill&#228; vuotta viisi, kuusi, ynn&#228;h&#228;n yheks&#228;n vuotta,
<br>kunnes aika armon tuopi, vuoet huolen huojentavi."
<p>Kullervo, Kalervon poika, sanan virkkoi, noin nimesi:
<br>"Enk&#228; l&#228;he piilem&#228;h&#228;n, en, paha, pakenemahan!
<br>L&#228;hen Surman suun esille, Kalman kartanon oville,
<br>suurille sotasijoille, miesten tappotanterille:
<br>viel' on Unto oikeana, mies katala kaatamatta,
<br>kostamatta taaton kohlut, maammon mahlat maksamatta,
<br>muistamatta muutki vaivat, itseni hyvin-pi&#228;nn&#228;t."
<br clear=all><hr noshade><tt>
<CENTER><A HREF="36.htm">Next: Kuudesnelj&#228;tt&#228; runo</A></CENTER><BR>
</BODY>
</HTML>
