<HTML>
<HEAD>
<TITLE>Kuudesnelj&#228;tt&#228; runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune36">English</A>&nbsp;
<A HREF="35">Previous</A>&nbsp;
<A HREF="37">Next</A>&nbsp;
</SMALL></CENTER>
<HR>
<CENTER><H1>Kuudesnelj&#228;tt&#228; runo</H1></CENTER>
<p>Kullervo, Kalervon poika, sinisukka &#228;ij&#246;n lapsi,
<br>siit&#228; suorikse sotahan, vainotielle valmistaikse.
<br>Hioi hetken miekkoansa, toisen keihoa teroitti.
<p>Emo tuon sanoiksi virkki: "Ell&#246;s, poikani poloinen,
<br>saako suurehen sotahan, menk&#246; miekan melskehesen!
<br>Ken suotta sotahan saapi, tahallansa tappelohon,
<br>se soassa surmatahan, tapetahan tappelossa,
<br>miekkoihin menetet&#228;h&#228;n, kalpoihinsa kaaetahan.
<p>"L&#228;het vuohella sotahan, kaurihilla tappelohon.
<br>Pian vuohi voitetahan, kauris kaatahan likahan:
<br>tulet koiralla kotihin, sammakolla saat piha'an."
<p>Kullervo, Kalervon poika, sanan virkkoi, noin nimesi:
<br>"En m&#228; silloin suohon sorru enk&#228; kaau kankahalle,
<br>korppien kotisijoille, variksien vainioille,
<br>kun sorrun sotatiloille, vaivun vainotanterille.
<br>Somap' on sotahan kuolla, kaunis miekan kalskehesen!
<br>Sorea sotainen tauti: &#228;kin poika pois tulevi,
<br>potematta pois menevi, laihtumatta lankeavi."
<p>Tuon emo sanoiksi virkki: "Kun sin&#228; sotahan kuolet,
<br>mit&#228; j&#228;&#228;pi taatollesi vanhan p&#228;iv&#228;ns&#228; varaksi?"
<p>Kullervo, Kalervon poika, sanan virkkoi, noin nimesi:
<br>"Kuolkohon kujarikoille, kaatukohon kartanolle!"
<p>"Mit&#228; j&#228;&#228;pi maammollesi vanhan p&#228;iv&#228;ns&#228; varaksi?"
<p>"Kuolkohon kupo sylihin, l&#228;&#228;v&#228;h&#228;n l&#228;k&#228;htyk&#246;h&#246;n!"
<p>"Mit&#228; j&#228;&#228;pi veikollesi p&#228;iv&#228;n vastaisen varaksi?"
<p>"Mets&#228;h&#228;n menettyk&#246;h&#246;n, vainiolle vaipukohon!"
<p>"Mit&#228; j&#228;&#228;pi siskollesi p&#228;iv&#228;n vastaisen varaksi?"
<p>"Kaivotielle kaatukohon, sotkutielle sortukohon!"
<p>Kullervo, Kalervon poika, kohta l&#228;htevi ko'ista.
<br>Sanovi sanan isolle: "Hyv&#228;sti, hyv&#228; isoni!
<br>Itketk&#246; sin&#228; minua, koskas kuulet kuolleheksi,
<br>kansasta kaonneheksi, sortuneheksi su'usta?"
<p>Tuon is&#228; sanoiksi virkki: "En min&#228; sinua itke,
<br>jospa kuulen kuolleheksi: poika toinen teht&#228;nehe,
<br>poika paljoa parempi, &#228;ije&#228; &#228;lykk&#228;h&#228;mpi."
<p>Kullervo, Kalervon poika, sanan virkkoi, noin nimesi:
<br>"Enk&#228; itke mie sinua, kuulisinko kuolleheksi.
<br>Saan min&#228; mokoman taaton: suun savesta, p&#228;&#228;n kivest&#228;,
<br>silm&#228;t suolta karpaloista, parran kuivista kuloista,
<br>jalat raian haarukasta, muun lihan lahosta puusta."
<p>Virkkoi siit&#228; veikollensa: "J&#228;&#228; hyv&#228;sti, veikkoseni!
<br>Itketk&#246; sin&#228; minua, koskas kuulet kuolleheksi,
<br>kansasta kaonneheksi, sortuneheksi su'usta?"
<p>Veikko tuon sanoiksi virkki: "En itke min&#228; sinua,
<br>josko kuulen kuolleheksi: veli toinen saatanehe,
<br>veli paljoa parempi, kahta mointa kaunihimpi."
<p>Kullervo, Kalervon poika, sanan virkkoi, noin nimesi:
<br>"Enk&#228; itke mie sinua, kuulisinko kuolleheksi.
<br>Saan min&#228; mokoman veljen: p&#228;&#228;n kivest&#228;, suun savesta,
<br>silm&#228;t suolta karpaloista, hiukset kuivista kuloista,
<br>jalat raian haarukasta, muun lihan lahosta puusta."
<p>Sanoi siit&#228; siskollensa: "Hyv&#228;sti, sisarueni!
<br>Itketk&#246; sin&#228; minua, koskas kuulet kuolleheksi,
<br>kansasta kaonneheksi, sortuneheksi su'usta?"
<p>Noin sisar sanoiksi virkki: "En itke min&#228; sinua,
<br>josko kuulen kuolleheksi: veli toinen saatanehe,
<br>veli paljoa parempi, &#228;ije&#228; &#228;lykk&#228;h&#228;mpi."
<p>Kullervo, Kalervon poika, sanan virkkoi, noin nimesi:
<br>"Enk&#228; itke mie sinua, kuulisinko kuolleheksi.
<br>Saan min&#228; mokoman siskon: p&#228;&#228;n kivest&#228;, suun savesta,
<br>silm&#228;t suolta karpaloista, hiukset kuivista kuloista,
<br>korvat lammin lumpehista, varren vaahteren vesasta."
<p>Sanoi siit&#228; &#228;itillens&#228;: "&#196;itiseni, armaiseni,
<br>minun kaunis kantajani, kultainen kulettajani!
<br>Itketk&#246; sin&#228; minua, koskas kuulet kuolleheksi,
<br>kansasta kaonneheksi, sortuneheksi su'usta?"
<p>Tuon emo sanoiksi virkki, itse lausui, noin nimesi:
<br>"Et &#228;ly&#228; &#228;itin mielt&#228;, arvoa emon sy&#228;nt&#228;.
<br>Itkenp&#228; min&#228; sinua, kun sun kuulen kuolleheksi,
<br>v&#228;est&#228; v&#228;henneheksi, sortuneheksi su'usta:
<br>itken tulville tupamme, siltalauat lainehille,
<br>kujat kaikki kuurullani, l&#228;&#228;v&#228;t l&#228;nk&#228;m&#246;isill&#228;ni;
<br>lumet itken iljeniksi, iljenet suliksi maiksi,
<br>sulat maat vihottaviksi, vihottavat viereviksi.
<p>"Mit' en itke&#228; ilenne, kut' en voine voivotella,
<br>itke&#228; inehmisiss&#228;, itken saunassa saloa,
<br>yliset kulasvesille, saunan lauat lainehille."
<p>Kullervo, Kalervon poika, sinisukka &#228;ij&#246;n lapsi,
<br>l&#228;ksi soitellen sotahan, iloitellen tappelohon.
<br>Soitti suolla, soitti maalla, kajahutti kankahalla,
<br>rojahutti ruohokossa, kulahutteli kulossa.
<p>Vieri viestinen j&#228;lest&#228;, sai sanoma korvihinsa:
<br>"Jo iso kotona kuoli, vaipui valtavanhempasi.
<br>K&#228;yp&#228;s tuota katsomahan, kuten kuollut hauatahan!"
<p>Kullervo, Kalervon poika, h&#228;np&#228; varsin vastaeli:
<br>"Kun lie kuollut, kuolkahansa! On meill&#228; kotona ruuna,
<br>mill&#228; maahan viet&#228;k&#228;h&#228;n, kalmahan katettakahan!"
<p>Soitti suolla menness&#228;ns&#228;, patakoitteli palolla.
<br>Vieri viestinen j&#228;lest&#228;, sai sanoma korvihinsa:
<br>"Jo veli kotona kuoli, vaipui lapsi vanhempasi.
<br>K&#228;yp&#228;s tuota katsomahan, kuten kuollut hauatahan!"
<p>Kullervo, Kalervon poika, h&#228;np&#228; varsin vastaeli:
<br>"Kun lie kuollut, kuolkahansa! On siell&#228; ori kotona,
<br>mill&#228; maahan viet&#228;k&#228;h&#228;n, kalmahan katettakahan!"
<p>Soitti suolla k&#228;yess&#228;ns&#228;, kullervoitsi kuusikossa.
<br>Vieri viestinen j&#228;lest&#228;, sai sanoma korvihinsa:
<br>"Jo sisar kotona kuoli, vaipui lapsi vanhempasi.
<br>K&#228;yp&#228;s tuota katsomahan, kuten kuollut hauatahan!"
<p>Kullervo, Kalervon poika, h&#228;np&#228; varsin vastaeli:
<br>"Kun lie kuollut, kuolkahansa! On meill&#228; kotona tamma,
<br>mill&#228; maahan viet&#228;k&#228;h&#228;n, kalmahan katettakahan!"
<p>Kulaten kulossa astui, hel&#228;ellen heinikossa.
<br>Vieri viestinen j&#228;lest&#228;, sai sanoma korvihinsa:
<br>"Kuoli ehtoinen emosi, kaatui maire maammuesi.
<br>K&#228;yp&#228;s tuota katsomahan, miten miero hautoavi!"
<p>Kullervo, Kalervon poika, sanan virkkoi, noin nimesi:
<br>"Voi min&#228; poloinen poika, kun kuoli emo minulta,
<br>uupui uutimen tekij&#228;, vaipui vaipan kirjoittaja,
<br>pitk&#228;n piustan kehre&#228;j&#228;, v&#228;kiv&#228;rttin&#228;n vet&#228;j&#228;;
<br>enk' ollut luona luopuessa, l&#228;sn&#228; hengen l&#228;htiess&#228;!
<br>Lie kuollut kovin viluhun vainko leiv&#228;n puuttehesen?
<p>"Kuollut koissa pest&#228;k&#246;h&#246;n Saksan saippuavesill&#228;,
<br>silkkihin si'elt&#228;k&#246;h&#246;n, palttinoihin pantakohon!
<br>Siit&#228; maahan viet&#228;k&#246;h&#246;n, kalmahan katettakohon,
<br>itkuvirsin viet&#228;k&#246;h&#246;n, laulaen lasettakohon!
<br>En viel&#228; kotihin joua: viel' on Unto kostamatta,
<br>mies katala kaatamatta, ilke&#228; h&#228;vitt&#228;m&#228;tt&#228;."
<p>Meni soitellen sotahan, ilon ly&#246;en Untolahan.
<br>Sanan virkkoi, noin nimesi: "Oi Ukko, ylijumala!
<br>Jos nyt mulle miekan saisit sek&#228; kalvan kaunihimman,
<br>joka joukolle pit&#228;isi, saattaisi satalu'ulle!"
<p>Saip' on miekan mielehisen, kalvan kaikkien parahan,
<br>jolla kaatoi kaiken kansan, joukon Untamon h&#228;vitti.
<br>Tuvat poltteli poroksi, kypeniksi kyyetteli:
<br>kivet j&#228;tti kiukahista, pitk&#228;n pihlajan pihoista.
<p>Kullervo, Kalervon poika, jo tuosta kotihin k&#228;&#228;ntyi
<br>ison entisen tuville, vanhempansa vainioille:
<br>tupa on tyhj&#228; tultuansa, autio avattuansa;
<br>ei tulla likist&#228;m&#228;h&#228;n, k&#228;y&#228; k&#228;tt&#228; antamahan.
<p>Antoi k&#228;tt&#228; hiilokselle: hiilet kylm&#228;t hiiloksessa.
<br>Tuosta tunsi tultuansa: ei ole emo elossa.
<p>Pisti k&#228;tt&#228; kiukahalle: kivet kylm&#228;t kiukahassa.
<br>Tuosta tunsi tultuansa: ei ole iso elossa.
<p>Loi on silm&#228;t sillan p&#228;&#228;lle: silta kaikki siivomatta.
<br>Tuosta tunsi tultuansa: ei ole sisar elossa.
<p>Vieri valkamavesille: ei venett&#228; valkamassa.
<br>Tuosta tunsi tultuansa: ei ole veli elossa.
<p>Loihe siit&#228; itkem&#228;h&#228;n; itki p&#228;iv&#228;n, itki toisen.
<br>Itse tuon sanoiksi virkki: "Oi on ehtoinen emoni!
<br>Mit&#228;s mulle t&#228;nne heitit el&#228;ess&#228; t&#228;ll&#228; maalla?
<p>"Et kuule, emo, minua, jos ma silmill&#228; siherr&#228;n
<br>eli kulmilla kujerran, p&#228;&#228;laella lausuelen!"
<p>Emo hauasta havasi, alta mullan muistuttavi:
<br>"J&#228;ih&#228;n multa Musti koira k&#228;y&#228;ksesi mets&#228;maille.
<br>Ota koirasi keralle, mene tuonne mets&#228;maille,
<br>yl&#246;s korpehen kohoa mets&#228;n tytt&#246;jen tyk&#246;h&#246;n,
<br>sinipiikojen pihalle, havulinnan liepehille,
<br>ev&#228;hi&#228; etsim&#228;h&#228;n, antia anelemahan!"
<p>Kullervo, Kalervon poika, otti koiransa keralle,
<br>l&#228;ksi tiet&#228; telkkim&#228;h&#228;n, korpehen kohoamahan.
<br>K&#228;vi matkoa v&#228;h&#228;isen, astui tiet&#228; pikkaraisen;
<br>tuli tuolle saarekselle, tuolle paikalle tapahtui,
<br>kuss' oli piian pillannunna, turmellut emonsa tuoman.
<p>Siin' itki ihana nurmi, aho armahin valitti,
<br>nuoret hein&#228;t hellitteli, kuikutti kukat kanervan
<br>tuota piian pillamusta, emon tuoman turmelusta:
<br>eik&#228; nousnut nuori hein&#228;, kasvanut kanervan kukka,
<br>ylennyt sijalla sill&#228;, tuolla paikalla pahalla,
<br>kuss' oli piian pillannunna, emon tuoman turmellunna.
<p>Kullervo, Kalervon poika, tempasi ter&#228;v&#228;n miekan;
<br>katselevi, k&#228;&#228;ntelevi, kyselevi, tietelevi.
<br>Kysyi mielt&#228; miekaltansa, tokko tuon tekisi mieli
<br>sy&#246;&#228; syyllist&#228; lihoa, viallista verta juoa.
<p>Miekka mietti miehen mielen, arvasi uron pakinan.
<br>Vastasi sanalla tuolla: "Miks' en s&#246;isi mielell&#228;ni,
<br>s&#246;isi syyllist&#228; lihoa, viallista verta joisi?
<br>Sy&#246;n lihoa syytt&#246;m&#228;nki, juon verta viattomanki."
<p>Kullervo, Kalervon poika, sinisukka &#228;ij&#246;n lapsi,
<br>p&#228;&#228;n on peltohon sys&#228;si, per&#228;n painoi kankahasen,
<br>k&#228;ren k&#228;&#228;nti rintahansa, itse iskihe k&#228;relle.
<br>Siihen surmansa sukesi, kuolemansa kohtaeli.
<p>Se oli surma nuoren miehen, kuolo Kullervo urohon,
<br>loppu ainakin urosta, kuolema kovaosaista.
<p>Silloin vanha V&#228;in&#228;m&#246;inen, kunpa kuuli kuolleheksi,
<br>Kullervon kaonneheksi, sanan virkkoi, noin nimesi:
<br>"Elk&#246;tte, etinen kansa, lasta kaltoin kasvatelko
<br>luona tuhman tuuittajan, vierahan v&#228;syttelij&#228;n!
<br>Lapsi kaltoin kasvattama, poika tuhmin tuuittama
<br>ei tule &#228;ly&#228;m&#228;h&#228;n, miehen mielt&#228; ottamahan,
<br>vaikka vanhaksi el&#228;isi, varreltansa vahvistuisi."
<br clear=all><hr noshade><tt>
<CENTER><A HREF="37">Next: Seitsem&#228;snelj&#228;tt&#228; runo</A></CENTER><BR>
</BODY>
</HTML>
