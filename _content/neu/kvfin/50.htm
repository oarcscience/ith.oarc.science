<HTML>
<HEAD>
<TITLE>Viideskymmenes runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune50">English</A>&nbsp;
<A HREF="49">Previous</A>&nbsp;
</SMALL></CENTER>
<HR>
<CENTER><H1>Viideskymmenes runo</H1></CENTER>
<p>Marjatta, korea kuopus, se kauan kotona kasvoi,
<br>korkean ison kotona, emon tuttavan tuvilla.
<br>Piti viiet vitjat poikki, kuuet renkahat kulutti
<br>isonsa ava'imilla, helmassa helottavilla.
<p>Puolen kynnyst&#228; kulutti helevill&#228; helmoillansa,
<br>puolen hirtt&#228; p&#228;&#228;ns&#228; p&#228;&#228;lt&#228; sile'ill&#228; silkill&#228;ns&#228;,
<br>puolet pihtipuolisia hienoilla hiansa suilla,
<br>siltalaahkon lattiata kautokeng&#228;n-kannoillansa.
<p>Marjatta, korea kuopus, tuo on piika pikkarainen,
<br>piti viikoista pyhyytt&#228;, ajan kaiken kainoutta.
<br>Sy&#246;pi kaunista kaloa, pet&#228;j&#228;t&#228; pehme&#228;t&#228;,
<br>ei sy&#246;nyt kananmunia, kukerikun riehkatuita,
<br>eik&#228; lampahan lihoa, ku oli ollut oinahilla.
<p>Emo k&#228;ski lyps&#228;m&#228;h&#228;n: eip&#228; mennyt lyps&#228;m&#228;h&#228;n.
<br>Itse tuon sanoiksi virkki: "Ei neiti minun n&#228;k&#246;inen
<br>koske sen lehm&#228;n nis&#228;h&#228;n, jok' on h&#228;ilynyt h&#228;rill&#228;,
<br>kun ei hiehoista herune, vasikkaisista valune."
<p>Iso k&#228;ski orin rekehen: ei istu orin rekehen.
<br>Veikko vei em&#228;hevosen: neiti tuon sanoiksi virkki:
<br>"En istu hevon rekehen, joka lie orilla ollut,
<br>kun ei varsaset vet&#228;ne, kuletelle kuutiaiset."
<p>Marjatta, korea kuopus, aina piikoina el&#228;v&#228;,
<br>neitosena niekottava, kassap&#228;&#228;n&#228; kainustava,
<br>p&#228;&#228;tyi karjanpaimeneksi, l&#228;ksi lammasten keralle.
<p>Lampahat meni m&#228;ke&#228;, vuonat vuoren kukkulata;
<br>neiti asteli ahoa, lepikk&#246;&#228; leyhytteli
<br>k&#228;en kullan kukkuessa, hope'isen hoilatessa.
<p>Marjatta, korea kuopus, katselevi, kuuntelevi.
<br>Istui marjam&#228;tt&#228;h&#228;lle, vaipui vaaran rintehelle.
<p>Tuossa tuon sanoiksi virkki, itse lausui, noin nimesi:
<br>"Kuku, kultainen k&#228;k&#246;nen, hope'inen, hoilattele,
<br>tinarinta, riukuttele, Saksan mansikka, sanele,
<br>k&#228;ynk&#246; viikon villap&#228;&#228;n&#228;, kauan karjanpaimenena
<br>n&#228;ill&#228; aavoilla ahoilla, leve'ill&#228; lehtomailla!
<br>Kesosenko, kaksosenko, viitosenko, kuutosenko,
<br>vainko kymmenen kese&#228; tahi ei t&#228;ytehen t&#228;t&#228;n&#228;?"
<p>Marjatta, korea kuopus, viikon viipyi paimenessa.
<br>Paha on olla paimenessa, tytt&#246;lapsen liiatenki:
<br>mato hein&#228;ss&#228; matavi, sisiliskot siuottavi.
<p>Ei mato maellutkana, sisilisko siuotellut.
<br>Kirkui marjanen m&#228;elt&#228;, puolukkainen kankahalta:
<br>"Tule, neiti, noppimahan, punaposki, poimimahan,
<br>tinarinta, riipim&#228;h&#228;n, vy&#246; vaski, valitsemahan,
<br>ennenkuin etana sy&#246;pi, mato musta muikkoavi!
<br>Sata on saanut katsomahan, tuhat ilman istumahan,
<br>sata neitt&#228;, tuhat naista, lapsia ep&#228;lukuisin,
<br>ei ken koskisi minuhun, poimisi minun poloisen."
<p>Marjatta, korea kuopus, meni matkoa v&#228;h&#228;isen,
<br>meni marjan katsantahan, punapuolan poimintahan
<br>hyppysill&#228;h&#228;n hyvill&#228;, k&#228;t&#246;sill&#228; kaunihilla.
<p>Keksi marjasen m&#228;elt&#228;, punapuolan kankahalta:
<br>on marja n&#228;kemi&#228;ns&#228;, puola ilmoin luomiansa,
<br>yl&#228;h&#228;hk&#246; maasta sy&#246;&#228;, alahahko puuhun nousta!
<p>Tempoi kartun kankahalta, jolla marjan maahan sorti.
<br>Niinp&#228; marja maasta nousi kaunoisille kautoloille,
<br>kaunoisilta kautoloilta puhtahille polviloille,
<br>duhtahilta polviloilta heleville helmasille.
<p>Nousi siit&#228; vy&#246;rivoille, vy&#246;rivoilta rinnoillensa,
<br>rinnoiltansa leuoillensa, leuoiltansa huulillensa;
<br>siit&#228; suuhun suikahutti, keikahutti kielellens&#228;,
<br>kielelt&#228; keruksisihin, siit&#228; vatsahan valahti.
<p>Marjatta, korea kuopus, tuosta tyytyi, tuosta t&#228;ytyi,
<br>tuosta paksuksi panihe, lihavaksi liittelihe.
<p>Alkoi pauloitta asua, ilman vy&#246;tt&#228; v&#246;llehti&#228;,
<br>k&#228;y&#228; saunassa saloa, pime'iss&#228; pistell&#228;it&#228;.
<p>Emo aina arvelevi, &#228;itins&#228; ajattelevi:
<br>"Mi on mei&#228;n Marjatalla, ku mei&#228;n kotikanalla,
<br>kun se pauloitta asuvi, aina vy&#246;tt&#228; v&#246;llehtivi,
<br>k&#228;ypi saunassa saloa, pime'iss&#228; pisteleikse?"
<p>Lapsi saattavi sanoa, lapsi pieni lausuella:
<br>"Se on mei&#228;n Marjatalla, sep&#228; Kurjetta rukalla,
<br>kun oli paljon paimenessa, kauan karjassa k&#228;veli."
<p>Kantoi kohtua kovoa, vatsant&#228;ytt&#228; vaikeata
<br>kuuta seitsem&#228;n, kaheksan, ynn&#228;h&#228;n yheks&#228;n kuuta,
<br>vaimon vanha'an lukuhun kuuta puolen kymmenett&#228;.
<p>Niin kuulla kymmenennell&#228; impi tuskalle tulevi:
<br>kohtu k&#228;&#228;ntyvi kovaksi, painuvi pakolliseksi.
<p>Kysyi kylpy&#228; emolta: "Oi, emoni, armahani!
<br>Laita suojoa sijoa, l&#228;mpymytt&#228; huonehutta
<br>piian pieniksi pyhiksi, vaimon vaivahuoneheksi!"
<p>Emo saattavi sanoa, oma vanhin vastaella:
<br>"Voi sinua, hiien huora! Kenen oot makaelema?
<br>Ootko miehen naimattoman eli nainehen urohon?"
<p>Marjatta, korea kuopus, tuop' on tuohon vastoavi:
<br>"En ole miehen naimattoman enk&#228; nainehen urohon.
<br>Menin marjahan m&#228;elle, punapuolan poimentahan,
<br>otin marjan mielell&#228;ni, toisen kerran kielell&#228;ni.
<br>Se k&#228;vi kerustimille, siit&#228; vatsahan valahti:
<br>tuosta tyy'yin, tuosta t&#228;y'yin, tuosta sain kohulliseksi."
<p>Kysyi kylpy&#228; isolta: "Oi isoni, armahani!
<br>Anna suojoa sijoa, l&#228;mpymytt&#228; huonehutta,
<br>jossa huono hoivan saisi, piika piinansa pit&#228;isi!"
<p>Iso saattavi sanoa, taatto taisi vastaella:
<br>"Mene, portto, poikemmaksi, tulen lautta, tuonnemmaksi,
<br>kontion kivikoloihin, karhun louhikammioihin,
<br>sinne, portto, poikimahan, tulen lautta, lapsimahan!"
<p>Marjatta, korea kuopus, tuop' on taiten vastaeli:
<br>"En m&#228; portto ollekana, tulen lautta lienek&#228;n&#228;.
<br>Olen miehen suuren saava, jalon synnyn synnytt&#228;v&#228;,
<br>joll' on valta vallallenki, v&#228;ki V&#228;in&#228;m&#246;isellenki."
<p>Jo on piika pintehiss&#228;, minne menn&#228;, kunne k&#228;y&#228;,
<br>kusta kylpy&#228; kysell&#228;. Sanan virkkoi, noin nimesi:
<br>"Piltti, pienin piikojani, paras palkkalaisiani!
<br>K&#228;yp&#228; kylpy&#228; kyl&#228;st&#228;, saunoa Saraojalta,
<br>jossa huono hoivan saisi, piika piinansa pit&#228;isi!
<br>K&#228;y pian, v&#228;lehen jou'u, v&#228;lehemmin tarvitahan!"
<p>Piltti, piika pikkarainen, sanan virkkoi, noin nimesi:
<br>"Kelt&#228; m&#228; kysyn kyly&#228;, kelt&#228; aihelen apua?"
<p>Sanoi mei&#228;n Marjattainen, itse virkki, noin nimesi:
<br>"Kysy Ruotuksen kyly&#228;, saunoa Sarajan-suista!"
<p>Piltti, piika pikkarainen, tuo oli n&#246;yr&#228; neuvottava,
<br>k&#228;rk&#228;s ilman k&#228;skem&#228;tt&#228;, kehumattaki kepe&#228;,
<br>utuna ulos menevi, savuna pihalle saapi.
<br>Kourin helmansa kokosi, k&#228;sin k&#228;&#228;ri vaattehensa,
<br>sek&#228; juoksi jotta joutui kohin Ruotuksen kotia.
<br>M&#228;et m&#228;tkyi menness&#228;ns&#228;, vaarat notkui noustessansa,
<br>k&#228;vyt hyppi kankahalla, someret hajosi suolla.
<br>Tuli Ruotuksen tupahan, sai sis&#228;lle salvoksehen.
<p>Ruma Ruotus paitulainen sy&#246;pi, juopi suurten lailla
<br>p&#228;&#228;ss&#228; p&#246;y&#228;n paioillansa, aivan aivinaisillansa.
<p>Lausui Ruotus ruoaltansa, tiuskui tiskins&#228; nojalta:
<br>"Mit&#228; sie sanot, katala? Kuta, kurja, juoksentelet?"
<p>Piltti, piika pikkarainen, sanan virkkoi, noin nimesi:
<br>"L&#228;ksin kylpy&#228; kyl&#228;st&#228;, saunoa Saraojalta,
<br>jossa huono hoivan saisi: avun ange tarvitseisi."
<p>Ruma Ruotuksen em&#228;nt&#228; k&#228;et puuskassa k&#228;veli,
<br>liehoi sillan liitoksella, laahoi keskilattialla.
<br>Itse enn&#228;tti kysy&#228;, sanan virkkoi, noin nimesi:
<br>"Kellen kylpy&#228; kyselet, kellen aihelet apua?"
<p>Sanoi Piltti, pieni piika: "Kysyn mei&#228;n Marjatalle."
<p>Ruma Ruotuksen em&#228;nt&#228; itse tuon sanoiksi virkki:
<br>"Ei kylyt kyl&#228;h&#228;n joua, ei saunat Sarajan suulta.
<br>On kyly kyt&#246;m&#228;ell&#228;, hepohuone hongikossa
<br>tuliporton poiat saa'a, lautan lapsensa latoa:
<br>kun hevonen heng&#228;nnevi, niinp' on siin&#228; kylpe&#246;tte!"
<p>Piltti, piika pikkarainen, pian pistihe takaisin,
<br>sek&#228; juoksi jotta joutui. Sanoi tultua ta'atse:
<br>"Ei ole kylpy&#228; kyl&#228;ss&#228;, saunoa Saraojalla.
<br>Ruma Ruotuksen em&#228;nt&#228; sanan virkkoi, noin nimesi:
<br>'Ei kylyt kyl&#228;h&#228;n joua, ei saunat Sarajan suulta.
<br>On kyly kyt&#246;m&#228;ell&#228;, hepohuone hongikossa
<br>tuliporton poiat saa'a, lautan lapsensa latoa:
<br>kun hevonen heng&#228;nnevi, niin on siin&#228; kylpek&#246;h&#246;n!'
<br>Niinp' on, niin sanoi mokomin, niinp&#228; vainen vastaeli."
<p>Marjatta, matala neiti, tuosta t&#228;ytyi itkem&#228;h&#228;n.
<br>Itse tuon sanoiksi virkki: "L&#228;hte&#228; minun tulevi
<br>niinkuin muinenki kasakan eli orjan palkollisen
<br>l&#228;hte&#228; kyt&#246;m&#228;elle, k&#228;y&#228; hongikkokeolle!"
<p>K&#228;sin k&#228;&#228;ri vaattehensa, kourin helmansa kokosi;
<br>otti vastan varjoksensa, lehen lempi suojaksensa.
<br>Astua taputtelevi vatsanvaivoissa kovissa
<br>huonehesen hongikkohon, tallihin Tapiom&#228;elle.
<p>Sanovi sanalla tuolla, lausui tuolla lausehella:
<br>"Tule, Luoja, turvakseni, avukseni, armollinen,
<br>n&#228;iss&#228; t&#246;iss&#228; ty&#246;l&#228;hiss&#228;, ajoissa ani kovissa!
<br>P&#228;&#228;st&#228; piika pintehest&#228;, vaimo vatsanv&#228;&#228;ntehest&#228;,
<br>ettei vaivoihin vajoisi, tuskihinsa tummeneisi!"
<p>Niin perille p&#228;&#228;sty&#228;ns&#228; itse tuon sanoiksi virkki:
<br>"Henke&#228;s, hyv&#228; hevonen, huokoas, vet&#228;j&#228; varsa,
<br>kylyl&#246;yly l&#246;yh&#228;yt&#228;, sauna l&#228;mp&#246;inen l&#228;het&#228;,
<br>jotta, huono, hoivan saisin! Avun, ange, tarvitseisin."
<p>Henk&#228;si hyv&#228; hevonen, huokasi vet&#228;j&#228; varsa
<br>vatsan kautta vaivaloisen: min hevonen heng&#228;ht&#228;vi,
<br>on kuin l&#246;yly ly&#246;t&#228;ess&#228;, viskattaessa vetonen.
<p>Marjatta, matala neiti, pyh&#228; piika pikkarainen,
<br>kylpi kylyn kyll&#228;lt&#228;ns&#228;, vatsan l&#246;ylyn vallaltansa.
<br>Teki tuonne pienen poian, latoi lapsensa vakaisen
<br>heinille hevosen luoksi, sorajouhen soimen p&#228;&#228;h&#228;n.
<p>Pesi pienen poikuensa, k&#228;&#228;ri k&#228;&#228;reliinahansa;
<br>otti pojan polvillensa, laittoi lapsen helmahansa.
<p>Piiletteli poiuttansa, kasvatteli kaunoistansa,
<br>kullaista omenuttansa, hope'ista sauvoansa.
<br>Syliss&#228;ns&#228; sy&#246;ttelevi, k&#228;siss&#228;ns&#228; k&#228;&#228;ntelevi.
<p>Laski pojan polvillensa, lapsen lantehuisillensa,
<br>alkoi p&#228;&#228;t&#228;ns&#228; sukia, hapsiansa harjaella:
<br>katoi poika polviltansa, lapsi lannepuoliltansa.
<p>Marjatta, matala neiti, tuosta tuskille tulevi.
<br>Rapasihe etsim&#228;h&#228;n. Etsi pient&#228; poiuttansa,
<br>kullaista omenuttansa, hope'ista sauvoansa
<br>alta jauhavan kivosen, alta juoksevan jalaksen,
<br>alta seulan seulottavan, alta korvon kannettavan,
<br>puiten
<br> puut, jaellen ruohot, hajotellen hienot hein&#228;t.
<p>Viikon etsi poiuttansa, poiuttansa, pienuttansa.
<br>Etsi m&#228;ilt&#228;, m&#228;nnik&#246;ilt&#228;, kannoilta, kanervikoilta,
<br>katsoen joka kanervan, joka varvikon vatoen,
<br>kaivellen katajajuuret, ojennellen puien oksat.
<p>Astua ajattelevi, k&#228;y&#228; k&#228;&#228;per&#246;ittelevi:
<br>T&#228;hti vastahan tulevi. T&#228;helle kumarteleikse:
<br>"Oi T&#228;hti, Jumalan luoma! Etk&#246; tie&#228; poiuttani,
<br>miss' on pieni poikueni, kultainen omenueni?"
<p>T&#228;hti taisi vastaella: "Tiet&#228;isink&#246;, en sanoisi.
<br>H&#228;np&#228; on minunki luonut n&#228;ille p&#228;iville pahoille,
<br>kylmill&#228; kimaltamahan, pime'ill&#228; pilkkim&#228;h&#228;n."
<p>Astua ajattelevi, k&#228;y&#228; k&#228;&#228;per&#246;ittelevi:
<br>Kuuhut vastahan tulevi. Niin Kuulle kumarteleikse:
<br>"Oi Kuuhut, Jumalan luoma! Etk&#246; tie&#228; poiuttani,
<br>miss' on pieni poikueni, kultainen omenueni?"
<p>Kuuhut taisi vastaella: "Tiet&#228;isink&#246;, en sanoisi.
<br>H&#228;np&#228; on minunki luonut n&#228;ille p&#228;iville pahoille,
<br>yksin &#246;ill&#228; valvomahan, p&#228;iv&#228;ll&#228; makoamahan."
<p>Astua ajattelevi, k&#228;y&#228; k&#228;&#228;per&#246;ittelevi:
<br>p&#228;&#228;tyi P&#228;ivyt vastahansa. P&#228;iv&#228;lle kumarteleikse:
<br>"Oi P&#228;ivyt, Jumalan luoma! Etk&#246; tie&#228; poiuttani,
<br>miss' on pieni poikueni, kultainen omenueni?"
<p>P&#228;ivyt taiten vastaeli: "Kyll&#228; tie&#228;n poikuesi!
<br>H&#228;np&#228; on minunki luonut n&#228;ille p&#228;iville hyville,
<br>kullassa kulisemahan, hopeassa helkkim&#228;h&#228;n.
<p>"Jopa tie&#228;n poikuesi! Voi, poloinen, poiuttasi!
<br>Tuoll' on pieni poikuesi, kultainen omenuesi,
<br>onp' on suossa suonivy&#246;st&#228;, kankahassa kainalosta."
<p>Marjatta, matala neiti, etsi suolta poikoansa.
<br>Poika suolta l&#246;yettihin, tuolta tuotihin kotia.
<p>Siit&#228; mei&#228;n Marjatalle kasvoi poika kaunokainen.
<br>Ei tie&#228; nime&#228; tuolle, mill&#228; mainita nimell&#228;.
<br>Emo kutsui kukkaseksi, vieras vennon joutioksi.
<p> 
<br>Etsittihin ristij&#228;t&#228;, katsottihin kastajata.
<br>Tuli
<br>ukko ristim&#228;h&#228;n, Virokannas kastamahan.
<p>Ukko tuon sanoiksi virkki, itse lausui, noin nimesi:
<br>"En m&#228; risti riivattua, katalata kastakana,
<br>kun ei ensin tutkittane, tutkittane, tuomittane."
<p>Kenp&#228; tuohon tutkijaksi, tutkijaksi, tuomariksi?
<br>Vaka vanha V&#228;in&#228;m&#246;inen, tiet&#228;j&#228; i&#228;n-ikuinen,
<br>sep&#228; tuohon tutkijaksi, tutkijaksi, tuomariksi!
<p>Vaka vanha V&#228;in&#228;m&#246;inen tuop' on tuossa tuomitsevi:
<br>"Kun lie poika suolta saatu, maalta marjasta si'ennyt,
<br>poika maahan pantakohon, marjam&#228;tt&#228;h&#228;n sivulle,
<br>tahi suolle viet&#228;k&#246;h&#246;n, puulla p&#228;&#228;h&#228;n ly&#246;t&#228;k&#246;h&#246;n!"
<p>Puhui poika puolikuinen, kaksiviikkoinen kajahui:
<br>"Ohoh sinua, ukko utra, ukko utra, unteloinen,
<br>kun olet tuhmin tuominnunna, v&#228;&#228;rin laskenna lakia!
<br>Eip&#228; syist&#228; suuremmista, t&#246;ist&#228; tuhmemmistakana
<br>itse&#228;si suolle viety eik&#228; puulla p&#228;&#228;h&#228;n ly&#246;ty,
<br>kun sa miesn&#228; nuorempana lainasit emosi lapsen
<br>oman p&#228;&#228;si p&#228;&#228;stimeksi, itsesi lunastimeksi.
<p>"Ei sinua silloinkana, eip' on viel&#228; suolle viety,
<br>kun sa miesn&#228; nuorempana menettelit neiet nuoret
<br>alle aaltojen syvien, p&#228;&#228;lle mustien mutien."
<p>Ukko risti ripsahutti, kasti lapsen kapsahutti
<br>Karjalan kuninkahaksi, kaiken vallan vartijaksi.
<p>Siit&#228; suuttui V&#228;in&#228;m&#246;inen, jopa suuttui ja h&#228;pesi.
<br>Itse l&#228;ksi astumahan rannalle merelliselle.
<br>Tuossa loihe laulamahan, lauloi kerran viimeisens&#228;:
<br>lauloi vaskisen venehen, kuparisen umpipurren.
<p>Itse istuvi per&#228;h&#228;n, l&#228;ksi selv&#228;lle sel&#228;lle.
<br>Virkki viel&#228; menness&#228;ns&#228;, lausui l&#228;htielless&#228;ns&#228;:
<br>"Annapas ajan kulua, p&#228;iv&#228;n menn&#228;, toisen tulla,
<br>taas minua tarvitahan, katsotahan, kaivatahan
<br>uuen sammon saattajaksi, uuen soiton suorijaksi,
<br>uuen kuun kulettajaksi, uuen p&#228;iv&#228;n p&#228;&#228;st&#228;j&#228;ksi,
<br>kun ei kuuta, aurinkoa eik&#228; ilmaista iloa."
<p>Siit&#228; vanha V&#228;in&#228;m&#246;inen laskea karehtelevi
<br>venehell&#228; vaskisella, kuutilla kuparisella
<br>yl&#228;isihin maaemihin, alaisihin taivosihin.
<p>Sinne puuttui pursinensa, venehinens&#228; v&#228;s&#228;htyi.
<br>J&#228;tti kantelon j&#228;lille, soiton Suomelle sorean,
<br>kansalle ilon ikuisen, laulut suuret lapsillensa.
<p>Suuni jo sulkea pit&#228;isi, kiinni kieleni sitoa,
<br>laata virren laulannasta, heret&#228; hel&#228;j&#228;nn&#228;st&#228;.
<br>Hevonenki heng&#228;ht&#228;vi matkan pitk&#228;n menty&#228;ns&#228;,
<br>rautanenki raukeavi kes&#228;hein&#228;n ly&#246;ty&#228;ns&#228;,
<br>vetonenki vier&#228;ht&#228;vi joen polvet juostuansa,
<br>tulonenki tuikahtavi y&#246;n pitk&#228;n palettuansa;
<br>niin miks' ei runo v&#228;syisi, virret vienot vier&#228;ht&#228;isi
<br>illan pitkilt&#228; iloilta, p&#228;iv&#228;nlaskun laulannoilta?
<p>Noin kuulin saneltavaksi, toisin tutkaeltavaksi:
<br>"Eip&#228; koski vuolaskana laske vett&#228;ns&#228; loputen,
<br>eik&#228; laulaja hyv&#228;inen laula tyynni taitoansa.
<br>Mieli on j&#228;&#228;m&#228;h&#228;n parempi kuin on kesken katkemahan."
<p>Niin luonen, lopettanenki, herennenki, heitt&#228;nenki.
<br>Kerin virteni ker&#228;lle, sykkyr&#228;lle syyl&#228;ttelen,
<br>panen aitan parven p&#228;&#228;h&#228;n, luisten lukkojen sis&#228;lle,
<br>jost' ei p&#228;&#228;se p&#228;ivin&#228;ns&#228;, selvi&#228; sin&#228; ik&#228;n&#228;
<br>ilman luien lonsumatta, leukojen leve&#228;m&#228;tt&#228;,
<br>hammasten hajoamatta, kielen keikkeleht&#228;m&#228;tt&#228;.
<p>Mit&#228;s tuosta, jos ma laulan, jos ma paljoki pajahan,
<br>jos laulan jokaisen lakson, joka kuusikon kujerran!
<br>Ei ole emo elossa, oma vanhin valvehella
<br>eik&#228; kulta kuulemassa, oma armas oppimassa:
<br>on mua kuuset kuulemassa, hongan oksat oppimassa,
<br>koivun lehv&#228;t lempim&#228;ss&#228;, pihlajat pitelem&#228;ss&#228;.
<p>Pienn&#228; j&#228;in min&#228; emosta, matalana maammostani.
<br>J&#228;in kuin kiuruksi kivelle, rastahaksi rauniolle,
<br>kiuruna kivert&#228;m&#228;h&#228;n, rastahana raikkumahan,
<br>vaimon vierahan varahan, ehtohon emintim&#228;isen.
<p>Se mun karkotti, katalan, ajoi lapsen armottoman
<br>tuulipuolelle tupoa, pohjaispuolelle kotia,
<br>vie&#228; tuulen turvatointa, ahavaisen armotointa.
<p>Sainpa, kiuru, kiert&#228;m&#228;h&#228;n, lintu kurja, kulkemahan,
<br>vieno, maita vierem&#228;h&#228;n, vaivainen, vaeltamahan,
<br>joka tuulen tuntemahan, &#228;rjynn&#228;n &#228;ly&#228;m&#228;h&#228;n,
<br>vilussa v&#228;risem&#228;h&#228;n, pakkasessa parkumahan.
<p>Moni nyt minulla onpi, usea olettelevi
<br>virkkaja vihaisen &#228;&#228;nen, &#228;&#228;nen tuiman tuikuttaja.
<br>Ken se kielt&#228;ni kirosi, kenp&#228; &#228;&#228;nt&#228; &#228;rj&#228;hteli;
<br>soimasi sorisevani, lausui liioin laulavani,
<br>pahasti pajattavani, v&#228;&#228;rin virtt&#228; v&#228;&#228;nt&#228;v&#228;ni.
<p>Elk&#228;tte, hyv&#228;t imeiset, tuota ouoksi otelko,
<br>jos ma, lapsi, liioin lauloin, pieni, pilpatin pahasti!
<br>En ole opissa ollut, k&#228;ynyt mailla mahtimiesten,
<br>saanut ulkoa sanoja, loitompata lausehia.
<p>Muut kaikki oli opissa, mie en joutanut kotoa
<br>emon ainoan avusta, yksin&#228;isen ymp&#228;rilt&#228;.
<br>Piti oppia kotona, oman aitan orren alla,
<br>oman &#228;itin v&#228;rttin&#246;ill&#228;, veikon veistoslastusilla,
<br>senki pienn&#228;, pikkaraisna, paitaressuna pahaisna.
<p>Vaan kuitenki kaikitenki la'un hiihin laulajoille,
<br>la'un hiihin, latvan taitoin, oksat karsin, tien osoitin.
<br>Siit&#228;p&#228; nyt tie menevi, ura uusi urkenevi
<br>laajemmille laulajoille, runsahammille runoille,
<br>nuorisossa nousevassa, kansassa kasuavassa.
<br clear=all><hr noshade><tt>
</BODY>
</HTML>
