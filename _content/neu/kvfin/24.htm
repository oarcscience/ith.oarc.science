<HTML>
<HEAD>
<TITLE>Nelj&#228;skolmatta runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune24">English</A>&nbsp;
<A HREF="23">Previous</A>&nbsp;
<A HREF="25">Next</A>&nbsp;
</SMALL></CENTER>
<HR>
<CENTER><H1>Nelj&#228;skolmatta runo</H1></CENTER>
<p>Jo nyt on neiti neuvottuna, morsian opastettuna.
<br>Viel&#228; virkin veijolleni, sulholleni suin puhelen:
<br>"Sulho, viljon veikkoseni, viel&#228; veikkoa parempi,
<br>emon lasta armahampi, ison lasta lauhkeampi!
<br>Kuulesta, ma kuin sanelen, kuin sanelen, kuin puhelen
<br>t&#228;st&#228; liinalinnustasi, saamaisestasi kanasta!
<p>"Kiit&#228;, sulho, onneasi hyv&#228;n saaman saamastasi!
<br>Kun kiit&#228;t, hyvinki kiit&#228;! Hyv&#228;n sait, hyv&#228;n tapasit,
<br>hyv&#228;n Luojasi lupasi, hyv&#228;n antoi armollinen.
<br>Lue kiitokset isolle, emoselle viel' enemmin,
<br>ku tuuti tyt&#246;n mokoman, niin mokoman morsiamen!
<p>"Puhas on neiti puolellasi, neiti kirkas kihloissasi.
<br>Valkeainen vallassasi, soreainen suojassasi,
<br>tyt&#228;r riski rinnallasi, verev&#228;inen vieress&#228;si,
<br>tyt&#228;r riski, riihenpuija, hempulainen hein&#228;nly&#246;j&#228;,
<br>pulski poukkujen pesij&#228;, varski vaatevalkaisija,
<br>kensti rihman kehre&#228;j&#228;, karski kankahan kutoja.
<p>"Niin sen piukki pirran &#228;&#228;ni, kuin k&#228;ki m&#228;ell&#228; kukkui;
<br>niin sen suihki sukkulainen, kuin on portimo pinossa;
<br>niin sen k&#228;&#228;mi k&#228;&#228;nn&#228;hteli, kuin k&#228;py oravan suussa.
<br>Ei kyl&#228; sike'in maannut, linnakunta uinaellut
<br>neien pirran pirkehelt&#228;, sukkulan surinehelta.
<p>"Sulhokainen, nuorukainen, miehen kanta kaunokainen!
<br>Tao viikate ter&#228;v&#228;, vaali vartehen hyv&#228;h&#228;n,
<br>veistele ver&#228;j&#228;n suussa, kannon p&#228;&#228;ss&#228; kalkuttele!
<br>Kun tulevi p&#228;iv&#228;paiste, viep&#228; neiti nurmen p&#228;&#228;lle:
<br>n&#228;et, kuin hein&#228; hersk&#228;ht&#228;vi, kova hein&#228; korskahtavi,
<br>vihvil&#228;inen viuskahtavi, suolahein&#228; suiskahtavi,
<br>m&#228;t&#228;s my&#246;t&#228;h&#228;n menevi, vesan kanta katkeavi.
<p>"Kun tulevi toinen p&#228;iv&#228;, hanki suora sukkulainen,
<br>pirran-p&#228;&#228;llinen p&#228;tev&#228;, k&#228;&#228;rinlauta laaullinen,
<br>vuoli suksekset soreat, hanki kaikki kangasneuvot!
<br>Laita neiti kangaspuille, pirran-p&#228;&#228;llinen piohon:
<br>&#228;sken pirta piukkoavi, kangaspuut kamahtelevi,
<br>kuuluvi kyl&#228;h&#228;n kalske, pirran pirske loitommalle.
<br>Akat tuosta arvelevat, kysyv&#228;t kyl&#228;iset naiset:
<br>'Kuka kangasta kutovi?' Sinun vastata sopivi:
<br>'Oma kultani kutovi, herttaiseni helskytt&#228;vi.
<br>Laskiko lapoja kangas, p&#228;&#228;sti pirta piit&#228;mi&#228;?'
<br>'Ei laske lapoja kangas, p&#228;&#228;st&#228; ei pirta piit&#228;mi&#228;:
<br>on kuin Kuuttaren kutoma, P&#228;iv&#228;tt&#228;ren kehre&#228;m&#228;,
<br>Otavattaren osaama, T&#228;hett&#228;ren t&#228;yttelem&#228;.'
<p>"Sulhokainen, nuorukainen, miehen kanta kaunokainen!
<br>Kun nyt l&#228;het kulkemahan, saat t&#228;st&#228; ajelemahan
<br>kera nuoren neitosesi, kanssa kaunihin kanasi,
<br>ell&#246;s vainen varpuistasi, t&#228;t&#228; liinalinnuistasi,
<br>ell&#246;s vieruhun ve'elk&#246;, aian kolkkihin ajelko,
<br>kaa'atelko kannon p&#228;&#228;h&#228;n, kivil&#246;ihin kiskotelko!
<br>Ei ennen ison ko'issa, emon kaunon kartanoilla
<br>neitt&#228; vieruihin ve'elty, aian kolkkihin ajeltu,
<br>kaa'ateltu kannon p&#228;&#228;h&#228;n, kivil&#246;ihin kiskoteltu.
<p>"Sulhokainen, nuorukainen, miehen kanta kaunokainen!
<br>Ell&#246;s viek&#246; neioistasi, kuletelko kullaistasi
<br>nurkkihin nuhajamahan, soppihin sohajamahan!
<br>Ei neiti ison kotona, emon entisen tuvilla
<br>eip' on nurkissa nuhannut, ei sohannut soppiloissa:
<br>aina istui ikkunoissa, keikkui keskilattioilla,
<br>illat taattonsa ilona, aamut &#228;itin armahana.
<p>"Ell&#246;s vainen, sulho rukka, ell&#246;s sie t&#228;t&#228; kanaista
<br>viek&#246; vehkahuhmarelle, panko parkin survontahan,
<br>olkileiv&#228;n leivontahan, pet&#228;j&#228;isen pieks&#228;nt&#228;h&#228;n!
<br>Ei neitt&#228; ison kotona, emon kaunon kartanossa
<br>viety vehkahuhmarelle, pantu parkin survontahan,
<br>olkileiv&#228;n leivontahan, pet&#228;j&#228;isen pieks&#228;nt&#228;h&#228;n.
<p>"Vie&#246;s s&#228; t&#228;t&#228; kanoa, vie&#246;s viljam&#228;tt&#228;h&#228;lle,
<br>ru'ispurnun purkajaksi, ohrapurnun ottajaksi,
<br>leiv&#228;n paksun paistajaksi, oluen osoajaksi,
<br>vehn&#228;leiv&#228;n leipojaksi, taikinan taputtajaksi!
<p>"Sulho, viljon veljyeni! Ell&#246;s sie t&#228;t&#228; kanoa,
<br>ell&#246;s mei&#228;n hanhoistamme ik&#228;vill&#228; itketelk&#246;!
<br>Tulisiko tuhma tunti, saisi neiollen ik&#228;v&#228;,
<br>pist&#228; puuru puikkoloihin tahi valkko valjahisin,
<br>tuo neitt&#228; ison kotihin, emon tuttavan tuville!
<p>"Ell&#246;s sie t&#228;t&#228; kanaista, ell&#246;s liinalinnuistamme
<br>oletelko orjanasi, palkanpiikana pi'elk&#246;,
<br>el&#228; kiell&#228; kellarista el&#228;k&#228; aitasta epe&#228;!
<br>Ei neitt&#228; ison kotona, emon kaunon kartanossa
<br>oleteltu orjan arvon, palkanpiikana pi'elty,
<br>ei kielletty kellarista eik&#228; aitasta ev&#228;tty:
<br>aina viilti vehn&#228;si&#228;, katseli kananmunia
<br>maitotiinun tienohilla, olutpuolikon povella,
<br>aamut aittoja avellen, illat luhtia lukiten.
<p>"Sulhokainen, nuorukainen, miehen kanta kaunokainen!
<br>Kun neitt&#228; hyvin pitelet, niin hyv&#228;ksi tunnetahan:
<br>kun tulet apen kotihin, luoksi ainoan anopin,
<br>itse&#228;si sy&#246;tet&#228;h&#228;n, sy&#246;tet&#228;h&#228;n, juotetahan,
<br>hevosesi riisutahan, tallihin talutetahan,
<br>sy&#246;tet&#228;h&#228;n, juotetahan, kauravakka kannetahan.
<p>"Ell&#246;s vainen neioistamme, t&#228;t&#228; liinalinnuistamme
<br>sanoko su'uttomaksi, laatiko lajittomaksi!
<br>Onpa t&#228;ll&#228; neiollamme suku suuri, laji laaja:
<br>kappa ois kylve&#228; papuja, jyv&#228; kullenki tulisi,
<br>kappa panna pellavaista, kuitu kullenki tulisi.
<p>"Ell&#246;s vainen, sulho rukka, neioista pahoin pi'elk&#246;,
<br>opastelko orjan ruoskin, nahkaruoskin nau'utelko,
<br>vitsoin viisin vingutelko, vajan p&#228;&#228;ss&#228; vangutelko!
<br>Eip&#228; neitt&#228; ennenk&#228;n&#228;, ei ennen ison kotona
<br>opasteltu orjan ruoskin, nahkaruoskin nau'uteltu,
<br>vitsoin viisin vinguteltu, vajan p&#228;&#228;ss&#228; vanguteltu.
<p>"Seiso sein&#228;n&#228; e'ess&#228;, pysy pihtipuolisena:
<br>el&#228; anna anopin ly&#246;&#228; el&#228;k&#228; apen torua,
<br>el&#228; vierahan vihata, talon toisen soimaella!
<br>Pere k&#228;ski pieks&#228;m&#228;h&#228;n, muu v&#228;ki mukittamahan:
<br>eth&#228;n raahi raukaistasi etk&#228; henno hertaistasi.
<br>vuosin kolmin kuultuasi, ainoisin aneltuasi!
<p>"Neuvo, sulho, neitoasi, opeta omenoasi,
<br>neuvo neitt&#228; vuotehella, opeta oven takana,
<br>vuosikausi kummassaki, yksi vuosi suusanalla,
<br>toinen silm&#228;n iskenn&#228;ll&#228;, kolmas on jalan polulla!
<p>"Kun ei sitte siit&#228; huoli eik&#228; tuostana totelle,
<br>ota ruoko ruo'ostosta, karvakorte kankahalta!
<br>Sill&#228; neuvo neitoasi, neuvo neitt&#228; nelj&#228;s vuosi,
<br>korahuta korttehella, saran syrj&#228;ll&#228; syse&#228;;
<br>viel' el&#228; siimalla sivalla, neitt&#228; raipalla rapoa!
<p>"Vaan jos sitte siit' ei huoli, viel' ei tuostana totelle,
<br>ve&#228; vitsa viiakosta, koivu korpinotkelmosta
<br>tuopa turkin helman alla, talon toisen tiet&#228;m&#228;tt&#228;:
<br>sit&#228; n&#228;yt&#228; neiollesi, hep&#228;ise, el&#228; sivalla!
<p>"Kun ei viel&#228; siit&#228; huoli, ota tuostana totella,
<br>neuvo neitt&#228; vitsasella, koivun oksalla opasta!
<br>Neuvo nelisnurkkaisessa, sano sammalhuonehessa,
<br>el&#228; nurmella nukita, pieks&#228; pellon pientarella:
<br>kuuluisi kumu kyl&#228;h&#228;n, tora toisehen talohon,
<br>naisen itku naapurihin, mets&#228;h&#228;n iso meteli.
<p>"Aina hauo hartioita, pehmit&#228; per&#228;lihoja,
<br>el&#228; silmi&#228; sivele el&#228;k&#228; korvia koseta:
<br>kuppi kulmalle tulisi, sinimarja silm&#228;n p&#228;&#228;lle.
<br>Tuostapa kyty kysyisi, tuosta appi arveleisi,
<br>kyl&#228;n kynt&#228;j&#228;t n&#228;kisi, nauraisi kyl&#228;iset naiset:
<br>'Onko tuo soassa ollut, talununna tappelossa,
<br>vai onko suen repim&#228;, mets&#228;n karhun kaapaisema,
<br>vai susiko sulhasena, karhu kanssakumppalina?'"
<p>Olipa ukko uunin p&#228;&#228;ll&#228;, mieronkierto kiukahalla.
<br>Lausui ukko uunin p&#228;&#228;lt&#228;, mieronkierto kiukahalta:
<br>"Ell&#246;s vainen, sulho rukka, nouatelko naisen mielt&#228;,
<br>naisen mielt&#228;, kiurun kielt&#228;, kuin min&#228;, poloinen poika!
<br>Lihat ostin, leiv&#228;t ostin, voit ostin, oluet ostin,
<br>kalat ostin kaikenlaiset, s&#228;rpimet monensukuiset,
<br>oluet omilta mailta, vehn&#228;t mailta vierahilta.
<p>"En sill&#228; hyve&#228; saanut enk&#228; siisti&#228; tavannut.
<br>Nainen kun tuli tupahan, tuli kuin tukan repij&#228;,
<br>muotoansa mullistellen, silmi&#228;ns&#228; v&#228;&#228;nnitellen;
<br>aina &#228;yhki &#228;hmiss&#228;ns&#228;, vihoissansa virkkaeli,
<br>kutsui kuppeloper&#228;ksi, haukkui halkohakkuriksi.
<p>"Jopa muistin uuen mutkan, toki toisen tien osasin:
<br>kun kolotin koivun oksan, jo likisti linnuksensa;
<br>kun karsin katajan latvan, jo kumarsi kullaksensa;
<br>kun viel&#228; panin pajuilla, jo kapusi kaulahani."
<p>Neito parka huokaiseikse, huokaiseikse, henk&#228;iseikse,
<br>itse itkulle hyr&#228;ytyi. Sanan virkkoi, noin nimesi:
<br>"L&#228;ss&#228;p' on nyt muien l&#228;ht&#246;, liki saanut muien liitto,
<br>minun l&#228;ht&#246;ni l&#228;hemm&#228;, minun liittoni likemm&#228;,
<br>vaikk' on l&#228;yli l&#228;hte&#228;ki, erota tukala tunti
<br>t&#228;st&#228; kuulusta kyl&#228;st&#228;, kaunihista kartanosta,
<br>jossa kasvoin kaunihisti, ylenin ylen ehosti
<br>kaiken kasvantoik&#228;ni, lapsipuolen polveani.
<p>"Enk&#228; tuota ennen luullut enk&#228; uskonut ik&#228;n&#228;,
<br>en m&#228; luullut luopuvani, uskonut eroavani
<br>t&#228;m&#228;n linnan liepehelt&#228;, t&#228;m&#228;n harjun hartiolta.
<br>Jo nyt luulen, jotta luovun, jopa uskon ja eroan:
<br>ero- on tuopit tyhjettyn&#228;, ero- juotuna oluet,
<br>kohta korjat k&#228;&#228;nnettyn&#228; p&#228;in ulos, perin tupahan,
<br>lappe'in ison latohon, kalten karjahuonehesen.
<p>"Mill&#228; nyt erotessani, l&#228;htiess&#228;ni, katala,
<br>mill&#228; maksan maammon maion sek&#228; taattoni hyvyyen,
<br>mill&#228; veikon armauen, mielisiivot siskoseni?
<p>"Kiit&#228;n m&#228;, iso, sinua entisist&#228;ni eloista,
<br>murkinoista muinaisista, parahimmista paloista.
<p>"Kiit&#228;n m&#228;, emo, sinua nuorna tuuiteltuasi,
<br>pienoisna pi'elty&#228;si, rinnoin ruokkieltuasi.
<p>"Viel&#228; kiit&#228;n veikkoseni, veikkoseni, siskoseni,
<br>kostelen koko perehen, kaikki kasvinkumppalini,
<br>joien joukossa elelin, kasvoin kanssa kasvinaian.
<p>"Ell&#246;s nyt, hyv&#228; isoni, ell&#246;s, ehtoinen emoni,
<br>tahi muu sukuni suuri, heimokuntani hele&#228;,
<br>tuosta huolelle ruvetko, saako suurelle surulle,
<br>jos menenki muille maille, kulkenen johonkuhunki!
<br>Paistanevi Luojan p&#228;iv&#228;, kuu Luojan kumottanevi,
<br>t&#228;het taivon v&#228;lkynevi, otavat ojentunevi
<br>ilmassa etemp&#228;n&#228;ki, maailmassa muuallaki,
<br>ei yksin ison pihoilla, n&#228;ill&#228; kasvinkartanoilla.
<p>"L&#228;hen nyt t&#228;st&#228; kuin l&#228;henki, t&#228;st&#228; kullasta ko'ista,
<br>ison saamasta salista, &#228;itin kestikellarista.
<br>Heit&#228;n suoni, heit&#228;n maani, heit&#228;n heinikkopihani,
<br>heit&#228;n valkeat veteni, heit&#228;n hiekkarantaseni
<br>kylpe&#228; kyl&#228;n akoille, pasikoia paimenille.
<p>"Heit&#228;n suot sorehtijoille, maat heit&#228;n maleksijoille,
<br>lepik&#246;t lepe&#228;jille, kanervikot kaahlajille,
<br>aitavieret astujille, kujavarret kulkijoille,
<br>pihat pitkin juoksijoille, sein&#228;vieret seisojille,
<br>siltalauat siivojille, lattiat lakaisijoille.
<br>Pellot heit&#228;n peuran juosta, salot ilveksen samota,
<br>ahot hanhien asua, lehot lintujen lev&#228;t&#228;.
<p>"L&#228;hen t&#228;st&#228; kuin l&#228;henki toisen l&#228;htij&#228;n keralla
<br>syksyisen y&#246;n sylihin, kev&#228;'isen kier&#228;n p&#228;&#228;lle,
<br>jottei j&#228;lki j&#228;&#228;ll&#228; tunnu, jalan isku iljangolla,
<br>hangella hamosen toimi, helman hiepsint&#228; lumella.
<p>"Sitte toiste tultuani, kotihini k&#228;yty&#228;ni
<br>eip&#228; &#228;iti &#228;&#228;nt&#228; kuulle, iso ei itkua tajunne,
<br>jos ma kulmilla kujerran, p&#228;&#228;laella laulattelen:
<br>jo on nousnut nuori nurmi, kasvanut katajapehko
<br>iholle imett&#228;j&#228;ni, kasvop&#228;ille kantajani.
<p>"Minun toiste tullessani n&#228;ille pitkille pihoille
<br>muut ei tuntene minua kuin ne kaksi kappaletta:
<br>alimainen aian vitsa, perim&#228;inen pellon seiv&#228;s,
<br>nuo on pienn&#228; pist&#228;m&#228;ni, neitona vitsastamani.
<p>"Emoni mahova lehm&#228;, minun nuorna juottamani,
<br>vasikkana vaalimani, ammoa rikottelevi
<br>pitkill&#228; piharikoilla, talvisilla tanterilla:
<br>tuntenevi tuo minua kotoiseksi tytt&#228;reksi.
<p>"Isoni ikioronen, minun pienn&#228; sy&#246;tt&#228;m&#228;ni,
<br>neitona apattamani, hirnua rikottelevi
<br>pitkill&#228; piharikoilla, talvisilla tanterilla:
<br>tuntenevi tuo minua kotoiseksi tytt&#228;reksi.
<p>"Veikkoni ikuinen koira, minun lasna sy&#246;tt&#228;m&#228;ni,
<br>neitona opastamani, haukkua rikottelevi
<br>pitkill&#228; piharikoilla, talvisilla tanterilla:
<br>tuo minua tuntenevi kotoiseksi tytt&#228;reksi.
<p>"Muut ne ei minua tunne kotihini tultuani,
<br>vaikk' on vanhat valkamani, entiset elosijani,
<br>sijoillansa siikasalmet, asemillansa apajat...
<p>"J&#228;&#228; nyt, pirtti, terveheksi, pirtti lautakattoinesi!
<br>Hyv&#228; on toiste tullakseni, kaunis kaaputellakseni.
<p>"J&#228;&#228; nyt, sintsi, terveheksi, sintsi lautasiltoinesi!
<br>Hyv&#228; on toiste tullakseni, kaunis kaaputellakseni.
<p>"J&#228;&#228;p&#228;, piha, terveheksi, piha pihlajaisinesi!
<br>Hyv&#228; on toiste tullakseni, kaunis kaaputellakseni.
<p>"J&#228;t&#228;n kaikki terveheksi: maat ja mets&#228;t marjoinensa,
<br>kujavieret kukkinensa, kankahat kanervinensa,
<br>j&#228;rvet saoin saarinensa, syv&#228;t salmet siikoinensa,
<br>hyv&#228;t kummut kuusinensa, korpinotkot koivuinensa."
<p>Silloin seppo Ilmarinen koppoi neien korjahansa,
<br>iski virkkua vitsalla, sanan virkkoi, noin nimesi:
<br>"J&#228;&#228; hyv&#228;sti, j&#228;rven rannat, j&#228;rven rannat, pellon penkat,
<br>kaikki m&#228;ntyset m&#228;ell&#228;, puut pitk&#228;t pet&#228;jik&#246;ss&#228;,
<br>tuomikko tuvan takana, katajikko kaivotiell&#228;,
<br>kaikki maassa marjan varret, marjan varret, hein&#228;n korret,
<br>pajupehkot, kuusenjuuret, lep&#228;n lehv&#228;t, koivun kuoret!"
<p>Siin&#228; seppo Ilmarinen l&#228;ksi Pohjolan pihoilta.
<br>J&#228;iv&#228;t lapset laulamahan; lapset lauloi jotta lausui:
<br>"Lenti t&#228;nne musta lintu, l&#228;pi korven koikutteli,
<br>suostutteli meilt&#228; sorsan, maanitteli meilt&#228; marjan,
<br>otti tuo omenan meilt&#228;, vietteli ve'en kalasen,
<br>petti pienill&#228; rahoilla, hope'illa houkutteli.
<br>Ken nyt vie ve'elle meit&#228;, ken joelle juohattavi?
<br>Saapi saavit seist&#228;ksens&#228;, kolataksensa korennot,
<br>olla sillat siivomatta, lattiat lakaisematta,
<br>pintty&#228; pikarin laiat, tuopin korvat tummentua."
<p>Itse seppo Ilmarinen nuoren neitonsa keralla
<br>ajoa kahuttelevi noita Pohjan rannikoita,
<br>simasalmien sivutse, hietaharjun hartioitse.
<br>Somer soitti, hiekka helkki, reki vieri, tie vilisi,
<br>rahe rautainen ramasi, jalas koivuinen kolasi,
<br>kapla patvinen pasasi, vemmel tuominen tutasi,
<br>vinkui vitsaiset saverkot, vapoi vaskirenkahaiset
<br>juostessa hyv&#228;n hevosen, hyv&#228;n laukin laukatessa.
<p>Ajoi p&#228;iv&#228;n, tuosta toisen, ajoi kohta kolmannenki,
<br>k&#228;si ohjassa orosen, toinen neien kainalossa,
<br>jalka laialla rekosen, jalka toinen viltin alla.
<p>Virkku juoksi, matka joutui, p&#228;iv&#228; vieri, tie lyheni.
<br>P&#228;iv&#228;n&#228;p&#228; kolmantena aletessa aurinkoisen
<br>jo sepon koti n&#228;kyvi, tuvat Ilman tuulottavi.
<br>Noki nousi nuoraisena, savu paksuna pakeni,
<br>tuprusi savu tuvasta, yl&#246;s pilvihin kohosi.
<br clear=all><hr noshade><tt>
<CENTER><A HREF="25">Next: Viideskolmatta runo</A></CENTER><BR>
</BODY>
</HTML>
