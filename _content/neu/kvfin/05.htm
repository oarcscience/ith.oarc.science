<HTML>
<HEAD>
<TITLE>Viides runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune05">English</A>&nbsp;
<A HREF="04">Previous</A>&nbsp;
<A HREF="06">Next</A>&nbsp;
</SMALL></CENTER>
<HR>
<CENTER><H1>Viides runo</H1></CENTER>
<p>Jo oli sanoma saatu, viety viesti tuonnemmaksi
<br>neien nuoren nukkumasta, kaunihin katoamasta.
<p>Vaka vanha V&#228;in&#228;m&#246;inen, tuo tuosta pahoin pahastui:
<br>itki illat, itki aamut, y&#246;hyet enemmin itki,
<br>kun oli kaunis kaatununna, neitonen nukahtanunna,
<br>mennyt lietohon merehen, alle aaltojen syvien.
<p>Astui huollen, huokaellen, sy&#228;mell&#228; synke&#228;ll&#228;
<br>rannalle meren sinisen. Sanan virkkoi, noin nimesi:
<br>"Sano nyt, Untamo, unesi, maku'usi, maan venyj&#228;:
<br>miss&#228; Ahtola asuvi, neiot Vellamon venyvi?"
<p>Sanoipa Untamo unensa, maku'unsa maan venyj&#228;:
<br>"Tuolla Ahtola asuvi, neiot Vellamon venyvi:
<br>nen&#228;ss&#228; utuisen niemen, p&#228;&#228;ss&#228; saaren terhenisen
<br>alla aaltojen syvien, p&#228;&#228;ll&#228; mustien mutien.
<p>"Siell&#228; Ahtola asuvi, neiot Vellamon venyvi
<br>pikkuisessa pirttisess&#228;, kamarissa kaitaisessa,
<br>kiven kirjavan kyless&#228;, paaen paksun kainalossa."
<p>Siit&#228; vanha V&#228;in&#228;m&#246;inen vetihe venesijoille.
<br>Silme&#228;vi siimojansa, katselevi onkiansa;
<br>otti ongen taskuhunsa, v&#228;k&#228;rauan v&#228;skyhyns&#228;.
<br>Soutoa melastelevi, p&#228;&#228;h&#228;n saaren saauttavi,
<br>nen&#228;h&#228;n utuisen niemen, p&#228;&#228;h&#228;n saaren terhenisen.
<p>Siin' oli ongella olija, aina siimalla asuja,
<br>k&#228;eksell&#228; k&#228;&#228;ntelij&#228;. Laski launihin merelle,
<br>ongitteli, orhitteli: vapa vaskinen vapisi,
<br>hope'inen siima siukui, nuora kultainen kulisi.
<p>Jo p&#228;iv&#228;n&#228; muutamana, huomenna moniahana
<br>kala otti onkehensa, taimen takrarautahansa.
<br>Sen veti venosehensa, talui talkapohjahansa.
<p>Katselevi, k&#228;&#228;ntelevi. Sanan virkkoi, noin nimesi:
<br>"Onp' on tuo kala kalanen, kun en tuota tunnekana!
<br>Sile&#228;hk' on siikaseksi, kuleahka kuujaseksi,
<br>haleahka haukiseksi, ev&#228;t&#246;in em&#228;kalaksi;
<br>ihala imehnoksiki, p&#228;&#228;rivatoin neitoseksi,
<br>vy&#246;t&#246;in veen on tytt&#246;seksi, korvitoin kotikanaksi:
<br>luopuisin meriloheksi, syv&#228;n aallon ahveneksi."
<p>Vy&#246;ll' on veitsi V&#228;in&#228;m&#246;isen, p&#228;&#228; hopea huotrasessa.
<br>Veti veitsen vierelt&#228;ns&#228;, huotrastansa p&#228;&#228; hopean
<br>kalan palstoin pannaksensa, lohen leikkaellaksensa
<br>aamuisiksi atrioiksi, murkinaisiksi muruiksi,
<br>lohisiksi lounahiksi, iltaruoiksi isoiksi.
<p>Alkoi lohta leikkaella, veitsen viilte&#228; kaloa:
<br>lohi loimahti merehen, kala kirjo kimmeltihe
<br>pohjasta punaisen purren, venehest&#228; V&#228;in&#228;m&#246;isen.
<p>&#196;sken p&#228;&#228;t&#228;ns&#228; ylenti, oikeata olkap&#228;&#228;t&#228;
<br>vihurilla viiennell&#228;, kupahalla kuuennella;
<br>nosti k&#228;tt&#228; oikeata, n&#228;ytti jalkoa vasenta
<br>seitsem&#228;nnell&#228; sel&#228;ll&#228;, yheks&#228;nnen aallon p&#228;&#228;ll&#228;.
<p>Sielt&#228; tuon sanoiksi virkki, itse lausui ja pakisi:
<br>"Oi sie vanha V&#228;in&#228;m&#246;inen! En ollut min&#228; tuleva
<br>lohi leikkaellaksesi, kala palstoin pannaksesi,
<br>aamuisiksi atrioiksi, murkinaisiksi muruiksi,
<br>lohisiksi lounahiksi, iltaruoiksi isoiksi."
<p>Sanoi vanha V&#228;in&#228;m&#246;inen: "Miksi sie olit tuleva?"
<p>"Olinpa min&#228; tuleva kainaloiseksi kanaksi,
<br>ikuiseksi istujaksi, polviseksi puolisoksi,
<br>sijasi levitt&#228;j&#228;ksi, p&#228;&#228;nalaisen laskijaksi,
<br>pirtin pienen pyyhkij&#228;ksi, lattian lakaisijaksi,
<br>tulen tuojaksi tupahan, valkean viritt&#228;j&#228;ksi,
<br>leiv&#228;n paksun paistajaksi, mesileiv&#228;n leipojaksi,
<br>olutkannun kantajaksi, atrian asettajaksi.
<p>"En ollut merilohia, syv&#228;n aallon ahvenia:
<br>olin kapo, neiti nuori, sisar nuoren Joukahaisen,
<br>kuta pyyit kuun ik&#228;si, puhki polvesi halasit.
<p>"Ohoh, sinua, ukko utra, v&#228;h&#228;mieli V&#228;in&#228;m&#246;inen,
<br>kun et tuntenut pite&#228; Vellamon vetist&#228; neitt&#228;,
<br>Ahon lasta ainokaista!"
<p>Sanoi vanha V&#228;in&#228;m&#246;inen alla p&#228;in, pahoilla mielin:
<br>"Oi on sisar Joukahaisen! Toki tullos toinen kerta!"
<p>Eip' on toiste tullutkana, ei toiste sin&#228; ik&#228;n&#228;:
<br>jo vetihe, vier&#228;htihe, ve'en kalvosta katosi
<br>kiven kirjavan sis&#228;h&#228;n, maksankarvaisen malohon.
<p>Vaka vanha V&#228;in&#228;m&#246;inen tuo on tuossa arvelevi,
<br>miten olla, kuin ele&#228;. Jo kutaisi sulkkunuotan,
<br>veti vett&#228; ristin rastin, salmen pitkin, toisen poikki;
<br>veti vienoja vesi&#228;, lohiluotojen lomia,
<br>noita V&#228;in&#246;l&#228;n vesi&#228;, Kalevalan kannaksia,
<br>synkki&#228; syv&#228;ntehi&#228;, suuria sel&#228;n napoja,
<br>Joukolan jokivesi&#228;, Lapin lahtirantasia.
<p>Sai kyllin kaloja muita, kaikkia ve'en kaloja,
<br>ei saanut sit&#228; kalaista, mit&#228; mielens&#228; pit&#228;vi:
<br>Vellamon vetist&#228; neitt&#228;, Ahon lasta ainokaista.
<p>Siit&#228; vanha V&#228;in&#228;m&#246;inen alla p&#228;in, pahoilla mielin,
<br>kaiken kallella kyp&#228;rin itse tuon sanoiksi virkki:
<br>"Ohoh, hullu, hulluuttani, v&#228;h&#228;mieli, miehuuttani!
<br>Olipa minulla mielt&#228;, ajatusta annettuna,
<br>sy&#228;nt&#228; suurta survottuna, oli ennen aikoinansa.
<br>Vaanpa nyt t&#228;t&#228; nyky&#228;, t&#228;ll&#228; inhalla i&#228;ll&#228;,
<br>puuttuvalla polveksella! Kaikki on mieli melke&#228;ss&#228;,
<br>ajatukset arvoisessa, kaikki toimi toisialla.
<p>"Kuta vuotin kuun ik&#228;ni, kuta puolen polveani,
<br>Vellamon vetist&#228; neitt&#228;, veen on viimeist&#228; tyt&#228;rt&#228;
<br>ikuiseksi yst&#228;v&#228;ksi, polviseksi puolisoksi,
<p>se osasi onkeheni, vier&#228;hti venoseheni:
<br>min&#228; en tuntenut pite&#228;, en kotihin korjaella,
<br>laskin j&#228;lle lainehisin, alle aaltojen syvien!"
<p>Meni matkoa v&#228;h&#228;isen, astui huollen, huokaellen;
<br>kulkevi kotia kohti. Sanan virkkoi, noin nimesi:
<p>"Kukkui muinaiset k&#228;keni, entiset ilok&#228;keni,
<br>kukkui ennen illoin, aamuin, kerran keskip&#228;iv&#228;ll&#228;ki:
<br>mik&#228; nyt sorti suuren &#228;&#228;nen, &#228;&#228;nen kaunihin kaotti?
<br>Suru sorti suuren &#228;&#228;nen, huoli armahan alenti;
<br>sill' ei kuulu kukkuvaksi, p&#228;iv&#228;n laskun laulavaksi
<br>minun iltani iloksi, huomeneni huopeheksi.
<p>"Enk&#228; nyt tuota tie&#228;k&#228;n&#228; miten olla, kuin ele&#228;,
<br>t&#228;ll&#228; ilmalla asua, n&#228;ill&#228; mailla matkaella.
<br>Oisiko emo elossa, vanhempani valvehella,
<br>sep&#228; saattaisi sanoa, miten pyst&#246;ss&#228; pysy&#228;,
<br>murehisin murtumatta, huolihin katoamatta
<br>n&#228;iss&#228; p&#228;iviss&#228; pahoissa, ape'issa miel'aloissa!"
<p>Emo hauasta havasi, alta aallon vastaeli:
<br>"Viel' onpi emo elossa, vanhempasi valvehella,
<br>joka saattavi sanoa, miten olla oikeana,
<br>murehisin murtumatta, huolihin katoamatta
<br>niiss&#228; p&#228;iviss&#228; pahoissa, ape'issa miel'aloissa:
<br>mene Pohjan tytt&#228;rihin! Siell' on tytt&#228;ret somemmat,
<br>neiet kahta kaunihimmat, viitt&#228;, kuutta virke&#228;mm&#228;t,
<br>ei Joukon jorottaria, Lapin lapsil&#246;ntt&#228;reit&#228;.
<p>"Sielt&#228; naios, poikaseni, paras Pohjan tytt&#228;rist&#228;,
<br>jok' on siev&#228; silmilt&#228;ns&#228;, kaunis katsannoisiltansa,
<br>aina joutuisa jalalta sek&#228; liukas liikunnolta!"
<br clear=all><hr noshade><tt>
<CENTER><A HREF="06">Next: Kuudes runo</A></CENTER><BR>
</BODY>
</HTML>
