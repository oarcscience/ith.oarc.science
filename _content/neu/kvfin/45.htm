<HTML>
<HEAD>
<TITLE>Viidesviidett&#228; runo</TITLE>
</HEAD>
<BODY>


<CENTER><SMALL>
<A HREF="../../index.htm">Sacred-Texts Main Index</A>&nbsp;
<A HREF="../index.htm">Northern European Index</A>&nbsp;
<A HREF="index.htm">Finnish Kalevla Index</A>&nbsp;
<A HREF="../kveng/kvrune45.htm">English</A>&nbsp;
<A HREF="44.htm">Previous</A>&nbsp;
<A HREF="46.htm">Next</A>&nbsp;
</SMALL></CENTER>
<HR>
<CENTER><H1>Viidesviidett&#228; runo</H1></CENTER>
<p>Louhi, Pohjolan em&#228;nt&#228;, sai sanoman korvihinsa
<br>V&#228;in&#246;l&#228;n elelev&#228;ksi, Kalevalan kasvavaksi
<br>sammon saauilla muruilla, kirjokannen kappaleilla.
<p>Tuo tuota kovin kaehti. Itse aina arvelevi,
<br>mink&#228; surman suorittaisi, kunka kuoleman kokisi
<br>tuolle V&#228;in&#246;l&#228;n v&#228;elle, kansalle kalevalaisten.
<p>Ukkoa rukoelevi, Pauannetta palvoavi:
<br>"Oi Ukko, ylijumala! Kaataos Kalevan kansa
<br>rakehilla rautaisilla, neuloilla ter&#228;snenill&#228;!
<br>Tahikka tauilla tapata, surmoa suku katala,
<br>miehet pitkille pihoille, naiset l&#228;&#228;v&#228;n lattioille!"
<p>Tytt&#246; oli Tuonelan sokea, Loviatar, vaimo vanha,
<br>pahin Tuonen tytt&#228;ri&#228;, ilke'in manattaria,
<br>alku kaikille pahoille, tuhansille turmioille.
<br>Sill' oli muoto mustanlainen, iho inhon-karvallinen.
<p>Tuopa musta Tuonen tytt&#246;, Ulappalan umpisilm&#228;,
<br>teki tielle vuotehensa, pahnansa pahalle maalle.
<br>Selin tuulehen makasi, kaltoin s&#228;&#228;h&#228;n karkeahan,
<br>perin viimahan viluhun, kohin p&#228;iv&#228;nkoittehesen.
<p>Tuli suuri tuulen puuska, i&#228;st&#228; iso vihuri,
<br>tuuli tuhman raskahaksi, kostutti kohulliseksi
<br>aholla vesattomalla, maalla m&#228;tt&#228;h&#228;tt&#246;m&#228;ll&#228;.
<p>Kantoi kohtua kovoa, vatsant&#228;ytt&#228; vaikeata;
<br>kantoi kuuta kaksi, kolme, nelj&#228;nnenki, viiennenki,
<br>kuuta seitsem&#228;n, kaheksan, ymp&#228;ri yheks&#228;n kuuta,
<br>vaimon vanha'an lukuhun kuuta puolen kymmenett&#228;.
<p>Yheks&#228;nnen kuun lopulla, kuun alulla kymmenennen
<br>kohtu k&#228;&#228;ntyvi kovaksi, painuvi pakolliseksi;
<br>eik&#228; synny syntyminen, luovu luomaiset siki&#246;t.
<p>Siirr&#228;lti sijan aloa, paneutti toisen paikan.
<br>Meni portto poikimahan, tulen lautta lapsimahan
<br>kahen kallion v&#228;lihin, viien vuoren viukelohon:
<br>eip&#228; tuolla synty synny, luovu luomainen siki&#246;.
<p>Etsi synnyt&#246;ssijoa, vatsansa vajennusmaata
<br>heiluvilla hettehill&#228;, l&#228;ikkyvill&#228; l&#228;htehill&#228;:
<br>ei siell&#228; sijoa saanut, vajennusta vatsallensa.
<p>Synnytteli poikiansa, vajenteli vatsoansa
<br>kuohussa tulisen kosken, ve'en vankan v&#228;&#228;ntehess&#228;,
<br>yheks&#228;n;
<br>vaan ei viel&#228; synty synny, kehnon kohtu ei kevene.
<p>Alkoi itke&#228; iletys, parkua paha kuvatus.
<br>Ei tie&#228;, mihin menisi, kunne kulkea pit&#228;isi
<br>vatsansa vajentamahan, poikiansa poikimahan.
<p>Puhui pilvest&#228; Jumala, lausui Luoja taivahalta:
<br>"Tuoll' on suolla kolmisoppi rannalla merytt&#228; vasten,
<br>pime&#228;ss&#228; Pohjolassa, sangassa Sariolassa.
<br>Mene sinne poikimahan, kohtusi kevent&#228;m&#228;h&#228;n!
<br>Siell&#228; silma tarvitahan, v&#228;ke&#228;si vuotetahan."
<p>Tuopa musta Tuonen tytt&#246;, ilke&#228; Manalan impi,
<br>tuli Pohjolan tuville, Sariolan saunan maille
<br>latomahan lapsiansa, saamahan siki&#246;it&#228;ns&#228;.
<p>Louhi, Pohjolan em&#228;nt&#228;, Pohjan akka harvahammas,
<br>vei tuon saunahan saloa, kylin kylpyhuonehesen,
<br>kyl&#228;kunnan kuulematta, sanan saamatta kyl&#228;h&#228;n.
<p>L&#228;mmitti saloa saunan, rikenehen riuahutti;
<br>oluella ukset voiti, kasti kaljalla saranat,
<br>jottei ukset ulvonunna, saranat narahtanunna.
<p>Siit&#228; tuon sanoiksi virkki, itse lausui, noin nimesi:
<br>"Kave eukko, luonnon tytt&#246;, kave kultainen, korea,
<br>jok' olet vanhin vaimoloita, ensin em&#228; itsel&#246;it&#228;!
<br>Juokse polvesta merehen, vy&#246; lapasta lainehesen,
<br>ota kiiskilt&#228; kinoa, matehelta nuljaskata,
<br>jolla voiat luun lomia, sivelet sivuja my&#246;ten,
<br>p&#228;&#228;st&#228;t piian pintehist&#228;, vaimon vatsanv&#228;&#228;ntehist&#228;,
<br>t&#228;st&#228; tuskasta kovasta, vatsanty&#246;st&#228; vaikeasta!
<p>"Kun ei tuosta kyllin liene, oi Ukko, ylijumala,
<br>tule t&#228;nne tarvittaissa, k&#228;y t&#228;nne kutsuttaessa!
<br>T&#228;&#228;ll' on piika pintehess&#228;, vaimo vatsanv&#228;&#228;ntehess&#228;
<br>saunassa savun seassa, kyl&#228;n kylpyhuonehessa.
<p>"Ota kultainen kurikka k&#228;tehesi oikeahan!
<br>Sill&#228; haittoja hajota, pihtipuoliset porota,
<br>lukot Luojan lonkahuta, takasalvat poikki taita
<br>menn&#228; suuren, menn&#228; pienen, kulkea v&#228;h&#228;v&#228;kisen!"
<p>Siin&#228; tuo paha pahennus, Tuonen tytt&#246; umpisilm&#228;
<br>jopa vatsansa vajenti, latoi lapsensa vihaiset
<br>alla vaipan vaskikirjan, alla uutimen utuisen.
<p>Teki poikoa yheks&#228;n yhten&#228; kes&#228;isn&#228; y&#246;n&#228;,
<br>yhen l&#246;ylyn ly&#246;t&#228;vill&#228;, yhen saunan saatavilla,
<br>yhest&#228; vatsan v&#228;est&#228;, kohunt&#228;yest&#228; kovasta.
<p>Nimitteli poikiansa, laaitteli lapsiansa,
<br>kuin kuki tekemi&#228;ns&#228;, itse ilmi luomiansa:
<br>mink&#228; pisti pistokseksi, kunka &#228;nk&#228;si &#228;hyksi,
<br>mink&#228; laati luuvaloksi, kunka riieksi risasi;
<br>mink&#228; painoi paiseheksi, kunka ruohutti ruveksi,
<br>mink&#228; sy&#246;j&#228;ksi sys&#228;si, kunka ruhtosi rutoksi.
<p>J&#228;i yksi nimitt&#228;m&#228;tt&#228;, poika pahnan-pohjimmainen.
<br>Senp&#228; sitte k&#228;ski tuonne, ty&#246;nti velhoiksi vesille,
<br>noi'iksi noroperille, katehiksi kaikin paikoin.
<p>Louhi, Pohjolan em&#228;nt&#228;, muut on k&#228;ski k&#228;y&#228; tuonne
<br>nen&#228;h&#228;n utuisen niemen, p&#228;&#228;h&#228;n saaren terhenisen.
<br>&#196;rrytti &#228;k&#228;iset luomat, tavattomat tauit ty&#246;nti
<br>vasten V&#228;in&#246;l&#228;n v&#228;ke&#228;, surmaksi su'un Kalevan.
<p>Pojat V&#228;in&#246;l&#228;n potevi, l&#228;sivi Kalevan kansa
<br>tautia tavattomia, nimen tiet&#228;m&#228;tt&#246;mi&#228;:
<br>alta lattiat lahovi, p&#228;&#228;lt&#228; peite m&#228;rk&#228;nevi.
<p>Silloin vanha V&#228;in&#228;m&#246;inen, tiet&#228;j&#228; i&#228;n-ikuinen,
<br>l&#228;ksi p&#228;it&#228; p&#228;&#228;st&#228;m&#228;h&#228;n, henki&#228; lunastamahan,
<br>l&#228;ksi Tuonelle sotahan, kera tauin tappelohon.
<p>Saattoi saunan l&#228;mpim&#228;ksi, kivet l&#246;ylyn ly&#246;t&#228;v&#228;ksi
<br>puuhu'illa puhtahilla, ve'en tuomilla haloilla.
<br>Vei on vett&#228; verhossansa, kantoi vastat varjossansa,
<br>hauteli haluiset vastat, satalatvat lauhutteli.
<p>L&#246;i siit&#228; simaisen l&#246;ylyn, mesil&#246;ylyn l&#246;yh&#228;ytti
<br>l&#228;pi kuumien kivien, palavojen paaterojen.
<br>Sanovi sanalla tuolla, lausui tuolla lausehella:
<br>"Tule nyt l&#246;ylyhyn, Jumala, iso ilman, l&#228;mpim&#228;h&#228;n
<br>tekem&#228;h&#228;n terveytt&#228;, rauhoa rakentamahan!
<br>Pyyhi pois pyh&#228;t kipunat, pyh&#228;t saastat sammuttele,
<br>ly&#246;t&#228; maahan liika l&#246;yly, paha l&#246;yly pois l&#228;het&#228;,
<br>ettei polta poikiasi, turmele tekemi&#228;si!
<p>"Mink&#228; vett&#228; viskaelen noille kuumille kiville,
<br>se me'eksi muuttukohon, simaksi sirahtakohon!
<br>Juoskohon joki metinen, simalampi laikkukohon
<br>l&#228;pi kiukahan kivisen, l&#228;pi saunan sammalisen!
<p>"Ei nyt meit&#228; syytt&#228; sy&#246;&#228; eik&#228; tauitta tapeta,
<br>ei luvatta suuren Luojan, ilman surmatta Jumalan.
<br>Kenp&#228; meit&#228; syytt&#228; s&#246;isi, suuhunsa omat sanansa,
<br>p&#228;&#228;h&#228;ns&#228; pahat panonsa, ajatukset itsehens&#228;!
<p>"Jos ei minussa miest&#228; liene, urosta Ukon pojassa
<br>rikkehist&#228; riisumahan, p&#228;&#228;ttehist&#228; p&#228;&#228;st&#228;m&#228;h&#228;n,
<br>onp' on itsess&#228; Ukossa, joka pilvi&#228; pit&#228;vi,
<br>poutapilvess&#228; asuvi, hattaroissa hallitsevi.
<p>"Oi Ukko, ylijumala, pilven-p&#228;&#228;llinen jumala!
<br>Tule t&#228;nne tarvittaissa, ajaite anottaessa
<br>n&#228;m&#228; tuskat tuntemahan, h&#228;t&#228;p&#228;iv&#228;t h&#228;&#228;t&#228;m&#228;h&#228;n,
<br>rikonnaiset riisumahan, puutunnaiset purkamahan!
<p>"Tuo mulle tulinen miekka, s&#228;kehinen s&#228;il&#228; kanna,
<br>jolla ma pahat pitelen, ilke&#228;t iki asetan,
<br>tuskat tuulen teit&#228; my&#246;ten, kivut aavoillen ahoille!
<p>"Tuonne ma kipuja kiist&#228;n, tuonne tuskia manoan
<br>kivisihin kellarihin, rautaisihin raunioihin,
<br>kivi&#228; kivist&#228;m&#228;h&#228;n, paasia pakottamahan.
<br>Ei kivi kipuja itke, paasi ei vaivoja valita,
<br>vaikka paljo pantahisi, m&#228;&#228;r&#228;tt&#228; m&#228;tett&#228;hisi.
<p>"Kiputytt&#246;, Tuonen neiti, joka istut kipukivell&#228;
<br>joen kolmen juoksevassa, veen kolmen jaka'imessa
<br>jauhaen kipukive&#228;, Kipuvuorta v&#228;&#228;nn&#228;tellen!
<br>K&#228;y kivut kere&#228;m&#228;h&#228;n kitahan kiven sinisen,
<br>tahi vieret&#228; vetehen, syyt&#228;ise meren syv&#228;h&#228;n,
<br>tuulen tuntumattomahan, p&#228;iv&#228;n paistamattomahan!
<p>"Kun ei tuosta kyllin liene, Kivutar, hyv&#228; em&#228;nt&#228;,
<br>Vammatar, valio vaimo, tule kanssa, k&#228;y keralla
<br>tekem&#228;h&#228;n terveytt&#228;, rauhoa rakentamahan!
<br>Tee kivut kivuttomaksi, vammat v&#228;rjym&#228;tt&#246;m&#228;ksi,
<br>jotta saisi sairas maata, huono huoletta lev&#228;t&#228;,
<br>tuskahinen tunnin olla, vikahinen vieretell&#228;!
<p>"Ota kivut kippasehen, vaivat vaskivakkasehen,
<br>kivut tuonne vie&#228;ksesi, vammat vaivutellaksesi
<br>keskelle Kipum&#228;ke&#228;, Kipuvuoren kukkulata!
<br>Siell&#228; keitt&#228;&#246;s kipuja pikkuisessa kattilassa,
<br>yhen sormen ment&#228;v&#228;ss&#228;, peukalon mahuttavassa!
<p>"Kivi on keskell&#228; m&#228;ke&#228;, reik&#228; keskell&#228; kive&#228;,
<br>jok' on v&#228;&#228;tty v&#228;&#228;nti&#228;ll&#228;, puhkaistu purasimella:
<br>siihen kivut kiskotahan, pahat vammat vallatahan,
<br>tuskat tuimat tungetahan, pakkop&#228;iv&#228;t painetahan
<br>&#246;in yritt&#228;m&#228;tt&#246;miksi, p&#228;ivin p&#228;&#228;sem&#228;tt&#246;miksi."
<p>Siit&#228; vanha V&#228;in&#228;m&#246;inen, tiet&#228;j&#228; i&#228;n-ikuinen,
<br>viel&#228; voiteli vikoja, noita vammoja valeli
<br>yheksill&#228; voitehilla, kaheksilla katsehilla.
<br>Sanovi sanalla tuolla, lausui tuolla lausehella:
<br>"Oi Ukko, ylijumala, mies on vanha taivahinen!
<br>I&#228;t&#228; i&#228;st&#228; pilvi, nosta lonka luotehesta,
<br>l&#228;nk&#228; l&#228;nnest&#228; l&#228;het&#228;! Sa'a mett&#228;, sa'a vett&#228;
<br>kipehille voitehiksi, vammoille valantehiksi!
<p>"En min&#228; mit&#228;n&#228; voine, kun ei Luojani luvanne.
<br>Avun Luoja antakohon, avun tuokohon Jumala
<br>minun silmin n&#228;hty&#228;ni, k&#228;sin p&#228;&#228;ll&#228; k&#228;yty&#228;ni,
<br>suin sulin puheltuani, hengin henk&#228;elty&#228;ni!
<p>"Kuhun ei k&#228;teni k&#228;yne, k&#228;yk&#246;h&#246;n k&#228;et Jumalan;
<br>kuhun ei sormeni sopine, sopikohon Luojan sormet!
<br>Luojan on somemmat sormet, Luojan k&#228;mmenet k&#228;pe&#228;t.
<p>"Tule nyt, Luoja, loitsimahan, Jumala, puhelemahan,
<br>kaikkivalta, katsomahan! Tehk&#246;s y&#246;ll&#228; terveheksi,
<br>p&#228;iv&#228;ll&#228; imanteheksi, jottei tuska p&#228;&#228;ll&#228; tunnu,
<br>kipu keske&#228; kivist&#228;, pakko ei sy&#228;mehen paneite,
<br>jottei tunnu pikkuistana, vaivoa v&#228;h&#228;ist&#228;k&#228;n&#228;
<br>sin&#228; ilmoisna ik&#228;n&#228;, kuuna kullan valkeana!"
<p>Vaka vanha V&#228;in&#228;m&#246;inen, tiet&#228;j&#228; i&#228;n-ikuinen,
<br>sill&#228; riisui rikkehi&#228;, purkaeli puuttehia.
<br>Poies poisti poikenluomat, paranti pahat panoset,
<br>p&#228;&#228;sti kansan kuolemasta, Kalevan katoamasta.
<br clear=all><hr noshade><tt>
<CENTER><A HREF="46.htm">Next: Kuudesviidett&#228; runo</A></CENTER><BR>
</BODY>
</HTML>
