<HTML>
<HEAD>
<TITLE>Yhdeskolmatta runo</TITLE>
</HEAD>
<BODY>


<CENTER><SMALL>
<A HREF="../../index.htm">Sacred-Texts Main Index</A>&nbsp;
<A HREF="../index.htm">Northern European Index</A>&nbsp;
<A HREF="index.htm">Finnish Kalevla Index</A>&nbsp;
<A HREF="../kveng/kvrune21.htm">English</A>&nbsp;
<A HREF="20.htm">Previous</A>&nbsp;
<A HREF="22.htm">Next</A>&nbsp;
</SMALL></CENTER>
<HR>
<CENTER><H1>Yhdeskolmatta runo</H1></CENTER>
<p>Tuop' on Pohjolan em&#228;nt&#228;, Sariolan vaimo vanha,
<br>oli ulkona olija, askareillansa asuja.
<br>Kuului suolta ruoskan roiske, rannalta re'en ratina.
<br>Loi silm&#228;ns&#228; luotehelle, k&#228;&#228;nti p&#228;&#228;t&#228; p&#228;iv&#228;n alle,
<br>arvelee, ajattelevi: "Mi t&#228;m&#228; v&#228;ki v&#228;jyvi
<br>minun, raukan, rannoilleni? Suurtako sotav&#228;ke&#228;?"
<p>Kaaloi tuota katsomahan, likelt&#228; t&#228;hy&#228;m&#228;h&#228;n:
<br>ei ollut sotav&#228;ke&#228;; oli suuri sulhaiskansa,
<br>v&#228;vy keskell&#228; v&#228;ke&#228;, hyv&#228;n rahvahan raossa.
<p>Itse Pohjolan em&#228;nt&#228;, Sariolan vaimo vanha,
<br>kun tunsi v&#228;vyn tulevan, sanan virkkoi, noin nimesi:
<br>"Luulin tuulen tuulevaksi, pinon pystyn vierev&#228;ksi,
<br>meren rannan roikkivaksi, someren karehtivaksi.
<br>Kaaloin tuota katsomahan, likelt&#228; t&#228;hy&#228;m&#228;h&#228;n;
<br>eip&#228; tuuli tuullutkana, pino pysty vierrytk&#228;n&#228;,
<br>meren ranta rauennunna, someret karehtinunna:
<br>v&#228;vyni v&#228;ki tulevi, saoin kaksin k&#228;&#228;nteleikse!
<p>"Mist&#228; m&#228; v&#228;vyni tunnen, v&#228;vyni v&#228;en seasta?
<br>Tuttu on v&#228;vy v&#228;est&#228;, tuttu tuomi muista puista,
<br>tammi virpivarpasista, kuuhut taivahan t&#228;hist&#228;.
<p>"V&#228;vy on mustalla orolla, niinkuin sy&#246;v&#228;ll&#228; suella,
<br>kantavalla kaarnehella, lent&#228;v&#228;ll&#228; lievehell&#228;;
<br>kuusi kultasirkkulaista vempelell&#228; kukkumassa,
<br>seitsem&#228;n siniotusta rahkehella laulamassa."
<p>Kuuluvi kumu kujasta, aisan kalke kaivotielt&#228;:
<br>jo v&#228;vy pihalle saapi, v&#228;vyn kansa kartanolle.
<br>V&#228;vy on keskell&#228; v&#228;ke&#228;, hyv&#228;n rahvahan raossa,
<br>ei ole varsin eellim&#228;isn&#228; eik&#228; aivan j&#228;lkim&#228;isn&#228;.
<p>"Pois, pojat, ulos, urohot, pihalle, pitimm&#228;t miehet,
<br>rinnuksia riistamahan, rahkehia raastamahan,
<br>aisoja alentamahan, tuomahan v&#228;vy tupahan!"
<p>Juoksevi v&#228;vyn oronen, kirjokorja kii&#228;tt&#228;vi
<br>pitkin appelan pihoa. Sanoi Pohjolan em&#228;nt&#228;:
<br>"Oi sie orja, palkkalainen, kyl&#228;n kaunoinen kasakka!
<br>Ottaos v&#228;vyn oronen, lasketellos laukkiotsa
<br>vaskisista valjahista, tinaisista rinnuksista,
<br>rahaisista rahkehista, vesaisista vempelist&#228;!
<br>Viek&#246;si v&#228;vyn oronen, talutellos taitavasti
<br>sulkkuisista suitsiloista, p&#228;itsist&#228; hopeap&#228;ist&#228;
<br>piehtaroille pehme'ille, tasaiselle tanterelle,
<br>vienolle vitilumelle, maalle maionkarvaiselle!
<p>"Juottaos v&#228;vyni varsa l&#228;hisest&#228; l&#228;htehest&#228;,
<br>joka seisovi sulana, heraisena herhett&#228;vi
<br>alla kullan kuusen juuren, alla pensiv&#228;n pet&#228;j&#228;n!
<p>"Apata v&#228;vyni varsa koropasta kultaisesta,
<br>vaskisesta vakkasesta pestyin ohrin, lestyin leivin,
<br>keitetyin kes&#228;isin vehnin, survotuin suvirukihin!
<p>"Vie siit&#228; v&#228;vyn oronen soimelle sopimmaiselle,
<br>ylim&#228;iselle sijalle, ta'impahan tanhuahan!
<br>Sito'os v&#228;vyn oronen kultaisista koltsasista
<br>rautaisehen renkaisehen, patvisehen patsaisehen!
<br>Pankosi v&#228;vyn orolle kappa kauroja etehen,
<br>toinen hein&#228;n helpehi&#228;, kolmas ruumenen muruja!
<p>"Sukios v&#228;vyn oronen mursunluisella sualla,
<br>jottei karva katkeaisi, sorajouhi sorkahtaisi!
<br>Kattaos v&#228;vyn oronen loimella hope'isella,
<br>kuomikolla kultaisella, vanumalla vaskisella!
<p>"Kyl&#228;n poiat, kyyhkyl&#228;iset! Viek&#228;tte v&#228;vy tupahan,
<br>hivuksin hatuttomana, k&#228;en kintahattomana!
<p>"Vuotas katselen v&#228;vy&#228;, jos sopii v&#228;vy tupahan
<br>ilman uksen ottamatta, pihtipuolen purkamatta,
<br>kamanan korottamatta, kynnyksen alentamatta,
<br>soppisein&#228;n sortamatta, multahirren muuttamatta!
<p>"Ei mahu v&#228;vy tupahan, hyv&#228; lahja laipiohon
<br>ilman uksen ottamatta, pihtipuolen purkamatta,
<br>kamanan korottamatta, kynnyksen alentamatta,
<br>soppisein&#228;n sortamatta, multahirren muuttamatta:
<br>v&#228;vy on p&#228;&#228;t&#228;ns&#228; pitempi, korvallista korkeampi.
<p>"Kamanat kohottukohot lakin p&#228;&#228;st&#228; laskematta,
<br>kynnykset alentukohot keng&#228;n kannan koskematta,
<br>pihtipuolet v&#228;lttyk&#246;h&#246;t, ovet ilman auetkohot
<br>tullessa v&#228;vyn tupahan, astuessa aimo miehen!
<p>"Kiitos kaunoisen Jumalan, jo saapi v&#228;vy sis&#228;h&#228;n!
<br>Vuotas katsahan tupoa, silme&#228;n tuvan sis&#228;h&#228;n,
<br>onko t&#228;&#228;ll&#228; p&#246;y&#228;t pesty, lavitsat vesin valeltu,
<br>siivottu sile&#228;t sillat, lautalattiat la'aistu!
<p>"Katselen t&#228;t&#228; tupoa  enk&#228; tuota tunnekana,
<br>mist&#228; puist' on pirtti tehty, mist&#228; suoja t&#228;nne saatu,
<br>kusta sein&#228;t seisotettu sek&#228; lattiat laottu.
<p>"Sivusein&#228; on siilin luista, perisein&#228; peuran luista,
<br>ovisein&#228; osman luista, kamana karitsan luista.
<p>"Orret on omenapuista, patsas puista patviloista,
<br>luaslauat lumpehista, laki lahnan suomuksista.
<p>"Rahi on rauasta rakettu, lautsat Saksan laahkoloista,
<br>p&#246;yt&#228; kullan kirjoiteltu, silta silkill&#228; silattu.
<p>"Uuni vaskesta valettu, pankko paasista hyvist&#228;,
<br>kiukoa meren kivist&#228;, karsina Kalevan puista."
<p>Sulho tungeikse tupahan, alle kattojen ajaikse.
<br>Sanan virkkoi, noin nimesi: "Terve t&#228;nneki, Jumala,
<br>alle kuulun kurkihirren, alle kaunihin katoksen!"
<p>Sanoi Pohjolan em&#228;nt&#228;: "Terve, terve tultuasi
<br>t&#228;nne pienehen tupahan, matalaisehen majahan,
<br>honkaisehen huonehesen, pet&#228;j&#228;isehen pes&#228;h&#228;n!
<p>"Ohoh orjapiikaseni, kyl&#228;n pantu palkkalainen!
<br>Tuopa tulta tuohen p&#228;&#228;ss&#228;, temmo tervaksen nen&#228;ss&#228;
<br>katsellakseni v&#228;vy&#228;, n&#228;h&#228;kseni sulhon silm&#228;t,
<br>sinisetk&#246; vai punaiset vaiko vaatevalkeuiset!"
<p>Orjapiika pikkarainen, kyl&#228;n pantu palkkalainen,
<br>toip' on tulta tuohosessa, tempoi tulta tervaksessa.
<p>"Tuli on tuohinen r&#228;m&#228;kk&#228;, savu musta tervaksinen,
<br>v&#228;vyn silm&#228;t saastuttaisi, mustuttais' ihanan muo'on:
<br>tuopa tulta tuohuksella, vahasella valkeaista!"
<p>Orjapiika pikkarainen, kyl&#228;n pantu palkkalainen,
<br>toip' on tulta tuohuksella, vahasella valkeaista.
<p>Valkea savu vahainen, tuli kirkas tuohuksinen,
<br>valotti v&#228;vylt&#228; silm&#228;t, kirkasti v&#228;vylt&#228; kasvot.
<p>"Jo n&#228;en v&#228;vyni silm&#228;t: ei siniset, ei punaiset
<br>eik&#228; vaatevalkeuiset; meren on vaahen valkeuiset,
<br>meren ruo'on ruskeuiset, meren kaislan kauneuiset.
<p>"Kyl&#228;n poiat, kyyhkyl&#228;iset! Viek&#228;tte t&#228;t&#228; v&#228;vy&#228;
<br>isoimmille istuimille, ylimm&#228;isille sijoille,
<br>selin seine&#228; sinist&#228;, p&#228;'in p&#246;yte&#228; punaista,
<br>kohin kutsuvierahia, rinnoin rahvahan remua!"
<p>Siit&#228; Pohjolan em&#228;nt&#228; sy&#246;tti, juotti vierahia,
<br>sy&#246;tti suin sulassa voissa, kourin kuorekokkaroissa
<br>noita kutsuvierahia, v&#228;vy&#228;ns&#228; liiatenki.
<p>Olipa lohta luotasilla, sivulla sianlihoa,
<br>kupit kukkuraisillansa, va'it varpelaitehilla
<br>sy&#246;&#228; kutsuvierahien ja v&#228;vysen liiatenki.
<p>Sanoi Pohjolan em&#228;nt&#228;: "Oi sie piika pikkarainen!
<br>Tuop' on tuopilla olutta, kanna kaksikorvaisella
<br>noille kutsuvierahille, v&#228;vylleni liiatenki!"
<p>Tuop' on piika pikkarainen, raataja rahan-alainen,
<br>antoi tuopin totta teh&#228;, viisivantehen vikoa,
<br>huuhtoa humalan parrat, vaahen parrat valkoella
<br>noilta kutsuvierahilta ja v&#228;vylt&#228; liiatenki.
<p>Mit&#228; nyt olut osasi, virkki viisivantehinen,
<br>kun oli luona laulajansa, kunnollinen kukkujansa?
<br>Olipa vanha V&#228;in&#228;m&#246;inen, virren ponsi polvu'inen,
<br>laaullisna laulajana, parahana taitajana.
<p>Ensin ottavi olutta, siit&#228; tuon sanoiksi virkki:
<br>"Olukkainen, juomukkainen! El&#228; miest&#228; jouten juota!
<br>Laita miehet laulamahan, kultasuut on kukkumahan!
<br>Is&#228;nn&#228;t imehtelev&#228;t, em&#228;nn&#228;t ajattelevat:
<br>joko on laulut lauennehet, ilokielet kirvonnehet,
<br>vai panin pahan oluen, juoksuttelin juoman kehnon,
<br>kun ei laula laulajamme, hyreksi hyv&#228;t runomme,
<br>kuku kultavierahamme, iloitse ilok&#228;kemme?
<p>"Kukas t&#228;ss&#228; kukkunevi, kenp&#228; kielin laulanevi
<br>n&#228;iss&#228; Pohjolan pioissa, Sariolan juomingissa?
<br>Eip&#228; t&#228;ss&#228; lautsat laula, kun ei lautsan istujaiset,
<br>lattiat ei lausahtele, kun ei lattian k&#228;vij&#228;t;
<br>eik&#228; ikkunat iloitse, kun ei ikkunan is&#228;nn&#228;t,
<br>eik&#228; p&#246;yk&#228; p&#246;y&#228;n &#228;&#228;ret, kun ei p&#246;y&#228;n &#228;&#228;relliset,
<br>ei ne repp&#228;n&#228;t remuile, kun ei repp&#228;n&#228;n alaiset."
<p>Oli lapsi lattialla, maitoparta pankon p&#228;&#228;ss&#228;.
<br>Lausui lapsi lattialta, poika pankolta pakisi:
<br>"En ole iso i&#228;lt&#228;, vahva varren kasvannolta,
<br>vaan kuitenki kaikitenki, jos ei muut lihavat laula,
<br>miehet paksummat pajaha, verev&#228;mm&#228;t vierettele,
<br>niin m&#228; laulan, laiha poika, poika kuiva, kuikuttelen;
<br>laulan laihoilta lihoilta, kupehilta kuuttomilta
<br>t&#228;m&#228;n iltamme iloksi, p&#228;iv&#228;n kuulun kunniaksi."
<p>Olipa ukko uunin p&#228;&#228;ll&#228;. Tuopa tuon sanoiksi virkki:
<br>"Ei ole lasten laululoista, kurjien kujerteloista:
<br>valehia lasten laulut, tyhji&#228; tyt&#228;rten virret!
<br>Anna virsi viisahalle, laulu lautsan istujalle!"
<p>Silloin vanha V&#228;in&#228;m&#246;inen itse tuon sanoiksi virkki:
<br>"Onko t&#228;ss&#228; nuorisossa, koko suuressa su'ussa,
<br>ken panisi k&#228;en k&#228;tehen, ha'an toisehen hakahan
<br>ja saisi sanelemahan, laikahtaisi laulamahan
<br>p&#228;iv&#228;n p&#228;&#228;tyv&#228;n iloksi, illan kuulun kunniaksi?"
<p>Sanoi ukko uunin p&#228;&#228;lt&#228;: "Ei ole t&#228;ss&#228; ennen kuultu,
<br>ei ole kuultu eik&#228; n&#228;hty sin&#228; ilmoisna ik&#228;n&#228;
<br>parempata laulajata, tarkempata taitajata,
<br>kuin mit&#228; min&#228; kujerrin, lauleskelin lapsempana,
<br>laulelin lahen vesill&#228;, kajahtelin kankahilla,
<br>kukkuelin kuusikoilla, sanelin salometsill&#228;.
<p>"&#196;&#228;ni oli suuri ja sorea, s&#228;veleni sangen kaunis:
<br>se silloin jokena juoksi, vesivirtana vilisi,
<br>kulki kuin lyly lumella, purjelaiva lainehilla.
<br>Vaan en nyt sanoa saata, tuot' en tarkoin tunnekana,
<br>mik&#228; sorti suuren &#228;&#228;nen, &#228;&#228;nen armahan alenti:
<br>ei se nyt jokena juokse, lainehina lailattele,
<br>on kuin karhi kannostossa, hangella havupet&#228;j&#228;,
<br>reki rannan hiekkasilla, vene kuivilla kivill&#228;."
<p>Silloin vanha V&#228;in&#228;m&#246;inen itse tuon sanoiksi virkki:
<br>"Kun ei toista tullekana kerallani laulamahan,
<br>yksin l&#228;htenen runoille, laikahtanen laulamahan:
<br>kun olen luotu laulajaksi, sattunut sanelijaksi,
<br>en kysy kyl&#228;st&#228; tiet&#228;, p&#228;&#228;t&#228; virren vierahalta."
<p>Siit&#228; vanha V&#228;in&#228;m&#246;inen, virren ponsi polvu'inen,
<br>istuihen ilon teolle, lauluty&#246;lle ty&#246;ntelihe,
<br>ilovirret vieress&#228;ns&#228;, saatavillansa sanaset.
<p>Lauloi vanha V&#228;in&#228;m&#246;inen, sek&#228; lauloi jotta taitoi:
<br>ei sanat sanoihin puutu, virret veisaten v&#228;hene;
<br>ennen kalliot kivi&#228;, umpilammit lumpehia.
<p>Siin&#228; lauloi V&#228;in&#228;m&#246;inen, pitkin iltoa iloitsi.
<br>Naiset kaikki naurusuulla, miehet mielell&#228; hyv&#228;ll&#228;
<br>kuuntelivat, kummeksivat V&#228;in&#228;m&#246;isen v&#228;&#228;nn&#228;tyst&#228;,
<br>kun oli kumma kuulijanki, ime ilmankin olijan.
<p>Sanoi vanha V&#228;in&#228;m&#246;inen, virkki virtens&#228; lopulla:
<br>"Mit&#228;p&#228; minusta onpi laulajaksi, taitajaksi!
<br>En min&#228; mit&#228;n&#228; saata, en kuhunkana kykene.
<br>Oisi Luoja laulamassa, suin sulin sanelemassa!
<br>Luoja laulun lauleleisi, lauleleisi, taiteleisi.
<p>"Laulaisi meret mesiksi, meren hiekat hernehiksi,
<br>meren mullat maltahiksi, suoloiksi meren someret,
<br>lehot laajat leip&#228;maiksi, ahovieret vehn&#228;maiksi,
<br>m&#228;et m&#228;mmikakkaroiksi, kalliot kananmuniksi.
<p>"Lauleleisi, taiteleisi, saneleisi, saatteleisi,
<br>laulaisi t&#228;h&#228;n talohon l&#228;&#228;v&#228;t t&#228;ysi l&#228;htemi&#228;,
<br>kujat t&#228;ysi kukkap&#228;it&#228;, ahot maion antajia,
<br>sata sarven kantajata, tuhat tuojoa utaren.
<p>"Lauleleisi, taiteleisi, saneleisi, saatteleisi
<br>is&#228;nnille ilvesturkit, em&#228;nnille verkaviitat,
<br>tytt&#228;rille ummiskeng&#228;t, pojille punaiset paiat.
<p>"Annap' ainaki, Jumala, toisteki, totinen Luoja,
<br>n&#228;in n&#228;iss&#228; elett&#228;v&#228;ksi, toiste toimieltavaksi
<br>n&#228;iss&#228; Pohjolan pioissa, Sariolan juomingissa,
<br>oloset jokena juosta, me'et virtana vilata
<br>n&#228;iss&#228; Pohjolan tuvissa, Sariolan salvoksissa,
<br>jotta p&#228;ivin lauleltaisi, illoin teht&#228;isi iloa
<br>i&#228;ll&#228; t&#228;m&#228;n is&#228;nn&#228;n, elinajalla em&#228;nn&#228;n!
<p>"Pankohon Jumala palkan, Luoja koston kostakohon
<br>is&#228;nn&#228;lle p&#246;y&#228;n p&#228;&#228;h&#228;n, em&#228;nn&#228;llen aittahansa,
<br>pojillen apajaveelle, kangaspuihin tytt&#228;rille,
<br>jottei konsana katuisi, vuonna toisna voikahtaisi
<br>n&#228;it&#228; pitki&#228; pitoja, suuren joukon juominkia!"
<br clear=all><hr noshade><tt>
<CENTER><A HREF="22.htm">Next: Kahdeskolmatta runo</A></CENTER><BR>
</BODY>
</HTML>
