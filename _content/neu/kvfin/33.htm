<HTML>
<HEAD>
<TITLE>Kolmasnelj&#228;tt&#228; runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune33">English</A>&nbsp;
<A HREF="32">Previous</A>&nbsp;
<A HREF="34">Next</A>&nbsp;
</SMALL></CENTER>
<HR>
<CENTER><H1>Kolmasnelj&#228;tt&#228; runo</H1></CENTER>
<p>Kullervo, Kalervon poika, otti konttihin ev&#228;st&#228;,
<br>ajoi lehm&#228;t suota my&#246;ten, itse kangasta kapusi.
<br>Sanan virkki vieress&#228;ns&#228;, kertoeli k&#228;yess&#228;ns&#228;:
<br>"Voi min&#228; poloinen poika, voi poika polon-alainen!
<br>Jo min&#228; johonki jou'uin, jou'uin joutavan j&#228;lille,
<br>h&#228;r&#228;n h&#228;nn&#228;n paimeneksi, vasikkojen vaalijaksi,
<br>joka suon on sotkijaksi, maan pahan matelijaksi!"
<p>Istui maahan m&#228;tt&#228;h&#228;lle, p&#228;&#228;tyi p&#228;iv&#228;n rintehesen.
<br>Siin&#228; virkki virsiss&#228;ns&#228;, lauluissansa noin lateli:
<br>"Paistapa, Jumalan p&#228;iv&#228;, Herran kehr&#228;, hellittele
<br>sepon karjan kaitsijalle, em&#228;nn&#228;llen ensink&#228;n&#228;!
<br>Em&#228;nt&#228; hyvin el&#228;vi, vehn&#228;si&#228; viiltelevi,
<br>piirosia pistelevi, voita p&#228;&#228;lle vuolaisevi.
<br>Paimen parka kuivan leiv&#228;n, kuivan kuoren kurskuttavi,
<br>kauraisen kavertelevi, lementtisen leikkoavi,
<br>olkisen ojentelevi, pet&#228;isen peiputtavi,
<br>veen lepill&#228; liukkoavi m&#228;r&#228;n m&#228;tt&#228;h&#228;n nen&#228;st&#228;.
<p>"Mene, p&#228;iv&#228;, viere, vehn&#228;, alene, Jumalan aika!
<br>Kule, p&#228;iv&#228;, kuusikolle, viere, vehn&#228;, vitsik&#246;lle,
<br>karkoa katajikolle, lenn&#228; leppien tasalle!
<br>P&#228;&#228;st&#228; paimenta kotihin voivatia vuolemahan,
<br>rieskoa rep&#228;isem&#228;h&#228;n, kakkaroita kavamahan!"
<p>Silloin Ilmarin em&#228;nt&#228;, paimenen pajattaessa,
<br>Kullervoisen kukkuessa, jo oli vuollut voivatinsa,
<br>itse rieskansa rev&#228;isnyt, kakkaransa kaivaellut;
<br>keitt&#228;nyt vetisen vellin, kylm&#228;n kaalin Kullervolle,
<br>jos' oli rakki rasvan sy&#246;nyt, Musti murkinan pit&#228;nyt,
<br>Merkki sy&#246;nyt mielin m&#228;&#228;rin, Halli haukannut halunsa.
<p>Lintunen lehosta lauloi, pieni lintu pensahasta:
<br>"Jos oisi aika orjan sy&#246;&#228;, isottoman illastella."
<br>Kullervo, Kalervon poika, katsoi pitk&#228;n p&#228;iv&#228;n p&#228;&#228;lle.
<br>Itse tuon sanoiksi virkki: "Jo nyt on aika atrioia,
<br>aika ruoalle ruveta, ev&#228;hi&#228; etsiskell&#228;."
<p>Ajoi lehm&#228;ns&#228; levolle, karjan maata kankahalle;
<br>itse istui m&#228;tt&#228;h&#228;lle, vihannalle turpehelle.
<br>Laski laukkunsa sel&#228;st&#228;, otti leiv&#228;n laukustansa,
<br>katselevi, k&#228;&#228;ntelevi. Tuosta tuon sanoiksi virkki:
<br>"Moni on kakku p&#228;&#228;lt&#228; kaunis, kuorelta kovin sile&#228;,
<br>vaan on silkkoa sis&#228;ss&#228;, akanoita alla kuoren."
<p>Veti veitsens&#228; tupesta leiv&#228;n leikkaellaksensa:
<br>veitsi vier&#228;hti kivehen, kasahutti kalliohon;
<br>ter&#228; vieri veitsosesta, katkesi kurauksuesta.
<p>Kullervo, Kalervon poika, katselevi veitsytt&#228;ns&#228;,
<br>itse p&#228;&#228;tyi itkem&#228;h&#228;n. Sanan virkkoi, noin nimesi:
<br>"Yks' oli veitsi veikkoutta, yksi rauta rakkautta,
<br>is&#228;n saamoa eloa, vanhemman varustamata;
<br>senki katkaisin kivehen, karahutin kalliohon,
<br>leip&#228;h&#228;n pahan em&#228;nn&#228;n, pahan vaimon paistamahan!
<p>"Mill&#228; nyt maksan naisen naurun, naisen naurun, piian pilkan,
<br>akan ilke&#228;n ev&#228;h&#228;t, pahan porton paistannaiset?"
<p>Varis vaakkui varvikosta, varis vaakkui, korppi koikkui:
<br>"Oi on kurja kullansolki, ainoa Kalervon poika!
<br>Mit' olet mielell&#228; pahalla, sy&#228;mell&#228; synke&#228;ll&#228;?
<br>Ota vitsa viiakosta, koivu korven notkelmosta,
<br>aja suolle sontareiet, lehm&#228;t liejuhun levit&#228;
<br>puolen suurille susille, toisen korven kontioille!
<p>"Kaikoa suet kokohon, karhut kaikki katrahasen!
<br>Suet pist&#228; Pienikiksi, karhut Kyyt&#228;ksi kyh&#228;ise,
<br>aja karjana kotihin, kirjavana kartanolle!
<br>Sill&#228; maksat naisen naurun, pahan vaimon parjaukset."
<p>Kullervo, kalervon poika, itse tuon sanoiksi virkki:
<br>"Malta, malta, hiien huora! Jos itken isoni veist&#228;,
<br>viel&#228; itkenet itseki, itket lypsylehmi&#228;si."
<p>Otti vitsan viiakosta, katajaisen karjanruoskan;
<br>sorti suohon lehm&#228;karjan, h&#228;r&#228;t murtohon murenti
<br>puoliksi susien sy&#246;&#228;, puolen korven kontioille.
<br>Suet lausui lehm&#228;siksi, karhut karjaksi rakenti,
<br>mink&#228; pisti Pienikiksi, kunka Kyyt&#228;ksi kyh&#228;isi.
<p>Lonkui p&#228;iv&#228; lounahasen, kiertyi keski-illoillensa,
<br>kulki kuusikon tasalle, lenti lehm&#228;slypsykselle.
<br>Tuo pahainen paimen raiska, Kullervo, Kalervon poika,
<br>ajoi kontiot kotihin, susikarjan kartanolle.
<br>Viel&#228; neuvoi karhujansa, susillensa suin puheli:
<br>"Rep&#228;ise em&#228;nn&#228;n reisi, pure puoli pohkeata,
<br>kun tulevi katsomahan, lyykist&#228;ikse lyps&#228;m&#228;h&#228;n!"
<p>Teki luikun lehm&#228;n luista, h&#228;r&#228;n sarvesta helin&#228;n,
<br>torven Tuomikin jalasta, pillin Kirjon kinterest&#228;.
<br>Lujahutti luikullansa, toitahutti torvellansa
<br>kolmasti kotim&#228;ell&#228;, kuuesti kujosten suussa.
<p>Tuop' on Ilmarin em&#228;nt&#228;, sepon akka, selv&#228; nainen,
<br>viikon maiotta virovi, ks&#228;voitta kellett&#228;vi.
<br>Kuuli suolta soittamisen, kajahuksen kankahalta.
<br>Sanovi sanalla tuolla, lausui tuolla lausehella:
<br>"Ole kiitetty, Jumala! Torvi soipi, karja saapi!
<br>Mist' on orja sarven saanut, torven raataja tavannut,
<br>kun tuo soitelleen tulevi, toitatellen torvettavi,
<br>puhki korvani puhuvi, l&#228;pi p&#228;&#228;ni l&#228;ylent&#228;vi?"
<p>Kullervo, Kalervon poika, sanan virkkoi, noin nimesi:
<br>"Suolt' on orja sarven saanut, tuonut torven liettehest&#228;.
<br>Jo nyt on karjasi kujalla, lehm&#228;t l&#228;&#228;v&#228;pellon p&#228;&#228;ss&#228;;
<br>saaospa savun panohon, k&#228;y&#246;s lehm&#228;t lyps&#228;m&#228;h&#228;n!"
<p>Sep&#228; Ilmarin em&#228;nt&#228; k&#228;ski muorin lyps&#228;m&#228;h&#228;n:
<br>"K&#228;yp&#228;, muori, lyps&#228;m&#228;h&#228;n, raavahat rakentamahan!
<br>Enp&#228; itse enn&#228;tt&#228;isi taikinan alustehelta."
<p>Kullervo, Kalervon poika, sanan virkkoi, noin nimesi:
<br>"Ainapa hyv&#228;t em&#228;nn&#228;t, taitavat taloiset vaimot
<br>itse ennen lehm&#228;t lypsi, itse raavahat rakenti."
<p>Siit&#228; Ilmarin em&#228;nt&#228; sai itse savupanolle,
<br>tuosta lypsylle tulevi. Katsoi kerran karjoansa,
<br>silm&#228;eli siivatoita; sanan virkkoi, noin nimesi:
<br>"Karja on kaunihin n&#228;k&#246;inen, siivatat sile&#228;karvat,
<br>kaikki ilveksen iholla, mets&#228;n uuhen untuvalla,
<br>tuntuvilla tummelilla, n&#228;nnill&#228; n&#228;p&#228;hyvill&#228;."
<p>Lyhmistihe lyps&#228;m&#228;h&#228;n, heittihe heruttamahan.
<br>Veti kerran, tuosta toisen, kohta kolmatta yritti:
<br>susi p&#228;&#228;lle suimastaikse, karhu p&#228;&#228;lle kuopaiseikse.
<br>Susi suun revittelevi, karhu kiskoi kinttusuonet,
<br>puri puolen pohkeata, katkoi kannan s&#228;&#228;riluusta.
<p>Kullervo, Kalervon poika, sill&#228; kosti piian pilkan,
<br>piian pilkan, naisen naurun, pahan vaimon palkan maksoi.
<p>Ilmarin iso em&#228;nt&#228; itse loihe itkem&#228;h&#228;n,
<br>sanan virkkoi, noin nimesi: "Pahoin teit s&#228;, paimo parka!
<br>Ajoit kotiot kotihin, suet suurille pihoille!"
<p>Kullervo, Kalervon poika, tuopa tuohon vastaeli:
<br>"Pahoin tein m&#228;, paimen parka, et hyvin, em&#228;nt&#228; parka!
<br>Leivoit sie kivisen leiv&#228;n, kakun paistoit kallioisen:
<br>ve'in veitseni kivehen, karahutin kalliohon
<br>ainoan isoni veitsen, sukukuntani kuraksen!"
<p>Sanoi Ilmarin em&#228;nt&#228;: "Oi sie paimo, armas paimo!
<br>My&#246;styt&#228;p&#228; miettehesi, perin lausu lausehesi,
<br>p&#228;&#228;st&#228; suen suutehista, karhun kynnest&#228; kavista!
<br>Mie sun paioilla parannan, kaatioilla kaunistelen,
<br>sy&#246;t&#228;n voilla, vehn&#228;sill&#228;,rieskamaitosilla;
<br>vuoen sy&#246;t&#228;n raatamatta, toisen ty&#246;lle ty&#246;nt&#228;m&#228;tt&#228;.
<p>"Kun et jou'u p&#228;&#228;st&#228;m&#228;h&#228;n, k&#228;y pian keritt&#228;m&#228;h&#228;n,
<br>kohta kaaun kuolijaksi, muutun mullan muotoiseksi."
<p>Kullervo, Kalervon poika, sanan virkkoi, noin nimesi:
<br>"Kun on kuollet, kuolkosipa, kaotkosi, kun kaonnet!
<br>Sija on maassa mennehill&#228;, kalmassa kaonneihilla,
<br>maata mahtavaisimmanki, leve'imm&#228;nki lev&#228;t&#228;."
<br clear=all><hr noshade><tt>
<CENTER><A HREF="34">Next: Nelj&#228;snelj&#228;tt&#228; runo</A></CENTER><BR>
</BODY>
</HTML>
