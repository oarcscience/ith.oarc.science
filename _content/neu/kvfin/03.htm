<HTML>
<HEAD>
<TITLE>Kolmas runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune03">English</A>&nbsp;
<A HREF="02">Previous</A>&nbsp;
<A HREF="04">Next</A>&nbsp;
</SMALL></CENTER>
<HR>
<CENTER><H1>Kolmas runo</H1></CENTER>
<p>Vaka vanha V&#228;in&#228;m&#246;inen elelevi aikojansa
<br>noilla V&#228;in&#246;l&#228;n ahoilla, Kalevalan kankahilla.
<br>Laulelevi virsi&#228;ns&#228;, laulelevi, taitelevi.
<p>Lauloi p&#228;iv&#228;t p&#228;&#228;ksytysten, yhytysten y&#246;t saneli
<br>muinaisia muisteloita, noita syntyj&#228; syvi&#228;,
<br>joit' ei laula kaikki lapset, ymm&#228;rr&#228; yhet urohot
<br>t&#228;ll&#228; inhalla i&#228;ll&#228;, katovalla kannikalla.
<p>Kauas kuuluvi sanoma, ulos viestit vier&#228;ht&#228;v&#228;t
<br>V&#228;in&#228;m&#246;isen laulannasta, urohon osoannasta.
<br>Viestit vier&#228;hti suvehen, sai sanomat Pohjolahan.
<p>Olipa nuori Joukahainen, laiha poika lappalainen.
<br>Se k&#228;vi kyl&#228;ss&#228; kerran; kuuli kummia sanoja,
<br>lauluja laeltavaksi, parempia pantavaksi
<br>noilla V&#228;in&#246;l&#228;n ahoilla, Kalevalan kankahilla,
<br>kuin mit&#228; itseki tiesi, oli oppinut isolta.
<p>Tuo tuosta kovin pahastui, kaiken aikansa kaehti
<br>V&#228;in&#228;m&#246;ist&#228; laulajaksi paremmaksi itse&#228;ns&#228;.
<br>Jo tuli emonsa luoksi, luoksi valtavanhempansa.
<br>L&#228;hte&#228;ksens&#228; k&#228;kesi, tullaksensa toivotteli
<br>noille V&#228;in&#246;l&#228;n tuville kera V&#228;in&#246;n voitteloille.
<p>Iso kielti poikoansa, iso kielti, emo ep&#228;si
<br>l&#228;htem&#228;st&#228; V&#228;in&#246;l&#228;h&#228;n kera V&#228;in&#246;n voitteloille:
<br>"Siell&#228; silma lauletahan, lauletahan, lausitahan
<br>suin lumehen, p&#228;in vitihin, kourin ilmahan kovahan,
<br>k&#228;sin k&#228;&#228;ntym&#228;tt&#246;m&#228;ksi, jaloin liikkumattomaksi."
<p>Sanoi nuori Joukahainen: "Hyv&#228;p&#228; isoni tieto,
<br>emoni sit&#228;i parempi, oma tietoni ylinn&#228;.
<br>Jos tahon tasalle panna, miesten verroille vet&#228;it&#228;,
<br>itse laulan laulajani, sanelen sanelijani:
<br>laulan laulajan parahan pahimmaksi laulajaksi,
<br>jalkahan kiviset keng&#228;t, puksut puiset lantehille,
<br>kiviriipan rinnan p&#228;&#228;lle, kiviharkon hartioille,
<br>kivihintahat k&#228;tehen, p&#228;&#228;h&#228;n paatisen kyp&#228;r&#228;n."
<p>Siit&#228; l&#228;ksi, ei totellut. Otti ruunansa omansa,
<br>jonka turpa tulta iski, s&#228;keni&#228; s&#228;&#228;rivarret;
<br>valjasti tulisen ruunan korjan kultaisen etehen.
<br>Itse istuvi rekehen, kohennaikse korjahansa,
<br>iski virkkua vitsalla, heitti helmiruoskasella.
<br>L&#228;ksi virkku vierem&#228;h&#228;n, hevonen helett&#228;m&#228;h&#228;n.
<p>Ajoa suhuttelevi. Ajoi p&#228;iv&#228;n, ajoi toisen,
<br>ajoi kohta kolmannenki. Jo p&#228;iv&#228;n&#228; kolmantena
<br>p&#228;&#228;tyi V&#228;in&#246;l&#228;n ahoille, Kalevalan kankahille.
<p>Vaka vanha V&#228;in&#228;m&#246;inen, tiet&#228;j&#228; i&#228;n-ikuinen,
<br>oli teittens&#228; ajaja, matkojensa mittelij&#228;
<br>noilla V&#228;in&#246;l&#228;n ahoilla, Kalevalan kankahilla.
<p>Tuli nuori Joukahainen, ajoi tiell&#228; vastatusten:
<br>tarttui aisa aisan p&#228;&#228;h&#228;n, rahe rahkehen takistui,
<br>l&#228;nget puuttui l&#228;nkil&#246;ihin, vemmel vempelen nen&#228;h&#228;n.
<p>Siit&#228; siin&#228; seisotahan, seisotahan, mietit&#228;h&#228;n...
<br>vesi vuoti vempelest&#228;, usva aisoista usisi.
<p>Kysyi vanha V&#228;in&#228;m&#246;inen: "Kuit' olet sin&#228; sukua,
<br>kun tulit tuhmasti etehen, vastahan varattomasti?
<br>S&#228;ret l&#228;nget l&#228;nk&#228;puiset, vesapuiset vempelehet,
<br>korjani pilastehiksi, r&#228;m&#228;ksi re'en retukan!"
<p>Silloin nuori Joukahainen sanan virkkoi, noin nimesi:
<br>"Mie olen nuori Joukahainen. Vaan sano oma sukusi:
<br>kuit' olet sin&#228; sukua, kuta, kurja, joukkioa?"
<p>Vaka vanha V&#228;in&#228;m&#246;inen jo tuossa nimittelihe.
<br>Sai siit&#228; sanoneheksi: "Kun liet nuori Joukahainen,
<br>ve&#228;ite syrj&#228;h&#228;n v&#228;h&#228;isen! Sie olet nuorempi minua."
<p>Silloin nuori Joukahainen sanan virkkoi, noin nimesi:
<br>"V&#228;h&#228; on miehen nuoruuesta, nuoruuesta, vanhuuesta!
<p>Kumpi on tieolta parempi, muistannalta mahtavampi,
<br>sep' on tiell&#228; seisokahan, toinen tielt&#228; siirtyk&#228;h&#228;n.
<br>Lienet vanha V&#228;in&#228;m&#246;inen, laulaja i&#228;n-ikuinen,
<br>ruvetkamme laulamahan, saakamme sanelemahan,
<br>mies on miest&#228; oppimahan, toinen toista voittamahan!"
<p>Vaka vanha V&#228;in&#228;m&#246;inen sanan virkkoi, noin nimesi:
<br>"Mit&#228;p&#228; minusta onpi laulajaksi, taitajaksi!
<br>Ain' olen aikani elellyt n&#228;ill&#228; yksill&#228; ahoilla,
<br>kotipellon pientarilla kuunnellut kotik&#228;ke&#228;.
<br>Vaan kuitenki kaikitenki sano korvin kuullakseni:
<br>mit&#228; sie enint&#228; tie&#228;t, yli muien ymm&#228;rtelet?"
<p>Sanoi nuori Joukahainen: "Tie&#228;np&#228; min&#228; jotaki!
<br>Sen on tie&#228;n selv&#228;llehen, tajuelen tarkoillehen:
<br>repp&#228;n&#228; on liki lakea, liki lieska kiukoata.
<p>"Hyv&#228; on hylkehen ele&#228;, ve'en koiran viehkuroia:
<br>luotansa lohia sy&#246;pi, sivultansa siikasia.
<p>"Siiall' on sile&#228;t pellot, lohella laki tasainen.
<br>Hauki hallalla kutevi, kuolasuu kovalla s&#228;&#228;ll&#228;.
<br>Ahven arka, kyrmyniska sykysyt syvill&#228; uipi,
<br>kes&#228;t kuivilla kutevi, rantasilla rapsehtivi.
<p>"Kun ei tuosta kyllin liene, viel&#228; tie&#228;n muunki tieon,
<br>arvoan yhen asian: pohjola porolla kynti,
<br>etel&#228; em&#228;hevolla, takalappi tarvahalla.
<br>Tie&#228;n puut Pisan m&#228;ell&#228;, hongat Hornan kalliolla:
<br>pitk&#228;t on puut Pisan m&#228;ell&#228;, hongat Hornan kalliolla.
<p>"Kolme on koskea kovoa, kolme j&#228;rve&#228; jaloa,
<br>kolme vuorta korkeata t&#228;m&#228;n ilman kannen alla:
<br>H&#228;mehess' on H&#228;ll&#228;py&#246;r&#228;, Kaatrakoski Karjalassa;
<br>ei ole Vuoksen voittanutta, yli k&#228;ynytt&#228; Imatran."
<p>Sanoi vanha V&#228;in&#228;m&#246;inen: "Lapsen tieto, naisen muisti,
<br>ei ole partasuun urohon eik&#228; miehen naisekkahan!
<br>Sano syntyj&#228; syvi&#228;, asioita ainoisia!"
<p>Se on nuori Joukahainen sanan virkkoi, noin nimesi:
<br>"Tie&#228;n m&#228; tiaisen synnyn, tie&#228;n linnuksi tiaisen,
<br>kyyn viher&#228;n k&#228;&#228;rmeheksi, kiiskisen ve'en kalaksi.
<br>Rauan tie&#228;n raukeaksi, mustan mullan muikeaksi,
<br>varin veen on vaikeaksi, tulen polttaman pahaksi.
<p>"Vesi on vanhin voitehista, kosken kuohu katsehista,
<br>itse Luoja loitsijoista, Jumala parantajista.
<p>"Vuoresta on vetosen synty, tulen synty taivosesta,
<br>alku rauan ruostehesta, vasken kanta kalliosta.
<p>"M&#228;t&#228;s on m&#228;rk&#228; maita vanhin, paju puita ensimm&#228;inen,
<br>hongan juuri huonehia, paatonen patarania."
<p>Vaka vanha V&#228;in&#228;m&#246;inen itse tuon sanoiksi virkki:
<br>"Muistatko mit&#228; enemmin, vain jo loppuivat lorusi?"
<p>Sanoi nuori Joukahainen: "Muistan viel&#228;ki v&#228;h&#228;isen!
<br>Muistanpa ajan mokoman, kun olin merta kynt&#228;m&#228;ss&#228;,
<br>meren kolkot kuokkimassa, kalahauat kaivamassa,
<br>sy&#228;nveet syvent&#228;m&#228;ss&#228;, lampiveet on laskemassa,
<br>m&#228;et myller&#246;itt&#228;m&#228;ss&#228;, louhet luomassa kokohon.
<p>"Viel' olin miesn&#228; kuuentena, seitsem&#228;nten&#228; urosna
<br>t&#228;t&#228; maata saataessa, ilmoa suettaessa,
<br>ilman pielt&#228; pist&#228;m&#228;ss&#228;, taivon kaarta kantamassa,
<br>kuuhutta kulettamassa, aurinkoa auttamassa,
<br>otavaa ojentamassa, taivoa t&#228;hitt&#228;m&#228;ss&#228;."
<p>Sanoi vanha V&#228;in&#228;m&#246;inen: "Sen varsin valehtelitki!
<br>Ei sinua silloin n&#228;hty, kun on merta kynnettihin,
<br>meren kolkot kuokittihin, kalahauat kaivettihin,
<br>sy&#228;nveet syvennettihin, lampiveet on laskettihin,
<br>m&#228;et myller&#246;itettihin, louhet luotihin kokohon.
<p>"Eik&#228; lie sinua n&#228;hty, ei lie n&#228;hty eik&#228; kuultu
<br>t&#228;t&#228; maata saataessa, ilmoa suettaessa,
<br>ilman pielt&#228; pistett&#228;iss&#228;, taivon kaarta kannettaissa,
<br>kuuhutta kuletettaissa, aurinkoa autettaissa,
<br>otavaa ojennettaissa, taivoa t&#228;hitett&#228;iss&#228;."
<p>Se on nuori Joukahainen tuosta tuon sanoiksi virkki:
<br>"Kun ei lie minulla mielt&#228;, kysyn mielt&#228; miekaltani.
<br>Oi on vanha V&#228;in&#228;m&#246;inen, laulaja laveasuinen!
<br>L&#228;he miekan mittel&#246;h&#246;n, k&#228;yp&#228; kalvan katselohon!"
<p>Sanoi vanha V&#228;in&#228;m&#246;inen: "En noita pahoin pel&#228;nne
<br>miekkojasi, mieli&#228;si, tuuriasi, tuumiasi.
<br>Vaan kuitenki kaikitenki l&#228;he en miekan mittel&#246;h&#246;n
<br>sinun kanssasi, katala, kerallasi, kehno raukka."
<p>Siin&#228; nuori Joukahainen murti suuta, v&#228;&#228;nti p&#228;&#228;t&#228;,
<br>murti mustoa haventa. Itse tuon sanoiksi virkki:
<br>"Ken ei k&#228;y miekan mittel&#246;h&#246;n, l&#228;he ei kalvan
<br>katselohon,
<br>sen min&#228; siaksi laulan, alak&#228;rs&#228;ksi asetan.
<br>Panen semmoiset urohot sen sik&#228;li, tuon t&#228;k&#228;li,
<br>sorran sontatunkiohon, l&#228;&#228;v&#228;n nurkkahan nutistan."
<p>Siit&#228; suuttui V&#228;in&#228;m&#246;inen, siit&#228; suuttui ja h&#228;pesi.
<br>Itse loihe laulamahan, sai itse sanelemahan:
<br>ei ole laulut lasten laulut, lasten laulut, naisten naurut,
<br>ne on partasuun urohon, joit' ei laula kaikki lapset
<br>eik&#228; pojat puoletkana, kolmannetkana kosijat
<br>t&#228;ll&#228; inhalla i&#228;ll&#228;, katovalla kannikalla.
<p>Lauloi vanha V&#228;in&#228;m&#246;inen: j&#228;rvet l&#228;ikkyi, maa j&#228;risi,
<br>vuoret vaskiset vapisi, paaet vahvat paukahteli,
<br>kalliot kaheksi lenti, kivet rannoilla rakoili.
<p>Lauloi nuoren Joukahaisen: vesat lauloi vempelehen,
<br>pajupehkon l&#228;nkil&#246;ihin, raiat rahkehen nen&#228;h&#228;n.
<br>Lauloi korjan kultalaian: lauloi lampihin haoiksi;
<br>lauloi ruoskan helmiletkun meren rantaruokosiksi;
<br>lauloi laukkip&#228;&#228;n hevosen kosken rannalle kiviksi.
<p>Lauloi miekan kultakahvan salamoiksi taivahalle,
<br>siit&#228; jousen kirjavarren kaariksi vesien p&#228;&#228;lle,
<br>siit&#228; nuolensa sulitut havukoiksi kiit&#228;viksi,
<br>siit&#228; koiran koukkuleuan, sen on maahan maakiviksi.
<p>Lakin lauloi miehen p&#228;&#228;st&#228; pilven pystyp&#228;&#228; kokaksi;
<br>lauloi kintahat k&#228;est&#228; umpilammin lumpehiksi,
<br>siit&#228; haljakan sinisen hattaroiksi taivahalle,
<br>vy&#246;lt&#228; ussakan utuisen halki taivahan t&#228;hiksi.
<p>Itsen lauloi Joukahaisen: lauloi suohon suoniv&#246;ist&#228;,
<br>niittyhyn nivuslihoista, kankahasen kainaloista.
<p>Jo nyt nuori Joukahainen jopa tiesi jotta tunsi:
<br>tiesi tielle tullehensa, matkallen osannehensa
<br>voittelohon, laulelohon kera vanhan V&#228;in&#228;m&#246;isen.
<p>Jaksoitteli jalkoansa: eip&#228; jaksa jalka nousta;
<br>toki toistakin yritti: siin' oli kivinen kenk&#228;.
<p>Siit&#228; nuoren Joukahaisen jopa tuskaksi tulevi,
<br>l&#228;ylemm&#228;ksi lankeavi. Sanan virkkoi, noin nimesi:
<br>"Oi on viisas V&#228;in&#228;m&#246;inen, tiet&#228;j&#228; i&#228;n-ikuinen!
<br>Py&#246;rryt&#228; pyh&#228;t sanasi, per&#228;yt&#228; lausehesi!
<br>P&#228;&#228;st&#228; t&#228;st&#228; p&#228;lk&#228;h&#228;st&#228;, t&#228;st&#228; seikasta selit&#228;!
<br>Panenpa parahan makson, annan lunnahat lujimmat."
<p>Sanoi vanha V&#228;in&#228;m&#246;inen: "Niin mit&#228; minullen annat,
<br>jos py&#246;rr&#228;n pyh&#228;t sanani, per&#228;yt&#228;n lauseheni,
<br>p&#228;&#228;st&#228;n siit&#228; p&#228;lk&#228;h&#228;st&#228;, siit&#228; seikasta selit&#228;n?"
<p>Sanoi nuori Joukahainen: "Onp' on mulla kaarta kaksi,
<br>jousta kaksi kaunokaista; yks' on ly&#246;m&#228;h&#228;n rive&#228;,
<br>toinen tarkka ammunnalle. Ota niist&#228; jompikumpi!"
<p>Sanoi vanha V&#228;in&#228;m&#246;inen: "Huoli en, hurja, jousistasi,
<br>en, katala, kaaristasi! On noita itsell&#228;niki
<br>joka sein&#228; seisoteltu, joka vaarnanen varottu:
<br>miehitt&#228; mets&#228;ss&#228; k&#228;yv&#228;t, urohitta ulkot&#246;ill&#228;."
<br>Lauloi nuoren Joukahaisen, lauloi siit&#228;ki syvemm&#228;.
<p>Sanoi nuori Joukahainen: "Onp' on mulla purtta kaksi,
<br>kaksi kaunoista venoa; yks' on kiistassa kepe&#228;,
<br>toinen paljo kannattava. Ota niist&#228; jompikumpi!"
<p>Sanoi vanha V&#228;in&#228;m&#246;inen: "Enp' on huoli pursistasi,
<br>venehist&#228;si valita! On noita itsell&#228;niki
<br>joka tela tempaeltu, joka lahtema laottu,
<br>mik&#228; tuulella tukeva, mik&#228; vastas&#228;&#228;n menij&#228;."
<br>Lauloi nuoren Joukahaisen, lauloi siit&#228;ki syvemm&#228;.
<p>Sanoi nuori Joukahainen: "On mulla oritta kaksi,
<br>kaksi kaunoista hepoa; yks' on juoksulle jalompi,
<br>toinen raisu rahkehille. Ota niist&#228; jompikumpi!"
<p>Sanoi vanha V&#228;in&#228;m&#246;inen: "En huoli hevosiasi,
<br>sure en sukkajalkojasi! On noita itsell&#228;niki
<br>joka soimi solmieltu, joka tanhua taluttu:
<br>vesi selv&#228; selk&#228;luilla, rasvalampi lautasilla."
<br>Lauloi nuoren Joukahaisen, lauloi siit&#228;ki syvemm&#228;.
<p>Sanoi nuori Joukahainen: "Oi on vanha V&#228;in&#228;m&#246;inen!
<br>Py&#246;rryt&#228; pyh&#228;t sanasi, per&#228;yt&#228; lausehesi!
<br>Annan kultia kyp&#228;rin, hope'ita huovan t&#228;yen,
<br>isoni soasta saamat, taluttamat tappelosta."
<p>Sanoi vanha V&#228;in&#228;m&#246;inen: "En huoli hope'itasi,
<br>kysy en, kurja, kultiasi! On noita itsell&#228;niki
<br>joka aitta ahtaeltu, joka vakkanen varottu:
<br>ne on kullat kuun-ikuiset, p&#228;iv&#228;n-polviset hopeat."
<br>Lauloi nuoren Joukahaisen, lauloi siit&#228;ki syvemm&#228;.
<p>Sanoi nuori Joukahainen: "Oi on vanha V&#228;in&#228;m&#246;inen!
<br>P&#228;&#228;st&#228; t&#228;st&#228; p&#228;lk&#228;h&#228;st&#228;, t&#228;st&#228; seikasta selit&#228;!
<br>Annan aumani kotoiset, heit&#228;n hietapeltoseni
<br>oman p&#228;&#228;ni p&#228;&#228;stimeksi, itseni lunastimeksi."
<p>Sanoi vanha V&#228;in&#228;m&#246;inen: "En halaja aumojasi,
<br>herj&#228;, hietapeltojasi! On noita itsell&#228;niki,
<br>peltoja joka per&#228;ll&#228;, aumoja joka aholla.
<br>Omat on paremmat pellot, omat aumat armahammat."
<br>Lauloi nuoren Joukahaisen, lauloi ainakin alemma.
<p>Siit&#228; nuori Joukahainen toki viimein tuskastui,
<br>kun oli leuan liettehess&#228;, parran paikassa pahassa,
<br>suun on suossa, sammalissa, hampahin haon per&#228;ss&#228;.
<p>Sanoi nuori Joukahainen: "Oi on viisas V&#228;in&#228;m&#246;inen,
<br>tiet&#228;j&#228; i&#228;n-ikuinen! Laula jo laulusi takaisin,
<br>heit&#228; viel&#228; heikko henki, laske t&#228;&#228;lt&#228; pois minua!
<br>Virta jo jalkoa vet&#228;vi, hiekka silmi&#228; hiovi.
<p>"Kun py&#246;rr&#228;t pyh&#228;t sanasi, luovuttelet luottehesi,
<br>annan Aino siskoseni, lainoan emoni lapsen
<br>sulle pirtin pyyhkij&#228;ksi, lattian lakaisijaksi,
<br>hulikkojen huuhtojaksi, vaippojen viruttajaksi,
<br>kutojaksi kultavaipan, mesileiv&#228;n leipojaksi."
<p>Siit&#228; vanha V&#228;in&#228;m&#246;inen ihastui ikihyv&#228;ksi,
<br>kun sai neion Joukahaisen vanhan p&#228;iv&#228;ns&#228; varaksi.
<p>Istuiksen ilokivelle, laulupaaelle paneikse.
<br>Lauloi kotvan, lauloi toisen, lauloi kotvan kolmannenki:
<br>py&#246;rti pois pyh&#228;t sanansa, perin laski lausehensa.
<p>P&#228;&#228;si nuori Joukahainen, p&#228;&#228;si leuan liettehest&#228;,
<br>parran paikasta pahasta, hevonen kosken kivest&#228;,
<br>reki rannalta haosta, ruoska rannan ruokosesta.
<p>Kohoeli korjahansa, reutoihe rekosehensa;
<br>l&#228;ksi mielell&#228; pahalla, sy&#228;mell&#228; synke&#228;ll&#228;
<br>luoksi armahan emonsa, tyk&#246; valtavanhempansa.
<p>Ajoa karittelevi. Ajoi kummasti kotihin:
<br>rikki riihe'en rekens&#228;, aisat poikki portahasen.
<p>Alkoi &#228;iti arvaella, isonen sanan sanovi:
<br>"Suottapa rikoit rekesi, tahallasi aisan taitoit!
<br>Mit&#228;p&#228; kummasti kuletki, tulet tuhmasti kotihin?"
<p>Tuossa nuori Joukahainen itke&#228; vetistelevi
<br>alla p&#228;in, pahoilla mielin, kaiken kallella kyp&#228;rin
<br>sek&#228; huulin hyypynyisin, nen&#228;n suulle langennuisen.
<p>Emo enn&#228;tti kysy&#228;, vaivan n&#228;hnyt vaaitella:
<br>"Mit&#228; itket, poikueni, nuorna saamani, nureksit,
<br>olet huulin hyypynyisin, nen&#228;n suulle langennuisen?"
<p>Sanoi nuori Joukahainen: "Oi on maammo, kantajani!
<br>Jo on syyt&#228; syntynynn&#228;, taikoja tapahtununna,
<br>syyt&#228; kyllin itke&#228;ni, taikoja nureksiani!
<br>Tuot' itken t&#228;m&#228;n ik&#228;ni, puhki polveni murehin:
<br>annoin Aino siskoseni, lupasin emoni lapsen
<br>V&#228;in&#228;m&#246;iselle varaksi, laulajalle puolisoksi,
<br>turvaksi tutisevalle, suojaksi sopenkululle."
<p>Emo kahta k&#228;mment&#228;ns&#228; hykersi molempiansa;
<br>sanan virkkoi, noin nimesi: "El&#228; itke, poikueni!
<br>Ei ole itkett&#228;vi&#228;, suuresti surettavia:
<br>tuota toivoin tuon ik&#228;ni, puhki polveni halasin
<br>sukuhuni suurta miest&#228;, rotuhuni rohkeata,
<br>v&#228;vykseni V&#228;in&#228;m&#246;ist&#228;, laulajata langokseni."
<p>Sisar nuoren Joukahaisen itse itkullen apeutui.
<br>Itki p&#228;iv&#228;n, itki toisen poikkipuolin portahalla;
<br>itki suuresta surusta, apeasta miel'alasta.
<p>Sai emo sanelemahan: "Mit&#228; itket, Ainoseni,
<br>kun olet saava suuren sulhon, miehen korkean kotihin
<br>ikkunoillen istujaksi, lautsoille lavertajaksi?"
<p>Tuon tyt&#228;r sanoiksi virkki: "Oi emoni, kantajani!
<br>Itkenp&#228; min&#228; jotaki: itken kassan kauneutta,
<br>tukan nuoren tuuheutta, hivuksien hienoutta,
<br>jos ne pienn&#228; peitet&#228;h&#228;n, katetahan kasvavana.
<p>"Tuotapa ik&#228;ni itken, tuota p&#228;iv&#228;n armautta,
<br>suloutta kuun komean, ihanuutta ilman kaiken,
<br>jos oisi nuorna j&#228;tt&#228;minen, lapsena unohtaminen
<br>veikon veistotanterille, ison ikkunan aloille."
<p>Sanovi emo tyt&#246;lle, lausui vanhin lapsellensa:
<br>"Mene, huima, huolinesi, ep&#228;kelpo, itkuinesi!
<br>Ei ole syyt&#228; synkisty&#228;, aihetta apeutua.
<br>Paistavi Jumalan p&#228;iv&#228; muuallaki maailmassa,
<br>ei isosi ikkunoilla, veikkosi ver&#228;j&#228;n suulla.
<br>My&#246;s on marjoja m&#228;ell&#228;, ahomailla mansikoita
<br>poimia sinun poloisen ilmassa etemp&#228;n&#228;ki,
<br>ei aina ison ahoilla, veikon viertokankahilla."
<br clear=all><hr noshade><tt>
<CENTER><A HREF="04">Next: Nelj&#228;s runo</A></CENTER><BR>
</BODY>
</HTML>
