<HTML>
<HEAD>
<TITLE>Kuudes runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune06">English</A>&nbsp;
<A HREF="05">Previous</A>&nbsp;
<A HREF="07">Next</A>&nbsp;
</SMALL></CENTER>
<HR>
<CENTER><H1>Kuudes runo</H1></CENTER>
<p>Vaka vanha V&#228;in&#228;m&#246;inen l&#228;hte&#228;ksens&#228; k&#228;kesi
<br>tuonne kylm&#228;h&#228;n kyl&#228;h&#228;n, pime&#228;h&#228;n Pohjolahan.
<p>Otti olkisen orihin, hernevartisen hevosen,
<br>pisti suitset kullan suuhun, p&#228;itsens&#228; hopean p&#228;&#228;h&#228;n:
<br>itse istuvi sel&#228;lle, l&#246;ihe reisin ratsahille.
<br>Ajoa hyryttelevi, matkoansa mittelevi
<br>orihilla olkisella, hernevarrella hevolla.
<p>Ajoi V&#228;in&#246;l&#228;n ahoja, Kalevalan kankahia:
<br>hepo juoksi, matka joutui, koti j&#228;&#228;pi, tie lyheni.
<br>Jo ajoi meren sel&#228;lle, ulapalle aukealle
<br>kapioisen kastumatta, vuohisen vajoumatta.
<p>Olipa nuori Joukahainen, laiha poika lappalainen.
<br>Piti viikoista vihoa, ylen kauaista kaetta
<br>kera vanhan V&#228;in&#228;m&#246;isen, p&#228;&#228;lle laulajan ikuisen.
<p>Laativi tulisen jousen, jalon kaaren kaunistavi:
<br>kaaren rauasta rakenti, vaskesta sel&#228;n valavi;
<br>noita on kullalla kuvaili, hopealla huolitteli.
<p>Mist&#228; siihen nauhan saapi, kusta j&#228;ntehen tapasi?
<br>Hiien hirven suoniloista, Lemmon liinanuorasista!
<p>Sai kaaren kanineheksi, jousen varsin valmihiksi.
<br>Kaari on kaunihin n&#228;k&#246;inen, jousi jonki maksavainen:
<br>hevonen sel&#228;ll&#228; seisoi, varsa juoksi vartta my&#246;ten,
<br>kapo kaarella makasi, j&#228;n&#246; j&#228;ntimen sijassa.
<p>Vuoli piili&#228; pinosen, kolmisulkia kokosen:
<br>varret tammesta vanuvi, p&#228;&#228;t tekevi tervaksesta.
<br>Mink&#228; saapi valmihiksi, sen sitte sulittelevi
<br>p&#228;&#228;skyn pienill&#228; sulilla, varpusen vivustimilla.
<p>Karkaeli nuoliansa, puretteli piili&#228;ns&#228;
<br>maon mustissa mujuissa, k&#228;&#228;rmehen k&#228;hyveriss&#228;.
<p>Sai vasamat valmihiksi, jousen j&#228;nnitelt&#228;v&#228;ksi.
<br>Siit&#228; vuotti V&#228;in&#228;m&#246;ist&#228;, saavaksi suvantolaista;
<br>vuotti illan, vuotti aamun, vuotti kerran keskip&#228;iv&#228;n.
<p>Viikon vuotti V&#228;in&#228;m&#246;ist&#228;, viikon vuotti, ei v&#228;synyt,
<br>istuellen ikkunoissa, valvoen vajojen p&#228;iss&#228;,
<br>kuunnellen kujan per&#228;ll&#228;, vahtaellen vainiolla,
<br>viini nuolia sel&#228;ss&#228;, hyv&#228; kaari kainalossa.
<p>Vuotteli ulompanaki, talon toisen tuolla puolla:
<br>nen&#228;ss&#228; tulisen niemen, tulikaiskun kainalossa,
<br>korvalla tulisen kosken, pyh&#228;n virran viertimell&#228;.
<p>Niin p&#228;iv&#228;n&#228; muutamana, huomenna moniahana
<br>loi silm&#228;ns&#228; luotehelle, k&#228;&#228;nti p&#228;&#228;t&#228; p&#228;iv&#228;n alle;
<br>keksi mustasen merell&#228;, sinerv&#228;isen lainehilla:
<br>"Onko se i&#228;ss&#228; pilvi, p&#228;iv&#228;n koite koillisessa?"
<p>Ei ollut i&#228;ss&#228; pilvi, p&#228;iv&#228;n koite koillisessa:
<br>oli vanha V&#228;in&#228;m&#246;inen, laulaja i&#228;n-ikuinen,
<br>matkoava Pohjolahan, kulkeva Pimentolahan
<br>orihilla olkisella, hernevarrella hevolla.
<p>Tuop' on nuori Joukahainen, laiha poika lappalainen,
<br>jou'utti tulisen jousen, koppoi kaaren kaunihimman
<br>p&#228;&#228;n varalle V&#228;in&#228;m&#246;isen, surmaksi suvantolaisen.
<p>Enn&#228;tti emo kysy&#228;, vanhempansa tutkaella:
<br>"Kellen jousta jouahutat, kaarta rauta rauahutat?"
<p>Tuop' on nuori Joukahainen sanan virkkoi, noin nimesi:
<br>"Tuohon jousta jouahutan, kaarta rauta rauahutan:
<br>p&#228;&#228;n varalle V&#228;in&#228;m&#246;isen, surmaksi suvantolaisen.
<br>Ammun vanhan V&#228;in&#228;m&#246;isen, lasken laulajan ikuisen
<br>l&#228;pi sy&#228;men, maksan kautta, halki hartiolihojen."
<p>Emo kielti ampumasta, emo kielti ja ep&#228;si:
<br>"El&#228; ammu V&#228;in&#228;m&#246;ist&#228;, kaota kalevalaista!
<br>V&#228;in&#246; on sukua suurta: lankoni sisaren poika.
<p>"Ampuisitko V&#228;in&#228;m&#246;isen, kaataisit kalevalaisen,
<br>ilo ilmalta katoisi, laulu maalta lankeaisi.
<br>Ilo on ilmalla parempi, laulu maalla laatuisampi,
<br>kuin onpi Manalan mailla, noilla Tuonelan tuvilla."
<p>Tuossa nuori Joukahainen jo v&#228;h&#228;n ajattelevi,
<br>pikkuisen pi&#228;ttelevi: k&#228;si k&#228;ski ampumahan,
<br>k&#228;si k&#228;ski, toinen kielti, sormet suoniset pakotti.
<p>Virkki viimeinki sanoiksi, itse lausui, noin nimesi:
<br>"Kaotkohot jos kahesti kaikki ilmaiset ilomme,
<br>kaikki laulut langetkohot! Varsin ammun, en varanne."
<p>J&#228;nnitti tulisen jousen, veti vaskisen vekaran
<br>vasten polvea vasenta, jalan alta oikeansa.
<br>Veti viinest&#228; vasaman, sulan kolmikoipisesta,
<br>otti nuolen orhe'imman, valitsi parahan varren;
<br>tuon on juonelle asetti, liitti liinaj&#228;ntehelle.
<p>Oikaisi tulisen jousen olallehen oikealle,
<br>asetaiksen ampumahan, ampumahan V&#228;in&#228;m&#246;ist&#228;.
<br>Itse tuon sanoiksi virkki: "Iske nyt, koivuinen sakara,
<br>pet&#228;j&#228;inen selk&#228;, ly&#246;'&#246;s, j&#228;nne liina, lippaellos!
<br>Min k&#228;si alentanehe, sen nuoli ylent&#228;k&#246;h&#246;n;
<br>min k&#228;si ylent&#228;nehe, sen nuoli alentakohon!"
<p>Lekahutti liipaisinta, ampui nuolen ensim&#228;isen:
<br>se meni kovan yl&#228;tse, p&#228;&#228;lt&#228; p&#228;&#228;n on taivahalle,
<br>pilvihin pirajavihin, hattaroihin py&#246;rivihin.
<p>Toki ampui, ei totellut. Ampui toisen nuoliansa:
<br>se meni kovan alatse, alaisehen maa-em&#228;h&#228;n;
<br>tahtoi maa manalle menn&#228;, hietaharju halkiella.
<p>Ampui kohta kolmannenki: k&#228;vi kohti kolmannesti,
<br>sapsohon sinisen hirven alta vanhan V&#228;in&#228;m&#246;isen;
<br>ampui olkisen orihin, hernevartisen hevosen
<br>l&#228;pi l&#228;nkiluun lihoista, kautta kainalon vasemman.
<p>Siit&#228; vanha V&#228;in&#228;m&#246;inen sormin suistuvi sulahan,
<br>k&#228;sin k&#228;&#228;ntyi lainehesen, kourin kuohu'un kohahti
<br>sel&#228;st&#228; sinisen hirven, hernevartisen hevosen.
<p>Nousi siit&#228; suuri tuuli, aalto ankara merell&#228;;
<br>kantoi vanhan V&#228;in&#228;m&#246;isen, uitteli ulomma maasta
<br>noille v&#228;ljille vesille, ulapoille auke'ille.
<p>Siit&#228; nuori Joukahainen itse kielin kerskaeli:
<br>"Et sin&#228;, vanha V&#228;in&#228;m&#246;inen, en&#228;mpi el&#228;vin silmin
<br>sin&#228; ilmoisna ik&#228;n&#228;, kuuna kullan valkeana
<br>astu V&#228;in&#246;l&#228;n ahoja, Kalevalan kankahia!
<p>"Kupli nyt siell&#228; kuusi vuotta, seuro seitsem&#228;n kesytt&#228;,
<br>karehi kaheksan vuotta noilla v&#228;ljill&#228; vesill&#228;,
<br>lake'illa lainehilla: vuotta kuusi kuusipuuna,
<br>seitsem&#228;n pet&#228;j&#228;puuna, kannon p&#246;lkkyn&#228; kaheksan!"
<p>Siit&#228; pistihe sis&#228;lle. Sai emo kysyneheksi:
<br>"Joko ammuit V&#228;in&#228;m&#246;isen, kaotit Kalevan poian?"
<p>Tuop' on nuori Joukahainen sanan vastahan sanovi:
<br>"Jo nyt ammuin V&#228;in&#228;m&#246;isen ja kaaoin kalevalaisen,
<br>loin on merta luutimahan, lainetta lakaisemahan.
<br>Tuohon lietohon merehen, aivan aaltojen sekahan
<br>sortui ukko sormillehen, k&#228;&#228;ntyi k&#228;mmenyisillehen;
<br>siit&#228; kyykertyi kylelle, sel&#228;llehen seisottihe
<br>meren aaltojen ajella, meren tyrskyn tyyr&#228;ell&#228;."
<p>Tuon emo sanoiksi virkki: "Pahoin teit sin&#228; poloinen,
<br>kun on ammuit V&#228;in&#228;m&#246;isen, kaotit kalevalaisen,
<br>Suvantolan suuren miehen, Kalevalan kaunihimman!"
<br clear=all><hr noshade><tt>
<CENTER><A HREF="07">Next: Seitsem&#228;s runo</A></CENTER><BR>
</BODY>
</HTML>
