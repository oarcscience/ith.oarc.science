<HTML>
<HEAD>
<TITLE>Kolmaskolmatta runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune23">English</A>&nbsp;
<A HREF="22">Previous</A>&nbsp;
<A HREF="24">Next</A>&nbsp;
</SMALL></CENTER>
<HR>
<CENTER><H1>Kolmaskolmatta runo</H1></CENTER>
<p>Nyt on neiti neuvominen, morsian opastaminen.
<br>Kenp&#228; neien neuvojaksi, impyen opastajaksi?
<p>Osmotar, oleva vaimo, Kalevatar, kaunis impi,
<br>h&#228;np&#228; neitt&#228; neuvomahan, orpoa opastamahan,
<br>miten olla mielev&#228;n&#228;, kuten kuuluna asua,
<br>mielev&#228;n&#228; miehel&#228;ss&#228;, kuuluna anoppelassa.
<p>Saneli sanoilla noilla, lausui noilla lausehilla:
<br>"Morsian, sisarueni, kapulehti, lempyeni!
<br>Kuules, kuin min&#228; sanelen, kielin toisin kertoelen!
<p>"L&#228;het jo, kukka, kulkemahan, mansikka, matelemahan,
<br>verannukka, vierem&#228;h&#228;n, sametti, samoamahan
<br>t&#228;st&#228; kuulusta ko'ista, kaunihista kartanosta;
<br>tulet toisehen talohon, perehesen vierahasen.
<br>Toisin toisessa talossa, muiten muissa vierahissa:
<br>ajatellen astuminen, tuumitellen toimiminen;
<br>ei kuin taaton tanterella, oman maammon manterella,
<br>laksoloissa laulaminen, kujilla kukahtaminen.
<p>"Kun l&#228;het talosta t&#228;st&#228;, muista kaikki muut kalusi,
<br>ne kolme kotihin heit&#228;: p&#228;iv&#228;n-p&#228;&#228;lliset unoset,
<br>emon armahan sanaset, joka kirnun pett&#228;j&#228;iset!
<p>"Kaikki muista muuttelosi  unikonttisi unoha
<br>kotoisille tytt&#228;rille, kotiuunin korvaselle!
<br>Laulut heit&#228; lautsan p&#228;&#228;h&#228;n, ilovirret ikkunoille,
<br>tytt&#246;ys tyvelle vastan, huimuus hurstin hulpiloille,
<br>pankolle pahat tapasi, laiskuutesi lattialle!
<br>Tahikka kaasolle taritse, ty&#246;nn&#228; kaason kainalohon,
<br>kaason vie&#228; vitsikkohon, kantoa kanervikkohon!
<p>"Tapa on uusi ottaminen, entinen unohtaminen:
<br>taattoarmo heitt&#228;minen, appiarmo ottaminen,
<br>alemma kumartaminen, hyv&#228; lause lahjominen.
<p>"Tapa on uusi ottaminen, entinen unohtaminen:
<br>maammoarmo heitt&#228;minen, anopp'armo ottaminen,
<br>alemma kumartaminen, hyv&#228; lause lahjominen.
<p>"Tapa on uusi ottaminen, entinen unohtaminen:
<br>veliarmo heitt&#228;minen, kytyarmo ottaminen,
<br>alemma kumartaminen, hyv&#228; lause lahjominen.
<p>"Tapa on uusi ottaminen, entinen unohtaminen:
<br>sisararmo heitt&#228;minen, natoarmo ottaminen,
<br>alemma kumartaminen, hyv&#228; lause lahjominen.
<p>"Ell&#246;sp&#228; sin&#228; ik&#228;n&#228;, kuuna kullan valkeana
<br>tavatoin talohon menk&#246;, miehuetoin miehel&#228;h&#228;n!
<br>Tapoja talo kysyvi, tapoja talo hyv&#228;ki,
<br>mies on mielt&#228; koittelevi, mies mielt&#228; ani paraski;
<br>&#228;sken tarkka tarvitahan, jos talo ep&#228;tapainen,
<br>ja vakainen vaaitahan, jos on mies ep&#228;p&#228;t&#246;inen.
<p>"Jos ukko susi supussa, akka karhu karsinassa,
<br>kyty kyin&#228; kynnyksell&#228;, nato nauloina pihalla,
<br>sama on arvo antaminen: alemma kumartaminen,
<br>kuin ennen emosi luona, oman taattosi tuvilla
<br>taattoa kumartaminen, maammoasi arvominen.
<p>"Pite&#228; sinun pit&#228;vi p&#228;&#228; tarkka, tanea mieli,
<br>aina ankara ajatus, ymm&#228;rrys yhentasainen,
<br>iltasella silm&#228;t virkut valkeata vaalimahan,
<br>aamusella korvat tarkat kukon &#228;&#228;nt&#228; kuulemahan.
<br>Konsa kukko kerran lauloi, viel' ei toista virkkanunna,
<br>silloin nuorten nousuaika, vanhojen lepu'uaika.
<p>"Kun ei kukko laulakana, ei &#228;&#228;nn&#228; is&#228;nn&#228;n lintu,
<br>pi&#228; kuuta kukkonasi, otavaista oppinasi!
<br>K&#228;y&#246;s ulkona use'in, k&#228;y&#246;s kuuta katsomassa,
<br>otavaista oppimassa, t&#228;hti&#228; t&#228;hy&#228;m&#228;ss&#228;!
<p>"Konsa oike'in otava, sarvet suorahan suvehen,
<br>pursto perin pohjasehen, silloin aikasi sinulla
<br>nousta luota nuoren sulhon, saa'a vierelt&#228; verev&#228;n,
<br>saa'a tulta tuhkasista, valkeata vakkasesta,
<br>tuli puikkohon puhua lienosti levitt&#228;m&#228;tt&#228;.
<p>"Kun ei tulta tuhkasissa, valkeata vakkasessa,
<br>kutkuttele kullaltasi, katkuttele kaunoltasi:
<br>'Anna tulta, armaiseni, valkeata, marjaseni!'
<p>"Saat sa piit&#228; pikkaraisen, tauloa taki v&#228;h&#228;isen:
<br>iske tuli tuikahuta, p&#228;re pihtihin virit&#228;,
<br>l&#228;he l&#228;&#228;v&#228; l&#228;&#228;nim&#228;h&#228;n, raavahat ravitsemahan!
<br>Ammovi anopin lehm&#228;, hirnuvi apen hevonen,
<br>ky'yn lehm&#228; kytk&#228;isevi, naukuvi naon vasikka
<br>hein&#228;n hienon heitt&#228;j&#228;ist&#228;, apilan ojentajaista.
<p>"K&#228;y kujaset kuurullasi, l&#228;&#228;v&#228;t l&#228;nk&#228;m&#246;isill&#228;si,
<br>sy&#246;t&#228; lehm&#228;t leyhke&#228;sti, lammaskarja lauhkeasti!
<br>Olet lehmille ojenna, juomat vaivaisten vasoille,
<br>varsoille valitut korret, karitsoille hienot hein&#228;t!
<br>El&#228;k&#228; sioille singu, el&#228; potki porsahia:
<br>kanna kaukalo sioille, purtilonsa porsahille!
<p>"El&#228; l&#228;&#228;v&#228;ss&#228; lepe&#228;, lamo lammaskarsinassa!
<br>Kun olet l&#228;&#228;v&#228;n l&#228;&#228;ninynn&#228;, katsonunna karjan kaiken,
<br>jo jou'u takaisin tuolta, tule tuiskuna tupahan!
<br>Siell' on lapsi itkem&#228;ss&#228;, pieni peitetten sis&#228;ss&#228;,
<br>eik&#228; lausu lapsi rukka, saata kielet&#246;in sanoa,
<br>onko vilu taikka n&#228;lk&#228; tahi muu tapahtumainen,
<br>ennenkuin tulevi tuttu, kuulevi emonsa &#228;&#228;nen.
<p>"Vaan tupahan tullessasi tule nelj&#228;n&#228; tupahan:
<br>vesikappanen k&#228;ess&#228;, lehtiluuta kainalossa,
<br>tulitikku hampahissa  itse ollet nelj&#228;nten&#228;.
<p>"Ala sillat siivoella, lautalattiat la'aista:
<br>visko vett&#228; lattialle, el&#228; visko lapsen p&#228;&#228;lle!
<br>N&#228;hnet lapsen lattialla, jos kohta k&#228;lynki lapsi:
<br>nosta lapsi lautsaselle, pese silm&#228;t, p&#228;&#228; silit&#228;,
<br>anna leipe&#228; k&#228;tehen, vuole voita leiv&#228;n p&#228;&#228;lle!
<br>Kun ei leipe&#228; talossa, anna lastunen k&#228;tehen!
<p>"Kun saat p&#246;ytien pesohon viikon p&#228;&#228;st&#228; viimeist&#228;ki,
<br>pese p&#246;y&#228;t, laiat muista, jalkoja el&#228; unoha!
<br>Lautsaset vesin valele, sein&#228;t siivin siivoele,
<br>lautsat kaikki laitoinensa, sein&#228;t pitkin juomuinensa!
<p>"Mi on p&#246;y&#228;ll&#228; p&#246;ly&#228;, mi tomua ikkunoilla,
<br>nep&#228; siivell&#228; sipaise, vet&#228;ise vesitukolla,
<br>etteip&#228; tomu tomaha, p&#246;ly kattohon p&#246;l&#228;h&#228;!
<p>"Karista katosta karstat, noet nuoho kiukahasta,
<br>pi&#228; patsas muistossasi el&#228;k&#228; orsia unoha,
<br>ett&#228; tuntuisi tuvaksi, asunnoksi arvattaisi!
<p>"Kuules, neiti, kuin sanelen, kuin sanelen, kuin puhelen!
<br>El&#228; suihki sutsunatta el&#228;k&#228; r&#228;&#228;mi r&#228;tsin&#228;tt&#228;,
<br>el&#228; liiku liinasetta, el&#228; keng&#228;tt&#228; kehaja!
<br>Tuosta sulho suuttuneisi, mies nuori nuristuneisi.
<p>"Noita sie kovin varaja pihlajaisia pihalla!
<br>Pyh&#228;t on pihlajat pihalla, pyh&#228;t oksat pihlajissa,
<br>pyh&#228;t lehv&#228;t oksasilla, marjaset sit&#228;i pyhemm&#228;t,
<br>joilla neitt&#228; neuvotahan, orpoa opetetahan
<br>nuoren miehen mielt&#228; my&#246;ten, sulhosen sy&#228;nt&#228; my&#246;ten.
<p>"Pi&#228; herk&#228;t hiiren korvat, ter&#228;v&#228;t jalat j&#228;niksen!
<br>Niska nuori notkuttele, kaula kaunis kaarruttele
<br>kuni kasvava kataja tahi tuore tuomen latva!
<p>"Valvoa sinun pit&#228;vi, aina valvoa, varoa,
<br>ettet pyri pyllyllesi, pankon p&#228;&#228;h&#228;n pitk&#228;llesi
<br>etk&#228; vaivu vaattehille, veteleite vuotehelle!
<p>"Kyty kynn&#246;lt&#228; tulevi, appi aitojen panolta,
<br>urohosi ulkot&#246;ilt&#228;, kaunosi kasen ajolta:
<br>vieminen vesiropehut, k&#228;sipyyhe kantaminen,
<br>alaha kumartaminen, mielilause lausuminen.
<p>"Anopp' aitasta tulevi jauhovakka kainalossa:
<br>juokse vastahan pihalle, alaha kumarteleite,
<br>pyy&#228; vakka kainalosta tuo tupahan vie&#228;ksesi!
<p>"Kun et arvata osanne, itsest&#228;si ymm&#228;rrell&#228;,
<br>kulle ty&#246;lle ty&#246;ntyminen, toimelle rupeaminen,
<br>niin taho akalta tiet&#228;: 'Oi armas anoppiseni!
<br>Kuinka t&#228;ss&#228; ty&#246;t teh&#228;'&#228;n, askarehet arvatahan?'
<p>"Akka varsin vastoavi, anoppi sanan sanovi:
<br>'Noinpa t&#228;ss&#228; ty&#246;t teh&#228;'&#228;n, askarehet arvatahan:
<br>survotahan, jauhetahan, kivenpuussa kiikutahan,
<br>viel&#228; vett&#228; kannetahan, taikinat alustetahan,
<br>halot tuoahan tupahan p&#228;tsin l&#228;mmit&#228;-panoksi;
<br>siit&#228; leiv&#228;t leivotahan, kakut paksut paistetahan,
<br>astiat virutetahan, hulikkaiset huuhotahan.'
<p>"Kun kuulit akalta ty&#246;si, anopilta askarehet,
<br>ota kuivehet kivelt&#228;, kiirehi kivitupahan!
<br>Sitte sinne saatuasi, tultua kivitupahan
<br>el&#228; kuku kulkullasi, kalju kaulavarrellasi:
<br>kukkuos kiven kamulla, lapattaisen laulamalla!
<br>El&#228;k&#228; &#228;hke&#228; isosti, kivenpuussa puhkaele,
<br>ettei appi arveleisi, anoppi ajatteleisi
<br>&#228;'iss&#228;si &#228;hke&#228;v&#228;n, sy&#228;miss&#228;si sysiv&#228;n!
<p>"Seulo jauhot siepottele, kanna kannella tupahan!
<br>Leivo leiv&#228;t leppe&#228;sti, vastoa ani visusti,
<br>jottei paikoin jauhot j&#228;isi, toisin selke&#228;t seokset!
<p>"N&#228;et korvon kallellansa: ota korvonen olalle,
<br>vesikappa kainalohon, ala astua ve'elle;
<br>kanna korvo kaunihisti, kuleta korennon p&#228;&#228;ss&#228;!
<br>Tule tuulena takaisin, astuos ahavan lailla,
<br>viikon veell&#228; viipym&#228;tt&#228;, kaivolle katoamatta,
<br>ettei appi arveleisi, anoppi ajatteleisi
<br>kuvoasi katselevan, itse&#228;s' ihastelevan,
<br>verevyytt&#228;si vetehen, kauneutta kaivosehen!
<p>"Menet pitk&#228;lle pinolle, halkosien suollantahan:
<br>el&#228; halkoa hyleksi, ota halko haapainenki!
<br>Heit&#228; halko hiljallensa, kovasti kolajamatta,
<br>taikka appi arveleisi, anoppi ajatteleisi
<br>vihoissasi viskelev&#228;n, kiukuissa kolistelevan.
<p>"Kun sa astut aittasehen, l&#228;het jauhon nouantahan,
<br>el&#228; aittahan asetu, viivy viikon aittatiell&#228;,
<br>taikka appi arvelevi, anoppi ajattelevi
<br>jauhoja jakelevasi, antavan kyl&#228;n akoille.
<p>"L&#228;het astian pesohon, hulikkojen huuhtelohon:
<br>pese kannut korvinensa, tuopit uurtehuisinensa!
<br>Maljat huuho  muista laiat, lusikkaiset  muista varret!
<p>"Lusikat pi&#228; lu'ussa, astiasi arvelussa,
<br>ettei koirat kollottele, kasit noita kannattele,
<br>linnut liioin liikuttele, lapset laittele lev&#228;lle!
<br>Kyll' on lapsia kyl&#228;ss&#228;, paljo n&#228;it&#228; pienoisia,
<br>jotka kannut kanteleisi, lusikat levitteleisi.
<p>"Iltasaunan saapuessa veet vetele, vastat kanna,
<br>hauo vastat valmihiksi saunahan savuttomahan
<br>ilman viikon viipym&#228;tt&#228;, saunahan katoamatta,
<br>taikka appi arveleisi, anoppi ajatteleisi
<br>saunan lauoilla lamovan, penkin p&#228;&#228;ss&#228; piehtaroivan.
<p>"Kun tulet tupahan tuolta, k&#228;ske appi kylpem&#228;h&#228;n:
<br>'Oi on armas appiseni! Jo on sauna joutununna,
<br>veet ve'etty, vastat saatu, kaikki lautaset la'aistu;
<br>mene, kylve kyll&#228;lt&#228;si, valeleite vallaltasi!
<br>Itse lienen l&#246;ylyn ly&#246;j&#228;, alla lautojen asunen.'
<p>"Kun tulevi kehruuaika, kankahan ku'onta-aika,
<br>k&#228;y el&#228; kynsi&#228; kyl&#228;st&#228;, oppia ojan takoa,
<br>tointa toisesta talosta, pirran piit&#228; vierahalta!
<p>"Itse langat kehr&#228;ele, omin hyppysin kutehet,
<br>langat laita lievemp&#228;iset, rihmat aina kieremp&#228;iset!
<br>Keri kiinte&#228; ker&#228;nen, viipsinpuulle viskaele,
<br>suvakolle suorittele, kani siit&#228; kangaspuille!
<br>Iske pirta piukkeasti, nosta niiet notkeasti,
<br>ku'o sarkakauhtanaiset, hanki villaiset hamoset
<br>yhen villan kylkyest&#228;, talvilampahan takuista,
<br>karvoista kev&#228;tkaritsan, kes&#228;uuhen untuvista!
<br>"Kuules siit&#228;, kuin sanelen, viel&#228; kerran kertoelen!
<br>Keit&#228; ohraiset oluet, makujuomat maltahiset
<br>yhen ohrasen jyv&#228;st&#228;, puolen puun on poltakselta!
<p>"Kun sa ohria imell&#228;t, ma'ustelet maltahia,
<br>el&#228; koukulla kohenna, k&#228;rryksell&#228; k&#228;&#228;nnyttele:
<br>aina kourilla kohenna, k&#228;mmenill&#228; k&#228;&#228;nnyttele!
<br>K&#228;yp&#228; saunassa use'in, el&#228; anna iun paheta,
<br>kissan istua ituja, kasin maata maltahia!
<br>El&#228;k&#228; sure susia, pelke&#228; mets&#228;n petoja
<br>saunahan samotessasi, kesken y&#246;t&#228; k&#228;yess&#228;si!
<p>"Kun konsa tulevi vieras, ell&#246;s vierasta vihatko!
<br>Ainapa hyv&#228; talonen piti vierahan varoja,
<br>liikoja lihamuruja, kaunihia kakkaroita.
<p>"K&#228;ske vieras istumahan, lausuttele laaskavasti:
<br>sy&#246;t&#228; vierasta sanoilla, kunnes keitto kerke&#228;vi!
<p>"Taas kun l&#228;htevi talosta, j&#228;&#228;hyv&#228;iset j&#228;ttelevi,
<br>ell&#246;s viek&#246; vierastasi ulkopuolelle ovea:
<br>tuosta sulho suuttuneisi, kaunosi kamaltuneisi.
<p>"Kun kerran halu tulevi k&#228;y&#228; itsesi kyl&#228;ss&#228;,
<br>kysytellen k&#228;y kyl&#228;ss&#228;, lausutellen vierahissa!
<br>Sitte siell&#228; ollessasi pi&#228; taitavat tarinat;
<br>el&#228; sie kotia moiti, alenna anoppiasi!
<p>"Kysyv&#228;t kyl&#228;n mini&#228;t tahi muut kyl&#228;iset naiset:
<br>'Antoiko anoppi voita kuin ennen emo kotona?'
<br>Ell&#246;s konsana sanoko: 'Ei anna anoppi voita.'
<br>Sano aina annettavan, kapustalla kannettavan,
<br>jos kerran kes&#228;ss&#228; saanet, senki toisentalvellista!
<p>"Kuules viel&#228;, kuin sanelen, kerran toisen kertoelen!
<br>Kun menet talosta t&#228;st&#228;, tulet toisehen talohon,
<br>emoa el&#228; unoha, masentele maammoasi!
<br>Emopa sinun el&#228;tti, imetti ihanat rinnat
<br>ihanasta itsest&#228;ns&#228;, valkeasta varrestansa;
<br>monet y&#246;t unetta vietti, monet atriat unohti
<br>tuuitellessa sinua, vaaliessa pienoistansa.
<p>"Ken emon unohtanevi, maammonsa masentanevi,
<br>elk&#246;h&#246;n Manalle menk&#246;, hyv&#228;n tunnon Tuonelahan!
<br>Manalassa on makso tuhma, kova kosto Tuonelassa
<br>emonsa unohtajalle, maammonsa masentajalle.
<br>Tuonen tytt&#228;ret toruvat, Manan neiet riitelev&#228;t:
<br>'Kuinka sie emon unohit, oman maammosi masensit?
<br>Emo on n&#228;hnyt suuren vaivan, kantaja kovan kokenut
<br>saunamaassa maatessansa, olkiloilla ollessansa,
<br>synnytelless&#228; sinua, katalaista kantaessa.'"
<p>Olipa akka lattialla, akka vanha, vaippa p&#228;&#228;ll&#228;,
<br>kyl&#228;n kynnysten k&#228;vij&#228;, mieron teien tietelij&#228;.
<br>H&#228;np&#228; tuon sanoiksi virkki, itse lausui ja lateli:
<br>"Kukko lauloi kullallensa, kanan lapsi kaunollensa,
<br>varis lauloi vaahtokuulla, kev&#228;tkuulla keikutteli.
<br>Minun lauloa pit&#228;isi, hei&#228;n olla laulamatta:
<br>heill' on kultansa kotona, aina luona armahansa;
<br>min&#228; kullatoin, ko'itoin, ajan kaiken armahatoin.
<p>"Kuules, sisko, kuin sanelen! Kun menetki miehel&#228;h&#228;n,
<br>el&#228; noua miehen mielt&#228;, kuin min&#228; poloinen nouin
<br>miehen mielt&#228;, kiurun kielt&#228;, suuren sulhoni sy&#228;nt&#228;!
<p>"Olin kukka ollessani, kasvaessani kanerva,
<br>vesa nuori noustessani, ympynen yletess&#228;ni,
<br>mesimarja mainittaissa, kulta kuiskuteltaessa,
<br>tavi taattoni pihoilla, lakla maammon lattioilla,
<br>vesilintu veikon luona, sirkkunen sisaren luona.
<br>K&#228;vin kukkana kujilla, vaapukkana vainiolla,
<br>hersuin hiekkarantasilla, keikuin kukkakunnahilla;
<br>laulelin jokaisen lakson, joka kummun kukkuelin,
<br>lehot leikki&#228; pitelin, ahot ainoista iloa.
<p>"Suu veti revon ritahan, kieli k&#228;rp&#228;n lautasehen,
<br>mieli neien miehel&#228;h&#228;n, tapa toisehen talohon.
<br>Niinp&#228; neiti luotunaki, tyt&#228;r tuuiteltunaki
<br>mini&#228;ksi miehel&#228;h&#228;n, orjaksi anoppelahan.
<p>"Jou'uin, marja, muille maille, tuomi, toisille vesille,
<br>jou'uin, puola, purtavaksi, mansikka, manattavaksi.
<br>Joka puu puri minua, joka lepp&#228; leikkaeli,
<br>joka koivu koiskaeli, joka haapa haukkaeli.
<p>"Naitihin ma miehel&#228;h&#228;n, vietihin anoppelahan.
<br>Sanottihin siell' olevan, neitt&#228; sinne naitaessa,
<br>kuusi kuusista tupoa, kaksin kerroin kammaria,
<br>ahovieret aittamaina, kujavieret kukkamaina,
<br>ojavieret ohramaina, kangasvieret kauramaina,
<br>purnut puitua eloa, toiset purnut puitavia,
<br>sata saatuja rahoja, sata toinen saatavia.
<p>"Sainpa, tuhma, tulleheksi, k&#228;lk&#246;, k&#228;tt&#228; ly&#246;neheksi:
<br>tupa oli kuuella tuella, seitsem&#228;ll&#228; seip&#228;h&#228;ll&#228;,
<br>ahot t&#228;ynn&#228; armotuutta, lehot t&#228;ynn&#228; lemmetyytt&#228;,
<br>kujat, kurjan, huoliani, mets&#228;t mieli&#228; pahoja,
<br>purnut puitua vihoa, toiset purnut puimatointa,
<br>sata saatuja sanoja, sata toinen saatavia.
<p>"En m&#228; tuostana totellut, ko'in kuuluna asua.
<br>Tuolla toivoin kunniata, tuolla lempe&#228; tavoitin,
<br>tulen tuomalla tupahan, p&#228;&#228;n p&#228;retten poimennalla
<br>pieksin otsani ovehen, p&#228;&#228;ni pihtipuolisehen:
<br>oven suuss' on ouot silm&#228;t, kaihat silm&#228;t karsinassa,
<br>kierot keskilattialla, per&#228;ss&#228; perivihaiset;
<br>tuli suusta tuikahuvi, kek&#228;lehet kielen alta,
<br>ilke&#228;n is&#228;nn&#228;n suusta, alta kielen armottoman.
<p>"En m&#228; tuostana totellut, ko'in kuitenkin ele&#228;,
<br>olla aina alla armon sek&#228; n&#246;yr&#228; neuvottava;
<br>hypp&#228;sin j&#228;n&#246;n jaloilla, k&#228;vin k&#228;rp&#228;n k&#228;mmenill&#228;,
<br>panin turkan my&#246;h&#228;n maata, nousin vaivaisen varahin.
<br>Saanut en, kurja, kunniata, leino, lempe&#228; tavannut,
<br>vaikka vuoret vierett&#228;isin, kalliot kaha panisin.
<p>"Suotta survoin suuret jauhot, kiusan karkeat karistin
<br>sy&#246;&#228; ankaran anopin, tulikulkun kuiskaella
<br>p&#228;&#228;ss&#228; pitk&#228;n pintap&#246;y&#228;n kultalaiasta kupista.
<br>Itse s&#246;in, mini&#228; raukka, apoin jauhoja kivelt&#228;,
<br>liesipankko p&#246;yt&#228;n&#228;ni, kapusta lusikkanani.
<p>"Use'in min&#228; utuinen mini&#228;n&#228; miehel&#228;ss&#228;
<br>kannoin suolta sammalia, noita leivoin leiv&#228;kseni,
<br>vett&#228; kaivosta kapalla, tuota ryypin ryypykseni.
<br>Sini s&#246;in kaloja, kalki, sini, koito, kuorehia,
<br>kuni notkuin nuottapuilla, keikuin keskell&#228; venett&#228;;
<br>en saanut sit&#228; kaloa anoppini antamasta,
<br>joka p&#228;iv&#228;ksi p&#228;teisi, kerraksensa kelpoaisi.
<p>"Kes&#228;t kontuja ker&#228;sin, talvet v&#228;&#228;nnin taikon vartta,
<br>niinkuin muinenki kasakka eli orja, palkkalainen.
<br>Ainapa anoppelassa tuo minulle ty&#246;nnettihin
<br>riihest&#228; rive'in riusa, saunasta jyke'in loukku,
<br>rannalta rave'in karttu, suurin taikko tanhuasta.
<br>Ei uskottu uupuvani, ei varattu vaipuvani,
<br>vaikka uupuivat urohot, vaipuivat hevosen varsat.
<p>"Niin min&#228;, piloinen piika, te'in ty&#246;t&#228; ty&#246;n ajalla,
<br>v&#228;&#228;nnin hartion v&#228;ell&#228;. Annas tulla toisen aian:
<br>jo tulehen tuomittihin, sen k&#228;tehen k&#228;skettihin.
<p>"Suotta soimat nostettihin, kiusan kielet kannettihin
<br>p&#228;&#228;lle mun hyv&#228;n tapani, p&#228;&#228;lle kuulun kunniani;
<br>sanat p&#228;&#228;lleni satoivat, puhe'et putoelivat
<br>kuin tuimat tulikipunat tahi rautaiset rakehet.
<p>"En m&#228; tuostana ep&#228;illyt, oisin eeskip&#228;in elellyt
<br>akan ankaran apuna, tulikulkun kumppalina;
<br>vaan sep&#228; paha panihe, sep&#228; suurenti suruni,
<br>kun sulho sueksi muuttui, kauno karhuksi rupesi,
<br>kylin s&#246;i, selin makasi, selin ty&#246;ns&#228; toimitteli.
<p>"Tuota itkin itsekseni, ajattelin aitassani.
<br>Muistin muita p&#228;ivi&#228;ni, entist&#228; elantoani
<br>ison pitkill&#228; pihoilla, emon kaunon kartanolla.
<p>"Sain tuosta sanelemahan, itse virkin, vierettelin:
<br>'Osasi minun emoni, osasi omenan saa'a,
<br>taisi taimen kasvatella, ei osannut istutella:
<br>istutti ihanan taimen ilke'ille istumille,
<br>pani paikoille pahoille, koivun juurille koville,
<br>i&#228;ksens&#228; itkem&#228;h&#228;n, kuuksensa kujertamahan.
<p>'Oisipa minussa ollut paikoille paremmillenki,
<br>pitemmillenki pihoille, laajemmille lattioille,
<br>paremmanki varren vasta, verev&#228;mm&#228;n miehen verta.
<br>Puutuin tuohon pulluksehen, tartuin tuohon talluksehen:
<br>varikselt' on varren saanut, korpilta nen&#228;n kopannut,
<br>suunsa sy&#246;v&#228;lt&#228; suelta, koko muo'on kontiolta.
<p>'Oisinpa mokoman saanut m&#228;ellenki menty&#228;ni:
<br>saanut tielt&#228; tervaskannon, lepp&#228;p&#246;kkel&#246;n lehosta,
<br>pannut turvan turpehesta, parran naavoista pahoista,
<br>suun kivest&#228;, p&#228;&#228;n savesta, silm&#228;t kuumista sysist&#228;,
<br>koivun pahkat korviksensa, raian haarukan jaloiksi.'
<p>"Senp&#228; lauloin laitoissani, huokaelin huolissani.
<br>Sattui kauno kuulemahan, seinuksella seisomahan!
<br>Niin kun tuo tulevi tuolta, astui aitan portahalle,
<br>jo ma tuon tulosta tunsin, astunnasta arvaelin:
<br>tukka tuiski tuulettaki, hivus viskoi viimattaki;
<br>ikenet oli irvell&#228;ns&#228;, silm&#228;t kiljan kaljallansa,
<br>v&#228;&#228;tty pihlaja piossa, k&#228;&#228;tty karttu kainalossa,
<br>jolla ly&#246;&#228; lykke&#228;vi, kohti p&#228;&#228;t&#228; kolkkoavi.
<p>"Annas siit&#228; illan tulla! Kun meni makoamahan,
<br>otti vitsan vierehens&#228;, nahkaruoskan naulaltansa,
<br>ei ket&#228;n&#228; muuta vasten, vasten vaivaista minua.
<p>"Meninp&#228; min&#228;ki itse illalla makoamahan,
<br>sulhon vierehen ven&#228;hyin; laski sulho vierehens&#228;
<br>antoi kyllin kyyn&#228;sp&#228;&#228;t&#228;, viljalta vihaista k&#228;tt&#228;,
<br>paljo paksuja pajuja, mursunluista ruoskan vartta.
<p>"Nousin kylm&#228;lt&#228; kylelt&#228;, viluiselta vuotehelta.
<br>Sulho suorihe j&#228;lest&#228;, ulos uksesta uhitti!
<br>K&#228;si k&#228;ypi tukkahani, haparoivi hapsihini,
<br>tukat tuulelle jakeli, ahavalle anneksivi...
<p>"Mik&#228;s neuvoksi minulle, mik&#228; neuvon antajaksi?
<br>Ter&#228;ksest&#228; keng&#228;t teetin, paulat vaskesta panetin,
<br>joilla seisoin sein&#228;vieret, kuuntelin kujan perukset,
<br>kunnes viihtyisi vihainen, asettuisi ankarainen.
<br>Eik&#228; viihy viimeink&#228;n&#228;, ei asetu aioinkana!
<p>"Vilu viimeinki tulevi vihattuna vierress&#228;ni,
<br>sein&#228;vieret seistess&#228;ni, ollessa oven takana.
<br>Arvelin, ajattelime: ei minusta lienek&#228;n&#228;
<br>viikoista vihanpitoa, kaukaista ylenkatsetta
<br>t&#228;ss&#228; lemmon leisiossa, pirujen pes&#228;sijassa.
<p>"Heitin hempe&#228;t tupaset, armahat asuinmajani,
<br>l&#228;ksin, vieno, vierem&#228;h&#228;n. Vierin soita, vierin maita,
<br>vierin ventoja vesi&#228;; vierin veikon pellon p&#228;&#228;h&#228;n.
<br>Siin&#228; kukkui kuivat kuuset, lauloi lakkap&#228;&#228;t pet&#228;j&#228;t,
<br>kaikki vaakkuivat varikset, harakat hakahtelivat:
<br>'Ei t&#228;&#228;ll&#228; sinun kotisi eik&#228; synnynt&#228;sijasi!'
<p>"En m&#228; tuotana totellut, vierin veikkoni piha'an.
<br>Jo mulle ver&#228;j&#228;t virkki, kaikki vainiot valitti:
<br>'Mit&#228;p&#228; tulet kotihin, kuta, kurja, kuulemahan?
<br>Jo ammoin isosi kuoli, kaatui kaunis kantajasi;
<br>veikko sull' on ventovieras, veikon nainen kuin venakko.'
<p>"En m&#228; tuotana totellut, menin mie toki tupahan.
<br>Annoin k&#228;tt&#228; k&#228;&#228;k&#228;selle: kylm&#228; k&#228;&#228;k&#228; k&#228;tt&#228; vasten.
<p>"Tultua tupahan tuosta oven suuhun seisotaime.
<br>Korea kotoinen nainen: ei tule likist&#228;m&#228;h&#228;n,
<br>k&#228;y ei k&#228;tt&#228; antamahan; korea min&#228; itseki:
<br>en mene likist&#228;m&#228;h&#228;n, k&#228;y en k&#228;tt&#228; antamahan.
<br>Pist&#228;n k&#228;tt&#228; kiukahalle: kivet kylm&#228;t kiukahassa;
<br>k&#228;&#228;nn&#228;n k&#228;tt&#228; hiilokselle: hiilet kylm&#228;t hiiloksessa.
<p>"Veikko lautsalla lamovi, p&#228;&#228;ss&#228; pankon p&#246;ll&#246;tt&#228;vi,
<br>syli sytt&#228; hartioilla, vaaksa muulla vartalolla,
<br>kyyn&#228;r&#228; kyvent&#228; p&#228;&#228;ss&#228;, kortteli kovaa nokea.
<p>"Kysyi veikko vierahalta, tutkaeli tullehelta:
<br>'Mist&#228; vieras veen takoa?' Min&#228; vainen vastaelin:
<br>'Etk&#246; tunne siskoasi, entist&#228; emosi lasta?
<br>Me yhen emosen lapset, yhen linnun liekuttamat,
<br>yhen hanhen hautelemat, yhen pyyn pes&#228;st&#228; saamat!'
<br>Tuosta veikko itkem&#228;h&#228;n, silm&#228;t vett&#228; vierem&#228;h&#228;n...
<p>"Virkkoi veikko naisellensa, kuiskaeli kullallensa:
<br>'Hanki sy&#246;&#228; siskolleni!' Veikon nainen naljasilm&#228;
<br>kantoi kaalia koasta, jost' oli rakki rasvan sy&#246;nyt,
<br>koira suolan koitellunna, Musti murkinan pit&#228;nn&#228;.
<p>"Virkkoi veikko naisellensa, kuiskaeli kullallensa:
<br>'Tuo olutta vierahalle!' Veikon nainen naljasilm&#228;
<br>toip' on vett&#228; vierahalle, ei sit&#228;n&#228; siivon vett&#228;:
<br>sisaresten silmivett&#228;, k&#228;lysten k&#228;enpesint&#228;.
<p>"Vierin j&#228;lle veikon luota, siirryin synnynt&#228;sijalta.
<br>Jou'uin, kurja, kulkemahan, sain, kurja, samoamahan,
<br>raukka, rannat kiert&#228;m&#228;h&#228;n, vaivainen, vaeltamahan
<br>aina ouoillen oville, ver&#228;jille vierahille,
<br>lapset raukan rannikolle, vaivaiset kyl&#228;n varahan...
<p>"Moni nyt minulla onpi, usea olettelevi
<br>virkkaja vihaisen &#228;&#228;nen, &#228;&#228;nen tuiman tuikuttaja;
<br>ei ole minulla monta sanan armon antajata,
<br>suin sulin puhelijata, kiukahalle k&#228;skij&#228;t&#228;
<br>satehesta saatuani, kylm&#228;st&#228; kyh&#228;tty&#228;ni
<br>hallassa hamehen helmat, turkin helmat tuppurissa.
<p>"Enp&#228; ennen nuorempana, en m&#228; uskonut olisi,
<br>jos oisi sata sanonut, tuhat kielt&#228; kertaellut
<br>n&#228;ille juonin joutuvani, n&#228;ille p&#228;ivin p&#228;&#228;sev&#228;ni,
<br>jotk' on p&#228;iv&#228;t p&#228;&#228;lle p&#228;&#228;snyt, juonet joutunna k&#228;tehen."
<br clear=all><hr noshade><tt>
<CENTER><A HREF="24">Next: Nelj&#228;skolmatta runo</A></CENTER><BR>
</BODY>
</HTML>
