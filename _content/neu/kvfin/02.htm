<HTML>
<HEAD>
<TITLE>Toinen runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune02">English</A>&nbsp;
<A HREF="01">Previous</A>&nbsp;
<A HREF="03">Next</A>&nbsp;
</SMALL></CENTER>
<HR>
<CENTER><H1>Toinen runo</H1></CENTER>
<p>Nousi siit&#228; V&#228;in&#228;m&#246;inen jalan kahen kankahalle
<br>saarehen sel&#228;llisehen, manterehen puuttomahan.
<p>Viipyi siit&#228; vuotta monta, aina eellehen eleli
<br>saaressa sanattomassa, manteressa puuttomassa.
<p>Arvelee, ajattelevi, pitkin p&#228;&#228;t&#228;ns&#228; pit&#228;vi:
<br>kenp&#228; maita kylv&#228;m&#228;h&#228;n, toukoja tihitt&#228;m&#228;h&#228;n?
<p>Pellervoinen, pellon poika, Sampsa poika pikkarainen,
<br>sep' on maita kylv&#228;m&#228;h&#228;n, toukoja tihitt&#228;m&#228;h&#228;n!
<p>Kylvi maita kyyh&#228;tteli, kylvi maita, kylvi soita,
<br>kylvi auhtoja ahoja, panettavi paasikoita.
<p>M&#228;et kylvi m&#228;nnik&#246;iksi, kummut kylvi kuusikoiksi,
<br>kankahat kanervikoiksi, notkot nuoriksi vesoiksi.
<p>Noromaille koivut kylvi, lep&#228;t maille leyhke'ille,
<br>tuomet kylvi tuorehille, raiat maille raikkahille,
<br>pihlajat pyhille maille, pajut maille paisuville,
<br>katajat karuille maille, tammet virran vieremille.
<p>L&#228;ksi puut ylenem&#228;h&#228;n, vesat nuoret nousemahan.
<br>Kasvoi kuuset kukkalatvat, lautui lakkap&#228;&#228;t pet&#228;j&#228;t.
<br>Nousi koivupuut noroilla, lep&#228;t mailla leyhke'ill&#228;,
<br>tuomet mailla tuorehilla, katajat karuilla mailla,
<br>katajahan kaunis marja, tuomehen hyv&#228; he'elm&#228;.
<p>Vaka vanha V&#228;in&#228;m&#246;inen k&#228;vi tuota katsomahan
<br>Sampsan siemenen aloa, Pellervoisen kylv&#228;mi&#228;.
<br>N&#228;ki puut ylenneheksi, vesat nuoret nousneheksi;
<br>yks' on tammi taimimatta, juurtumatta puu Jumalan.
<p>Heitti herjan valloillensa, olevillen onnillensa;
<br>vuotti viel&#228; y&#246;t&#228; kolme, saman verran p&#228;ivi&#228;ki.
<p>K&#228;vi siit&#228; katsomahan viikon p&#228;&#228;st&#228; viimeist&#228;ki:
<br>ei ole tammi kasvanunna, juurtununna puu Jumalan.
<p>Niin n&#228;kevi nelj&#228; neitt&#228;, viisi veen on morsianta.
<br>Ne oli nurmen niit&#228;nn&#228;ss&#228;, kastekorren katkonnassa
<br>nen&#228;ss&#228; utuisen niemen, p&#228;&#228;ss&#228; saaren terhenisen;
<br>mink' on niitti, sen haravoi, kaikki karhille veteli.
<p>Tulipa merest&#228; Tursas, uros aalloista yleni.
<br>Tunki hein&#228;set tulehen, ilmivalkean v&#228;kehen;
<br>ne kaikki poroksi poltti, kypeniksi kyyetteli.
<p>Tuli tuhkia l&#228;j&#228;nen, koko kuivia poroja.
<br>Saip' on siihen lemmen lehti, lemmen lehti, tammen
<br>terho,
<br>josta kasvoi kaunis taimi, yleni vihanta virpi;
<br>nousi maasta mansikkaisna, kasvoi kaksihaarukkaisna.
<p>Ojenteli oksiansa, levitteli lehvi&#228;ns&#228;.
<br>Latva t&#228;ytti taivahalle, lehv&#228;t ilmoille levisi:
<br>pi&#228;tti pilvet juoksemasta, hattarat hasertamasta,
<br>p&#228;iv&#228;n peitti paistamasta, kuuhuen kumottamasta.
<p>Silloin vanha V&#228;in&#228;m&#246;inen arvelee, ajattelevi:
<br>oisko tammen taittajata, puun sorean sortajata?
<br>Ik&#228;v&#228; inehmon olla, kamala kalojen uia
<br>ilman p&#228;iv&#228;n paistamatta, kuuhuen kumottamatta.
<p>Ei ole sit&#228; urosta eik&#228; miest&#228; urheata,
<br>joka taisi tammen kaata, satalatvan langettoa.
<p>Siit&#228; vanha V&#228;in&#228;m&#246;inen itse tuon sanoiksi virkki:
<br>"Kave &#228;iti, kantajani, luonnotar, ylent&#228;j&#228;ni!
<br>Laitapa ve'en v&#228;ke&#228;  veess&#228; on v&#228;ke&#228; paljo
<br>t&#228;m&#228; tammi taittamahan, puu paha h&#228;vitt&#228;m&#228;h&#228;n
<br>eest&#228; p&#228;iv&#228;n paistavaisen, tielt&#228; kuun kumottavaisen!"
<p>Nousipa merest&#228; miesi, uros aallosta yleni.
<br>Ei tuo ollut suuren suuri eik&#228; aivan pienen pieni:
<br>miehen peukalon pituinen, vaimon vaaksan korkeuinen.
<p>Vaski- oli hattu hartioilla, vaskisaappahat jalassa,
<br>vaskikintahat k&#228;ess&#228;, vaskikirjat kintahissa,
<br>vaskivy&#246;hyt vy&#246;lle vy&#246;tty, vaskikirves vy&#246;n takana:
<br>varsi peukalon pituinen, ter&#228; kynnen korkeuinen.
<p>Vaka vanha V&#228;in&#228;m&#246;inen arvelee, ajattelevi:
<br>on miesi n&#228;kemi&#228;ns&#228;, uros silm&#228;nluontiansa,
<br>pystyn peukalon pituinen, h&#228;r&#228;n kynnen korkunainen!
<p>Siit&#228; tuon sanoiksi virkki, itse lausui, noin nimesi:
<br>"Mi sin&#228; olet miehi&#228;si, ku, kurja, urohiasi?
<br>V&#228;h&#228;n kuollutta parempi, katonutta kaunihimpi!"
<p>Sanoi pikku mies merest&#228;, uros aallon vastaeli:
<br>"Olen mie mokoma miesi, uros pieni, veen v&#228;ke&#228;.
<br>Tulin tammen taittamahan, puun murskan
<br>murentamahan."
<p>Vaka vanha V&#228;in&#228;m&#246;inen itse tuon sanoiksi virkki:
<br>"Ei liene sinua luotu, eip&#228; luotu eik&#228; suotu
<br>ison tammen taittajaksi, puun kamalan kaatajaksi."
<p>Sai toki sanoneheksi; katsahtavi viel&#228; kerran:
<br>n&#228;ki miehen muuttunehen, uuistunehen urohon!
<br>Jalka maassa teutaroivi, p&#228;&#228;hyt pilvi&#228; pit&#228;vi;
<br>parta on eess&#228; polven p&#228;&#228;ll&#228;, hivus kannoilla takana;
<br>sylt&#228; oli silmien v&#228;litse, sylt&#228; housut lahkehesta,
<br>puoltatoista polven p&#228;&#228;st&#228;, kahta kaation rajasta.
<p>Hivelevi kirvest&#228;ns&#228;, tahkaisi tasatere&#228;
<br>kuutehen kovasimehen, seitsem&#228;h&#228;n sieran p&#228;&#228;h&#228;n.
<p>Astua lykyttelevi, k&#228;y&#228; kulleroittelevi
<br>lave'illa lahkehilla, leve'ill&#228; liehuimilla.
<br>Astui kerran keikahutti hienoiselle hietikolle,
<br>astui toisen torkahutti maalle maksankarvaiselle,
<br>kolmannenki koikahutti juurelle tulisen tammen.
<p>Iski puuta kirvehell&#228;, tarpaisi tasater&#228;ll&#228;.
<br>Iski kerran, iski toisen, kohta kolmannen yritti;
<br>tuli tuiski kirvehest&#228;, panu tammesta pakeni:
<br>tahtoi tammi kallistua, lysmy&#228; rutimoraita.
<p>Niin kerralla kolmannella jopa taisi tammen kaata,
<br>ruhtoa rutimoraian, satalatvan lasketella.
<br>Tyven ty&#246;nnytti it&#228;h&#228;n, latvan laski luotehesen,
<br>lehv&#228;t suurehen suvehen, oksat puolin pohjosehen.
<p>Kenp&#228; siit&#228; oksan otti, se otti ikuisen onnen;
<br>kenp&#228; siit&#228; latvan taittoi, se taittoi ikuisen taian;
<br>kenp&#228; lehv&#228;n leikkaeli, se leikkoi ikuisen lemmen.
<br>Mi oli lastuja pirannut, p&#228;l&#228;hellyt p&#228;lk&#228;reit&#228;
<br>selv&#228;lle meren sel&#228;lle, lake'ille lainehille,
<br>noita tuuli tuuitteli, meren l&#228;ikk&#228; l&#228;ikytteli
<br>venosina veen sel&#228;ll&#228;, laivasina lainehilla.
<p>Kantoi tuuli Pohjolahan. Pohjan piika pikkarainen
<br>huntujahan huuhtelevi, virutteli vaattehia
<br>rannalla vesikivell&#228; pitk&#228;n niemyen nen&#228;ss&#228;.
<p>N&#228;ki lastun lainehilla; tuon kokosi konttihinsa,
<br>kantoi kontilla kotihin, pitk&#228;kielell&#228; piha'an,
<br>teh&#228; noian nuoliansa, ampujan asehiansa.
<p>Kun oli tammi taittununna, kaatununna puu katala,
<br>p&#228;&#228;si p&#228;iv&#228;t paistamahan, p&#228;&#228;si kuut kumottamahan,
<br>pilvet pitkin juoksemahan, taivon kaaret kaartamahan
<br>nen&#228;h&#228;n utuisen niemen, p&#228;&#228;h&#228;n saaren terhenisen.
<p>Siit' alkoi salot silota, mets&#228;t mielin kasvaella,
<br>lehtipuuhun, ruohomaahan, linnut puuhun laulamahan,
<br>rastahat iloitsemahan, k&#228;ki p&#228;&#228;ll&#228; kukkumahan.
<p>Kasvoi maahan marjanvarret, kukat kultaiset keolle;
<br>ruohot kasvoi kaikenlaiset, monenmuotoiset sikesi.
<br>Ohra on yksin nousematta, touko kallis kasvamatta.
<p>Siit&#228; vanha V&#228;in&#228;m&#246;inen astuvi, ajattelevi
<br>rannalla sel&#228;n sinisen, ve'en vankan vieremill&#228;.
<br>L&#246;yti kuusia jyvi&#228;, seitsemi&#228; siemeni&#228;
<br>rannalta merelliselt&#228;, hienoiselta hietik&#246;lt&#228;;
<br>k&#228;tki n&#228;&#228;'&#228;n nahkasehen, koipehen kes&#228;oravan.
<p>L&#228;ksi maata kylv&#228;m&#228;h&#228;n, siement&#228; sirottamahan
<br>vierehen Kalevan kaivon, Osmon pellon penkerehen.
<p>Tirskuipa tiainen puusta: "Eip&#228; nouse Osmon ohra,
<br>ei kasva Kalevan kaura ilman maan alistamatta,
<br>ilman kasken kaatamatta, tuon tulella polttamatta."
<p>Vaka vanha V&#228;in&#228;m&#246;inen teetti kirvehen ter&#228;v&#228;n.
<br>Siit&#228; kaatoi kasken suuren, mahottoman maan alisti.
<br>Kaikki sorti puut soreat; yhen j&#228;tti koivahaisen
<br>lintujen leposijaksi, k&#228;k&#246;sen kukuntapuuksi.
<p>Lenti kokko halki taivon, lintunen ylitse ilman.
<br>Tuli tuota katsomahan: "Miksip&#228; on tuo j&#228;tetty
<br>koivahainen kaatamatta, puu sorea sortamatta?"
<p>Sanoi vanha V&#228;in&#228;m&#246;inen: "Siksip&#228; on tuo j&#228;tetty:
<br>lintujen lepe&#228;miksi, kokon ilman istumiksi."
<p>Sanoi kokko, ilman lintu: "Hyvinp&#228; sin&#228;ki laait:
<br>heitit koivun kasvamahan, puun sorean seisomahan
<br>linnuille lepe&#228;miksi, itselleni istumiksi."
<p>Tulta iski ilman lintu, valahutti valkeaista.
<br>Pohjaistuuli kasken poltti, koillinen kovin porotti:
<br>poltti kaikki puut poroksi, kypeniksi kyyetteli.
<p>Siit&#228; vanha V&#228;in&#228;m&#246;inen otti kuusia jyvi&#228;,
<br>seitsemi&#228; siemeni&#228; yhen n&#228;&#228;'&#228;n nahkasesta,
<br>koivesta kes&#228;oravan, kes&#228;k&#228;rp&#228;n k&#228;mmenest&#228;.
<p>L&#228;ksi maata kylv&#228;m&#228;h&#228;n, siement&#228; sirottamahan.
<br>Itse tuon sanoiksi virkki: "Min&#228; kylv&#228;n kyyh&#228;ttelen
<br>Luojan sormien lomitse, k&#228;en kautta kaikkivallan
<br>t&#228;lle maalle kasvavalle, ahollen ylenev&#228;lle.
<p>"Akka manteren-alainen, mannun eukko, maan em&#228;nt&#228;!
<br>Pane nyt turve tunkemahan, maa v&#228;kev&#228; v&#228;&#228;nt&#228;m&#228;h&#228;n!
<br>Eip' on maa v&#228;ke&#228; puutu sin&#228; ilmoisna ik&#228;n&#228;,
<br>kun lie armo antajista, lupa luonnon tytt&#228;rist&#228;.
<p>"Nouse, maa, makoamasta, Luojan nurmi, nukkumasta!
<br>Pane korret korttumahan sek&#228; varret varttumahan!
<br>Tuhansin neni&#228; nosta, saoin haaroja hajota
<br>kynn&#246;st&#228;ni, kylv&#246;st&#228;ni, varsin vaivani n&#228;&#246;st&#228;!
<p>"Oi Ukko, ylijumala tahi taatto taivahinen,
<br>vallan pilviss&#228; pit&#228;j&#228;, hattarojen hallitsija!
<br>Pi&#228; pilviss&#228; ker&#228;j&#228;t, sekehiss&#228; neuvot selv&#228;t!
<br>I&#228;t&#228; i&#228;st&#228; pilvi, nosta lonka luotehesta,
<br>toiset l&#228;nnest&#228; l&#228;het&#228;, etel&#228;st&#228; enn&#228;ttele!
<br>Vihmo vett&#228; taivosesta, mett&#228; pilvist&#228; pirota
<br>orahille nouseville, touoille tohiseville!"
<p>Tuo Ukko, ylijumala, taatto taivon valtiainen,
<br>piti pilviss&#228; ker&#228;j&#228;t, sekehiss&#228; neuvot selv&#228;t.
<br>I&#228;tti i&#228;st&#228; pilven, nosti longan luotehesta,
<br>toisen l&#228;nnest&#228; l&#228;hetti, etel&#228;st&#228; enn&#228;tteli;
<br>syrjin yhtehen sys&#228;si, lomituksin loukahutti.
<br>Vihmoi vett&#228; taivosesta, mett&#228; pilvist&#228; pirotti
<br>orahille kasvaville, touoille tohiseville.
<br>Nousipa oras okinen, kannonkarvainen yleni
<br>maasta pellon pehme&#228;st&#228;, V&#228;in&#228;m&#246;isen raatamasta.
<p>Jopa tuosta toisna p&#228;&#228;n&#228;, kahen, kolmen y&#246;n per&#228;st&#228;,
<br>viikon p&#228;&#228;st&#228; viimeist&#228;ki vaka vanha V&#228;in&#228;m&#246;inen
<br>k&#228;vi tuota katsomahan kynt&#246;&#228;ns&#228;, kylv&#246;&#228;ns&#228;,
<br>varsin vaivansa n&#228;k&#246;&#228;: kasvoi ohra mielt&#228; my&#246;ten,
<br>t&#228;hk&#228;t kuuella taholla, korret kolmisolmuisena.
<p>Siin&#228; vanha V&#228;in&#228;m&#246;inen katseleikse, k&#228;&#228;nteleikse.
<br>Niin tuli kev&#228;tk&#228;k&#246;nen, n&#228;ki koivun kasvavaksi:
<br>"Miksip&#228; on tuo j&#228;tetty koivahainen kaatamatta?"
<p>Sanoi vanha V&#228;in&#228;m&#246;inen: "Siksip&#228; on tuo j&#228;tetty
<br>koivahainen kasvamahan: sinulle kukuntapuuksi.
<br>Siin&#228; kukkuos, k&#228;k&#246;nen, helkyttele, hietarinta,
<br>hoiloa, hopearinta, tinarinta, riukuttele!
<br>Kuku illoin, kuku aamuin, kerran keskip&#228;iv&#228;ll&#228;ki,
<br>ihanoiksi ilmojani, mieluisiksi metsi&#228;ni,
<br>rahaisiksi rantojani, viljaisiksi vieri&#228;ni!"
<br clear=all><hr noshade><tt>
<CENTER><A HREF="03">Next: Kolmas runo</A></CENTER><BR>
</BODY>
</HTML>
