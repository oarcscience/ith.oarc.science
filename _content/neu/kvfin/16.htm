<HTML>
<HEAD>
<TITLE>Kuudestoista runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune16">English</A>&nbsp;
<A HREF="15">Previous</A>&nbsp;
<A HREF="17">Next</A>&nbsp;
</SMALL></CENTER>
<HR>
<CENTER><H1>Kuudestoista runo</H1></CENTER>
<p>Vaka vanha V&#228;in&#228;m&#246;inen, tiet&#228;j&#228; i&#228;n-ikuinen,
<br>oli veist&#228;v&#228; venoista, uutta purtta puuhoava
<br>nen&#228;ss&#228; utuisen niemen, p&#228;&#228;ss&#228; saaren terhenisen.
<br>Puit? puuttui purren sepp&#228;, lautoja venon tekij&#228;.
<p>Kenp&#228; puuta etsim&#228;h&#228;n, tammea tavoittamahan
<br>V&#228;in&#228;m&#246;iselle venoksi, laulajalle pohjapuuksi?
<p>Pellervoinen, pellon poika, Sampsa poika pikkarainen,
<br>sep' on puuta etsim&#228;h&#228;n, tammea tavoittamahan
<br>V&#228;in&#228;m&#246;iselle venoksi, laulajalle pohjapuuksi!
<p>K&#228;ypi tiet&#228;, astelevi koillisille maailmoille.
<br>Meni m&#228;en, menevi toisen, kulki kohta kolmannenki,
<br>kirves kultainen olalla, vaskivarsi kirvehess&#228;.
<br>Yhtyi haapa vastahansa, sylen kolmen korkeuinen.
<p>Tahtoi haapoa tavata, puia puuta kirvehell&#228;.
<br>Haapa haastaen sanovi, itse kielin kerki&#228;vi:
<br>"Mit&#228;, mies, tahot minusta, kuta kuitenki hala'at?"
<p>Sampsa poika Pellervoinen, h&#228;np&#228; tuon sanoiksi virkki:
<br>"Tuotapa tahon sinusta, tuota etsin ja hala'an:
<br>V&#228;in&#228;m&#246;iselle venett&#228;, laulajalle purren puuta."
<p>Haapa haastoi kummemmasti, sataoksainen osasi:
<br>"Vuotava veno minusta ja pursi putoavainen!
<br>Min&#228; olen ontelo tyvelt&#228;: kolmasti t&#228;n&#228; kes&#228;n&#228;
<br>toukka s&#246;i sy&#228;myeni, mato juureni makasi."
<p>Sampsa poika Pellervoinen siit&#228; eistyvi etemm&#228;;
<br>astua ajattelevi maailmoille pohjaisille.
<p>Tuli honka vastahansa, sylen kuuen korkeuinen.
<br>Iski puuta kirvehell&#228;, kolahutti kuokallansa,
<br>kysytteli, lausutteli: "Oisiko sinusta, honka,
<br>V&#228;in&#228;m&#246;iselle venoksi, laulajalle laivapuuksi?"
<p>Honka vastata hotaisi, itse &#228;&#228;nehen &#228;r&#228;hti:
<br>"Ei minusta purtta tulle, kuuen kaaren kantajata!
<br>Mie olen honka huolainniekka; kolmasti t&#228;n&#228; kes&#228;n&#228;
<br>korppi koikkui latvallani, varis vaakkui oksillani."
<p>Sampsa poika Pellervoinen aina eistyvi etemm&#228;;
<br>astua ajattelevi suvisille maailmoille.
<br>Tuli tammi vastahansa, ymp&#228;ri yheks&#228;n sylt&#228;.
<p>Kysytteli, lausutteli: "Tulisko sinusta, tammi,
<br>eme&#228; er&#228;venehen, sotapurren pohjapuuta?"
<p>Tammi taiten vastaeli, osaeli puu omena:
<br>"On vainen minussa puuta em&#228;ksi yhen venosen,
<br>enk' ole hoikka huolainniekka enk&#228; ontelo sis&#228;lt&#228;.
<br>Kolmasti t&#228;n&#228; kes&#228;n&#228;, t&#228;n&#228; suurena suvena
<br>p&#228;ivyt kierti keskipuuta, kuuhut latvalla kumotti,
<br>k&#228;et kukkui oksillani, linnut lehvill&#228; lep&#228;si."
<p>Sampsa poika Pellervoinen otti kirvehen olalta,
<br>iski puuta kirvehell&#228;, tammea tasater&#228;ll&#228;;
<br>pian taisi tammen kaata, puun sorean sorrutella.
<p>Ensin laski latvan poikki, tyven tyynni halkaisevi.
<br>Veisti siit&#228; pohjapuita, lautoja ep&#228;lukuisin
<br>laulajalle laivaksiksi, V&#228;in&#228;m&#246;iselle venoksi.
<p>Siit&#228; vanha V&#228;in&#228;m&#246;inen tiet&#228;j&#228; i&#228;n-ikuinen,
<br>teki tieolle venett&#228;, laati purtta laulamalla
<br>yhen tammen taittumista, puun murskan murenemista.
<p>Lauloi virren: pohjan puutti, lauloi toisen: liitti laian;
<br>lauloi kohta kolmannenki hankoja hakatessansa,
<br>p&#228;it&#228; kaaren p&#228;&#228;telless&#228;, liitelless&#228;ns&#228; limi&#228;.
<p>Kaaritettua venosen, liitetty&#228; laian liitot
<br>uupui kolmea sanoa panemilla parraspuien,
<br>kokkien kohentimilla, per&#228;p&#228;&#228;n on p&#228;&#228;ttimill&#228;.
<p>Vaka vanha V&#228;in&#228;m&#246;inen, tiet&#228;j&#228; i&#228;n-ikuinen,
<br>sanan virkkoi, noin nimesi: "Voi poloinen, p&#228;ivi&#228;ni!
<br>Ei saanut veno vesille, uusi laiva lainehille!"
<p>Arvelee, ajattelevi, mist&#228;p&#228; sanoja saisi,
<br>loisi lempiluottehia; p&#228;&#228;skyjenk&#246; p&#228;&#228;laelta,
<br>joutsenkarjan juonen p&#228;&#228;st&#228;, hanhilauman hartioilta?
<p>L&#228;ksi saamahan sanoja. Tuhoi joukon joutsenia,
<br>harkun hanhia h&#228;vitti, p&#228;&#228;tt&#246;m&#228;sti p&#228;&#228;skysi&#228;:
<br>ei saanut sanoakana, ei sanoa eik&#228; puolta.
<p>Arvelee, ajattelevi: "Tuoll' oisi sata sanoa
<br>kes&#228;peuran kielen alla, suussa valkean oravan."
<p>L&#228;ksi saamahan sanoja, ongelmoita ottamahan.
<br>Pellon peuroja levitti, oravia suuren orren:
<br>sai siit&#228; sanoja paljo, ne kaikki avuttomia.
<p>Arvelee, ajattelevi: "Tuolta saan sa'an sanoja,
<br>tuolta Tuonelan ko'ista, Manalan ikimajasta."
<p>L&#228;ksi Tuonelta sanoja, Manalalta mahtiloita.
<br>Astua taputtelevi; k&#228;vi viikon vitsikkoa,
<br>viikon toisen tuomikkoa, kolmannen katajikkoa:
<br>jo n&#228;kyi Manalan saari, Tuonen kumpu kuumottavi.
<p>Vaka vanha V&#228;in&#228;m&#246;inen jo huhuta huikahutti
<br>tuossa Tuonelan joessa, Manalan alantehessa:
<br>"Tuo venett&#228;, Tuonen tytti, lauttoa, Manalan lapsi,
<br>yli salmen saa'akseni, joen poikki p&#228;&#228;st&#228;kseni!"
<p>Lyhyk&#228;inen Tuonen tytti, matala Manalan neiti,
<br>tuo oli poukkujen pesij&#228;, r&#228;p&#228;hien r&#228;imytt&#228;j&#228;
<br>Tuonen mustassa joessa, Manalan alusve'ess&#228;.
<br>Sanan virkkoi, noin nimesi, itse lausui ja pakisi:
<br>"Vene t&#228;&#228;lt&#228; tuotanehe, kuni syy sanottanehe,
<br>mi sinun Manalle saattoi ilman tauin tappamatta,
<br>ottamatta oivan surman, muun surman musertamatta."
<p>Vaka vanha V&#228;in&#228;m&#246;inen sanan virkkoi, noin nimesi:
<br>"Tuoni minut t&#228;nne tuotti, Mana mailtani veteli."
<p>Lyhyk&#228;inen Tuonen tytti, matala Manalan neiti,
<br>tuonpa h&#228;n sanoiksi virkki: "Jopa keksin kielastajan!
<br>Kunp' on Tuoni t&#228;nne toisi, Mana mailta siirteleisi,
<br>Tuoni toisi tullessansa, Manalainen matkassansa
<br>Tuonen hattu hartioilla, Manan kintahat k&#228;ess&#228;.
<br>Sano totta, V&#228;in&#228;m&#246;inen: mi sinun Manalle saattoi?"
<p>Vaka vanha V&#228;in&#228;m&#246;inen jo tuossa sanoiksi virkki:
<br>"Rauta mun Manalle saattoi, ter&#228;s tempoi Tuonelahan."
<p>Lyhyk&#228;inen Tuonen tytti, matala Manalan neiti,
<br>sanan virkkoi, noin nimesi: "Tuosta tunnen kielastajan!
<br>Kun rauta Manalle saisi, ter&#228;s toisi Tuonelahan,
<br>verin vaattehet valuisi, hurmehen hurahteleisi.
<br>Sano totta, V&#228;in&#228;m&#246;inen, sano totta toinen kerta!"
<p>Vaka vanha V&#228;in&#228;m&#246;inen sanan virkkoi, noin nimesi:
<br>"Vesi sai minun Manalle, aalto toi on Tuonelahan."
<p>Lyhyk&#228;inen Tuonen tytti, matala Manalan neiti,
<br>sanan virkkoi, noin nimesi: "Ymm&#228;rr&#228;n valehtelijan!
<br>Jos vesi Manalle saisi, aalto toisi Tuonelahan,
<br>vesin vaattehet valuisi, helmasi herahteleisi.
<br>Sano tarkkoja tosia: mi sinun Manalle saattoi?"
<p>Tuossa vanha V&#228;in&#228;m&#246;inen viel&#228; kerran kielastavi:
<br>"Tuli toi mun Tuonelahan, valkea Manalle saattoi."
<p>Lyhyk&#228;inen Tuonen tytti, matala Manalan neiti,
<br>h&#228;np&#228; tuon sanoiksi virkki: "Arvoan valehtelijan!
<br>Jos tuli Manalle toisi, valkeainen Tuonelahan,
<br>oisi kutrit k&#228;rventynn&#228;, partaki pahoin palanut.
<p>"Oi sie vanha V&#228;in&#228;m&#246;inen! Jos tahot venett&#228; t&#228;&#228;lt&#228;,
<br>sano tarkkoja tosia, valehia viimeisi&#228;,
<br>mitenk&#228; tulit Manalle ilman tauin tappamatta,
<br>ottamatta oivan surman, muun surman murentamatta!"
<p>Sanoi vanha V&#228;in&#228;m&#246;inen: "Jos v&#228;h&#228;n valehtelinki,
<br>kerran toisen kielastelin, toki ma sanon toetki.
<br>Te'in tieolla venett&#228;, laain purtta laulamalla.
<br>Lauloin p&#228;iv&#228;n, lauloin toisen, niin p&#228;iv&#228;ll&#228; kolmannella
<br>rikkoihe reki runoilta, jalas taittui lausehilta:
<br>l&#228;ksin Tuonelta oroa, Manalalta v&#228;&#228;nti&#228;t&#228;
<br>rekosen rakentoani, laulukorjan laatiani.
<br>Tuopa nyt venoista t&#228;nne, laita mulle lauttoasi
<br>yli salmen saa'akseni, joen poikki p&#228;&#228;st&#228;kseni!"
<p>Kyll&#228; Tuonetar toruvi, Manan neiti riitelevi:
<br>"Oi on, hullu, hulluuttasi, mies on, mielesi v&#228;hyytt&#228;!
<br>Tulet syytt&#228; Tuonelahan, tauitta Manan majoille!
<br>Parempi sinun olisi palata omille maille:
<br>&#228;ij&#228; on t&#228;nne tullehia, ei paljo palannehia."
<p>Sanoi vanha V&#228;in&#228;m&#246;inen: "Akka tielt&#228; k&#228;&#228;ntyk&#246;h&#246;n,
<br>eip' on mies pahempikana, uros untelompikana!
<br>Tuo venett&#228;, Tuonen tytti, lauttoa, Manalan lapsi!"
<p>Vei venehen Tuonen tytti; sill&#228; vanhan V&#228;in&#228;m&#246;isen
<br>yli salmen saattelevi, joen poikki p&#228;&#228;stelevi.
<br>Itse tuon sanoiksi virkki: "Voi sinua, V&#228;in&#228;m&#246;inen!
<br>L&#228;ksit surmatta Manalle, kuolematta Tuonelahan!"
<p>Tuonetar, hyv&#228; em&#228;nt&#228;, Manalatar, vaimo vanha,
<br>toip' on tuopilla olutta, kantoi kaksikorvaisella;
<br>itse tuon sanoiksi virkki: "Juop' on, vanha V&#228;in&#228;m&#246;inen!"
<p>Vaka vanha V&#228;in&#228;m&#246;inen katsoi pitkin tuoppiansa:
<br>sammakot kuti sis&#228;ll&#228;, maot laioilla lateli.
<br>Siit&#228; tuon sanoiksi virkki: "En m&#228; t&#228;nne tullutkana
<br>juomahan Manalan maljat, Tuonen tuopit lakkimahan:
<br>juopuvat oluen juojat, kannun appajat katoovat."
<p>Sanoi Tuonelan em&#228;nt&#228;: "Oi on vanha V&#228;in&#228;m&#246;inen!
<br>Mit&#228; sie tulit Manalle, kuta Tuonelan tuville
<br>ennen Tuonen tahtomatta, Manan mailta kutsumatta?"
<p>Sanoi vanha V&#228;in&#228;m&#246;inen: "Veist&#228;ess&#228;ni venoista,
<br>uutta purtta puuhatessa uuvuin kolmea sanoa
<br>perip&#228;&#228;t&#228; p&#228;&#228;telless&#228;, kokkoa kohottaessa.
<br>Kun en noita saanutkana, mailta, ilmoilta tavannut,
<br>piti tulla Tuonelahan, l&#228;hte&#228; Manan majoille
<br>saamahan sanoja noita, ongelmoita oppimahan."
<p>Tuopa Tuonelan em&#228;nt&#228; sanan virkkoi, noin nimesi:
<br>"Ei Tuoni sanoja anna, Mana mahtia jakele!
<br>Etk&#228; t&#228;&#228;lt&#228; p&#228;&#228;snek&#228;n&#228; sin&#228; ilmoisna ik&#228;n&#228;
<br>kotihisi kulkemahan, maillesi matelemahan."
<p>Uuvutti unehen miehen, pani maata matkalaisen
<br>Tuonen taljavuotehelle. Siin&#228; mies makaelevi,
<br>uros unta ottelevi: mies makasi, vaate valvoi.
<p>Oli akka Tuonelassa, akka vanha k&#228;ykk&#228;leuka,
<br>rautarihman kehre&#228;j&#228;, vaskilankojen valaja.
<br>Kehr&#228;si sataisen nuotan, tuhantisen tuuritteli
<br>y&#246;n&#228; yhten&#228; kes&#228;isn&#228; yhell&#228; vesikivell&#228;.
<p>Oli ukko Tuonelassa; se on ukko kolmisormi,
<br>rautaverkkojen kutoja, vaskinuotan valmistaja.
<br>Se kutoi sataisen nuotan, tuhantisen tuikutteli
<br>samana kes&#228;isn&#228; y&#246;n&#228; samalla vesikivell&#228;.
<p>Tuonen poika koukkusormi, koukkusormi, rautan&#228;ppi,
<br>se veti sataisen nuotan poikki Tuonelan joesta,
<br>sek&#228; poikki jotta pitkin, jotta viel&#228;kin vitahan,
<br>jottei p&#228;&#228;st&#228; V&#228;in&#228;m&#246;isen, selvit&#228; uvantolaisen
<br>sin&#228; ilmoisna ik&#228;n&#228;, kuuna kullan valkeana
<br>tuolta Tuonelan ko'ista, Manalan ikimajoista.
<p>Vaka vanha V&#228;in&#228;m&#246;inen sanan virkkoi, noin nimesi:
<br>"Joko lie tuhoni tullut, h&#228;t&#228;p&#228;iv&#228; p&#228;&#228;lle p&#228;&#228;snyt
<br>n&#228;ill&#228; Tuonelan tuvilla, Manalan majantehilla?"
<p>Pian muuksi muuttelihe, ruton toiseksi rupesi:
<br>meni mustana merehen, saarvana sara'ikkohon;
<br>matoi rautaisna matona, kulki kyisn&#228; k&#228;&#228;rmehen&#228;
<br>poikki Tuonelan joesta, l&#228;pi Tuonen verkkoloista.
<p>Tuonen poika koukkusormi, koukkusormi, rautan&#228;ppi,
<br>k&#228;vi aamulla varahin verkkojansa katsomahan:
<br>sa'an saapi taimenia, tuhat emon alvehia,
<br>eip' on saanut V&#228;in&#228;m&#246;ist&#228;, ukkoa uvantolaista.
<p>Siit&#228; vanha V&#228;in&#228;m&#246;inen Tuonelasta tultuansa
<br>sanovi sanalla tuolla, lausui tuolla lausehella:
<br>"Elk&#246;h&#246;n hyv&#228; Jumala, elk&#246;h&#246;n sit&#228; suetko,
<br>itse-mennytt&#228; Manalle, Tuonelahan tunkeinutta!
<br>&#196;ij&#228; on sinne saanehia, v&#228;h&#228; tuolta tullehia,
<br>tuolta Tuonelan ko'ista, Manalan ikimajoista."
<p>Viel&#228; tuon sanoiksi virkki, itse lausui, noin lateli
<br>nuorisolle nousevalle, kansalle ylenev&#228;lle;
<br>"Elk&#228;tte, imeisen lapset, sin&#228; ilmoisna ik&#228;n&#228;
<br>tehk&#246; syyt&#228; syytt&#246;m&#228;lle, vikoa viattomalle!
<br>Pahoin palkka maksetahan tuolla Tuonelan ko'issa:
<br>sija on siell&#228; syyllisill&#228;, vuotehet viallisilla,
<br>alus kuumista kivist&#228;, palavoista paateroista,
<br>peitto kyist&#228;, k&#228;&#228;rmehist&#228;, tuonen toukista ku'ottu."
<br clear=all><hr noshade><tt>
<CENTER><A HREF="17">Next: Seitsem&#228;stoista runo</A></CENTER><BR>
</BODY>
</HTML>
