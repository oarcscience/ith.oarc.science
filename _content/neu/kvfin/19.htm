<HTML>
<HEAD>
<TITLE>Yhdeks&#228;stoista runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune19">English</A>&nbsp;
<A HREF="18">Previous</A>&nbsp;
<A HREF="20">Next</A>&nbsp;
</SMALL></CENTER>
<HR>
<CENTER><H1>Yhdeks&#228;stoista runo</H1></CENTER>
<p>Siit&#228; seppo Ilmarinen, takoja i&#228;n-ikuinen,
<br>itse tungeikse tupahan, kaivaikse katoksen alle.
<p>Tuotihin simoa tuoppi, mett&#228; kannu kannettihin
<br>seppo Ilmarin k&#228;tehen. Seppo tuon sanoiksi virkki:
<br>"En ennen sin&#228; ik&#228;n&#228;, kuuna kullan valkeana
<br>juone n&#228;it&#228; juomisia, kuin ma saan n&#228;h&#228; omani,
<br>onko valmis valvattini, valmis valvateltavani."
<p>Tuop' on Pohjolan em&#228;nt&#228; sanan virkkoi, noin nimesi:
<br>"Vaiv' on suuri valvatissa, vaiva valvateltavassa:
<br>jalk' on kesken kenkimist&#228;, toinen viel&#228;ki kesempi.
<br>&#196;sken on valmis valvattisi, oike'in otettavasi,
<br>kun sa kynn&#228;t kyisen pellon, k&#228;&#228;rmehisen k&#228;&#228;nn&#228;ttelet
<br>ilman auran astumatta, vaarnojen v&#228;risem&#228;tt&#228;.
<br>Senp&#228; Hiisi ennen kynti, Lempo varsinki vakoili
<br>vaarnasilla vaskisilla, auralla tuliter&#228;ll&#228;;
<br>oma poikani poloinen heitti kesken kynt&#228;m&#228;tt&#228;."
<p>Silloin seppo Ilmarinen meni neitonsa tupahan.
<br>Itse tuon sanoiksi virkki: "Y&#246;n tytt&#246;, h&#228;m&#228;r&#228;n neito!
<br>Muistatko ajan mokoman, kun kuvasin uuen sammon,
<br>kirjokannen kalkuttelin? Sie vannoit ikivalasi
<br>eess&#228; julkisen Jumalan, alla kasvon kaikkivallan,
<br>tullaksesi toivottelit mulle, miehelle hyv&#228;lle,
<br>ikuiseksi yst&#228;v&#228;ksi, kainaloiseksi kanaksi:
<br>nyt ei &#228;iti annakana, ty&#246;nn&#228; mulle tytt&#246;&#228;ns&#228;
<br>kynt&#228;m&#228;tt&#228; kyisen pellon, k&#228;&#228;rmehisen k&#228;&#228;nt&#228;m&#228;tt&#228;."
<p>Antoi morsian apua, ty&#246;nti neito neuvokkia:
<br>"Ohoh seppo Ilmarinen, takoja i&#228;n-ikuinen!
<br>Aura kultainen kuvoa, hope'inen huolittele!
<br>Sill&#228; kynn&#228;t kyisen pellon, k&#228;&#228;rmehisen k&#228;&#228;nn&#228;ttelet."
<p>Tuop' on seppo Ilmarinen kullan ahjohon asetti,
<br>hopeansa lietsimehen, tuosta aurasen takovi.
<br>Takoi rautaiset talukset, ter&#228;ksiset s&#228;&#228;rystimet,
<br>ne on p&#228;&#228;llens&#228; pukevi, s&#228;&#228;rillens&#228; s&#228;&#228;televi;
<br>rautapaitahan paneikse, ter&#228;sv&#246;ihin vy&#246;teleikse,
<br>otti rautarukkasensa, nouti kintahat kiviset.
<br>Sai siit&#228; tulisen ruunan, valjasti hyv&#228;n hevosen,
<br>l&#228;ksi pellon kynn&#228;nt&#228;h&#228;n, vainion vakoantahan.
<p>N&#228;ki p&#228;it&#228; py&#246;rivi&#228;, raivoja ratisevia.
<br>Sanovi sanalla tuolla: "Hoi mato, Jumalan luoma!
<br>Kuka nosti nokkoasi, kenp&#228; k&#228;ski ja kehoitti
<br>p&#228;&#228;t&#228; pyst&#246;ss&#228; pite&#228;, kaulan vartta kankeata?
<br>Pois nyt tielt&#228; poikellaite, tungeite kulohon, kurja,
<br>alas kursohon kuoite, heilauta heinikkohon!
<br>Josp' on tuolta p&#228;&#228;si nostat, Ukko p&#228;&#228;si s&#228;rkenevi
<br>nuolilla ter&#228;snenill&#228;, rakehilla rautaisilla."
<p>Siit&#228; kynti kyisen pellon, vakoeli maan matoisen,
<br>nosti kyit&#228; kynn&#246;kselle, k&#228;&#228;rmehi&#228; k&#228;&#228;nn&#246;kselle.
<br>Sanoi tuolta tultuansa: "Jo nyt kynnin kyisen pellon,
<br>vakoelin maan matoisen, k&#228;&#228;rmehisen k&#228;&#228;nn&#228;ttelin.
<br>Joko tytt&#246; ty&#246;nnet&#228;h&#228;n, annetahan ainoiseni?"
<p>Tuop' on Pohjolan em&#228;nt&#228; sanan virkkoi, noin nimesi:
<br>"&#196;sken neiti annetahan, tytt&#246; t&#228;&#228;lt&#228; ty&#246;nnet&#228;h&#228;n,
<br>kun sa tuonet Tuonen karhun, suistanet suen Manalan
<br>tuolta Tuonelan salosta, Manalan majan perilt&#228;;
<br>sata on saanut suistamahan, tullut ei yht&#228;n&#228; takaisin."
<p>Siit&#228; seppo Ilmarinen meni neitonsa tupahan.
<br>Sanan virkkoi, noin nimesi: "Ty&#246; minulle m&#228;&#228;r&#228;ttihin:
<br>suistoa suet Manalan, Tuonen karhut tuoakseni
<br>tuolta Tuonelan salosta, Manalan majan perilt&#228;."
<p>Antoi morsian apua, ty&#246;nti neito neuvokkia:
<br>"Ohoh seppo Ilmarinen, takoja i&#228;n-ikuinen!
<br>Ter&#228;ksest&#228; tehk&#246;s suitset, p&#228;itset rauasta rakenna
<br>yhell&#228; vesikivell&#228;, kolmen kosken kuohumilla!
<br>Niill&#228; tuonet Tuonen karhut, suistanet suet Manalan."
<p>Siit&#228; seppo Ilmarinen, takoja i&#228;n-ikuinen,
<br>ter&#228;ksest&#228; suitti suitset, p&#228;itset rauasta rakenti
<br>yhell&#228; vesikivell&#228;, kolmen kosken kuohumilla.
<p>K&#228;vi siit&#228; suistamahan; itse noin sanoiksi virkki:
<br>"Ututytt&#246; Terhenet&#228;r! Seulo seulalla utua,
<br>terhenist&#228; tepsuttele viljan vierim&#228;sijoille,
<br>jottei kuule kulkevaksi eik' on eest&#228;ni pakene!"
<p>Sai sutosen suitsi-suuhun, karhun rautakahlehesen
<br>tuolta Tuonen kankahalta, sinisen salon sis&#228;st&#228;.
<br>Sanoi tuolta tultuansa: "Anna, akka, tytt&#228;resi!
<br>Jo olen tuonut Tuonen karhun, suistanut suen Manalan."
<p>Tuop' on Pohjolan em&#228;nt&#228; sanan virkkoi, noin nimesi:
<br>"&#196;sken alli annetahan, sinisotka suoritahan,
<br>kun saat suuren suomuhauin, liikkuvan kalan lihavan,
<br>tuolta Tuonelan joesta, Manalan alantehesta
<br>ilman nuotan nostamatta, k&#228;siverkon k&#228;&#228;nt&#228;m&#228;tt&#228;.
<br>Sata on saanut pyyt&#228;m&#228;h&#228;n, tullut ei yht&#228;n&#228; takaisin."
<p>Jopa tuskiksi tulevi, l&#228;ylemm&#228;ksi lankeavi.
<br>Meni neitonsa tupahan, itse tuon sanoiksi virkki:
<br>"Ty&#246; minulle m&#228;&#228;r&#228;ttihin aina entist&#228; parempi:
<br>saa'a suuri suomuhauki, liikkuva kala lihava,
<br>Tuonen mustasta joesta, Manalan ikipurosta
<br>verkotoinna, nuotatoinna, ilman muutta pyy'yksett&#228;."
<p>Antoi morsian apua, ty&#246;nti neito neuvokkia:
<br>"Ohoh seppo Ilmarinen! Ell&#246;s olko mill&#228;sk&#228;n&#228;!
<br>Taop' on tulinen kokko, vaakalintu valke'inen!
<br>Sill&#228; saanet suuren hauin, liikkuvan kalan lihavan,
<br>Tuonen mustasta joesta, Manalan alantehesta."
<p>Se on seppo Ilmarinen, takoja i&#228;n-ikuinen,
<br>takovi kokon tulisen, vaakalinnun valke'isen;
<br>kourat rauasta kuvasi, ter&#228;ksest&#228; temmottimet,
<br>siiviksi venehen vieret. Itse siiville yleni,
<br>selk&#228;h&#228;n sijoittelihe, kokon kynkk&#228;luun nenille.
<p>Siit&#228; neuvoi kokkoansa, vaakalintua varoitti:
<br>"Kokkoseni, lintuseni! Menes, lenn&#228;, kunne k&#228;sken:
<br>Tuonen mustalle joelle, Manalan alantehelle!
<br>Iske suuri suomuhauki, liikkuva kala lihava!"
<p>Tuo kokko, komea lintu, lente&#228; lekuttelevi;
<br>lenti hauin pyy&#228;nt&#228;h&#228;n, hirmuhampahan hakuhun,
<br>tuonne Tuonelan joelle, Manalan alantehelle.
<br>Yksi siipi vett&#228; viisti, toinen taivasta tapasi,
<br>kourat merta kuopaeli, nokka luotoja lotaisi.
<p>Siit&#228; seppo Ilmarinen l&#228;htevi haroamahan
<br>tuota Tuonelan jokea, kokko luona vahtimahan.
<p>Vetehinen veest&#228; nousi, koppoi kiinni Ilmarisen.
<br>Kokko niskahan kohahti, Vetehisen p&#228;&#228;t&#228; v&#228;&#228;nti,
<br>polki p&#228;&#228;t&#228; pohjemmaksi, kohti mustia mutia.
<p>Jo tulevi Tuonen hauki, ve'en koira vengottavi.
<br>Ei ole hauki pienen pieni eik&#228; hauki suuren suuri:
<br>kieli kahta kirvesvartta, hampahat haravan varren,
<br>kita kolmen kosken verta, selk&#228; seitsem&#228;n venehen.
<br>Tahtoi seppoa tavata, sy&#246;&#228; seppo Ilmarisen.
<p>Tuli kokko kouotellen, isketellen ilman lintu.
<br>Eik' ole kokko pienen pieni eik&#228; aivan suuren suuri:
<br>suu sen on satoa sylt&#228;, kita kuusi koskellista,
<br>kieli kuutta keih&#228;svartta, kynnet viitt&#228; viikatetta.
<br>Keksi suuren suomuhauin, liikkuvan kalan lihavan,
<br>iskevi kaloa tuota, vasten suomuja sukaisi.
<p>Silloin suuri suomuhauki, liikkuja kala lihava,
<br>painavi kokon kynimen alle selvien vesien.
<br>Niin kokko kohotteleikse, ilmahan ylenteleikse:
<br>nosti mustia muria p&#228;&#228;lle selvien vesien.
<p>Liiteleikse, laateleikse; toki toisesti kokevi.
<br>Yhen iski kynsi&#228;ns&#228; hauin hirmun hartioihin,
<br>ve'en koiran koukkuluihin; toisen iski kynsi&#228;ns&#228;
<br>vuorehen ter&#228;ksisehen, rautaisehen kalliohon.
<br>Kilpestyi kivest&#228; kynsi, kalpistihe kalliosta:
<br>jo hauki sukeltelihe, ve'en venkale vetihe
<br>kynsist&#228; kokon kynimen, vaakalinnun varpahista,
<br>j&#228;let kynnen kylkiluilla, halennehet hartioilla.
<p>Siit&#228; kokko rautakoura kivastihe viel&#228; kerran;
<br>siivet v&#228;lkkyi valkeana, silm&#228;t selv&#228;n&#228; tulena:
<br>saip' on hauin kynsihins&#228;, ve'en koiran kourihinsa.
<br>Nosti suuren suomuhauin, ve'en venkalan ve&#228;lti
<br>alta aaltojen syvien p&#228;&#228;lle selvien vesien.
<p>Niinp' on kokko rautakoura kerrallansa kolmannella
<br>toki saapi Tuonen hauin, liikkuvan kalan lihavan,
<br>tuosta Tuonelan joesta, Manalan alantehesta:
<br>ei vesi ve'elle tullut hauin suuren suomuloista,
<br>ilma ei ilmalle hajaisnut kokon suuren h&#246;yhenist&#228;.
<p>Siit&#228; kokko rautakoura kantoi suuren suomuhauin
<br>oksalle omenatammen, p&#228;&#228;h&#228;n lakkap&#228;&#228;n pet&#228;j&#228;n.
<br>Siin&#228; maisteli makua, viilti halki hauin vatsan,
<br>riipoeli rintap&#228;&#228;t&#228;, p&#228;&#228;n on varsin poikki pahkoi.
<p>Sanoi seppo Ilmarinen: "Oi sinua, kurja kokko!
<br>Mik&#228; lienet lintujasi, ku ollet otuksiasi,
<br>kun nyt maistelit makua, viillit halki hauin vatsan,
<br>kanssa riivoit rintap&#228;&#228;t&#228;, p&#228;&#228;n on varsin poikki pahkoit!"
<p>Tuop' on kokko rautakoura siit&#228; sy&#228;ntyi lent&#228;m&#228;h&#228;n.
<br>Yl&#246;s ilmahan kohosi pitk&#228;n pilven rannan p&#228;&#228;lle:
<br>pilvet liikkui, taivot naukui, ilman kannet kallistihe,
<br>katkesi Ukolta kaari, kuulta sarviset sakarat.
<p>Siit&#228; seppo Ilmarinen itse kantoi p&#228;&#228;n kaloa
<br>anopille antehiksi. Sanan virkkoi, noin nimesi:
<br>"Tuoss' onpi ikuinen tuoli hyv&#228;n Pohjolan tupahan."
<p>Siit&#228; tuon sanoiksi virkki, itse lausui ja pakisi:
<br>"Jo nyt kynnin kyiset pellot, vakoelin maat matoiset,
<br>suistelin suet Manalan, Tuonen karhut kahlestutin;
<br>sain on suuren suomuhauin, liikkuvan kalan lihavan,
<br>tuosta Tuonelan joesta, Manalan alantehesta.
<br>Joko nyt neiti annetahan, tytt&#246; t&#228;&#228;lt&#228; ty&#246;nnet&#228;h&#228;n?"
<p>Sanoi Pohjolan em&#228;nt&#228;: "Pahoinpa sin&#228;ki laait,
<br>kun sa p&#228;&#228;t&#228; poikki pahkoit, laskit halki hauin vatsan,
<br>viel&#228; riivoit rintap&#228;&#228;t&#228;, kanssa maistelit makua."
<p>Silloin seppo Ilmarinen itse tuon sanoiksi virkki:
<br>"Ei saalis viatta saa'a paikoilta paremmiltana,
<br>saati Tuonelan joesta, Manalan alantehesta.
<br>Joko on valmis valvattini, valmis valvateltavani?"
<p>Sanoi Pohjolan em&#228;nt&#228;, itse lausui ja nimesi:
<br>"Jo on valmis valvattisi, valmis valvateltavasi!
<br>Annettava on alliseni, sorsaseni suorittava
<br>Ilmariselle sepolle ikuiseksi istujaksi,
<br>polviseksi puolisoksi, kainaloiseksi kanaksi."
<p>Olipa lapsi lattialla. Lauloi lapsi lattialta:
<br>"Jo tuli tuville n&#228;ille liika lintu linnahamme.
<br>Lenti kokko koillisesta, halki taivahan havukka;
<br>siipi iski ilman &#228;&#228;rt&#228;, toinen lainetta lakaisi,
<br>pursto merta pyyh&#228;tteli, p&#228;&#228;hyt taivoa tapasi.
<br>Katseleikse, k&#228;&#228;nteleikse, liiteleikse, laateleikse;
<br>liiti miesten linnan p&#228;&#228;lle, nokalla kolistelevi;
<br>miesten linna rautakatto: ei siihen sis&#228;lle p&#228;&#228;snyt.
<p>"Katseleikse, k&#228;&#228;nteleikse, liiteleikse, laateleikse.
<br>Liiti naisten linnan p&#228;&#228;lle, nokalla kolistelevi;
<br>naisten linna vaskikatto: ei siihen sis&#228;lle p&#228;&#228;snyt.
<p>"Katseleikse, k&#228;&#228;nteleikse, liiteleikse, laateleikse.
<br>Liiti neitten linnan p&#228;&#228;lle, nokalla kolistelevi;
<br>neitten linna liinakatto: jo siihen sis&#228;lle p&#228;&#228;si!
<p>"Liiti linnan patsahalle, siit&#228; laskihe laelle;
<br>liikahutti linnan lauan, istui linnan ikkunalle,
<br>sein&#228;lle selin&#228;sulka, satasulka salvoimelle.
<p>"Katselevi kassap&#228;it&#228;, tukkap&#228;it&#228; tunnusteli,
<br>neitiparvesta parasta, kassap&#228;ist&#228; kaunihinta,
<br>hele'int&#228; helmip&#228;ist&#228;, kukkap&#228;ist&#228; kuuluisinta.
<p>"Siit&#228; kokko kouraisevi, havulintu haivertavi:
<br>iski parvesta parahan, sorsajoukosta somimman,
<br>hele'imm&#228;n, hempe'imm&#228;n, verevimm&#228;n, valke'imman.
<br>Senp&#228; iski ilman lintu, kynsi pitk&#228; piirr&#228;llytti,
<br>ku oli pysty p&#228;&#228;n piolta sek&#228; varrelta valittu,
<br>sulkasiltahan sulavin, hienukaisin h&#246;yhenilt&#228;."
<p>Siit&#228; Pohjolan em&#228;nt&#228; sanan virkkoi, noin nimesi:
<br>"Mist&#228; tiesit, teltamoinen, kuulit, kultainen omena,
<br>t&#228;m&#228;n neien kasvavaksi, tukan liina liikkuvaksi?
<br>Huohtiko hopeat neien, neien kullat sinne kuului,
<br>sinne paistoi mei&#228;n p&#228;iv&#228;t, mei&#228;n kuuhuet kumotti?"
<p>Lausui lapsi lattialta, vasta kasvava karehti:
<br>"Siit&#228; tiesi teltamoinen, onnen myyr&#228; tien osasi
<br>neien kuuluhun kotihin, kaunihisen kartanohon:
<br>hyv&#228; oli isosta huuto laivan suuren laskennalta,
<br>emosta sit&#228;i parempi leiv&#228;n paksun paistannalta,
<br>vehn&#228;leiv&#228;n leivonnalta, vierahan ravitsennalta.
<p>"Siit&#228; tiesi teltamoinen, &#228;kkioutoinen &#228;lysi
<br>neien nuoren nousneheksi, impyen ylenneheksi:
<br>kun k&#228;vi pihatse kerran, astui aittojen alatse
<br>varsin aamulla varahin, aivan aika-huomenessa,
<br>noki nousi nuoraisesti, savu paksusti pakeni
<br>neien kuulusta ko'ista, kasvavaisen kartanosta;
<br>neiti oli itse jauhamassa, kivenpuussa kiikkumassa:
<br>kivenpuu k&#228;ken&#228; kukkui, laklana kiven lapatta,
<br>kiven siili sirkkusena, kivi helmen&#228; hel&#228;si.
<p>"K&#228;vi siit&#228; toisen kerran, astui pellon pientaretse:
<br>neiti oli mataramaalla, keikkui keltakankahilla,
<br>paineli punapatoja, keitti keltakattiloita.
<p>"K&#228;vi kerran kolmannenki neien akkunan alatse,
<br>kuuli neitosen kutovan, pirta k&#228;ess&#228; piukkoavan:
<br>sukkulainen suikahteli kuin k&#228;rpp&#228; kiven kolossa,
<br>pirkaeli pirran pii'it kuin on tikka puun kyless&#228;,
<br>k&#228;&#228;rilauta k&#228;&#228;nn&#228;hteli kuin orava oksapuussa."
<p>Siit&#228; Pohjolan em&#228;nt&#228; sanan virkkoi, noin nimesi:
<br>"Kutti, kutti, neitoseni! Enk&#246; jo sanonut aina:
<br>el&#228; kuusissa kukahu, el&#228; laula laksoloissa,
<br>n&#228;yt&#228; kaulan kaarevuutta, k&#228;sivarren valkeutta,
<br>ripeytt&#228; rinnan nuoren, muun on muo'on muhkeutta!
<p>"Kaiken syyst&#228; syy&#228;ttelin, keikutin t&#228;m&#228;n kesosen,
<br>jop' on kerke&#228;n kev&#228;imen, jopa toisen toukoaian:
<br>laatiomme piilopirtti, pienet piiloikkunaiset,
<br>neien kangasta kutoa, neljin niisin niukutella,
<br>ettei kuule Suomen sulhot, Suomen sulhot, maan
<br>kosijat!"
<p>Lausui lapsi lattialta, kaksiviikkoinen kajahui:
<br>"Helppo on hepo salata, sorajouhi suojaella,
<br>paha on neitonen salata, hivus pitk&#228; piilotella.
<br>Laatisit kivisen linnan keskelle meren sel&#228;ist&#228;
<br>siell&#228; piikoja pi'ell&#228;, kanojasi kasvatella,
<br>eip' on piile piiat siell&#228;, eip&#228; impyet ylene,
<br>ettei p&#228;&#228;se suuret sulhot, suuret sulhot, maan kosijat,
<br>miehet pystyisin kyp&#228;rin, heposet ter&#228;skape'in."
<p>Itse vanha V&#228;in&#228;m&#246;inen alla p&#228;in, pahoilla mielin
<br>kotihinsa kulkiessa sanan virkkoi, noin nimesi:
<br>"Voi minua, mies kuluista, kun en tuota tuntenunna,
<br>naia nuorella i&#228;ll&#228;, etsi&#228; elon ajalla!
<br>Kaikkiansa se katuvi, joka nuorta naimistansa,
<br>lasna lapsen saamistansa, pienen&#228; perehtimist&#228;."
<p>Siin&#228; kielti V&#228;in&#228;m&#246;inen, ep&#228;si suvantolainen
<br>vanhan nuorta noutamasta, kaunista k&#228;ke&#228;m&#228;st&#228;;
<br>kielti uimasta uhalla, veikan vett&#228; soutamasta,
<br>kilvoin neitt&#228; kosjomasta toisen, nuoremman keralla.
<br clear=all><hr noshade><tt>
<CENTER><A HREF="20">Next: Kahdeskymmenes runo</A></CENTER><BR>
</BODY>
</HTML>
