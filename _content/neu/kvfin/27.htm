<HTML>
<HEAD>
<TITLE>Seitsem&#228;skolmatta runo</TITLE>
</HEAD>
<BODY>


<CENTER><SMALL>
<A HREF="../../index">Sacred-Texts Main Index</A>&nbsp;
<A HREF="../index">Northern European Index</A>&nbsp;
<A HREF="index">Finnish Kalevla Index</A>&nbsp;
<A HREF="../kveng/kvrune27">English</A>&nbsp;
<A HREF="26">Previous</A>&nbsp;
<A HREF="28">Next</A>&nbsp;
</SMALL></CENTER>
<HR>
<CENTER><H1>Seitsem&#228;skolmatta runo</H1></CENTER>
<p>Jo nyt Kaukoni kuletin, saatoin Ahti Saarelaisen
<br>monen surman suun ohitse, Kalman kielen kantimetse
<br>noille Pohjolan pihoille, salakansan kartanoille.
<br>Nyt onpi saneltavana, kielin kertoeltavana,
<br>miten lieto Lemmink&#228;inen, tuo on kaunis Kaukomieli,
<br>tuli Pohjolan tupihin, Sariolan salvoksihin,
<br>ilman kutsutta pitoihin, airuhitta juominkihin.
<p>Tuop' on lieto Lemmink&#228;inen, poika, veitikk&#228; verev&#228;,
<br>heti kun tuli tupahan, astui keskilattialle:
<br>silta liekkui lehmuksinen, tupa kuusinen kumahti.
<p>Sanoi lieto Lemmink&#228;inen, itse virkki, noin nimesi:
<br>"Terve t&#228;nne tultuani, terve tervehytt&#228;j&#228;lle!
<br>Kuules, Pohjolan is&#228;nt&#228;! Oisiko talossa t&#228;ss&#228;
<br>ohria orosen purra, olutta urohon juoa?"
<p>Itse Pohjolan is&#228;nt&#228; istui pitk&#228;n p&#246;y&#228;n p&#228;&#228;ss&#228;.
<br>Tuop' on tuolta vastoavi, sanan virkkoi, noin nimesi:
<br>"Ollevi talossa t&#228;ss&#228; tannerta orosen olla.
<br>Eik&#228; kiellet&#228; sinua, jos olet siivolla tuvassa,
<br>oven suussa seisomasta, oven suussa, orren alla,
<br>kahen kattilan v&#228;liss&#228;, kolmen koukun koskevilla."
<p>Siin&#228; lieto Lemmink&#228;inen murti mustoa haventa,
<br>kattilaisen-karvallista. Sanan virkkoi, noin nimesi:
<br>"Lempo t&#228;nne l&#228;htek&#246;h&#246;n oven suuhun seisomahan,
<br>nokianne nuohomahan, karstoja karistamahan!
<br>Eip' ennen minun isoni eik&#228; valtavanhempani
<br>seisonut sijalla sill&#228;, oven suussa, orren alla.
<br>Olipa sijoa silloin: tanhua orihin olla,
<br>tupa pesty miesten tulla, sopet luoa sormikasta,
<br>vaarnat miesten vanttuhia, sein&#228;t miekkoja laella.
<br>Miksip' ei ole minulle kuin ennen minun isolle?"
<p>Siit&#228; siirtihen ylemm&#228;, py&#246;r&#228;htihe p&#246;y&#228;n p&#228;&#228;h&#228;n;
<br>istuihe rahin nen&#228;h&#228;n, pet&#228;j&#228;isen penkin p&#228;&#228;h&#228;n:
<br>rahi vastahan rasahti, pet&#228;j&#228;inen penkki notkui.
<p>Sanoi lieto Lemmink&#228;inen: "Enp&#228;s liene lempivieras,
<br>kun ei tuotane olutta tulevalle vierahalle."
<p>Ilpotar, hyv&#228; em&#228;nt&#228;, sanan virkkoi, noin nimesi:
<br>"Ohoh poika Lemmink&#228;isen! Mi sinusta vierahasta!
<br>Tulit p&#228;&#228;ni polkemahan, aivoni alentamahan!
<br>Ohrina oluet meill&#228;, makujuomat maltahina,
<br>leipomatta vehn&#228;leiv&#228;t, lihakeitot keitt&#228;m&#228;tt&#228;.
<br>Oisit y&#246;t&#228; ennen tullut taikka p&#228;ive&#228; j&#228;lest&#228;."
<p>Siin&#228; lieto Lemmink&#228;inen murti suuta, v&#228;&#228;nti p&#228;&#228;t&#228;,
<br>murti mustoa haventa. Itse tuon sanoiksi virkki:
<br>"Jop' on t&#228;&#228;ll&#228; sy&#246;m&#228;t sy&#246;ty, h&#228;&#228;t juotu, piot pi'etty,
<br>oluet osin jaeltu, me'et miehin mittaeltu,
<br>kannut kannettu kokohon, tuopit roukkoihin rovittu!
<p>"Oi sie Pohjolan em&#228;nt&#228;, Pimentolan pitk&#228;hammas!
<br>Pi'it h&#228;&#228;t h&#228;jyn tavalla, kutsut koiran kunnialla.
<br>Leipoelit leiv&#228;t suuret, panit ohraiset oluet,
<br>laitoit kutsut kuusianne, anojat yheksi&#228;nne:
<br>kutsuit kurjat, kutsuit k&#246;yh&#228;t, kutsuit ruojat, kutsuit
<br>roistot,
<br>kaikki hoikat huonemiehet, kaitakauhtanat kasakat;
<br>muun on kutsuit kaiken kansan  minun heitit
<br>kutsumatta!
<p>"Mint&#228;hen t&#228;m&#228; minulle omistani ohristani?
<br>Muut ne kantoi kauhasilla, muut ne tiiskin&#228; tiputti,
<br>min&#228; m&#228;&#228;rin m&#228;tk&#228;elin, puolikkoisin putkaelin
<br>omiani ohriani, kylv&#228;mi&#228;ni jyvi&#228;.
<p>"En nyt liene Lemmink&#228;inen, en vieras hyv&#228;n-niminen,
<br>kun ei tuotane olutta, pantane pata tulelle,
<br>keittoa pa'an sis&#228;h&#228;n, leivisk&#228; sianlihoa,
<br>sy&#246;&#228;kseni, juoakseni p&#228;&#228;h&#228;n matkan p&#228;&#228;sty&#228;ni."
<p>Ilpotar, hyv&#228; em&#228;nt&#228;, h&#228;np&#228; tuon sanoiksi virkki:
<br>"Ohoh piika pikkarainen, orjani alinomainen!
<br>Pane keittoa patahan, tuo olutta vierahalle!"
<p>Tytt&#246; pieni, tyhj&#228; lapsi, pahin astian pesij&#228;,
<br>lusikkojen luutustaja, kapustojen kaapustaja
<br>pani keittoa patahan: luut lihoista, p&#228;&#228;t kaloista,
<br>vanhat naatit naurihista, kuoret leivist&#228; kovista.
<br>Toi siit&#228; olutta tuopin, kannun kaljoa pahinta
<br>juoa lieto Lemmink&#228;isen, appoa halun-alaisen.
<br>Itse tuon sanoiksi virkki: "Tokko lie sinussa miest&#228;,
<br>juojoa t&#228;m&#228;n oluen, t&#228;m&#228;n kannun kaatajata?"
<p>Lemmink&#228;inen, lieto poika, katsoi tuosta tuoppihinsa:
<br>toukka on tuopin pohjukassa, k&#228;&#228;rmehi&#228; keskimailla;
<br>&#228;&#228;rill&#228; maot mateli, sisiliskot liuahteli.
<p>Sanoi lieto Lemmink&#228;inen, kauahutti Kaukomieli:
<br>"Tuopin tuojat Tuonelahan, kannun kantajat Manalle
<br>ennen kuun ylenemist&#228;, t&#228;m&#228;n p&#228;iv&#228;n p&#228;&#228;tymist&#228;!"
<p>Siit&#228; tuon sanoiksi virkki: "Oh sin&#228; olut katala!
<br>Jo nyt jou'uit joutavihin, jou'uit joutavan j&#228;lille!
<br>Olut suuhun juotanehe, ruhkat maahan luotanehe
<br>sormella nimett&#246;m&#228;ll&#228;, vasemmalla peukalolla!"
<p>Tapasip' on taskuhunsa, kulki kukkaroisehensa.
<br>Otti ongen taskustansa, v&#228;k&#228;rauan v&#228;skyst&#228;ns&#228;,
<br>tuonp' on tunki tuoppihinsa, alkoi onkia olutta:
<br>maot puuttui onkehensa, v&#228;k&#228;h&#228;ns&#228; kyyt vihaiset.
<br>Sa'an nosti sammakoita, tuhat mustia matoja,
<br>loi ne maahan maan hyviksi, kaikki laski lattialle;
<br>veti veitsens&#228; ter&#228;v&#228;n, tuon on tuiman tuppirauan,
<br>sill&#228; silpoi p&#228;&#228;t maoilta, katkoi kaulat k&#228;&#228;rmehilt&#228;
<br> joi oluen onneksensa, me'en mustan mieliksens&#228;.
<br>Sanan virkkoi, noin nimesi: "En m&#228; liene lempivieras,
<br>kun ei tuotane olutta, parempata juotavata
<br>varavammalla k&#228;ell&#228;, suuremmalla astialla,
<br>tahi ei oinasta iset&#228;, suurta sonnia tapeta,
<br>h&#228;rke&#228; tupahan tuoa, sorkkas&#228;&#228;rt&#228; huonehesen."
<p>Itse Pohjolan is&#228;nt&#228; sanan virkkoi, noin nimesi:
<br>"Mit&#228; sie tulitki t&#228;nne, ken sinua koolle kutsui?"
<p>Virkkoi lieto Lemmink&#228;inen, sanoi kaunis Kaukomieli:
<br>"Korea kutsuttu vieras, koreampi kutsumatoin.
<br>Kuules, poika pohjolaisen, itse Pohjolan is&#228;nt&#228;!
<br>Anna ostoa olutta, juomoa rahan-alaista!"
<p>Tuopa Pohjolan is&#228;nt&#228; tuosta suuttui ja sy&#228;ntyi,
<br>kovin suuttui ja vihastui. Lauloi lammin lattialle
<br>Lemmink&#228;isellen etehen. Sanan virkkoi, noin nimesi:
<br>"Tuoss' on joki juoaksesi, lampi laikutellaksesi."
<p>Mit&#228; huoli Lemmink&#228;inen! Sanan virkkoi, noin nimesi:
<br>"En ole vaimojen vasikka enk&#228; h&#228;rk&#228; h&#228;nn&#228;llinen
<br>juomahan jokivesi&#228;, lampivett&#228; lakkimahan."
<p>Itse loihe loitsimahan, laikahtihe laulamahan.
<br>Lauloi sonnin lattialle, h&#228;r&#228;n suuren, kultasarven:
<br>sep&#228; lammin laikkaeli, joi jokosen onneksensa.
<p>Pohjolainen, pitk&#228; poika, suen suustansa sukesi;
<br>senp&#228; lauloi lattialle surmaksi lihavan sonnin.
<p>Lemmink&#228;inen, lieto poika, lauloi valkean j&#228;niksen
<br>lattialle hyppim&#228;h&#228;n sen sutosen suun e'ess&#228;.
<p>Pohjolainen, pitk&#228; poika, lauloi koiran koukkuleuan
<br>tuon j&#228;niksen tappamahan, kierosilm&#228;n kiskomahan.
<p>Lemmink&#228;inen, lieto poika, lauloi orrelle oravan,
<br>orsilla kapahumahan, koiran tuota haukkumahan.
<p>Pohjolainen, pitk&#228; poika, lauloi n&#228;&#228;'&#228;n kultarinnan:
<br>n&#228;&#228;t&#228; n&#228;pp&#228;si oravan orren p&#228;&#228;ss&#228; istumasta.
<p>Lemmink&#228;inen, lieto poika, lauloi ruskean reposen:
<br>se s&#246;i n&#228;&#228;'&#228;n kultarinnan, karvan kaunihin kaotti.
<p>Pohjolainen, pitk&#228; poika, kanan suustansa sukesi
<br>sillalla sipoamahan tuon reposen suun e'ess&#228;.
<p>Lemmink&#228;inen, lieto poika, haukan suustansa sukesi,
<br>kielelt&#228; k&#228;pe&#228;kynnen: sep&#228; kiskalti kanasen.
<p>Sanoi Pohjolan is&#228;nt&#228;, itse lausui, noin nimesi:
<br>"Ei t&#228;ss&#228; piot paranne, kun ei vierahat v&#228;henne;
<br>talo ty&#246;lle, vieras tielle hyvist&#228;ki juomingista!
<br>L&#228;he t&#228;st&#228;, hiien heitto, luota kaiken ihmiskansan!
<br>Kotihisi, konna, koita, paha, maahasi pakene!"
<p>Virkkoi lieto Lemmink&#228;inen, sanoi kaunis Kaukomieli:
<br>"Ei miest&#228; manaten saa'a, ei miest&#228; pahempatana
<br>sijaltansa siirtym&#228;h&#228;n, paikalta pakenemahan."
<p>Silloin Pohjolan is&#228;nt&#228; miekan sein&#228;lt&#228; sivalti,
<br>tempasi tuliter&#228;ns&#228;. Sanan virkkoi, noin nimesi:
<br>"Oi sie Ahti Saarelainen tahi kaunis Kaukomieli!
<br>Mitelk&#228;mme miekkojamme, katselkamme kalpojamme,
<br>minunko parempi miekka vainko Ahti Saarelaisen!"
<p>Sanoi lieto Lemmink&#228;inen: "Mit&#228; minun on miekastani,
<br>kun on luissa lohkiellut, p&#228;&#228;kasuissa katkiellut!
<br>Vaan kuitenki kaikitenki, kun ei nuo piot paranne,
<br>mitelk&#228;mme, katselkamme, kumman miekka
<br>mieluhumpi!
<br>Eip' ennen minun isoni miekkamittoja varannut:
<br>pojastako polvi muuttui, lapsesta laji v&#228;heni!"
<p>Otti miekan, riisui rauan, tempasi tuliter&#228;isen
<br>huotrasta huveksisesta, vy&#246;st&#228; vennon-selk&#228;isest&#228;.
<br>Mitteliv&#228;t, katselivat noien miekkojen pituutta:
<br>olipa pikkuista pitempi miekka Pohjolan is&#228;nn&#228;n,
<br>yht&#228; kynnen mustukaista, puolta sormuen nivelt&#228;.
<p>Sanoi Ahti Saarelainen, virkkoi kaunis Kaukomieli:
<br>"Sinunpa pitempi miekka: sinun eell&#228; iskeminen."
<p>Siit&#228; Pohjolan is&#228;nt&#228; sivalteli, sieppaeli,
<br>tavoitteli, ei tavannut, Lemmink&#228;ist&#228; p&#228;&#228;lakehen.
<br>Kerran ortehen osasi, kamanahan kapsahutti:
<br>orsi poikki otskahutti, kamana kaheksi lenti.
<p>Sanoi Ahti Saarelainen, virkkoi kaunis Kaukomieli:
<br>"Min teki pahoa orret, kamana tihua ty&#246;t&#228;,
<br>jotta orsia osoitat, kamanata kapsuttelet?
<p>"Kuule, poika pohjolaisen, itse Pohjolan is&#228;nt&#228;!
<br>Tukela tora tuvassa, seikat akkojen seassa:
<br>tuvan uuen turmelemme, lattiat verin panemme.
<br>K&#228;yk&#228;mme ulos pihalle, ulos pellolla torahan,
<br>tanterelle tappelohon! Pihalla veret paremmat,
<br>kaunihimmat kartanolla, luontevaisemmat lumella."
<p>Mentihin ulos pihalle. Tavattihin lehm&#228;n talja,
<br>levitettihin pihalle semp' on p&#228;&#228;ll&#228; seist&#228;ksens&#228;.
<p>Sanoi Ahti Saarelainen: "Kuulesta, sa Pohjan poika!
<br>Sinunpa pitempi miekka, sinun kalpa kauheampi
<br> ehk&#228; tuon on tarvinnetki, ennenkuin ero tulevi
<br>tahi kaula katkeavi : iske p&#228;&#228;lt&#228;, Pohjan poika!"
<p>Iski p&#228;&#228;lt&#228; Pohjan poika. Iski kerran, iski toisen,
<br>kohta kolmasti rapasi; eip&#228; oike'in osoita,
<br>lipaise lihoakana, ota ei orvaskettuana.
<p>Sanoi Ahti Saarelainen, virkkoi kaunis Kaukomieli:
<br>"Annapas min&#228;ki koitan, jo se on vuoroni minunki!"
<p>Tuopa Pohjolan is&#228;nt&#228; ei tuosta totella ollut:
<br>yh&#228; iski, ei ep&#228;illyt, tarkoitteli, ei tavannut.
<p>Tulta tuiski tuima rauta, ter&#228; varsin valkeata
<br>k&#228;ess&#228; lieto Lemmink&#228;isen; l&#228;ksi loiste loitommaksi,
<br>vasten kauloa valahti tuon on pojan pohjolaisen.
<p>Sanoi kaunis Kaukomieli: "Ohoh Pohjolan is&#228;nt&#228;!
<br>Niinp' on kaulasi, katalan, kuni koite ruskeana!"
<p>Tuopa poika pohjolaisen, itse Pohjolan is&#228;nt&#228;,
<br>sinne siirti silmi&#228;ns&#228; p&#228;'in kauloa omoa.
<br>Tuop' on lieto Lemmink&#228;inen siin&#228; ly&#246;&#228; silpahutti,
<br>iski miest&#228; miekallansa, kavahutti kalvallansa.
<p>L&#246;ip' on kerran luimahutti: laski p&#228;&#228;n on p&#228;&#228;lt&#228; olka,
<br>kallon kaulalta sivalti; vei kuin naatin naurihista
<br>tahikka t&#228;hk&#228;n olesta, ev&#228;n kaikesta kalasta.
<br>P&#228;&#228;hyt py&#246;r&#228;hti pihalle, miehen kallo kartanolle,
<br>kuni nuolen noutaessa puusta koppelo putosi.
<p>Sata oli seiv&#228;st&#228; m&#228;ell&#228;, tuhat pyst&#246;ss&#228; pihalla,
<br>saoin p&#228;it&#228; seip&#228;hiss&#228;. Yks' on seiv&#228;s ilman p&#228;&#228;tt&#228;:
<br>tuop' on lieto Lemmink&#228;inen otti p&#228;&#228;n pojan p&#228;t&#246;isen,
<br>kantoi kallon kartanolta senki seip&#228;h&#228;n nen&#228;h&#228;n.
<p>Siit&#228; Ahti Saarelainen, tuo on kaunis Kaukomieli,
<br>tupahan palattuansa sanan virkkoi, noin nimesi:
<br>"Tuo vett&#228;, vihainen piika, k&#228;si&#228;ni pest&#228;kseni
<br>verist&#228; pahan is&#228;nn&#228;n, h&#228;jyn miehen hurmehista!"
<p>Pohjan akka sy&#228;nnyksenti, sy&#228;nnyksenti, suutuksenti.
<br>Lauloi miest&#228; miekallista, asehellista urosta,
<br>saa miest&#228; miekallista, tuhat kalvan kantajata
<br>p&#228;&#228;n varalle Lemmink&#228;isen, Kaukomielen kaulan p&#228;&#228;lle.
<p>Jo aika tosin tulevi, p&#228;iv&#228; liitolle lipuvi,
<br>toki k&#228;ypi tuskemmaksi, l&#228;ylemm&#228;ksi lankeavi
<br>asuskella Ahti poian, Lemmink&#228;isen leyhytell&#228;
<br>noissa Pohjolan pioissa, salajoukon juomingissa.
<br clear=all><hr noshade><tt>
<CENTER><A HREF="28">Next: Kahdeksaskolmatta runo</A></CENTER><BR>
</BODY>
</HTML>
