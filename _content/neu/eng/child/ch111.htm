<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Child Ballads, at Intangible Textual Heritage">
<META name="keywords" content="Ballad Song Child Ballads England Folklore">
<TITLE>The Child Ballads: 111. Crow and Pie</TITLE>
</HEAD>
<BODY>


<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends &amp; Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="ch110.htm">Previous</A>&nbsp;
<A HREF="ch112.htm">Next</A>&nbsp;
</CENTER>
<HR>
</P>
<H1 ALIGN="CENTER">111: Crow and Pie</H1>
<PRE>

111.1	 THROUGHE a forest as I can ryde,
	 To take my sporte yn an mornyng,
	 I cast my eye on euery syde,
	 I was ware of a bryde syngynge.
111.2	 I sawe a faire mayde come rydyng;
	 I speake to hur of loue, I trowe;
	 She answered me all yn scornyng,
	 And sayd, The crowe shall byte yow.
111.3	 &#145;I pray yow, damesell, scorne me nott;
	 To wyn your loue ytt ys my wyll;
	 For your loue I haue dere bought,
	 And I wyll take good hede thertyll.&#146;
111.4	 &#145;Nay, for God, ser, that I nyll;
	 I tell the, Jenken, as I trowe,
	 Thou shalt nott fynde me suche a gyll;
	 Therfore the crowe shall byte yow.&#146;
111.5	 He toke then owt a good golde ryng,
	 A purse of velweytt, that was soo fyne:
	 &#145;Haue ye thys, my dere swetyng,
	 With that ye wylbe lemman myn.&#146;
111.6	 &#145;Be Cryst, I dare nott, for my dame,
	 To dele with hym that I doo nott knowe;
	 For soo I myght dyspyse my name;
	 Therfore the crow shall byte yow.&#146;
111.7	 He toke hur abowte the mydell small,
	 That was soo faire of hyde and hewe;
	 He kyssed hur cheke as whyte as whall,
	 And prayed hur that she wolde vpon hym rewe.
111.8	 She scornyd hym, and callyd hym Hew;
	 His loue was as a paynted blowe:
	 &#145;To-day me, to-morrowe a newe;
	 Therfore the crow shall byte yow.&#146;
111.9	 He toke hur abowte the mydell small,
	 And layd hur downe vpon the grene;
	 Twys or thrys he served hur soo withall,
	 He wolde nott stynt yet, as I wene.
111.10	 &#145;But sythe ye haue i-lyen me bye,
	 Ye wyll wedde me now, as I trowe:&#146;
	 &#145;I wyll be aduysed, Gyll,&#146; sayd he,
	 &#145;For now the pye hathe peckyd yow.&#146;
111.11	 &#145;But sythe ye haue i-leyn me by,
	 And brought my body vnto shame,
	 Some of your good ye wyll part with me,
	 Or elles, be Cryst, ye be to blame.&#146;
111.12	 &#145;I wylbe aduysed,&#146; he sayde;
	 &#145;THe wynde ys wast that thow doyst blowe;
	 I haue a-noder that most be payde;
	 Therfore the pye hathe pecked yow.&#146;
111.13	 &#145;Now sythe ye haue i-leyn me bye,
	 A lyttle thyng ye wyll tell;
	 In case that I with chylde be,
	 What ys your name? Wher doo ye dwell?&#146;
111.14	 &#145;At Yorke, at London, at Clerkenwell,
	 At Leycester, Cambryge, at myrye Brystowe;
	 Some call me Rychard, Robart, Jacke, and Wyll;
	 For now the pye hathe peckyd yow.
111.15	 &#145;But, all medons, be ware be rewe,
	 And lett no man downe yow throwe;
	 For and yow doo, ye wyll ytt rewe,
	 For then the pye wyll pecke yow.&#146;
111.16	 &#145;Farewell, corteor, ouer the medoo,
	 Pluke vp your helys, I yow beshrew!
	 Your trace, wher so euer ye ryde or goo,
	 Crystes curse goo wythe yow!
111.17	 &#145;Thoughe a knave hathe by me layne,
	 Yet am I noder dede nor slowe;
	 I trust to recouer my harte agayne,
	 And Crystes curse goo wythe yow!&#146;



</PRE>
<P><HR>
<CENTER>
<A HREF="ch112.htm">Next: 112. Blow Away the Morning Dew</A></CENTER>
</BODY>
</HTML>
