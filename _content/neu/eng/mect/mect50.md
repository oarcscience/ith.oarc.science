[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect49)  [Next](mect51) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### Other Works

### The House of Fame

<span id="an_1"></span> God turne us every drem to goode!  
<span id="an_2"></span> For hyt is wonder, be the roode,  
<span id="an_3"></span> To my wyt, what causeth swevenes  
<span id="an_4"></span> Eyther on morwes or on evenes,  
<span id="an_5"></span> And why th' effect folweth of somme,  
<span id="an_6"></span> And of somme hit shal never come;  
<span id="an_7"></span> Why that is an avision  
<span id="an_8"></span> And why this a revelacion,  
<span id="an_9"></span> Why this a drem, why that a sweven,  
<span class="margnote"><span id="an_10">10</span></span> And noght to
every man lyche even;  
<span id="an_11"></span> Why this a fantome, why these oracles,  
<span id="an_12"></span> I not; but whoso of these miracles  
<span id="an_13"></span> The causes knoweth bet then I,  
<span id="an_14"></span> Devyne he, for I certeinly  
<span id="an_15"></span> Ne kan hem noght, ne never thinke  
<span id="an_16"></span> To besily my wyt to swinke  
<span id="an_17"></span> To knowe of hir signifiaunce  
<span id="an_18"></span> The gendres, neyther the distaunce  
<span id="an_19"></span> Of tymes of hem, ne the causes,  
<span class="margnote"><span id="an_20">20</span></span> Or why this
more then that cause is --  
<span id="an_21"></span> As yf folkys complexions  
<span id="an_22"></span> Make hem dreme of reflexions,  
<span id="an_23"></span> Or ellys thus, as other sayn,  
<span id="an_24"></span> For to gret feblenesse of her brayn,  
<span id="an_25"></span> By abstinence or by seknesse,  
<span id="an_26"></span> Prison-stewe or gret distresse,  
<span id="an_27"></span> Or ellys by dysordynaunce  
<span id="an_28"></span> Of naturel acustumaunce,  
<span id="an_29"></span> That som man is to curious  
<span class="margnote"><span id="an_30">30</span></span> In studye, or
melancolyous,  
<span id="an_31"></span> Or thus so inly ful of drede  
<span id="an_32"></span> That no man may hym bote bede;  
<span id="an_33"></span> Or elles that devocion  
<span id="an_34"></span> Of somme, and contemplacion  
<span id="an_35"></span> Causeth suche dremes ofte;  
<span id="an_36"></span> Or that the cruel lyf unsofte  
<span id="an_37"></span> Which these ilke lovers leden  
<span id="an_38"></span> That hopen over-muche or dreden,  
<span id="an_39"></span> That purely her impressions  
<span class="margnote"><span id="an_40">40</span></span> Causeth hem
avisions;  
<span id="an_41"></span> Or yf that spirites have the myght  
<span id="an_42"></span> To make folk to dreme a-nyght;  
<span id="an_43"></span> Or yf the soule of propre kynde  
<span id="an_44"></span> Be so parfit, as men fynde,  
<span id="an_45"></span> That yt forwot that ys to come,  
<span id="an_46"></span> And that hyt warneth alle and some  
<span id="an_47"></span> Of everych of her aventures  
<span id="an_48"></span> Be avisions or be figures,  
<span id="an_49"></span> But that oure flessh ne hath no myght  
<span class="margnote"><span id="an_50">50</span></span> To understonde
hyt aryght,  
<span id="an_51"></span> For hyt is warned to derkly --  
<span id="an_52"></span> But why the cause is, noght wot I.  
<span id="an_53"></span> Wel worth of this thyng grete clerkys  
<span id="an_54"></span> That trete of this and other werkes,  
<span id="an_55"></span> For I of noon opinion  
<span id="an_56"></span> Nyl as now make mensyon,  
<span id="an_57"></span> But oonly that the holy roode  
<span id="an_58"></span> Turne us every drem to goode!  
<span id="an_59"></span> For never sith that I was born,  
<span class="margnote"><span id="an_60">60</span></span> Ne no man elles
me beforn,  
<span id="an_61"></span> Mette, I trowe stedfastly,  
<span id="an_62"></span> So wonderful a drem as I  
<span id="an_63"></span> The tenthe day now of Decembre,  
<span id="an_64"></span> The which, as I kan now remembre,  
<span id="an_65"></span> I wol yow tellen everydel.  
<span id="an_66"></span> But at my gynnynge, trusteth wel,  
<span id="an_67"></span> I wol make invocacion,  
<span id="an_68"></span> With special devocion,  
<span id="an_69"></span> Unto the god of slep anoon,  
<span class="margnote"><span id="an_70">70</span></span> That duelleth
in a cave of stoon  
<span id="an_71"></span> Upon a strem that cometh fro Lete,  
<span id="an_72"></span> That is a flood of helle unswete,  
<span id="an_73"></span> Besyde a folk men clepeth Cymerie --  
<span id="an_74"></span> There slepeth ay this god unmerie  
<span id="an_75"></span> With his slepy thousand sones,  
<span id="an_76"></span> That alwey for to slepe hir wone is.  
<span id="an_77"></span> And to this god that I of rede  
<span id="an_78"></span> Prey I that he wol me spede  
<span id="an_79"></span> My sweven for to telle aryght,  
<span class="margnote"><span id="an_80">80</span></span> Yf every drem
stonde in his myght.  
<span id="an_81"></span> And he that mover ys of al,  
<span id="an_82"></span> That is and was and ever shal,  
<span id="an_83"></span> So yive hem joye that hyt here  
<span id="an_84"></span> Of alle that they dreme to-yere,  
<span id="an_85"></span> And for to stonden alle in grace  
<span id="an_86"></span> Of her loves, or in what place  
<span id="an_87"></span> That hem were levest for to stonde,  
<span id="an_88"></span> And shelde hem fro poverte and shonde,  
<span id="an_89"></span> And from unhap and ech disese,  
<span class="margnote"><span id="an_90">90</span></span> And sende hem
al that may hem plese,  
<span id="an_91"></span> That take hit wel and skorne hyt noght,  
<span id="an_92"></span> Ne hyt mysdemen in her thoght  
<span id="an_93"></span> Thorgh malicious entencion.  
<span id="an_94"></span> And whoso thorgh presumpcion,  
<span id="an_95"></span> Or hate, or skorn, or thorgh envye,  
<span id="an_96"></span> Dispit, or jape, or vilanye,  
<span id="an_97"></span> Mysdeme hyt, pray I Jesus God  
<span id="an_98"></span> That (dreme he barefot, dreme he shod),  
<span id="an_99"></span> That every harm that any man  
<span class="margnote"><span id="an_100">100</span></span> Hath had syth
the world began  
<span id="an_101"></span> Befalle hym therof or he sterve,  
<span id="an_102"></span> And graunte he mote hit ful deserve,  
<span id="an_103"></span> Lo, with such a conclusion  
<span id="an_104"></span> As had of his avision  
<span id="an_105"></span> Cresus, that was kyng of Lyde,  
<span id="an_106"></span> That high upon a gebet dyde.  
<span id="an_107"></span> This prayer shal he have of me;  
<span id="an_108"></span> I am no bet in charyte!  
<span id="an_109"></span> Now herkeneth, as I have yow seyd,  
<span class="margnote"><span id="an_110">110</span></span> What that I
mette or I abreyd.  
<span id="an_111"></span> Of Decembre the tenthe day,  
<span id="an_112"></span> Whan hit was nyght to slepe I lay  
<span id="an_113"></span> Ryght ther as I was wont to done,  
<span id="an_114"></span> And fil on slepe wonder sone,  
<span id="an_115"></span> As he that wery was forgo  
<span id="an_116"></span> On pilgrymage myles two  
<span id="an_117"></span> To the corseynt Leonard,  
<span id="an_118"></span> To make lythe of that was hard.  
<span id="an_119"></span> But as I slepte, me mette I was  
<span class="margnote"><span id="an_120">120</span></span> Withyn a
temple ymad of glas,  
<span id="an_121"></span> In which ther were moo ymages  
<span id="an_122"></span> Of gold, stondynge in sondry stages,  
<span id="an_123"></span> And moo ryche tabernacles,  
<span id="an_124"></span> And with perre moo pynacles,  
<span id="an_125"></span> And moo curiouse portreytures,  
<span id="an_126"></span> And queynte maner of figures  
<span id="an_127"></span> Of olde werk, then I saugh ever.  
<span id="an_128"></span> For certeynly, I nyste never  
<span id="an_129"></span> Wher that I was, but wel wyste I  
<span class="margnote"><span id="an_130">130</span></span> Hyt was of
Venus redely,  
<span id="an_131"></span> The temple; for in portreyture  
<span id="an_132"></span> I sawgh anoon-ryght hir figure  
<span id="an_133"></span> Naked fletynge in a see,  
<span id="an_134"></span> And also on hir hed, pardee,  
<span id="an_135"></span> Hir rose garlond whit and red,  
<span id="an_136"></span> And hir comb to kembe hyr hed,  
<span id="an_137"></span> Hir dowves, and daun Cupido  
<span id="an_138"></span> Hir blynde sone, and Vulcano,  
<span id="an_139"></span> That in his face was ful broun.  
<span class="margnote"><span id="an_140">140</span></span> But as I
romed up and doun,  
<span id="an_141"></span> I fond that on a wall ther was  
<span id="an_142"></span> Thus writen on a table of bras:  
<span id="an_143"></span> "I wol now synge, yif I kan,  
<span id="an_144"></span> The armes and also the man  
<span id="an_145"></span> That first cam, thurgh his destinee,  
<span id="an_146"></span> Fugityf of Troy contree,  
<span id="an_147"></span> In Itayle, with ful moche pyne  
<span id="an_148"></span> Unto the strondes of Lavyne."  
<span id="an_149"></span> And tho began the story anoon,  
<span class="margnote"><span id="an_150">150</span></span> As I shal
telle yow echon.  
<span id="an_151"></span> First sawgh I the destruction  
<span id="an_152"></span> Of Troye thurgh the Grek Synon,  
<span id="an_153"></span> \[That\] with his false forswerynge,  
<span id="an_154"></span> And his chere and his lesynge,  
<span id="an_155"></span> Made the hors broght into Troye,  
<span id="an_156"></span> Thorgh which Troyens loste al her joye.  
<span id="an_157"></span> And aftir this was grave, allas,  
<span id="an_158"></span> How Ilyon assayled was  
<span id="an_159"></span> And wonne, and kyng Priam yslayn  
<span class="margnote"><span id="an_160">160</span></span> And Polytes
his sone, certayn,  
<span id="an_161"></span> Dispitously, of daun Pirrus.  
<span id="an_162"></span> And next that sawgh I how Venus,  
<span id="an_163"></span> Whan that she sawgh the castel brende,  
<span id="an_164"></span> Doun fro the heven gan descende,  
<span id="an_165"></span> And bad hir sone Eneas flee;  
<span id="an_166"></span> And how he fledde, and how that he  
<span id="an_167"></span> Escaped was from al the pres,  
<span id="an_168"></span> And took his fader Anchises,  
<span id="an_169"></span> And bar hym on hys bak away,  
<span class="margnote"><span id="an_170">170</span></span> Cryinge,
"Allas, and welaway!"  
<span id="an_171"></span> The whiche Anchises in hys hond  
<span id="an_172"></span> Bar the goddes of the lond,  
<span id="an_173"></span> Thilke that unbrende were.  
<span id="an_174"></span> And I saugh next, in al thys fere,  
<span id="an_175"></span> How Creusa, daun Eneas wif,  
<span id="an_176"></span> Which that he lovede as hys lyf,  
<span id="an_177"></span> And hir yonge sone Iulo,  
<span id="an_178"></span> And eke Askanius also,  
<span id="an_179"></span> Fledden eke with drery chere,  
<span class="margnote"><span id="an_180">180</span></span> That hyt was
pitee for to here;  
<span id="an_181"></span> And in a forest as they wente,  
<span id="an_182"></span> At a turnynge of a wente,  
<span id="an_183"></span> How Creusa was ylost, allas,  
<span id="an_184"></span> That ded, not I how, she was;  
<span id="an_185"></span> How he hir soughte, and how hir gost  
<span id="an_186"></span> Bad hym to flee the Grekes host,  
<span id="an_187"></span> And seyde he moste unto Itayle,  
<span id="an_188"></span> As was hys destinee, sauns faille;  
<span id="an_189"></span> That hyt was pitee for to here,  
<span class="margnote"><span id="an_190">190</span></span> When hir
spirit gan appere,  
<span id="an_191"></span> The wordes that she to hym seyde,  
<span id="an_192"></span> And for to kepe hir sone hym preyde.  
<span id="an_193"></span> Ther sawgh I graven eke how he,  
<span id="an_194"></span> Hys fader eke, and his meynee,  
<span id="an_195"></span> With hys shippes gan to saylle  
<span id="an_196"></span> Towardes the contree of Itaylle  
<span id="an_197"></span> As streight as that they myghte goo.  
<span id="an_198"></span> Ther saugh I thee, cruel Juno,  
<span id="an_199"></span> That art daun Jupiteres wif,  
<span class="margnote"><span id="an_200">200</span></span> That hast
yhated al thy lyf  
<span id="an_201"></span> Al the Troianysshe blood,  
<span id="an_202"></span> Renne and crye as thou were wood  
<span id="an_203"></span> On Eolus, the god of wyndes,  
<span id="an_204"></span> To blowen oute, of alle kyndes,  
<span id="an_205"></span> So lowde that he shulde drenche  
<span id="an_206"></span> Lord and lady, grom and wenche,  
<span id="an_207"></span> Of al the Troian nacion,  
<span id="an_208"></span> Withoute any savacion.  
<span id="an_209"></span> Ther saugh I such tempeste aryse  
<span class="margnote"><span id="an_210">210</span></span> That every
herte myght agryse  
<span id="an_211"></span> To see hyt peynted on the wal.  
<span id="an_212"></span> Ther saugh I graven eke withal,  
<span id="an_213"></span> Venus, how ye, my lady dere,  
<span id="an_214"></span> Wepynge with ful woful chere,  
<span id="an_215"></span> Prayen Jupiter on hye  
<span id="an_216"></span> To save and kepe that navye  
<span id="an_217"></span> Of the Troian Eneas,  
<span id="an_218"></span> Syth that he hir sone was.  
<span id="an_219"></span> Ther saugh I Joves Venus kysse,  
<span class="margnote"><span id="an_220">220</span></span> And graunted
of the tempest lysse.  
<span id="an_221"></span> Ther saugh I how the tempest stente,  
<span id="an_222"></span> And how with alle pyne he wente,  
<span id="an_223"></span> And prively tok arryvage  
<span id="an_224"></span> In the contree of Cartage;  
<span id="an_225"></span> And on the morwe, how that he  
<span id="an_226"></span> And a knyght highte Achate  
<span id="an_227"></span> Mette with Venus that day,  
<span id="an_228"></span> Goynge in a queynt array  
<span id="an_229"></span> As she had ben an hunteresse,  
<span class="margnote"><span id="an_230">230</span></span> With wynd
blowynge upon hir tresse;  
<span id="an_231"></span> How Eneas gan hym to pleyne,  
<span id="an_232"></span> When that he knew hir, of his peyne;  
<span id="an_233"></span> And how his shippes dreynte were,  
<span id="an_234"></span> Or elles lost, he nyste where;  
<span id="an_235"></span> How she gan hym comforte thoo,  
<span id="an_236"></span> And bad hym to Cartage goo,  
<span id="an_237"></span> And ther he shulde his folk fynde,  
<span id="an_238"></span> That in the see were left behynde.  
<span id="an_239"></span> And, shortly of this thyng to pace,  
<span class="margnote"><span id="an_240">240</span></span> She made
Eneas so in grace  
<span id="an_241"></span> Of Dido, quene of that contree,  
<span id="an_242"></span> That, shortly for to tellen, she  
<span id="an_243"></span> Becam hys love and let him doo  
<span id="an_244"></span> Al that weddynge longeth too.  
<span id="an_245"></span> What shulde I speke more queynte,  
<span id="an_246"></span> Or peyne me my wordes peynte  
<span id="an_247"></span> To speke of love? Hyt wol not be;  
<span id="an_248"></span> I kan not of that faculte.  
<span id="an_249"></span> And eke to telle the manere  
<span class="margnote"><span id="an_250">250</span></span> How they
aqueynteden in fere,  
<span id="an_251"></span> Hyt were a long proces to telle,  
<span id="an_252"></span> And over-long for yow to dwelle.  
<span id="an_253"></span> Ther sawgh I grave how Eneas  
<span id="an_254"></span> Tolde Dido every caas  
<span id="an_255"></span> That hym was tyd upon the see.  
<span id="an_256"></span> And after grave was how shee  
<span id="an_257"></span> Made of hym shortly at oo word  
<span id="an_258"></span> Hyr lyf, hir love, hir lust, hir lord,  
<span id="an_259"></span> And dide hym al the reverence  
<span class="margnote"><span id="an_260">260</span></span> And leyde on
hym al the dispence  
<span id="an_261"></span> That any woman myghte do,  
<span id="an_262"></span> Wenynge hyt had al be so  
<span id="an_263"></span> As he hir swor; and herby demed  
<span id="an_264"></span> That he was good, for he such semed.  
<span id="an_265"></span> Allas! what harm doth apparence,  
<span id="an_266"></span> Whan hit is fals in existence!  
<span id="an_267"></span> For he to hir a traytour was;  
<span id="an_268"></span> Wherfore she slow hirself, allas!  
<span id="an_269"></span> Loo, how a woman doth amys  
<span class="margnote"><span id="an_270">270</span></span> To love hym
that unknowen ys.  
<span id="an_271"></span> For, be Cryste, lo, thus yt fareth.  
<span id="an_272"></span> "Hyt is not al gold that glareth."  
<span id="an_273"></span> For also browke I wel myn hed,  
<span id="an_274"></span> Ther may be under godlyhed  
<span id="an_275"></span> Kevered many a shrewed vice.  
<span id="an_276"></span> Therfore be no wyght so nyce  
<span id="an_277"></span> To take a love oonly for chere,  
<span id="an_278"></span> Or speche, or for frendly manere,  
<span id="an_279"></span> For this shal every woman fynde,  
<span class="margnote"><span id="an_280">280</span></span> That som man,
of his pure kynde,  
<span id="an_281"></span> Wol shewen outward the fayreste,  
<span id="an_282"></span> Tyl he have caught that what him leste;  
<span id="an_283"></span> And thanne wol he causes fynde  
<span id="an_284"></span> And swere how that she ys unkynde,  
<span id="an_285"></span> Or fals, or privy, or double was.  
<span id="an_286"></span> Al this seye I be Eneas  
<span id="an_287"></span> And Dido, and hir nyce lest,  
<span id="an_288"></span> That loved al to sone a gest;  
<span id="an_289"></span> Therfore I wol seye a proverbe,  
<span class="margnote"><span id="an_290">290</span></span> That "he that
fully knoweth th' erbe  
<span id="an_291"></span> May saufly leye hyt to his ye" --  
<span id="an_292"></span> Withoute drede, this ys no lye.  
<span id="an_293"></span> But let us speke of Eneas,  
<span id="an_294"></span> How he betrayed hir, allas,  
<span id="an_295"></span> And lefte hir ful unkyndely.  
<span id="an_296"></span> So when she saw al utterly  
<span id="an_297"></span> That he wolde hir of trouthe fayle,  
<span id="an_298"></span> And wende fro hir to Itayle,  
<span id="an_299"></span> She gan to wringe hir hondes two.  
<span class="margnote"><span id="an_300">300</span></span> "Allas," quod
she, "what me ys woo!  
<span id="an_301"></span> Allas, is every man thus trewe,  
<span id="an_302"></span> That every yer wolde have a newe,  
<span id="an_303"></span> Yf hit so longe tyme dure,  
<span id="an_304"></span> Or elles three, peraventure?  
<span id="an_305"></span> As thus: of oon he wolde have fame  
<span id="an_306"></span> In magnyfyinge of hys name;  
<span id="an_307"></span> Another for frendshippe, seyth he;  
<span id="an_308"></span> And yet ther shal the thridde be  
<span id="an_309"></span> That shal be take for delyt,  
<span class="margnote"><span id="an_310">310</span></span> Loo, or for
synguler profit""  
<span id="an_311"></span> In suche wordes gan to pleyne  
<span id="an_312"></span> Dydo of hir grete peyne,  
<span id="an_313"></span> As me mette redely --  
<span id="an_314"></span> Non other auctour alegge I.  
<span id="an_315"></span> "Allas!" quod she, "my swete herte,  
<span id="an_316"></span> Have pitee on my sorwes smerte,  
<span id="an_317"></span> And slee mee not! Goo noght awey!  
<span id="an_318"></span> O woful Dido, wel-away!"  
<span id="an_319"></span> Quod she to hirselve thoo.  
<span class="margnote"><span id="an_320">320</span></span> "O Eneas,
what wol ye doo?  
<span id="an_321"></span> O that your love, ne your bond  
<span id="an_322"></span> That ye have sworn with your ryght hond,  
<span id="an_323"></span> Ne my crewel deth," quod she,  
<span id="an_324"></span> "May holde yow stille here with me!  
<span id="an_325"></span> O haveth of my deth pitee!  
<span id="an_326"></span> Iwys, my dere herte, ye  
<span id="an_327"></span> Knowen ful wel that never yit,  
<span id="an_328"></span> As ferforth as I hadde wyt,  
<span id="an_329"></span> Agylte \[I\] yow in thoght ne dede.  
<span class="margnote"><span id="an_330">330</span></span> O, have ye
men such godlyhede  
<span id="an_331"></span> In speche, and never a del of trouthe?  
<span id="an_332"></span> Allas, that ever hadde routhe  
<span id="an_333"></span> Any woman on any man!  
<span id="an_334"></span> Now see I wel, and telle kan,  
<span id="an_335"></span> We wrechched wymmen konne noon art;  
<span id="an_336"></span> For certeyn, for the more part,  
<span id="an_337"></span> Thus we be served everychone.  
<span id="an_338"></span> How sore that ye men konne groone,  
<span id="an_339"></span> Anoon as we have yow receyved,  
<span class="margnote"><span id="an_340">340</span></span> Certaynly we
ben deceyvyd!  
<span id="an_341"></span> For, though your love laste a seson,  
<span id="an_342"></span> Wayte upon the conclusyon,  
<span id="an_343"></span> And eke how that ye determynen,  
<span id="an_344"></span> And for the more part diffynen.  
<span id="an_345"></span> "O wel-awey that I was born!  
<span id="an_346"></span> For thorgh yow is my name lorn,  
<span id="an_347"></span> And alle myn actes red and songe  
<span id="an_348"></span> Over al thys lond, on every tonge.  
<span id="an_349"></span> O wikke Fame! -- for ther nys  
<span class="margnote"><span id="an_350">350</span></span> Nothing so
swift, lo, as she is.  
<span id="an_351"></span> O, soth ys, every thing ys wyst,  
<span id="an_352"></span> Though hit be kevered with the myst.  
<span id="an_353"></span> Eke, though I myghte duren ever,  
<span id="an_354"></span> That I have don rekever I never,  
<span id="an_355"></span> That I ne shal be seyd, allas,  
<span id="an_356"></span> Yshamed be thourgh Eneas,  
<span id="an_357"></span> And that I shal thus juged be:  
<span id="an_358"></span> \`Loo, ryght as she hath don, now she  
<span id="an_359"></span> Wol doo eft-sones, hardely' --  
<span class="margnote"><span id="an_360">360</span></span> Thus seyth
the peple prively."  
<span id="an_361"></span> But that is don, is not to done;  
<span id="an_362"></span> Al hir compleynt ne al hir moone,  
<span id="an_363"></span> Certeyn, avayleth hir not a stre.  
<span id="an_364"></span> And when she wiste sothly he  
<span id="an_365"></span> Was forth unto his shippes goon,  
<span id="an_366"></span> She into hir chambre wente anoon,  
<span id="an_367"></span> And called on hir suster Anne,  
<span id="an_368"></span> And gan hir to compleyne thanne,  
<span id="an_369"></span> And seyde that she cause was  
<span class="margnote"><span id="an_370">370</span></span> That she
first loved him, allas,  
<span id="an_371"></span> And thus counseylled hir thertoo.  
<span id="an_372"></span> But what! When this was seyd and doo,  
<span id="an_373"></span> She rof hirselve to the herte  
<span id="an_374"></span> And deyde thorgh the wounde smerte.  
<span id="an_375"></span> And al the maner how she deyde,  
<span id="an_376"></span> And alle the wordes that she seyde,  
<span id="an_377"></span> Whoso to knowe hit hath purpos,  
<span id="an_378"></span> Rede Virgile in Eneydos  
<span id="an_379"></span> Or the Epistle of Ovyde,  
<span class="margnote"><span id="an_380">380</span></span> What that she
wrot or that she dyde;  
<span id="an_381"></span> And nere hyt to long to endyte,  
<span id="an_382"></span> Be God, I wolde hyt here write.  
<span id="an_383"></span> But wel-away, the harm, the routhe,  
<span id="an_384"></span> That hath betyd for such untrouthe,  
<span id="an_385"></span> As men may ofte in bokes rede,  
<span id="an_386"></span> And al day sen hyt yet in dede,  
<span id="an_387"></span> That for to thynken hyt, a tene is.  
<span id="an_388"></span> Loo Demophon, duk of Athenys,  
<span id="an_389"></span> How he forswor hym ful falsly,  
<span class="margnote"><span id="an_390">390</span></span> And traysed
Phillis wikkidly,  
<span id="an_391"></span> That kynges doghtre was of Trace,  
<span id="an_392"></span> And falsly gan hys terme pace;  
<span id="an_393"></span> And when she wiste that he was fals,  
<span id="an_394"></span> She heng hirself ryght be the hals,  
<span id="an_395"></span> For he had doon hir such untrouthe.  
<span id="an_396"></span> Loo, was not this a woo and routhe?  
<span id="an_397"></span> Eke lo how fals and reccheles  
<span id="an_398"></span> Was to Breseyda Achilles,  
<span id="an_399"></span> And Paris to Oenone,  
<span class="margnote"><span id="an_400">400</span></span> And Jason to
Isiphile,  
<span id="an_401"></span> And eft Jason to Medea,  
<span id="an_402"></span> And Ercules to Dyanira,  
<span id="an_403"></span> For he left hir for Yole,  
<span id="an_404"></span> That made hym cache his deth, parde.  
<span id="an_405"></span> How fals eke was he Theseus,  
<span id="an_406"></span> That, as the story telleth us,  
<span id="an_407"></span> How he betrayed Adriane --  
<span id="an_408"></span> The devel be hys soules bane!  
<span id="an_409"></span> For had he lawghed, had he loured,  
<span class="margnote"><span id="an_410">410</span></span> He moste have
ben al devoured,  
<span id="an_411"></span> Yf Adriane ne had ybe.  
<span id="an_412"></span> And for she had of hym pite,  
<span id="an_413"></span> She made hym fro the deth escape,  
<span id="an_414"></span> And he made hir a ful fals jape;  
<span id="an_415"></span> For aftir this, withyn a while,  
<span id="an_416"></span> He lefte hir slepynge in an ile  
<span id="an_417"></span> Desert allone, ryght in the se,  
<span id="an_418"></span> And stal away and let hir be,  
<span id="an_419"></span> And took hir suster Phedra thoo  
<span class="margnote"><span id="an_420">420</span></span> With him, and
gan to shippe goo.  
<span id="an_421"></span> And yet he had yswore to here  
<span id="an_422"></span> On al that ever he myghte swere  
<span id="an_423"></span> That, so she saved hym hys lyf,  
<span id="an_424"></span> He wolde have take hir to hys wif;  
<span id="an_425"></span> For she desired nothing ellis,  
<span id="an_426"></span> In certeyn, as the book us tellis.  
<span id="an_427"></span> But to excusen Eneas  
<span id="an_428"></span> Fullyche of al his grete trespas,  
<span id="an_429"></span> The book seyth Mercurie, sauns fayle,  
<span class="margnote"><span id="an_430">430</span></span> Bad hym goo
into Itayle,  
<span id="an_431"></span> And leve Auffrikes regioun,  
<span id="an_432"></span> And Dido and hir faire toun.  
<span id="an_433"></span> Thoo sawgh I grave how to Itayle  
<span id="an_434"></span> Daun Eneas is goo to sayle;  
<span id="an_435"></span> And how the tempest al began,  
<span id="an_436"></span> And how he loste hys sterisman,  
<span id="an_437"></span> Which that the stere, or he tok kep,  
<span id="an_438"></span> Smot over bord, loo, as he slep.  
<span id="an_439"></span> And also sawgh I how Sybile  
<span class="margnote"><span id="an_440">440</span></span> And Eneas,
besyde an yle,  
<span id="an_441"></span> To helle wente for to see  
<span id="an_442"></span> His fader, Anchyses the free;  
<span id="an_443"></span> How he ther fond Palinurus,  
<span id="an_444"></span> And Dido, and eke Deiphebus;  
<span id="an_445"></span> And every turment eke in helle  
<span id="an_446"></span> Saugh he, which is longe to telle;  
<span id="an_447"></span> Which whoso willeth for to knowe,  
<span id="an_448"></span> He moste rede many a rowe  
<span id="an_449"></span> On Virgile or on Claudian,  
<span class="margnote"><span id="an_450">450</span></span> Or Daunte,
that hit telle kan.  
<span id="an_451"></span> Tho saugh I grave al the aryvayle  
<span id="an_452"></span> That Eneas had in Itayle;  
<span id="an_453"></span> And with kyng Latyne hys tretee  
<span id="an_454"></span> And alle the batayles that hee  
<span id="an_455"></span> Was at hymself, and eke hys knyghtis,  
<span id="an_456"></span> Or he had al ywonne his ryghtis;  
<span id="an_457"></span> And how he Turnus reft his lyf,  
<span id="an_458"></span> And wan Lavina to his wif;  
<span id="an_459"></span> And alle the mervelous signals  
<span class="margnote"><span id="an_460">460</span></span> Of the goddys
celestials;  
<span id="an_461"></span> How, mawgree Juno, Eneas,  
<span id="an_462"></span> For al hir sleight and hir compas,  
<span id="an_463"></span> Acheved al his aventure,  
<span id="an_464"></span> For Jupiter took of hym cure  
<span id="an_465"></span> At the prayer of Venus --  
<span id="an_466"></span> The whiche I preye alwey save us,  
<span id="an_467"></span> And us ay of oure sorwes lyghte!  
<span id="an_468"></span> When I had seen al this syghte  
<span id="an_469"></span> In this noble temple thus,  
<span class="margnote"><span id="an_470">470</span></span> "A, Lord,"
thoughte I, "that madest us,  
<span id="an_471"></span> Yet sawgh I never such noblesse  
<span id="an_472"></span> Of ymages, ne such richesse,  
<span id="an_473"></span> As I saugh graven in this chirche;  
<span id="an_474"></span> But not wot I whoo did hem wirche,  
<span id="an_475"></span> Ne where I am, ne in what contree.  
<span id="an_476"></span> But now wol I goo out and see,  
<span id="an_477"></span> Ryght at the wiket, yf y kan  
<span id="an_478"></span> See owhere any stiryng man  
<span id="an_479"></span> That may me telle where I am."  
<span class="margnote"><span id="an_480">480</span></span> When I out at
the dores cam,  
<span id="an_481"></span> I faste aboute me beheld.  
<span id="an_482"></span> Then sawgh I but a large feld,  
<span id="an_483"></span> As fer as that I myghte see,  
<span id="an_484"></span> Withouten toun, or hous, or tree,  
<span id="an_485"></span> Or bush, or grass, or eryd lond;  
<span id="an_486"></span> For al the feld nas but of sond  
<span id="an_487"></span> As smal as man may se yet lye  
<span id="an_488"></span> In the desert of Lybye.  
<span id="an_489"></span> Ne no maner creature  
<span class="margnote"><span id="an_490">490</span></span> That ys
yformed be Nature  
<span id="an_491"></span> Ne sawgh I, me to rede or wisse.  
<span id="an_492"></span> "O Crist," thoughte I, "that art in blysse,  
<span id="an_493"></span> Fro fantome and illusion  
<span id="an_494"></span> Me save!" And with devocion  
<span id="an_495"></span> Myn eyen to the hevene I caste.  
<span id="an_496"></span> Thoo was I war, lo, at the laste,  
<span id="an_497"></span> That faste be the sonne, as hye  
<span id="an_498"></span> As kenne myghte I with myn ye,  
<span id="an_499"></span> Me thoughte I sawgh an egle sore,  
<span class="margnote"><span id="an_500">500</span></span> But that hit
semed moche more  
<span id="an_501"></span> Then I had any egle seyn.  
<span id="an_502"></span> But this as sooth as deth, certeyn,  
<span id="an_503"></span> Hyt was of gold, and shon so bryghte  
<span id="an_504"></span> That never sawe men such a syghte,  
<span id="an_505"></span> But yf the heven had ywonne  
<span id="an_506"></span> Al newe of gold another sonne;  
<span id="an_507"></span> So shone the egles fethers bryghte,  
<span id="an_508"></span> And somwhat dounward gan hyt lyghte.  
<span id="an_509"></span> Now herkeneth every maner man  
<span class="margnote"><span id="an_510">510</span></span> That Englissh
understonde kan  
<span id="an_511"></span> And \[listeth. of my drem to lere,  
<span id="an_512"></span> For now at erste shul ye here  
<span id="an_513"></span> So sely an avisyon,  
<span id="an_514"></span> That Isaye, ne Scipion,  
<span id="an_515"></span> Ne kyng Nabugodonosor,  
<span id="an_516"></span> Pharoo, Turnus, ne Elcanor,  
<span id="an_517"></span> Ne mette such a drem as this.  
<span id="an_518"></span> Now faire blisfull, O Cipris,  
<span id="an_519"></span> So be my favour at this tyme!  
<span class="margnote"><span id="an_520">520</span></span> And ye, me to
endite and ryme  
<span id="an_521"></span> Helpeth, that on Parnaso duelle,  
<span id="an_522"></span> Be Elicon, the clere welle.  
<span id="an_523"></span> O Thought, that wrot al that I mette,  
<span id="an_524"></span> And in the tresorye hyt shette  
<span id="an_525"></span> Of my brayn, now shal men se  
<span id="an_526"></span> Yf any vertu in the be  
<span id="an_527"></span> To tellen al my drem aryght.  
<span id="an_528"></span> Now kythe thyn engyn and myght!  
<span id="an_529"></span> This egle, of which I have yow told,  
<span class="margnote"><span id="an_530">530</span></span> That shon
with fethres as of gold,  
<span id="an_531"></span> Which that so hye gan to sore,  
<span id="an_532"></span> I gan beholde more and more  
<span id="an_533"></span> To se the beaute and the wonder;  
<span id="an_534"></span> But never was ther dynt of thonder,  
<span id="an_535"></span> Ne that thyng that men calle fouder,  
<span id="an_536"></span> That smot somtyme a tour to powder  
<span id="an_537"></span> And in his swifte comynge brende,  
<span id="an_538"></span> That so swithe gan descende  
<span id="an_539"></span> As this foul, when hyt beheld  
<span class="margnote"><span id="an_540">540</span></span> That I
a-roume was in the feld.  
<span id="an_541"></span> And with hys grymme pawes stronge,  
<span id="an_542"></span> Withyn hys sharpe nayles longe,  
<span id="an_543"></span> Me, fleynge, in a swap he hente,  
<span id="an_544"></span> And with hys sours ayen up wente,  
<span id="an_545"></span> Me caryinge in his clawes starke  
<span id="an_546"></span> As lyghtly as I were a larke,  
<span id="an_547"></span> How high, I can not telle yow,  
<span id="an_548"></span> For I cam up, y nyste how.  
<span id="an_549"></span> For so astonyed and asweved  
<span class="margnote"><span id="an_550">550</span></span> Was every
vertu in my heved,  
<span id="an_551"></span> What with his sours and with my drede,  
<span id="an_552"></span> That al my felynge gan to dede,  
<span id="an_553"></span> For-whi hit was to gret affray.  
<span id="an_554"></span> Thus I longe in hys clawes lay,  
<span id="an_555"></span> Til at the laste he to me spak  
<span id="an_556"></span> In mannes vois, and seyde, "Awak!  
<span id="an_557"></span> And be not agast so, for shame!"  
<span id="an_558"></span> And called me tho by my name,  
<span id="an_559"></span> And for I shulde the bet abreyde,  
<span class="margnote"><span id="an_560">560</span></span> Me mette
"Awak," to me he seyde  
<span id="an_561"></span> Ryght in the same vois and stevene  
<span id="an_562"></span> That useth oon I koude nevene;  
<span id="an_563"></span> And with that vois, soth for to seyn,  
<span id="an_564"></span> My mynde cam to me ageyn,  
<span id="an_565"></span> For hyt was goodly seyd to me,  
<span id="an_566"></span> So nas hyt never wont to be.  
<span id="an_567"></span> And here-withal I gan to stere,  
<span id="an_568"></span> And he me in his fet to bere,  
<span id="an_569"></span> Til that he felte that I had hete,  
<span class="margnote"><span id="an_570">570</span></span> And felte eke
tho myn herte bete.  
<span id="an_571"></span> And thoo gan he me to disporte,  
<span id="an_572"></span> And with wordes to comforte,  
<span id="an_573"></span> And sayde twyes, "Seynte Marye,  
<span id="an_574"></span> Thou art noyous for to carye!  
<span id="an_575"></span> And nothyng nedeth it, pardee,  
<span id="an_576"></span> For also wis God helpe me,  
<span id="an_577"></span> As thou noon harm shalt have of this;  
<span id="an_578"></span> And this caas that betyd the is,  
<span id="an_579"></span> Is for thy lore and for thy prow.  
<span class="margnote"><span id="an_580">580</span></span> Let see!
Darst thou yet loke now?  
<span id="an_581"></span> Be ful assured, boldely,  
<span id="an_582"></span> I am thy frend." And therwith I  
<span id="an_583"></span> Gan for to wondren in my mynde.  
<span id="an_584"></span> "O God," thoughte I, "that madest kynde,  
<span id="an_585"></span> Shal I noon other weyes dye?  
<span id="an_586"></span> Wher Joves wol me stellyfye,  
<span id="an_587"></span> Or what thing may this sygnifye?  
<span id="an_588"></span> I neyther am Ennok, ne Elye,  
<span id="an_589"></span> Ne Romulus, ne Ganymede,  
<span class="margnote"><span id="an_590">590</span></span> That was
ybore up, as men rede,  
<span id="an_591"></span> To hevene with daun Jupiter,  
<span id="an_592"></span> And mad the goddys botiller."  
<span id="an_593"></span> Loo, this was thoo my fantasye.  
<span id="an_594"></span> But he that bar me gan espye  
<span id="an_595"></span> That I so thoughte, and seyde this:  
<span id="an_596"></span> "Thow demest of thyself amys,  
<span id="an_597"></span> For Joves ys not theraboute --  
<span id="an_598"></span> I dar wel putte the out of doute --  
<span id="an_599"></span> To make of the as yet a sterre;  
<span class="margnote"><span id="an_600">600</span></span> But er I bere
the moche ferre,  
<span id="an_601"></span> I wol the telle what I am,  
<span id="an_602"></span> And whider thou shalt, and why I cam  
<span id="an_603"></span> To do thys, so that thou take  
<span id="an_604"></span> Good herte, and not for fere quake."  
<span id="an_605"></span> "Gladly," quod I. "Now wel," quod he,  
<span id="an_606"></span> "First, I, that in my fet have the,  
<span id="an_607"></span> Of which thou hast a fere and wonder,  
<span id="an_608"></span> Am dwellynge with the god of thonder,  
<span id="an_609"></span> Which that men callen Jupiter,  
<span class="margnote"><span id="an_610">610</span></span> That dooth me
flee ful ofte fer  
<span id="an_611"></span> To do al hys comaundement.  
<span id="an_612"></span> And for this cause he hath me sent  
<span id="an_613"></span> To the. Now herke, be thy trouthe:  
<span id="an_614"></span> Certeyn, he hath of the routhe  
<span id="an_615"></span> That thou so longe trewely  
<span id="an_616"></span> Hast served so ententyfly  
<span id="an_617"></span> Hys blynde nevew Cupido,  
<span id="an_618"></span> And faire Venus also,  
<span id="an_619"></span> Withoute guerdon ever yit,  
<span class="margnote"><span id="an_620">620</span></span> And
never-the-lesse hast set thy wit --  
<span id="an_621"></span> Although that in thy hed ful lyte is --  
<span id="an_622"></span> To make bookys, songes, dytees,  
<span id="an_623"></span> In ryme or elles in cadence,  
<span id="an_624"></span> As thou best canst, in reverence  
<span id="an_625"></span> Of Love and of hys servantes eke,  
<span id="an_626"></span> That have hys servyse soght, and seke;  
<span id="an_627"></span> And peynest the to preyse hys art,  
<span id="an_628"></span> Although thou haddest never part.  
<span id="an_629"></span> Wherfore, also God me blesse,  
<span class="margnote"><span id="an_630">630</span></span> Joves halt
hyt gret humblesse  
<span id="an_631"></span> And vertu eke, that thou wolt make  
<span id="an_632"></span> A-nyght ful ofte thyn hed to ake  
<span id="an_633"></span> In thy studye, so thou writest,  
<span id="an_634"></span> And ever mo of love enditest,  
<span id="an_635"></span> In honour of hym and in preysynges,  
<span id="an_636"></span> And in his folkes furtherynges,  
<span id="an_637"></span> And in hir matere al devisest,  
<span id="an_638"></span> And noght hym nor his folk dispisest,  
<span id="an_639"></span> Although thou maist goo in the daunce  
<span class="margnote"><span id="an_640">640</span></span> Of hem that
hym lyst not avaunce.  
<span id="an_641"></span> "Wherfore, as I seyde, ywys,  
<span id="an_642"></span> Jupiter considereth this,  
<span id="an_643"></span> And also, beau sir, other thynges:  
<span id="an_644"></span> That is, that thou hast no tydynges  
<span id="an_645"></span> Of Loves folk yf they be glade,  
<span id="an_646"></span> Ne of noght elles that God made;  
<span id="an_647"></span> And noght oonly fro fer contree  
<span id="an_648"></span> That ther no tydynge cometh to thee,  
<span id="an_649"></span> But of thy verray neyghebores,  
<span class="margnote"><span id="an_650">650</span></span> That duellen
almost at thy dores,  
<span id="an_651"></span> Thou herist neyther that ne this;  
<span id="an_652"></span> For when thy labour doon al ys,  
<span id="an_653"></span> And hast mad alle thy rekenynges,  
<span id="an_654"></span> In stede of reste and newe thynges  
<span id="an_655"></span> Thou goost hom to thy hous anoon,  
<span id="an_656"></span> And, also domb as any stoon,  
<span id="an_657"></span> Thou sittest at another book  
<span id="an_658"></span> Tyl fully daswed ys thy look;  
<span id="an_659"></span> And lyvest thus as an heremyte,  
<span class="margnote"><span id="an_660">660</span></span> Although thyn
abstynence ys lyte.  
<span id="an_661"></span> "And therfore Joves, thorgh hys grace,  
<span id="an_662"></span> Wol that I bere the to a place  
<span id="an_663"></span> Which that hight the Hous of Fame,  
<span id="an_664"></span> To do the som disport and game,  
<span id="an_665"></span> In som recompensacion  
<span id="an_666"></span> Of labour and devocion  
<span id="an_667"></span> That thou hast had, loo causeles,  
<span id="an_668"></span> To Cupido the rechcheles.  
<span id="an_669"></span> And thus this god, thorgh his merite,  
<span class="margnote"><span id="an_670">670</span></span> Wol with som
maner thing the quyte,  
<span id="an_671"></span> So that thou wolt be of good chere.  
<span id="an_672"></span> For truste wel that thou shalt here,  
<span id="an_673"></span> When we be come there I seye,  
<span id="an_674"></span> Mo wonder thynges, dar I leye,  
<span id="an_675"></span> And of Loves folk moo tydynges,  
<span id="an_676"></span> Both sothe sawes and lesinges,  
<span id="an_677"></span> And moo loves newe begonne,  
<span id="an_678"></span> And longe yserved loves wonne,  
<span id="an_679"></span> And moo loves casuelly  
<span class="margnote"><span id="an_680">680</span></span> That ben
betyd, no man wot why,  
<span id="an_681"></span> But as a blynd man stert an hare;  
<span id="an_682"></span> And more jolytee and fare  
<span id="an_683"></span> While that they fynde love of stel,  
<span id="an_684"></span> As thinketh hem, and over-al wel;  
<span id="an_685"></span> Mo discordes, moo jelousies,  
<span id="an_686"></span> Mo murmures and moo novelries,  
<span id="an_687"></span> And moo dissymulacions,  
<span id="an_688"></span> And feyned reparacions,  
<span id="an_689"></span> And moo berdys in two houres  
<span class="margnote"><span id="an_690">690</span></span> Withoute
rasour or sisoures  
<span id="an_691"></span> Ymad then greynes be of sondes;  
<span id="an_692"></span> And eke moo holdynge in hondes,  
<span id="an_693"></span> And also moo renovelaunces  
<span id="an_694"></span> Of olde forleten aqueyntaunces;  
<span id="an_695"></span> Mo love-dayes and acordes  
<span id="an_696"></span> Then on instrumentes be cordes;  
<span id="an_697"></span> And eke of loves moo eschaunges  
<span id="an_698"></span> Then ever cornes were in graunges --  
<span id="an_699"></span> Unnethe maistow trowen this?"  
<span class="margnote"><span id="an_700">700</span></span> Quod he.
"Noo, helpe me God so wys,"  
<span id="an_701"></span> Quod I. "Noo? why?" quod he. "For hyt  
<span id="an_702"></span> Were impossible, to my wit,  
<span id="an_703"></span> Though that Fame had alle the pies  
<span id="an_704"></span> In al a realme, and alle the spies,  
<span id="an_705"></span> How that yet she shulde here al this,  
<span id="an_706"></span> Or they espie hyt." "O yis, yis!"  
<span id="an_707"></span> Quod he to me, "that kan I preve  
<span id="an_708"></span> Be reson worthy for to leve,  
<span id="an_709"></span> So that thou yeve thyn advertence  
<span class="margnote"><span id="an_710">710</span></span> To
understonde my sentence.  
<span id="an_711"></span> "First shalt thou here where she duelleth,  
<span id="an_712"></span> And so thyn oune bok hyt tellith.  
<span id="an_713"></span> Hir paleys stant, as I shal seye,  
<span id="an_714"></span> Ryght even in myddes of the weye  
<span id="an_715"></span> Betwixen hevene and erthe and see,  
<span id="an_716"></span> That what so ever in al these three  
<span id="an_717"></span> Is spoken, either privy or apert,  
<span id="an_718"></span> The way therto ys so overt,  
<span id="an_719"></span> And stant eke in so juste a place  
<span class="margnote"><span id="an_720">720</span></span> That every
soun mot to hyt pace;  
<span id="an_721"></span> Or what so cometh from any tonge,  
<span id="an_722"></span> Be hyt rouned, red, or songe,  
<span id="an_723"></span> Or spoke in suerte or in drede,  
<span id="an_724"></span> Certeyn, hyt moste thider nede.  
<span id="an_725"></span> "Now herkene wel, for-why I wille  
<span id="an_726"></span> Tellen the a propre skille  
<span id="an_727"></span> And a worthy demonstracion  
<span id="an_728"></span> In myn ymagynacion.  
<span id="an_729"></span> "Geffrey, thou wost ryght wel this,  
<span class="margnote"><span id="an_730">730</span></span> That every
kyndely thyng that is  
<span id="an_731"></span> Hath a kyndely stede ther he  
<span id="an_732"></span> May best in hyt conserved be;  
<span id="an_733"></span> Unto which place every thyng  
<span id="an_734"></span> Thorgh his kyndely enclynyng  
<span id="an_735"></span> Moveth for to come to  
<span id="an_736"></span> Whan that hyt is awey therfro;  
<span id="an_737"></span> As thus: loo, thou maist alday se  
<span id="an_738"></span> That any thing that hevy be,  
<span id="an_739"></span> As stoon, or led, or thyng of wighte,  
<span class="margnote"><span id="an_740">740</span></span> And bere hyt
never so hye on highte,  
<span id="an_741"></span> Lat goo thyn hand, hit falleth doun.  
<span id="an_742"></span> Ryght so seye I be fyr or soun,  
<span id="an_743"></span> Or smoke or other thynges lyghte;  
<span id="an_744"></span> Alwey they seke upward on highte,  
<span id="an_745"></span> While ech of hem is at his large:  
<span id="an_746"></span> Lyght thing upward, and dounward charge.  
<span id="an_747"></span> And for this cause mayst thou see  
<span id="an_748"></span> That every ryver to the see  
<span id="an_749"></span> Enclyned ys to goo by kynde,  
<span class="margnote"><span id="an_750">750</span></span> And by these
skilles, as I fynde,  
<span id="an_751"></span> Hath fyssh duellynge in flood and see,  
<span id="an_752"></span> And trees eke in erthe bee.  
<span id="an_753"></span> Thus every thing, by thys reson,  
<span id="an_754"></span> Hath his propre mansyon  
<span id="an_755"></span> To which hit seketh to repaire,  
<span id="an_756"></span> Ther-as hit shulde not apaire.  
<span id="an_757"></span> Loo, this sentence ys knowen kouth  
<span id="an_758"></span> Of every philosophres mouth,  
<span id="an_759"></span> As Aristotle and daun Platon,  
<span class="margnote"><span id="an_760">760</span></span> And other
clerkys many oon;  
<span id="an_761"></span> And to confirme my resoun,  
<span id="an_762"></span> Thou wost wel this, that spech is soun,  
<span id="an_763"></span> Or elles no man myghte hyt here;  
<span id="an_764"></span> Now herke what y wol the lere.  
<span id="an_765"></span> "Soun ys noght but eyr ybroken;  
<span id="an_766"></span> And every speche that ys spoken,  
<span id="an_767"></span> Lowd or pryvee, foul or fair,  
<span id="an_768"></span> In his substaunce ys but air;  
<span id="an_769"></span> For as flaumbe ys but lyghted smoke,  
<span class="margnote"><span id="an_770">770</span></span> Ryght soo
soun ys air ybroke.  
<span id="an_771"></span> But this may be in many wyse,  
<span id="an_772"></span> Of which I wil the twoo devyse,  
<span id="an_773"></span> As soun that cometh of pipe or harpe.  
<span id="an_774"></span> For whan a pipe is blowen sharpe  
<span id="an_775"></span> The air ys twyst with violence  
<span id="an_776"></span> And rent -- loo, thys ys my sentence.  
<span id="an_777"></span> Eke whan men harpe-strynges smyte,  
<span id="an_778"></span> Whether hyt be moche or lyte,  
<span id="an_779"></span> Loo, with the strok the ayr tobreketh.  
<span class="margnote"><span id="an_780">780</span></span> And ryght so
breketh it when men speketh.  
<span id="an_781"></span> Thus wost thou wel what thing is speche.  
<span id="an_782"></span> "Now hennesforth y wol the teche  
<span id="an_783"></span> How every speche, or noyse, or soun,  
<span id="an_784"></span> Thurgh hys multiplicacioun,  
<span id="an_785"></span> Thogh hyt were piped of a mous,  
<span id="an_786"></span> Mot nede come to Fames Hous.  
<span id="an_787"></span> I preve hyt thus -- take hede now --  
<span id="an_788"></span> Be experience; for yf that thow  
<span id="an_789"></span> Throwe on water now a stoon,  
<span class="margnote"><span id="an_790">790</span></span> Wel wost thou
hyt wol make anoon  
<span id="an_791"></span> A litel roundell as a sercle,  
<span id="an_792"></span> Paraunter brod as a covercle;  
<span id="an_793"></span> And ryght anoon thow shalt see wel  
<span id="an_794"></span> That whel wol cause another whel,  
<span id="an_795"></span> And that the thridde, and so forth, brother,  
<span id="an_796"></span> Every sercle causynge other  
<span id="an_797"></span> Wydder than hymselve was;  
<span id="an_798"></span> And thus fro roundel to compas,  
<span id="an_799"></span> Ech aboute other goynge  
<span class="margnote"><span id="an_800">800</span></span> Causeth of
othres sterynge  
<span id="an_801"></span> And multiplyinge ever moo,  
<span id="an_802"></span> Til that hyt be so fer ygoo  
<span id="an_803"></span> That hyt at bothe brynkes bee.  
<span id="an_804"></span> Although thou mowe hyt not ysee  
<span id="an_805"></span> Above, hyt gooth yet alway under,  
<span id="an_806"></span> Although thou thenke hyt a gret wonder.  
<span id="an_807"></span> And whoso seyth of trouthe I varye,  
<span id="an_808"></span> Bid hym proven the contrarye.  
<span id="an_809"></span> And ryght thus every word, ywys,  
<span class="margnote"><span id="an_810">810</span></span> That lowd or
pryvee spoken ys,  
<span id="an_811"></span> Moveth first an ayr aboute,  
<span id="an_812"></span> And of thys movynge, out of doute,  
<span id="an_813"></span> Another ayr anoon ys meved;  
<span id="an_814"></span> As I have of the watir preved,  
<span id="an_815"></span> That every cercle causeth other,  
<span id="an_816"></span> Ryght so of ayr, my leve brother:  
<span id="an_817"></span> Everych ayr another stereth  
<span id="an_818"></span> More and more, and speche up bereth,  
<span id="an_819"></span> Or voys, or noyse, or word, or soun,  
<span class="margnote"><span id="an_820">820</span></span> Ay through
multiplicacioun,  
<span id="an_821"></span> Til hyt be atte Hous of Fame --  
<span id="an_822"></span> Take yt in ernest or in game.  
<span id="an_823"></span> "Now have I told, yf thou have mynde,  
<span id="an_824"></span> How speche or soun, of pure kynde,  
<span id="an_825"></span> Enclyned ys upward to meve --  
<span id="an_826"></span> This mayst thou fele wel I preve --  
<span id="an_827"></span> And that same place, ywys,  
<span id="an_828"></span> That every thyng enclyned to ys  
<span id="an_829"></span> Hath his kyndelyche stede:  
<span class="margnote"><span id="an_830">830</span></span> That sheweth
hyt, withouten drede,  
<span id="an_831"></span> That kyndely the mansioun  
<span id="an_832"></span> Of every speche, of every soun,  
<span id="an_833"></span> Be hyt eyther foul or fair,  
<span id="an_834"></span> Hath hys kynde place in ayr.  
<span id="an_835"></span> And syn that every thyng that is  
<span id="an_836"></span> Out of hys kynde place, ywys,  
<span id="an_837"></span> Moveth thidder for to goo,  
<span id="an_838"></span> Yif hyt aweye be therfroo --  
<span id="an_839"></span> As I have before preved the --  
<span class="margnote"><span id="an_840">840</span></span> Hyt seweth,
every soun, parde,  
<span id="an_841"></span> Moveth kyndely to pace  
<span id="an_842"></span> Al up into his kyndely place.  
<span id="an_843"></span> And this place of which I telle,  
<span id="an_844"></span> Ther as Fame lyst to duelle,  
<span id="an_845"></span> Ys set amyddys of these three,  
<span id="an_846"></span> Heven, erthe, and eke the see,  
<span id="an_847"></span> As most conservatyf the soun.  
<span id="an_848"></span> Than ys this the conclusyoun:  
<span id="an_849"></span> That every speche of every man,  
<span class="margnote"><span id="an_850">850</span></span> As y the
telle first began,  
<span id="an_851"></span> Moveth up on high to pace  
<span id="an_852"></span> Kyndely to Fames place.  
<span id="an_853"></span> "Telle me this now feythfully,  
<span id="an_854"></span> Have y not preved thus symply,  
<span id="an_855"></span> Withoute any subtilite  
<span id="an_856"></span> Of speche, or gret prolixite  
<span id="an_857"></span> Of termes of philosophie,  
<span id="an_858"></span> Of figures of poetrie,  
<span id="an_859"></span> Or colours of rethorike?  
<span class="margnote"><span id="an_860">860</span></span> Pardee, hit
oughte the to lyke,  
<span id="an_861"></span> For hard langage and hard matere  
<span id="an_862"></span> Ys encombrous for to here  
<span id="an_863"></span> Attones; wost thou not wel this?"  
<span id="an_864"></span> And y answered and seyde, "Yis."  
<span id="an_865"></span> "A ha," quod he, "lo, so I can  
<span id="an_866"></span> Lewedly to a lewed man  
<span id="an_867"></span> Speke, and shewe hym swyche skiles  
<span id="an_868"></span> That he may shake hem be the biles,  
<span id="an_869"></span> So palpable they shulden be.  
<span class="margnote"><span id="an_870">870</span></span> But telle me
this, now praye y the,  
<span id="an_871"></span> How thinketh the my conclusyon?"  
<span id="an_872"></span> \[Quod he\]. "A good persuasion,"  
<span id="an_873"></span> Quod I, "hyt is, and lyk to be  
<span id="an_874"></span> Ryght so as thou hast preved me."  
<span id="an_875"></span> "Be God," quod he, "and as I leve,  
<span id="an_876"></span> Thou shalt have yet, or hit be eve,  
<span id="an_877"></span> Of every word of thys sentence  
<span id="an_878"></span> A preve by experience,  
<span id="an_879"></span> And with thyne eres heren wel,  
<span class="margnote"><span id="an_880">880</span></span> Top and tayl
and everydel,  
<span id="an_881"></span> That every word that spoken ys  
<span id="an_882"></span> Cometh into Fames Hous, ywys,  
<span id="an_883"></span> As I have seyd; what wilt thou more?"  
<span id="an_884"></span> And with this word upper to sore  
<span id="an_885"></span> He gan, and seyde, "Be Seynt Jame,  
<span id="an_886"></span> Now wil we speken al of game!"  
<span id="an_887"></span> "How farest thou?" quod he to me.  
<span id="an_888"></span> "Wel," quod I. "Now see," quod he,  
<span id="an_889"></span> "By thy trouthe, yond adoun,  
<span class="margnote"><span id="an_890">890</span></span> Wher that
thou knowest any toun,  
<span id="an_891"></span> Or hous, or any other thing.  
<span id="an_892"></span> And whan thou hast of ought knowyng,  
<span id="an_893"></span> Looke that thou warne me,  
<span id="an_894"></span> And y anoon shal telle the  
<span id="an_895"></span> How fer that thou art now therfro."  
<span id="an_896"></span> And y adoun gan loken thoo,  
<span id="an_897"></span> And beheld feldes and playnes,  
<span id="an_898"></span> And now hilles, and now mountaynes,  
<span id="an_899"></span> Now valeyes, now forestes,  
<span class="margnote"><span id="an_900">900</span></span> And now
unnethes grete bestes,  
<span id="an_901"></span> Now ryveres, now citees,  
<span id="an_902"></span> Now tounes, and now grete trees,  
<span id="an_903"></span> Now shippes seyllynge in the see.  
<span id="an_904"></span> But thus sone in a while he  
<span id="an_905"></span> Was flowen fro the ground so hye  
<span id="an_906"></span> That al the world, as to myn ye,  
<span id="an_907"></span> No more semed than a prikke;  
<span id="an_908"></span> Or elles was the air so thikke  
<span id="an_909"></span> That y ne myghte not discerne.  
<span class="margnote"><span id="an_910">910</span></span> With that he
spak to me as yerne,  
<span id="an_911"></span> And seyde, "Seest thou any \[toun\]  
<span id="an_912"></span> Or ought thou knowest yonder doun?"  
<span id="an_913"></span> I sayde, "Nay." "No wonder nys,"  
<span id="an_914"></span> Quod he, "for half so high as this  
<span id="an_915"></span> Nas Alixandre Macedo;  
<span id="an_916"></span> Ne the kyng, Daun Scipio,  
<span id="an_917"></span> That saw in drem, at poynt devys,  
<span id="an_918"></span> Helle and erthe and paradys;  
<span id="an_919"></span> Ne eke the wrechche Dedalus,  
<span class="margnote"><span id="an_920">920</span></span> Ne his child,
nyce Ykarus,  
<span id="an_921"></span> That fleigh so highe that the hete  
<span id="an_922"></span> Hys wynges malt, and he fel wete  
<span id="an_923"></span> In myd the see, and ther he dreynte,  
<span id="an_924"></span> For whom was maked moch compleynte.  
<span id="an_925"></span> "Now turn upward," quod he, "thy face,  
<span id="an_926"></span> And behold this large space,  
<span id="an_927"></span> This eyr, but loke thou ne be  
<span id="an_928"></span> Adrad of hem that thou shalt se,  
<span id="an_929"></span> For in this region, certeyn,  
<span class="margnote"><span id="an_930">930</span></span> Duelleth many
a citezeyn,  
<span id="an_931"></span> Of which that speketh Daun Plato;  
<span id="an_932"></span> These ben the eyryssh bestes, lo!"  
<span id="an_933"></span> And so saw y all that meynee  
<span id="an_934"></span> Boothe goon and also flee.  
<span id="an_935"></span> "Now," quod he thoo, "cast up thyn ye.  
<span id="an_936"></span> Se yonder, loo, the Galaxie,  
<span id="an_937"></span> Which men clepeth the Milky Wey  
<span id="an_938"></span> For hit ys whit (and somme, parfey,  
<span id="an_939"></span> Kallen hyt Watlynge Strete),  
<span class="margnote"><span id="an_940">940</span></span> That ones was
ybrent with hete,  
<span id="an_941"></span> Whan the sonnes sone the rede,  
<span id="an_942"></span> That highte Pheton, wolde lede  
<span id="an_943"></span> Algate hys fader carte, and gye.  
<span id="an_944"></span> The carte-hors gonne wel espye  
<span id="an_945"></span> That he koude no governaunce,  
<span id="an_946"></span> And gonne for to lepe and launce,  
<span id="an_947"></span> And beren hym now up, now doun,  
<span id="an_948"></span> Til that he sey the Scorpioun,  
<span id="an_949"></span> Which that in heven a sygne is yit.  
<span class="margnote"><span id="an_950">950</span></span> And he for
ferde loste hys wyt  
<span id="an_951"></span> Of that, and let the reynes gon  
<span id="an_952"></span> Of his hors; and they anoon  
<span id="an_953"></span> Gonne up to mounte and doun descende,  
<span id="an_954"></span> Til bothe the eyr and erthe brende,  
<span id="an_955"></span> Til Jupiter, loo, atte laste,  
<span id="an_956"></span> Hym slow, and fro the carte caste.  
<span id="an_957"></span> Loo, ys it not a gret myschaunce  
<span id="an_958"></span> To lete a fool han governaunce  
<span id="an_959"></span> Of thing that he can not demeyne?"  
<span class="margnote"><span id="an_960">960</span></span> And with this
word, soth for to seyne,  
<span id="an_961"></span> He gan alway upper to sore,  
<span id="an_962"></span> And gladded me ay more and more,  
<span id="an_963"></span> So feythfully to me spak he.  
<span id="an_964"></span> Tho gan y loken under me  
<span id="an_965"></span> And beheld the ayerissh bestes,  
<span id="an_966"></span> Cloudes, mystes, and tempestes,  
<span id="an_967"></span> Snowes, hayles, reynes, wyndes,  
<span id="an_968"></span> And th' engendrynge in hir kyndes,  
<span id="an_969"></span> All the wey thrugh which I cam.  
<span class="margnote"><span id="an_970">970</span></span> "O God," quod
y, "that made Adam,  
<span id="an_971"></span> Moche ys thy myght and thy noblesse!"  
<span id="an_972"></span> And thoo thoughte y upon Boece,  
<span id="an_973"></span> That writ, "A thought may flee so hye  
<span id="an_974"></span> Wyth fetheres of Philosophye,  
<span id="an_975"></span> To passen everych element,  
<span id="an_976"></span> And whan he hath so fer ywent,  
<span id="an_977"></span> Than may be seen behynde hys bak  
<span id="an_978"></span> Cloude" -- and al that y of spak.  
<span id="an_979"></span> Thoo gan y wexen in a were,  
<span class="margnote"><span id="an_980">980</span></span> And seyde, "Y
wot wel y am here,  
<span id="an_981"></span> But wher in body or in gost  
<span id="an_982"></span> I not, ywys, but God, thou wost,"  
<span id="an_983"></span> For more clere entendement  
<span id="an_984"></span> Nas me never yit ysent.  
<span id="an_985"></span> And than thoughte y on Marcian,  
<span id="an_986"></span> And eke on Anteclaudian,  
<span id="an_987"></span> That sooth was her descripsion  
<span id="an_988"></span> Of alle the hevenes region,  
<span id="an_989"></span> As fer as that y sey the preve;  
<span class="margnote"><span id="an_990">990</span></span> Therfore y
kan hem now beleve.  
<span id="an_991"></span> With that this egle gan to crye,  
<span id="an_992"></span> "Lat be," quod he, "thy fantasye!  
<span id="an_993"></span> Wilt thou lere of sterres aught?"  
<span id="an_994"></span> "Nay, certeynly," quod y, "ryght naught."  
<span id="an_995"></span> "And why?" "For y am now to old."  
<span id="an_996"></span> "Elles I wolde the have told,"  
<span id="an_997"></span> Quod he, "the sterres names, lo,  
<span id="an_998"></span> And al the hevenes sygnes therto,  
<span id="an_999"></span> And which they ben." "No fors," quod y.  
<span class="margnote"><span id="an_1000">1000</span></span> "Yis,
pardee," quod he; "wostow why?  
<span id="an_1001"></span> For when thou redest poetrie,  
<span id="an_1002"></span> How goddes gonne stellifye  
<span id="an_1003"></span> Bridd, fissh, best, or him or here,  
<span id="an_1004"></span> As the Raven or eyther Bere,  
<span id="an_1005"></span> Or Arionis harpe fyn,  
<span id="an_1006"></span> Castor, Pollux, or Delphyn,  
<span id="an_1007"></span> Or Athalantes doughtres sevene,  
<span id="an_1008"></span> How alle these arn set in hevene;  
<span id="an_1009"></span> For though thou have hem ofte on honde,  
<span class="margnote"><span id="an_1010">1010</span></span> Yet nostow
not wher that they stonde."  
<span id="an_1011"></span> "No fors," quod y, "hyt is no nede.  
<span id="an_1012"></span> I leve as wel, so God me spede,  
<span id="an_1013"></span> Hem that write of this matere,  
<span id="an_1014"></span> As though I knew her places here;  
<span id="an_1015"></span> And eke they shynen here so bryghte,  
<span id="an_1016"></span> Hyt shulde shenden al my syghte  
<span id="an_1017"></span> To loke on hem." "That may wel be,"  
<span id="an_1018"></span> Quod he. And so forth bar he me  
<span id="an_1019"></span> A while, and than he gan to crye,  
<span class="margnote"><span id="an_1020">1020</span></span> That never
herde I thing so hye,  
<span id="an_1021"></span> "Now up the hed, for al ys wel;  
<span id="an_1022"></span> Seynt Julyan, loo, bon hostel!  
<span id="an_1023"></span> Se here the Hous of Fame, lo!  
<span id="an_1024"></span> Maistow not heren that I do?"  
<span id="an_1025"></span> "What?" quod I. "The grete soun,"  
<span id="an_1026"></span> Quod he, "that rumbleth up and doun  
<span id="an_1027"></span> In Fames Hous, full of tydynges,  
<span id="an_1028"></span> Bothe of feir speche and chidynges,  
<span id="an_1029"></span> And of fals and soth compouned.  
<span class="margnote"><span id="an_1030">1030</span></span> Herke wel;
hyt is not rouned.  
<span id="an_1031"></span> Herestow not the grete swogh?"  
<span id="an_1032"></span> "Yis, parde," quod y, "wel ynogh."  
<span id="an_1033"></span> "And what soun is it lyk?" quod hee.  
<span id="an_1034"></span> "Peter, lyk betynge of the see,"  
<span id="an_1035"></span> Quod y, "ayen the roches holowe,  
<span id="an_1036"></span> Whan tempest doth the shippes swalowe,  
<span id="an_1037"></span> And lat a man stonde, out of doute,  
<span id="an_1038"></span> A myle thens, and here hyt route;  
<span id="an_1039"></span> Or elles lyk the last humblynge  
<span class="margnote"><span id="an_1040">1040</span></span> After the
clappe of a thundringe,  
<span id="an_1041"></span> Whan Joves hath the air ybete.  
<span id="an_1042"></span> But yt doth me for fere swete."  
<span id="an_1043"></span> "Nay, dred the not therof," quod he;  
<span id="an_1044"></span> "Hyt is nothing will byten the;  
<span id="an_1045"></span> Thou shalt non harm have trewely."  
<span id="an_1046"></span> And with this word both he and y  
<span id="an_1047"></span> As nygh the place arryved were  
<span id="an_1048"></span> As men may casten with a spere.  
<span id="an_1049"></span> Y nyste how, but in a strete  
<span class="margnote"><span id="an_1050">1050</span></span> He sette me
fair on my fete,  
<span id="an_1051"></span> And seyde, "Walke forth a pas,  
<span id="an_1052"></span> And tak thyn aventure or cas  
<span id="an_1053"></span> That thou shalt fynde in Fames place."  
<span id="an_1054"></span> "Now," quod I, "while we han space  
<span id="an_1055"></span> To speke, or that I goo fro the,  
<span id="an_1056"></span> For the love of God, telle me --  
<span id="an_1057"></span> In sooth, that wil I of the lere --  
<span id="an_1058"></span> Yf thys noyse that I here  
<span id="an_1059"></span> Be, as I have herd the tellen,  
<span class="margnote"><span id="an_1060">1060</span></span> Of folk
that doun in erthe duellen,  
<span id="an_1061"></span> And cometh here in the same wyse  
<span id="an_1062"></span> As I the herde or this devyse;  
<span id="an_1063"></span> And that there lives body nys  
<span id="an_1064"></span> In al that hous that yonder ys,  
<span id="an_1065"></span> That maketh al this loude fare."  
<span id="an_1066"></span> "Noo," quod he, "by Seynte Clare,  
<span id="an_1067"></span> And also wis God rede me;  
<span id="an_1068"></span> But o thing y will warne the,  
<span id="an_1069"></span> Of the whiche thou wolt have wonder.  
<span class="margnote"><span id="an_1070">1070</span></span> Loo, to the
Hous of Fame yonder,  
<span id="an_1071"></span> Thou wost now how, cometh every speche --  
<span id="an_1072"></span> Hyt nedeth noght eft the to teche.  
<span id="an_1073"></span> But understond now ryght wel this:  
<span id="an_1074"></span> Whan any speche ycomen ys  
<span id="an_1075"></span> Up to the paleys, anon-ryght  
<span id="an_1076"></span> Hyt wexeth lyk the same wight  
<span id="an_1077"></span> Which that the word in erthe spak,  
<span id="an_1078"></span> Be hyt clothed red or blak;  
<span id="an_1079"></span> And hath so verray hys lyknesse  
<span class="margnote"><span id="an_1080">1080</span></span> That spak
the word, that thou wilt gesse  
<span id="an_1081"></span> That it the same body be,  
<span id="an_1082"></span> Man or woman, he or she.  
<span id="an_1083"></span> And ys not this a wonder thyng?"  
<span id="an_1084"></span> "Yis," quod I tho, "by heven kyng!"  
<span id="an_1085"></span> And with this word, "Farewel," quod he,  
<span id="an_1086"></span> "And here I wol abyden the;  
<span id="an_1087"></span> And God of heven sende the grace  
<span id="an_1088"></span> Some good to lernen in this place."  
<span id="an_1089"></span> And I of him tok leve anon,  
<span class="margnote"><span id="an_1090">1090</span></span> And gan
forth to the paleys gon.  
<span id="an_1091"></span> O God of science and of lyght,  
<span id="an_1092"></span> Appollo, thurgh thy grete myght,  
<span id="an_1093"></span> This lytel laste bok thou gye!  
<span id="an_1094"></span> Nat that I wilne, for maistrye,  
<span id="an_1095"></span> Here art poetical be shewed,  
<span id="an_1096"></span> But for the rym ys lyght and lewed,  
<span id="an_1097"></span> Yit make hyt sumwhat agreable,  
<span id="an_1098"></span> Though som vers fayle in a sillable;  
<span id="an_1099"></span> And that I do no diligence  
<span class="margnote"><span id="an_1100">1100</span></span> To shewe
craft, but o sentence.  
<span id="an_1101"></span> And yif, devyne vertu, thow  
<span id="an_1102"></span> Wilt helpe me to shewe now  
<span id="an_1103"></span> That in myn hed ymarked ys --  
<span id="an_1104"></span> Loo, that is for to menen this,  
<span id="an_1105"></span> The Hous of Fame for to descryve --  
<span id="an_1106"></span> Thou shalt se me go as blyve  
<span id="an_1107"></span> Unto the nexte laure y see,  
<span id="an_1108"></span> And kysse yt, for hyt is thy tree.  
<span id="an_1109"></span> Now entre in my brest anoon!  
<span class="margnote"><span id="an_1110">1110</span></span> Whan I was
fro thys egle goon,  
<span id="an_1111"></span> I gan beholde upon this place.  
<span id="an_1112"></span> And certein, or I ferther pace,  
<span id="an_1113"></span> I wol yow al the shap devyse  
<span id="an_1114"></span> Of hous and \[site\], and al the wyse  
<span id="an_1115"></span> How I gan to thys place aproche  
<span id="an_1116"></span> That stood upon so hygh a roche,  
<span id="an_1117"></span> Hier stant ther non in Spayne.  
<span id="an_1118"></span> But up I clomb with alle payne,  
<span id="an_1119"></span> And though to clymbe it greved me,  
<span class="margnote"><span id="an_1120">1120</span></span> Yit I
ententyf was to see,  
<span id="an_1121"></span> And for to powren wonder lowe,  
<span id="an_1122"></span> Yf I koude any weyes knowe  
<span id="an_1123"></span> What maner stoon this roche was.  
<span id="an_1124"></span> For hyt was lyk alum de glas,  
<span id="an_1125"></span> But that hyt shoon ful more clere;  
<span id="an_1126"></span> But of what congeled matere  
<span id="an_1127"></span> Hyt was, I nyste redely.  
<span id="an_1128"></span> But at the laste aspied I,  
<span id="an_1129"></span> And found that hit was every del  
<span class="margnote"><span id="an_1130">1130</span></span> A roche of
yse, and not of stel.  
<span id="an_1131"></span> Thoughte I, "By Seynt Thomas of Kent,  
<span id="an_1132"></span> This were a feble fundament  
<span id="an_1133"></span> To bilden on a place hye.  
<span id="an_1134"></span> He ought him lytel glorifye  
<span id="an_1135"></span> That hereon bilt, God so me save!"  
<span id="an_1136"></span> Tho sawgh I al the half ygrave  
<span id="an_1137"></span> With famous folkes names fele,  
<span id="an_1138"></span> That had iben in mochel wele,  
<span id="an_1139"></span> And her fames wide yblowe.  
<span class="margnote"><span id="an_1140">1140</span></span> But wel
unnethes koude I knowe  
<span id="an_1141"></span> Any lettres for to rede  
<span id="an_1142"></span> Hir names by; for, out of drede,  
<span id="an_1143"></span> They were almost ofthowed so  
<span id="an_1144"></span> That of the lettres oon or two  
<span id="an_1145"></span> Was molte away of every name,  
<span id="an_1146"></span> So unfamous was woxe hir fame.  
<span id="an_1147"></span> But men seyn, "What may ever laste?"  
<span id="an_1148"></span> Thoo gan I in myn herte caste  
<span id="an_1149"></span> That they were molte awey with hete,  
<span class="margnote"><span id="an_1150">1150</span></span> And not
awey with stormes bete.  
<span id="an_1151"></span> For on that other syde I say  
<span id="an_1152"></span> Of this hil, that northward lay,  
<span id="an_1153"></span> How hit was writen ful of names  
<span id="an_1154"></span> Of folkes that hadden grete fames  
<span id="an_1155"></span> Of olde tyme, and yet they were  
<span id="an_1156"></span> As fressh as men had writen hem here  
<span id="an_1157"></span> The selve day ryght, or that houre  
<span id="an_1158"></span> That I upon hem gan to poure.  
<span id="an_1159"></span> But wel I wiste what yt made;  
<span class="margnote"><span id="an_1160">1160</span></span> Hyt was
conserved with the shade  
<span id="an_1161"></span> Of a castel that stood on high --  
<span id="an_1162"></span> Al this writynge that I sigh --  
<span id="an_1163"></span> And stood eke on so cold a place  
<span id="an_1164"></span> That hete myghte hit not deface.  
<span id="an_1165"></span> Thoo gan I up the hil to goon,  
<span id="an_1166"></span> And fond upon the cop a woon,  
<span id="an_1167"></span> That al the men that ben on lyve  
<span id="an_1168"></span> Ne han the kunnynge to descrive  
<span id="an_1169"></span> The beaute of that ylke place,  
<span class="margnote"><span id="an_1170">1170</span></span> Ne coude
casten no compace  
<span id="an_1171"></span> Swich another for to make,  
<span id="an_1172"></span> That myght of beaute ben hys make,  
<span id="an_1173"></span> Ne so wonderlych ywrought;  
<span id="an_1174"></span> That hit astonyeth yit my thought,  
<span id="an_1175"></span> And maketh al my wyt to swynke,  
<span id="an_1176"></span> On this castel to bethynke,  
<span id="an_1177"></span> So that the grete craft, beaute,  
<span id="an_1178"></span> The cast, the curiosite  
<span id="an_1179"></span> Ne kan I not to yow devyse;  
<span class="margnote"><span id="an_1180">1180</span></span> My wit ne
may me not suffise.  
<span id="an_1181"></span> But natheles al the substance  
<span id="an_1182"></span> I have yit in my remembrance;  
<span id="an_1183"></span> For whi me thoughte, be Seynt Gyle,  
<span id="an_1184"></span> Al was of ston of beryle,  
<span id="an_1185"></span> Bothe the castel and the tour,  
<span id="an_1186"></span> And eke the halle and every bour,  
<span id="an_1187"></span> Wythouten peces or joynynges.  
<span id="an_1188"></span> But many subtil compassinges,  
<span id="an_1189"></span> \[Babewynnes\] and pynacles,  
<span class="margnote"><span id="an_1190">1190</span></span> Ymageries
and tabernacles  
<span id="an_1191"></span> I say; and ful eke of wyndowes  
<span id="an_1192"></span> As flakes falle in grete snowes.  
<span id="an_1193"></span> And eke in ech of the pynacles  
<span id="an_1194"></span> Weren sondry habitacles,  
<span id="an_1195"></span> In which stoden, al withoute --  
<span id="an_1196"></span> Ful the castel, al aboute --  
<span id="an_1197"></span> Of alle maner of mynstralles  
<span id="an_1198"></span> And gestiours that tellen tales  
<span id="an_1199"></span> Both of wepinge and of game,  
<span class="margnote"><span id="an_1200">1200</span></span> Of al that
longeth unto Fame.  
<span id="an_1201"></span> Ther herde I pleyen on an harpe,  
<span id="an_1202"></span> That sowned bothe wel and sharpe,  
<span id="an_1203"></span> Orpheus ful craftely,  
<span id="an_1204"></span> And on his syde, faste by,  
<span id="an_1205"></span> Sat the harper Orion,  
<span id="an_1206"></span> And Eacides Chiron,  
<span id="an_1207"></span> And other harpers many oon,  
<span id="an_1208"></span> And the Bret Glascurion;  
<span id="an_1209"></span> And smale harpers with her glees  
<span class="margnote"><span id="an_1210">1210</span></span> Sate under
hem in dyvers sees,  
<span id="an_1211"></span> And gunne on hem upward to gape,  
<span id="an_1212"></span> And countrefete hem as an ape,  
<span id="an_1213"></span> Or as craft countrefeteth kynde.  
<span id="an_1214"></span> Tho saugh I stonden hem behynde,  
<span id="an_1215"></span> Afer fro hem, al be hemselve,  
<span id="an_1216"></span> Many thousand tymes twelve,  
<span id="an_1217"></span> That maden lowde mynstralcies  
<span id="an_1218"></span> In cornemuse and shalemyes,  
<span id="an_1219"></span> And many other maner pipe,  
<span class="margnote"><span id="an_1220">1220</span></span> That
craftely begunne to pipe,  
<span id="an_1221"></span> Bothe in doucet and in rede,  
<span id="an_1222"></span> That ben at festes with the brede;  
<span id="an_1223"></span> And many flowte and liltyng horn,  
<span id="an_1224"></span> And pipes made of grene corn,  
<span id="an_1225"></span> As han thise lytel herde-gromes  
<span id="an_1226"></span> That kepen bestis in the bromes.  
<span id="an_1227"></span> Ther saugh I than Atiteris,  
<span id="an_1228"></span> And of Athenes daun Pseustis,  
<span id="an_1229"></span> And Marcia that loste her skyn,  
<span class="margnote"><span id="an_1230">1230</span></span> Bothe in
face, body, and chyn,  
<span id="an_1231"></span> For that she wolde envien, loo,  
<span id="an_1232"></span> To pipen bet than Appolloo.  
<span id="an_1233"></span> Ther saugh I famous, olde and yonge,  
<span id="an_1234"></span> Pipers of the Duche tonge,  
<span id="an_1235"></span> To lerne love-daunces, sprynges,  
<span id="an_1236"></span> Reyes, and these straunge thynges.  
<span id="an_1237"></span> Tho saugh I in an other place  
<span id="an_1238"></span> Stonden in a large space,  
<span id="an_1239"></span> Of hem that maken blody soun  
<span class="margnote"><span id="an_1240">1240</span></span> In trumpe,
beme, and claryoun;  
<span id="an_1241"></span> For in fight and blod-shedynge  
<span id="an_1242"></span> Ys used gladly clarionynge.  
<span id="an_1243"></span> Ther herde I trumpen Messenus,  
<span id="an_1244"></span> Of whom that speketh Virgilius.  
<span id="an_1245"></span> There herde I trumpe Joab also,  
<span id="an_1246"></span> Theodomas, and other mo;  
<span id="an_1247"></span> And alle that used clarion  
<span id="an_1248"></span> In Cataloigne and Aragon,  
<span id="an_1249"></span> That in her tyme famous were  
<span class="margnote"><span id="an_1250">1250</span></span> To lerne,
saugh I trumpe there.  
<span id="an_1251"></span> There saugh I sitte in other sees,  
<span id="an_1252"></span> Pleyinge upon sondry glees,  
<span id="an_1253"></span> Whiche that I kan not nevene,  
<span id="an_1254"></span> Moo than sterres ben in hevene,  
<span id="an_1255"></span> Of whiche I nyl as now not ryme,  
<span id="an_1256"></span> For ese of yow and los of tyme.  
<span id="an_1257"></span> For tyme ylost, this knowen ye,  
<span id="an_1258"></span> Be no way may recovered be.  
<span id="an_1259"></span> Ther saugh I pleye jugelours,  
<span class="margnote"><span id="an_1260">1260</span></span> Magiciens,
and tregetours,  
<span id="an_1261"></span> And Phitonesses, charmeresses,  
<span id="an_1262"></span> Olde wicches, sorceresses,  
<span id="an_1263"></span> That use exorsisacions,  
<span id="an_1264"></span> And eke these fumygacions;  
<span id="an_1265"></span> And clerkes eke, which konne wel  
<span id="an_1266"></span> Al this magik naturel,  
<span id="an_1267"></span> That craftely doon her ententes  
<span id="an_1268"></span> To make, in certeyn ascendentes,  
<span id="an_1269"></span> Ymages, lo, thrugh which magik  
<span class="margnote"><span id="an_1270">1270</span></span> To make a
man ben hool or syk.  
<span id="an_1271"></span> Ther saugh I the, quene Medea,  
<span id="an_1272"></span> And Circes eke, and Calipsa;  
<span id="an_1273"></span> Ther saugh I Hermes Ballenus,  
<span id="an_1274"></span> Limote, and eke Symon Magus.  
<span id="an_1275"></span> There saugh I, and knew hem by name,  
<span id="an_1276"></span> That by such art don men han fame.  
<span id="an_1277"></span> Ther saugh I Colle tregetour  
<span id="an_1278"></span> Upon a table of sycamour  
<span id="an_1279"></span> Pleye an uncouth thyng to telle --  
<span class="margnote"><span id="an_1280">1280</span></span> Y saugh him
carien a wynd-melle  
<span id="an_1281"></span> Under a walsh-note shale.  
<span id="an_1282"></span> What shuld I make lenger tale  
<span id="an_1283"></span> Of alle the pepil y ther say,  
<span id="an_1284"></span> Fro hennes into domes day?  
<span id="an_1285"></span> Whan I had al this folk beholde,  
<span id="an_1286"></span> And fond me lous and nought yholde,  
<span id="an_1287"></span> And eft imused longe while  
<span id="an_1288"></span> Upon these walles of berile,  
<span id="an_1289"></span> That shoone ful lyghter than a glas  
<span class="margnote"><span id="an_1290">1290</span></span> And made
wel more than hit was  
<span id="an_1291"></span> To semen every thing, ywis,  
<span id="an_1292"></span> As kynde thyng of Fames is,  
<span id="an_1293"></span> I gan forth romen til I fond  
<span id="an_1294"></span> The castel-yate on my ryght hond,  
<span id="an_1295"></span> Which that so wel corven was  
<span id="an_1296"></span> That never such another nas;  
<span id="an_1297"></span> And yit it was be aventure  
<span id="an_1298"></span> Iwrought, as often as be cure.  
<span id="an_1299"></span> Hyt nedeth noght yow more to tellen,  
<span class="margnote"><span id="an_1300">1300</span></span> To make yow
to longe duellen,  
<span id="an_1301"></span> Of this yates florisshinges,  
<span id="an_1302"></span> Ne of compasses, ne of kervynges,  
<span id="an_1303"></span> Ne how they hatte in masoneries,  
<span id="an_1304"></span> As corbetz, ful of ymageries.  
<span id="an_1305"></span> But Lord, so fair yt was to shewe,  
<span id="an_1306"></span> For hit was al with gold behewe.  
<span id="an_1307"></span> But in I wente, and that anoon.  
<span id="an_1308"></span> Ther mette I cryinge many oon,  
<span id="an_1309"></span> "A larges, larges, hold up wel!  
<span class="margnote"><span id="an_1310">1310</span></span> God save
the lady of thys pel,  
<span id="an_1311"></span> Our oune gentil lady Fame,  
<span id="an_1312"></span> And hem that wilnen to have name  
<span id="an_1313"></span> Of us!" Thus herde y crien alle,  
<span id="an_1314"></span> And faste comen out of halle  
<span id="an_1315"></span> And shoken nobles and sterlynges.  
<span id="an_1316"></span> And somme corouned were as kynges,  
<span id="an_1317"></span> With corounes wroght ful of losenges;  
<span id="an_1318"></span> And many ryban and many frenges  
<span id="an_1319"></span> Were on her clothes trewely.  
<span class="margnote"><span id="an_1320">1320</span></span> Thoo atte
last aspyed y  
<span id="an_1321"></span> That pursevantes and heraudes,  
<span id="an_1322"></span> That crien ryche folkes laudes,  
<span id="an_1323"></span> Hyt weren alle; and every man  
<span id="an_1324"></span> Of hem, as y yow tellen can,  
<span id="an_1325"></span> Had on him throwen a vesture  
<span id="an_1326"></span> Which that men clepe a cote-armure,  
<span id="an_1327"></span> Enbrowded wonderliche ryche,  
<span id="an_1328"></span> Although they nere nought ylyche.  
<span id="an_1329"></span> But noght nyl I, so mote y thryve,  
<span class="margnote"><span id="an_1330">1330</span></span> Ben aboute
to dyscryve  
<span id="an_1331"></span> Alle these armes that ther weren,  
<span id="an_1332"></span> That they thus on her cotes beren,  
<span id="an_1333"></span> For hyt to me were impossible;  
<span id="an_1334"></span> Men myghte make of hem a bible  
<span id="an_1335"></span> Twenty foot thykke, as y trowe.  
<span id="an_1336"></span> For certeyn, whoso koude iknowe  
<span id="an_1337"></span> Myghte ther alle the armes seen  
<span id="an_1338"></span> Of famous folk that han ybeen  
<span id="an_1339"></span> In Auffrike, Europe, and Asye,  
<span class="margnote"><span id="an_1340">1340</span></span> Syth first
began the chevalrie.  
<span id="an_1341"></span> Loo, how shulde I now telle al thys?  
<span id="an_1342"></span> Ne of the halle eke what nede is  
<span id="an_1343"></span> To tellen yow that every wal  
<span id="an_1344"></span> Of hit, and flor, and roof, and al  
<span id="an_1345"></span> Was plated half a foote thikke  
<span id="an_1346"></span> Of gold, and that nas nothyng wikke,  
<span id="an_1347"></span> But for to prove in alle wyse,  
<span id="an_1348"></span> As fyn as ducat in Venyse,  
<span id="an_1349"></span> Of which to lite al in my pouche is.  
<span class="margnote"><span id="an_1350">1350</span></span> And they
were set as thik of nouchis  
<span id="an_1351"></span> Ful of the fynest stones faire  
<span id="an_1352"></span> That men rede in the Lapidaire,  
<span id="an_1353"></span> As grasses growen in a mede.  
<span id="an_1354"></span> But hit were al to longe to rede  
<span id="an_1355"></span> The names, and therfore I pace.  
<span id="an_1356"></span> But in this lusty and ryche place  
<span id="an_1357"></span> That Fames halle called was,  
<span id="an_1358"></span> Ful moche prees of folk ther nas,  
<span id="an_1359"></span> Ne crowdyng for to mochil prees.  
<span class="margnote"><span id="an_1360">1360</span></span> But al on
hye, above a dees,  
<span id="an_1361"></span> Sitte in a see imperiall,  
<span id="an_1362"></span> That mad was of a rubee all,  
<span id="an_1363"></span> Which that a carbuncle ys ycalled,  
<span id="an_1364"></span> Y saugh, perpetually ystalled,  
<span id="an_1365"></span> A femynyne creature,  
<span id="an_1366"></span> That never formed by Nature  
<span id="an_1367"></span> Nas such another thing yseye.  
<span id="an_1368"></span> For alther-first, soth for to seye,  
<span id="an_1369"></span> Me thoughte that she was so lyte  
<span class="margnote"><span id="an_1370">1370</span></span> That the
lengthe of a cubite  
<span id="an_1371"></span> Was lengere than she semed be.  
<span id="an_1372"></span> But thus sone in a whyle she  
<span id="an_1373"></span> Hir tho so wonderliche streighte  
<span id="an_1374"></span> That with hir fet she erthe reighte,  
<span id="an_1375"></span> And with hir hed she touched hevene,  
<span id="an_1376"></span> Ther as shynen sterres sevene,  
<span id="an_1377"></span> And therto eke, as to my wit,  
<span id="an_1378"></span> I saugh a gretter wonder yit,  
<span id="an_1379"></span> Upon her eyen to beholde;  
<span class="margnote"><span id="an_1380">1380</span></span> But certeyn
y hem never tolde,  
<span id="an_1381"></span> For as feele eyen hadde she  
<span id="an_1382"></span> As fetheres upon foules be,  
<span id="an_1383"></span> Or weren on the bestes foure  
<span id="an_1384"></span> That Goddis trone gunne honoure,  
<span id="an_1385"></span> As John writ in th' Apocalips.  
<span id="an_1386"></span> Hir heer, that oundy was and crips,  
<span id="an_1387"></span> As burned gold hyt shoon to see;  
<span id="an_1388"></span> And soth to tellen, also she  
<span id="an_1389"></span> Had also fele upstondyng eres  
<span class="margnote"><span id="an_1390">1390</span></span> And tonges,
as on bestes heres;  
<span id="an_1391"></span> And on hir fet woxen saugh Y  
<span id="an_1392"></span> Partriches wynges redely.  
<span id="an_1393"></span> But Lord, the perry and the richesse  
<span id="an_1394"></span> I saugh sittyng on this godesse!  
<span id="an_1395"></span> And Lord, the hevenyssh melodye  
<span id="an_1396"></span> Of songes ful of armonye  
<span id="an_1397"></span> I herde aboute her trone ysonge,  
<span id="an_1398"></span> That al the paleys-walles ronge.  
<span id="an_1399"></span> So song the myghty Muse, she  
<span class="margnote"><span id="an_1400">1400</span></span> That cleped
ys Caliope,  
<span id="an_1401"></span> And hir eighte sustren eke,  
<span id="an_1402"></span> That in her face semen meke;  
<span id="an_1403"></span> And ever mo, eternally,  
<span id="an_1404"></span> They songe of Fame, as thoo herd y:  
<span id="an_1405"></span> "Heryed be thou and thy name,  
<span id="an_1406"></span> Goddesse of Renoun or of Fame!"  
<span id="an_1407"></span> Tho was I war, loo, atte laste,  
<span id="an_1408"></span> As I myne eyen gan up caste,  
<span id="an_1409"></span> That thys ylke noble quene  
<span class="margnote"><span id="an_1410">1410</span></span> On her
shuldres gan sustene  
<span id="an_1411"></span> Bothe th' armes and the name  
<span id="an_1412"></span> Of thoo that hadde large fame:  
<span id="an_1413"></span> Alexander and Hercules,  
<span id="an_1414"></span> That with a sherte hys lyf les.  
<span id="an_1415"></span> And thus fond y syttynge this goddesse  
<span id="an_1416"></span> In nobley, honour, and rychesse;  
<span id="an_1417"></span> Of which I stynte a while now,  
<span id="an_1418"></span> Other thing to tellen yow.  
<span id="an_1419"></span> Tho saugh I stonde on eyther syde,  
<span class="margnote"><span id="an_1420">1420</span></span> Streight
doun to the dores wide,  
<span id="an_1421"></span> Fro the dees, many a peler  
<span id="an_1422"></span> Of metal that shoon not ful cler;  
<span id="an_1423"></span> But though they nere of no rychesse,  
<span id="an_1424"></span> Yet they were mad for gret noblesse,  
<span id="an_1425"></span> And in hem hy and gret sentence;  
<span id="an_1426"></span> And folk of digne reverence,  
<span id="an_1427"></span> Of which I wil yow telle fonde,  
<span id="an_1428"></span> Upon the piler saugh I stonde.  
<span id="an_1429"></span> Alderfirst, loo, ther I sigh  
<span class="margnote"><span id="an_1430">1430</span></span> Upon a
piler stonde on high,  
<span id="an_1431"></span> That was of led and yren fyn,  
<span id="an_1432"></span> Hym of secte saturnyn,  
<span id="an_1433"></span> The Ebrayk Josephus the olde,  
<span id="an_1434"></span> That of Jewes gestes tolde;  
<span id="an_1435"></span> And he bar on hys shuldres hye  
<span id="an_1436"></span> The fame up of the Jewerye.  
<span id="an_1437"></span> And by hym stoden other sevene,  
<span id="an_1438"></span> Wise and worthy for to nevene,  
<span id="an_1439"></span> To helpen him bere up the charge,  
<span class="margnote"><span id="an_1440">1440</span></span> Hyt was so
hevy and so large.  
<span id="an_1441"></span> And for they writen of batayles,  
<span id="an_1442"></span> As wel as other olde mervayles,  
<span id="an_1443"></span> Therfor was, loo, thys piler  
<span id="an_1444"></span> Of which that I yow telle her,  
<span id="an_1445"></span> Of led and yren bothe, ywys,  
<span id="an_1446"></span> For yren Martes metal ys,  
<span id="an_1447"></span> Which that god is of bataylle;  
<span id="an_1448"></span> And the led, withouten faille,  
<span id="an_1449"></span> Ys, loo, the metal of Saturne,  
<span class="margnote"><span id="an_1450">1450</span></span> That hath a
ful large whel to turne.  
<span id="an_1451"></span> Thoo stoden forth on every rowe  
<span id="an_1452"></span> Of hem which that I koude knowe,  
<span id="an_1453"></span> Though I hem noght be ordre telle,  
<span id="an_1454"></span> To make yow to longe to duelle,  
<span id="an_1455"></span> These of whiche I gynne rede.  
<span id="an_1456"></span> There saugh I stonden, out of drede,  
<span id="an_1457"></span> Upon an yren piler strong  
<span id="an_1458"></span> That peynted was al endelong  
<span id="an_1459"></span> With tigres blod in every place,  
<span class="margnote"><span id="an_1460">1460</span></span> The
Tholosan that highte Stace,  
<span id="an_1461"></span> That bar of Thebes up the fame  
<span id="an_1462"></span> Upon his shuldres, and the name  
<span id="an_1463"></span> Also of cruel Achilles.  
<span id="an_1464"></span> And by him stood, withouten les,  
<span id="an_1465"></span> Ful wonder hy on a piler  
<span id="an_1466"></span> Of yren, he, the gret Omer;  
<span id="an_1467"></span> And with him Dares and Tytus  
<span id="an_1468"></span> Before, and eke he Lollius,  
<span id="an_1469"></span> And Guydo eke de Columpnis,  
<span class="margnote"><span id="an_1470">1470</span></span> And
Englyssh Gaufride eke, ywis;  
<span id="an_1471"></span> And ech of these, as have I joye,  
<span id="an_1472"></span> Was besy for to bere up Troye.  
<span id="an_1473"></span> So hevy therof was the fame  
<span id="an_1474"></span> That for to bere hyt was no game.  
<span id="an_1475"></span> But yet I gan ful wel espie,  
<span id="an_1476"></span> Betwex hem was a litil envye.  
<span id="an_1477"></span> Oon seyde that Omer made lyes,  
<span id="an_1478"></span> Feynynge in hys poetries,  
<span id="an_1479"></span> And was to Grekes favorable;  
<span class="margnote"><span id="an_1480">1480</span></span> Therfor
held he hyt but fable.  
<span id="an_1481"></span> Tho saugh I stonde on a piler,  
<span id="an_1482"></span> That was of tynned yren cler,  
<span id="an_1483"></span> The Latyn poete Virgile,  
<span id="an_1484"></span> That bore hath up a longe while  
<span id="an_1485"></span> The fame of Pius Eneas.  
<span id="an_1486"></span> And next hym on a piler was,  
<span id="an_1487"></span> Of coper, Venus clerk Ovide,  
<span id="an_1488"></span> That hath ysowen wonder wide  
<span id="an_1489"></span> The grete god of Loves name.  
<span class="margnote"><span id="an_1490">1490</span></span> And ther he
bar up wel hys fame  
<span id="an_1491"></span> Upon this piler, also hye  
<span id="an_1492"></span> As I myghte see hyt with myn ye;  
<span id="an_1493"></span> For-why this halle, of which I rede,  
<span id="an_1494"></span> Was woxen on highte, length, and brede,  
<span id="an_1495"></span> Wel more be a thousand del  
<span id="an_1496"></span> Than hyt was erst, that saugh I wel.  
<span id="an_1497"></span> Thoo saugh I on a piler by,  
<span id="an_1498"></span> Of yren wroght ful sternely,  
<span id="an_1499"></span> The grete poete daun Lucan,  
<span class="margnote"><span id="an_1500">1500</span></span> And on hys
shuldres bar up than,  
<span id="an_1501"></span> As high as that y myghte see,  
<span id="an_1502"></span> The fame of Julius and Pompe.  
<span id="an_1503"></span> And by him stoden alle these clerkes  
<span id="an_1504"></span> That writen of Romes myghty werkes,  
<span id="an_1505"></span> That yf y wolde her names telle,  
<span id="an_1506"></span> Al to longe most I dwelle.  
<span id="an_1507"></span> And next him on a piler stood  
<span id="an_1508"></span> Of soulfre, lyk as he were wood,  
<span id="an_1509"></span> Daun Claudian, the sothe to telle,  
<span class="margnote"><span id="an_1510">1510</span></span> That bar up
al the fame of helle,  
<span id="an_1511"></span> Of Pluto, and of Proserpyne,  
<span id="an_1512"></span> That quene ys of the derke pyne.  
<span id="an_1513"></span> What shulde y more telle of this?  
<span id="an_1514"></span> The halle was al ful, ywys,  
<span id="an_1515"></span> Of hem that writen olde gestes  
<span id="an_1516"></span> As ben on trees rokes nestes;  
<span id="an_1517"></span> But hit a ful confus matere  
<span id="an_1518"></span> Were alle the gestes for to here  
<span id="an_1519"></span> That they of write, or how they highte.  
<span class="margnote"><span id="an_1520">1520</span></span> But while
that y beheld thys syghte,  
<span id="an_1521"></span> I herde a noyse aprochen blyve,  
<span id="an_1522"></span> That ferde as been don in an hive  
<span id="an_1523"></span> Ayen her tyme of out-fleynge;  
<span id="an_1524"></span> Ryght such a maner murmurynge,  
<span id="an_1525"></span> For al the world, hyt semed me.  
<span id="an_1526"></span> Tho gan I loke aboute and see  
<span id="an_1527"></span> That ther come entryng into the halle  
<span id="an_1528"></span> A ryght gret companye withalle,  
<span id="an_1529"></span> And that of sondry regiouns,  
<span class="margnote"><span id="an_1530">1530</span></span> Of
alleskynnes condiciouns  
<span id="an_1531"></span> That dwelle in erthe under the mone,  
<span id="an_1532"></span> Pore and ryche. And also sone  
<span id="an_1533"></span> As they were come in to the halle,  
<span id="an_1534"></span> They gonne doun on knees falle  
<span id="an_1535"></span> Before this ilke noble quene,  
<span id="an_1536"></span> And seyde, "Graunte us, lady shene,  
<span id="an_1537"></span> Ech of us of thy grace a bone!"  
<span id="an_1538"></span> And somme of hem she graunted sone,  
<span id="an_1539"></span> And somme she werned wel and faire,  
<span class="margnote"><span id="an_1540">1540</span></span> And some
she graunted the contraire  
<span id="an_1541"></span> Of her axyng outterly.  
<span id="an_1542"></span> But thus I seye yow, trewely,  
<span id="an_1543"></span> What her cause was, y nyste.  
<span id="an_1544"></span> For of this folk ful wel y wiste  
<span id="an_1545"></span> They hadde good fame ech deserved,  
<span id="an_1546"></span> Although they were dyversly served;  
<span id="an_1547"></span> Ryght as her suster, dame Fortune,  
<span id="an_1548"></span> Ys wont to serven in comune.  
<span id="an_1549"></span> Now herke how she gan to paye  
<span class="margnote"><span id="an_1550">1550</span></span> That gonne
her of her grace praye;  
<span id="an_1551"></span> And yit, lo, al this companye  
<span id="an_1552"></span> Seyden sooth, and noght a lye.  
<span id="an_1553"></span> "Madame," seyde they, "we be  
<span id="an_1554"></span> Folk that here besechen the  
<span id="an_1555"></span> That thou graunte us now good fame,  
<span id="an_1556"></span> And let our werkes han that name.  
<span id="an_1557"></span> In ful recompensacioun  
<span id="an_1558"></span> Of good werkes, yive us good renoun."  
<span id="an_1559"></span> "I werne yow hit," quod she anon;  
<span class="margnote"><span id="an_1560">1560</span></span> "Ye gete of
me good fame non,  
<span id="an_1561"></span> Be God, and therfore goo your wey."  
<span id="an_1562"></span> "Allas," quod they, "and welaway!  
<span id="an_1563"></span> Telle us what may your cause be."  
<span id="an_1564"></span> "For me lyst hyt noght," quod she;  
<span id="an_1565"></span> "No wyght shal speke of yow, ywis,  
<span id="an_1566"></span> Good ne harm, ne that ne this."  
<span id="an_1567"></span> And with that word she gan to calle  
<span id="an_1568"></span> Her messager, that was in halle,  
<span id="an_1569"></span> And bad that he shulde faste goon,  
<span class="margnote"><span id="an_1570">1570</span></span> Upon peyne
to be blynd anon,  
<span id="an_1571"></span> For Eolus the god of wynde --  
<span id="an_1572"></span> "In Trace, ther ye shal him fynde,  
<span id="an_1573"></span> And bid him bringe his clarioun,  
<span id="an_1574"></span> That is ful dyvers of his soun,  
<span id="an_1575"></span> And hyt is cleped Clere Laude,  
<span id="an_1576"></span> With which he wont is to heraude  
<span id="an_1577"></span> Hem that me list ypreised be.  
<span id="an_1578"></span> And also bid him how that he  
<span id="an_1579"></span> Brynge his other clarioun,  
<span class="margnote"><span id="an_1580">1580</span></span> That highte
Sklaundre in every toun,  
<span id="an_1581"></span> With which he wont is to diffame  
<span id="an_1582"></span> Hem that me liste, and do hem shame."  
<span id="an_1583"></span> This messager gan faste goon,  
<span id="an_1584"></span> And found where in a cave of ston,  
<span id="an_1585"></span> In a contree that highte Trace,  
<span id="an_1586"></span> This Eolus, with harde grace,  
<span id="an_1587"></span> Held the wyndes in distresse,  
<span id="an_1588"></span> And gan hem under him to presse,  
<span id="an_1589"></span> That they gonne as beres rore,  
<span class="margnote"><span id="an_1590">1590</span></span> He bond and
pressed hem so sore.  
<span id="an_1591"></span> This messager gan faste crie,  
<span id="an_1592"></span> "Rys up," quod he, "and faste hye,  
<span id="an_1593"></span> Til thou at my lady be;  
<span id="an_1594"></span> And tak thy clariouns eke with the,  
<span id="an_1595"></span> And sped the forth." And he anon  
<span id="an_1596"></span> Tok to a man that highte Triton  
<span id="an_1597"></span> Hys clarions to bere thoo,  
<span id="an_1598"></span> And let a certeyn wynd to goo,  
<span id="an_1599"></span> That blew so hydously and hye  
<span class="margnote"><span id="an_1600">1600</span></span> That hyt ne
lefte not a skye  
<span id="an_1601"></span> In alle the welken long and brod.  
<span id="an_1602"></span> This Eolus nowhere abod  
<span id="an_1603"></span> Til he was come to Fames fet,  
<span id="an_1604"></span> And eke the man that Triton het;  
<span id="an_1605"></span> And ther he stod, as stille as stoon.  
<span id="an_1606"></span> And her-withal ther come anoon  
<span id="an_1607"></span> Another huge companye  
<span id="an_1608"></span> Of goode folk, and gunne crie,  
<span id="an_1609"></span> "Lady, graunte us now good fame,  
<span class="margnote"><span id="an_1610">1610</span></span> And lat
oure werkes han that name  
<span id="an_1611"></span> Now in honour of gentilesse,  
<span id="an_1612"></span> And also God your soule blesse!  
<span id="an_1613"></span> For we han wel deserved hyt,  
<span id="an_1614"></span> Therfore is ryght that we ben quyt."  
<span id="an_1615"></span> "As thryve I," quod she, "ye shal faylle!  
<span id="an_1616"></span> Good werkes shal yow noght availle  
<span id="an_1617"></span> To have of me good fame as now.  
<span id="an_1618"></span> But wite ye what? Y graunte yow  
<span id="an_1619"></span> That ye shal have a shrewed fame,  
<span class="margnote"><span id="an_1620">1620</span></span> And wikkyd
loos, and worse name,  
<span id="an_1621"></span> Though ye good loos have wel deserved.  
<span id="an_1622"></span> Now goo your wey, for ye be served.  
<span id="an_1623"></span> And thou, dan Eolus, let see,  
<span id="an_1624"></span> Tak forth thy trumpe anon," quod she,  
<span id="an_1625"></span> "That is ycleped Sklaundre lyght,  
<span id="an_1626"></span> And blow her loos, that every wight  
<span id="an_1627"></span> Speke of hem harm and shrewednesse  
<span id="an_1628"></span> In stede of good and worthynesse.  
<span id="an_1629"></span> For thou shalt trumpe alle the contrayre  
<span class="margnote"><span id="an_1630">1630</span></span> Of that
they han don wel or fayre."  
<span id="an_1631"></span> "Allas," thoughte I, "what aventures  
<span id="an_1632"></span> Han these sory creatures!  
<span id="an_1633"></span> For they, amonges al the pres,  
<span id="an_1634"></span> Shul thus be shamed gilteles.  
<span id="an_1635"></span> But what, hyt moste nedes be."  
<span id="an_1636"></span> What dide this Eolus, but he  
<span id="an_1637"></span> Tok out hys blake trumpe of bras,  
<span id="an_1638"></span> That fouler than the devel was,  
<span id="an_1639"></span> And gan this trumpe for to blowe,  
<span class="margnote"><span id="an_1640">1640</span></span> As al the
world shulde overthrowe,  
<span id="an_1641"></span> That thrughout every regioun  
<span id="an_1642"></span> Wente this foule trumpes soun,  
<span id="an_1643"></span> As swifte as pelet out of gonne  
<span id="an_1644"></span> Whan fyr is in the poudre ronne.  
<span id="an_1645"></span> And such a smoke gan out wende  
<span id="an_1646"></span> Out of his foule trumpes ende,  
<span id="an_1647"></span> Blak, bloo, grenyssh, swartish red,  
<span id="an_1648"></span> As doth where that men melte led,  
<span id="an_1649"></span> Loo, al on high fro the tuel.  
<span class="margnote"><span id="an_1650">1650</span></span> And therto
oo thing saugh I wel,  
<span id="an_1651"></span> That the ferther that hit ran,  
<span id="an_1652"></span> The gretter wexen hit began,  
<span id="an_1653"></span> As dooth the ryver from a welle,  
<span id="an_1654"></span> And hyt stank as the pit of helle.  
<span id="an_1655"></span> Allas, thus was her shame yronge,  
<span id="an_1656"></span> And gilteles, on every tonge!  
<span id="an_1657"></span> Tho come the thridde companye,  
<span id="an_1658"></span> And gunne up to the dees to hye,  
<span id="an_1659"></span> And doun on knes they fille anon,  
<span class="margnote"><span id="an_1660">1660</span></span> And seyde,
"We ben everychon  
<span id="an_1661"></span> Folk that han ful trewely  
<span id="an_1662"></span> Deserved fame ryghtfully,  
<span id="an_1663"></span> And praye yow, hit mote be knowe  
<span id="an_1664"></span> Ryght as hit is, and forth yblowe."  
<span id="an_1665"></span> "I graunte," quod she, "for me list  
<span id="an_1666"></span> That now your goode werkes be wist,  
<span id="an_1667"></span> And yet ye shul han better loos,  
<span id="an_1668"></span> Right in dispit of alle your foos,  
<span id="an_1669"></span> Than worthy is, and that anoon.  
<span class="margnote"><span id="an_1670">1670</span></span> Lat now,"
quod she, "thy trumpe goon,  
<span id="an_1671"></span> Thou Eolus, that is so blak;  
<span id="an_1672"></span> And out thyn other trumpe tak  
<span id="an_1673"></span> That highte Laude, and blow yt soo  
<span id="an_1674"></span> That thrugh the world her fame goo  
<span id="an_1675"></span> Al esely, and not to faste,  
<span id="an_1676"></span> That hyt be knowen atte laste."  
<span id="an_1677"></span> "Ful gladly, lady myn," he seyde;  
<span id="an_1678"></span> And out hys trumpe of gold he brayde  
<span id="an_1679"></span> Anon, and sette hyt to his mouth,  
<span class="margnote"><span id="an_1680">1680</span></span> And blew it
est, and west, and south,  
<span id="an_1681"></span> And north, as lowde as any thunder,  
<span id="an_1682"></span> That every wight hath of hit wonder,  
<span id="an_1683"></span> So brode hyt ran or than hit stente.  
<span id="an_1684"></span> And, certes, al the breth that wente  
<span id="an_1685"></span> Out of his trumpes mouth it smelde  
<span id="an_1686"></span> As men a pot of bawme helde  
<span id="an_1687"></span> Among a basket ful of roses.  
<span id="an_1688"></span> This favour dide he til her loses.  
<span id="an_1689"></span> And ryght with this y gan aspye,  
<span class="margnote"><span id="an_1690">1690</span></span> Ther come
the ferthe companye --  
<span id="an_1691"></span> But certeyn they were wonder fewe --  
<span id="an_1692"></span> And gunne stonden in a rewe,  
<span id="an_1693"></span> And seyden, "Certes, lady bryght,  
<span id="an_1694"></span> We han don wel with al our myght,  
<span id="an_1695"></span> But we ne kepen have no fame.  
<span id="an_1696"></span> Hyde our werkes and our name,  
<span id="an_1697"></span> For Goddys love; for certes we  
<span id="an_1698"></span> Han certeyn doon hyt for bounte,  
<span id="an_1699"></span> And for no maner other thing."  
<span class="margnote"><span id="an_1700">1700</span></span> "I graunte
yow alle your askyng,"  
<span id="an_1701"></span> Quod she; "let your werkes be ded."  
<span id="an_1702"></span> With that aboute y clew myn hed,  
<span id="an_1703"></span> And saugh anoon the fifte route  
<span id="an_1704"></span> That to this lady gunne loute,  
<span id="an_1705"></span> And doun on knes anoon to falle;  
<span id="an_1706"></span> And to hir thoo besoughten alle  
<span id="an_1707"></span> To hide her goode werkes ek,  
<span id="an_1708"></span> And seyden they yeven noght a lek  
<span id="an_1709"></span> For fame ne for such renoun;  
<span class="margnote"><span id="an_1710">1710</span></span> For they
for contemplacioun  
<span id="an_1711"></span> And Goddes love hadde ywrought,  
<span id="an_1712"></span> Ne of fame wolde they nought.  
<span id="an_1713"></span> "What?" quod she, "and be ye wood?  
<span id="an_1714"></span> And wene ye for to doo good,  
<span id="an_1715"></span> And for to have of that no fame?  
<span id="an_1716"></span> Have ye dispit to have my name?  
<span id="an_1717"></span> Nay, ye shul lyven everychon!  
<span id="an_1718"></span> Blow thy trumpes, and that anon,"  
<span id="an_1719"></span> Quod she, "thou Eolus, y hote,  
<span class="margnote"><span id="an_1720">1720</span></span> And ryng
this folkes werk be note,  
<span id="an_1721"></span> That al the world may of hyt here."  
<span id="an_1722"></span> And he gan blowe her loos so clere  
<span id="an_1723"></span> In his golden clarioun  
<span id="an_1724"></span> That thrugh the world wente the soun  
<span id="an_1725"></span> Also kenely and eke so softe;  
<span id="an_1726"></span> But atte last hyt was on-lofte.  
<span id="an_1727"></span> Thoo come the sexte companye,  
<span id="an_1728"></span> And gunne faste on Fame crie.  
<span id="an_1729"></span> Ryght verraily in this manere  
<span class="margnote"><span id="an_1730">1730</span></span> They
seyden: "Mercy, lady dere!  
<span id="an_1731"></span> To tellen certeyn as hyt is,  
<span id="an_1732"></span> We han don neither that ne this,  
<span id="an_1733"></span> But ydel al oure lyf ybe.  
<span id="an_1734"></span> But natheles yet preye we  
<span id="an_1735"></span> That we mowe han as good a fame,  
<span id="an_1736"></span> And gret renoun and knowen name,  
<span id="an_1737"></span> As they that han doon noble gestes,  
<span id="an_1738"></span> And acheved alle her lestes,  
<span id="an_1739"></span> As wel of love as other thyng.  
<span class="margnote"><span id="an_1740">1740</span></span> Al was us
never broche ne ryng,  
<span id="an_1741"></span> Ne elles noght, from wymmen sent,  
<span id="an_1742"></span> Ne ones in her herte yment  
<span id="an_1743"></span> To make us oonly frendly chere,  
<span id="an_1744"></span> But myghten temen us upon bere;  
<span id="an_1745"></span> Yet lat us to the peple seme  
<span id="an_1746"></span> Suche as the world may of us deme  
<span id="an_1747"></span> That wommen loven us for wod.  
<span id="an_1748"></span> Hyt shal doon us as moche good,  
<span id="an_1749"></span> And to oure herte as moche avaylle  
<span class="margnote"><span id="an_1750">1750</span></span> To
countrepese ese and travaylle,  
<span id="an_1751"></span> As we had wonne hyt with labour;  
<span id="an_1752"></span> For that is dere boght honour  
<span id="an_1753"></span> At regard of oure grete ese.  
<span id="an_1754"></span> And yet thou most us more plese:  
<span id="an_1755"></span> Let us be holden eke therto  
<span id="an_1756"></span> Worthy, wise, and goode also,  
<span id="an_1757"></span> And riche, and happy unto love.  
<span id="an_1758"></span> For Goddes love, that sit above,  
<span id="an_1759"></span> Thogh we may not the body have  
<span class="margnote"><span id="an_1760">1760</span></span> Of wymmen,
yet, so God yow save,  
<span id="an_1761"></span> Leet men gliwe on us the name --  
<span id="an_1762"></span> Sufficeth that we han the fame."  
<span id="an_1763"></span> "I graunte," quod she, "be my trouthe!  
<span id="an_1764"></span> Now, Eolus, withouten slouthe,  
<span id="an_1765"></span> Tak out thy trumpe of gold, let se,  
<span id="an_1766"></span> And blow as they han axed me,  
<span id="an_1767"></span> That every man wene hem at ese,  
<span id="an_1768"></span> Though they goon in ful badde lese."  
<span id="an_1769"></span> This Eolus gan hit so blowe  
<span class="margnote"><span id="an_1770">1770</span></span> That thrugh
the world hyt was yknowe.  
<span id="an_1771"></span> Thoo come the seventh route anoon,  
<span id="an_1772"></span> And fel on knees everychoon,  
<span id="an_1773"></span> And seyde, "Lady, graunte us sone  
<span id="an_1774"></span> The same thing, the same bone,  
<span id="an_1775"></span> That \[ye\] this nexte folk han doon."  
<span id="an_1776"></span> "Fy on yow," quod she, "everychon!  
<span id="an_1777"></span> Ye masty swyn, ye ydel wrechches,  
<span id="an_1778"></span> Ful of roten, slowe techches!  
<span id="an_1779"></span> What? False theves! Wher ye wolde  
<span class="margnote"><span id="an_1780">1780</span></span> Be famous
good, and nothing nolde  
<span id="an_1781"></span> Deserve why, ne never ye roughte?  
<span id="an_1782"></span> Men rather yow to hangen oughte!  
<span id="an_1783"></span> For ye be lyke the sweynte cat  
<span id="an_1784"></span> That wolde have fissh; but wostow what?  
<span id="an_1785"></span> He wolde nothing wete his clowes.  
<span id="an_1786"></span> Yvel thrift come to your jowes,  
<span id="an_1787"></span> And eke to myn, if I hit graunte,  
<span id="an_1788"></span> Or do yow favour, yow to avaunte!  
<span id="an_1789"></span> Thou Eolus, thou kyng of Trace,  
<span class="margnote"><span id="an_1790">1790</span></span> Goo blowe
this folk a sory grace,"  
<span id="an_1791"></span> Quod she, "anon; and wostow how?  
<span id="an_1792"></span> As I shal telle thee ryght now.  
<span id="an_1793"></span> Sey: \`These ben they that wolde honour  
<span id="an_1794"></span> Have, and do noskynnes labour,  
<span id="an_1795"></span> Ne doo no good, and yet han lawde;  
<span id="an_1796"></span> And that men wende that bele Isawde  
<span id="an_1797"></span> Ne coude hem noght of love werne,  
<span id="an_1798"></span> And yet she that grynt at a querne  
<span id="an_1799"></span> Ys al to good to ese her herte.'"  
<span class="margnote"><span id="an_1800">1800</span></span> This Eolus
anon up sterte,  
<span id="an_1801"></span> And with his blake clarioun  
<span id="an_1802"></span> He gan to blasen out a soun  
<span id="an_1803"></span> As lowde as beloweth wynd in helle;  
<span id="an_1804"></span> And eke therwith, soth to telle,  
<span id="an_1805"></span> This soun was so ful of japes,  
<span id="an_1806"></span> As ever mowes were in apes.  
<span id="an_1807"></span> And that wente al the world aboute,  
<span id="an_1808"></span> That every wight gan on hem shoute  
<span id="an_1809"></span> And for to lawghe as they were wod,  
<span class="margnote"><span id="an_1810">1810</span></span> Such game
fonde they in her hod.  
<span id="an_1811"></span> Tho come another companye,  
<span id="an_1812"></span> That had ydoon the trayterye,  
<span id="an_1813"></span> The harm, the grettest wikkednesse  
<span id="an_1814"></span> That any herte kouth. gesse;  
<span id="an_1815"></span> And prayed her to han good fame,  
<span id="an_1816"></span> And that she nolde doon hem no shame,  
<span id="an_1817"></span> But yeve hem loos and good renoun,  
<span id="an_1818"></span> And do hyt blowe in a clarioun.  
<span id="an_1819"></span> "Nay, wis," quod she, "hyt were a vice.  
<span class="margnote"><span id="an_1820">1820</span></span> Al be ther
in me no justice,  
<span id="an_1821"></span> Me lyste not to doo hyt now,  
<span id="an_1822"></span> Ne this nyl I not graunte yow."  
<span id="an_1823"></span> Tho come ther lepynge in a route,  
<span id="an_1824"></span> And gunne choppen al aboute  
<span id="an_1825"></span> Every man upon the crowne,  
<span id="an_1826"></span> That al the halle gan to sowne,  
<span id="an_1827"></span> And seyden: "Lady, leef and dere,  
<span id="an_1828"></span> We ben suche folk as ye mowe here.  
<span id="an_1829"></span> To tellen al the tale aryght,  
<span class="margnote"><span id="an_1830">1830</span></span> We ben
shrewes, every wyght,  
<span id="an_1831"></span> And han delyt in wikkednesse,  
<span id="an_1832"></span> As goode folk han in godnesse;  
<span id="an_1833"></span> And joye to be knowen shrewes,  
<span id="an_1834"></span> And ful of vice and wikked thewes;  
<span id="an_1835"></span> Wherefore we praye yow, a-rowe,  
<span id="an_1836"></span> That oure fame such be knowe  
<span id="an_1837"></span> In alle thing ryght as hit ys."  
<span id="an_1838"></span> "Y graunte hyt yow," quod she, "ywis.  
<span id="an_1839"></span> But what art thow that seyst this tale,  
<span class="margnote"><span id="an_1840">1840</span></span> That werest
on thy hose a pale,  
<span id="an_1841"></span> And on thy tipet such a belle?"  
<span id="an_1842"></span> "Madame," quod he, "soth to telle,  
<span id="an_1843"></span> I am that ylke shrewe, ywis,  
<span id="an_1844"></span> That brende the temple of Ysidis  
<span id="an_1845"></span> In Athenes, loo, that citee."  
<span id="an_1846"></span> "And wherfor didest thou so?" quod she.  
<span id="an_1847"></span> "By my thrift," quod he, "madame,  
<span id="an_1848"></span> I wolde fayn han had a fame,  
<span id="an_1849"></span> As other folk hadde in the toun,  
<span class="margnote"><span id="an_1850">1850</span></span> Although
they were of gret renoun  
<span id="an_1851"></span> For her vertu and for her thewes.  
<span id="an_1852"></span> Thoughte y, as gret a fame han shrewes,  
<span id="an_1853"></span> Though hit be for shrewednesse,  
<span id="an_1854"></span> As goode folk han for godnesse;  
<span id="an_1855"></span> And sith y may not have that oon,  
<span id="an_1856"></span> That other nyl y noght forgoon.  
<span id="an_1857"></span> And for to gette of Fames hire,  
<span id="an_1858"></span> The temple sette y al afire.  
<span id="an_1859"></span> Now do our loos be blowen swithe,  
<span class="margnote"><span id="an_1860">1860</span></span> As wisly be
thou ever blythe!"  
<span id="an_1861"></span> "Gladly," quod she; "thow Eolus,  
<span id="an_1862"></span> Herestow not what they prayen us?"  
<span id="an_1863"></span> "Madame, yis, ful wel," quod he,  
<span id="an_1864"></span> "And I wil trumpen it, parde!"  
<span id="an_1865"></span> And tok his blake trumpe faste,  
<span id="an_1866"></span> And gan to puffen and to blaste,  
<span id="an_1867"></span> Til hyt was at the worldes ende.  
<span id="an_1868"></span> With that y gan aboute wende,  
<span id="an_1869"></span> For oon that stood ryght at my bak,  
<span class="margnote"><span id="an_1870">1870</span></span> Me
thoughte, goodly to me spak,  
<span id="an_1871"></span> And seyde, "Frend, what is thy name?  
<span id="an_1872"></span> Artow come hider to han fame?"  
<span id="an_1873"></span> "Nay, for sothe, frend," quod y;  
<span id="an_1874"></span> "I cam noght hyder, graunt mercy,  
<span id="an_1875"></span> For no such cause, by my hed!  
<span id="an_1876"></span> Sufficeth me, as I were ded,  
<span id="an_1877"></span> That no wight have my name in honde.  
<span id="an_1878"></span> I wot myself best how y stonde;  
<span id="an_1879"></span> For what I drye, or what I thynke,  
<span class="margnote"><span id="an_1880">1880</span></span> I wil
myselven al hyt drynke,  
<span id="an_1881"></span> Certeyn, for the more part,  
<span id="an_1882"></span> As fer forth as I kan myn art."  
<span id="an_1883"></span> "But what doost thou here than?" quod he.  
<span id="an_1884"></span> Quod y, "That wyl y tellen the,  
<span id="an_1885"></span> The cause why y stonde here:  
<span id="an_1886"></span> Somme newe tydynges for to lere,  
<span id="an_1887"></span> Somme newe thinges, y not what,  
<span id="an_1888"></span> Tydynges, other this or that,  
<span id="an_1889"></span> Of love or suche thynges glade.  
<span class="margnote"><span id="an_1890">1890</span></span> For
certeynly, he that me made  
<span id="an_1891"></span> To comen hyder, seyde me,  
<span id="an_1892"></span> Y shulde bothe here and se  
<span id="an_1893"></span> In this place wonder thynges;  
<span id="an_1894"></span> But these be no suche tydynges  
<span id="an_1895"></span> As I mene of." "Noo?" quod he.  
<span id="an_1896"></span> And I answered, "Noo, parde!  
<span id="an_1897"></span> For wel y wiste ever yit,  
<span id="an_1898"></span> Sith that first y hadde wit,  
<span id="an_1899"></span> That somme folk han desired fame  
<span class="margnote"><span id="an_1900">1900</span></span> Diversly,
and loos, and name.  
<span id="an_1901"></span> But certeynly, y nyste how  
<span id="an_1902"></span> Ne where that Fame duelled, er now,  
<span id="an_1903"></span> And eke of her descripcioun,  
<span id="an_1904"></span> Ne also her condicioun,  
<span id="an_1905"></span> Ne the ordre of her dom,  
<span id="an_1906"></span> Unto the tyme y hidder com."  
<span id="an_1907"></span> "\[Whych\] than be, loo, these tydynges,  
<span id="an_1908"></span> That thou now \[thus\] hider brynges,  
<span id="an_1909"></span> That thou hast herd?" quod he to me;  
<span class="margnote"><span id="an_1910">1910</span></span> "But now no
fors, for wel y se  
<span id="an_1911"></span> What thou desirest for to here.  
<span id="an_1912"></span> Com forth and stond no lenger here,  
<span id="an_1913"></span> And y wil thee, withouten drede,  
<span id="an_1914"></span> In such another place lede  
<span id="an_1915"></span> Ther thou shalt here many oon."  
<span id="an_1916"></span> Tho gan I forth with hym to goon  
<span id="an_1917"></span> Out of the castel, soth to seye.  
<span id="an_1918"></span> Tho saugh y stonde in a valeye,  
<span id="an_1919"></span> Under the castel, faste by,  
<span class="margnote"><span id="an_1920">1920</span></span> An hous,
that Domus Dedaly,  
<span id="an_1921"></span> That Laboryntus cleped ys,  
<span id="an_1922"></span> Nas mad so wonderlych, ywis,  
<span id="an_1923"></span> Ne half so queyntelych ywrought.  
<span id="an_1924"></span> And ever mo, as swyft as thought,  
<span id="an_1925"></span> This queynte hous aboute wente,  
<span id="an_1926"></span> That never mo hyt stille stente.  
<span id="an_1927"></span> And therout com so gret a noyse  
<span id="an_1928"></span> That, had hyt stonden upon Oyse,  
<span id="an_1929"></span> Men myghte hyt han herd esely  
<span class="margnote"><span id="an_1930">1930</span></span> To Rome, y
trowe sikerly.  
<span id="an_1931"></span> And the noyse which that I herde,  
<span id="an_1932"></span> For al the world ryght so hyt ferde  
<span id="an_1933"></span> As dooth the rowtynge of the ston  
<span id="an_1934"></span> That from th' engyn ys leten gon.  
<span id="an_1935"></span> And al thys hous of which y rede  
<span id="an_1936"></span> Was mad of twigges, falwe, rede,  
<span id="an_1937"></span> And grene eke, and somme weren white,  
<span id="an_1938"></span> Swiche as men to these cages thwite,  
<span id="an_1939"></span> Or maken of these panyers,  
<span class="margnote"><span id="an_1940">1940</span></span> Or elles
\[hottes\] or dossers;  
<span id="an_1941"></span> That, for the swough and for the twygges,  
<span id="an_1942"></span> This hous was also ful of gygges,  
<span id="an_1943"></span> And also ful eke of chirkynges,  
<span id="an_1944"></span> And of many other werkynges;  
<span id="an_1945"></span> And eke this hous hath of entrees  
<span id="an_1946"></span> As fele as of leves ben in trees  
<span id="an_1947"></span> In somer, whan they grene been;  
<span id="an_1948"></span> And on the roof men may yet seen  
<span id="an_1949"></span> A thousand holes, and wel moo,  
<span class="margnote"><span id="an_1950">1950</span></span> To leten
wel the soun out goo.  
<span id="an_1951"></span> And be day, in every tyde,  
<span id="an_1952"></span> Been al the dores opened wide,  
<span id="an_1953"></span> And be nyght echon unshette;  
<span id="an_1954"></span> Ne porter ther is noon to lette  
<span id="an_1955"></span> No maner tydynges in to pace.  
<span id="an_1956"></span> Ne never rest is in that place  
<span id="an_1957"></span> That hit nys fild ful of tydynges,  
<span id="an_1958"></span> Other loude or of whisprynges;  
<span id="an_1959"></span> And over alle the houses angles  
<span class="margnote"><span id="an_1960">1960</span></span> Ys ful of
rounynges and of jangles  
<span id="an_1961"></span> Of werres, of pes, of mariages,  
<span id="an_1962"></span> Of reste, of labour, of viages,  
<span id="an_1963"></span> Of abood, of deeth, of lyf,  
<span id="an_1964"></span> Of love, of hate, acord, of stryf,  
<span id="an_1965"></span> Of loos, of lore, and of wynnynges,  
<span id="an_1966"></span> Of hele, of seknesse, of bildynges,  
<span id="an_1967"></span> Of faire wyndes, and of tempestes,  
<span id="an_1968"></span> Of qwalm of folk, and eke of bestes;  
<span id="an_1969"></span> Of dyvers transmutacions  
<span class="margnote"><span id="an_1970">1970</span></span> Of estats,
and eke of regions;  
<span id="an_1971"></span> Of trust, of drede, of jelousye,  
<span id="an_1972"></span> Of wit, of wynnynge, of folye;  
<span id="an_1973"></span> Of plente, and of gret famyne,  
<span id="an_1974"></span> Of chepe, of derthe, and of ruyne;  
<span id="an_1975"></span> Of good or mys governement,  
<span id="an_1976"></span> Of fyr, and of dyvers accident.  
<span id="an_1977"></span> And loo, thys hous, of which I write,  
<span id="an_1978"></span> Syker be ye, hit nas not lyte,  
<span id="an_1979"></span> For hyt was sixty myle of lengthe.  
<span class="margnote"><span id="an_1980">1980</span></span> Al was the
tymber of no strengthe,  
<span id="an_1981"></span> Yet hit is founded to endure  
<span id="an_1982"></span> While that hit lyst to Aventure,  
<span id="an_1983"></span> That is the moder of tydynges,  
<span id="an_1984"></span> As the see of welles and of sprynges;  
<span id="an_1985"></span> And hyt was shapen lyk a cage.  
<span id="an_1986"></span> "Certys," quod y, "in al myn age,  
<span id="an_1987"></span> Ne saugh y such an hous as this."  
<span id="an_1988"></span> And as y wondred me, ywys,  
<span id="an_1989"></span> Upon this hous, tho war was y  
<span class="margnote"><span id="an_1990">1990</span></span> How that
myn egle faste by  
<span id="an_1991"></span> Was perched hye upon a stoon;  
<span id="an_1992"></span> And I gan streghte to hym gon,  
<span id="an_1993"></span> And seyde thus: "Y preye the  
<span id="an_1994"></span> That thou a while abide me,  
<span id="an_1995"></span> For Goddis love, and lete me seen  
<span id="an_1996"></span> What wondres in this place been;  
<span id="an_1997"></span> For yit, paraunter, y may lere  
<span id="an_1998"></span> Som good theron, or sumwhat here  
<span id="an_1999"></span> That leef me were, or that y wente."  
<span class="margnote"><span id="an_2000">2000</span></span> "Petre,
that is myn entente,"  
<span id="an_2001"></span> Quod he to me; "therfore y duelle.  
<span id="an_2002"></span> But certeyn, oon thyng I the telle,  
<span id="an_2003"></span> That but I bringe the therinne,  
<span id="an_2004"></span> Ne shalt thou never kunne gynne  
<span id="an_2005"></span> To come into hyt, out of doute,  
<span id="an_2006"></span> So faste hit whirleth, lo, aboute.  
<span id="an_2007"></span> But sith that Joves, of his grace,  
<span id="an_2008"></span> As I have seyd, wol the solace  
<span id="an_2009"></span> Fynally with these thinges,  
<span class="margnote"><span id="an_2010">2010</span></span> Unkouthe
syghtes and tydynges,  
<span id="an_2011"></span> To passe with thyn hevynesse,  
<span id="an_2012"></span> Such routhe hath he of thy distresse,  
<span id="an_2013"></span> That thou suffrest debonairly --  
<span id="an_2014"></span> And wost thyselven outtirly  
<span id="an_2015"></span> Disesperat of alle blys,  
<span id="an_2016"></span> Syth that Fortune hath mad amys  
<span id="an_2017"></span> The \[fruit\] of al thyn hertys reste  
<span id="an_2018"></span> Languisshe and eke in poynt to breste --  
<span id="an_2019"></span> That he, thrugh hys myghty merite,  
<span class="margnote"><span id="an_2020">2020</span></span> Wol do the
an ese, al be hyt lyte,  
<span id="an_2021"></span> And yaf in expres commaundement,  
<span id="an_2022"></span> To which I am obedient,  
<span id="an_2023"></span> To further the with al my myght,  
<span id="an_2024"></span> And wisse and teche the aryght  
<span id="an_2025"></span> Where thou maist most tidynges here.  
<span id="an_2026"></span> Shaltow here anoon many oon lere."  
<span id="an_2027"></span> With this word he ryght anoon  
<span id="an_2028"></span> Hente me up bytweene hys toon,  
<span id="an_2029"></span> And at a wyndowe yn me broghte,  
<span class="margnote"><span id="an_2030">2030</span></span> That in
this hous was, as me thoghte --  
<span id="an_2031"></span> And therwithalle, me thoughte hit stente,  
<span id="an_2032"></span> And nothing hyt aboute wente --  
<span id="an_2033"></span> And me sette in the flor adoun.  
<span id="an_2034"></span> But which a congregacioun  
<span id="an_2035"></span> Of folk, as I saugh rome aboute,  
<span id="an_2036"></span> Some wythin and some wythoute,  
<span id="an_2037"></span> Nas never seen, ne shal ben eft;  
<span id="an_2038"></span> That, certys, in the world nys left  
<span id="an_2039"></span> So many formed be Nature,  
<span class="margnote"><span id="an_2040">2040</span></span> Ne ded so
many a creature;  
<span id="an_2041"></span> That wel unnethe in that place  
<span id="an_2042"></span> Hadde y a fote-brede of space.  
<span id="an_2043"></span> And every wight that I saugh there  
<span id="an_2044"></span> Rouned everych in others ere  
<span id="an_2045"></span> A newe tydynge prively,  
<span id="an_2046"></span> Or elles tolde al openly  
<span id="an_2047"></span> Ryght thus, and seyde: "Nost not thou  
<span id="an_2048"></span> That ys betyd, lo, late or now?"  
<span id="an_2049"></span> "No," quod he, "telle me what."  
<span class="margnote"><span id="an_2050">2050</span></span> And than he
tolde hym this and that,  
<span id="an_2051"></span> And swor therto that hit was soth --  
<span id="an_2052"></span> "Thus hath he sayd," and "Thus he doth,"  
<span id="an_2053"></span> "Thus shal hit be," "Thus herde y seye,"  
<span id="an_2054"></span> "That shal be founde," "That dar I leye" --  
<span id="an_2055"></span> That al the folk that ys alyve  
<span id="an_2056"></span> Ne han the kunnynge to discryve  
<span id="an_2057"></span> The thinges that I herde there,  
<span id="an_2058"></span> What aloude, and what in ere.  
<span id="an_2059"></span> But al the wondermost was this:  
<span class="margnote"><span id="an_2060">2060</span></span> Whan oon
had herd a thing, ywis,  
<span id="an_2061"></span> He com forth ryght to another wight,  
<span id="an_2062"></span> And gan him tellen anon-ryght  
<span id="an_2063"></span> The same that to him was told,  
<span id="an_2064"></span> Or hyt a forlong way was old,  
<span id="an_2065"></span> But gan somwhat for to eche  
<span id="an_2066"></span> To this tydynge in this speche  
<span id="an_2067"></span> More than hit ever was.  
<span id="an_2068"></span> And nat so sone departed nas  
<span id="an_2069"></span> Tho fro him, that he ne mette  
<span class="margnote"><span id="an_2070">2070</span></span> With the
thridde; and or he lette  
<span id="an_2071"></span> Any stounde, he told him als;  
<span id="an_2072"></span> Were the tydynge soth or fals,  
<span id="an_2073"></span> Yit wolde he telle hyt natheles,  
<span id="an_2074"></span> And evermo with more encres  
<span id="an_2075"></span> Than yt was erst. Thus north and south  
<span id="an_2076"></span> Wente every tydyng fro mouth to mouth,  
<span id="an_2077"></span> And that encresing ever moo,  
<span id="an_2078"></span> As fyr ys wont to quyke and goo  
<span id="an_2079"></span> From a sparke spronge amys,  
<span class="margnote"><span id="an_2080">2080</span></span> Til al a
citee brent up ys.  
<span id="an_2081"></span> And whan that was ful yspronge,  
<span id="an_2082"></span> And woxen more on every tonge  
<span id="an_2083"></span> Than ever hit was, \[hit\] wente anoon  
<span id="an_2084"></span> Up to a wyndowe out to goon;  
<span id="an_2085"></span> Or, but hit myghte out there pace,  
<span id="an_2086"></span> Hyt gan out crepe at som crevace,  
<span id="an_2087"></span> And flygh forth faste for the nones.  
<span id="an_2088"></span> And somtyme saugh I thoo at ones  
<span id="an_2089"></span> A lesyng and a sad soth sawe,  
<span class="margnote"><span id="an_2090">2090</span></span> That gonne
of aventure drawe  
<span id="an_2091"></span> Out at a wyndowe for to pace;  
<span id="an_2092"></span> And, when they metten in that place,  
<span id="an_2093"></span> They were achekked bothe two,  
<span id="an_2094"></span> And neyther of hem moste out goo  
<span id="an_2095"></span> For other, so they gonne crowde,  
<span id="an_2096"></span> Til ech of hem gan crien lowde,  
<span id="an_2097"></span> "Lat me go first!" "Nay, but let me!  
<span id="an_2098"></span> And here I wol ensuren the,  
<span id="an_2099"></span> Wyth the nones that thou wolt do so,  
<span class="margnote"><span id="an_2100">2100</span></span> That I shal
never fro the go,  
<span id="an_2101"></span> But be thyn owne sworen brother!  
<span id="an_2102"></span> We wil medle us ech with other,  
<span id="an_2103"></span> That no man, be they never so wrothe,  
<span id="an_2104"></span> Shal han on \[of us\] two, but bothe  
<span id="an_2105"></span> At ones, al besyde his leve,  
<span id="an_2106"></span> Come we a-morwe or on eve,  
<span id="an_2107"></span> Be we cried or stille yrouned."  
<span id="an_2108"></span> Thus saugh I fals and soth compouned  
<span id="an_2109"></span> Togeder fle for oo tydynge.  
<span class="margnote"><span id="an_2110">2110</span></span> Thus out at
holes gunne wringe  
<span id="an_2111"></span> Every tydynge streght to Fame,  
<span id="an_2112"></span> And she gan yeven ech hys name,  
<span id="an_2113"></span> After hir disposicioun,  
<span id="an_2114"></span> And yaf hem eke duracioun,  
<span id="an_2115"></span> Somme to wexe and wane sone,  
<span id="an_2116"></span> As doth the faire white mone,  
<span id="an_2117"></span> And let hem goon. Ther myghte y seen  
<span id="an_2118"></span> Wynged wondres faste fleen,  
<span id="an_2119"></span> Twenty thousand in a route,  
<span class="margnote"><span id="an_2120">2120</span></span> As Eolus
hem blew aboute.  
<span id="an_2121"></span> And, Lord, this hous in alle tymes  
<span id="an_2122"></span> Was ful of shipmen and pilgrimes,  
<span id="an_2123"></span> With scrippes bret-ful of lesinges,  
<span id="an_2124"></span> Entremedled with tydynges,  
<span id="an_2125"></span> And eek allone be hemselve.  
<span id="an_2126"></span> O, many a thousand tymes twelve  
<span id="an_2127"></span> Saugh I eke of these pardoners,  
<span id="an_2128"></span> Currours, and eke messagers,  
<span id="an_2129"></span> With boystes crammed ful of lyes  
<span class="margnote"><span id="an_2130">2130</span></span> As ever
vessel was with lyes.  
<span id="an_2131"></span> And as I alther-fastest wente  
<span id="an_2132"></span> About, and dide al myn entente  
<span id="an_2133"></span> Me for to pleyen and for to lere,  
<span id="an_2134"></span> And eke a tydynge for to here,  
<span id="an_2135"></span> That I had herd of som contre  
<span id="an_2136"></span> That shal not now be told for me --  
<span id="an_2137"></span> For hit no nede is, redely;  
<span id="an_2138"></span> Folk kan synge hit bet than I;  
<span id="an_2139"></span> For al mot out, other late or rathe,  
<span class="margnote"><span id="an_2140">2140</span></span> Alle the
sheves in the lathe --  
<span id="an_2141"></span> I herde a gret noyse withalle  
<span id="an_2142"></span> In a corner of the halle,  
<span id="an_2143"></span> Ther men of love-tydynges tolde,  
<span id="an_2144"></span> And I gan thiderward beholde;  
<span id="an_2145"></span> For I saugh rennynge every wight  
<span id="an_2146"></span> As faste as that they hadden myght,  
<span id="an_2147"></span> And everych cried, "What thing is that?"  
<span id="an_2148"></span> And somme sayde, "I not never what."  
<span id="an_2149"></span> And whan they were alle on an hepe,  
<span class="margnote"><span id="an_2150">2150</span></span> Tho behynde
begunne up lepe,  
<span id="an_2151"></span> And clamben up on other faste,  
<span id="an_2152"></span> And up the nose and yen kaste,  
<span id="an_2153"></span> And troden fast on others heles,  
<span id="an_2154"></span> And stampen, as men doon aftir eles.  
<span id="an_2155"></span> Atte laste y saugh a man,  
<span id="an_2156"></span> Which that y \[nevene\] nat ne kan;  
<span id="an_2157"></span> But he semed for to be  
<span id="an_2158"></span> A man of gret auctorite. . . .  

------------------------------------------------------------------------

[Next: Anelida and Arcite](mect51)
