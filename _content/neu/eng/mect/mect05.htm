<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Reeve's Tale</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect04.htm">Previous</A>&nbsp;
<A HREF="mect06.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Reeve's Tale</h3> <A NAME="an_3921"></A>&nbsp;At Trumpyngtoun, nat fer fro Cantebrigge,<br> <A NAME="an_3922"></A>&nbsp;Ther gooth a brook, and over that a brigge,<br> <A NAME="an_3923"></A>&nbsp;Upon the whiche brook ther stant a melle;<br> <A NAME="an_3924"></A>&nbsp;And this is verray sooth that I yow telle:<br> <A NAME="an_3925"></A>&nbsp;A millere was ther dwellynge many a day.<br> <A NAME="an_3926"></A>&nbsp;As any pecok he was proud and gay.<br> <A NAME="an_3927"></A>&nbsp;Pipen he koude and fisshe, and nettes beete,<br> <A NAME="an_3928"></A>&nbsp;And turne coppes, and wel wrastle and sheete;<br> <A NAME="an_3929"></A>&nbsp;Ay by his belt he baar a long panade,<br> <span class="margnote"><FONT COLOR="GREEN" SIZE="-1"><A NAME="an_3930">3930</A></FONT></span>&nbsp;And of a swerd ful trenchant was the blade.<br> <A NAME="an_3931"></A>&nbsp;A joly poppere baar he in his pouche;<br> <A NAME="an_3932"></A>&nbsp;Ther was no man, for peril, dorste hym touche.<br> <A NAME="an_3933"></A>&nbsp;A Sheffeld thwitel baar he in his hose.<br> <A NAME="an_3934"></A>&nbsp;Round was his face, and camus was his nose;<br> <A NAME="an_3935"></A>&nbsp;As piled as an ape was his skulle.<br> <A NAME="an_3936"></A>&nbsp;He was a market-betere atte fulle.<br> <A NAME="an_3937"></A>&nbsp;Ther dorste no wight hand upon hym legge,<br> <A NAME="an_3938"></A>&nbsp;That he ne swoor he sholde anon abegge.<br> <A NAME="an_3939"></A>&nbsp;A theef he was for sothe of corn and mele,<br> <span class="margnote"><FONT COLOR="GREEN" SIZE="-1"><A NAME="an_3940">3940</A></FONT></span>&nbsp;And that a sly, and usaunt for to stele.<br> <A NAME="an_3941"></A>&nbsp;His name was hoote deynous Symkyn.<br> <A NAME="an_3942"></A>&nbsp;A wyf he hadde, ycomen of noble kyn;<br> <A NAME="an_3943"></A>&nbsp;The person of the toun hir fader was.<br> <A NAME="an_3944"></A>&nbsp;With hire he yaf ful many a panne of bras,<br> <A NAME="an_3945"></A>&nbsp;For that Symkyn sholde in his blood allye.<br> <A NAME="an_3946"></A>&nbsp;She was yfostred in a nonnerye;<br> <A NAME="an_3947"></A>&nbsp;For Symkyn wolde no wyf, as he sayde,<br> <A NAME="an_3948"></A>&nbsp;But she were wel ynorissed and a mayde,<br> <A NAME="an_3949"></A>&nbsp;To saven his estaat of yomanrye.<br> <span class="margnote"><FONT COLOR="GREEN" SIZE="-1"><A NAME="an_3950">3950</A></FONT></span>&nbsp;And she was proud, and peert as is a pye.<br> <A NAME="an_3951"></A>&nbsp;A ful fair sighte was it upon hem two;<br> <A NAME="an_3952"></A>&nbsp;On halydayes biforn hire wolde he go<br> <A NAME="an_3953"></A>&nbsp;With his typet wounde aboute his heed,<br> <A NAME="an_3954"></A>&nbsp;And she cam after in a gyte of reed;<br> <A NAME="an_3955"></A>&nbsp;And Symkyn hadde hosen of the same.<br> <A NAME="an_3956"></A>&nbsp;Ther dorste no wight clepen hire but "dame";<br> <A NAME="an_3957"></A>&nbsp;Was noon so hardy that wente by the weye<br> <A NAME="an_3958"></A>&nbsp;That with hire dorste rage or ones pleye,<br> <A NAME="an_3959"></A>&nbsp;But if he wolde be slayn of Symkyn<br> <span class="margnote"><FONT COLOR="GREEN" SIZE="-1"><A NAME="an_3960">3960</A></FONT></span>&nbsp;With panade, or with knyf, or boidekyn.<br> <A NAME="an_3961"></A>&nbsp;For jalous folk ben perilous everemo --<br> <A NAME="an_3962"></A>&nbsp;Algate they wolde hire wyves wenden so.<br> <A NAME="an_3963"></A>&nbsp;And eek, for she was somdel smoterlich,<br> <A NAME="an_3964"></A>&nbsp;She was as digne as water in a dich,<br> <A NAME="an_3965"></A>&nbsp;And ful of hoker and of bisemare.<br> <A NAME="an_3966"></A>&nbsp;Hir thoughte that a lady sholde hire spare,<br> <A NAME="an_3967"></A>&nbsp;What for hire kynrede and hir nortelrie<br> <A NAME="an_3968"></A>&nbsp;That she hadde lerned in the nonnerie.<br> <A NAME="an_3969"></A>&nbsp;A doghter hadde they bitwixe hem two<br> <span class="margnote"><FONT COLOR="GREEN" SIZE="-1"><A NAME="an_3970">3970</A></FONT></span>&nbsp;Of twenty yeer, withouten any mo,<br> <A NAME="an_3971"></A>&nbsp;Savynge a child that was of half yeer age;<br> <A NAME="an_3972"></A>&nbsp;In cradel it lay and was a propre page.<br> <A NAME="an_3973"></A>&nbsp;This wenche thikke and wel ygrowen was,<br> <A NAME="an_3974"></A>&nbsp;With kamus nose and eyen greye as glas,<br> <A NAME="an_3975"></A>&nbsp;With buttokes brode and brestes rounde and hye.<br> <A NAME="an_3976"></A>&nbsp;But right fair was hire heer; I wol nat lye.<br> <A NAME="an_3977"></A>&nbsp;This person of the toun, for she was feir,<br> <A NAME="an_3978"></A>&nbsp;In purpos was to maken hire his heir,<br> <A NAME="an_3979"></A>&nbsp;Bothe of his catel and his mesuage,<br> <span class="margnote"><FONT COLOR="GREEN" SIZE="-1"><A NAME="an_3980">3980</A></FONT></span>&nbsp;And straunge he made it of hir mariage.<br> <A NAME="an_3981"></A>&nbsp;His purpos was for to bistowe hire hye<br> <A NAME="an_3982"></A>&nbsp;Into som worthy blood of auncetrye;<br> <A NAME="an_3983"></A>&nbsp;For hooly chirches good moot been despended<br> <A NAME="an_3984"></A>&nbsp;On hooly chirches blood, that is descended.<br> <A NAME="an_3985"></A>&nbsp;Therfore he wolde his hooly blood honoure,<br> <A NAME="an_3986"></A>&nbsp;Though that he hooly chirche sholde devoure.<br> <A NAME="an_3987"></A>&nbsp;Greet sokene hath this millere, out of doute,<br> <A NAME="an_3988"></A>&nbsp;With whete and malt of al the land aboute;<br> <A NAME="an_3989"></A>&nbsp;And nameliche ther was a greet collegge<br> <span class="margnote"><FONT COLOR="GREEN" SIZE="-1"><A NAME="an_3990">3990</A></FONT></span>&nbsp;Men clepen the Soler Halle at Cantebregge;<br> <A NAME="an_3991"></A>&nbsp;Ther was hir whete and eek hir malt ygrounde.<br> <A NAME="an_3992"></A>&nbsp;And on a day it happed, in a stounde,<br> <A NAME="an_3993"></A>&nbsp;Sik lay the maunciple on a maladye;<br> <A NAME="an_3994"></A>&nbsp;Men wenden wisly that he sholde dye.<br> <A NAME="an_3995"></A>&nbsp;For which this millere stal bothe mele and corn<br> <A NAME="an_3996"></A>&nbsp;An hundred tyme moore than biforn;<br> <A NAME="an_3997"></A>&nbsp;For therbiforn he stal but curteisly,<br> <A NAME="an_3998"></A>&nbsp;But now he was a theef outrageously,<br> <A NAME="an_3999"></A>&nbsp;For which the wardeyn chidde and made fare.<br> <span class="margnote"><FONT COLOR="GREEN" SIZE="-1"><A NAME="an_4000">4000</A></FONT></span>&nbsp;But therof sette the millere nat a tare;<br> <A NAME="an_4001"></A>&nbsp;He craketh boost, and swoor it was nat so.<br> <A NAME="an_4002"></A>&nbsp;Thanne were ther yonge povre scolers two,<br> <A NAME="an_4003"></A>&nbsp;That dwelten in this halle, of which I seye.<br> <A NAME="an_4004"></A>&nbsp;Testif they were, and lusty for to pleye,<br> <A NAME="an_4005"></A>&nbsp;And, oonly for hire myrthe and revelrye,<br> <A NAME="an_4006"></A>&nbsp;Upon the wardeyn bisily they crye<br> <A NAME="an_4007"></A>&nbsp;To yeve hem leve, but a litel stounde,<br> <A NAME="an_4008"></A>&nbsp;To goon to mille and seen hir corn ygrounde;<br> <A NAME="an_4009"></A>&nbsp;And hardily they dorste leye hir nekke<br> <span class="margnote"><FONT COLOR="GREEN" SIZE="-1"><A NAME="an_4010">4010</A></FONT></span>&nbsp;The millere sholde not stele hem half a pekke<br> <A NAME="an_4011"></A>&nbsp;Of corn by sleighte, ne by force hem reve;<br> <A NAME="an_4012"></A>&nbsp;And at the laste the wardeyn yaf hem leve.<br> <A NAME="an_4013"></A>&nbsp;John highte that oon, and Aleyn highte that oother;<br> <A NAME="an_4014"></A>&nbsp;Of o toun were they born, that highte Strother,<br> <A NAME="an_4015"></A>&nbsp;Fer in the north; I kan nat telle where.<br> <A NAME="an_4016"></A>&nbsp;This Aleyn maketh redy al his gere,<br> <A NAME="an_4017"></A>&nbsp;And on an hors the sak he caste anon.<br> <A NAME="an_4018"></A>&nbsp;Forth goth Aleyn the clerk, and also John,<br> <A NAME="an_4019"></A>&nbsp;With good swerd and with bokeler by hir syde.<br> <span class="margnote"><FONT COLOR="GREEN" SIZE="-1"><A NAME="an_4020">4020</A></FONT></span>&nbsp;John knew the wey -- hem nedede no gyde --<br> <A NAME="an_4021"></A>&nbsp;And at the mille the sak adoun he layth.<br> <A NAME="an_4022"></A>&nbsp;Aleyn spak first: "Al hayl, Symond, y-fayth!<br> <A NAME="an_4023"></A>&nbsp;Hou fares thy faire doghter and thy wyf?"<br> <A NAME="an_4024"></A>&nbsp;"Aleyn, welcome," quod Symkyn, "by my lyf!<br> <A NAME="an_4025"></A>&nbsp;And John also, how now, what do ye heer?"<br> <A NAME="an_4026"></A>&nbsp;"Symond," quod John, "by God, nede has na peer.<br> <A NAME="an_4027"></A>&nbsp;Hym boes serve hymself that has na swayn,<br> <A NAME="an_4028"></A>&nbsp;Or elles he is a fool, as clerkes sayn.<br> <A NAME="an_4029"></A>&nbsp;Oure manciple, I hope he wil be deed,<br> <span class="margnote"><FONT COLOR="GREEN" SIZE="-1"><A NAME="an_4030">4030</A></FONT></span>&nbsp;Swa werkes ay the wanges in his heed;<br> <A NAME="an_4031"></A>&nbsp;And forthy is I come, and eek Alayn,<br> <A NAME="an_4032"></A>&nbsp;To grynde oure corn and carie it ham agayn;<br> <A NAME="an_4033"></A>&nbsp;I pray yow spede us heythen that ye may."<br> <A NAME="an_4034"></A>&nbsp;"It shal be doon," quod Symkyn, "by my fay!<br> <A NAME="an_4035"></A>&nbsp;What wol ye doon whil that it is in hande?"<br> <A NAME="an_4036"></A>&nbsp;"By God, right by the hopur wil I stande,"<br> <A NAME="an_4037"></A>&nbsp;Quod John, "and se howgates the corn gas in.<br> <A NAME="an_4038"></A>&nbsp;Yet saugh I nevere, by my fader kyn,<br> <A NAME="an_4039"></A>&nbsp;How that the hopur wagges til and fra."<br> <span class="margnote"><FONT COLOR="GREEN" SIZE="-1"><A NAME="an_4040">4040</A></FONT></span>&nbsp;Aleyn answerde, "John, and wiltow swa?<br> <A NAME="an_4041"></A>&nbsp;Thanne wil I be bynethe, by my croun,<br> <A NAME="an_4042"></A>&nbsp;And se how that the mele falles doun<br> <A NAME="an_4043"></A>&nbsp;Into the trough; that sal be my disport.<br> <A NAME="an_4044"></A>&nbsp;For John, y-faith, I may been of youre sort;<br> <A NAME="an_4045"></A>&nbsp;I is as ille a millere as ar ye."<br> <A NAME="an_4046"></A>&nbsp;This millere smyled of hir nycetee,<br> <A NAME="an_4047"></A>&nbsp;And thoghte, "Al this nys doon but for a wyle.<br> <A NAME="an_4048"></A>&nbsp;They wene that no man may hem bigyle,<br> <A NAME="an_4049"></A>&nbsp;But by my thrift, yet shal I blere hir ye,<br> <span class="margnote"><FONT COLOR="GREEN" SIZE="-1"><A NAME="an_4050">4050</A></FONT></span>&nbsp;For al the sleighte in hir philosophye.<br> <A NAME="an_4051"></A>&nbsp;The moore queynte crekes that they make,<br> <A NAME="an_4052"></A>&nbsp;The moore wol I stele whan I take.<br> <A NAME="an_4053"></A>&nbsp;In stide of flour yet wol I yeve hem bren.<br> <A NAME="an_4054"></A>&nbsp;`The gretteste clerkes been noght wisest men,'<br> <A NAME="an_4055"></A>&nbsp;As whilom to the wolf thus spak the mare.<br> <A NAME="an_4056"></A>&nbsp;Of al hir art counte I noght a tare."<br> <A NAME="an_4057"></A>&nbsp;Out at the dore he gooth ful pryvely,<br> <A NAME="an_4058"></A>&nbsp;Whan that he saugh his tyme, softely.<br> <A NAME="an_4059"></A>&nbsp;He looketh up and doun til he hath founde<br> <span class="margnote"><FONT COLOR="GREEN" SIZE="-1"><A NAME="an_4060">4060</A></FONT></span>&nbsp;The clerkes hors, ther as it stood ybounde<br> <A NAME="an_4061"></A>&nbsp;Bihynde the mille, under a levesel;<br> <A NAME="an_4062"></A>&nbsp;And to the hors he goth hym faire and wel;<br> <A NAME="an_4063"></A>&nbsp;He strepeth of the brydel right anon.<br> <A NAME="an_4064"></A>&nbsp;And whan the hors was laus, he gynneth gon<br> <A NAME="an_4065"></A>&nbsp;Toward the fen, ther wilde mares renne,<br> <A NAME="an_4066"></A>&nbsp;And forth with "wehee," thurgh thikke and thurgh thenne.<br> <A NAME="an_4067"></A>&nbsp;This millere gooth agayn, no word he seyde,<br> <A NAME="an_4068"></A>&nbsp;But dooth his note, and with the clerkes pleyde<br> <A NAME="an_4069"></A>&nbsp;Til that hir corn was faire and weel ygrounde.<br> <span class="margnote"><FONT COLOR="GREEN" SIZE="-1"><A NAME="an_4070">4070</A></FONT></span>&nbsp;And whan the mele is sakked and ybounde,<br> <A NAME="an_4071"></A>&nbsp;This John goth out and fynt his hors away,<br> <A NAME="an_4072"></A>&nbsp;And gan to crie "Harrow!" and "Weylaway!<br> <A NAME="an_4073"></A>&nbsp;Oure hors is lorn, Alayn, for Goddes banes,<br> <A NAME="an_4074"></A>&nbsp;Step on thy feet! Com of, man, al atanes!<br> <A NAME="an_4075"></A>&nbsp;Allas, our wardeyn has his palfrey lorn."<br> <A NAME="an_4076"></A>&nbsp;This Aleyn al forgat, bothe mele and corn;<br> <A NAME="an_4077"></A>&nbsp;Al was out of his mynde his housbondrie.<br> <A NAME="an_4078"></A>&nbsp;"What, whilk way is he geen?" he gan to crie.<br> <A NAME="an_4079"></A>&nbsp;The wyf cam lepynge inward with a ren.<br> <span class="margnote"><FONT COLOR="GREEN" SIZE="-1"><A NAME="an_4080">4080</A></FONT></span>&nbsp;She seyde, "Allas! youre hors goth to the fen<br> <A NAME="an_4081"></A>&nbsp;With wilde mares, as faste as he may go.<br> <A NAME="an_4082"></A>&nbsp;Unthank come on his hand that boond hym so,<br> <A NAME="an_4083"></A>&nbsp;And he that bettre sholde han knyt the reyne!"<br> <A NAME="an_4084"></A>&nbsp;"Allas," quod John, "Aleyn, for Cristes peyne<br> <A NAME="an_4085"></A>&nbsp;Lay doun thy swerd, and I wil myn alswa.<br> <A NAME="an_4086"></A>&nbsp;I is ful wight, God waat, as is a raa;<br> <A NAME="an_4087"></A>&nbsp;By Goddes herte, he sal nat scape us bathe!<br> <A NAME="an_4088"></A>&nbsp;Why ne had thow pit the capul in the lathe?<br> <A NAME="an_4089"></A>&nbsp;Ilhayl! By God, Alayn, thou is a fonne!"<br> <span class="margnote"><FONT COLOR="GREEN" SIZE="-1"><A NAME="an_4090">4090</A></FONT></span>&nbsp;Thise sely clerkes han ful faste yronne<br> <A NAME="an_4091"></A>&nbsp;Toward the fen, bothe Aleyn and eek John.<br> <A NAME="an_4092"></A>&nbsp;And whan the millere saugh that they were gon,<br> <A NAME="an_4093"></A>&nbsp;He half a busshel of hir flour hath take,<br> <A NAME="an_4094"></A>&nbsp;And bad his wyf go knede it in a cake.<br> <A NAME="an_4095"></A>&nbsp;He seyde, "I trowe the clerkes were aferd.<br> <A NAME="an_4096"></A>&nbsp;Yet kan a millere make a clerkes berd,<br> <A NAME="an_4097"></A>&nbsp;For al his art; now lat hem goon hir weye!<br> <A NAME="an_4098"></A>&nbsp;Lo, wher he gooth! Ye, lat the children pleye.<br> <A NAME="an_4099"></A>&nbsp;They gete hym nat so lightly, by my croun."<br> <span class="margnote"><FONT COLOR="GREEN" SIZE="-1"><A NAME="an_4100">4100</A></FONT></span>&nbsp;Thise sely clerkes rennen up and doun<br> <A NAME="an_4101"></A>&nbsp;With "Keep! Keep! Stand! Stand! Jossa, warderere,<br> <A NAME="an_4102"></A>&nbsp;Ga whistle thou, and I shal kepe hym heere!"<br> <A NAME="an_4103"></A>&nbsp;But shortly, til that it was verray nyght,<br> <A NAME="an_4104"></A>&nbsp;They koude nat, though they dide al hir myght,<br> <A NAME="an_4105"></A>&nbsp;Hir capul cacche, he ran alwey so faste,<br> <A NAME="an_4106"></A>&nbsp;Til in a dych they caughte hym atte laste.<br> <A NAME="an_4107"></A>&nbsp;Wery and weet, as beest is in the reyn,<br> <A NAME="an_4108"></A>&nbsp;Comth sely John, and with him comth Aleyn.<br> <A NAME="an_4109"></A>&nbsp;"Allas," quod John, "the day that I was born!<br> <span class="margnote"><FONT COLOR="GREEN" SIZE="-1"><A NAME="an_4110">4110</A></FONT></span>&nbsp;Now are we dryve til hethyng and til scorn.<br> <A NAME="an_4111"></A>&nbsp;Oure corn is stoln; men wil us fooles calle,<br> <A NAME="an_4112"></A>&nbsp;Bathe the wardeyn and oure felawes alle,<br> <A NAME="an_4113"></A>&nbsp;And namely the millere, weylaway!"<br> <A NAME="an_4114"></A>&nbsp;Thus pleyneth John as he gooth by the way<br> <A NAME="an_4115"></A>&nbsp;Toward the mille, and Bayard in his hond.<br> <A NAME="an_4116"></A>&nbsp;The millere sittynge by the fyr he fond,<br> <A NAME="an_4117"></A>&nbsp;For it was nyght, and forther myghte they noght;<br> <A NAME="an_4118"></A>&nbsp;But for the love of God they hym bisoght<br> <A NAME="an_4119"></A>&nbsp;Of herberwe and of ese, as for hir peny.<br> <span class="margnote"><FONT COLOR="GREEN" SIZE="-1"><A NAME="an_4120">4120</A></FONT></span>&nbsp;The millere seyde agayn, "If ther be eny,<br> <A NAME="an_4121"></A>&nbsp;Swich as it is, yet shal ye have youre part.<br> <A NAME="an_4122"></A>&nbsp;Myn hous is streit, but ye han lerned art;<br> <A NAME="an_4123"></A>&nbsp;Ye konne by argumentes make a place<br> <A NAME="an_4124"></A>&nbsp;A myle brood of twenty foot of space.<br> <A NAME="an_4125"></A>&nbsp;Lat se now if this place may suffise,<br> <A NAME="an_4126"></A>&nbsp;Or make it rowm with speche, as is youre gise."<br> <A NAME="an_4127"></A>&nbsp;"Now, Symond," seyde John, "by Seint Cutberd,<br> <A NAME="an_4128"></A>&nbsp;Ay is thou myrie, and this is faire answerd.<br> <A NAME="an_4129"></A>&nbsp;I have herd seyd, `Man sal taa of twa thynges:<br> <span class="margnote"><FONT COLOR="GREEN" SIZE="-1"><A NAME="an_4130">4130</A></FONT></span>&nbsp;Slyk as he fyndes, or taa slyk as he brynges.'<br> <A NAME="an_4131"></A>&nbsp;But specially I pray thee, hooste deere,<br> <A NAME="an_4132"></A>&nbsp;Get us som mete and drynke, and make us cheere,<br> <A NAME="an_4133"></A>&nbsp;And we wil payen trewely atte fulle.<br> <A NAME="an_4134"></A>&nbsp;With empty hand men may na haukes tulle;<br> <A NAME="an_4135"></A>&nbsp;Loo, heere oure silver, redy for to spende."<br> <A NAME="an_4136"></A>&nbsp;This millere into toun his doghter sende<br> <A NAME="an_4137"></A>&nbsp;For ale and breed, and rosted hem a goos,<br> <A NAME="an_4138"></A>&nbsp;And boond hire hors, it sholde namoore go loos,<br> <A NAME="an_4139"></A>&nbsp;And in his owene chambre hem made a bed,<br> <span class="margnote"><FONT COLOR="GREEN" SIZE="-1"><A NAME="an_4140">4140</A></FONT></span>&nbsp;With sheetes and with chalons faire yspred<br> <A NAME="an_4141"></A>&nbsp;Noght from his owene bed ten foot or twelve.<br> <A NAME="an_4142"></A>&nbsp;His doghter hadde a bed, al by hirselve,<br> <A NAME="an_4143"></A>&nbsp;Right in the same chambre by and by.<br> <A NAME="an_4144"></A>&nbsp;It myghte be no bet, and cause why?<br> <A NAME="an_4145"></A>&nbsp;Ther was no roumer herberwe in the place.<br> <A NAME="an_4146"></A>&nbsp;They soupen and they speke, hem to solace,<br> <A NAME="an_4147"></A>&nbsp;And drynken evere strong ale atte beste.<br> <A NAME="an_4148"></A>&nbsp;Aboute mydnyght wente they to reste.<br> <A NAME="an_4149"></A>&nbsp;Wel hath this millere vernysshed his heed;<br> <span class="margnote"><FONT COLOR="GREEN" SIZE="-1"><A NAME="an_4150">4150</A></FONT></span>&nbsp;Ful pale he was for dronken, and nat reed.<br> <A NAME="an_4151"></A>&nbsp;He yexeth, and he speketh thurgh the nose<br> <A NAME="an_4152"></A>&nbsp;As he were on the quakke, or on the pose.<br> <A NAME="an_4153"></A>&nbsp;To bedde he goth, and with hym goth his wyf.<br> <A NAME="an_4154"></A>&nbsp;As any jay she light was and jolyf,<br> <A NAME="an_4155"></A>&nbsp;So was hir joly whistle wel ywet.<br> <A NAME="an_4156"></A>&nbsp;The cradel at hir beddes feet is set,<br> <A NAME="an_4157"></A>&nbsp;To rokken, and to yeve the child to sowke.<br> <A NAME="an_4158"></A>&nbsp;And whan that dronken al was in the crowke,<br> <A NAME="an_4159"></A>&nbsp;To bedde wente the doghter right anon;<br> <span class="margnote"><FONT COLOR="GREEN" SIZE="-1"><A NAME="an_4160">4160</A></FONT></span>&nbsp;To bedde goth Aleyn and also John;<br> <A NAME="an_4161"></A>&nbsp;Ther nas na moore -- hem nedede no dwale.<br> <A NAME="an_4162"></A>&nbsp;This millere hath so wisely bibbed ale<br> <A NAME="an_4163"></A>&nbsp;That as an hors he fnorteth in his sleep,<br> <A NAME="an_4164"></A>&nbsp;Ne of his tayl bihynde he took no keep.<br> <A NAME="an_4165"></A>&nbsp;His wyf bar hym a burdon, a ful strong;<br> <A NAME="an_4166"></A>&nbsp;Men myghte hir rowtyng heere two furlong;<br> <A NAME="an_4167"></A>&nbsp;The wenche rowteth eek, par compaignye.<br> <A NAME="an_4168"></A>&nbsp;Aleyn the clerk, that herde this melodye,<br> <A NAME="an_4169"></A>&nbsp;He poked John, and seyde, "Slepestow?<br> <span class="margnote"><FONT COLOR="GREEN" SIZE="-1"><A NAME="an_4170">4170</A></FONT></span>&nbsp;Herdestow evere slyk a sang er now?<br> <A NAME="an_4171"></A>&nbsp;Lo, swilk a complyn is ymel hem alle;<br> <A NAME="an_4172"></A>&nbsp;A wilde fyr upon thair bodyes falle!<br> <A NAME="an_4173"></A>&nbsp;Wha herkned evere slyk a ferly thyng?<br> <A NAME="an_4174"></A>&nbsp;Ye, they sal have the flour of il endyng.<br> <A NAME="an_4175"></A>&nbsp;This lange nyght ther tydes me na reste;<br> <A NAME="an_4176"></A>&nbsp;But yet, na fors, al sal be for the beste.<br> <A NAME="an_4177"></A>&nbsp;For, John," seyde he, "als evere moot I thryve,<br> <A NAME="an_4178"></A>&nbsp;If that I may, yon wenche wil I swyve.<br> <A NAME="an_4179"></A>&nbsp;Som esement has lawe yshapen us,<br> <span class="margnote"><FONT COLOR="GREEN" SIZE="-1"><A NAME="an_4180">4180</A></FONT></span>&nbsp;For, John, ther is a lawe that says thus:<br> <A NAME="an_4181"></A>&nbsp;That gif a man in a point be agreved,<br> <A NAME="an_4182"></A>&nbsp;That in another he sal be releved.<br> <A NAME="an_4183"></A>&nbsp;Oure corn is stoln, sothly, it is na nay,<br> <A NAME="an_4184"></A>&nbsp;And we han had an il fit al this day;<br> <A NAME="an_4185"></A>&nbsp;And syn I sal have neen amendement<br> <A NAME="an_4186"></A>&nbsp;Agayn my los, I will have esement.<br> <A NAME="an_4187"></A>&nbsp;By Goddes sale, it sal neen other bee!"<br> <A NAME="an_4188"></A>&nbsp;This John answerde, "Alayn, avyse thee!<br> <A NAME="an_4189"></A>&nbsp;The millere is a perilous man," he seyde,<br> <span class="margnote"><FONT COLOR="GREEN" SIZE="-1"><A NAME="an_4190">4190</A></FONT></span>&nbsp;"And gif that he out of his sleep abreyde,<br> <A NAME="an_4191"></A>&nbsp;He myghte doon us bathe a vileynye."<br> <A NAME="an_4192"></A>&nbsp;Aleyn answerde, "I counte hym nat a flye."<br> <A NAME="an_4193"></A>&nbsp;And up he rist, and by the wenche he crepte.<br> <A NAME="an_4194"></A>&nbsp;This wenche lay uprighte and faste slepte,<br> <A NAME="an_4195"></A>&nbsp;Til he so ny was, er she myghte espie,<br> <A NAME="an_4196"></A>&nbsp;That it had been to late for to crie,<br> <A NAME="an_4197"></A>&nbsp;And shortly for to seyn, they were aton.<br> <A NAME="an_4198"></A>&nbsp;Now pley, Aleyn, for I wol speke of John.<br> <A NAME="an_4199"></A>&nbsp;This John lith stille a furlong wey or two,<br> <span class="margnote"><FONT COLOR="GREEN" SIZE="-1"><A NAME="an_4200">4200</A></FONT></span>&nbsp;And to hymself he maketh routhe and wo.<br> <A NAME="an_4201"></A>&nbsp;"Allas!" quod he, "this is a wikked jape;<br> <A NAME="an_4202"></A>&nbsp;Now may I seyn that I is but an ape.<br> <A NAME="an_4203"></A>&nbsp;Yet has my felawe somwhat for his harm;<br> <A NAME="an_4204"></A>&nbsp;He has the milleris doghter in his arm.<br> <A NAME="an_4205"></A>&nbsp;He auntred hym, and has his nedes sped,<br> <A NAME="an_4206"></A>&nbsp;And I lye as a draf-sak in my bed;<br> <A NAME="an_4207"></A>&nbsp;And when this jape is tald another day,<br> <A NAME="an_4208"></A>&nbsp;I sal been halde a daf, a cokenay!<br> <A NAME="an_4209"></A>&nbsp;I wil arise and auntre it, by my fayth!<br> <span class="margnote"><FONT COLOR="GREEN" SIZE="-1"><A NAME="an_4210">4210</A></FONT></span>&nbsp;`Unhardy is unseely,' thus men sayth."<br> <A NAME="an_4211"></A>&nbsp;And up he roos, and softely he wente<br> <A NAME="an_4212"></A>&nbsp;Unto the cradel, and in his hand it hente,<br> <A NAME="an_4213"></A>&nbsp;And baar it softe unto his beddes feet.<br> <A NAME="an_4214"></A>&nbsp;Soone after this the wyf hir rowtyng leet,<br> <A NAME="an_4215"></A>&nbsp;And gan awake, and wente hire out to pisse,<br> <A NAME="an_4216"></A>&nbsp;And cam agayn, and gan hir cradel mysse,<br> <A NAME="an_4217"></A>&nbsp;And groped heer and ther, but she foond noon.<br> <A NAME="an_4218"></A>&nbsp;"Allas!" quod she, "I hadde almoost mysgoon;<br> <A NAME="an_4219"></A>&nbsp;I hadde almoost goon to the clerkes bed.<br> <span class="margnote"><FONT COLOR="GREEN" SIZE="-1"><A NAME="an_4220">4220</A></FONT></span>&nbsp;Ey, benedicite! Thanne hadde I foule ysped!"<br> <A NAME="an_4221"></A>&nbsp;And forth she gooth til she the cradel fond.<br> <A NAME="an_4222"></A>&nbsp;She gropeth alwey forther with hir hond,<br> <A NAME="an_4223"></A>&nbsp;And foond the bed, and thoghte noght but good,<br> <A NAME="an_4224"></A>&nbsp;By cause that the cradel by it stood,<br> <A NAME="an_4225"></A>&nbsp;And nyste wher she was, for it was derk;<br> <A NAME="an_4226"></A>&nbsp;But faire and wel she creep in to the clerk,<br> <A NAME="an_4227"></A>&nbsp;And lith ful stille, and wolde han caught a sleep.<br> <A NAME="an_4228"></A>&nbsp;Withinne a while this John the clerk up leep,<br> <A NAME="an_4229"></A>&nbsp;And on this goode wyf he leith on soore.<br> <span class="margnote"><FONT COLOR="GREEN" SIZE="-1"><A NAME="an_4230">4230</A></FONT></span>&nbsp;So myrie a fit ne hadde she nat ful yoore;<br> <A NAME="an_4231"></A>&nbsp;He priketh harde and depe as he were mad.<br> <A NAME="an_4232"></A>&nbsp;This joly lyf han thise two clerkes lad<br> <A NAME="an_4233"></A>&nbsp;Til that the thridde cok bigan to synge.<br> <A NAME="an_4234"></A>&nbsp;Aleyn wax wery in the dawenynge,<br> <A NAME="an_4235"></A>&nbsp;For he had swonken al the longe nyght,<br> <A NAME="an_4236"></A>&nbsp;And seyde, "Fare weel, Malyne, sweete wight!<br> <A NAME="an_4237"></A>&nbsp;The day is come; I may no lenger byde;<br> <A NAME="an_4238"></A>&nbsp;But everemo, wher so I go or ryde,<br> <A NAME="an_4239"></A>&nbsp;I is thyn awen clerk, swa have I seel!"<br> <span class="margnote"><FONT COLOR="GREEN" SIZE="-1"><A NAME="an_4240">4240</A></FONT></span>&nbsp;"Now, deere lemman," quod she, "go, far weel!<br> <A NAME="an_4241"></A>&nbsp;But er thow go, o thyng I wol thee telle:<br> <A NAME="an_4242"></A>&nbsp;Whan that thou wendest homward by the melle,<br> <A NAME="an_4243"></A>&nbsp;Right at the entree of the dore bihynde<br> <A NAME="an_4244"></A>&nbsp;Thou shalt a cake of half a busshel fynde<br> <A NAME="an_4245"></A>&nbsp;That was ymaked of thyn owene mele,<br> <A NAME="an_4246"></A>&nbsp;Which that I heelp my sire for to stele.<br> <A NAME="an_4247"></A>&nbsp;And, goode lemman, God thee save and kepe!"<br> <A NAME="an_4248"></A>&nbsp;And with that word almoost she gan to wepe.<br> <A NAME="an_4249"></A>&nbsp;Aleyn up rist, and thoughte, "Er that it dawe,<br> <span class="margnote"><FONT COLOR="GREEN" SIZE="-1"><A NAME="an_4250">4250</A></FONT></span>&nbsp;I wol go crepen in by my felawe,"<br> <A NAME="an_4251"></A>&nbsp;And fond the cradel with his hand anon.<br> <A NAME="an_4252"></A>&nbsp;"By God," thoughte he, "al wrang I have mysgon.<br> <A NAME="an_4253"></A>&nbsp;Myn heed is toty of my swynk to-nyght,<br> <A NAME="an_4254"></A>&nbsp;That makes me that I ga nat aright.<br> <A NAME="an_4255"></A>&nbsp;I woot wel by the cradel I have mysgo;<br> <A NAME="an_4256"></A>&nbsp;Heere lith the millere and his wyf also."<br> <A NAME="an_4257"></A>&nbsp;And forth he goth, a twenty devel way,<br> <A NAME="an_4258"></A>&nbsp;Unto the bed ther as the millere lay.<br> <A NAME="an_4259"></A>&nbsp;He wende have cropen by his felawe John,<br> <span class="margnote"><FONT COLOR="GREEN" SIZE="-1"><A NAME="an_4260">4260</A></FONT></span>&nbsp;And by the millere in he creep anon,<br> <A NAME="an_4261"></A>&nbsp;And caughte hym by the nekke, and softe he spak.<br> <A NAME="an_4262"></A>&nbsp;He seyde, "Thou John, thou swynes-heed, awak,<br> <A NAME="an_4263"></A>&nbsp;For Cristes saule, and heer a noble game.<br> <A NAME="an_4264"></A>&nbsp;For by that lord that called is Seint Jame,<br> <A NAME="an_4265"></A>&nbsp;As I have thries in this shorte nyght<br> <A NAME="an_4266"></A>&nbsp;Swyved the milleres doghter bolt upright,<br> <A NAME="an_4267"></A>&nbsp;Whil thow hast, as a coward, been agast."<br> <A NAME="an_4268"></A>&nbsp;"Ye, false harlot," quod the millere, "hast?<br> <A NAME="an_4269"></A>&nbsp;A, false traitour! False clerk!" quod he,<br> <span class="margnote"><FONT COLOR="GREEN" SIZE="-1"><A NAME="an_4270">4270</A></FONT></span>&nbsp;"Thow shalt be deed, by Goddes dignitee!<br> <A NAME="an_4271"></A>&nbsp;Who dorste be so boold to disparage<br> <A NAME="an_4272"></A>&nbsp;My doghter, that is come of swich lynage?"<br> <A NAME="an_4273"></A>&nbsp;And by the throte-bolle he caughte Alayn,<br> <A NAME="an_4274"></A>&nbsp;And he hente hym despitously agayn,<br> <A NAME="an_4275"></A>&nbsp;And on the nose he smoot hym with his fest.<br> <A NAME="an_4276"></A>&nbsp;Doun ran the blody streem upon his brest;<br> <A NAME="an_4277"></A>&nbsp;And in the floor, with nose and mouth tobroke,<br> <A NAME="an_4278"></A>&nbsp;They walwe as doon two pigges in a poke;<br> <A NAME="an_4279"></A>&nbsp;And up they goon, and doun agayn anon,<br> <span class="margnote"><FONT COLOR="GREEN" SIZE="-1"><A NAME="an_4280">4280</A></FONT></span>&nbsp;Til that the millere sporned at a stoon,<br> <A NAME="an_4281"></A>&nbsp;And doun he fil bakward upon his wyf,<br> <A NAME="an_4282"></A>&nbsp;That wiste no thyng of this nyce stryf;<br> <A NAME="an_4283"></A>&nbsp;For she was falle aslepe a lite wight<br> <A NAME="an_4284"></A>&nbsp;With John the clerk, that waked hadde al nyght,<br> <A NAME="an_4285"></A>&nbsp;And with the fal out of hir sleep she breyde.<br> <A NAME="an_4286"></A>&nbsp;"Help! hooly croys of Bromeholm," she seyde,<br> <A NAME="an_4287"></A>&nbsp;"In manus tuas! Lord, to thee I calle!<br> <A NAME="an_4288"></A>&nbsp;Awak, Symond! The feend is on me falle.<br> <A NAME="an_4289"></A>&nbsp;Myn herte is broken; help! I nam but deed!<br> <span class="margnote"><FONT COLOR="GREEN" SIZE="-1"><A NAME="an_4290">4290</A></FONT></span>&nbsp;Ther lyth oon upon my wombe and on myn heed.<br> <A NAME="an_4291"></A>&nbsp;Help, Symkyn, for the false clerkes fighte!"<br> <A NAME="an_4292"></A>&nbsp;This John stirte up as faste as ever he myghte,<br> <A NAME="an_4293"></A>&nbsp;And graspeth by the walles to and fro,<br> <A NAME="an_4294"></A>&nbsp;To fynde a staf; and she stirte up also,<br> <A NAME="an_4295"></A>&nbsp;And knew the estres bet than dide this John,<br> <A NAME="an_4296"></A>&nbsp;And by the wal a staf she foond anon,<br> <A NAME="an_4297"></A>&nbsp;And saugh a litel shymeryng of a light,<br> <A NAME="an_4298"></A>&nbsp;For at an hole in shoon the moone bright,<br> <A NAME="an_4299"></A>&nbsp;And by that light she saugh hem bothe two,<br> <span class="margnote"><FONT COLOR="GREEN" SIZE="-1"><A NAME="an_4300">4300</A></FONT></span>&nbsp;But sikerly she nyste who was who,<br> <A NAME="an_4301"></A>&nbsp;But as she saugh a whit thyng in hir ye.<br> <A NAME="an_4302"></A>&nbsp;And whan she gan this white thyng espye,<br> <A NAME="an_4303"></A>&nbsp;She wende the clerk hadde wered a volupeer,<br> <A NAME="an_4304"></A>&nbsp;And with the staf she drow ay neer and neer,<br> <A NAME="an_4305"></A>&nbsp;And wende han hit this Aleyn at the fulle,<br> <A NAME="an_4306"></A>&nbsp;And smoot the millere on the pyled skulle,<br> <A NAME="an_4307"></A>&nbsp;That doun he gooth, and cride, "Harrow! I dye!"<br> <A NAME="an_4308"></A>&nbsp;Thise clerkes beete hym weel and lete hym lye,<br> <A NAME="an_4309"></A>&nbsp;And greythen hem, and tooke hir hors anon,<br> <span class="margnote"><FONT COLOR="GREEN" SIZE="-1"><A NAME="an_4310">4310</A></FONT></span>&nbsp;And eek hire mele, and on hir wey they gon.<br> <A NAME="an_4311"></A>&nbsp;And at the mille yet they tooke hir cake<br> <A NAME="an_4312"></A>&nbsp;Of half a busshel flour, ful wel ybake.<br> <A NAME="an_4313"></A>&nbsp;Thus is the proude millere wel ybete,<br> <A NAME="an_4314"></A>&nbsp;And hath ylost the gryndynge of the whete,<br> <A NAME="an_4315"></A>&nbsp;And payed for the soper everideel<br> <A NAME="an_4316"></A>&nbsp;Of Aleyn and of John, that bette hym weel.<br> <A NAME="an_4317"></A>&nbsp;His wyf is swyved, and his doghter als.<br> <A NAME="an_4318"></A>&nbsp;Lo, swich it is a millere to be fals!<br> <A NAME="an_4319"></A>&nbsp;And therfore this proverbe is seyd ful sooth,<br> <span class="margnote"><FONT COLOR="GREEN" SIZE="-1"><A NAME="an_4320">4320</A></FONT></span>&nbsp;"Hym thar nat wene wel that yvele dooth."<br> <A NAME="an_4321"></A>&nbsp;A gylour shal hymself bigyled be.<br> <A NAME="an_4322"></A>&nbsp;And God, that sitteth heighe in magestee,<br> <A NAME="an_4323"></A>&nbsp;Save al this compaignye, grete and smale!<br> <A NAME="an_4324"></A>&nbsp;Thus have I quyt the Millere in my tale.<br>  
<p><HR>
<CENTER>
<A HREF="mect06.htm">Next: The Cook's Prologue</A></CENTER>
</BODY>
</HTML>
