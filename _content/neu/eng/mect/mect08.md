[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect07)  [Next](mect09) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Man of Law's Introduction and Prologue

<span id="an_1"></span> Oure Hooste saugh wel that the brighte sonne  
<span id="an_2"></span> The ark of his artificial day hath ronne  
<span id="an_3"></span> The ferthe part, and half an houre and moore,  
<span id="an_4"></span> And though he were not depe ystert in loore,  
<span id="an_5"></span> He wiste it was the eightetethe day  
<span id="an_6"></span> Of Aprill, that is messager to May;  
<span id="an_7"></span> And saugh wel that the shadwe of every tree  
<span id="an_8"></span> Was in lengthe the same quantitee  
<span id="an_9"></span> That was the body erect that caused it.  
<span class="margnote"><span id="an_10">10</span></span> And therefore
by the shadwe he took his wit  
<span id="an_11"></span> That Phebus, which that shoon so clere and
brighte,  
<span id="an_12"></span> Degrees was fyve and fourty clombe on highte,  
<span id="an_13"></span> And for that day, as in that latitude,  
<span id="an_14"></span> It was ten of the clokke, he gan conclude,  
<span id="an_15"></span> And sodeynly he plighte his horse aboute.  
<span id="an_16"></span> "Lordynges," quod he, "I warne yow, al this
route,  
<span id="an_17"></span> The fourthe party of this day is gon.  
<span id="an_18"></span> Now for the love of God and of Seint John,  
<span id="an_19"></span> Leseth no tyme, as ferforth as ye may.  
<span class="margnote"><span id="an_20">20</span></span> Lordynges, the
tyme wasteth nyght and day,  
<span id="an_21"></span> And steleth from us, what pryvely slepynge,  
<span id="an_22"></span> And what thurgh necligence in oure wakynge,  
<span id="an_23"></span> As dooth the streem that turneth nevere
agayn,  
<span id="an_24"></span> Descendynge from the mountaigne into playn.  
<span id="an_25"></span> Wel kan Senec and many a philosophre  
<span id="an_26"></span> Biwaillen tyme moore than gold in cofre;  
<span id="an_27"></span> For \`Los of catel may recovered be,  
<span id="an_28"></span> But los of tyme shendeth us,' quod he.  
<span id="an_29"></span> It wol nat come agayn, withouten drede,  
<span class="margnote"><span id="an_30">30</span></span> Nomoore than
wole Malkynes maydenhede,  
<span id="an_31"></span> Whan she hath lost it in hir wantownesse.  
<span id="an_32"></span> Lat us nat mowlen thus in ydelnesse.  
<span id="an_33"></span> "Sire Man of Lawe," quod he, "so have ye
blis,  
<span id="an_34"></span> Telle us a tale anon, as forward is.  
<span id="an_35"></span> Ye been submytted, thurgh youre free assent,  
<span id="an_36"></span> To stonden in this cas at my juggement.  
<span id="an_37"></span> Acquiteth yow now of youre biheeste;  
<span id="an_38"></span> Thanne have ye do youre devoir atte leeste."  
<span id="an_39"></span> "Hooste," quod he, "depardieux, ich assente;  
<span class="margnote"><span id="an_40">40</span></span> To breke
forward is nat myn entente.  
<span id="an_41"></span> Biheste is dette, and I wole holde fayn  
<span id="an_42"></span> Al my biheste, I kan no bettre sayn.  
<span id="an_43"></span> For swich lawe as a man yeveth another wight,  
<span id="an_44"></span> He sholde hymselven usen it, by right;  
<span id="an_45"></span> Thus wole oure text. But nathelees, certeyn,  
<span id="an_46"></span> I kan right now no thrifty tale seyn  
<span id="an_47"></span> That Chaucer, thogh he kan but lewedly  
<span id="an_48"></span> On metres and on rymyng craftily,  
<span id="an_49"></span> Hath seyd hem in swich Englissh as he kan  
<span class="margnote"><span id="an_50">50</span></span> Of olde tyme,
as knoweth many a man;  
<span id="an_51"></span> And if he have noght seyd hem, leve brother,  
<span id="an_52"></span> In o book, he hath seyd hem in another.  
<span id="an_53"></span> For he hath toold of loveris up and doun  
<span id="an_54"></span> Mo than Ovide made of mencioun  
<span id="an_55"></span> In his Episteles, that been ful olde.  
<span id="an_56"></span> What sholde I tellen hem, syn they been
tolde?  
<span id="an_57"></span> "In youthe he made of Ceys and Alcione,  
<span id="an_58"></span> And sitthen hath he spoken of everichone,  
<span id="an_59"></span> Thise noble wyves and thise loveris eke.  
<span class="margnote"><span id="an_60">60</span></span> Whoso that wole
his large volume seke,  
<span id="an_61"></span> Cleped the Seintes Legende of Cupide,  
<span id="an_62"></span> Ther may he seen the large woundes wyde  
<span id="an_63"></span> Of Lucresse, and of Babilan Tesbee;  
<span id="an_64"></span> The swerd of Dido for the false Enee;  
<span id="an_65"></span> The tree of Phillis for hire Demophon;  
<span id="an_66"></span> The pleinte of Dianire and of Hermyon,  
<span id="an_67"></span> Of Adriane, and of Isiphilee --  
<span id="an_68"></span> The bareyne yle stondynge in the see --  
<span id="an_69"></span> The dreynte Leandre for his Erro;  
<span class="margnote"><span id="an_70">70</span></span> The teeris of
Eleyne, and eek the wo  
<span id="an_71"></span> Of Brixseyde, and of the, Ladomya;  
<span id="an_72"></span> The crueltee of the, queene Medea,  
<span id="an_73"></span> Thy litel children hangynge by the hals,  
<span id="an_74"></span> For thy Jason, that was of love so fals!  
<span id="an_75"></span> O Ypermystra, Penelopee, Alceste,  
<span id="an_76"></span> Youre wifhod he comendeth with the beste!  
<span id="an_77"></span> "But certeinly no word ne writeth he  
<span id="an_78"></span> Of thilke wikke ensample of Canacee,  
<span id="an_79"></span> That loved hir owene brother synfully --  
<span class="margnote"><span id="an_80">80</span></span> Of swiche
cursed stories I sey fy! --  
<span id="an_81"></span> Or ellis of Tyro Appollonius,  
<span id="an_82"></span> How that the cursed kyng Antiochus  
<span id="an_83"></span> Birafte his doghter of hir maydenhede,  
<span id="an_84"></span> That is so horrible a tale for to rede,  
<span id="an_85"></span> Whan he hir threw upon the pavement.  
<span id="an_86"></span> And therfore he, of ful avysement,  
<span id="an_87"></span> Nolde nevere write in none of his sermons  
<span id="an_88"></span> Of swiche unkynde abhomynacions,  
<span id="an_89"></span> Ne I wol noon reherce, if that I may.  
<span class="margnote"><span id="an_90">90</span></span> "But of my tale
how shal I doon this day?  
<span id="an_91"></span> Me were looth be likned, doutelees,  
<span id="an_92"></span> To Muses that men clepe Pierides --  
<span id="an_93"></span> Methamorphosios woot what I mene;  
<span id="an_94"></span> But nathelees, I recche noght a bene  
<span id="an_95"></span> Though I come after hym with hawebake.  
<span id="an_96"></span> I speke in prose, and lat him rymes make."  
<span id="an_97"></span> And with that word he, with a sobre cheere,  
<span id="an_98"></span> Bigan his tale, as ye shal after heere.  
<span id="an_99"></span> O hateful harm, condicion of poverte!  
<span class="margnote"><span id="an_100">100</span></span> With thurst,
with coold, with hunger so confoundid!  
<span id="an_101"></span> To asken help thee shameth in thyn herte;  
<span id="an_102"></span> If thou noon aske, with nede artow so
woundid  
<span id="an_103"></span> That verray nede unwrappeth al thy wounde
hid!  
<span id="an_104"></span> Maugree thyn heed, thou most for indigence  
<span id="an_105"></span> Or stele, or begge, or borwe thy despence!  
<span id="an_106"></span> Thow blamest Crist and seist ful bitterly  
<span id="an_107"></span> He mysdeparteth richesse temporal;  
<span id="an_108"></span> Thy neighebor thou wytest synfully,  
<span id="an_109"></span> And seist thou hast to lite and he hath al.  
<span class="margnote"><span id="an_110">110</span></span> "Parfay,"
seistow, "somtyme he rekene shal,  
<span id="an_111"></span> Whan that his tayl shal brennen in the
gleede,  
<span id="an_112"></span> For he noght helpeth needfulle in hir
neede."  
<span id="an_113"></span> Herkne what is the sentence of the wise:  
<span id="an_114"></span> "Bet is to dyen than have indigence";  
<span id="an_115"></span> "Thy selve neighebor wol thee despise."  
<span id="an_116"></span> If thou be povre, farwel thy reverence!  
<span id="an_117"></span> Yet of the wise man take this sentence:  
<span id="an_118"></span> "Alle the dayes of povre men been wikke."  
<span id="an_119"></span> Be war, therfore, er thou come to that
prikke!  
<span class="margnote"><span id="an_120">120</span></span> If thou be
povre, thy brother hateth thee,  
<span id="an_121"></span> And alle thy freendes fleen from thee,
allas!  
<span id="an_122"></span> O riche marchauntz, ful of wele been yee,  
<span id="an_123"></span> O noble, o prudent folk, as in this cas!  
<span id="an_124"></span> Youre bagges been nat fild with ambes as,  
<span id="an_125"></span> But with sys cynk, that renneth for youre
chaunce;  
<span id="an_126"></span> At Cristemasse myrie may ye daunce!  
<span id="an_127"></span> Ye seken lond and see for yowre wynnynges;  
<span id="an_128"></span> As wise folk ye knowen al th' estaat  
<span id="an_129"></span> Of regnes; ye been fadres of tidynges  
<span class="margnote"><span id="an_130">130</span></span> And tales,
bothe of pees and of debaat.  
<span id="an_131"></span> I were right now of tales desolaat,  
<span id="an_132"></span> Nere that a marchant, goon is many a yeere,  
<span id="an_133"></span> Me taughte a tale, which that ye shal heere.  

------------------------------------------------------------------------

[Next: The Man of Law's Tale](mect09)
