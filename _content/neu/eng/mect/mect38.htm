<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Nun's Priest's Tale</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect37.htm">Previous</A>&nbsp;
<A HREF="mect39.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Nun's Priest's Tale</h3> <A NAME="an_2821"></A>&nbsp;A povre wydwe, somdeel stape in age,<br> <A NAME="an_2822"></A>&nbsp;Was whilom dwellyng in a narwe cotage,<br> <A NAME="an_2823"></A>&nbsp;Biside a grove, stondynge in a dale.<br> <A NAME="an_2824"></A>&nbsp;This wydwe, of which I telle yow my tale,<br> <A NAME="an_2825"></A>&nbsp;Syn thilke day that she was last a wyf<br> <A NAME="an_2826"></A>&nbsp;In pacience ladde a ful symple lyf,<br> <A NAME="an_2827"></A>&nbsp;For litel was hir catel and hir rente.<br> <A NAME="an_2828"></A>&nbsp;By housbondrie of swich as God hire sente<br> <A NAME="an_2829"></A>&nbsp;She foond hirself and eek hir doghtren two.<br> <span class="margnote"><FONT COLOR="GREEN" SIZE="-1"><A NAME="an_2830">2830</A></FONT></span>&nbsp;Thre large sowes hadde she, and namo,<br> <A NAME="an_2831"></A>&nbsp;Three keen, and eek a sheep that highte Malle.<br> <A NAME="an_2832"></A>&nbsp;Ful sooty was hire bour and eek hir halle,<br> <A NAME="an_2833"></A>&nbsp;In which she eet ful many a sklendre meel.<br> <A NAME="an_2834"></A>&nbsp;Of poynaunt sauce hir neded never a deel.<br> <A NAME="an_2835"></A>&nbsp;No deyntee morsel passed thurgh hir throte;<br> <A NAME="an_2836"></A>&nbsp;Hir diete was accordant to hir cote.<br> <A NAME="an_2837"></A>&nbsp;Repleccioun ne made hire nevere sik;<br> <A NAME="an_2838"></A>&nbsp;Attempree diete was al hir phisik,<br> <A NAME="an_2839"></A>&nbsp;And exercise, and hertes suffisaunce.<br> <span class="margnote"><FONT COLOR="GREEN" SIZE="-1"><A NAME="an_2840">2840</A></FONT></span>&nbsp;The goute lette hire nothyng for to daunce,<br> <A NAME="an_2841"></A>&nbsp;N' apoplexie shente nat hir heed.<br> <A NAME="an_2842"></A>&nbsp;No wyn ne drank she, neither whit ne reed;<br> <A NAME="an_2843"></A>&nbsp;Hir bord was served moost with whit and blak --<br> <A NAME="an_2844"></A>&nbsp;Milk and broun breed, in which she foond no lak,<br> <A NAME="an_2845"></A>&nbsp;Seynd bacoun, and somtyme an ey or tweye,<br> <A NAME="an_2846"></A>&nbsp;For she was, as it were, a maner deye.<br> <A NAME="an_2847"></A>&nbsp;A yeerd she hadde, enclosed al aboute<br> <A NAME="an_2848"></A>&nbsp;With stikkes, and a drye dych withoute,<br> <A NAME="an_2849"></A>&nbsp;In which she hadde a cok, hight Chauntecleer.<br> <span class="margnote"><FONT COLOR="GREEN" SIZE="-1"><A NAME="an_2850">2850</A></FONT></span>&nbsp;In al the land, of crowyng nas his peer.<br> <A NAME="an_2851"></A>&nbsp;His voys was murier than the murie orgon<br> <A NAME="an_2852"></A>&nbsp;On messe-dayes that in the chirche gon.<br> <A NAME="an_2853"></A>&nbsp;Wel sikerer was his crowyng in his logge<br> <A NAME="an_2854"></A>&nbsp;Than is a clokke or an abbey orlogge.<br> <A NAME="an_2855"></A>&nbsp;By nature he knew ech ascencioun<br> <A NAME="an_2856"></A>&nbsp;Of the equynoxial in thilke toun;<br> <A NAME="an_2857"></A>&nbsp;For whan degrees fiftene weren ascended,<br> <A NAME="an_2858"></A>&nbsp;Thanne crew he that it myghte nat been amended.<br> <A NAME="an_2859"></A>&nbsp;His coomb was redder than the fyn coral,<br> <span class="margnote"><FONT COLOR="GREEN" SIZE="-1"><A NAME="an_2860">2860</A></FONT></span>&nbsp;And batailled as it were a castel wal;<br> <A NAME="an_2861"></A>&nbsp;His byle was blak, and as the jeet it shoon;<br> <A NAME="an_2862"></A>&nbsp;Lyk asure were his legges and his toon;<br> <A NAME="an_2863"></A>&nbsp;His nayles whitter than the lylye flour,<br> <A NAME="an_2864"></A>&nbsp;And lyk the burned gold was his colour.<br> <A NAME="an_2865"></A>&nbsp;This gentil cok hadde in his governaunce<br> <A NAME="an_2866"></A>&nbsp;Sevene hennes for to doon al his plesaunce,<br> <A NAME="an_2867"></A>&nbsp;Whiche were his sustres and his paramours,<br> <A NAME="an_2868"></A>&nbsp;And wonder lyk to hym, as of colours;<br> <A NAME="an_2869"></A>&nbsp;Of whiche the faireste hewed on hir throte<br> <span class="margnote"><FONT COLOR="GREEN" SIZE="-1"><A NAME="an_2870">2870</A></FONT></span>&nbsp;Was cleped faire damoysele Pertelote.<br> <A NAME="an_2871"></A>&nbsp;Curteys she was, discreet, and debonaire,<br> <A NAME="an_2872"></A>&nbsp;And compaignable, and bar hyrself so faire<br> <A NAME="an_2873"></A>&nbsp;Syn thilke day that she was seven nyght oold<br> <A NAME="an_2874"></A>&nbsp;That trewely she hath the herte in hoold<br> <A NAME="an_2875"></A>&nbsp;Of Chauntecleer, loken in every lith;<br> <A NAME="an_2876"></A>&nbsp;He loved hire so that wel was hym therwith.<br> <A NAME="an_2877"></A>&nbsp;But swich a joye was it to here hem synge,<br> <A NAME="an_2878"></A>&nbsp;Whan that the brighte sonne gan to sprynge,<br> <A NAME="an_2879"></A>&nbsp;In sweete accord, "My lief is faren in londe!" --<br> <span class="margnote"><FONT COLOR="GREEN" SIZE="-1"><A NAME="an_2880">2880</A></FONT></span>&nbsp;For thilke tyme, as I have understonde,<br> <A NAME="an_2881"></A>&nbsp;Beestes and briddes koude speke and synge.<br> <A NAME="an_2882"></A>&nbsp;And so bifel that in a dawenynge,<br> <A NAME="an_2883"></A>&nbsp;As Chauntecleer among his wyves alle<br> <A NAME="an_2884"></A>&nbsp;Sat on his perche, that was in the halle,<br> <A NAME="an_2885"></A>&nbsp;And next hym sat this faire Pertelote,<br> <A NAME="an_2886"></A>&nbsp;This Chauntecleer gan gronen in his throte,<br> <A NAME="an_2887"></A>&nbsp;As man that in his dreem is drecched soore.<br> <A NAME="an_2888"></A>&nbsp;And whan that Pertelote thus herde hym roore,<br> <A NAME="an_2889"></A>&nbsp;She was agast and seyde, "Herte deere,<br> <span class="margnote"><FONT COLOR="GREEN" SIZE="-1"><A NAME="an_2890">2890</A></FONT></span>&nbsp;What eyleth yow, to grone in this manere?<br> <A NAME="an_2891"></A>&nbsp;Ye been a verray sleper; fy, for shame!"<br> <A NAME="an_2892"></A>&nbsp;And he answerde, and seyde thus: "Madame,<br> <A NAME="an_2893"></A>&nbsp;I pray yow that ye take it nat agrief.<br> <A NAME="an_2894"></A>&nbsp;By God, me mette I was in swich meschief<br> <A NAME="an_2895"></A>&nbsp;Right now that yet myn herte is soore afright.<br> <A NAME="an_2896"></A>&nbsp;Now God," quod he, "my swevene recche aright,<br> <A NAME="an_2897"></A>&nbsp;And kepe my body out of foul prisoun!<br> <A NAME="an_2898"></A>&nbsp;Me mette how that I romed up and doun<br> <A NAME="an_2899"></A>&nbsp;Withinne our yeerd, wheer as I saugh a beest<br> <span class="margnote"><FONT COLOR="GREEN" SIZE="-1"><A NAME="an_2900">2900</A></FONT></span>&nbsp;Was lyk an hound, and wolde han maad areest<br> <A NAME="an_2901"></A>&nbsp;Upon my body, and wolde han had me deed.<br> <A NAME="an_2902"></A>&nbsp;His colour was bitwixe yelow and reed,<br> <A NAME="an_2903"></A>&nbsp;And tipped was his tayl and bothe his eeris<br> <A NAME="an_2904"></A>&nbsp;With blak, unlyk the remenant of his heeris;<br> <A NAME="an_2905"></A>&nbsp;His snowte smal, with glowynge eyen tweye.<br> <A NAME="an_2906"></A>&nbsp;Yet of his look for feere almoost I deye;<br> <A NAME="an_2907"></A>&nbsp;This caused me my gronyng, doutelees."<br> <A NAME="an_2908"></A>&nbsp;"Avoy!" quod she, "fy on yow, hertelees!<br> <A NAME="an_2909"></A>&nbsp;Allas," quod she, "for, by that God above,<br> <span class="margnote"><FONT COLOR="GREEN" SIZE="-1"><A NAME="an_2910">2910</A></FONT></span>&nbsp;Now han ye lost myn herte and al my love!<br> <A NAME="an_2911"></A>&nbsp;I kan nat love a coward, by my feith!<br> <A NAME="an_2912"></A>&nbsp;For certes, what so any womman seith,<br> <A NAME="an_2913"></A>&nbsp;We alle desiren, if it myghte bee,<br> <A NAME="an_2914"></A>&nbsp;To han housbondes hardy, wise, and free,<br> <A NAME="an_2915"></A>&nbsp;And secree -- and no nygard, ne no fool,<br> <A NAME="an_2916"></A>&nbsp;Ne hym that is agast of every tool,<br> <A NAME="an_2917"></A>&nbsp;Ne noon avauntour, by that God above!<br> <A NAME="an_2918"></A>&nbsp;How dorste ye seyn, for shame, unto youre love<br> <A NAME="an_2919"></A>&nbsp;That any thyng myghte make yow aferd?<br> <span class="margnote"><FONT COLOR="GREEN" SIZE="-1"><A NAME="an_2920">2920</A></FONT></span>&nbsp;Have ye no mannes herte, and han a berd?<br> <A NAME="an_2921"></A>&nbsp;Allas! And konne ye been agast of swevenys?<br> <A NAME="an_2922"></A>&nbsp;Nothyng, God woot, but vanitee in sweven is.<br> <A NAME="an_2923"></A>&nbsp;Swevenes engendren of replecciouns,<br> <A NAME="an_2924"></A>&nbsp;And ofte of fume and of complecciouns,<br> <A NAME="an_2925"></A>&nbsp;Whan humours been to habundant in a wight.<br> <A NAME="an_2926"></A>&nbsp;Certes this dreem, which ye han met to-nyght,<br> <A NAME="an_2927"></A>&nbsp;Cometh of the greete superfluytee<br> <A NAME="an_2928"></A>&nbsp;Of youre rede colera, pardee,<br> <A NAME="an_2929"></A>&nbsp;Which causeth folk to dreden in hir dremes<br> <span class="margnote"><FONT COLOR="GREEN" SIZE="-1"><A NAME="an_2930">2930</A></FONT></span>&nbsp;Of arwes, and of fyr with rede lemes,<br> <A NAME="an_2931"></A>&nbsp;Of rede beestes, that they wol hem byte,<br> <A NAME="an_2932"></A>&nbsp;Of contek, and of whelpes, grete and lyte;<br> <A NAME="an_2933"></A>&nbsp;Right as the humour of malencolie<br> <A NAME="an_2934"></A>&nbsp;Causeth ful many a man in sleep to crie<br> <A NAME="an_2935"></A>&nbsp;For feere of blake beres, or boles blake,<br> <A NAME="an_2936"></A>&nbsp;Or elles blake develes wole hem take.<br> <A NAME="an_2937"></A>&nbsp;Of othere humours koude I telle also<br> <A NAME="an_2938"></A>&nbsp;That werken many a man sleep ful wo;<br> <A NAME="an_2939"></A>&nbsp;But I wol passe as lightly as I kan.<br> <span class="margnote"><FONT COLOR="GREEN" SIZE="-1"><A NAME="an_2940">2940</A></FONT></span>&nbsp;"Lo Catoun, which that was so wys a man,<br> <A NAME="an_2941"></A>&nbsp;Seyde he nat thus, `Ne do no fors of dremes'?<br> <A NAME="an_2942"></A>&nbsp;"Now sire," quod she, "whan we flee fro the bemes,<br> <A NAME="an_2943"></A>&nbsp;For Goddes love, as taak som laxatyf.<br> <A NAME="an_2944"></A>&nbsp;Up peril of my soule and of my lyf,<br> <A NAME="an_2945"></A>&nbsp;I conseille yow the beste -- I wol nat lye --<br> <A NAME="an_2946"></A>&nbsp;That bothe of colere and of malencolye<br> <A NAME="an_2947"></A>&nbsp;Ye purge yow; and for ye shal nat tarie,<br> <A NAME="an_2948"></A>&nbsp;Though in this toun is noon apothecarie,<br> <A NAME="an_2949"></A>&nbsp;I shal myself to herbes techen yow<br> <span class="margnote"><FONT COLOR="GREEN" SIZE="-1"><A NAME="an_2950">2950</A></FONT></span>&nbsp;That shul been for youre hele and for youre prow;<br> <A NAME="an_2951"></A>&nbsp;And in oure yeerd tho herbes shal I fynde<br> <A NAME="an_2952"></A>&nbsp;The whiche han of hire propretee by kynde<br> <A NAME="an_2953"></A>&nbsp;To purge yow bynethe and eek above.<br> <A NAME="an_2954"></A>&nbsp;Foryet nat this, for Goddes owene love!<br> <A NAME="an_2955"></A>&nbsp;Ye been ful coleryk of compleccioun;<br> <A NAME="an_2956"></A>&nbsp;Ware the sonne in his ascencioun<br> <A NAME="an_2957"></A>&nbsp;Ne fynde yow nat repleet of humours hoote.<br> <A NAME="an_2958"></A>&nbsp;And if it do, I dar wel leye a grote,<br> <A NAME="an_2959"></A>&nbsp;That ye shul have a fevere terciane,<br> <span class="margnote"><FONT COLOR="GREEN" SIZE="-1"><A NAME="an_2960">2960</A></FONT></span>&nbsp;Or an agu that may be youre bane.<br> <A NAME="an_2961"></A>&nbsp;A day or two ye shul have digestyves<br> <A NAME="an_2962"></A>&nbsp;Of wormes, er ye take youre laxatyves<br> <A NAME="an_2963"></A>&nbsp;Of lawriol, centaure, and fumetere,<br> <A NAME="an_2964"></A>&nbsp;Or elles of ellebor, that groweth there,<br> <A NAME="an_2965"></A>&nbsp;Of katapuce, or of gaitrys beryis,<br> <A NAME="an_2966"></A>&nbsp;Of herbe yve, growyng in oure yeerd, ther mery is;<br> <A NAME="an_2967"></A>&nbsp;Pekke hem up right as they growe and ete hem yn.<br> <A NAME="an_2968"></A>&nbsp;Be myrie, housbonde, for youre fader kyn!<br> <A NAME="an_2969"></A>&nbsp;Dredeth no dreem; I kan sey yow namoore."<br> <span class="margnote"><FONT COLOR="GREEN" SIZE="-1"><A NAME="an_2970">2970</A></FONT></span>&nbsp;"Madame," quod he, "graunt mercy of youre loore.<br> <A NAME="an_2971"></A>&nbsp;But nathelees, as touchyng daun Catoun,<br> <A NAME="an_2972"></A>&nbsp;That hath of wysdom swich a greet renoun,<br> <A NAME="an_2973"></A>&nbsp;Though that he bad no dremes for to drede,<br> <A NAME="an_2974"></A>&nbsp;By God, men may in olde bookes rede<br> <A NAME="an_2975"></A>&nbsp;Of many a man moore of auctorite<br> <A NAME="an_2976"></A>&nbsp;Than evere Caton was, so moot I thee,<br> <A NAME="an_2977"></A>&nbsp;That al the revers seyn of this sentence,<br> <A NAME="an_2978"></A>&nbsp;And han wel founden by experience<br> <A NAME="an_2979"></A>&nbsp;That dremes been significaciouns<br> <span class="margnote"><FONT COLOR="GREEN" SIZE="-1"><A NAME="an_2980">2980</A></FONT></span>&nbsp;As wel of joye as of tribulaciouns<br> <A NAME="an_2981"></A>&nbsp;That folk enduren in this lif present.<br> <A NAME="an_2982"></A>&nbsp;Ther nedeth make of this noon argument;<br> <A NAME="an_2983"></A>&nbsp;The verray preeve sheweth it in dede.<br> <A NAME="an_2984"></A>&nbsp;"Oon of the gretteste auctour that men rede<br> <A NAME="an_2985"></A>&nbsp;Seith thus: that whilom two felawes wente<br> <A NAME="an_2986"></A>&nbsp;On pilgrimage, in a ful good entente,<br> <A NAME="an_2987"></A>&nbsp;And happed so, they coomen in a toun<br> <A NAME="an_2988"></A>&nbsp;Wher as ther was swich congregacioun<br> <A NAME="an_2989"></A>&nbsp;Of peple, and eek so streit of herbergage,<br> <span class="margnote"><FONT COLOR="GREEN" SIZE="-1"><A NAME="an_2990">2990</A></FONT></span>&nbsp;That they ne founde as muche as o cotage<br> <A NAME="an_2991"></A>&nbsp;In which they bothe myghte ylogged bee.<br> <A NAME="an_2992"></A>&nbsp;Wherfore they mosten of necessitee,<br> <A NAME="an_2993"></A>&nbsp;As for that nyght, departen compaignye;<br> <A NAME="an_2994"></A>&nbsp;And ech of hem gooth to his hostelrye,<br> <A NAME="an_2995"></A>&nbsp;And took his loggyng as it wolde falle.<br> <A NAME="an_2996"></A>&nbsp;That oon of hem was logged in a stalle,<br> <A NAME="an_2997"></A>&nbsp;Fer in a yeerd, with oxen of the plough;<br> <A NAME="an_2998"></A>&nbsp;That oother man was logged wel ynough,<br> <A NAME="an_2999"></A>&nbsp;As was his aventure or his fortune,<br> <span class="margnote"><FONT COLOR="GREEN" SIZE="-1"><A NAME="an_3000">3000</A></FONT></span>&nbsp;That us governeth alle as in commune.<br> <A NAME="an_3001"></A>&nbsp;"And so bifel that, longe er it were day,<br> <A NAME="an_3002"></A>&nbsp;This man mette in his bed, ther as he lay,<br> <A NAME="an_3003"></A>&nbsp;How that his felawe gan upon hym calle,<br> <A NAME="an_3004"></A>&nbsp;And seyde, `Allas, for in an oxes stalle<br> <A NAME="an_3005"></A>&nbsp;This nyght I shal be mordred ther I lye!<br> <A NAME="an_3006"></A>&nbsp;Now help me, deere brother, or I dye.<br> <A NAME="an_3007"></A>&nbsp;In alle haste com to me!' he sayde.<br> <A NAME="an_3008"></A>&nbsp;This man out of his sleep for feere abrayde;<br> <A NAME="an_3009"></A>&nbsp;But whan that he was wakened of his sleep,<br> <span class="margnote"><FONT COLOR="GREEN" SIZE="-1"><A NAME="an_3010">3010</A></FONT></span>&nbsp;He turned hym and took of this no keep.<br> <A NAME="an_3011"></A>&nbsp;Hym thoughte his dreem nas but a vanitee.<br> <A NAME="an_3012"></A>&nbsp;Thus twies in his slepyng dremed hee;<br> <A NAME="an_3013"></A>&nbsp;And atte thridde tyme yet his felawe<br> <A NAME="an_3014"></A>&nbsp;Cam, as hym thoughte, and seide, `I am now slawe.<br> <A NAME="an_3015"></A>&nbsp;Bihoold my bloody woundes depe and wyde!<br> <A NAME="an_3016"></A>&nbsp;Arys up erly in the morwe tyde,<br> <A NAME="an_3017"></A>&nbsp;And at the west gate of the toun,' quod he,<br> <A NAME="an_3018"></A>&nbsp;`A carte ful of dong ther shaltow se,<br> <A NAME="an_3019"></A>&nbsp;In which my body is hid ful prively;<br> <span class="margnote"><FONT COLOR="GREEN" SIZE="-1"><A NAME="an_3020">3020</A></FONT></span>&nbsp;Do thilke carte arresten boldely.<br> <A NAME="an_3021"></A>&nbsp;My gold caused my mordre, sooth to sayn,'<br> <A NAME="an_3022"></A>&nbsp;And tolde hym every point how he was slayn,<br> <A NAME="an_3023"></A>&nbsp;With a ful pitous face, pale of hewe.<br> <A NAME="an_3024"></A>&nbsp;And truste wel, his dreem he foond ful trewe,<br> <A NAME="an_3025"></A>&nbsp;For on the morwe, as soone as it was day,<br> <A NAME="an_3026"></A>&nbsp;To his felawes in he took the way;<br> <A NAME="an_3027"></A>&nbsp;And whan that he cam to this oxes stalle,<br> <A NAME="an_3028"></A>&nbsp;After his felawe he bigan to calle.<br> <A NAME="an_3029"></A>&nbsp;"The hostiler answerede hym anon,<br> <span class="margnote"><FONT COLOR="GREEN" SIZE="-1"><A NAME="an_3030">3030</A></FONT></span>&nbsp;And seyde, `Sire, your felawe is agon.<br> <A NAME="an_3031"></A>&nbsp;As soone as day he wente out of the toun.'<br> <A NAME="an_3032"></A>&nbsp;"This man gan fallen in suspecioun,<br> <A NAME="an_3033"></A>&nbsp;Remembrynge on his dremes that he mette,<br> <A NAME="an_3034"></A>&nbsp;And forth he gooth -- no lenger wolde he lette --<br> <A NAME="an_3035"></A>&nbsp;Unto the west gate of the toun, and fond<br> <A NAME="an_3036"></A>&nbsp;A dong-carte, wente as it were to donge lond,<br> <A NAME="an_3037"></A>&nbsp;That was arrayed in that same wise<br> <A NAME="an_3038"></A>&nbsp;As ye han herd the dede man devyse.<br> <A NAME="an_3039"></A>&nbsp;And with an hardy herte he gan to crye<br> <span class="margnote"><FONT COLOR="GREEN" SIZE="-1"><A NAME="an_3040">3040</A></FONT></span>&nbsp;Vengeance and justice of this felonye:<br> <A NAME="an_3041"></A>&nbsp;`My felawe mordred is this same nyght,<br> <A NAME="an_3042"></A>&nbsp;And in this carte he lith gapyng upright.<br> <A NAME="an_3043"></A>&nbsp;I crye out on the ministres,' quod he,<br> <A NAME="an_3044"></A>&nbsp;`That sholden kepe and reulen this citee.<br> <A NAME="an_3045"></A>&nbsp;Harrow! Allas! Heere lith my felawe slayn!'<br> <A NAME="an_3046"></A>&nbsp;What sholde I moore unto this tale sayn?<br> <A NAME="an_3047"></A>&nbsp;The peple out sterte and caste the cart to grounde,<br> <A NAME="an_3048"></A>&nbsp;And in the myddel of the dong they founde<br> <A NAME="an_3049"></A>&nbsp;The dede man, that mordred was al newe.<br> <span class="margnote"><FONT COLOR="GREEN" SIZE="-1"><A NAME="an_3050">3050</A></FONT></span>&nbsp;"O blisful God, that art so just and trewe,<br> <A NAME="an_3051"></A>&nbsp;Lo, how that thou biwreyest mordre alway!<br> <A NAME="an_3052"></A>&nbsp;Mordre wol out; that se we day by day.<br> <A NAME="an_3053"></A>&nbsp;Mordre is so wlatsom and abhomynable<br> <A NAME="an_3054"></A>&nbsp;To God, that is so just and resonable,<br> <A NAME="an_3055"></A>&nbsp;That he ne wol nat suffre it heled be,<br> <A NAME="an_3056"></A>&nbsp;Though it abyde a yeer, or two, or thre.<br> <A NAME="an_3057"></A>&nbsp;Mordre wol out, this my conclusioun.<br> <A NAME="an_3058"></A>&nbsp;And right anon, ministres of that toun<br> <A NAME="an_3059"></A>&nbsp;Han hent the carter and so soore hym pyned,<br> <span class="margnote"><FONT COLOR="GREEN" SIZE="-1"><A NAME="an_3060">3060</A></FONT></span>&nbsp;And eek the hostiler so soore engyned,<br> <A NAME="an_3061"></A>&nbsp;That they biknewe hire wikkednesse anon,<br> <A NAME="an_3062"></A>&nbsp;And were anhanged by the nekke-bon.<br> <A NAME="an_3063"></A>&nbsp;"Heere may men seen that dremes been to drede.<br> <A NAME="an_3064"></A>&nbsp;And certes in the same book I rede,<br> <A NAME="an_3065"></A>&nbsp;Right in the nexte chapitre after this --<br> <A NAME="an_3066"></A>&nbsp;I gabbe nat, so have I joye or blis --<br> <A NAME="an_3067"></A>&nbsp;Two men that wolde han passed over see,<br> <A NAME="an_3068"></A>&nbsp;For certeyn cause, into a fer contree,<br> <A NAME="an_3069"></A>&nbsp;If that the wynd ne hadde been contrarie,<br> <span class="margnote"><FONT COLOR="GREEN" SIZE="-1"><A NAME="an_3070">3070</A></FONT></span>&nbsp;That made hem in a citee for to tarie<br> <A NAME="an_3071"></A>&nbsp;That stood ful myrie upon an haven-syde;<br> <A NAME="an_3072"></A>&nbsp;But on a day, agayn the even-tyde,<br> <A NAME="an_3073"></A>&nbsp;The wynd gan chaunge, and blew right as hem leste.<br> <A NAME="an_3074"></A>&nbsp;Jolif and glad they wente unto hir reste,<br> <A NAME="an_3075"></A>&nbsp;And casten hem ful erly for to saille.<br> <A NAME="an_3076"></A>&nbsp;But herkneth! To that o man fil a greet mervaille:<br> <A NAME="an_3077"></A>&nbsp;That oon of hem, in slepyng as he lay,<br> <A NAME="an_3078"></A>&nbsp;Hym mette a wonder dreem agayn the day.<br> <A NAME="an_3079"></A>&nbsp;Hym thoughte a man stood by his beddes syde,<br> <span class="margnote"><FONT COLOR="GREEN" SIZE="-1"><A NAME="an_3080">3080</A></FONT></span>&nbsp;And hym comanded that he sholde abyde,<br> <A NAME="an_3081"></A>&nbsp;And seyde hym thus: `If thou tomorwe wende,<br> <A NAME="an_3082"></A>&nbsp;Thow shalt be dreynt; my tale is at an ende.'<br> <A NAME="an_3083"></A>&nbsp;He wook, and tolde his felawe what he mette,<br> <A NAME="an_3084"></A>&nbsp;And preyde hym his viage for to lette;<br> <A NAME="an_3085"></A>&nbsp;As for that day, he preyde hym to byde.<br> <A NAME="an_3086"></A>&nbsp;His felawe, that lay by his beddes syde,<br> <A NAME="an_3087"></A>&nbsp;Gan for to laughe, and scorned him ful faste.<br> <A NAME="an_3088"></A>&nbsp;`No dreem,' quod he, `may so myn herte agaste<br> <A NAME="an_3089"></A>&nbsp;That I wol lette for to do my thynges.<br> <span class="margnote"><FONT COLOR="GREEN" SIZE="-1"><A NAME="an_3090">3090</A></FONT></span>&nbsp;I sette nat a straw by thy dremynges,<br> <A NAME="an_3091"></A>&nbsp;For swevenes been but vanytees and japes.<br> <A NAME="an_3092"></A>&nbsp;Men dreme alday of owles and of apes,<br> <A NAME="an_3093"></A>&nbsp;And of many a maze therwithal;<br> <A NAME="an_3094"></A>&nbsp;Men dreme of thyng that nevere was ne shal.<br> <A NAME="an_3095"></A>&nbsp;But sith I see that thou wolt heere abyde,<br> <A NAME="an_3096"></A>&nbsp;And thus forslewthen wilfully thy tyde,<br> <A NAME="an_3097"></A>&nbsp;God woot, it reweth me; and have good day!'<br> <A NAME="an_3098"></A>&nbsp;And thus he took his leve, and wente his way.<br> <A NAME="an_3099"></A>&nbsp;But er that he hadde half his cours yseyled,<br> <span class="margnote"><FONT COLOR="GREEN" SIZE="-1"><A NAME="an_3100">3100</A></FONT></span>&nbsp;Noot I nat why, ne what myschaunce it eyled,<br> <A NAME="an_3101"></A>&nbsp;But casuelly the shippes botme rente,<br> <A NAME="an_3102"></A>&nbsp;And ship and man under the water wente<br> <A NAME="an_3103"></A>&nbsp;In sighte of othere shippes it bisyde,<br> <A NAME="an_3104"></A>&nbsp;That with hem seyled at the same tyde.<br> <A NAME="an_3105"></A>&nbsp;And therfore, faire Pertelote so deere,<br> <A NAME="an_3106"></A>&nbsp;By swiche ensamples olde maistow leere<br> <A NAME="an_3107"></A>&nbsp;That no man sholde been to recchelees<br> <A NAME="an_3108"></A>&nbsp;Of dremes; for I seye thee, doutelees,<br> <A NAME="an_3109"></A>&nbsp;That many a dreem ful soore is for to drede.<br> <span class="margnote"><FONT COLOR="GREEN" SIZE="-1"><A NAME="an_3110">3110</A></FONT></span>&nbsp;"Lo, in the lyf of Seint Kenelm I rede,<br> <A NAME="an_3111"></A>&nbsp;That was Kenulphus sone, the noble kyng<br> <A NAME="an_3112"></A>&nbsp;Of Mercenrike, how Kenelm mette a thyng.<br> <A NAME="an_3113"></A>&nbsp;A lite er he was mordred, on a day,<br> <A NAME="an_3114"></A>&nbsp;His mordre in his avysioun he say.<br> <A NAME="an_3115"></A>&nbsp;His norice hym expowned every deel<br> <A NAME="an_3116"></A>&nbsp;His sweven, and bad hym for to kepe hym weel<br> <A NAME="an_3117"></A>&nbsp;For traisoun; but he nas but seven yeer oold,<br> <A NAME="an_3118"></A>&nbsp;And therfore litel tale hath he toold<br> <A NAME="an_3119"></A>&nbsp;Of any dreem, so hooly was his herte.<br> <span class="margnote"><FONT COLOR="GREEN" SIZE="-1"><A NAME="an_3120">3120</A></FONT></span>&nbsp;By God! I hadde levere than my sherte<br> <A NAME="an_3121"></A>&nbsp;That ye hadde rad his legende, as have I.<br> <A NAME="an_3122"></A>&nbsp;"Dame Pertelote, I sey yow trewely,<br> <A NAME="an_3123"></A>&nbsp;Macrobeus, that writ the avisioun<br> <A NAME="an_3124"></A>&nbsp;In Affrike of the worthy Cipioun,<br> <A NAME="an_3125"></A>&nbsp;Affermeth dremes, and seith that they been<br> <A NAME="an_3126"></A>&nbsp;Warnynge of thynges that men after seen.<br> <A NAME="an_3127"></A>&nbsp;And forthermoore, I pray yow, looketh wel<br> <A NAME="an_3128"></A>&nbsp;In the olde testament, of Daniel,<br> <A NAME="an_3129"></A>&nbsp;If he heeld dremes any vanitee.<br> <span class="margnote"><FONT COLOR="GREEN" SIZE="-1"><A NAME="an_3130">3130</A></FONT></span>&nbsp;Reed eek of Joseph, and ther shul ye see<br> <A NAME="an_3131"></A>&nbsp;Wher dremes be somtyme -- I sey nat alle --<br> <A NAME="an_3132"></A>&nbsp;Warnynge of thynges that shul after falle.<br> <A NAME="an_3133"></A>&nbsp;Looke of Egipte the kyng, daun Pharao,<br> <A NAME="an_3134"></A>&nbsp;His bakere and his butiller also,<br> <A NAME="an_3135"></A>&nbsp;Wher they ne felte noon effect in dremes.<br> <A NAME="an_3136"></A>&nbsp;Whoso wol seken actes of sondry remes<br> <A NAME="an_3137"></A>&nbsp;May rede of dremes many a wonder thyng.<br> <A NAME="an_3138"></A>&nbsp;Lo Cresus, which that was of Lyde kyng,<br> <A NAME="an_3139"></A>&nbsp;Mette he nat that he sat upon a tree,<br> <span class="margnote"><FONT COLOR="GREEN" SIZE="-1"><A NAME="an_3140">3140</A></FONT></span>&nbsp;Which signified he sholde anhanged bee?<br> <A NAME="an_3141"></A>&nbsp;Lo heere Andromacha, Ectores wyf,<br> <A NAME="an_3142"></A>&nbsp;That day that Ector sholde lese his lyf,<br> <A NAME="an_3143"></A>&nbsp;She dremed on the same nyght biforn<br> <A NAME="an_3144"></A>&nbsp;How that the lyf of Ector sholde be lorn,<br> <A NAME="an_3145"></A>&nbsp;If thilke day he wente into bataille.<br> <A NAME="an_3146"></A>&nbsp;She warned hym, but it myghte nat availle;<br> <A NAME="an_3147"></A>&nbsp;He wente for to fighte natheles,<br> <A NAME="an_3148"></A>&nbsp;But he was slayn anon of Achilles.<br> <A NAME="an_3149"></A>&nbsp;But thilke tale is al to longe to telle,<br> <span class="margnote"><FONT COLOR="GREEN" SIZE="-1"><A NAME="an_3150">3150</A></FONT></span>&nbsp;And eek it is ny day; I may nat dwelle.<br> <A NAME="an_3151"></A>&nbsp;Shortly I seye, as for conclusioun,<br> <A NAME="an_3152"></A>&nbsp;That I shal han of this avisioun<br> <A NAME="an_3153"></A>&nbsp;Adversitee; and I seye forthermoor<br> <A NAME="an_3154"></A>&nbsp;That I ne telle of laxatyves no stoor,<br> <A NAME="an_3155"></A>&nbsp;For they been venymes, I woot it weel;<br> <A NAME="an_3156"></A>&nbsp;I hem diffye, I love hem never a deel!<br> <A NAME="an_3157"></A>&nbsp;"Now let us speke of myrthe, and stynte al this.<br> <A NAME="an_3158"></A>&nbsp;Madame Pertelote, so have I blis,<br> <A NAME="an_3159"></A>&nbsp;Of o thyng God hath sent me large grace;<br> <span class="margnote"><FONT COLOR="GREEN" SIZE="-1"><A NAME="an_3160">3160</A></FONT></span>&nbsp;For whan I se the beautee of youre face,<br> <A NAME="an_3161"></A>&nbsp;Ye been so scarlet reed aboute youre yen,<br> <A NAME="an_3162"></A>&nbsp;It maketh al my drede for to dyen;<br> <A NAME="an_3163"></A>&nbsp;For al so siker as In principio,<br> <A NAME="an_3164"></A>&nbsp;Mulier est hominis confusio --<br> <A NAME="an_3165"></A>&nbsp;Madame, the sentence of this Latyn is,<br> <A NAME="an_3166"></A>&nbsp;`Womman is mannes joye and al his blis.'<br> <A NAME="an_3167"></A>&nbsp;For whan I feele a-nyght your softe syde --<br> <A NAME="an_3168"></A>&nbsp;Al be it that I may nat on yow ryde,<br> <A NAME="an_3169"></A>&nbsp;For that oure perche is maad so narwe, allas --<br> <span class="margnote"><FONT COLOR="GREEN" SIZE="-1"><A NAME="an_3170">3170</A></FONT></span>&nbsp;I am so ful of joye and of solas,<br> <A NAME="an_3171"></A>&nbsp;That I diffye bothe sweven and dreem."<br> <A NAME="an_3172"></A>&nbsp;And with that word he fley doun fro the beem,<br> <A NAME="an_3173"></A>&nbsp;For it was day, and eke his hennes alle,<br> <A NAME="an_3174"></A>&nbsp;And with a chuk he gan hem for to calle,<br> <A NAME="an_3175"></A>&nbsp;For he hadde founde a corn, lay in the yerd.<br> <A NAME="an_3176"></A>&nbsp;Real he was, he was namoore aferd.<br> <A NAME="an_3177"></A>&nbsp;He fethered Pertelote twenty tyme,<br> <A NAME="an_3178"></A>&nbsp;And trad hire eke as ofte, er it was pryme.<br> <A NAME="an_3179"></A>&nbsp;He looketh as it were a grym leoun,<br> <span class="margnote"><FONT COLOR="GREEN" SIZE="-1"><A NAME="an_3180">3180</A></FONT></span>&nbsp;And on his toos he rometh up and doun;<br> <A NAME="an_3181"></A>&nbsp;Hym deigned nat to sette his foot to grounde.<br> <A NAME="an_3182"></A>&nbsp;He chukketh whan he hath a corn yfounde,<br> <A NAME="an_3183"></A>&nbsp;And to hym rennen thanne his wyves alle.<br> <A NAME="an_3184"></A>&nbsp;Thus roial, as a prince is in his halle,<br> <A NAME="an_3185"></A>&nbsp;Leve I this Chauntecleer in his pasture,<br> <A NAME="an_3186"></A>&nbsp;And after wol I telle his aventure.<br> <A NAME="an_3187"></A>&nbsp;Whan that the month in which the world bigan,<br> <A NAME="an_3188"></A>&nbsp;That highte March, whan God first maked man,<br> <A NAME="an_3189"></A>&nbsp;Was compleet, and passed were also,<br> <span class="margnote"><FONT COLOR="GREEN" SIZE="-1"><A NAME="an_3190">3190</A></FONT></span>&nbsp;Syn March [was gon], thritty dayes and two,<br> <A NAME="an_3191"></A>&nbsp;Bifel that Chauntecleer in al his pryde,<br> <A NAME="an_3192"></A>&nbsp;His sevene wyves walkynge by his syde,<br> <A NAME="an_3193"></A>&nbsp;Caste up his eyen to the brighte sonne,<br> <A NAME="an_3194"></A>&nbsp;That in the signe of Taurus hadde yronne<br> <A NAME="an_3195"></A>&nbsp;Twenty degrees and oon, and somwhat moore,<br> <A NAME="an_3196"></A>&nbsp;And knew by kynde, and by noon oother loore,<br> <A NAME="an_3197"></A>&nbsp;That it was pryme, and crew with blisful stevene.<br> <A NAME="an_3198"></A>&nbsp;"The sonne," he seyde, "is clomben up on hevene<br> <A NAME="an_3199"></A>&nbsp;Fourty degrees and oon, and moore ywis.<br> <span class="margnote"><FONT COLOR="GREEN" SIZE="-1"><A NAME="an_3200">3200</A></FONT></span>&nbsp;Madame Pertelote, my worldes blis,<br> <A NAME="an_3201"></A>&nbsp;Herkneth thise blisful briddes how they synge,<br> <A NAME="an_3202"></A>&nbsp;And se the fresshe floures how they sprynge;<br> <A NAME="an_3203"></A>&nbsp;Ful is myn herte of revel and solas!"<br> <A NAME="an_3204"></A>&nbsp;But sodeynly hym fil a sorweful cas,<br> <A NAME="an_3205"></A>&nbsp;For evere the latter ende of joye is wo.<br> <A NAME="an_3206"></A>&nbsp;God woot that worldly joye is soone ago;<br> <A NAME="an_3207"></A>&nbsp;And if a rethor koude faire endite,<br> <A NAME="an_3208"></A>&nbsp;He in a cronycle saufly myghte it write<br> <A NAME="an_3209"></A>&nbsp;As for a sovereyn notabilitee.<br> <span class="margnote"><FONT COLOR="GREEN" SIZE="-1"><A NAME="an_3210">3210</A></FONT></span>&nbsp;Now every wys man, lat him herkne me;<br> <A NAME="an_3211"></A>&nbsp;This storie is also trewe, I undertake,<br> <A NAME="an_3212"></A>&nbsp;As is the book of Launcelot de Lake,<br> <A NAME="an_3213"></A>&nbsp;That wommen holde in ful greet reverence.<br> <A NAME="an_3214"></A>&nbsp;Now wol I torne agayn to my sentence.<br> <A NAME="an_3215"></A>&nbsp;A col-fox, ful of sly iniquitee,<br> <A NAME="an_3216"></A>&nbsp;That in the grove hadde woned yeres three,<br> <A NAME="an_3217"></A>&nbsp;By heigh ymaginacioun forncast,<br> <A NAME="an_3218"></A>&nbsp;The same nyght thurghout the hegges brast<br> <A NAME="an_3219"></A>&nbsp;Into the yerd ther Chauntecleer the faire<br> <span class="margnote"><FONT COLOR="GREEN" SIZE="-1"><A NAME="an_3220">3220</A></FONT></span>&nbsp;Was wont, and eek his wyves, to repaire;<br> <A NAME="an_3221"></A>&nbsp;And in a bed of wortes stille he lay<br> <A NAME="an_3222"></A>&nbsp;Til it was passed undren of the day,<br> <A NAME="an_3223"></A>&nbsp;Waitynge his tyme on Chauntecleer to falle,<br> <A NAME="an_3224"></A>&nbsp;As gladly doon thise homycides alle<br> <A NAME="an_3225"></A>&nbsp;That in await liggen to mordre men.<br> <A NAME="an_3226"></A>&nbsp;O false mordrour, lurkynge in thy den!<br> <A NAME="an_3227"></A>&nbsp;O newe Scariot, newe Genylon,<br> <A NAME="an_3228"></A>&nbsp;False dissymulour, o Greek Synon,<br> <A NAME="an_3229"></A>&nbsp;That broghtest Troye al outrely to sorwe!<br> <span class="margnote"><FONT COLOR="GREEN" SIZE="-1"><A NAME="an_3230">3230</A></FONT></span>&nbsp;O Chauntecleer, acursed be that morwe<br> <A NAME="an_3231"></A>&nbsp;That thou into that yerd flaugh fro the bemes!<br> <A NAME="an_3232"></A>&nbsp;Thou were ful wel ywarned by thy dremes<br> <A NAME="an_3233"></A>&nbsp;That thilke day was perilous to thee;<br> <A NAME="an_3234"></A>&nbsp;But what that God forwoot moot nedes bee,<br> <A NAME="an_3235"></A>&nbsp;After the opinioun of certein clerkis.<br> <A NAME="an_3236"></A>&nbsp;Witnesse on hym that any parfit clerk is,<br> <A NAME="an_3237"></A>&nbsp;That in scole is greet altercacioun<br> <A NAME="an_3238"></A>&nbsp;In this mateere, and greet disputisoun,<br> <A NAME="an_3239"></A>&nbsp;And hath been of an hundred thousand men.<br> <span class="margnote"><FONT COLOR="GREEN" SIZE="-1"><A NAME="an_3240">3240</A></FONT></span>&nbsp;But I ne kan nat bulte it to the bren<br> <A NAME="an_3241"></A>&nbsp;As kan the hooly doctour Augustyn,<br> <A NAME="an_3242"></A>&nbsp;Or Boece, or the Bisshop Bradwardyn,<br> <A NAME="an_3243"></A>&nbsp;Wheither that Goddes worthy forwityng<br> <A NAME="an_3244"></A>&nbsp;Streyneth me nedely for to doon a thyng --<br> <A NAME="an_3245"></A>&nbsp;"Nedely" clepe I symple necessitee --<br> <A NAME="an_3246"></A>&nbsp;Or elles, if free choys be graunted me<br> <A NAME="an_3247"></A>&nbsp;To do that same thyng, or do it noght,<br> <A NAME="an_3248"></A>&nbsp;Though God forwoot it er that I was wroght;<br> <A NAME="an_3249"></A>&nbsp;Or if his wityng streyneth never a deel<br> <span class="margnote"><FONT COLOR="GREEN" SIZE="-1"><A NAME="an_3250">3250</A></FONT></span>&nbsp;But by necessitee condicioneel.<br> <A NAME="an_3251"></A>&nbsp;I wol nat han to do of swich mateere;<br> <A NAME="an_3252"></A>&nbsp;My tale is of a cok, as ye may heere,<br> <A NAME="an_3253"></A>&nbsp;That tok his conseil of his wyf, with sorwe,<br> <A NAME="an_3254"></A>&nbsp;To walken in the yerd upon that morwe<br> <A NAME="an_3255"></A>&nbsp;That he hadde met that dreem that I yow tolde.<br> <A NAME="an_3256"></A>&nbsp;Wommennes conseils been ful ofte colde;<br> <A NAME="an_3257"></A>&nbsp;Wommannes conseil broghte us first to wo<br> <A NAME="an_3258"></A>&nbsp;And made Adam fro Paradys to go,<br> <A NAME="an_3259"></A>&nbsp;Ther as he was ful myrie and wel at ese.<br> <span class="margnote"><FONT COLOR="GREEN" SIZE="-1"><A NAME="an_3260">3260</A></FONT></span>&nbsp;But for I noot to whom it myght displese,<br> <A NAME="an_3261"></A>&nbsp;If I conseil of wommen wolde blame,<br> <A NAME="an_3262"></A>&nbsp;Passe over, for I seyde it in my game.<br> <A NAME="an_3263"></A>&nbsp;Rede auctours, where they trete of swich mateere,<br> <A NAME="an_3264"></A>&nbsp;And what they seyn of wommen ye may heere.<br> <A NAME="an_3265"></A>&nbsp;Thise been the cokkes wordes, and nat myne;<br> <A NAME="an_3266"></A>&nbsp;I kan noon harm of no womman divyne.<br> <A NAME="an_3267"></A>&nbsp;Faire in the soond, to bathe hire myrily,<br> <A NAME="an_3268"></A>&nbsp;Lith Pertelote, and alle hire sustres by,<br> <A NAME="an_3269"></A>&nbsp;Agayn the sonne, and Chauntecleer so free<br> <span class="margnote"><FONT COLOR="GREEN" SIZE="-1"><A NAME="an_3270">3270</A></FONT></span>&nbsp;Soong murier than the mermayde in the see<br> <A NAME="an_3271"></A>&nbsp;(For Phisiologus seith sikerly<br> <A NAME="an_3272"></A>&nbsp;How that they syngen wel and myrily).<br> <A NAME="an_3273"></A>&nbsp;And so bifel that, as he caste his ye<br> <A NAME="an_3274"></A>&nbsp;Among the wortes on a boterflye,<br> <A NAME="an_3275"></A>&nbsp;He was war of this fox, that lay ful lowe.<br> <A NAME="an_3276"></A>&nbsp;Nothyng ne liste hym thanne for to crowe,<br> <A NAME="an_3277"></A>&nbsp;But cride anon, "Cok! cok!" and up he sterte<br> <A NAME="an_3278"></A>&nbsp;As man that was affrayed in his herte.<br> <A NAME="an_3279"></A>&nbsp;For natureelly a beest desireth flee<br> <span class="margnote"><FONT COLOR="GREEN" SIZE="-1"><A NAME="an_3280">3280</A></FONT></span>&nbsp;Fro his contrarie, if he may it see,<br> <A NAME="an_3281"></A>&nbsp;Though he never erst hadde seyn it with his ye.<br> <A NAME="an_3282"></A>&nbsp;This Chauntecleer, whan he gan hym espye,<br> <A NAME="an_3283"></A>&nbsp;He wolde han fled, but that the fox anon<br> <A NAME="an_3284"></A>&nbsp;Seyde, "Gentil sire, allas, wher wol ye gon?<br> <A NAME="an_3285"></A>&nbsp;Be ye affrayed of me that am youre freend?<br> <A NAME="an_3286"></A>&nbsp;Now, certes, I were worse than a feend,<br> <A NAME="an_3287"></A>&nbsp;If I to yow wolde harm or vileynye!<br> <A NAME="an_3288"></A>&nbsp;I am nat come youre conseil for t' espye,<br> <A NAME="an_3289"></A>&nbsp;But trewely, the cause of my comynge<br> <span class="margnote"><FONT COLOR="GREEN" SIZE="-1"><A NAME="an_3290">3290</A></FONT></span>&nbsp;Was oonly for to herkne how that ye synge.<br> <A NAME="an_3291"></A>&nbsp;For trewely, ye have as myrie a stevene<br> <A NAME="an_3292"></A>&nbsp;As any aungel hath that is in hevene.<br> <A NAME="an_3293"></A>&nbsp;Therwith ye han in musyk moore feelynge<br> <A NAME="an_3294"></A>&nbsp;Than hadde Boece, or any that kan synge.<br> <A NAME="an_3295"></A>&nbsp;My lord youre fader -- God his soule blesse! --<br> <A NAME="an_3296"></A>&nbsp;And eek youre mooder, of hire gentillesse,<br> <A NAME="an_3297"></A>&nbsp;Han in myn hous ybeen to my greet ese;<br> <A NAME="an_3298"></A>&nbsp;And certes, sire, ful fayn wolde I yow plese.<br> <A NAME="an_3299"></A>&nbsp;But, for men speke of syngyng, I wol seye --<br> <span class="margnote"><FONT COLOR="GREEN" SIZE="-1"><A NAME="an_3300">3300</A></FONT></span>&nbsp;So moote I brouke wel myne eyen tweye --<br> <A NAME="an_3301"></A>&nbsp;Save yow, I herde nevere man so synge<br> <A NAME="an_3302"></A>&nbsp;As dide youre fader in the morwenynge.<br> <A NAME="an_3303"></A>&nbsp;Certes, it was of herte, al that he song.<br> <A NAME="an_3304"></A>&nbsp;And for to make his voys the moore strong,<br> <A NAME="an_3305"></A>&nbsp;He wolde so peyne hym that with bothe his yen<br> <A NAME="an_3306"></A>&nbsp;He moste wynke, so loude he wolde cryen,<br> <A NAME="an_3307"></A>&nbsp;And stonden on his tiptoon therwithal,<br> <A NAME="an_3308"></A>&nbsp;And strecche forth his nekke long and smal.<br> <A NAME="an_3309"></A>&nbsp;And eek he was of swich discrecioun<br> <span class="margnote"><FONT COLOR="GREEN" SIZE="-1"><A NAME="an_3310">3310</A></FONT></span>&nbsp;That ther nas no man in no regioun<br> <A NAME="an_3311"></A>&nbsp;That hym in song or wisedom myghte passe.<br> <A NAME="an_3312"></A>&nbsp;I have wel rad in `Daun Burnel the Asse,'<br> <A NAME="an_3313"></A>&nbsp;Among his vers, how that ther was a cok,<br> <A NAME="an_3314"></A>&nbsp;For that a preestes sone yaf hym a knok<br> <A NAME="an_3315"></A>&nbsp;Upon his leg whil he was yong and nyce,<br> <A NAME="an_3316"></A>&nbsp;He made hym for to lese his benefice.<br> <A NAME="an_3317"></A>&nbsp;But certeyn, ther nys no comparisoun<br> <A NAME="an_3318"></A>&nbsp;Bitwixe the wisedom and discrecioun<br> <A NAME="an_3319"></A>&nbsp;Of youre fader and of his subtiltee.<br> <span class="margnote"><FONT COLOR="GREEN" SIZE="-1"><A NAME="an_3320">3320</A></FONT></span>&nbsp;Now syngeth, sire, for seinte charitee;<br> <A NAME="an_3321"></A>&nbsp;Lat se; konne ye youre fader countrefete?"<br> <A NAME="an_3322"></A>&nbsp;This Chauntecleer his wynges gan to bete,<br> <A NAME="an_3323"></A>&nbsp;As man that koude his traysoun nat espie,<br> <A NAME="an_3324"></A>&nbsp;So was he ravysshed with his flaterie.<br> <A NAME="an_3325"></A>&nbsp;Allas, ye lordes, many a fals flatour<br> <A NAME="an_3326"></A>&nbsp;Is in youre courtes, and many a losengeour,<br> <A NAME="an_3327"></A>&nbsp;That plesen yow wel moore, by my feith,<br> <A NAME="an_3328"></A>&nbsp;Than he that soothfastnesse unto yow seith.<br> <A NAME="an_3329"></A>&nbsp;Redeth Ecclesiaste of flaterye;<br> <span class="margnote"><FONT COLOR="GREEN" SIZE="-1"><A NAME="an_3330">3330</A></FONT></span>&nbsp;Beth war, ye lordes, of hir trecherye.<br> <A NAME="an_3331"></A>&nbsp;This Chauntecleer stood hye upon his toos,<br> <A NAME="an_3332"></A>&nbsp;Strecchynge his nekke, and heeld his eyen cloos,<br> <A NAME="an_3333"></A>&nbsp;And gan to crowe loude for the nones.<br> <A NAME="an_3334"></A>&nbsp;And daun Russell the fox stirte up atones,<br> <A NAME="an_3335"></A>&nbsp;And by the gargat hente Chauntecleer,<br> <A NAME="an_3336"></A>&nbsp;And on his bak toward the wode hym beer,<br> <A NAME="an_3337"></A>&nbsp;For yet ne was ther no man that hym sewed.<br> <A NAME="an_3338"></A>&nbsp;O destinee, that mayst nat been eschewed!<br> <A NAME="an_3339"></A>&nbsp;Allas, that Chauntecleer fleigh fro the bemes!<br> <span class="margnote"><FONT COLOR="GREEN" SIZE="-1"><A NAME="an_3340">3340</A></FONT></span>&nbsp;Allas, his wyf ne roghte nat of dremes!<br> <A NAME="an_3341"></A>&nbsp;And on a Friday fil al this meschaunce.<br> <A NAME="an_3342"></A>&nbsp;O Venus, that art goddesse of plesaunce,<br> <A NAME="an_3343"></A>&nbsp;Syn that thy servant was this Chauntecleer,<br> <A NAME="an_3344"></A>&nbsp;And in thy servyce dide al his poweer,<br> <A NAME="an_3345"></A>&nbsp;Moore for delit than world to multiplye,<br> <A NAME="an_3346"></A>&nbsp;Why woldestow suffre hym on thy day to dye?<br> <A NAME="an_3347"></A>&nbsp;O Gaufred, deere maister soverayn,<br> <A NAME="an_3348"></A>&nbsp;That whan thy worthy kyng Richard was slayn<br> <A NAME="an_3349"></A>&nbsp;With shot, compleynedest his deeth so soore,<br> <span class="margnote"><FONT COLOR="GREEN" SIZE="-1"><A NAME="an_3350">3350</A></FONT></span>&nbsp;Why ne hadde I now thy sentence and thy loore,<br> <A NAME="an_3351"></A>&nbsp;The Friday for to chide, as diden ye?<br> <A NAME="an_3352"></A>&nbsp;For on a Friday, soothly, slayn was he.<br> <A NAME="an_3353"></A>&nbsp;Thanne wolde I shewe yow how that I koude pleyne<br> <A NAME="an_3354"></A>&nbsp;For Chauntecleres drede and for his peyne.<br> <A NAME="an_3355"></A>&nbsp;Certes, swich cry ne lamentacion<br> <A NAME="an_3356"></A>&nbsp;Was nevere of ladyes maad whan Ylion<br> <A NAME="an_3357"></A>&nbsp;Was wonne, and Pirrus with his streite swerd,<br> <A NAME="an_3358"></A>&nbsp;Whan he hadde hent kyng Priam by the berd,<br> <A NAME="an_3359"></A>&nbsp;And slayn hym, as seith us Eneydos,<br> <span class="margnote"><FONT COLOR="GREEN" SIZE="-1"><A NAME="an_3360">3360</A></FONT></span>&nbsp;As maden alle the hennes in the clos,<br> <A NAME="an_3361"></A>&nbsp;Whan they had seyn of Chauntecleer the sighte.<br> <A NAME="an_3362"></A>&nbsp;But sovereynly dame Pertelote shrighte<br> <A NAME="an_3363"></A>&nbsp;Ful louder than dide Hasdrubales wyf,<br> <A NAME="an_3364"></A>&nbsp;Whan that hir housbonde hadde lost his lyf<br> <A NAME="an_3365"></A>&nbsp;And that the Romayns hadde brend Cartage.<br> <A NAME="an_3366"></A>&nbsp;She was so ful of torment and of rage<br> <A NAME="an_3367"></A>&nbsp;That wilfully into the fyr she sterte<br> <A NAME="an_3368"></A>&nbsp;And brende hirselven with a stedefast herte.<br> <A NAME="an_3369"></A>&nbsp;O woful hennes, right so criden ye<br> <span class="margnote"><FONT COLOR="GREEN" SIZE="-1"><A NAME="an_3370">3370</A></FONT></span>&nbsp;As whan that Nero brende the citee<br> <A NAME="an_3371"></A>&nbsp;Of Rome cryden senatoures wyves<br> <A NAME="an_3372"></A>&nbsp;For that hir husbondes losten alle hir lyves --<br> <A NAME="an_3373"></A>&nbsp;Withouten gilt this Nero hath hem slayn.<br> <A NAME="an_3374"></A>&nbsp;Now wole I turne to my tale agayn.<br> <A NAME="an_3375"></A>&nbsp;This sely wydwe and eek hir doghtres two<br> <A NAME="an_3376"></A>&nbsp;Herden thise hennes crie and maken wo,<br> <A NAME="an_3377"></A>&nbsp;And out at dores stirten they anon,<br> <A NAME="an_3378"></A>&nbsp;And syen the fox toward the grove gon,<br> <A NAME="an_3379"></A>&nbsp;And bar upon his bak the cok away,<br> <span class="margnote"><FONT COLOR="GREEN" SIZE="-1"><A NAME="an_3380">3380</A></FONT></span>&nbsp;And cryden, "Out! Harrow and weylaway!<br> <A NAME="an_3381"></A>&nbsp;Ha, ha! The fox!" and after hym they ran,<br> <A NAME="an_3382"></A>&nbsp;And eek with staves many another man.<br> <A NAME="an_3383"></A>&nbsp;Ran Colle oure dogge, and Talbot and Gerland,<br> <A NAME="an_3384"></A>&nbsp;And Malkyn, with a dystaf in hir hand;<br> <A NAME="an_3385"></A>&nbsp;Ran cow and calf, and eek the verray hogges,<br> <A NAME="an_3386"></A>&nbsp;So fered for the berkyng of the dogges<br> <A NAME="an_3387"></A>&nbsp;And shoutyng of the men and wommen eeke<br> <A NAME="an_3388"></A>&nbsp;They ronne so hem thoughte hir herte breeke.<br> <A NAME="an_3389"></A>&nbsp;They yolleden as feendes doon in helle;<br> <span class="margnote"><FONT COLOR="GREEN" SIZE="-1"><A NAME="an_3390">3390</A></FONT></span>&nbsp;The dokes cryden as men wolde hem quelle;<br> <A NAME="an_3391"></A>&nbsp;The gees for feere flowen over the trees;<br> <A NAME="an_3392"></A>&nbsp;Out of the hyve cam the swarm of bees.<br> <A NAME="an_3393"></A>&nbsp;So hydous was the noyse -- a, benedicitee! --<br> <A NAME="an_3394"></A>&nbsp;Certes, he Jakke Straw and his meynee<br> <A NAME="an_3395"></A>&nbsp;Ne made nevere shoutes half so shrille<br> <A NAME="an_3396"></A>&nbsp;Whan that they wolden any Flemyng kille,<br> <A NAME="an_3397"></A>&nbsp;As thilke day was maad upon the fox.<br> <A NAME="an_3398"></A>&nbsp;Of bras they broghten bemes, and of box,<br> <A NAME="an_3399"></A>&nbsp;Of horn, of boon, in whiche they blewe and powped,<br> <span class="margnote"><FONT COLOR="GREEN" SIZE="-1"><A NAME="an_3400">3400</A></FONT></span>&nbsp;And therwithal they skriked and they howped.<br> <A NAME="an_3401"></A>&nbsp;It semed as that hevene sholde falle.<br> <A NAME="an_3402"></A>&nbsp;Now, goode men, I prey yow herkneth alle:<br> <A NAME="an_3403"></A>&nbsp;Lo, how Fortune turneth sodeynly<br> <A NAME="an_3404"></A>&nbsp;The hope and pryde eek of hir enemy!<br> <A NAME="an_3405"></A>&nbsp;This cok, that lay upon the foxes bak,<br> <A NAME="an_3406"></A>&nbsp;In al his drede unto the fox he spak,<br> <A NAME="an_3407"></A>&nbsp;And seyde, "Sire, if that I were as ye,<br> <A NAME="an_3408"></A>&nbsp;Yet sholde I seyn, as wys God helpe me,<br> <A NAME="an_3409"></A>&nbsp;`Turneth agayn, ye proude cherles alle!<br> <span class="margnote"><FONT COLOR="GREEN" SIZE="-1"><A NAME="an_3410">3410</A></FONT></span>&nbsp;A verray pestilence upon yow falle!<br> <A NAME="an_3411"></A>&nbsp;Now I am come unto the wodes syde;<br> <A NAME="an_3412"></A>&nbsp;Maugree youre heed, the cok shal heere abyde.<br> <A NAME="an_3413"></A>&nbsp;I wol hym ete, in feith, and that anon!'"<br> <A NAME="an_3414"></A>&nbsp;The fox answerde, "In feith, it shal be don."<br> <A NAME="an_3415"></A>&nbsp;And as he spak that word, al sodeynly<br> <A NAME="an_3416"></A>&nbsp;This cok brak from his mouth delyverly,<br> <A NAME="an_3417"></A>&nbsp;And heighe upon a tree he fleigh anon.<br> <A NAME="an_3418"></A>&nbsp;And whan the fox saugh that the cok was gon,<br> <A NAME="an_3419"></A>&nbsp;"Allas!" quod he, "O Chauntecleer, allas!<br> <span class="margnote"><FONT COLOR="GREEN" SIZE="-1"><A NAME="an_3420">3420</A></FONT></span>&nbsp;I have to yow," quod he, "ydoon trespas,<br> <A NAME="an_3421"></A>&nbsp;In as muche as I maked yow aferd<br> <A NAME="an_3422"></A>&nbsp;Whan I yow hente and broghte out of the yerd.<br> <A NAME="an_3423"></A>&nbsp;But, sire, I dide it in no wikke entente.<br> <A NAME="an_3424"></A>&nbsp;Com doun, and I shal telle yow what I mente;<br> <A NAME="an_3425"></A>&nbsp;I shal seye sooth to yow, God help me so!"<br> <A NAME="an_3426"></A>&nbsp;"Nay thanne," quod he, "I shrewe us bothe two.<br> <A NAME="an_3427"></A>&nbsp;And first I shrewe myself, bothe blood and bones,<br> <A NAME="an_3428"></A>&nbsp;If thou bigyle me ofter than ones.<br> <A NAME="an_3429"></A>&nbsp;Thou shalt namoore thurgh thy flaterye<br> <span class="margnote"><FONT COLOR="GREEN" SIZE="-1"><A NAME="an_3430">3430</A></FONT></span>&nbsp;Do me to synge and wynke with myn ye;<br> <A NAME="an_3431"></A>&nbsp;For he that wynketh, whan he sholde see,<br> <A NAME="an_3432"></A>&nbsp;Al wilfully, God lat him nevere thee!"<br> <A NAME="an_3433"></A>&nbsp;"Nay," quod the fox, "but God yeve hym meschaunce,<br> <A NAME="an_3434"></A>&nbsp;That is so undiscreet of governaunce<br> <A NAME="an_3435"></A>&nbsp;That jangleth whan he sholde holde his pees."<br> <A NAME="an_3436"></A>&nbsp;Lo, swich it is for to be recchelees<br> <A NAME="an_3437"></A>&nbsp;And necligent, and truste on flaterye.<br> <A NAME="an_3438"></A>&nbsp;But ye that holden this tale a folye,<br> <A NAME="an_3439"></A>&nbsp;As of a fox, or of a cok and hen,<br> <span class="margnote"><FONT COLOR="GREEN" SIZE="-1"><A NAME="an_3440">3440</A></FONT></span>&nbsp;Taketh the moralite, goode men.<br> <A NAME="an_3441"></A>&nbsp;For Seint Paul seith that al that writen is,<br> <A NAME="an_3442"></A>&nbsp;To oure doctrine it is ywrite, ywis;<br> <A NAME="an_3443"></A>&nbsp;Taketh the fruyt, and lat the chaf be stille.<br> <A NAME="an_3444"></A>&nbsp;Now, goode God, if that it be thy wille,<br> <A NAME="an_3445"></A>&nbsp;As seith my lord, so make us alle goode men,<br> <A NAME="an_3446"></A>&nbsp;And brynge us to his heighe blisse! Amen.<br>  
<p><HR>
<CENTER>
<A HREF="mect39.htm">Next: The Nun's Priest's Epilogue</A></CENTER>
</BODY>
</HTML>
