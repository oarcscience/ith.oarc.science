<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Summoner's Prologue</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect14">Previous</A>&nbsp;
<A HREF="mect16">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Summoner's Prologue</h3> <A NAME="an_1665"></A>&nbsp;This Somonour in his styropes hye stood;<br> <A NAME="an_1666"></A>&nbsp;Upon this Frere his herte was so wood<br> <A NAME="an_1667"></A>&nbsp;That lyk an aspen leef he quook for ire.<br> <A NAME="an_1668"></A>&nbsp;"Lordynges," quod he, "but o thyng I desire;<br> <A NAME="an_1669"></A>&nbsp;I yow biseke that, of youre curteisye,<br> <span class="margnote"><FONT COLOR="GREEN" SIZE="-1"><A NAME="an_1670">1670</A></FONT></span>&nbsp;Syn ye han herd this false Frere lye,<br> <A NAME="an_1671"></A>&nbsp;As suffreth me I may my tale telle.<br> <A NAME="an_1672"></A>&nbsp;This Frere bosteth that he knoweth helle,<br> <A NAME="an_1673"></A>&nbsp;And God it woot, that it is litel wonder;<br> <A NAME="an_1674"></A>&nbsp;Freres and feendes been but lyte asonder.<br> <A NAME="an_1675"></A>&nbsp;For, pardee, ye han ofte tyme herd telle<br> <A NAME="an_1676"></A>&nbsp;How that a frere ravysshed was to helle<br> <A NAME="an_1677"></A>&nbsp;In spirit ones by a visioun;<br> <A NAME="an_1678"></A>&nbsp;And as an angel ladde hym up and doun,<br> <A NAME="an_1679"></A>&nbsp;To shewen hym the peynes that ther were,<br> <span class="margnote"><FONT COLOR="GREEN" SIZE="-1"><A NAME="an_1680">1680</A></FONT></span>&nbsp;In al the place saugh he nat a frere;<br> <A NAME="an_1681"></A>&nbsp;Of oother folk he saugh ynowe in wo.<br> <A NAME="an_1682"></A>&nbsp;Unto this angel spak the frere tho:<br> <A NAME="an_1683"></A>&nbsp;`Now, sire,' quod he, `han freres swich a grace<br> <A NAME="an_1684"></A>&nbsp;That noon of hem shal come to this place?'<br> <A NAME="an_1685"></A>&nbsp;`Yis' quod this angel, `many a millioun!'<br> <A NAME="an_1686"></A>&nbsp;And unto Sathanas he ladde hym doun.<br> <A NAME="an_1687"></A>&nbsp;`And now hath Sathanas,' seith he, `a tayl<br> <A NAME="an_1688"></A>&nbsp;Brodder than of a carryk is the sayl.<br> <A NAME="an_1689"></A>&nbsp;Hold up thy tayl, thou Sathanas!' quod he;<br> <span class="margnote"><FONT COLOR="GREEN" SIZE="-1"><A NAME="an_1690">1690</A></FONT></span>&nbsp;`Shewe forth thyn ers, and lat the frere se<br> <A NAME="an_1691"></A>&nbsp;Where is the nest of freres in this place!'<br> <A NAME="an_1692"></A>&nbsp;And er that half a furlong wey of space,<br> <A NAME="an_1693"></A>&nbsp;Right so as bees out swarmen from an hyve,<br> <A NAME="an_1694"></A>&nbsp;Out of the develes ers ther gonne dryve<br> <A NAME="an_1695"></A>&nbsp;Twenty thousand freres on a route,<br> <A NAME="an_1696"></A>&nbsp;And thurghout helle swarmed al aboute,<br> <A NAME="an_1697"></A>&nbsp;And comen agayn as faste as they may gon,<br> <A NAME="an_1698"></A>&nbsp;And in his ers they crepten everychon.<br> <A NAME="an_1699"></A>&nbsp;He clapte his tayl agayn and lay ful stille.<br> <span class="margnote"><FONT COLOR="GREEN" SIZE="-1"><A NAME="an_1700">1700</A></FONT></span>&nbsp;This frere, whan he looked hadde his fille<br> <A NAME="an_1701"></A>&nbsp;Upon the tormentz of this sory place,<br> <A NAME="an_1702"></A>&nbsp;His spirit God restored, of his grace,<br> <A NAME="an_1703"></A>&nbsp;Unto his body agayn, and he awook.<br> <A NAME="an_1704"></A>&nbsp;But natheles, for fere yet he quook,<br> <A NAME="an_1705"></A>&nbsp;So was the develes ers ay in his mynde,<br> <A NAME="an_1706"></A>&nbsp;That is his heritage of verray kynde.<br> <A NAME="an_1707"></A>&nbsp;God save yow alle, save this cursed Frere!<br> <A NAME="an_1708"></A>&nbsp;My prologe wol I ende in this manere."<br>  
<p><HR>
<CENTER>
<A HREF="mect16">Next: The Summoner's Tale</A></CENTER>
</BODY>
</HTML>
