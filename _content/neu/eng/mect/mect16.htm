<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Summoner's Tale</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect15">Previous</A>&nbsp;
<A HREF="mect17">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Summoner's Tale</h3> <A NAME="an_1709"></A>&nbsp;Lordynges, ther is in Yorkshire, as I gesse,<br> <span class="margnote"><FONT COLOR="GREEN" SIZE="-1"><A NAME="an_1710">1710</A></FONT></span>&nbsp;A mersshy contree called Holdernesse,<br> <A NAME="an_1711"></A>&nbsp;In which ther wente a lymytour aboute<br> <A NAME="an_1712"></A>&nbsp;To preche, and eek to begge, it is no doute.<br> <A NAME="an_1713"></A>&nbsp;And so bifel that on a day this frere<br> <A NAME="an_1714"></A>&nbsp;Hadde preched at a chirche in his manere,<br> <A NAME="an_1715"></A>&nbsp;And specially, aboven every thyng,<br> <A NAME="an_1716"></A>&nbsp;Excited he the peple in his prechyng<br> <A NAME="an_1717"></A>&nbsp;To trentals, and to yeve, for Goddes sake,<br> <A NAME="an_1718"></A>&nbsp;Wherwith men myghte hooly houses make,<br> <A NAME="an_1719"></A>&nbsp;Ther as divine servyce is honoured,<br> <span class="margnote"><FONT COLOR="GREEN" SIZE="-1"><A NAME="an_1720">1720</A></FONT></span>&nbsp;Nat ther as it is wasted and devoured,<br> <A NAME="an_1721"></A>&nbsp;Ne ther it nedeth nat for to be yive,<br> <A NAME="an_1722"></A>&nbsp;As to possessioners, that mowen lyve,<br> <A NAME="an_1723"></A>&nbsp;Thanked be God, in wele and habundaunce.<br> <A NAME="an_1724"></A>&nbsp;"Trentals," seyde he, "deliveren fro penaunce<br> <A NAME="an_1725"></A>&nbsp;Hir freendes soules, as wel olde as yonge --<br> <A NAME="an_1726"></A>&nbsp;Ye, whan that they been hastily ysonge,<br> <A NAME="an_1727"></A>&nbsp;Nat for to holde a preest joly and gay --<br> <A NAME="an_1728"></A>&nbsp;He syngeth nat but o masse in a day.<br> <A NAME="an_1729"></A>&nbsp;Delivereth out," quod he, "anon the soules!<br> <span class="margnote"><FONT COLOR="GREEN" SIZE="-1"><A NAME="an_1730">1730</A></FONT></span>&nbsp;Ful hard it is with flesshhook or with oules<br> <A NAME="an_1731"></A>&nbsp;To been yclawed, or to brenne or bake.<br> <A NAME="an_1732"></A>&nbsp;Now spede yow hastily, for Cristes sake!"<br> <A NAME="an_1733"></A>&nbsp;And whan this frere had seyd al his entente,<br> <A NAME="an_1734"></A>&nbsp;With qui cum patre forth his wey he wente.<br> <A NAME="an_1735"></A>&nbsp;Whan folk in chirche had yeve him what hem leste,<br> <A NAME="an_1736"></A>&nbsp;He wente his wey; no lenger wolde he reste.<br> <A NAME="an_1737"></A>&nbsp;With scrippe and tipped staf, ytukked hye,<br> <A NAME="an_1738"></A>&nbsp;In every hous he gan to poure and prye,<br> <A NAME="an_1739"></A>&nbsp;And beggeth mele and chese, or elles corn.<br> <span class="margnote"><FONT COLOR="GREEN" SIZE="-1"><A NAME="an_1740">1740</A></FONT></span>&nbsp;His felawe hadde a staf tipped with horn,<br> <A NAME="an_1741"></A>&nbsp;A peyre of tables al of yvory,<br> <A NAME="an_1742"></A>&nbsp;And a poyntel polysshed fetisly,<br> <A NAME="an_1743"></A>&nbsp;And wroot the names alwey, as he stood,<br> <A NAME="an_1744"></A>&nbsp;Of alle folk that yaf hym any good,<br> <A NAME="an_1745"></A>&nbsp;Ascaunces that he wolde for hem preye.<br> <A NAME="an_1746"></A>&nbsp;"Yif us a busshel whete, malt, or reye,<br> <A NAME="an_1747"></A>&nbsp;A Goddes kechyl, or a trype of chese,<br> <A NAME="an_1748"></A>&nbsp;Or elles what yow lyst, we may nat cheese;<br> <A NAME="an_1749"></A>&nbsp;A Goddes halfpeny, or a masse peny,<br> <span class="margnote"><FONT COLOR="GREEN" SIZE="-1"><A NAME="an_1750">1750</A></FONT></span>&nbsp;Or yif us of youre brawn, if ye have eny;<br> <A NAME="an_1751"></A>&nbsp;A dagon of youre blanket, leeve dame,<br> <A NAME="an_1752"></A>&nbsp;Oure suster deere -- lo! Heere I write youre name --<br> <A NAME="an_1753"></A>&nbsp;Bacon or beef, or swich thyng as ye fynde."<br> <A NAME="an_1754"></A>&nbsp;A sturdy harlot wente ay hem bihynde,<br> <A NAME="an_1755"></A>&nbsp;That was hir hostes man, and bar a sak,<br> <A NAME="an_1756"></A>&nbsp;And what men yaf hem, leyde it on his bak.<br> <A NAME="an_1757"></A>&nbsp;And whan that he was out at dore, anon<br> <A NAME="an_1758"></A>&nbsp;He planed awey the names everichon<br> <A NAME="an_1759"></A>&nbsp;That he biforn had writen in his tables;<br> <span class="margnote"><FONT COLOR="GREEN" SIZE="-1"><A NAME="an_1760">1760</A></FONT></span>&nbsp;He served hem with nyfles and with fables.<br> <A NAME="an_1761"></A>&nbsp;"Nay, ther thou lixt, thou Somonour!" quod the Frere.<br> <A NAME="an_1762"></A>&nbsp;"Pees," quod oure Hoost, "for Cristes mooder deere!<br> <A NAME="an_1763"></A>&nbsp;Tel forth thy tale, and spare it nat at al."<br> <A NAME="an_1764"></A>&nbsp;"So thryve I," quod this Somonour, "so I shal!"<br> <A NAME="an_1765"></A>&nbsp;So longe he wente, hous by hous, til he<br> <A NAME="an_1766"></A>&nbsp;Cam til an hous ther he was wont to be<br> <A NAME="an_1767"></A>&nbsp;Refresshed moore than in an hundred placis.<br> <A NAME="an_1768"></A>&nbsp;Syk lay the goode man whos that the place is;<br> <A NAME="an_1769"></A>&nbsp;Bedrede upon a couche lowe he lay.<br> <span class="margnote"><FONT COLOR="GREEN" SIZE="-1"><A NAME="an_1770">1770</A></FONT></span>&nbsp;"Deus hic!" quod he, "O Thomas, freend, good day!"<br> <A NAME="an_1771"></A>&nbsp;Seyde this frere, curteisly and softe.<br> <A NAME="an_1772"></A>&nbsp;"Thomas," quod he, "God yelde yow! Ful ofte<br> <A NAME="an_1773"></A>&nbsp;Have I upon this bench faren ful weel;<br> <A NAME="an_1774"></A>&nbsp;Heere have I eten many a myrie meel."<br> <A NAME="an_1775"></A>&nbsp;And fro the bench he droof awey the cat,<br> <A NAME="an_1776"></A>&nbsp;And leyde adoun his potente and his hat,<br> <A NAME="an_1777"></A>&nbsp;And eek his scrippe, and sette hym softe adoun.<br> <A NAME="an_1778"></A>&nbsp;His felawe was go walked into toun<br> <A NAME="an_1779"></A>&nbsp;Forth with his knave, into that hostelrye<br> <span class="margnote"><FONT COLOR="GREEN" SIZE="-1"><A NAME="an_1780">1780</A></FONT></span>&nbsp;Where as he shoop hym thilke nyght to lye.<br> <A NAME="an_1781"></A>&nbsp;"O deere maister," quod this sike man,<br> <A NAME="an_1782"></A>&nbsp;"How han ye fare sith that March bigan?<br> <A NAME="an_1783"></A>&nbsp;I saugh yow noght this fourtenyght or moore."<br> <A NAME="an_1784"></A>&nbsp;"God woot," quod he, "laboured I have ful soore,<br> <A NAME="an_1785"></A>&nbsp;And specially for thy savacion<br> <A NAME="an_1786"></A>&nbsp;Have I seyd many a precious orison,<br> <A NAME="an_1787"></A>&nbsp;And for oure othere freendes, God hem blesse!<br> <A NAME="an_1788"></A>&nbsp;I have to day been at youre chirche at messe,<br> <A NAME="an_1789"></A>&nbsp;And seyd a sermon after my symple wit --<br> <span class="margnote"><FONT COLOR="GREEN" SIZE="-1"><A NAME="an_1790">1790</A></FONT></span>&nbsp;Nat al after the text of hooly writ,<br> <A NAME="an_1791"></A>&nbsp;For it is hard to yow, as I suppose,<br> <A NAME="an_1792"></A>&nbsp;And therfore wol I teche yow al the glose.<br> <A NAME="an_1793"></A>&nbsp;Glosynge is a glorious thyng, certeyn,<br> <A NAME="an_1794"></A>&nbsp;For lettre sleeth, so as we clerkes seyn --<br> <A NAME="an_1795"></A>&nbsp;There have I taught hem to be charitable,<br> <A NAME="an_1796"></A>&nbsp;And spende hir good ther it is resonable;<br> <A NAME="an_1797"></A>&nbsp;And there I saugh oure dame -- A! Where is she?"<br> <A NAME="an_1798"></A>&nbsp;"Yond in the yerd I trowe that she be,"<br> <A NAME="an_1799"></A>&nbsp;Seyde this man, "and she wol come anon."<br> <span class="margnote"><FONT COLOR="GREEN" SIZE="-1"><A NAME="an_1800">1800</A></FONT></span>&nbsp;"Ey, maister, welcome be ye, by Seint John!"<br> <A NAME="an_1801"></A>&nbsp;Seyde this wyf, "How fare ye, hertely?"<br> <A NAME="an_1802"></A>&nbsp;The frere ariseth up ful curteisly,<br> <A NAME="an_1803"></A>&nbsp;And hire embraceth in his armes narwe,<br> <A NAME="an_1804"></A>&nbsp;And kiste hire sweete, and chirketh as a sparwe<br> <A NAME="an_1805"></A>&nbsp;With his lyppes: "Dame," quod he, "right weel,<br> <A NAME="an_1806"></A>&nbsp;As he that is youre servant every deel,<br> <A NAME="an_1807"></A>&nbsp;Thanked be God, that yow yaf soule and lyf!<br> <A NAME="an_1808"></A>&nbsp;Yet saugh I nat this day so fair a wyf<br> <A NAME="an_1809"></A>&nbsp;In al the chirche, God so save me!"<br> <span class="margnote"><FONT COLOR="GREEN" SIZE="-1"><A NAME="an_1810">1810</A></FONT></span>&nbsp;"Ye, God amende defautes, sire," quod she.<br> <A NAME="an_1811"></A>&nbsp;"Algates, welcome be ye, by my fey!"<br> <A NAME="an_1812"></A>&nbsp;"Graunt mercy, dame, this have I founde alwey.<br> <A NAME="an_1813"></A>&nbsp;But of youre grete goodnesse, by youre leve,<br> <A NAME="an_1814"></A>&nbsp;I wolde prey yow that ye nat yow greve,<br> <A NAME="an_1815"></A>&nbsp;I wole with Thomas speke a litel throwe.<br> <A NAME="an_1816"></A>&nbsp;Thise curatz been ful necligent and slowe<br> <A NAME="an_1817"></A>&nbsp;To grope tendrely a conscience<br> <A NAME="an_1818"></A>&nbsp;In shrift; in prechyng is my diligence,<br> <A NAME="an_1819"></A>&nbsp;And studie in Petres wordes and in Poules.<br> <span class="margnote"><FONT COLOR="GREEN" SIZE="-1"><A NAME="an_1820">1820</A></FONT></span>&nbsp;I walke and fisshe Cristen mennes soules<br> <A NAME="an_1821"></A>&nbsp;To yelden Jhesu Crist his propre rente;<br> <A NAME="an_1822"></A>&nbsp;To sprede his word is set al myn entente."<br> <A NAME="an_1823"></A>&nbsp;"Now, by youre leve, o deere sire," quod she,<br> <A NAME="an_1824"></A>&nbsp;"Chideth him weel, for seinte Trinitee!<br> <A NAME="an_1825"></A>&nbsp;He is as angry as a pissemyre,<br> <A NAME="an_1826"></A>&nbsp;Though that he have al that he kan desire;<br> <A NAME="an_1827"></A>&nbsp;Though I hym wrye a-nyght and make hym warm,<br> <A NAME="an_1828"></A>&nbsp;And over hym leye my leg outher myn arm,<br> <A NAME="an_1829"></A>&nbsp;He groneth lyk oure boor, lith in oure sty.<br> <span class="margnote"><FONT COLOR="GREEN" SIZE="-1"><A NAME="an_1830">1830</A></FONT></span>&nbsp;Oother desport right noon of hym have I;<br> <A NAME="an_1831"></A>&nbsp;I may nat plese hym in no maner cas."<br> <A NAME="an_1832"></A>&nbsp;"O Thomas, je vous dy, Thomas! Thomas!<br> <A NAME="an_1833"></A>&nbsp;This maketh the feend; this moste ben amended.<br> <A NAME="an_1834"></A>&nbsp;Ire is a thyng that hye God defended,<br> <A NAME="an_1835"></A>&nbsp;And therof wol I speke a word or two."<br> <A NAME="an_1836"></A>&nbsp;"Now, maister," quod the wyf, "er that I go,<br> <A NAME="an_1837"></A>&nbsp;What wol ye dyne? I wol go theraboute."<br> <A NAME="an_1838"></A>&nbsp;"Now, dame," quod he, "now je vous dy sanz doute,<br> <A NAME="an_1839"></A>&nbsp;Have I nat of a capon but the lyvere,<br> <span class="margnote"><FONT COLOR="GREEN" SIZE="-1"><A NAME="an_1840">1840</A></FONT></span>&nbsp;And of youre softe breed nat but a shyvere,<br> <A NAME="an_1841"></A>&nbsp;And after that a rosted pigges heed --<br> <A NAME="an_1842"></A>&nbsp;But that I nolde no beest for me were deed --<br> <A NAME="an_1843"></A>&nbsp;Thanne hadde I with yow hoomly suffisaunce.<br> <A NAME="an_1844"></A>&nbsp;I am a man of litel sustenaunce;<br> <A NAME="an_1845"></A>&nbsp;My spirit hath his fostryng in the Bible.<br> <A NAME="an_1846"></A>&nbsp;The body is ay so redy and penyble<br> <A NAME="an_1847"></A>&nbsp;To wake, that my stomak is destroyed.<br> <A NAME="an_1848"></A>&nbsp;I prey yow, dame, ye be nat anoyed,<br> <A NAME="an_1849"></A>&nbsp;Though I so freendly yow my conseil shewe.<br> <span class="margnote"><FONT COLOR="GREEN" SIZE="-1"><A NAME="an_1850">1850</A></FONT></span>&nbsp;By God! I wolde nat telle it but a fewe."<br> <A NAME="an_1851"></A>&nbsp;"Now, sire," quod she, "but o word er I go.<br> <A NAME="an_1852"></A>&nbsp;My child is deed withinne thise wykes two,<br> <A NAME="an_1853"></A>&nbsp;Soone after that ye wente out of this toun."<br> <A NAME="an_1854"></A>&nbsp;"His deeth saugh I by revelacioun,"<br> <A NAME="an_1855"></A>&nbsp;Seide this frere, "at hoom in oure dortour.<br> <A NAME="an_1856"></A>&nbsp;I dar wel seyn that, er that half an hour<br> <A NAME="an_1857"></A>&nbsp;After his deeth, I saugh hym born to blisse<br> <A NAME="an_1858"></A>&nbsp;In myn avision, so God me wisse!<br> <A NAME="an_1859"></A>&nbsp;So dide oure sexteyn and oure fermerer,<br> <span class="margnote"><FONT COLOR="GREEN" SIZE="-1"><A NAME="an_1860">1860</A></FONT></span>&nbsp;That han been trewe freres fifty yeer;<br> <A NAME="an_1861"></A>&nbsp;They may now -- God be thanked of his loone! --<br> <A NAME="an_1862"></A>&nbsp;Maken hir jubilee and walke allone.<br> <A NAME="an_1863"></A>&nbsp;And up I roos, and al oure covent eke,<br> <A NAME="an_1864"></A>&nbsp;With many a teere trillyng on my cheke,<br> <A NAME="an_1865"></A>&nbsp;Withouten noyse or claterynge of belles;<br> <A NAME="an_1866"></A>&nbsp;Te Deum was oure song, and nothyng elles,<br> <A NAME="an_1867"></A>&nbsp;Save that to Crist I seyde an orison,<br> <A NAME="an_1868"></A>&nbsp;Thankynge hym of his revelacion.<br> <A NAME="an_1869"></A>&nbsp;For, sire and dame, trusteth me right weel,<br> <span class="margnote"><FONT COLOR="GREEN" SIZE="-1"><A NAME="an_1870">1870</A></FONT></span>&nbsp;Oure orisons been moore effectueel,<br> <A NAME="an_1871"></A>&nbsp;And moore we seen of Cristes secree thynges,<br> <A NAME="an_1872"></A>&nbsp;Than burel folk, although they weren kynges.<br> <A NAME="an_1873"></A>&nbsp;We lyve in poverte and in abstinence,<br> <A NAME="an_1874"></A>&nbsp;And burell folk in richesse and despence<br> <A NAME="an_1875"></A>&nbsp;Of mete and drynke, and in hir foul delit.<br> <A NAME="an_1876"></A>&nbsp;We han this worldes lust al in despit.<br> <A NAME="an_1877"></A>&nbsp;Lazar and Dives lyveden diversly,<br> <A NAME="an_1878"></A>&nbsp;And divers gerdon hadden they therby.<br> <A NAME="an_1879"></A>&nbsp;Whoso wol preye, he moot faste and be clene,<br> <span class="margnote"><FONT COLOR="GREEN" SIZE="-1"><A NAME="an_1880">1880</A></FONT></span>&nbsp;And fatte his soule, and make his body lene.<br> <A NAME="an_1881"></A>&nbsp;We fare as seith th' apostle; clooth and foode<br> <A NAME="an_1882"></A>&nbsp;Suffisen us, though they be nat ful goode.<br> <A NAME="an_1883"></A>&nbsp;The clennesse and the fastynge of us freres<br> <A NAME="an_1884"></A>&nbsp;Maketh that Crist accepteth oure preyeres.<br> <A NAME="an_1885"></A>&nbsp;"Lo, Moyses fourty dayes and fourty nyght<br> <A NAME="an_1886"></A>&nbsp;Fasted, er that the heighe God of myght<br> <A NAME="an_1887"></A>&nbsp;Spak with hym in the mountayne of Synay.<br> <A NAME="an_1888"></A>&nbsp;With empty wombe, fastynge many a day,<br> <A NAME="an_1889"></A>&nbsp;Receyved he the lawe that was writen<br> <span class="margnote"><FONT COLOR="GREEN" SIZE="-1"><A NAME="an_1890">1890</A></FONT></span>&nbsp;With Goddes fynger; and Elye, wel ye witen,<br> <A NAME="an_1891"></A>&nbsp;In mount Oreb, er he hadde any speche<br> <A NAME="an_1892"></A>&nbsp;With hye God, that is oure lyves leche,<br> <A NAME="an_1893"></A>&nbsp;He fasted longe and was in contemplaunce.<br> <A NAME="an_1894"></A>&nbsp;"Aaron, that hadde the temple in governaunce,<br> <A NAME="an_1895"></A>&nbsp;And eek the othere preestes everichon,<br> <A NAME="an_1896"></A>&nbsp;Into the temple whan they sholde gon<br> <A NAME="an_1897"></A>&nbsp;To preye for the peple and do servyse,<br> <A NAME="an_1898"></A>&nbsp;They nolden drynken in no maner wyse<br> <A NAME="an_1899"></A>&nbsp;No drynke which that myghte hem dronke make,<br> <span class="margnote"><FONT COLOR="GREEN" SIZE="-1"><A NAME="an_1900">1900</A></FONT></span>&nbsp;But there in abstinence preye and wake,<br> <A NAME="an_1901"></A>&nbsp;Lest that they deyden. Taak heede what I seye!<br> <A NAME="an_1902"></A>&nbsp;But they be sobre that for the peple preye,<br> <A NAME="an_1903"></A>&nbsp;War that -- I seye namoore, for it suffiseth.<br> <A NAME="an_1904"></A>&nbsp;"Oure Lord Jhesu, as hooly writ devyseth,<br> <A NAME="an_1905"></A>&nbsp;Yaf us ensample of fastynge and preyeres.<br> <A NAME="an_1906"></A>&nbsp;Therfore we mendynantz, we sely freres,<br> <A NAME="an_1907"></A>&nbsp;Been wedded to poverte and continence,<br> <A NAME="an_1908"></A>&nbsp;To charite, humblesse, and abstinence,<br> <A NAME="an_1909"></A>&nbsp;To persecucioun for rightwisnesse,<br> <span class="margnote"><FONT COLOR="GREEN" SIZE="-1"><A NAME="an_1910">1910</A></FONT></span>&nbsp;To wepynge, misericorde, and clennesse.<br> <A NAME="an_1911"></A>&nbsp;And therfore may ye se that oure preyeres --<br> <A NAME="an_1912"></A>&nbsp;I speke of us, we mendynantz, we freres --<br> <A NAME="an_1913"></A>&nbsp;Been to the hye God moore acceptable<br> <A NAME="an_1914"></A>&nbsp;Than youres, with youre feestes at the table.<br> <A NAME="an_1915"></A>&nbsp;Fro Paradys first, if I shal nat lye,<br> <A NAME="an_1916"></A>&nbsp;Was man out chaced for his glotonye;<br> <A NAME="an_1917"></A>&nbsp;And chaast was man in Paradys, certeyn.<br> <A NAME="an_1918"></A>&nbsp;"But herkne now, Thomas, what I shal seyn.<br> <A NAME="an_1919"></A>&nbsp;I ne have no text of it, as I suppose,<br> <span class="margnote"><FONT COLOR="GREEN" SIZE="-1"><A NAME="an_1920">1920</A></FONT></span>&nbsp;But I shal fynde it in a maner glose,<br> <A NAME="an_1921"></A>&nbsp;That specially oure sweete Lord Jhesus<br> <A NAME="an_1922"></A>&nbsp;Spak this by freres, whan he seyde thus:<br> <A NAME="an_1923"></A>&nbsp;`Blessed be they that povere in spirit been.'<br> <A NAME="an_1924"></A>&nbsp;And so forth al the gospel may ye seen,<br> <A NAME="an_1925"></A>&nbsp;Wher it be likker oure professioun,<br> <A NAME="an_1926"></A>&nbsp;Or hirs that swymmen in possessioun.<br> <A NAME="an_1927"></A>&nbsp;Fy on hire pompe and on hire glotonye!<br> <A NAME="an_1928"></A>&nbsp;And for hir lewednesse I hem diffye.<br> <A NAME="an_1929"></A>&nbsp;"Me thynketh they been lyk Jovinyan,<br> <span class="margnote"><FONT COLOR="GREEN" SIZE="-1"><A NAME="an_1930">1930</A></FONT></span>&nbsp;Fat as a whale, and walkynge as a swan,<br> <A NAME="an_1931"></A>&nbsp;Al vinolent as botel in the spence.<br> <A NAME="an_1932"></A>&nbsp;Hir preyere is of ful greet reverence,<br> <A NAME="an_1933"></A>&nbsp;Whan they for soules seye the psalm of Davit:<br> <A NAME="an_1934"></A>&nbsp;Lo, `buf!' they seye, `cor meum eructavit!'<br> <A NAME="an_1935"></A>&nbsp;Who folweth Cristes gospel and his foore,<br> <A NAME="an_1936"></A>&nbsp;But we that humble been, and chaast, and poore,<br> <A NAME="an_1937"></A>&nbsp;Werkeris of Goddes word, nat auditours?<br> <A NAME="an_1938"></A>&nbsp;Therfore, right as an hauk up at a sours<br> <A NAME="an_1939"></A>&nbsp;Up springeth into th' eir, right so prayeres<br> <span class="margnote"><FONT COLOR="GREEN" SIZE="-1"><A NAME="an_1940">1940</A></FONT></span>&nbsp;Of charitable and chaste bisy freres<br> <A NAME="an_1941"></A>&nbsp;Maken hir sours to Goddes eres two.<br> <A NAME="an_1942"></A>&nbsp;Thomas, Thomas! So moote I ryde or go,<br> <A NAME="an_1943"></A>&nbsp;And by that lord that clepid is Seint Yve,<br> <A NAME="an_1944"></A>&nbsp;Nere thou oure brother, sholdestou nat thryve.<br> <A NAME="an_1945"></A>&nbsp;In our chapitre praye we day and nyght<br> <A NAME="an_1946"></A>&nbsp;To Crist, that he thee sende heele and myght<br> <A NAME="an_1947"></A>&nbsp;Thy body for to weelden hastily."<br> <A NAME="an_1948"></A>&nbsp;"God woot," quod he, "no thyng therof feele I!<br> <A NAME="an_1949"></A>&nbsp;As help me Crist, as I in fewe yeres,<br> <span class="margnote"><FONT COLOR="GREEN" SIZE="-1"><A NAME="an_1950">1950</A></FONT></span>&nbsp;Have spent upon diverse manere freres<br> <A NAME="an_1951"></A>&nbsp;Ful many a pound; yet fare I never the bet.<br> <A NAME="an_1952"></A>&nbsp;Certeyn, my good have I almoost biset.<br> <A NAME="an_1953"></A>&nbsp;Farwel, my gold, for it is al ago!"<br> <A NAME="an_1954"></A>&nbsp;The frere answerde, "O Thomas, dostow so?<br> <A NAME="an_1955"></A>&nbsp;What nedeth yow diverse freres seche?<br> <A NAME="an_1956"></A>&nbsp;What nedeth hym that hath a parfit leche<br> <A NAME="an_1957"></A>&nbsp;To sechen othere leches in the toun?<br> <A NAME="an_1958"></A>&nbsp;Youre inconstance is youre confusioun.<br> <A NAME="an_1959"></A>&nbsp;Holde ye thanne me, or elles oure covent,<br> <span class="margnote"><FONT COLOR="GREEN" SIZE="-1"><A NAME="an_1960">1960</A></FONT></span>&nbsp;To praye for yow been insufficient?<br> <A NAME="an_1961"></A>&nbsp;Thomas, that jape nys nat worth a myte.<br> <A NAME="an_1962"></A>&nbsp;Youre maladye is for we han to lyte.<br> <A NAME="an_1963"></A>&nbsp;A, yif that covent half a quarter otes!<br> <A NAME="an_1964"></A>&nbsp;A, yif that covent foure and twenty grotes!<br> <A NAME="an_1965"></A>&nbsp;A, yif that frere a peny, and lat hym go!<br> <A NAME="an_1966"></A>&nbsp;Nay, nay, Thomas, it may no thyng be so!<br> <A NAME="an_1967"></A>&nbsp;What is a ferthyng worth parted in twelve?<br> <A NAME="an_1968"></A>&nbsp;Lo, ech thyng that is oned in himselve<br> <A NAME="an_1969"></A>&nbsp;Is moore strong than whan it is toscatered.<br> <span class="margnote"><FONT COLOR="GREEN" SIZE="-1"><A NAME="an_1970">1970</A></FONT></span>&nbsp;Thomas, of me thou shalt nat been yflatered;<br> <A NAME="an_1971"></A>&nbsp;Thou woldest han oure labour al for noght.<br> <A NAME="an_1972"></A>&nbsp;The hye God, that al this world hath wroght,<br> <A NAME="an_1973"></A>&nbsp;Seith that the werkman worthy is his hyre.<br> <A NAME="an_1974"></A>&nbsp;Thomas, noght of youre tresor I desire<br> <A NAME="an_1975"></A>&nbsp;As for myself, but that al oure covent<br> <A NAME="an_1976"></A>&nbsp;To preye for yow is ay so diligent,<br> <A NAME="an_1977"></A>&nbsp;And for to buylden Cristes owene chirche.<br> <A NAME="an_1978"></A>&nbsp;Thomas, if ye wol lernen for to wirche,<br> <A NAME="an_1979"></A>&nbsp;Of buyldynge up of chirches may ye fynde<br> <span class="margnote"><FONT COLOR="GREEN" SIZE="-1"><A NAME="an_1980">1980</A></FONT></span>&nbsp;If it be good in Thomas lyf of Inde.<br> <A NAME="an_1981"></A>&nbsp;Ye lye heere ful of anger and of ire,<br> <A NAME="an_1982"></A>&nbsp;With which the devel set youre herte afyre,<br> <A NAME="an_1983"></A>&nbsp;And chiden heere the sely innocent,<br> <A NAME="an_1984"></A>&nbsp;Youre wyf, that is so meke and pacient.<br> <A NAME="an_1985"></A>&nbsp;And therfore, Thomas, trowe me if thee leste,<br> <A NAME="an_1986"></A>&nbsp;Ne stryve nat with thy wyf, as for thy beste;<br> <A NAME="an_1987"></A>&nbsp;And ber this word awey now, by thy feith;<br> <A NAME="an_1988"></A>&nbsp;Touchynge swich thyng, lo, what the wise seith:<br> <A NAME="an_1989"></A>&nbsp;`Withinne thyn hous ne be thou no leon;<br> <span class="margnote"><FONT COLOR="GREEN" SIZE="-1"><A NAME="an_1990">1990</A></FONT></span>&nbsp;To thy subgitz do noon oppression,<br> <A NAME="an_1991"></A>&nbsp;Ne make thyne aqueyntances nat to flee.'<br> <A NAME="an_1992"></A>&nbsp;And, Thomas, yet eft-soones I charge thee,<br> <A NAME="an_1993"></A>&nbsp;Be war from Ire that in thy bosom slepeth;<br> <A NAME="an_1994"></A>&nbsp;War fro the serpent that so slily crepeth<br> <A NAME="an_1995"></A>&nbsp;Under the gras and styngeth subtilly.<br> <A NAME="an_1996"></A>&nbsp;Be war, my sone, and herkne paciently<br> <A NAME="an_1997"></A>&nbsp;That twenty thousand men han lost hir lyves<br> <A NAME="an_1998"></A>&nbsp;For stryvyng with hir lemmans and hir wyves.<br> <A NAME="an_1999"></A>&nbsp;Now sith ye han so hooly meke a wyf,<br> <span class="margnote"><FONT COLOR="GREEN" SIZE="-1"><A NAME="an_2000">2000</A></FONT></span>&nbsp;What nedeth yow, Thomas, to maken stryf?<br> <A NAME="an_2001"></A>&nbsp;Ther nys, ywys, no serpent so cruel,<br> <A NAME="an_2002"></A>&nbsp;Whan man tret on his tayl, ne half so fel,<br> <A NAME="an_2003"></A>&nbsp;As womman is, whan she hath caught an ire;<br> <A NAME="an_2004"></A>&nbsp;Vengeance is thanne al that they desire.<br> <A NAME="an_2005"></A>&nbsp;Ire is a synne, oon of the grete of sevene,<br> <A NAME="an_2006"></A>&nbsp;Abhomynable unto the God of hevene;<br> <A NAME="an_2007"></A>&nbsp;And to hymself it is destruccion.<br> <A NAME="an_2008"></A>&nbsp;This every lewed viker or person<br> <A NAME="an_2009"></A>&nbsp;Kan seye, how ire engendreth homycide.<br> <span class="margnote"><FONT COLOR="GREEN" SIZE="-1"><A NAME="an_2010">2010</A></FONT></span>&nbsp;Ire is, in sooth, executour of pryde.<br> <A NAME="an_2011"></A>&nbsp;I koude of ire seye so muche sorwe,<br> <A NAME="an_2012"></A>&nbsp;My tale sholde laste til to-morwe.<br> <A NAME="an_2013"></A>&nbsp;And therfore preye I God bothe day and nyght<br> <A NAME="an_2014"></A>&nbsp;An irous man, God sende hym litel myght!<br> <A NAME="an_2015"></A>&nbsp;It is greet harm and certes greet pitee<br> <A NAME="an_2016"></A>&nbsp;To sette an irous man in heigh degree.<br> <A NAME="an_2017"></A>&nbsp;"Whilom ther was an irous potestat,<br> <A NAME="an_2018"></A>&nbsp;As seith Senek, that, durynge his estaat,<br> <A NAME="an_2019"></A>&nbsp;Upon a day out ryden knyghtes two,<br> <span class="margnote"><FONT COLOR="GREEN" SIZE="-1"><A NAME="an_2020">2020</A></FONT></span>&nbsp;And as Fortune wolde that it were so,<br> <A NAME="an_2021"></A>&nbsp;That oon of hem cam hoom, that oother noght.<br> <A NAME="an_2022"></A>&nbsp;Anon the knyght bifore the juge is broght,<br> <A NAME="an_2023"></A>&nbsp;That seyde thus, `Thou hast thy felawe slayn,<br> <A NAME="an_2024"></A>&nbsp;For which I deme thee to the deeth, certayn.'<br> <A NAME="an_2025"></A>&nbsp;And to another knyght comanded he,<br> <A NAME="an_2026"></A>&nbsp;`Go lede hym to the deeth, I charge thee.'<br> <A NAME="an_2027"></A>&nbsp;And happed, as they wente by the weye<br> <A NAME="an_2028"></A>&nbsp;Toward the place ther he sholde deye,<br> <A NAME="an_2029"></A>&nbsp;The knyght cam which men wenden had be deed.<br> <span class="margnote"><FONT COLOR="GREEN" SIZE="-1"><A NAME="an_2030">2030</A></FONT></span>&nbsp;Thanne thoughte they it were the beste reed<br> <A NAME="an_2031"></A>&nbsp;To lede hem bothe to the juge agayn.<br> <A NAME="an_2032"></A>&nbsp;They seiden, `Lord, the knyght ne hath nat slayn<br> <A NAME="an_2033"></A>&nbsp;His felawe; heere he standeth hool alyve.'<br> <A NAME="an_2034"></A>&nbsp;`Ye shul be deed,' quod he, `so moot I thryve!<br> <A NAME="an_2035"></A>&nbsp;That is to seyn, bothe oon, and two, and thre!'<br> <A NAME="an_2036"></A>&nbsp;And to the firste knyght right thus spak he,<br> <A NAME="an_2037"></A>&nbsp;`I dampned thee; thou most algate be deed.<br> <A NAME="an_2038"></A>&nbsp;And thou also most nedes lese thyn heed,<br> <A NAME="an_2039"></A>&nbsp;For thou art cause why thy felawe deyth.'<br> <span class="margnote"><FONT COLOR="GREEN" SIZE="-1"><A NAME="an_2040">2040</A></FONT></span>&nbsp;And to the thridde knyght right thus he seith,<br> <A NAME="an_2041"></A>&nbsp;`Thou hast nat doon that I comanded thee.'<br> <A NAME="an_2042"></A>&nbsp;And thus he dide doon sleen hem alle thre.<br> <A NAME="an_2043"></A>&nbsp;"Irous Cambises was eek dronkelewe,<br> <A NAME="an_2044"></A>&nbsp;And ay delited hym to been a shrewe.<br> <A NAME="an_2045"></A>&nbsp;And so bifel, a lord of his meynee<br> <A NAME="an_2046"></A>&nbsp;That loved vertuous moralitee<br> <A NAME="an_2047"></A>&nbsp;Seyde on a day bitwix hem two right thus:<br> <A NAME="an_2048"></A>&nbsp;"`A lord is lost, if he be vicius;<br> <A NAME="an_2049"></A>&nbsp;And dronkenesse is eek a foul record<br> <span class="margnote"><FONT COLOR="GREEN" SIZE="-1"><A NAME="an_2050">2050</A></FONT></span>&nbsp;Of any man, and namely in a lord.<br> <A NAME="an_2051"></A>&nbsp;Ther is ful many an eye and many an ere<br> <A NAME="an_2052"></A>&nbsp;Awaityng on a lord, and he noot where.<br> <A NAME="an_2053"></A>&nbsp;For Goddes love, drynk moore attemprely!<br> <A NAME="an_2054"></A>&nbsp;Wyn maketh man to lesen wrecchedly<br> <A NAME="an_2055"></A>&nbsp;His mynde and eek his lymes everichon.'<br> <A NAME="an_2056"></A>&nbsp;"`The revers shaltou se,' quod he, `anon,<br> <A NAME="an_2057"></A>&nbsp;And preve it by thyn owene experience,<br> <A NAME="an_2058"></A>&nbsp;That wyn ne dooth to folk no swich offence.<br> <A NAME="an_2059"></A>&nbsp;Ther is no wyn bireveth me my myght<br> <span class="margnote"><FONT COLOR="GREEN" SIZE="-1"><A NAME="an_2060">2060</A></FONT></span>&nbsp;Of hand ne foot, ne of myne eyen sight.'<br> <A NAME="an_2061"></A>&nbsp;And for despit he drank ful muchel moore,<br> <A NAME="an_2062"></A>&nbsp;An hondred part, than he hadde don bifoore;<br> <A NAME="an_2063"></A>&nbsp;And right anon this irous, cursed wrecche<br> <A NAME="an_2064"></A>&nbsp;Leet this knyghtes sone bifore hym fecche,<br> <A NAME="an_2065"></A>&nbsp;Comandynge hym he sholde bifore hym stonde.<br> <A NAME="an_2066"></A>&nbsp;And sodeynly he took his bowe in honde,<br> <A NAME="an_2067"></A>&nbsp;And up the streng he pulled to his ere,<br> <A NAME="an_2068"></A>&nbsp;And with an arwe he slow the child right there.<br> <A NAME="an_2069"></A>&nbsp;`Now wheither have I a siker hand or noon?'<br> <span class="margnote"><FONT COLOR="GREEN" SIZE="-1"><A NAME="an_2070">2070</A></FONT></span>&nbsp;Quod he; `Is al my myght and mynde agon?<br> <A NAME="an_2071"></A>&nbsp;Hath wyn bireved me myn eyen sight?'<br> <A NAME="an_2072"></A>&nbsp;What sholde I telle th' answere of the knyght?<br> <A NAME="an_2073"></A>&nbsp;His sone was slayn; ther is namoore to seye.<br> <A NAME="an_2074"></A>&nbsp;Beth war, therfore, with lordes how ye pleye.<br> <A NAME="an_2075"></A>&nbsp;Syngeth Placebo and `I shal, if I kan,'<br> <A NAME="an_2076"></A>&nbsp;But if it be unto a povre man.<br> <A NAME="an_2077"></A>&nbsp;To a povre man men sholde his vices telle,<br> <A NAME="an_2078"></A>&nbsp;But nat to a lord, thogh he sholde go to helle.<br> <A NAME="an_2079"></A>&nbsp;"Lo irous Cirus, thilke Percien,<br> <span class="margnote"><FONT COLOR="GREEN" SIZE="-1"><A NAME="an_2080">2080</A></FONT></span>&nbsp;How he destroyed the ryver of Gysen,<br> <A NAME="an_2081"></A>&nbsp;For that an hors of his was dreynt therinne,<br> <A NAME="an_2082"></A>&nbsp;Whan that he wente Babiloigne to wynne.<br> <A NAME="an_2083"></A>&nbsp;He made that the ryver was so smal<br> <A NAME="an_2084"></A>&nbsp;That wommen myghte wade it over al.<br> <A NAME="an_2085"></A>&nbsp;Lo, what seyde he that so wel teche kan?<br> <A NAME="an_2086"></A>&nbsp;`Ne be no felawe to an irous man,<br> <A NAME="an_2087"></A>&nbsp;Ne with no wood man walke by the weye,<br> <A NAME="an_2088"></A>&nbsp;Lest thee repente;' I wol no ferther seye.<br> <A NAME="an_2089"></A>&nbsp;"Now, Thomas, leeve brother, lef thyn ire;<br> <span class="margnote"><FONT COLOR="GREEN" SIZE="-1"><A NAME="an_2090">2090</A></FONT></span>&nbsp;Thou shalt me fynde as just as is a squyre.<br> <A NAME="an_2091"></A>&nbsp;Hoold nat the develes knyf ay at thyn herte --<br> <A NAME="an_2092"></A>&nbsp;Thyn angre dooth thee al to soore smerte --<br> <A NAME="an_2093"></A>&nbsp;But shewe to me al thy confessioun."<br> <A NAME="an_2094"></A>&nbsp;"Nay," quod the sike man, "by Seint Symoun!<br> <A NAME="an_2095"></A>&nbsp;I have be shryven this day at my curat.<br> <A NAME="an_2096"></A>&nbsp;I have hym toold hoolly al myn estat;<br> <A NAME="an_2097"></A>&nbsp;Nedeth namoore to speken of it," seith he,<br> <A NAME="an_2098"></A>&nbsp;"But if me list, of myn humylitee."<br> <A NAME="an_2099"></A>&nbsp;"Yif me thanne of thy gold, to make oure cloystre,"<br> <span class="margnote"><FONT COLOR="GREEN" SIZE="-1"><A NAME="an_2100">2100</A></FONT></span>&nbsp;Quod he, "for many a muscle and many an oystre,<br> <A NAME="an_2101"></A>&nbsp;Whan othere men han ben ful wel at eyse,<br> <A NAME="an_2102"></A>&nbsp;Hath been oure foode, our cloystre for to reyse.<br> <A NAME="an_2103"></A>&nbsp;And yet, God woot, unnethe the fundement<br> <A NAME="an_2104"></A>&nbsp;Parfourned is, ne of our pavement<br> <A NAME="an_2105"></A>&nbsp;Nys nat a tyle yet withinne oure wones.<br> <A NAME="an_2106"></A>&nbsp;By God, we owen fourty pound for stones.<br> <A NAME="an_2107"></A>&nbsp;"Now help, Thomas, for hym that harwed helle!<br> <A NAME="an_2108"></A>&nbsp;For elles moste we oure bookes selle.<br> <A NAME="an_2109"></A>&nbsp;And if yow lakke oure predicacioun,<br> <span class="margnote"><FONT COLOR="GREEN" SIZE="-1"><A NAME="an_2110">2110</A></FONT></span>&nbsp;Thanne goth the world al to destruccioun.<br> <A NAME="an_2111"></A>&nbsp;For whoso wolde us fro this world bireve,<br> <A NAME="an_2112"></A>&nbsp;So God me save, Thomas, by youre leve,<br> <A NAME="an_2113"></A>&nbsp;He wolde bireve out of this world the sonne.<br> <A NAME="an_2114"></A>&nbsp;For who kan teche and werchen as we konne?<br> <A NAME="an_2115"></A>&nbsp;And that is nat of litel tyme," quod he,<br> <A NAME="an_2116"></A>&nbsp;"But syn Elye was, or Elise,<br> <A NAME="an_2117"></A>&nbsp;Han freres been -- that fynde I of record --<br> <A NAME="an_2118"></A>&nbsp;In charitee, ythanked be oure Lord!<br> <A NAME="an_2119"></A>&nbsp;Now Thomas, help, for seinte charitee!"<br> <span class="margnote"><FONT COLOR="GREEN" SIZE="-1"><A NAME="an_2120">2120</A></FONT></span>&nbsp;And doun anon he sette hym on his knee.<br> <A NAME="an_2121"></A>&nbsp;This sike man wax wel ny wood for ire;<br> <A NAME="an_2122"></A>&nbsp;He wolde that the frere had been on-fire<br> <A NAME="an_2123"></A>&nbsp;With his false dissymulacioun.<br> <A NAME="an_2124"></A>&nbsp;"Swich thyng as is in my possessioun,"<br> <A NAME="an_2125"></A>&nbsp;Quod he, "that may I yeve, and noon oother.<br> <A NAME="an_2126"></A>&nbsp;Ye sey me thus, how that I am youre brother?"<br> <A NAME="an_2127"></A>&nbsp;"Ye, certes," quod the frere, "trusteth weel.<br> <A NAME="an_2128"></A>&nbsp;I took oure dame oure lettre with oure seel."<br> <A NAME="an_2129"></A>&nbsp;"Now wel," quod he, "and somwhat shal I yive<br> <span class="margnote"><FONT COLOR="GREEN" SIZE="-1"><A NAME="an_2130">2130</A></FONT></span>&nbsp;Unto youre hooly covent whil I lyve;<br> <A NAME="an_2131"></A>&nbsp;And in thyn hand thou shalt it have anon,<br> <A NAME="an_2132"></A>&nbsp;On this condicion, and oother noon,<br> <A NAME="an_2133"></A>&nbsp;That thou departe it so, my deere brother,<br> <A NAME="an_2134"></A>&nbsp;That every frere have also muche as oother.<br> <A NAME="an_2135"></A>&nbsp;This shaltou swere on thy professioun,<br> <A NAME="an_2136"></A>&nbsp;Withouten fraude or cavillacioun."<br> <A NAME="an_2137"></A>&nbsp;"I swere it," quod this frere, "by my feith!"<br> <A NAME="an_2138"></A>&nbsp;And therwithal his hand in his he leith,<br> <A NAME="an_2139"></A>&nbsp;"Lo, heer my feith; in me shal be no lak."<br> <span class="margnote"><FONT COLOR="GREEN" SIZE="-1"><A NAME="an_2140">2140</A></FONT></span>&nbsp;"Now thanne, put in thyn hand doun by my bak,"<br> <A NAME="an_2141"></A>&nbsp;Seyde this man, "and grope wel bihynde.<br> <A NAME="an_2142"></A>&nbsp;Bynethe my buttok there shaltow fynde<br> <A NAME="an_2143"></A>&nbsp;A thyng that I have hyd in pryvetee."<br> <A NAME="an_2144"></A>&nbsp;"A!" thoghte this frere, "That shal go with me!"<br> <A NAME="an_2145"></A>&nbsp;And doun his hand he launcheth to the clifte<br> <A NAME="an_2146"></A>&nbsp;In hope for to fynde there a yifte.<br> <A NAME="an_2147"></A>&nbsp;And whan this sike man felte this frere<br> <A NAME="an_2148"></A>&nbsp;Aboute his tuwel grope there and heere,<br> <A NAME="an_2149"></A>&nbsp;Amydde his hand he leet the frere a fart;<br> <span class="margnote"><FONT COLOR="GREEN" SIZE="-1"><A NAME="an_2150">2150</A></FONT></span>&nbsp;Ther nys no capul, drawynge in a cart,<br> <A NAME="an_2151"></A>&nbsp;That myghte have lete a fart of swich a soun.<br> <A NAME="an_2152"></A>&nbsp;The frere up stirte as dooth a wood leoun --<br> <A NAME="an_2153"></A>&nbsp;"A, false cherl," quod he, "for Goddes bones!<br> <A NAME="an_2154"></A>&nbsp;This hastow for despit doon for the nones.<br> <A NAME="an_2155"></A>&nbsp;Thou shalt abye this fart, if that I may!"<br> <A NAME="an_2156"></A>&nbsp;His meynee, whiche that herden this affray,<br> <A NAME="an_2157"></A>&nbsp;Cam lepynge in and chaced out the frere;<br> <A NAME="an_2158"></A>&nbsp;And forth he gooth, with a ful angry cheere,<br> <A NAME="an_2159"></A>&nbsp;And fette his felawe, ther as lay his stoor.<br> <span class="margnote"><FONT COLOR="GREEN" SIZE="-1"><A NAME="an_2160">2160</A></FONT></span>&nbsp;He looked as it were a wilde boor;<br> <A NAME="an_2161"></A>&nbsp;He grynte with his teeth, so was he wrooth.<br> <A NAME="an_2162"></A>&nbsp;A sturdy paas doun to the court he gooth,<br> <A NAME="an_2163"></A>&nbsp;Wher as ther woned a man of greet honour,<br> <A NAME="an_2164"></A>&nbsp;To whom that he was alwey confessour.<br> <A NAME="an_2165"></A>&nbsp;This worthy man was lord of that village.<br> <A NAME="an_2166"></A>&nbsp;This frere cam as he were in a rage,<br> <A NAME="an_2167"></A>&nbsp;Where as this lord sat etyng at his bord;<br> <A NAME="an_2168"></A>&nbsp;Unnethes myghte the frere speke a word,<br> <A NAME="an_2169"></A>&nbsp;Til atte laste he seyde, "God yow see!"<br> <span class="margnote"><FONT COLOR="GREEN" SIZE="-1"><A NAME="an_2170">2170</A></FONT></span>&nbsp;This lord gan looke, and seide, "Benedicitee!<br> <A NAME="an_2171"></A>&nbsp;What, frere John, what maner world is this?<br> <A NAME="an_2172"></A>&nbsp;I se wel that som thyng ther is amys;<br> <A NAME="an_2173"></A>&nbsp;Ye looken as the wode were ful of thevys.<br> <A NAME="an_2174"></A>&nbsp;Sit doun anon, and tel me what youre grief is,<br> <A NAME="an_2175"></A>&nbsp;And it shal been amended, if I may."<br> <A NAME="an_2176"></A>&nbsp;"I have," quod he, "had a despit this day,<br> <A NAME="an_2177"></A>&nbsp;God yelde yow, adoun in youre village,<br> <A NAME="an_2178"></A>&nbsp;That in this world is noon so povre a page<br> <A NAME="an_2179"></A>&nbsp;That he nolde have abhomynacioun<br> <span class="margnote"><FONT COLOR="GREEN" SIZE="-1"><A NAME="an_2180">2180</A></FONT></span>&nbsp;Of that I have receyved in youre toun.<br> <A NAME="an_2181"></A>&nbsp;And yet ne greveth me nothyng so soore,<br> <A NAME="an_2182"></A>&nbsp;As that this olde cherl with lokkes hoore<br> <A NAME="an_2183"></A>&nbsp;Blasphemed hath oure hooly covent eke."<br> <A NAME="an_2184"></A>&nbsp;"Now, maister," quod this lord, "I yow biseke --"<br> <A NAME="an_2185"></A>&nbsp;"No maister, sire," quod he, "but servitour,<br> <A NAME="an_2186"></A>&nbsp;Thogh I have had in scole that honour.<br> <A NAME="an_2187"></A>&nbsp;God liketh nat that `Raby' men us calle,<br> <A NAME="an_2188"></A>&nbsp;Neither in market ne in youre large halle."<br> <A NAME="an_2189"></A>&nbsp;"No fors," quod he, "but tel me al youre grief."<br> <span class="margnote"><FONT COLOR="GREEN" SIZE="-1"><A NAME="an_2190">2190</A></FONT></span>&nbsp;"Sire," quod this frere, "an odious meschief<br> <A NAME="an_2191"></A>&nbsp;This day bityd is to myn ordre and me,<br> <A NAME="an_2192"></A>&nbsp;And so, per consequens, to ech degree<br> <A NAME="an_2193"></A>&nbsp;Of hooly chirche -- God amende it soone!"<br> <A NAME="an_2194"></A>&nbsp;"Sire," quod the lord, "ye woot what is to doone.<br> <A NAME="an_2195"></A>&nbsp;Distempre yow noght; ye be my confessour;<br> <A NAME="an_2196"></A>&nbsp;Ye been the salt of the erthe and the savour.<br> <A NAME="an_2197"></A>&nbsp;For Goddes love, youre pacience ye holde!<br> <A NAME="an_2198"></A>&nbsp;Tel me youre grief." And he anon hym tolde,<br> <A NAME="an_2199"></A>&nbsp;As ye han herd biforn -- ye woot wel what.<br> <span class="margnote"><FONT COLOR="GREEN" SIZE="-1"><A NAME="an_2200">2200</A></FONT></span>&nbsp;The lady of the hous ay stille sat<br> <A NAME="an_2201"></A>&nbsp;Til she had herd what the frere sayde.<br> <A NAME="an_2202"></A>&nbsp;"Ey, Goddes mooder," quod she, "Blisful mayde!<br> <A NAME="an_2203"></A>&nbsp;Is ther oght elles? Telle me feithfully."<br> <A NAME="an_2204"></A>&nbsp;"Madame," quod he, "how thynke ye herby?"<br> <A NAME="an_2205"></A>&nbsp;"How that me thynketh?" quod she. "So God me speede,<br> <A NAME="an_2206"></A>&nbsp;I seye a cherl hath doon a cherles dede.<br> <A NAME="an_2207"></A>&nbsp;What shold I seye? God lat hym nevere thee!<br> <A NAME="an_2208"></A>&nbsp;His sike heed is ful of vanytee;<br> <A NAME="an_2209"></A>&nbsp;I holde hym in a manere frenesye."<br> <span class="margnote"><FONT COLOR="GREEN" SIZE="-1"><A NAME="an_2210">2210</A></FONT></span>&nbsp;"Madame," quod he, "by God, I shal nat lye,<br> <A NAME="an_2211"></A>&nbsp;But I on oother wyse may be wreke,<br> <A NAME="an_2212"></A>&nbsp;I shal disclaundre hym over al ther I speke,<br> <A NAME="an_2213"></A>&nbsp;This false blasphemour that charged me<br> <A NAME="an_2214"></A>&nbsp;To parte that wol nat departed be<br> <A NAME="an_2215"></A>&nbsp;To every man yliche, with meschaunce!"<br> <A NAME="an_2216"></A>&nbsp;The lord sat stille as he were in a traunce,<br> <A NAME="an_2217"></A>&nbsp;And in his herte he rolled up and doun,<br> <A NAME="an_2218"></A>&nbsp;"How hadde this cherl ymaginacioun<br> <A NAME="an_2219"></A>&nbsp;To shewe swich a probleme to the frere?<br> <span class="margnote"><FONT COLOR="GREEN" SIZE="-1"><A NAME="an_2220">2220</A></FONT></span>&nbsp;Nevere erst er now herde I of swich mateere.<br> <A NAME="an_2221"></A>&nbsp;I trowe the devel putte it in his mynde.<br> <A NAME="an_2222"></A>&nbsp;In ars-metrike shal ther no man fynde,<br> <A NAME="an_2223"></A>&nbsp;Biforn this day, of swich a question.<br> <A NAME="an_2224"></A>&nbsp;Who sholde make a demonstracion<br> <A NAME="an_2225"></A>&nbsp;That every man sholde have yliche his part<br> <A NAME="an_2226"></A>&nbsp;As of the soun or savour of a fart?<br> <A NAME="an_2227"></A>&nbsp;O nyce, proude cherl, I shrewe his face!<br> <A NAME="an_2228"></A>&nbsp;Lo, sires," quod the lord, "with harde grace!<br> <A NAME="an_2229"></A>&nbsp;Who evere herde of swich a thyng er now?<br> <span class="margnote"><FONT COLOR="GREEN" SIZE="-1"><A NAME="an_2230">2230</A></FONT></span>&nbsp;To every man ylike? Tel me how.<br> <A NAME="an_2231"></A>&nbsp;It is an inpossible; it may nat be.<br> <A NAME="an_2232"></A>&nbsp;Ey, nyce cherl, God lete him nevere thee!<br> <A NAME="an_2233"></A>&nbsp;The rumblynge of a fart, and every soun,<br> <A NAME="an_2234"></A>&nbsp;Nis but of eir reverberacioun,<br> <A NAME="an_2235"></A>&nbsp;And evere it wasteth litel and litel awey.<br> <A NAME="an_2236"></A>&nbsp;Ther is no man kan deemen, by my fey,<br> <A NAME="an_2237"></A>&nbsp;If that it were departed equally.<br> <A NAME="an_2238"></A>&nbsp;What, lo, my cherl, lo, yet how shrewedly<br> <A NAME="an_2239"></A>&nbsp;Unto my confessour to-day he spak!<br> <span class="margnote"><FONT COLOR="GREEN" SIZE="-1"><A NAME="an_2240">2240</A></FONT></span>&nbsp;I holde hym certeyn a demonyak!<br> <A NAME="an_2241"></A>&nbsp;Now ete youre mete, and lat the cherl go pleye;<br> <A NAME="an_2242"></A>&nbsp;Lat hym go honge hymself a devel weye!"<br> <A NAME="an_2243"></A>&nbsp;Now stood the lordes squier at the bord,<br> <A NAME="an_2244"></A>&nbsp;That karf his mete, and herde word by word<br> <A NAME="an_2245"></A>&nbsp;Of alle thynges whiche I have yow sayd.<br> <A NAME="an_2246"></A>&nbsp;"My lord," quod he, "be ye nat yvele apayd,<br> <A NAME="an_2247"></A>&nbsp;I koude telle, for a gowne-clooth,<br> <A NAME="an_2248"></A>&nbsp;To yow, sire frere, so ye be nat wrooth,<br> <A NAME="an_2249"></A>&nbsp;How that this fart sholde evene deled be<br> <span class="margnote"><FONT COLOR="GREEN" SIZE="-1"><A NAME="an_2250">2250</A></FONT></span>&nbsp;Among youre covent, if it lyked me."<br> <A NAME="an_2251"></A>&nbsp;"Tel," quod the lord, "and thou shalt have anon<br> <A NAME="an_2252"></A>&nbsp;A gowne-clooth, by God and by Seint John!"<br> <A NAME="an_2253"></A>&nbsp;"My lord," quod he, "whan that the weder is fair,<br> <A NAME="an_2254"></A>&nbsp;Withouten wynd or perturbynge of air,<br> <A NAME="an_2255"></A>&nbsp;Lat brynge a cartwheel heere into this halle;<br> <A NAME="an_2256"></A>&nbsp;But looke that it have his spokes alle --<br> <A NAME="an_2257"></A>&nbsp;Twelve spokes hath a cartwheel comunly.<br> <A NAME="an_2258"></A>&nbsp;And bryng me thanne twelve freres. Woot ye why?<br> <A NAME="an_2259"></A>&nbsp;For thrittene is a covent, as I gesse.<br> <span class="margnote"><FONT COLOR="GREEN" SIZE="-1"><A NAME="an_2260">2260</A></FONT></span>&nbsp;Youre confessour heere, for his worthynesse,<br> <A NAME="an_2261"></A>&nbsp;Shal parfourne up the nombre of his covent.<br> <A NAME="an_2262"></A>&nbsp;Thanne shal they knele doun, by oon assent,<br> <A NAME="an_2263"></A>&nbsp;And to every spokes ende, in this manere,<br> <A NAME="an_2264"></A>&nbsp;Ful sadly leye his nose shal a frere.<br> <A NAME="an_2265"></A>&nbsp;Youre noble confessour -- there God hym save! --<br> <A NAME="an_2266"></A>&nbsp;Shal holde his nose upright under the nave.<br> <A NAME="an_2267"></A>&nbsp;Thanne shal this cherl, with bely stif and toght<br> <A NAME="an_2268"></A>&nbsp;As any tabour, hyder been ybroght;<br> <A NAME="an_2269"></A>&nbsp;And sette hym on the wheel right of this cart,<br> <span class="margnote"><FONT COLOR="GREEN" SIZE="-1"><A NAME="an_2270">2270</A></FONT></span>&nbsp;Upon the nave, and make hym lete a fart.<br> <A NAME="an_2271"></A>&nbsp;And ye shul seen, up peril of my lyf,<br> <A NAME="an_2272"></A>&nbsp;By preeve which that is demonstratif,<br> <A NAME="an_2273"></A>&nbsp;That equally the soun of it wol wende,<br> <A NAME="an_2274"></A>&nbsp;And eke the stynk, unto the spokes ende,<br> <A NAME="an_2275"></A>&nbsp;Save that this worthy man, youre confessour,<br> <A NAME="an_2276"></A>&nbsp;By cause he is a man of greet honour,<br> <A NAME="an_2277"></A>&nbsp;Shal have the firste fruyt, as resoun is.<br> <A NAME="an_2278"></A>&nbsp;The noble usage of freres yet is this,<br> <A NAME="an_2279"></A>&nbsp;The worthy men of hem shul first be served;<br> <span class="margnote"><FONT COLOR="GREEN" SIZE="-1"><A NAME="an_2280">2280</A></FONT></span>&nbsp;And certeinly he hath it weel disserved.<br> <A NAME="an_2281"></A>&nbsp;He hath to-day taught us so muche good<br> <A NAME="an_2282"></A>&nbsp;With prechyng in the pulpit ther he stood,<br> <A NAME="an_2283"></A>&nbsp;That I may vouche sauf, I sey for me,<br> <A NAME="an_2284"></A>&nbsp;He hadde the firste smel of fartes thre;<br> <A NAME="an_2285"></A>&nbsp;And so wolde al his covent hardily,<br> <A NAME="an_2286"></A>&nbsp;He bereth hym so faire and hoolily."<br> <A NAME="an_2287"></A>&nbsp;The lord, the lady, and ech man, save the frere,<br> <A NAME="an_2288"></A>&nbsp;Seyde that Jankyn spak, in this matere,<br> <A NAME="an_2289"></A>&nbsp;As wel as Euclide [dide] or Ptholomee.<br> <span class="margnote"><FONT COLOR="GREEN" SIZE="-1"><A NAME="an_2290">2290</A></FONT></span>&nbsp;Touchynge the cherl, they seyde, subtiltee<br> <A NAME="an_2291"></A>&nbsp;And heigh wit made hym speken as he spak;<br> <A NAME="an_2292"></A>&nbsp;He nys no fool, ne no demonyak.<br> <A NAME="an_2293"></A>&nbsp;And Jankyn hath ywonne a newe gowne --<br> <A NAME="an_2294"></A>&nbsp;My tale is doon; we been almoost at towne.<br>  
<p><HR>
<CENTER>
<A HREF="mect17">Next: The Clerk's Prologue</A></CENTER>
</BODY>
</HTML>
