<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Nun's Priest's Prologue</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect36.htm">Previous</A>&nbsp;
<A HREF="mect38.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Nun's Priest's Prologue</h3> <A NAME="an_2767"></A>&nbsp;"Hoo!" quod the Knyght, "good sire, namoore of this!<br> <A NAME="an_2768"></A>&nbsp;That ye han seyd is right ynough, ywis,<br> <A NAME="an_2769"></A>&nbsp;And muchel moore; for litel hevynesse<br> <span class="margnote"><FONT COLOR="GREEN" SIZE="-1"><A NAME="an_2770">2770</A></FONT></span>&nbsp;Is right ynough to muche folk, I gesse.<br> <A NAME="an_2771"></A>&nbsp;I seye for me, it is a greet disese,<br> <A NAME="an_2772"></A>&nbsp;Whereas men han been in greet welthe and ese,<br> <A NAME="an_2773"></A>&nbsp;To heeren of hire sodeyn fal, allas!<br> <A NAME="an_2774"></A>&nbsp;And the contrarie is joye and greet solas,<br> <A NAME="an_2775"></A>&nbsp;As whan a man hath been in povre estaat,<br> <A NAME="an_2776"></A>&nbsp;And clymbeth up and wexeth fortunat,<br> <A NAME="an_2777"></A>&nbsp;And there abideth in prosperitee.<br> <A NAME="an_2778"></A>&nbsp;Swich thyng is gladsom, as it thynketh me,<br> <A NAME="an_2779"></A>&nbsp;And of swich thyng were goodly for to telle."<br> <span class="margnote"><FONT COLOR="GREEN" SIZE="-1"><A NAME="an_2780">2780</A></FONT></span>&nbsp;"Ye," quod oure Hooste, "by Seint Poules belle!<br> <A NAME="an_2781"></A>&nbsp;Ye seye right sooth; this Monk he clappeth lowde.<br> <A NAME="an_2782"></A>&nbsp;He spak how Fortune covered with a clowde<br> <A NAME="an_2783"></A>&nbsp;I noot nevere what; and als of a tragedie<br> <A NAME="an_2784"></A>&nbsp;Right now ye herde, and pardee, no remedie<br> <A NAME="an_2785"></A>&nbsp;It is for to biwaille ne compleyne<br> <A NAME="an_2786"></A>&nbsp;That that is doon, and als it is a peyne,<br> <A NAME="an_2787"></A>&nbsp;As ye han seyd, to heere of hevynesse.<br> <A NAME="an_2788"></A>&nbsp;"Sire Monk, namoore of this, so God yow blesse!<br> <A NAME="an_2789"></A>&nbsp;Youre tale anoyeth al this compaignye.<br> <span class="margnote"><FONT COLOR="GREEN" SIZE="-1"><A NAME="an_2790">2790</A></FONT></span>&nbsp;Swich talkyng is nat worth a boterflye,<br> <A NAME="an_2791"></A>&nbsp;For therinne is ther no desport ne game.<br> <A NAME="an_2792"></A>&nbsp;Wherfore, sire Monk, daun Piers by youre name,<br> <A NAME="an_2793"></A>&nbsp;I pray yow hertely telle us somwhat elles;<br> <A NAME="an_2794"></A>&nbsp;For sikerly, nere clynkyng of youre belles<br> <A NAME="an_2795"></A>&nbsp;That on youre bridel hange on every syde,<br> <A NAME="an_2796"></A>&nbsp;By hevene kyng that for us alle dyde,<br> <A NAME="an_2797"></A>&nbsp;I sholde er this han fallen doun for sleep,<br> <A NAME="an_2798"></A>&nbsp;Althogh the slough had never been so deep;<br> <A NAME="an_2799"></A>&nbsp;Thanne hadde your tale al be toold in veyn.<br> <span class="margnote"><FONT COLOR="GREEN" SIZE="-1"><A NAME="an_2800">2800</A></FONT></span>&nbsp;For certeinly, as that thise clerkes seyn,<br> <A NAME="an_2801"></A>&nbsp;Whereas a man may have noon audience,<br> <A NAME="an_2802"></A>&nbsp;Noght helpeth it to tellen his sentence.<br> <A NAME="an_2803"></A>&nbsp;"And wel I woot the substance is in me,<br> <A NAME="an_2804"></A>&nbsp;If any thyng shal wel reported be.<br> <A NAME="an_2805"></A>&nbsp;Sir, sey somwhat of huntyng, I yow preye."<br> <A NAME="an_2806"></A>&nbsp;"Nay," quod this Monk, "I have no lust to pleye.<br> <A NAME="an_2807"></A>&nbsp;Now lat another telle, as I have toold."<br> <A NAME="an_2808"></A>&nbsp;Thanne spak oure Hoost with rude speche and boold,<br> <A NAME="an_2809"></A>&nbsp;And seyde unto the Nonnes Preest anon,<br> <span class="margnote"><FONT COLOR="GREEN" SIZE="-1"><A NAME="an_2810">2810</A></FONT></span>&nbsp;"Com neer, thou preest, com hyder, thou sir John!<br> <A NAME="an_2811"></A>&nbsp;Telle us swich thyng as may oure hertes glade.<br> <A NAME="an_2812"></A>&nbsp;Be blithe, though thou ryde upon a jade.<br> <A NAME="an_2813"></A>&nbsp;What thogh thyn hors be bothe foul and lene?<br> <A NAME="an_2814"></A>&nbsp;If he wol serve thee, rekke nat a bene.<br> <A NAME="an_2815"></A>&nbsp;Looke that thyn herte be murie everemo."<br> <A NAME="an_2816"></A>&nbsp;"Yis, sir," quod he, "yis, Hoost, so moot I go,<br> <A NAME="an_2817"></A>&nbsp;But I be myrie, ywis I wol be blamed."<br> <A NAME="an_2818"></A>&nbsp;And right anon his tale he hath attamed,<br> <A NAME="an_2819"></A>&nbsp;And thus he seyde unto us everichon,<br> <span class="margnote"><FONT COLOR="GREEN" SIZE="-1"><A NAME="an_2820">2820</A></FONT></span>&nbsp;This sweete preest, this goodly man sir John.<br>  
<p><HR>
<CENTER>
<A HREF="mect38.htm">Next: The Nun's Priest's Tale</A></CENTER>
</BODY>
</HTML>
