<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Pardoner's Introduction and Prologue</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect26">Previous</A>&nbsp;
<A HREF="mect28">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Pardoner's Introduction and Prologue</h3> <A NAME="an_287"></A>&nbsp;Oure Hooste gan to swere as he were wood;<br> <A NAME="an_288"></A>&nbsp;"Harrow!" quod he, "by nayles and by blood!<br> <A NAME="an_289"></A>&nbsp;This was a fals cherl and a fals justise.<br> <span class="margnote"><FONT COLOR="GREEN" SIZE="-1"><A NAME="an_290">290</A></FONT></span>&nbsp;As shameful deeth as herte may devyse<br> <A NAME="an_291"></A>&nbsp;Come to thise juges and hire advocatz!<br> <A NAME="an_292"></A>&nbsp;Algate this sely mayde is slayn, allas!<br> <A NAME="an_293"></A>&nbsp;Allas, to deere boughte she beautee!<br> <A NAME="an_294"></A>&nbsp;Wherfore I seye al day that men may see<br> <A NAME="an_295"></A>&nbsp;That yiftes of Fortune and of Nature<br> <A NAME="an_296"></A>&nbsp;Been cause of deeth to many a creature.<br> <A NAME="an_297"></A>&nbsp;Hire beautee was hire deth, I dar wel sayn.<br> <A NAME="an_298"></A>&nbsp;Allas, so pitously as she was slayn!<br> <A NAME="an_299"></A>&nbsp;Of bothe yiftes that I speke of now<br> <span class="margnote"><FONT COLOR="GREEN" SIZE="-1"><A NAME="an_300">300</A></FONT></span>&nbsp;Men han ful ofte moore for harm than prow.<br> <A NAME="an_301"></A>&nbsp;But trewely, myn owene maister deere,<br> <A NAME="an_302"></A>&nbsp;This is a pitous tale for to heere.<br> <A NAME="an_303"></A>&nbsp;But nathelees, passe over; is no fors.<br> <A NAME="an_304"></A>&nbsp;I pray to God so save thy gentil cors,<br> <A NAME="an_305"></A>&nbsp;And eek thyne urynals and thy jurdones,<br> <A NAME="an_306"></A>&nbsp;Thyn ypocras, and eek thy galiones,<br> <A NAME="an_307"></A>&nbsp;And every boyste ful of thy letuarie;<br> <A NAME="an_308"></A>&nbsp;God blesse hem, and oure lady Seinte Marie!<br> <A NAME="an_309"></A>&nbsp;So moot I theen, thou art a propre man,<br> <span class="margnote"><FONT COLOR="GREEN" SIZE="-1"><A NAME="an_310">310</A></FONT></span>&nbsp;And lyk a prelat, by Seint Ronyan!<br> <A NAME="an_311"></A>&nbsp;Seyde I nat wel? I kan nat speke in terme;<br> <A NAME="an_312"></A>&nbsp;But wel I woot thou doost myn herte to erme,<br> <A NAME="an_313"></A>&nbsp;That I almoost have caught a cardynacle.<br> <A NAME="an_314"></A>&nbsp;By corpus bones! but I have triacle,<br> <A NAME="an_315"></A>&nbsp;Or elles a draughte of moyste and corny ale,<br> <A NAME="an_316"></A>&nbsp;Or but I heere anon a myrie tale,<br> <A NAME="an_317"></A>&nbsp;Myn herte is lost for pitee of this mayde.<br> <A NAME="an_318"></A>&nbsp;Thou beel amy, thou Pardoner," he sayde,<br> <A NAME="an_319"></A>&nbsp;"Telle us som myrthe or japes right anon."<br> <span class="margnote"><FONT COLOR="GREEN" SIZE="-1"><A NAME="an_320">320</A></FONT></span>&nbsp;"It shal be doon," quod he, "by Seint Ronyon!<br> <A NAME="an_321"></A>&nbsp;But first," quod he, "heere at this alestake<br> <A NAME="an_322"></A>&nbsp;I wol bothe drynke and eten of a cake."<br> <A NAME="an_323"></A>&nbsp;But right anon thise gentils gonne to crye,<br> <A NAME="an_324"></A>&nbsp;"Nay, lat hym telle us of no ribaudye!<br> <A NAME="an_325"></A>&nbsp;Telle us som moral thyng, that we may leere<br> <A NAME="an_326"></A>&nbsp;Som wit, and thanne wol we gladly heere."<br> <A NAME="an_327"></A>&nbsp;"I graunte, ywis," quod he, "but I moot thynke<br> <A NAME="an_328"></A>&nbsp;Upon som honest thyng while that I drynke."<br> <A NAME="an_329"></A>&nbsp;"Lordynges," quod he, "in chirches whan I preche,<br> <span class="margnote"><FONT COLOR="GREEN" SIZE="-1"><A NAME="an_330">330</A></FONT></span>&nbsp;I peyne me to han an hauteyn speche,<br> <A NAME="an_331"></A>&nbsp;And rynge it out as round as gooth a belle,<br> <A NAME="an_332"></A>&nbsp;For I kan al by rote that I telle.<br> <A NAME="an_333"></A>&nbsp;My theme is alwey oon, and evere was --<br> <A NAME="an_334"></A>&nbsp;Radix malorum est Cupiditas.<br> <A NAME="an_335"></A>&nbsp;"First I pronounce whennes that I come,<br> <A NAME="an_336"></A>&nbsp;And thanne my bulles shewe I, alle and some.<br> <A NAME="an_337"></A>&nbsp;Oure lige lordes seel on my patente,<br> <A NAME="an_338"></A>&nbsp;That shewe I first, my body to warente,<br> <A NAME="an_339"></A>&nbsp;That no man be so boold, ne preest ne clerk,<br> <span class="margnote"><FONT COLOR="GREEN" SIZE="-1"><A NAME="an_340">340</A></FONT></span>&nbsp;Me to destourbe of Cristes hooly werk.<br> <A NAME="an_341"></A>&nbsp;And after that thanne telle I forth my tales;<br> <A NAME="an_342"></A>&nbsp;Bulles of popes and of cardynales,<br> <A NAME="an_343"></A>&nbsp;Of patriarkes and bishopes I shewe,<br> <A NAME="an_344"></A>&nbsp;And in Latyn I speke a wordes fewe,<br> <A NAME="an_345"></A>&nbsp;To saffron with my predicacioun,<br> <A NAME="an_346"></A>&nbsp;And for to stire hem to devocioun.<br> <A NAME="an_347"></A>&nbsp;Thanne shewe I forth my longe cristal stones,<br> <A NAME="an_348"></A>&nbsp;Ycrammed ful of cloutes and of bones --<br> <A NAME="an_349"></A>&nbsp;Relikes been they, as wenen they echoon.<br> <span class="margnote"><FONT COLOR="GREEN" SIZE="-1"><A NAME="an_350">350</A></FONT></span>&nbsp;Thanne have I in latoun a sholder-boon<br> <A NAME="an_351"></A>&nbsp;Which that was of an hooly Jewes sheep.<br> <A NAME="an_352"></A>&nbsp;`Goode men,' I seye, `taak of my wordes keep;<br> <A NAME="an_353"></A>&nbsp;If that this boon be wasshe in any welle,<br> <A NAME="an_354"></A>&nbsp;If cow, or calf, or sheep, or oxe swelle<br> <A NAME="an_355"></A>&nbsp;That any worm hath ete, or worm ystonge,<br> <A NAME="an_356"></A>&nbsp;Taak water of that welle and wassh his tonge,<br> <A NAME="an_357"></A>&nbsp;And it is hool anon; and forthermoore,<br> <A NAME="an_358"></A>&nbsp;Of pokkes and of scabbe, and every soore<br> <A NAME="an_359"></A>&nbsp;Shal every sheep be hool that of this welle<br> <span class="margnote"><FONT COLOR="GREEN" SIZE="-1"><A NAME="an_360">360</A></FONT></span>&nbsp;Drynketh a draughte. Taak kep eek what I telle:<br> <A NAME="an_361"></A>&nbsp;If that the good-man that the beestes oweth<br> <A NAME="an_362"></A>&nbsp;Wol every wyke, er that the cok hym croweth,<br> <A NAME="an_363"></A>&nbsp;Fastynge, drynken of this welle a draughte,<br> <A NAME="an_364"></A>&nbsp;As thilke hooly Jew oure eldres taughte,<br> <A NAME="an_365"></A>&nbsp;His beestes and his stoor shal multiplie.<br> <A NAME="an_366"></A>&nbsp;`And, sires, also it heeleth jalousie;<br> <A NAME="an_367"></A>&nbsp;For though a man be falle in jalous rage,<br> <A NAME="an_368"></A>&nbsp;Lat maken with this water his potage,<br> <A NAME="an_369"></A>&nbsp;And nevere shal he moore his wyf mystriste,<br> <span class="margnote"><FONT COLOR="GREEN" SIZE="-1"><A NAME="an_370">370</A></FONT></span>&nbsp;Though he the soothe of hir defaute wiste,<br> <A NAME="an_371"></A>&nbsp;Al had she taken prestes two or thre.<br> <A NAME="an_372"></A>&nbsp;`Heere is a miteyn eek, that ye may se.<br> <A NAME="an_373"></A>&nbsp;He that his hand wol putte in this mitayn,<br> <A NAME="an_374"></A>&nbsp;He shal have multipliyng of his grayn,<br> <A NAME="an_375"></A>&nbsp;Whan he hath sowen, be it whete or otes,<br> <A NAME="an_376"></A>&nbsp;So that he offre pens, or elles grotes.<br> <A NAME="an_377"></A>&nbsp;`Goode men and wommen, o thyng warne I yow:<br> <A NAME="an_378"></A>&nbsp;If any wight be in this chirche now<br> <A NAME="an_379"></A>&nbsp;That hath doon synne horrible, that he<br> <span class="margnote"><FONT COLOR="GREEN" SIZE="-1"><A NAME="an_380">380</A></FONT></span>&nbsp;Dar nat, for shame, of it yshryven be,<br> <A NAME="an_381"></A>&nbsp;Or any womman, be she yong or old,<br> <A NAME="an_382"></A>&nbsp;That hath ymaked hir housbonde cokewold,<br> <A NAME="an_383"></A>&nbsp;Swich folk shal have no power ne no grace<br> <A NAME="an_384"></A>&nbsp;To offren to my relikes in this place.<br> <A NAME="an_385"></A>&nbsp;And whoso fyndeth hym out of swich blame,<br> <A NAME="an_386"></A>&nbsp;He wol come up and offre a Goddes name,<br> <A NAME="an_387"></A>&nbsp;And I assoille him by the auctoritee<br> <A NAME="an_388"></A>&nbsp;Which that by bulle ygraunted was to me.'<br> <A NAME="an_389"></A>&nbsp;"By this gaude have I wonne, yeer by yeer,<br> <span class="margnote"><FONT COLOR="GREEN" SIZE="-1"><A NAME="an_390">390</A></FONT></span>&nbsp;An hundred mark sith I was pardoner.<br> <A NAME="an_391"></A>&nbsp;I stonde lyk a clerk in my pulpet,<br> <A NAME="an_392"></A>&nbsp;And whan the lewed peple is doun yset,<br> <A NAME="an_393"></A>&nbsp;I preche so as ye han herd bifoore<br> <A NAME="an_394"></A>&nbsp;And telle an hundred false japes moore.<br> <A NAME="an_395"></A>&nbsp;Thanne peyne I me to strecche forth the nekke,<br> <A NAME="an_396"></A>&nbsp;And est and west upon the peple I bekke,<br> <A NAME="an_397"></A>&nbsp;As dooth a dowve sittynge on a berne.<br> <A NAME="an_398"></A>&nbsp;Myne handes and my tonge goon so yerne<br> <A NAME="an_399"></A>&nbsp;That it is joye to se my bisynesse.<br> <span class="margnote"><FONT COLOR="GREEN" SIZE="-1"><A NAME="an_400">400</A></FONT></span>&nbsp;Of avarice and of swich cursednesse<br> <A NAME="an_401"></A>&nbsp;Is al my prechyng, for to make hem free<br> <A NAME="an_402"></A>&nbsp;To yeven hir pens, and namely unto me.<br> <A NAME="an_403"></A>&nbsp;For myn entente is nat but for to wynne,<br> <A NAME="an_404"></A>&nbsp;And nothyng for correccioun of synne.<br> <A NAME="an_405"></A>&nbsp;I rekke nevere, whan that they been beryed,<br> <A NAME="an_406"></A>&nbsp;Though that hir soules goon a-blakeberyed!<br> <A NAME="an_407"></A>&nbsp;For certes, many a predicacioun<br> <A NAME="an_408"></A>&nbsp;Comth ofte tyme of yvel entencioun;<br> <A NAME="an_409"></A>&nbsp;Som for plesance of folk and flaterye,<br> <span class="margnote"><FONT COLOR="GREEN" SIZE="-1"><A NAME="an_410">410</A></FONT></span>&nbsp;To been avaunced by ypocrisye,<br> <A NAME="an_411"></A>&nbsp;And som for veyne glorie, and som for hate.<br> <A NAME="an_412"></A>&nbsp;For whan I dar noon oother weyes debate,<br> <A NAME="an_413"></A>&nbsp;Thanne wol I stynge hym with my tonge smerte<br> <A NAME="an_414"></A>&nbsp;In prechyng, so that he shal nat asterte<br> <A NAME="an_415"></A>&nbsp;To been defamed falsly, if that he<br> <A NAME="an_416"></A>&nbsp;Hath trespased to my bretheren or to me.<br> <A NAME="an_417"></A>&nbsp;For though I telle noght his propre name,<br> <A NAME="an_418"></A>&nbsp;Men shal wel knowe that it is the same,<br> <A NAME="an_419"></A>&nbsp;By signes, and by othere circumstances.<br> <span class="margnote"><FONT COLOR="GREEN" SIZE="-1"><A NAME="an_420">420</A></FONT></span>&nbsp;Thus quyte I folk that doon us displesances;<br> <A NAME="an_421"></A>&nbsp;Thus spitte I out my venym under hewe<br> <A NAME="an_422"></A>&nbsp;Of hoolynesse, to semen hooly and trewe.<br> <A NAME="an_423"></A>&nbsp;"But shortly myn entente I wol devyse:<br> <A NAME="an_424"></A>&nbsp;I preche of no thyng but for coveityse.<br> <A NAME="an_425"></A>&nbsp;Therfore my theme is yet, and evere was,<br> <A NAME="an_426"></A>&nbsp;Radix malorum est Cupiditas.<br> <A NAME="an_427"></A>&nbsp;Thus kan I preche agayn that same vice<br> <A NAME="an_428"></A>&nbsp;Which that I use, and that is avarice.<br> <A NAME="an_429"></A>&nbsp;But though myself be gilty in that synne,<br> <span class="margnote"><FONT COLOR="GREEN" SIZE="-1"><A NAME="an_430">430</A></FONT></span>&nbsp;Yet kan I maken oother folk to twynne<br> <A NAME="an_431"></A>&nbsp;From avarice and soore to repente.<br> <A NAME="an_432"></A>&nbsp;But that is nat my principal entente;<br> <A NAME="an_433"></A>&nbsp;I preche nothyng but for coveitise.<br> <A NAME="an_434"></A>&nbsp;Of this mateere it oghte ynogh suffise.<br> <A NAME="an_435"></A>&nbsp;"Thanne telle I hem ensamples many oon<br> <A NAME="an_436"></A>&nbsp;Of olde stories longe tyme agoon.<br> <A NAME="an_437"></A>&nbsp;For lewed peple loven tales olde;<br> <A NAME="an_438"></A>&nbsp;Swiche thynges kan they wel reporte and holde.<br> <A NAME="an_439"></A>&nbsp;What, trowe ye, that whiles I may preche,<br> <span class="margnote"><FONT COLOR="GREEN" SIZE="-1"><A NAME="an_440">440</A></FONT></span>&nbsp;And wynne gold and silver for I teche,<br> <A NAME="an_441"></A>&nbsp;That I wol lyve in poverte wilfully?<br> <A NAME="an_442"></A>&nbsp;Nay, nay, I thoghte it nevere, trewely!<br> <A NAME="an_443"></A>&nbsp;For I wol preche and begge in sondry landes;<br> <A NAME="an_444"></A>&nbsp;I wol nat do no labour with myne handes,<br> <A NAME="an_445"></A>&nbsp;Ne make baskettes and lyve therby,<br> <A NAME="an_446"></A>&nbsp;By cause I wol nat beggen ydelly.<br> <A NAME="an_447"></A>&nbsp;I wol noon of the apostles countrefete;<br> <A NAME="an_448"></A>&nbsp;I wol have moneie, wolle, chese, and whete,<br> <A NAME="an_449"></A>&nbsp;Al were it yeven of the povereste page,<br> <span class="margnote"><FONT COLOR="GREEN" SIZE="-1"><A NAME="an_450">450</A></FONT></span>&nbsp;Or of the povereste wydwe in a village,<br> <A NAME="an_451"></A>&nbsp;Al sholde hir children sterve for famyne.<br> <A NAME="an_452"></A>&nbsp;Nay, I wol drynke licour of the vyne<br> <A NAME="an_453"></A>&nbsp;And have a joly wenche in every toun.<br> <A NAME="an_454"></A>&nbsp;But herkneth, lordynges, in conclusioun:<br> <A NAME="an_455"></A>&nbsp;Youre likyng is that I shal telle a tale.<br> <A NAME="an_456"></A>&nbsp;Now have I dronke a draughte of corny ale,<br> <A NAME="an_457"></A>&nbsp;By God, I hope I shal yow telle a thyng<br> <A NAME="an_458"></A>&nbsp;That shal by reson been at youre likyng.<br> <A NAME="an_459"></A>&nbsp;For though myself be a ful vicious man,<br> <span class="margnote"><FONT COLOR="GREEN" SIZE="-1"><A NAME="an_460">460</A></FONT></span>&nbsp;A moral tale yet I yow telle kan,<br> <A NAME="an_461"></A>&nbsp;Which I am wont to preche for to wynne.<br> <A NAME="an_462"></A>&nbsp;Now hoold youre pees! My tale I wol bigynne."<br>  
<p><HR>
<CENTER>
<A HREF="mect28">Next: The Pardoner's Tale</A></CENTER>
</BODY>
</HTML>
