<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Shorter Poems: The Complaint of Venus</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect69">Previous</A>&nbsp;
<A HREF="mect71">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Shorter Poems</h4> <h3 align="center" align="center">The Complaint of Venus</h3> <A NAME="an_1"></A>&nbsp;Ther nys so high comfort to my pleasaunce,<br> <A NAME="an_2"></A>&nbsp;When that I am in any hevynesse,<br> <A NAME="an_3"></A>&nbsp;As for to have leyser of remembraunce<br> <A NAME="an_4"></A>&nbsp;Upon the manhod and the worthynesse,<br> <A NAME="an_5"></A>&nbsp;Upon the trouthe and on the stidfastnesse<br> <A NAME="an_6"></A>&nbsp;Of him whos I am al, while I may dure.<br> <A NAME="an_7"></A>&nbsp;Ther oghte blame me no creature,<br> <A NAME="an_8"></A>&nbsp;For every wight preiseth his gentilesse.<br> <A NAME="an_9"></A>&nbsp;In him is bounte, wysdom, governaunce,<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;Wel more then any mannes wit can gesse,<br> <A NAME="an_11"></A>&nbsp;For grace hath wold so ferforth hym avaunce<br> <A NAME="an_12"></A>&nbsp;That of knyghthod he is parfit richesse.<br> <A NAME="an_13"></A>&nbsp;Honour honoureth him for his noblesse;<br> <A NAME="an_14"></A>&nbsp;Therto so wel hath formed him Nature<br> <A NAME="an_15"></A>&nbsp;That I am his for ever, I him assure,<br> <A NAME="an_16"></A>&nbsp;For every wight preyseth his gentilesse.<br> <A NAME="an_17"></A>&nbsp;And notwithstondyng al his suffisaunce,<br> <A NAME="an_18"></A>&nbsp;His gentil herte is of so gret humblesse<br> <A NAME="an_19"></A>&nbsp;To me in word, in werk, in contenaunce,<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;And me to serve is al his besynesse,<br> <A NAME="an_21"></A>&nbsp;That I am set in verrey sikernesse.<br> <A NAME="an_22"></A>&nbsp;Thus oghte I blesse wel myn aventure<br> <A NAME="an_23"></A>&nbsp;Sith that him list me serven and honoure,<br> <A NAME="an_24"></A>&nbsp;For every wight preiseth his gentilesse.<br> <A NAME="an_25"></A>&nbsp;Now certis, Love, hit is right covenable<br> <A NAME="an_26"></A>&nbsp;That men ful dere bye thy nobil thing,<br> <A NAME="an_27"></A>&nbsp;As wake abedde and fasten at the table,<br> <A NAME="an_28"></A>&nbsp;Wepinge to laughe and singe in compleynyng,<br> <A NAME="an_29"></A>&nbsp;And doun to caste visage and lokyng,<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;Often to chaunge hewe and contenaunce,<br> <A NAME="an_31"></A>&nbsp;Pleyne in slepyng and dremen at the daunce,<br> <A NAME="an_32"></A>&nbsp;Al the revers of any glad felyng.<br> <A NAME="an_33"></A>&nbsp;Jelosie be hanged by a cable!<br> <A NAME="an_34"></A>&nbsp;She wolde al knowe thurgh her espying;<br> <A NAME="an_35"></A>&nbsp;Ther doth no wyght nothing so resonable<br> <A NAME="an_36"></A>&nbsp;That al nys harm in her ymagenyng.<br> <A NAME="an_37"></A>&nbsp;Thus dere abought is Love in yevyng,<br> <A NAME="an_38"></A>&nbsp;Which ofte he yiveth withouten ordynaunce,<br> <A NAME="an_39"></A>&nbsp;As sorwe ynogh and litil of plesaunce,<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;Al the revers of any glad felyng.<br> <A NAME="an_41"></A>&nbsp;A lytel tyme his yift ys agreable,<br> <A NAME="an_42"></A>&nbsp;But ful encomberous is the usyng,<br> <A NAME="an_43"></A>&nbsp;For subtil Jelosie, the deceyvable,<br> <A NAME="an_44"></A>&nbsp;Ful often tyme causeth desturbyng.<br> <A NAME="an_45"></A>&nbsp;Thus be we ever in drede and sufferyng;<br> <A NAME="an_46"></A>&nbsp;In nouncerteyn we languisshe in penaunce,<br> <A NAME="an_47"></A>&nbsp;And han wele ofte many an hard mischaunce,<br> <A NAME="an_48"></A>&nbsp;Al the revers of any glad felyng.<br> <A NAME="an_49"></A>&nbsp;But certes, Love, I sey not in such wise<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;That for t' escape out of youre las I mente,<br> <A NAME="an_51"></A>&nbsp;For I so longe have ben in your servise<br> <A NAME="an_52"></A>&nbsp;That for to lete of wil I never assente;<br> <A NAME="an_53"></A>&nbsp;No fors thogh Jelosye me turmente.<br> <A NAME="an_54"></A>&nbsp;Sufficeth me to sen hym when I may,<br> <A NAME="an_55"></A>&nbsp;And therfore certes, to myn endyng day<br> <A NAME="an_56"></A>&nbsp;To love hym best ne shal I never repente.<br> <A NAME="an_57"></A>&nbsp;And certis, Love, when I me wel avise<br> <A NAME="an_58"></A>&nbsp;On any estat that man may represente,<br> <A NAME="an_59"></A>&nbsp;Then have ye made me thurgh your fraunchise<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;Chese the best that ever on erthe wente.<br> <A NAME="an_61"></A>&nbsp;Now love wel, herte, and lok thou never stente,<br> <A NAME="an_62"></A>&nbsp;And let the jelous putte it in assay<br> <A NAME="an_63"></A>&nbsp;That for no peyne wol I not sey nay;<br> <A NAME="an_64"></A>&nbsp;To love him best ne shal I never repente.<br> <A NAME="an_65"></A>&nbsp;Herte, to the hit oughte ynogh suffise<br> <A NAME="an_66"></A>&nbsp;That Love so high a grace to the sente<br> <A NAME="an_67"></A>&nbsp;To chese the worthieste in alle wise<br> <A NAME="an_68"></A>&nbsp;And most agreable unto myn entente.<br> <A NAME="an_69"></A>&nbsp;Seche no ferther, neythir wey ne wente,<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;Sith I have suffisaunce unto my pay.<br> <A NAME="an_71"></A>&nbsp;Thus wol I ende this compleynt or this lay;<br> <A NAME="an_72"></A>&nbsp;To love hym best ne shal I never repente.<br> <A NAME="an_73"></A>&nbsp;Princes, receyveth this compleynt in gre,<br> <A NAME="an_74"></A>&nbsp;Unto your excelent benignite<br> <A NAME="an_75"></A>&nbsp;Direct after my litel suffisaunce.<br> <A NAME="an_76"></A>&nbsp;For elde, that in my spirit dulleth me,<br> <A NAME="an_77"></A>&nbsp;Hath of endyting al the subtilte<br> <A NAME="an_78"></A>&nbsp;Wel nygh bereft out of my remembraunce,<br> <A NAME="an_79"></A>&nbsp;And eke to me it ys a gret penaunce,<br> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;Syth rym in Englissh hath such skarsete,<br> <A NAME="an_81"></A>&nbsp;To folowe word by word the curiosite<br> <A NAME="an_82"></A>&nbsp;Of Graunson, flour of hem that make in Fraunce.<br>  
<p><HR>
<CENTER>
<A HREF="mect71">Next: To Rosemounde</A></CENTER>
</BODY>
</HTML>
