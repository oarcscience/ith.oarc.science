<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: General Prologue</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect01.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">General Prologue</h3> <A NAME="an_1"></A>&nbsp;Whan that Aprill with his shoures soote<br> <A NAME="an_2"></A>&nbsp;The droghte of March hath perced to the roote,<br> <A NAME="an_3"></A>&nbsp;And bathed every veyne in swich licour<br> <A NAME="an_4"></A>&nbsp;Of which vertu engendred is the flour;<br> <A NAME="an_5"></A>&nbsp;Whan Zephirus eek with his sweete breeth<br> <A NAME="an_6"></A>&nbsp;Inspired hath in every holt and heeth<br> <A NAME="an_7"></A>&nbsp;The tendre croppes, and the yonge sonne<br> <A NAME="an_8"></A>&nbsp;Hath in the Ram his half cours yronne,<br> <A NAME="an_9"></A>&nbsp;And smale foweles maken melodye,<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;That slepen al the nyght with open ye<br> <A NAME="an_11"></A>&nbsp;(So priketh hem Nature in hir corages),<br> <A NAME="an_12"></A>&nbsp;Thanne longen folk to goon on pilgrimages,<br> <A NAME="an_13"></A>&nbsp;And palmeres for to seken straunge strondes,<br> <A NAME="an_14"></A>&nbsp;To ferne halwes, kowthe in sondry londes;<br> <A NAME="an_15"></A>&nbsp;And specially from every shires ende<br> <A NAME="an_16"></A>&nbsp;Of Engelond to Caunterbury they wende,<br> <A NAME="an_17"></A>&nbsp;The hooly blisful martir for to seke,<br> <A NAME="an_18"></A>&nbsp;That hem hath holpen whan that they were seeke.<br> <A NAME="an_19"></A>&nbsp;Bifil that in that seson on a day,<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;In Southwerk at the Tabard as I lay<br> <A NAME="an_21"></A>&nbsp;Redy to wenden on my pilgrymage<br> <A NAME="an_22"></A>&nbsp;To Caunterbury with ful devout corage,<br> <A NAME="an_23"></A>&nbsp;At nyght was come into that hostelrye<br> <A NAME="an_24"></A>&nbsp;Wel nyne and twenty in a compaignye<br> <A NAME="an_25"></A>&nbsp;Of sondry folk, by aventure yfalle<br> <A NAME="an_26"></A>&nbsp;In felaweshipe, and pilgrimes were they alle,<br> <A NAME="an_27"></A>&nbsp;That toward Caunterbury wolden ryde.<br> <A NAME="an_28"></A>&nbsp;The chambres and the stables weren wyde,<br> <A NAME="an_29"></A>&nbsp;And wel we weren esed atte beste.<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;And shortly, whan the sonne was to reste,<br> <A NAME="an_31"></A>&nbsp;So hadde I spoken with hem everichon<br> <A NAME="an_32"></A>&nbsp;That I was of hir felaweshipe anon,<br> <A NAME="an_33"></A>&nbsp;And made forward erly for to ryse,<br> <A NAME="an_34"></A>&nbsp;To take oure wey ther as I yow devyse.<br> <A NAME="an_35"></A>&nbsp;But nathelees, whil I have tyme and space,<br> <A NAME="an_36"></A>&nbsp;Er that I ferther in this tale pace,<br> <A NAME="an_37"></A>&nbsp;Me thynketh it acordaunt to resoun<br> <A NAME="an_38"></A>&nbsp;To telle yow al the condicioun<br> <A NAME="an_39"></A>&nbsp;Of ech of hem, so as it semed me,<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;And whiche they weren, and of what degree,<br> <A NAME="an_41"></A>&nbsp;And eek in what array that they were inne;<br> <A NAME="an_42"></A>&nbsp;And at a knyght than wol I first bigynne.<br> <A NAME="an_43"></A>&nbsp;A KNYGHT ther was, and that a worthy man,<br> <A NAME="an_44"></A>&nbsp;That fro the tyme that he first bigan<br> <A NAME="an_45"></A>&nbsp;To riden out, he loved chivalrie,<br> <A NAME="an_46"></A>&nbsp;Trouthe and honour, fredom and curteisie.<br> <A NAME="an_47"></A>&nbsp;Ful worthy was he in his lordes werre,<br> <A NAME="an_48"></A>&nbsp;And therto hadde he riden, no man ferre,<br> <A NAME="an_49"></A>&nbsp;As wel in cristendom as in hethenesse,<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;And evere honoured for his worthynesse;<br> <A NAME="an_51"></A>&nbsp;At Alisaundre he was whan it was wonne.<br> <A NAME="an_52"></A>&nbsp;Ful ofte tyme he hadde the bord bigonne<br> <A NAME="an_53"></A>&nbsp;Aboven alle nacions in Pruce;<br> <A NAME="an_54"></A>&nbsp;In Lettow hadde he reysed and in Ruce,<br> <A NAME="an_55"></A>&nbsp;No Cristen man so ofte of his degree.<br> <A NAME="an_56"></A>&nbsp;In Gernade at the seege eek hadde he be<br> <A NAME="an_57"></A>&nbsp;Of Algezir, and riden in Belmarye.<br> <A NAME="an_58"></A>&nbsp;At Lyeys was he and at Satalye,<br> <A NAME="an_59"></A>&nbsp;Whan they were wonne, and in the Grete See<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;At many a noble armee hadde he be.<br> <A NAME="an_61"></A>&nbsp;At mortal batailles hadde he been fiftene,<br> <A NAME="an_62"></A>&nbsp;And foughten for oure feith at Tramyssene<br> <A NAME="an_63"></A>&nbsp;In lystes thries, and ay slayn his foo.<br> <A NAME="an_64"></A>&nbsp;This ilke worthy knyght hadde been also<br> <A NAME="an_65"></A>&nbsp;Somtyme with the lord of Palatye<br> <A NAME="an_66"></A>&nbsp;Agayn another hethen in Turkye;<br> <A NAME="an_67"></A>&nbsp;And everemoore he hadde a sovereyn prys.<br> <A NAME="an_68"></A>&nbsp;And though that he were worthy, he was wys,<br> <A NAME="an_69"></A>&nbsp;And of his port as meeke as is a mayde.<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;He nevere yet no vileynye ne sayde<br> <A NAME="an_71"></A>&nbsp;In al his lyf unto no maner wight.<br> <A NAME="an_72"></A>&nbsp;He was a verray, parfit gentil knyght.<br> <A NAME="an_73"></A>&nbsp;But for to tellen yow of his array,<br> <A NAME="an_74"></A>&nbsp;His hors were goode, but he was nat gay.<br> <A NAME="an_75"></A>&nbsp;Of fustian he wered a gypon<br> <A NAME="an_76"></A>&nbsp;Al bismotered with his habergeon,<br> <A NAME="an_77"></A>&nbsp;For he was late ycome from his viage,<br> <A NAME="an_78"></A>&nbsp;And wente for to doon his pilgrymage.<br> <A NAME="an_79"></A>&nbsp;With hym ther was his sone, a yong SQUIER,<br> 
<p>&nbsp;</p> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;A lovyere and a lusty bacheler,<br> <A NAME="an_81"></A>&nbsp;With lokkes crulle as they were leyd in presse.<br> <A NAME="an_82"></A>&nbsp;Of twenty yeer of age he was, I gesse.<br> <A NAME="an_83"></A>&nbsp;Of his stature he was of evene lengthe,<br> <A NAME="an_84"></A>&nbsp;And wonderly delyvere, and of greet strengthe.<br> <A NAME="an_85"></A>&nbsp;And he hadde been somtyme in chyvachie<br> <A NAME="an_86"></A>&nbsp;In Flaundres, in Artoys, and Pycardie,<br> <A NAME="an_87"></A>&nbsp;And born hym weel, as of so litel space,<br> <A NAME="an_88"></A>&nbsp;In hope to stonden in his lady grace.<br> <A NAME="an_89"></A>&nbsp;Embrouded was he, as it were a meede<br> <span class="margnote"><FONT COLOR="GREEN" SIZE="-1"><A NAME="an_90">90</A></FONT></span>&nbsp;Al ful of fresshe floures, whyte and reede.<br> <A NAME="an_91"></A>&nbsp;Syngynge he was, or floytynge, al the day;<br> <A NAME="an_92"></A>&nbsp;He was as fressh as is the month of May.<br> <A NAME="an_93"></A>&nbsp;Short was his gowne, with sleves longe and wyde.<br> <A NAME="an_94"></A>&nbsp;Wel koude he sitte on hors and faire ryde.<br> <A NAME="an_95"></A>&nbsp;He koude songes make and wel endite,<br> <A NAME="an_96"></A>&nbsp;Juste and eek daunce, and weel purtreye and write.<br> <A NAME="an_97"></A>&nbsp;So hoote he lovede that by nyghtertale<br> <A NAME="an_98"></A>&nbsp;He sleep namoore than dooth a nyghtyngale.<br> <A NAME="an_99"></A>&nbsp;Curteis he was, lowely, and servysable,<br> <span class="margnote"><FONT COLOR="GREEN" SIZE="-1"><A NAME="an_100">100</A></FONT></span>&nbsp;And carf biforn his fader at the table.<br> <A NAME="an_101"></A>&nbsp;A YEMAN hadde he and servantz namo<br> <A NAME="an_102"></A>&nbsp;At that tyme, for hym liste ride so,<br> <A NAME="an_103"></A>&nbsp;And he was clad in cote and hood of grene.<br> <A NAME="an_104"></A>&nbsp;A sheef of pecok arwes, bright and kene,<br> <A NAME="an_105"></A>&nbsp;Under his belt he bar ful thriftily<br> <A NAME="an_106"></A>&nbsp;(Wel koude he dresse his takel yemanly;<br> <A NAME="an_107"></A>&nbsp;His arwes drouped noght with fetheres lowe),<br> <A NAME="an_108"></A>&nbsp;And in his hand he baar a myghty bowe.<br> <A NAME="an_109"></A>&nbsp;A not heed hadde he, with a broun visage.<br> <span class="margnote"><FONT COLOR="GREEN" SIZE="-1"><A NAME="an_110">110</A></FONT></span>&nbsp;Of wodecraft wel koude he al the usage.<br> <A NAME="an_111"></A>&nbsp;Upon his arm he baar a gay bracer,<br> <A NAME="an_112"></A>&nbsp;And by his syde a swerd and a bokeler,<br> <A NAME="an_113"></A>&nbsp;And on that oother syde a gay daggere<br> <A NAME="an_114"></A>&nbsp;Harneised wel and sharp as point of spere;<br> <A NAME="an_115"></A>&nbsp;A Cristopher on his brest of silver sheene.<br> <A NAME="an_116"></A>&nbsp;An horn he bar, the bawdryk was of grene;<br> <A NAME="an_117"></A>&nbsp;A forster was he, soothly, as I gesse.<br> <A NAME="an_118"></A>&nbsp;Ther was also a Nonne, a PRIORESSE,<br> <A NAME="an_119"></A>&nbsp;That of hir smylyng was ful symple and coy;<br> <span class="margnote"><FONT COLOR="GREEN" SIZE="-1"><A NAME="an_120">120</A></FONT></span>&nbsp;Hire gretteste ooth was but by Seinte Loy;<br> <A NAME="an_121"></A>&nbsp;And she was cleped madame Eglentyne.<br> <A NAME="an_122"></A>&nbsp;Ful weel she soong the service dyvyne,<br> <A NAME="an_123"></A>&nbsp;Entuned in hir nose ful semely;<br> <A NAME="an_124"></A>&nbsp;And Frenssh she spak ful faire and fetisly,<br> <A NAME="an_125"></A>&nbsp;After the scole of Stratford atte Bowe,<br> <A NAME="an_126"></A>&nbsp;For Frenssh of Parys was to hire unknowe.<br> <A NAME="an_127"></A>&nbsp;At mete wel ytaught was she with alle;<br> <A NAME="an_128"></A>&nbsp;She leet no morsel from hir lippes falle,<br> <A NAME="an_129"></A>&nbsp;Ne wette hir fyngres in hir sauce depe;<br> <span class="margnote"><FONT COLOR="GREEN" SIZE="-1"><A NAME="an_130">130</A></FONT></span>&nbsp;Wel koude she carie a morsel and wel kepe<br> <A NAME="an_131"></A>&nbsp;That no drope ne fille upon hire brest.<br> <A NAME="an_132"></A>&nbsp;In curteisie was set ful muchel hir lest.<br> <A NAME="an_133"></A>&nbsp;Hir over-lippe wyped she so clene<br> <A NAME="an_134"></A>&nbsp;That in hir coppe ther was no ferthyng sene<br> <A NAME="an_135"></A>&nbsp;Of grece, whan she dronken hadde hir draughte.<br> <A NAME="an_136"></A>&nbsp;Ful semely after hir mete she raughte.<br> <A NAME="an_137"></A>&nbsp;And sikerly she was of greet desport,<br> <A NAME="an_138"></A>&nbsp;And ful plesaunt, and amyable of port,<br> <A NAME="an_139"></A>&nbsp;And peyned hire to countrefete cheere<br> <span class="margnote"><FONT COLOR="GREEN" SIZE="-1"><A NAME="an_140">140</A></FONT></span>&nbsp;Of court, and to been estatlich of manere,<br> <A NAME="an_141"></A>&nbsp;And to ben holden digne of reverence.<br> <A NAME="an_142"></A>&nbsp;But for to speken of hire conscience,<br> <A NAME="an_143"></A>&nbsp;She was so charitable and so pitous<br> <A NAME="an_144"></A>&nbsp;She wolde wepe, if that she saugh a mous<br> <A NAME="an_145"></A>&nbsp;Kaught in a trappe, if it were deed or bledde.<br> <A NAME="an_146"></A>&nbsp;Of smale houndes hadde she that she fedde<br> <A NAME="an_147"></A>&nbsp;With rosted flessh, or milk and wastel-breed.<br> <A NAME="an_148"></A>&nbsp;But soore wepte she if oon of hem were deed,<br> <A NAME="an_149"></A>&nbsp;Or if men smoot it with a yerde smerte;<br> <span class="margnote"><FONT COLOR="GREEN" SIZE="-1"><A NAME="an_150">150</A></FONT></span>&nbsp;And al was conscience and tendre herte.<br> <A NAME="an_151"></A>&nbsp;Ful semyly hir wympul pynched was,<br> <A NAME="an_152"></A>&nbsp;Hir nose tretys, hir eyen greye as glas,<br> <A NAME="an_153"></A>&nbsp;Hir mouth ful smal, and therto softe and reed.<br> <A NAME="an_154"></A>&nbsp;But sikerly she hadde a fair forheed;<br> <A NAME="an_155"></A>&nbsp;It was almoost a spanne brood, I trowe;<br> <A NAME="an_156"></A>&nbsp;For, hardily, she was nat undergrowe.<br> <A NAME="an_157"></A>&nbsp;Ful fetys was hir cloke, as I was war.<br> <A NAME="an_158"></A>&nbsp;Of smal coral aboute hire arm she bar<br> <A NAME="an_159"></A>&nbsp;A peire of bedes, gauded al with grene,<br> <span class="margnote"><FONT COLOR="GREEN" SIZE="-1"><A NAME="an_160">160</A></FONT></span>&nbsp;And theron heng a brooch of gold ful sheene,<br> <A NAME="an_161"></A>&nbsp;On which ther was first write a crowned A,<br> <A NAME="an_162"></A>&nbsp;And after Amor vincit omnia.<br> <A NAME="an_163"></A>&nbsp;Another NONNE with hire hadde she,<br> <A NAME="an_164"></A>&nbsp;That was hir chapeleyne, and preestes thre.<br> <A NAME="an_165"></A>&nbsp;A MONK ther was, a fair for the maistrie,<br> <A NAME="an_166"></A>&nbsp;An outridere, that lovede venerie,<br> <A NAME="an_167"></A>&nbsp;A manly man, to been an abbot able.<br> <A NAME="an_168"></A>&nbsp;Ful many a deyntee hors hadde he in stable,<br> <A NAME="an_169"></A>&nbsp;And whan he rood, men myghte his brydel heere<br> <span class="margnote"><FONT COLOR="GREEN" SIZE="-1"><A NAME="an_170">170</A></FONT></span>&nbsp;Gynglen in a whistlynge wynd als cleere<br> <A NAME="an_171"></A>&nbsp;And eek as loude as dooth the chapel belle<br> <A NAME="an_172"></A>&nbsp;Ther as this lord was kepere of the celle.<br> <A NAME="an_173"></A>&nbsp;The reule of Seint Maure or of Seint Beneit --<br> <A NAME="an_174"></A>&nbsp;By cause that it was old and somdel streit<br> <A NAME="an_175"></A>&nbsp;This ilke Monk leet olde thynges pace,<br> <A NAME="an_176"></A>&nbsp;And heeld after the newe world the space.<br> <A NAME="an_177"></A>&nbsp;He yaf nat of that text a pulled hen,<br> <A NAME="an_178"></A>&nbsp;That seith that hunters ben nat hooly men,<br> <A NAME="an_179"></A>&nbsp;Ne that a monk, whan he is recchelees,<br> <span class="margnote"><FONT COLOR="GREEN" SIZE="-1"><A NAME="an_180">180</A></FONT></span>&nbsp;Is likned til a fissh that is waterlees --<br> <A NAME="an_181"></A>&nbsp;This is to seyn, a monk out of his cloystre.<br> <A NAME="an_182"></A>&nbsp;But thilke text heeld he nat worth an oystre;<br> <A NAME="an_183"></A>&nbsp;And I seyde his opinion was good.<br> <A NAME="an_184"></A>&nbsp;What sholde he studie and make hymselven wood,<br> <A NAME="an_185"></A>&nbsp;Upon a book in cloystre alwey to poure,<br> <A NAME="an_186"></A>&nbsp;Or swynken with his handes, and laboure,<br> <A NAME="an_187"></A>&nbsp;As Austyn bit? How shal the world be served?<br> <A NAME="an_188"></A>&nbsp;Lat Austyn have his swynk to hym reserved!<br> <A NAME="an_189"></A>&nbsp;Therfore he was a prikasour aright:<br> <span class="margnote"><FONT COLOR="GREEN" SIZE="-1"><A NAME="an_190">190</A></FONT></span>&nbsp;Grehoundes he hadde as swift as fowel in flight;<br> <A NAME="an_191"></A>&nbsp;Of prikyng and of huntyng for the hare<br> <A NAME="an_192"></A>&nbsp;Was al his lust, for no cost wolde he spare.<br> <A NAME="an_193"></A>&nbsp;I seigh his sleves purfiled at the hond<br> <A NAME="an_194"></A>&nbsp;With grys, and that the fyneste of a lond;<br> <A NAME="an_195"></A>&nbsp;And for to festne his hood under his chyn,<br> <A NAME="an_196"></A>&nbsp;He hadde of gold ywroght a ful curious pyn;<br> <A NAME="an_197"></A>&nbsp;A love-knotte in the gretter ende ther was.<br> <A NAME="an_198"></A>&nbsp;His heed was balled, that shoon as any glas,<br> <A NAME="an_199"></A>&nbsp;And eek his face, as he hadde been enoynt.<br> <span class="margnote"><FONT COLOR="GREEN" SIZE="-1"><A NAME="an_200">200</A></FONT></span>&nbsp;He was a lord ful fat and in good poynt;<br> <A NAME="an_201"></A>&nbsp;His eyen stepe, and rollynge in his heed,<br> <A NAME="an_202"></A>&nbsp;That stemed as a forneys of a leed;<br> <A NAME="an_203"></A>&nbsp;His bootes souple, his hors in greet estaat.<br> <A NAME="an_204"></A>&nbsp;Now certeinly he was a fair prelaat;<br> <A NAME="an_205"></A>&nbsp;He was nat pale as a forpyned goost.<br> <A NAME="an_206"></A>&nbsp;A fat swan loved he best of any roost.<br> <A NAME="an_207"></A>&nbsp;His palfrey was as broun as is a berye.<br> <A NAME="an_208"></A>&nbsp;A FRERE ther was, a wantowne and a merye,<br> <A NAME="an_209"></A>&nbsp;A lymytour, a ful solempne man.<br> <span class="margnote"><FONT COLOR="GREEN" SIZE="-1"><A NAME="an_210">210</A></FONT></span>&nbsp;In alle the ordres foure is noon that kan<br> <A NAME="an_211"></A>&nbsp;So muchel of daliaunce and fair langage.<br> <A NAME="an_212"></A>&nbsp;He hadde maad ful many a mariage<br> <A NAME="an_213"></A>&nbsp;Of yonge wommen at his owene cost.<br> <A NAME="an_214"></A>&nbsp;Unto his ordre he was a noble post.<br> <A NAME="an_215"></A>&nbsp;Ful wel biloved and famulier was he<br> <A NAME="an_216"></A>&nbsp;With frankeleyns over al in his contree,<br> <A NAME="an_217"></A>&nbsp;And eek with worthy wommen of the toun;<br> <A NAME="an_218"></A>&nbsp;For he hadde power of confessioun,<br> <A NAME="an_219"></A>&nbsp;As seyde hymself, moore than a curat,<br> <span class="margnote"><FONT COLOR="GREEN" SIZE="-1"><A NAME="an_220">220</A></FONT></span>&nbsp;For of his ordre he was licenciat.<br> <A NAME="an_221"></A>&nbsp;Ful swetely herde he confessioun,<br> <A NAME="an_222"></A>&nbsp;And plesaunt was his absolucioun:<br> <A NAME="an_223"></A>&nbsp;He was an esy man to yeve penaunce,<br> <A NAME="an_224"></A>&nbsp;Ther as he wiste to have a good pitaunce.<br> <A NAME="an_225"></A>&nbsp;For unto a povre ordre for to yive<br> <A NAME="an_226"></A>&nbsp;Is signe that a man is wel yshryve;<br> <A NAME="an_227"></A>&nbsp;For if he yaf, he dorste make avaunt,<br> <A NAME="an_228"></A>&nbsp;He wiste that a man was repentaunt;<br> <A NAME="an_229"></A>&nbsp;For many a man so hard is of his herte,<br> <span class="margnote"><FONT COLOR="GREEN" SIZE="-1"><A NAME="an_230">230</A></FONT></span>&nbsp;He may nat wepe, althogh hym soore smerte.<br> <A NAME="an_231"></A>&nbsp;Therfore in stede of wepynge and preyeres<br> <A NAME="an_232"></A>&nbsp;Men moote yeve silver to the povre freres.<br> <A NAME="an_233"></A>&nbsp;His typet was ay farsed ful of knyves<br> 
<p>&nbsp;</p> <A NAME="an_234"></A>&nbsp;And pynnes, for to yeven faire wyves.<br> <A NAME="an_235"></A>&nbsp;And certeinly he hadde a murye note:<br> <A NAME="an_236"></A>&nbsp;Wel koude he synge and pleyen on a rote;<br> <A NAME="an_237"></A>&nbsp;Of yeddynges he baar outrely the pris.<br> <A NAME="an_238"></A>&nbsp;His nekke whit was as the flour-de-lys;<br> <A NAME="an_239"></A>&nbsp;Therto he strong was as a champioun.<br> <span class="margnote"><FONT COLOR="GREEN" SIZE="-1"><A NAME="an_240">240</A></FONT></span>&nbsp;He knew the tavernes wel in every toun<br> <A NAME="an_241"></A>&nbsp;And everich hostiler and tappestere<br> <A NAME="an_242"></A>&nbsp;Bet than a lazar or a beggestere,<br> <A NAME="an_243"></A>&nbsp;For unto swich a worthy man as he<br> <A NAME="an_244"></A>&nbsp;Acorded nat, as by his facultee,<br> <A NAME="an_245"></A>&nbsp;To have with sike lazars aqueyntaunce.<br> <A NAME="an_246"></A>&nbsp;It is nat honest; it may nat avaunce,<br> <A NAME="an_247"></A>&nbsp;For to deelen with no swich poraille,<br> <A NAME="an_248"></A>&nbsp;But al with riche and selleres of vitaille.<br> <A NAME="an_249"></A>&nbsp;And over al, ther as profit sholde arise,<br> <span class="margnote"><FONT COLOR="GREEN" SIZE="-1"><A NAME="an_250">250</A></FONT></span>&nbsp;Curteis he was and lowely of servyse;<br> <A NAME="an_251"></A>&nbsp;Ther nas no man nowher so vertuous.<br> <A NAME="an_252"></A>&nbsp;He was the beste beggere in his hous;<br> <A NAME="an_252a"></A>&nbsp;[And yaf a certeyn ferme for the graunt;<br> <A NAME="an_252b"></A>&nbsp;Noon of his bretheren cam ther in his haunt;]<br> <A NAME="an_253"></A>&nbsp;For thogh a wydwe hadde noght a sho,<br> <A NAME="an_254"></A>&nbsp;So plesaunt was his "In principio,"<br> <A NAME="an_255"></A>&nbsp;Yet wolde he have a ferthyng, er he wente.<br> <A NAME="an_256"></A>&nbsp;His purchas was wel bettre than his rente.<br> <A NAME="an_257"></A>&nbsp;And rage he koude, as it were right a whelp.<br> <A NAME="an_258"></A>&nbsp;In love-dayes ther koude he muchel help,<br> <A NAME="an_259"></A>&nbsp;For ther he was nat lyk a cloysterer<br> <span class="margnote"><FONT COLOR="GREEN" SIZE="-1"><A NAME="an_260">260</A></FONT></span>&nbsp;With a thredbare cope, as is a povre scoler,<br> <A NAME="an_261"></A>&nbsp;But he was lyk a maister or a pope.<br> <A NAME="an_262"></A>&nbsp;Of double worstede was his semycope,<br> <A NAME="an_263"></A>&nbsp;That rounded as a belle out of the presse.<br> <A NAME="an_264"></A>&nbsp;Somwhat he lipsed, for his wantownesse,<br> <A NAME="an_265"></A>&nbsp;To make his Englissh sweete upon his tonge;<br> <A NAME="an_266"></A>&nbsp;And in his harpyng, whan that he hadde songe,<br> <A NAME="an_267"></A>&nbsp;His eyen twynkled in his heed aryght<br> <A NAME="an_268"></A>&nbsp;As doon the sterres in the frosty nyght.<br> <A NAME="an_269"></A>&nbsp;This worthy lymytour was cleped Huberd.<br> <span class="margnote"><FONT COLOR="GREEN" SIZE="-1"><A NAME="an_270">270</A></FONT></span>&nbsp;A MARCHANT was ther with a forked berd,<br> <A NAME="an_271"></A>&nbsp;In mottelee, and hye on horse he sat;<br> <A NAME="an_272"></A>&nbsp;Upon his heed a Flaundryssh bever hat,<br> <A NAME="an_273"></A>&nbsp;His bootes clasped faire and fetisly.<br> <A NAME="an_274"></A>&nbsp;His resons he spak ful solempnely,<br> <A NAME="an_275"></A>&nbsp;Sownynge alwey th' encrees of his wynnyng.<br> <A NAME="an_276"></A>&nbsp;He wolde the see were kept for any thyng<br> <A NAME="an_277"></A>&nbsp;Bitwixe Middelburgh and Orewelle.<br> <A NAME="an_278"></A>&nbsp;Wel koude he in eschaunge sheeldes selle.<br> <A NAME="an_279"></A>&nbsp;This worthy man ful wel his wit bisette:<br> <span class="margnote"><FONT COLOR="GREEN" SIZE="-1"><A NAME="an_280">280</A></FONT></span>&nbsp;Ther wiste no wight that he was in dette,<br> <A NAME="an_281"></A>&nbsp;So estatly was he of his governaunce<br> <A NAME="an_282"></A>&nbsp;With his bargaynes and with his chevyssaunce.<br> <A NAME="an_283"></A>&nbsp;For sothe he was a worthy man with alle,<br> <A NAME="an_284"></A>&nbsp;But, sooth to seyn, I noot how men hym calle.<br> <A NAME="an_285"></A>&nbsp;A CLERK ther was of Oxenford also,<br> <A NAME="an_286"></A>&nbsp;That unto logyk hadde longe ygo.<br> <A NAME="an_287"></A>&nbsp;As leene was his hors as is a rake,<br> <A NAME="an_288"></A>&nbsp;And he nas nat right fat, I undertake,<br> <A NAME="an_289"></A>&nbsp;But looked holwe, and therto sobrely.<br> <span class="margnote"><FONT COLOR="GREEN" SIZE="-1"><A NAME="an_290">290</A></FONT></span>&nbsp;Ful thredbare was his overeste courtepy,<br> <A NAME="an_291"></A>&nbsp;For he hadde geten hym yet no benefice,<br> <A NAME="an_292"></A>&nbsp;Ne was so worldly for to have office.<br> <A NAME="an_293"></A>&nbsp;For hym was levere have at his beddes heed<br> <A NAME="an_294"></A>&nbsp;Twenty bookes, clad in blak or reed,<br> <A NAME="an_295"></A>&nbsp;Of Aristotle and his philosophie<br> <A NAME="an_296"></A>&nbsp;Than robes riche, or fithele, or gay sautrie.<br> <A NAME="an_297"></A>&nbsp;But al be that he was a philosophre,<br> <A NAME="an_298"></A>&nbsp;Yet hadde he but litel gold in cofre;<br> <A NAME="an_299"></A>&nbsp;But al that he myghte of his freendes hente,<br> <span class="margnote"><FONT COLOR="GREEN" SIZE="-1"><A NAME="an_300">300</A></FONT></span>&nbsp;On bookes and on lernynge he it spente,<br> <A NAME="an_301"></A>&nbsp;And bisily gan for the soules preye<br> <A NAME="an_302"></A>&nbsp;Of hem that yaf hym wherwith to scoleye.<br> <A NAME="an_303"></A>&nbsp;Of studie took he moost cure and moost heede.<br> <A NAME="an_304"></A>&nbsp;Noght o word spak he moore than was neede,<br> <A NAME="an_305"></A>&nbsp;And that was seyd in forme and reverence,<br> <A NAME="an_306"></A>&nbsp;And short and quyk and ful of hy sentence;<br> <A NAME="an_307"></A>&nbsp;Sownynge in moral vertu was his speche,<br> <A NAME="an_308"></A>&nbsp;And gladly wolde he lerne and gladly teche.<br> <A NAME="an_309"></A>&nbsp;A SERGEANT OF THE LAWE, war and wys,<br> <span class="margnote"><FONT COLOR="GREEN" SIZE="-1"><A NAME="an_310">310</A></FONT></span>&nbsp;That often hadde been at the Parvys,<br> <A NAME="an_311"></A>&nbsp;Ther was also, ful riche of excellence.<br> <A NAME="an_312"></A>&nbsp;Discreet he was and of greet reverence --<br> <A NAME="an_313"></A>&nbsp;He semed swich, his wordes weren so wise.<br> <A NAME="an_314"></A>&nbsp;Justice he was ful often in assise,<br> <A NAME="an_315"></A>&nbsp;By patente and by pleyn commissioun.<br> <A NAME="an_316"></A>&nbsp;For his science and for his heigh renoun,<br> <A NAME="an_317"></A>&nbsp;Of fees and robes hadde he many oon.<br> 
<p>&nbsp;</p> <A NAME="an_318"></A>&nbsp;So greet a purchasour was nowher noon:<br> <A NAME="an_319"></A>&nbsp;Al was fee symple to hym in effect;<br> <span class="margnote"><FONT COLOR="GREEN" SIZE="-1"><A NAME="an_320">320</A></FONT></span>&nbsp;His purchasyng myghte nat been infect.<br> <A NAME="an_321"></A>&nbsp;Nowher so bisy a man as he ther nas,<br> <A NAME="an_322"></A>&nbsp;And yet he semed bisier than he was.<br> <A NAME="an_323"></A>&nbsp;In termes hadde he caas and doomes alle<br> <A NAME="an_324"></A>&nbsp;That from the tyme of kyng William were falle.<br> <A NAME="an_325"></A>&nbsp;Therto he koude endite and make a thyng,<br> <A NAME="an_326"></A>&nbsp;Ther koude no wight pynche at his writyng;<br> <A NAME="an_327"></A>&nbsp;And every statut koude he pleyn by rote.<br> <A NAME="an_328"></A>&nbsp;He rood but hoomly in a medlee cote,<br> <A NAME="an_329"></A>&nbsp;Girt with a ceint of silk, with barres smale;<br> <span class="margnote"><FONT COLOR="GREEN" SIZE="-1"><A NAME="an_330">330</A></FONT></span>&nbsp;Of his array telle I no lenger tale.<br> <A NAME="an_331"></A>&nbsp;A FRANKELEYN was in his compaignye.<br> <A NAME="an_332"></A>&nbsp;Whit was his berd as is the dayesye;<br> <A NAME="an_333"></A>&nbsp;Of his complexioun he was sangwyn.<br> <A NAME="an_334"></A>&nbsp;Wel loved he by the morwe a sop in wyn;<br> <A NAME="an_335"></A>&nbsp;To lyven in delit was evere his wone,<br> <A NAME="an_336"></A>&nbsp;For he was Epicurus owene sone,<br> <A NAME="an_337"></A>&nbsp;That heeld opinioun that pleyn delit<br> <A NAME="an_338"></A>&nbsp;Was verray felicitee parfit.<br> <A NAME="an_339"></A>&nbsp;An housholdere, and that a greet, was he;<br> <span class="margnote"><FONT COLOR="GREEN" SIZE="-1"><A NAME="an_340">340</A></FONT></span>&nbsp;Seint Julian he was in his contree.<br> <A NAME="an_341"></A>&nbsp;His breed, his ale, was alweys after oon;<br> <A NAME="an_342"></A>&nbsp;A bettre envyned man was nowher noon.<br> <A NAME="an_343"></A>&nbsp;Withoute bake mete was nevere his hous,<br> <A NAME="an_344"></A>&nbsp;Of fissh and flessh, and that so plentevous<br> <A NAME="an_345"></A>&nbsp;It snewed in his hous of mete and drynke;<br> <A NAME="an_346"></A>&nbsp;Of alle deyntees that men koude thynke,<br> <A NAME="an_347"></A>&nbsp;After the sondry sesons of the yeer,<br> <A NAME="an_348"></A>&nbsp;So chaunged he his mete and his soper.<br> <A NAME="an_349"></A>&nbsp;Ful many a fat partrich hadde he in muwe,<br> <span class="margnote"><FONT COLOR="GREEN" SIZE="-1"><A NAME="an_350">350</A></FONT></span>&nbsp;And many a breem and many a luce in stuwe.<br> <A NAME="an_351"></A>&nbsp;Wo was his cook but if his sauce were<br> <A NAME="an_352"></A>&nbsp;Poynaunt and sharp, and redy al his geere.<br> <A NAME="an_353"></A>&nbsp;His table dormant in his halle alway<br> <A NAME="an_354"></A>&nbsp;Stood redy covered al the longe day.<br> <A NAME="an_355"></A>&nbsp;At sessiouns ther was he lord and sire;<br> <A NAME="an_356"></A>&nbsp;Ful ofte tyme he was knyght of the shire.<br> <A NAME="an_357"></A>&nbsp;An anlaas and a gipser al of silk<br> <A NAME="an_358"></A>&nbsp;Heeng at his girdel, whit as morne milk.<br> <A NAME="an_359"></A>&nbsp;A shirreve hadde he been, and a contour.<br> <span class="margnote"><FONT COLOR="GREEN" SIZE="-1"><A NAME="an_360">360</A></FONT></span>&nbsp;Was nowher swich a worthy vavasour.<br> <A NAME="an_361"></A>&nbsp;AN HABERDASSHERE and a CARPENTER,<br> <A NAME="an_362"></A>&nbsp;A WEBBE, a DYERE, and a TAPYCER --<br> <A NAME="an_363"></A>&nbsp;And they were clothed alle in o lyveree<br> <A NAME="an_364"></A>&nbsp;Of a solempne and a greet fraternitee.<br> <A NAME="an_365"></A>&nbsp;Ful fressh and newe hir geere apiked was;<br> <A NAME="an_366"></A>&nbsp;Hir knyves were chaped noght with bras<br> <A NAME="an_367"></A>&nbsp;But al with silver, wroght ful clene and weel,<br> <A NAME="an_368"></A>&nbsp;Hire girdles and hir pouches everydeel.<br> <A NAME="an_369"></A>&nbsp;Wel semed ech of hem a fair burgeys<br> <span class="margnote"><FONT COLOR="GREEN" SIZE="-1"><A NAME="an_370">370</A></FONT></span>&nbsp;To sitten in a yeldehalle on a deys.<br> <A NAME="an_371"></A>&nbsp;Everich, for the wisdom that he kan,<br> <A NAME="an_372"></A>&nbsp;Was shaply for to been an alderman.<br> <A NAME="an_373"></A>&nbsp;For catel hadde they ynogh and rente,<br> <A NAME="an_374"></A>&nbsp;And eek hir wyves wolde it wel assente;<br> <A NAME="an_375"></A>&nbsp;And elles certeyn were they to blame.<br> <A NAME="an_376"></A>&nbsp;It is ful fair to been ycleped "madame,"<br> <A NAME="an_377"></A>&nbsp;And goon to vigilies al bifore,<br> <A NAME="an_378"></A>&nbsp;And have a mantel roialliche ybore.<br> <A NAME="an_379"></A>&nbsp;A COOK they hadde with hem for the nones<br> <span class="margnote"><FONT COLOR="GREEN" SIZE="-1"><A NAME="an_380">380</A></FONT></span>&nbsp;To boille the chiknes with the marybones,<br> <A NAME="an_381"></A>&nbsp;And poudre-marchant tart and galyngale.<br> <A NAME="an_382"></A>&nbsp;Wel koude he knowe a draughte of Londoun ale.<br> <A NAME="an_383"></A>&nbsp;He koude rooste, and sethe, and broille, and frye,<br> <A NAME="an_384"></A>&nbsp;Maken mortreux, and wel bake a pye.<br> <A NAME="an_385"></A>&nbsp;But greet harm was it, as it thoughte me,<br> <A NAME="an_386"></A>&nbsp;That on his shyne a mormal hadde he.<br> <A NAME="an_387"></A>&nbsp;For blankmanger, that made he with the beste.<br> <A NAME="an_388"></A>&nbsp;A SHIPMAN was ther, wonynge fer by weste;<br> <A NAME="an_389"></A>&nbsp;For aught I woot, he was of Dertemouthe.<br> <span class="margnote"><FONT COLOR="GREEN" SIZE="-1"><A NAME="an_390">390</A></FONT></span>&nbsp;He rood upon a rouncy, as he kouthe,<br> <A NAME="an_391"></A>&nbsp;In a gowne of faldyng to the knee.<br> <A NAME="an_392"></A>&nbsp;A daggere hangynge on a laas hadde he<br> <A NAME="an_393"></A>&nbsp;Aboute his nekke, under his arm adoun.<br> <A NAME="an_394"></A>&nbsp;The hoote somer hadde maad his hewe al broun;<br> <A NAME="an_395"></A>&nbsp;And certeinly he was a good felawe.<br> <A NAME="an_396"></A>&nbsp;Ful many a draughte of wyn had he ydrawe<br> <A NAME="an_397"></A>&nbsp;Fro Burdeux-ward, whil that the chapman sleep.<br> <A NAME="an_398"></A>&nbsp;Of nyce conscience took he no keep.<br> <A NAME="an_399"></A>&nbsp;If that he faught and hadde the hyer hond,<br> <span class="margnote"><FONT COLOR="GREEN" SIZE="-1"><A NAME="an_400">400</A></FONT></span>&nbsp;By water he sente hem hoom to every lond.<br> <A NAME="an_401"></A>&nbsp;But of his craft to rekene wel his tydes,<br> <A NAME="an_402"></A>&nbsp;His stremes, and his daungers hym bisides,<br> <A NAME="an_403"></A>&nbsp;His herberwe, and his moone, his lodemenage,<br> <A NAME="an_404"></A>&nbsp;Ther nas noon swich from Hulle to Cartage.<br> <A NAME="an_405"></A>&nbsp;Hardy he was and wys to undertake;<br> <A NAME="an_406"></A>&nbsp;With many a tempest hadde his berd been shake.<br> <A NAME="an_407"></A>&nbsp;He knew alle the havenes, as they were,<br> <A NAME="an_408"></A>&nbsp;Fro Gootlond to the cape of Fynystere,<br> <A NAME="an_409"></A>&nbsp;And every cryke in Britaigne and in Spayne.<br> <span class="margnote"><FONT COLOR="GREEN" SIZE="-1"><A NAME="an_410">410</A></FONT></span>&nbsp;His barge ycleped was the Maudelayne.<br> <A NAME="an_411"></A>&nbsp;With us ther was a DOCTOUR OF PHISIK;<br> <A NAME="an_412"></A>&nbsp;In al this world ne was ther noon hym lik,<br> <A NAME="an_413"></A>&nbsp;To speke of phisik and of surgerye,<br> <A NAME="an_414"></A>&nbsp;For he was grounded in astronomye.<br> <A NAME="an_415"></A>&nbsp;He kepte his pacient a ful greet deel<br> <A NAME="an_416"></A>&nbsp;In houres by his magyk natureel.<br> <A NAME="an_417"></A>&nbsp;Wel koude he fortunen the ascendent<br> <A NAME="an_418"></A>&nbsp;Of his ymages for his pacient.<br> <A NAME="an_419"></A>&nbsp;He knew the cause of everich maladye,<br> <span class="margnote"><FONT COLOR="GREEN" SIZE="-1"><A NAME="an_420">420</A></FONT></span>&nbsp;Were it of hoot, or coold, or moyste, or drye,<br> <A NAME="an_421"></A>&nbsp;And where they engendred, and of what humour.<br> <A NAME="an_422"></A>&nbsp;He was a verray, parfit praktisour:<br> <A NAME="an_423"></A>&nbsp;The cause yknowe, and of his harm the roote,<br> <A NAME="an_424"></A>&nbsp;Anon he yaf the sike man his boote.<br> <A NAME="an_425"></A>&nbsp;Ful redy hadde he his apothecaries<br> <A NAME="an_426"></A>&nbsp;To sende hym drogges and his letuaries,<br> <A NAME="an_427"></A>&nbsp;For ech of hem made oother for to wynne --<br> <A NAME="an_428"></A>&nbsp;Hir frendshipe nas nat newe to bigynne.<br> <A NAME="an_429"></A>&nbsp;Wel knew he the olde Esculapius,<br> <span class="margnote"><FONT COLOR="GREEN" SIZE="-1"><A NAME="an_430">430</A></FONT></span>&nbsp;And Deyscorides, and eek Rufus,<br> <A NAME="an_431"></A>&nbsp;Olde Ypocras, Haly, and Galyen,<br> <A NAME="an_432"></A>&nbsp;Serapion, Razis, and Avycen,<br> <A NAME="an_433"></A>&nbsp;Averrois, Damascien, and Constantyn,<br> <A NAME="an_434"></A>&nbsp;Bernard, and Gatesden, and Gilbertyn.<br> <A NAME="an_435"></A>&nbsp;Of his diete mesurable was he,<br> <A NAME="an_436"></A>&nbsp;For it was of no superfluitee,<br> <A NAME="an_437"></A>&nbsp;But of greet norissyng and digestible.<br> <A NAME="an_438"></A>&nbsp;His studie was but litel on the Bible.<br> <A NAME="an_439"></A>&nbsp;In sangwyn and in pers he clad was al,<br> <span class="margnote"><FONT COLOR="GREEN" SIZE="-1"><A NAME="an_440">440</A></FONT></span>&nbsp;Lyned with taffata and with sendal.<br> <A NAME="an_441"></A>&nbsp;And yet he was but esy of dispence;<br> <A NAME="an_442"></A>&nbsp;He kepte that he wan in pestilence.<br> <A NAME="an_443"></A>&nbsp;For gold in phisik is a cordial,<br> <A NAME="an_444"></A>&nbsp;Therefore he lovede gold in special.<br> <A NAME="an_445"></A>&nbsp;A good WIF was ther OF biside BATHE,<br> <A NAME="an_446"></A>&nbsp;But she was somdel deef, and that was scathe.<br> <A NAME="an_447"></A>&nbsp;Of clooth-makyng she hadde swich an haunt<br> <A NAME="an_448"></A>&nbsp;She passed hem of Ypres and of Gaunt.<br> <A NAME="an_449"></A>&nbsp;In al the parisshe wif ne was ther noon<br> <span class="margnote"><FONT COLOR="GREEN" SIZE="-1"><A NAME="an_450">450</A></FONT></span>&nbsp;That to the offrynge bifore hire sholde goon;<br> <A NAME="an_451"></A>&nbsp;And if ther dide, certeyn so wrooth was she<br> <A NAME="an_452"></A>&nbsp;That she was out of alle charitee.<br> <A NAME="an_453"></A>&nbsp;Hir coverchiefs ful fyne weren of ground;<br> <A NAME="an_454"></A>&nbsp;I dorste swere they weyeden ten pound<br> <A NAME="an_455"></A>&nbsp;That on a Sonday weren upon hir heed.<br> <A NAME="an_456"></A>&nbsp;Hir hosen weren of fyn scarlet reed,<br> <A NAME="an_457"></A>&nbsp;Ful streite yteyd, and shoes ful moyste and newe.<br> <A NAME="an_458"></A>&nbsp;Boold was hir face, and fair, and reed of hewe.<br> <A NAME="an_459"></A>&nbsp;She was a worthy womman al hir lyve:<br> <span class="margnote"><FONT COLOR="GREEN" SIZE="-1"><A NAME="an_460">460</A></FONT></span>&nbsp;Housbondes at chirche dore she hadde fyve,<br> <A NAME="an_461"></A>&nbsp;Withouten oother compaignye in youthe --<br> <A NAME="an_462"></A>&nbsp;But thereof nedeth nat to speke as nowthe.<br> <A NAME="an_463"></A>&nbsp;And thries hadde she been at Jerusalem;<br> <A NAME="an_464"></A>&nbsp;She hadde passed many a straunge strem;<br> <A NAME="an_465"></A>&nbsp;At Rome she hadde been, and at Boloigne,<br> <A NAME="an_466"></A>&nbsp;In Galice at Seint-Jame, and at Coloigne.<br> <A NAME="an_467"></A>&nbsp;She koude muchel of wandrynge by the weye.<br> <A NAME="an_468"></A>&nbsp;Gat-tothed was she, soothly for to seye.<br> <A NAME="an_469"></A>&nbsp;Upon an amblere esily she sat,<br> <span class="margnote"><FONT COLOR="GREEN" SIZE="-1"><A NAME="an_470">470</A></FONT></span>&nbsp;Ywympled wel, and on hir heed an hat<br> <A NAME="an_471"></A>&nbsp;As brood as is a bokeler or a targe;<br> <A NAME="an_472"></A>&nbsp;A foot-mantel aboute hir hipes large,<br> <A NAME="an_473"></A>&nbsp;And on hir feet a paire of spores sharpe.<br> <A NAME="an_474"></A>&nbsp;In felaweshipe wel koude she laughe and carpe.<br> <A NAME="an_475"></A>&nbsp;Of remedies of love she knew per chaunce,<br> <A NAME="an_476"></A>&nbsp;For she koude of that art the olde daunce.<br> <A NAME="an_477"></A>&nbsp;A good man was ther of religioun,<br> <A NAME="an_478"></A>&nbsp;And was a povre PERSOUN OF A TOUN,<br> <A NAME="an_479"></A>&nbsp;But riche he was of hooly thoght and werk.<br> <span class="margnote"><FONT COLOR="GREEN" SIZE="-1"><A NAME="an_480">480</A></FONT></span>&nbsp;He was also a lerned man, a clerk,<br> <A NAME="an_481"></A>&nbsp;That Cristes gospel trewely wolde preche;<br> <A NAME="an_482"></A>&nbsp;His parisshens devoutly wolde he teche.<br> <A NAME="an_483"></A>&nbsp;Benygne he was, and wonder diligent,<br> <A NAME="an_484"></A>&nbsp;And in adversitee ful pacient,<br> <A NAME="an_485"></A>&nbsp;And swich he was ypreved ofte sithes.<br> <A NAME="an_486"></A>&nbsp;Ful looth were hym to cursen for his tithes,<br> <A NAME="an_487"></A>&nbsp;But rather wolde he yeven, out of doute,<br> <A NAME="an_488"></A>&nbsp;Unto his povre parisshens aboute<br> <A NAME="an_489"></A>&nbsp;Of his offryng and eek of his substaunce.<br> <span class="margnote"><FONT COLOR="GREEN" SIZE="-1"><A NAME="an_490">490</A></FONT></span>&nbsp;He koude in litel thyng have suffisaunce.<br> <A NAME="an_491"></A>&nbsp;Wyd was his parisshe, and houses fer asonder,<br> <A NAME="an_492"></A>&nbsp;But he ne lefte nat, for reyn ne thonder,<br> <A NAME="an_493"></A>&nbsp;In siknesse nor in meschief to visite<br> <A NAME="an_494"></A>&nbsp;The ferreste in his parisshe, muche and lite,<br> <A NAME="an_495"></A>&nbsp;Upon his feet, and in his hand a staf.<br> <A NAME="an_496"></A>&nbsp;This noble ensample to his sheep he yaf,<br> <A NAME="an_497"></A>&nbsp;That first he wroghte, and afterward he taughte.<br> <A NAME="an_498"></A>&nbsp;Out of the gospel he tho wordes caughte,<br> <A NAME="an_499"></A>&nbsp;And this figure he added eek therto,<br> <span class="margnote"><FONT COLOR="GREEN" SIZE="-1"><A NAME="an_500">500</A></FONT></span>&nbsp;That if gold ruste, what shal iren do?<br> <A NAME="an_501"></A>&nbsp;For if a preest be foul, on whom we truste,<br> <A NAME="an_502"></A>&nbsp;No wonder is a lewed man to ruste;<br> <A NAME="an_503"></A>&nbsp;And shame it is, if a prest take keep,<br> <A NAME="an_504"></A>&nbsp;A shiten shepherde and a clene sheep.<br> <A NAME="an_505"></A>&nbsp;Wel oghte a preest ensample for to yive,<br> <A NAME="an_506"></A>&nbsp;By his clennesse, how that his sheep sholde lyve.<br> <A NAME="an_507"></A>&nbsp;He sette nat his benefice to hyre<br> <A NAME="an_508"></A>&nbsp;And leet his sheep encombred in the myre<br> <A NAME="an_509"></A>&nbsp;And ran to Londoun unto Seinte Poules<br> <span class="margnote"><FONT COLOR="GREEN" SIZE="-1"><A NAME="an_510">510</A></FONT></span>&nbsp;To seken hym a chaunterie for soules,<br> <A NAME="an_511"></A>&nbsp;Or with a bretherhed to been withholde;<br> <A NAME="an_512"></A>&nbsp;But dwelte at hoom, and kepte wel his folde,<br> <A NAME="an_513"></A>&nbsp;So that the wolf ne made it nat myscarie;<br> <A NAME="an_514"></A>&nbsp;He was a shepherde and noght a mercenarie.<br> <A NAME="an_515"></A>&nbsp;And though he hooly were and vertuous,<br> <A NAME="an_516"></A>&nbsp;He was to synful men nat despitous,<br> <A NAME="an_517"></A>&nbsp;Ne of his speche daungerous ne digne,<br> <A NAME="an_518"></A>&nbsp;But in his techyng discreet and benygne.<br> <A NAME="an_519"></A>&nbsp;To drawen folk to hevene by fairnesse,<br> <span class="margnote"><FONT COLOR="GREEN" SIZE="-1"><A NAME="an_520">520</A></FONT></span>&nbsp;By good ensample, this was his bisynesse.<br> <A NAME="an_521"></A>&nbsp;But it were any persone obstinat,<br> <A NAME="an_522"></A>&nbsp;What so he were, of heigh or lough estat,<br> <A NAME="an_523"></A>&nbsp;Hym wolde he snybben sharply for the nonys.<br> <A NAME="an_524"></A>&nbsp;A bettre preest I trowe that nowher noon ys.<br> <A NAME="an_525"></A>&nbsp;He waited after no pompe and reverence,<br> <A NAME="an_526"></A>&nbsp;Ne maked him a spiced conscience,<br> <A NAME="an_527"></A>&nbsp;But Cristes loore and his apostles twelve<br> <A NAME="an_528"></A>&nbsp;He taughte; but first he folwed it hymselve.<br> <A NAME="an_529"></A>&nbsp;With hym ther was a PLOWMAN, was his brother,<br> <span class="margnote"><FONT COLOR="GREEN" SIZE="-1"><A NAME="an_530">530</A></FONT></span>&nbsp;That hadde ylad of dong ful many a fother;<br> <A NAME="an_531"></A>&nbsp;A trewe swynkere and a good was he,<br> <A NAME="an_532"></A>&nbsp;Lyvynge in pees and parfit charitee.<br> <A NAME="an_533"></A>&nbsp;God loved he best with al his hoole herte<br> <A NAME="an_534"></A>&nbsp;At alle tymes, thogh him gamed or smerte,<br> <A NAME="an_535"></A>&nbsp;And thanne his neighebor right as hymselve.<br> <A NAME="an_536"></A>&nbsp;He wolde thresshe, and therto dyke and delve,<br> <A NAME="an_537"></A>&nbsp;For Cristes sake, for every povre wight,<br> <A NAME="an_538"></A>&nbsp;Withouten hire, if it lay in his myght.<br> <A NAME="an_539"></A>&nbsp;His tithes payde he ful faire and wel,<br> <span class="margnote"><FONT COLOR="GREEN" SIZE="-1"><A NAME="an_540">540</A></FONT></span>&nbsp;Bothe of his propre swynk and his catel.<br> <A NAME="an_541"></A>&nbsp;In a tabard he rood upon a mere.<br> <A NAME="an_542"></A>&nbsp;Ther was also a REVE, and a MILLERE,<br> <A NAME="an_543"></A>&nbsp;A SOMNOUR, and a PARDONER also,<br> <A NAME="an_544"></A>&nbsp;A MAUNCIPLE, and myself -- ther were namo.<br> <A NAME="an_545"></A>&nbsp;The MILLERE was a stout carl for the nones;<br> <A NAME="an_546"></A>&nbsp;Ful byg he was of brawn, and eek of bones.<br> <A NAME="an_547"></A>&nbsp;That proved wel, for over al ther he cam,<br> <A NAME="an_548"></A>&nbsp;At wrastlynge he wolde have alwey the ram.<br> <A NAME="an_549"></A>&nbsp;He was short-sholdred, brood, a thikke knarre;<br> <span class="margnote"><FONT COLOR="GREEN" SIZE="-1"><A NAME="an_550">550</A></FONT></span>&nbsp;Ther was no dore that he nolde heve of harre,<br> <A NAME="an_551"></A>&nbsp;Or breke it at a rennyng with his heed.<br> <A NAME="an_552"></A>&nbsp;His berd as any sowe or fox was reed,<br> <A NAME="an_553"></A>&nbsp;And therto brood, as though it were a spade.<br> <A NAME="an_554"></A>&nbsp;Upon the cop right of his nose he hade<br> <A NAME="an_555"></A>&nbsp;A werte, and theron stood a toft of herys,<br> <A NAME="an_556"></A>&nbsp;Reed as the brustles of a sowes erys;<br> <A NAME="an_557"></A>&nbsp;His nosethirles blake were and wyde.<br> <A NAME="an_558"></A>&nbsp;A swerd and a bokeler bar he by his syde.<br> <A NAME="an_559"></A>&nbsp;His mouth as greet was as a greet forneys.<br> <span class="margnote"><FONT COLOR="GREEN" SIZE="-1"><A NAME="an_560">560</A></FONT></span>&nbsp;He was a janglere and a goliardeys,<br> <A NAME="an_561"></A>&nbsp;And that was moost of synne and harlotries.<br> <A NAME="an_562"></A>&nbsp;Wel koude he stelen corn and tollen thries;<br> <A NAME="an_563"></A>&nbsp;And yet he hadde a thombe of gold, pardee.<br> <A NAME="an_564"></A>&nbsp;A whit cote and a blew hood wered he.<br> <A NAME="an_565"></A>&nbsp;A baggepipe wel koude he blowe and sowne,<br> <A NAME="an_566"></A>&nbsp;And therwithal he broghte us out of towne.<br> <A NAME="an_567"></A>&nbsp;A gentil MAUNCIPLE was ther of a temple,<br> <A NAME="an_568"></A>&nbsp;Of which achatours myghte take exemple<br> <A NAME="an_569"></A>&nbsp;For to be wise in byynge of vitaille;<br> <span class="margnote"><FONT COLOR="GREEN" SIZE="-1"><A NAME="an_570">570</A></FONT></span>&nbsp;For wheither that he payde or took by taille,<br> <A NAME="an_571"></A>&nbsp;Algate he wayted so in his achaat<br> <A NAME="an_572"></A>&nbsp;That he was ay biforn and in good staat.<br> <A NAME="an_573"></A>&nbsp;Now is nat that of God a ful fair grace<br> <A NAME="an_574"></A>&nbsp;That swich a lewed mannes wit shal pace<br> <A NAME="an_575"></A>&nbsp;The wisdom of an heep of lerned men?<br> <A NAME="an_576"></A>&nbsp;Of maistres hadde he mo than thries ten,<br> <A NAME="an_577"></A>&nbsp;That weren of lawe expert and curious,<br> <A NAME="an_578"></A>&nbsp;Of which ther were a duszeyne in that hous<br> <A NAME="an_579"></A>&nbsp;Worthy to been stywardes of rente and lond<br> <span class="margnote"><FONT COLOR="GREEN" SIZE="-1"><A NAME="an_580">580</A></FONT></span>&nbsp;Of any lord that is in Engelond,<br> <A NAME="an_581"></A>&nbsp;To make hym lyve by his propre good<br> <A NAME="an_582"></A>&nbsp;In honour dettelees (but if he were wood),<br> <A NAME="an_583"></A>&nbsp;Or lyve as scarsly as hym list desire;<br> <A NAME="an_584"></A>&nbsp;And able for to helpen al a shire<br> <A NAME="an_585"></A>&nbsp;In any caas that myghte falle or happe.<br> <A NAME="an_586"></A>&nbsp;And yet this Manciple sette hir aller cappe.<br> <A NAME="an_587"></A>&nbsp;The REVE was a sclendre colerik man.<br> <A NAME="an_588"></A>&nbsp;His berd was shave as ny as ever he kan;<br> <A NAME="an_589"></A>&nbsp;His heer was by his erys ful round yshorn;<br> <span class="margnote"><FONT COLOR="GREEN" SIZE="-1"><A NAME="an_590">590</A></FONT></span>&nbsp;His top was dokked lyk a preest biforn.<br> <A NAME="an_591"></A>&nbsp;Ful longe were his legges and ful lene,<br> <A NAME="an_592"></A>&nbsp;Ylyk a staf; ther was no calf ysene.<br> <A NAME="an_593"></A>&nbsp;Wel koude he kepe a gerner and a bynne;<br> <A NAME="an_594"></A>&nbsp;Ther was noon auditour koude on him wynne.<br> <A NAME="an_595"></A>&nbsp;Wel wiste he by the droghte and by the reyn<br> <A NAME="an_596"></A>&nbsp;The yeldynge of his seed and of his greyn.<br> <A NAME="an_597"></A>&nbsp;His lordes sheep, his neet, his dayerye,<br> <A NAME="an_598"></A>&nbsp;His swyn, his hors, his stoor, and his pultrye<br> <A NAME="an_599"></A>&nbsp;Was hoolly in this Reves governynge,<br> <span class="margnote"><FONT COLOR="GREEN" SIZE="-1"><A NAME="an_600">600</A></FONT></span>&nbsp;And by his covenant yaf the rekenynge,<br> <A NAME="an_601"></A>&nbsp;Syn that his lord was twenty yeer of age.<br> <A NAME="an_602"></A>&nbsp;Ther koude no man brynge hym in arrerage.<br> <A NAME="an_603"></A>&nbsp;Ther nas baillif, ne hierde, nor oother hyne,<br> <A NAME="an_604"></A>&nbsp;That he ne knew his sleighte and his covyne;<br> <A NAME="an_605"></A>&nbsp;They were adrad of hym as of the deeth.<br> <A NAME="an_606"></A>&nbsp;His wonyng was ful faire upon an heeth;<br> <A NAME="an_607"></A>&nbsp;With grene trees yshadwed was his place.<br> <A NAME="an_608"></A>&nbsp;He koude bettre than his lord purchace.<br> <A NAME="an_609"></A>&nbsp;Ful riche he was astored pryvely.<br> <span class="margnote"><FONT COLOR="GREEN" SIZE="-1"><A NAME="an_610">610</A></FONT></span>&nbsp;His lord wel koude he plesen subtilly,<br> <A NAME="an_611"></A>&nbsp;To yeve and lene hym of his owene good,<br> <A NAME="an_612"></A>&nbsp;And have a thank, and yet a cote and hood.<br> <A NAME="an_613"></A>&nbsp;In youthe he hadde lerned a good myster:<br> <A NAME="an_614"></A>&nbsp;He was a wel good wrighte, a carpenter.<br> <A NAME="an_615"></A>&nbsp;This Reve sat upon a ful good stot<br> <A NAME="an_616"></A>&nbsp;That was al pomely grey and highte Scot.<br> <A NAME="an_617"></A>&nbsp;A long surcote of pers upon he hade,<br> <A NAME="an_618"></A>&nbsp;And by his syde he baar a rusty blade.<br> <A NAME="an_619"></A>&nbsp;Of Northfolk was this Reve of which I telle,<br> <span class="margnote"><FONT COLOR="GREEN" SIZE="-1"><A NAME="an_620">620</A></FONT></span>&nbsp;Biside a toun men clepen Baldeswelle.<br> <A NAME="an_621"></A>&nbsp;Tukked he was as is a frere aboute,<br> <A NAME="an_622"></A>&nbsp;And evere he rood the hyndreste of oure route.<br> <A NAME="an_623"></A>&nbsp;A SOMONOUR was ther with us in that place,<br> <A NAME="an_624"></A>&nbsp;That hadde a fyr-reed cherubynnes face,<br> <A NAME="an_625"></A>&nbsp;For saucefleem he was, with eyen narwe.<br> <A NAME="an_626"></A>&nbsp;As hoot he was and lecherous as a sparwe,<br> <A NAME="an_627"></A>&nbsp;With scalled browes blake and piled berd.<br> <A NAME="an_628"></A>&nbsp;Of his visage children were aferd.<br> <A NAME="an_629"></A>&nbsp;Ther nas quyk-silver, lytarge, ne brymstoon,<br> <span class="margnote"><FONT COLOR="GREEN" SIZE="-1"><A NAME="an_630">630</A></FONT></span>&nbsp;Boras, ceruce, ne oille of tartre noon,<br> <A NAME="an_631"></A>&nbsp;Ne oynement that wolde clense and byte,<br> <A NAME="an_632"></A>&nbsp;That hym myghte helpen of his whelkes white,<br> <A NAME="an_633"></A>&nbsp;Nor of the knobbes sittynge on his chekes.<br> <A NAME="an_634"></A>&nbsp;Wel loved he garleek, oynons, and eek lekes,<br> <A NAME="an_635"></A>&nbsp;And for to drynken strong wyn, reed as blood;<br> <A NAME="an_636"></A>&nbsp;Thanne wolde he speke and crie as he were wood.<br> <A NAME="an_637"></A>&nbsp;And whan that he wel dronken hadde the wyn,<br> <A NAME="an_638"></A>&nbsp;Thanne wolde he speke no word but Latyn.<br> <A NAME="an_639"></A>&nbsp;A fewe termes hadde he, two or thre,<br> <span class="margnote"><FONT COLOR="GREEN" SIZE="-1"><A NAME="an_640">640</A></FONT></span>&nbsp;That he had lerned out of som decree --<br> <A NAME="an_641"></A>&nbsp;No wonder is, he herde it al the day;<br> <A NAME="an_642"></A>&nbsp;And eek ye knowen wel how that a jay<br> <A NAME="an_643"></A>&nbsp;Kan clepen "Watte" as wel as kan the pope.<br> <A NAME="an_644"></A>&nbsp;But whoso koude in oother thyng hym grope,<br> <A NAME="an_645"></A>&nbsp;Thanne hadde he spent al his philosophie;<br> <A NAME="an_646"></A>&nbsp;Ay "Questio quid iuris" wolde he crie.<br> <A NAME="an_647"></A>&nbsp;He was a gentil harlot and a kynde;<br> <A NAME="an_648"></A>&nbsp;A bettre felawe sholde men noght fynde.<br> 
<p>&nbsp;</p> <A NAME="an_649"></A>&nbsp;He wolde suffre for a quart of wyn<br> <span class="margnote"><FONT COLOR="GREEN" SIZE="-1"><A NAME="an_650">650</A></FONT></span>&nbsp;A good felawe to have his concubyn<br> <A NAME="an_651"></A>&nbsp;A twelf month, and excuse hym atte fulle;<br> <A NAME="an_652"></A>&nbsp;Ful prively a fynch eek koude he pulle.<br> <A NAME="an_653"></A>&nbsp;And if he foond owher a good felawe,<br> <A NAME="an_654"></A>&nbsp;He wolde techen him to have noon awe<br> <A NAME="an_655"></A>&nbsp;In swich caas of the ercedekenes curs,<br> <A NAME="an_656"></A>&nbsp;But if a mannes soule were in his purs;<br> <A NAME="an_657"></A>&nbsp;For in his purs he sholde ypunysshed be.<br> <A NAME="an_658"></A>&nbsp;"Purs is the ercedekenes helle," seyde he.<br> <A NAME="an_659"></A>&nbsp;But wel I woot he lyed right in dede;<br> <span class="margnote"><FONT COLOR="GREEN" SIZE="-1"><A NAME="an_660">660</A></FONT></span>&nbsp;Of cursyng oghte ech gilty man him drede,<br> <A NAME="an_661"></A>&nbsp;For curs wol slee right as assoillyng savith,<br> <A NAME="an_662"></A>&nbsp;And also war hym of a Significavit.<br> <A NAME="an_663"></A>&nbsp;In daunger hadde he at his owene gise<br> <A NAME="an_664"></A>&nbsp;The yonge girles of the diocise,<br> <A NAME="an_665"></A>&nbsp;And knew hir conseil, and was al hir reed.<br> <A NAME="an_666"></A>&nbsp;A gerland hadde he set upon his heed,<br> <A NAME="an_667"></A>&nbsp;As greet as it were for an ale-stake.<br> <A NAME="an_668"></A>&nbsp;A bokeleer hadde he maad hym of a cake.<br> <A NAME="an_669"></A>&nbsp;With hym ther rood a gentil PARDONER<br> <span class="margnote"><FONT COLOR="GREEN" SIZE="-1"><A NAME="an_670">670</A></FONT></span>&nbsp;Of Rouncivale, his freend and his compeer,<br> <A NAME="an_671"></A>&nbsp;That streight was comen fro the court of Rome.<br> <A NAME="an_672"></A>&nbsp;Ful loude he soong "Com hider, love, to me!"<br> <A NAME="an_673"></A>&nbsp;This Somonour bar to hym a stif burdoun;<br> <A NAME="an_674"></A>&nbsp;Was nevere trompe of half so greet a soun.<br> <A NAME="an_675"></A>&nbsp;This Pardoner hadde heer as yelow as wex,<br> <A NAME="an_676"></A>&nbsp;But smothe it heeng as dooth a strike of flex;<br> <A NAME="an_677"></A>&nbsp;By ounces henge his lokkes that he hadde,<br> <A NAME="an_678"></A>&nbsp;And therwith he his shuldres overspradde;<br> <A NAME="an_679"></A>&nbsp;But thynne it lay, by colpons oon and oon.<br> <span class="margnote"><FONT COLOR="GREEN" SIZE="-1"><A NAME="an_680">680</A></FONT></span>&nbsp;But hood, for jolitee, wered he noon,<br> <A NAME="an_681"></A>&nbsp;For it was trussed up in his walet.<br> <A NAME="an_682"></A>&nbsp;Hym thoughte he rood al of the newe jet;<br> <A NAME="an_683"></A>&nbsp;Dischevelee, save his cappe, he rood al bare.<br> <A NAME="an_684"></A>&nbsp;Swiche glarynge eyen hadde he as an hare.<br> <A NAME="an_685"></A>&nbsp;A vernycle hadde he sowed upon his cappe.<br> <A NAME="an_686"></A>&nbsp;His walet, biforn hym in his lappe,<br> <A NAME="an_687"></A>&nbsp;Bretful of pardoun comen from Rome al hoot.<br> <A NAME="an_688"></A>&nbsp;A voys he hadde as smal as hath a goot.<br> <A NAME="an_689"></A>&nbsp;No berd hadde he, ne nevere sholde have;<br> <span class="margnote"><FONT COLOR="GREEN" SIZE="-1"><A NAME="an_690">690</A></FONT></span>&nbsp;As smothe it was as it were late shave.<br> <A NAME="an_691"></A>&nbsp;I trowe he were a geldyng or a mare.<br> <A NAME="an_692"></A>&nbsp;But of his craft, fro Berwyk into Ware<br> <A NAME="an_693"></A>&nbsp;Ne was ther swich another pardoner.<br> <A NAME="an_694"></A>&nbsp;For in his male he hadde a pilwe-beer,<br> <A NAME="an_695"></A>&nbsp;Which that he seyde was Oure Lady veyl;<br> <A NAME="an_696"></A>&nbsp;He seyde he hadde a gobet of the seyl<br> <A NAME="an_697"></A>&nbsp;That Seint Peter hadde, whan that he wente<br> <A NAME="an_698"></A>&nbsp;Upon the see, til Jhesu Crist hym hente.<br> <A NAME="an_699"></A>&nbsp;He hadde a croys of latoun ful of stones,<br> <span class="margnote"><FONT COLOR="GREEN" SIZE="-1"><A NAME="an_700">700</A></FONT></span>&nbsp;And in a glas he hadde pigges bones.<br> <A NAME="an_701"></A>&nbsp;But with thise relikes, whan that he fond<br> <A NAME="an_702"></A>&nbsp;A povre person dwellynge upon lond,<br> <A NAME="an_703"></A>&nbsp;Upon a day he gat hym moore moneye<br> <A NAME="an_704"></A>&nbsp;Than that the person gat in monthes tweye;<br> <A NAME="an_705"></A>&nbsp;And thus, with feyned flaterye and japes,<br> <A NAME="an_706"></A>&nbsp;He made the person and the peple his apes.<br> <A NAME="an_707"></A>&nbsp;But trewely to tellen atte laste,<br> <A NAME="an_708"></A>&nbsp;He was in chirche a noble ecclesiaste.<br> <A NAME="an_709"></A>&nbsp;Wel koude he rede a lessoun or a storie,<br> <span class="margnote"><FONT COLOR="GREEN" SIZE="-1"><A NAME="an_710">710</A></FONT></span>&nbsp;But alderbest he song an offertorie;<br> <A NAME="an_711"></A>&nbsp;For wel he wiste, whan that song was songe,<br> <A NAME="an_712"></A>&nbsp;He moste preche and wel affile his tonge<br> <A NAME="an_713"></A>&nbsp;To wynne silver, as he ful wel koude;<br> <A NAME="an_714"></A>&nbsp;Therefore he song the murierly and loude.<br> <A NAME="an_715"></A>&nbsp;Now have I toold you soothly, in a clause,<br> <A NAME="an_716"></A>&nbsp;Th' estaat, th' array, the nombre, and eek the cause<br> <A NAME="an_717"></A>&nbsp;Why that assembled was this compaignye<br> <A NAME="an_718"></A>&nbsp;In Southwerk at this gentil hostelrye<br> <A NAME="an_719"></A>&nbsp;That highte the Tabard, faste by the Belle.<br> <span class="margnote"><FONT COLOR="GREEN" SIZE="-1"><A NAME="an_720">720</A></FONT></span>&nbsp;But now is tyme to yow for to telle<br> <A NAME="an_721"></A>&nbsp;How that we baren us that ilke nyght,<br> <A NAME="an_722"></A>&nbsp;Whan we were in that hostelrie alyght;<br> <A NAME="an_723"></A>&nbsp;And after wol I telle of our viage<br> <A NAME="an_724"></A>&nbsp;And al the remenaunt of oure pilgrimage.<br> <A NAME="an_725"></A>&nbsp;But first I pray yow, of youre curteisye,<br> <A NAME="an_726"></A>&nbsp;That ye n' arette it nat my vileynye,<br> <A NAME="an_727"></A>&nbsp;Thogh that I pleynly speke in this mateere,<br> <A NAME="an_728"></A>&nbsp;To telle yow hir wordes and hir cheere,<br> <A NAME="an_729"></A>&nbsp;Ne thogh I speke hir wordes proprely.<br> <span class="margnote"><FONT COLOR="GREEN" SIZE="-1"><A NAME="an_730">730</A></FONT></span>&nbsp;For this ye knowen al so wel as I:<br> <A NAME="an_731"></A>&nbsp;Whoso shal telle a tale after a man,<br> <A NAME="an_732"></A>&nbsp;He moot reherce as ny as evere he kan<br> <A NAME="an_733"></A>&nbsp;Everich a word, if it be in his charge,<br> <A NAME="an_734"></A>&nbsp;Al speke he never so rudeliche and large,<br> <A NAME="an_735"></A>&nbsp;Or ellis he moot telle his tale untrewe,<br> <A NAME="an_736"></A>&nbsp;Or feyne thyng, or fynde wordes newe.<br> <A NAME="an_737"></A>&nbsp;He may nat spare, althogh he were his brother;<br> <A NAME="an_738"></A>&nbsp;He moot as wel seye o word as another.<br> <A NAME="an_739"></A>&nbsp;Crist spak hymself ful brode in hooly writ,<br> <span class="margnote"><FONT COLOR="GREEN" SIZE="-1"><A NAME="an_740">740</A></FONT></span>&nbsp;And wel ye woot no vileynye is it.<br> <A NAME="an_741"></A>&nbsp;Eek Plato seith, whoso kan hym rede,<br> <A NAME="an_742"></A>&nbsp;The wordes moote be cosyn to the dede.<br> <A NAME="an_743"></A>&nbsp;Also I prey yow to foryeve it me,<br> <A NAME="an_744"></A>&nbsp;Al have I nat set folk in hir degree<br> <A NAME="an_745"></A>&nbsp;Heere in this tale, as that they sholde stonde.<br> <A NAME="an_746"></A>&nbsp;My wit is short, ye may wel understonde.<br> <A NAME="an_747"></A>&nbsp;Greet chiere made oure Hoost us everichon,<br> <A NAME="an_748"></A>&nbsp;And to the soper sette he us anon.<br> <A NAME="an_749"></A>&nbsp;He served us with vitaille at the beste;<br> <span class="margnote"><FONT COLOR="GREEN" SIZE="-1"><A NAME="an_750">750</A></FONT></span>&nbsp;Strong was the wyn, and wel to drynke us leste.<br> <A NAME="an_751"></A>&nbsp;A semely man OURE HOOSTE was withalle<br> <A NAME="an_752"></A>&nbsp;For to been a marchal in an halle.<br> <A NAME="an_753"></A>&nbsp;A large man he was with eyen stepe --<br> <A NAME="an_754"></A>&nbsp;A fairer burgeys was ther noon in Chepe --<br> <A NAME="an_755"></A>&nbsp;Boold of his speche, and wys, and wel ytaught,<br> <A NAME="an_756"></A>&nbsp;And of manhod hym lakkede right naught.<br> <A NAME="an_757"></A>&nbsp;Eek therto he was right a myrie man;<br> <A NAME="an_758"></A>&nbsp;And after soper pleyen he bigan,<br> <A NAME="an_759"></A>&nbsp;And spak of myrthe amonges othere thynges,<br> <span class="margnote"><FONT COLOR="GREEN" SIZE="-1"><A NAME="an_760">760</A></FONT></span>&nbsp;Whan that we hadde maad oure rekenynges,<br> <A NAME="an_761"></A>&nbsp;And seyde thus: "Now, lordynges, trewely,<br> <A NAME="an_762"></A>&nbsp;Ye been to me right welcome, hertely;<br> <A NAME="an_763"></A>&nbsp;For by my trouthe, if that I shal nat lye,<br> <A NAME="an_764"></A>&nbsp;I saugh nat this yeer so myrie a compaignye<br> <A NAME="an_765"></A>&nbsp;Atones in this herberwe as is now.<br> <A NAME="an_766"></A>&nbsp;Fayn wolde I doon yow myrthe, wiste I how.<br> <A NAME="an_767"></A>&nbsp;And of a myrthe I am right now bythoght,<br> <A NAME="an_768"></A>&nbsp;To doon yow ese, and it shal coste noght.<br> <A NAME="an_769"></A>&nbsp;"Ye goon to Caunterbury -- God yow speede,<br> <span class="margnote"><FONT COLOR="GREEN" SIZE="-1"><A NAME="an_770">770</A></FONT></span>&nbsp;The blisful martir quite yow youre meede!<br> <A NAME="an_771"></A>&nbsp;And wel I woot, as ye goon by the weye,<br> <A NAME="an_772"></A>&nbsp;Ye shapen yow to talen and to pleye;<br> <A NAME="an_773"></A>&nbsp;For trewely, confort ne myrthe is noon<br> <A NAME="an_774"></A>&nbsp;To ride by the weye doumb as a stoon;<br> <A NAME="an_775"></A>&nbsp;And therfore wol I maken yow disport,<br> <A NAME="an_776"></A>&nbsp;As I seyde erst, and doon yow som confort.<br> <A NAME="an_777"></A>&nbsp;And if yow liketh alle by oon assent<br> <A NAME="an_778"></A>&nbsp;For to stonden at my juggement,<br> <A NAME="an_779"></A>&nbsp;And for to werken as I shal yow seye,<br> <span class="margnote"><FONT COLOR="GREEN" SIZE="-1"><A NAME="an_780">780</A></FONT></span>&nbsp;Tomorwe, whan ye riden by the weye,<br> <A NAME="an_781"></A>&nbsp;Now, by my fader soule that is deed,<br> <A NAME="an_782"></A>&nbsp;But ye be myrie, I wol yeve yow myn heed!<br> <A NAME="an_783"></A>&nbsp;Hoold up youre hondes, withouten moore speche."<br> <A NAME="an_784"></A>&nbsp;Oure conseil was nat longe for to seche.<br> <A NAME="an_785"></A>&nbsp;Us thoughte it was noght worth to make it wys,<br> <A NAME="an_786"></A>&nbsp;And graunted hym withouten moore avys,<br> <A NAME="an_787"></A>&nbsp;And bad him seye his voirdit as hym leste.<br> <A NAME="an_788"></A>&nbsp;"Lordynges," quod he, "now herkneth for the beste;<br> <A NAME="an_789"></A>&nbsp;But taak it nought, I prey yow, in desdeyn.<br> <span class="margnote"><FONT COLOR="GREEN" SIZE="-1"><A NAME="an_790">790</A></FONT></span>&nbsp;This is the poynt, to speken short and pleyn,<br> <A NAME="an_791"></A>&nbsp;That ech of yow, to shorte with oure weye,<br> <A NAME="an_792"></A>&nbsp;In this viage shal telle tales tweye<br> <A NAME="an_793"></A>&nbsp;To Caunterbury-ward, I mene it so,<br> <A NAME="an_794"></A>&nbsp;And homward he shal tellen othere two,<br> <A NAME="an_795"></A>&nbsp;Of aventures that whilom han bifalle.<br> <A NAME="an_796"></A>&nbsp;And which of yow that bereth hym best of alle --<br> <A NAME="an_797"></A>&nbsp;That is to seyn, that telleth in this caas<br> <A NAME="an_798"></A>&nbsp;Tales of best sentence and moost solaas --<br> <A NAME="an_799"></A>&nbsp;Shal have a soper at oure aller cost<br> <span class="margnote"><FONT COLOR="GREEN" SIZE="-1"><A NAME="an_800">800</A></FONT></span>&nbsp;Heere in this place, sittynge by this post,<br> <A NAME="an_801"></A>&nbsp;Whan that we come agayn fro Caunterbury.<br> <A NAME="an_802"></A>&nbsp;And for to make yow the moore mury,<br> <A NAME="an_803"></A>&nbsp;I wol myselven goodly with yow ryde,<br> <A NAME="an_804"></A>&nbsp;Right at myn owene cost, and be youre gyde;<br> <A NAME="an_805"></A>&nbsp;And whoso wole my juggement withseye<br> <A NAME="an_806"></A>&nbsp;Shal paye al that we spenden by the weye.<br> <A NAME="an_807"></A>&nbsp;And if ye vouche sauf that it be so,<br> <A NAME="an_808"></A>&nbsp;Tel me anon, withouten wordes mo,<br> <A NAME="an_809"></A>&nbsp;And I wol erly shape me therfore."<br> <span class="margnote"><FONT COLOR="GREEN" SIZE="-1"><A NAME="an_810">810</A></FONT></span>&nbsp;This thyng was graunted, and oure othes swore<br> <A NAME="an_811"></A>&nbsp;With ful glad herte, and preyden hym also<br> <A NAME="an_812"></A>&nbsp;That he wolde vouche sauf for to do so,<br> <A NAME="an_813"></A>&nbsp;And that he wolde been oure governour,<br> <A NAME="an_814"></A>&nbsp;And of oure tales juge and reportour,<br> <A NAME="an_815"></A>&nbsp;And sette a soper at a certeyn pris,<br> <A NAME="an_816"></A>&nbsp;And we wol reuled been at his devys<br> <A NAME="an_817"></A>&nbsp;In heigh and lough; and thus by oon assent<br> <A NAME="an_818"></A>&nbsp;We been acorded to his juggement.<br> <A NAME="an_819"></A>&nbsp;And therupon the wyn was fet anon;<br> <span class="margnote"><FONT COLOR="GREEN" SIZE="-1"><A NAME="an_820">820</A></FONT></span>&nbsp;We dronken, and to reste wente echon,<br> <A NAME="an_821"></A>&nbsp;Withouten any lenger taryynge.<br> <A NAME="an_822"></A>&nbsp;Amorwe, whan that day bigan to sprynge,<br> <A NAME="an_823"></A>&nbsp;Up roos oure Hoost, and was oure aller cok,<br> <A NAME="an_824"></A>&nbsp;And gadrede us togidre alle in a flok,<br> <A NAME="an_825"></A>&nbsp;And forth we riden a litel moore than paas<br> <A NAME="an_826"></A>&nbsp;Unto the Wateryng of Seint Thomas;<br> <A NAME="an_827"></A>&nbsp;And there oure Hoost bigan his hors areste<br> <A NAME="an_828"></A>&nbsp;And seyde, "Lordynges, herkneth, if yow leste.<br> <A NAME="an_829"></A>&nbsp;Ye woot youre foreward, and I it yow recorde.<br> <span class="margnote"><FONT COLOR="GREEN" SIZE="-1"><A NAME="an_830">830</A></FONT></span>&nbsp;If even-song and morwe-song accorde,<br> <A NAME="an_831"></A>&nbsp;Lat se now who shal telle the firste tale.<br> <A NAME="an_832"></A>&nbsp;As evere mote I drynke wyn or ale,<br> <A NAME="an_833"></A>&nbsp;Whoso be rebel to my juggement<br> <A NAME="an_834"></A>&nbsp;Shal paye for al that by the wey is spent.<br> <A NAME="an_835"></A>&nbsp;Now draweth cut, er that we ferrer twynne;<br> <A NAME="an_836"></A>&nbsp;He which that hath the shorteste shal bigynne.<br> <A NAME="an_837"></A>&nbsp;Sire Knyght," quod he, "my mayster and my lord,<br> <A NAME="an_838"></A>&nbsp;Now draweth cut, for that is myn accord.<br> <A NAME="an_839"></A>&nbsp;Cometh neer," quod he, "my lady Prioresse.<br> <span class="margnote"><FONT COLOR="GREEN" SIZE="-1"><A NAME="an_840">840</A></FONT></span>&nbsp;And ye, sire Clerk, lat be youre shamefastnesse,<br> <A NAME="an_841"></A>&nbsp;Ne studieth noght; ley hond to, every man!"<br> <A NAME="an_842"></A>&nbsp;Anon to drawen every wight bigan,<br> <A NAME="an_843"></A>&nbsp;And shortly for to tellen as it was,<br> <A NAME="an_844"></A>&nbsp;Were it by aventure, or sort, or cas,<br> <A NAME="an_845"></A>&nbsp;The sothe is this: the cut fil to the Knyght,<br> <A NAME="an_846"></A>&nbsp;Of which ful blithe and glad was every wyght,<br> <A NAME="an_847"></A>&nbsp;And telle he moste his tale, as was resoun,<br> <A NAME="an_848"></A>&nbsp;By foreward and by composicioun,<br> <A NAME="an_849"></A>&nbsp;As ye han herd; what nedeth wordes mo?<br> <span class="margnote"><FONT COLOR="GREEN" SIZE="-1"><A NAME="an_850">850</A></FONT></span>&nbsp;And whan this goode man saugh that it was so,<br> <A NAME="an_851"></A>&nbsp;As he that wys was and obedient<br> <A NAME="an_852"></A>&nbsp;To kepe his foreward by his free assent,<br> <A NAME="an_853"></A>&nbsp;He seyde, "Syn I shal bigynne the game,<br> <A NAME="an_854"></A>&nbsp;What, welcome be the cut, a Goddes name!<br> <A NAME="an_855"></A>&nbsp;Now lat us ryde, and herkneth what I seye."<br> <A NAME="an_856"></A>&nbsp;And with that word we ryden forth oure weye,<br> <A NAME="an_857"></A>&nbsp;And he bigan with right a myrie cheere<br> <A NAME="an_858"></A>&nbsp;His tale anon, and seyde as ye may heere.<br>  
<p><HR>
<CENTER>
<A HREF="mect01.htm">Next: The Knight's Tale</A></CENTER>
</BODY>
</HTML>
