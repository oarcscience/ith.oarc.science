<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Man of Law's Epilogue</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect09">Previous</A>&nbsp;
<A HREF="mect11">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Man of Law's Epilogue</h3> <A NAME="an_1163"></A>&nbsp;[Owre Hoost upon his stiropes stood anon,<br> <A NAME="an_1164"></A>&nbsp;And seyde, "Goode men, herkeneth everych on!<br> <A NAME="an_1165"></A>&nbsp;This was a thrifty tale for the nones!<br> <A NAME="an_1166"></A>&nbsp;Sir Parisshe Prest," quod he, "for Goddes bones,<br> <A NAME="an_1167"></A>&nbsp;Telle us a tale, as was thi forward yore.<br> <A NAME="an_1168"></A>&nbsp;I se wel that ye lerned men in lore<br> <A NAME="an_1169"></A>&nbsp;Can moche good, by Goddes dignitee!"<br> <span class="margnote"><FONT COLOR="GREEN" SIZE="-1"><A NAME="an_1170">1170</A></FONT></span>&nbsp;The Parson him answerde, "Benedicite!<br> <A NAME="an_1171"></A>&nbsp;What eyleth the man, so synfully to swere?"<br> <A NAME="an_1172"></A>&nbsp;Oure Host answerde, "O Jankin, be ye there?<br> <A NAME="an_1173"></A>&nbsp;I smelle a Lollere in the wynd," quod he.<br> <A NAME="an_1174"></A>&nbsp;"Now! goode men," quod oure Hoste, "herkeneth me;<br> <A NAME="an_1175"></A>&nbsp;Abydeth, for Goddes digne passioun,<br> <A NAME="an_1176"></A>&nbsp;For we schal han a predicacioun;<br> <A NAME="an_1177"></A>&nbsp;This Lollere heer wil prechen us somwhat."<br> <A NAME="an_1178"></A>&nbsp;"Nay, by my fader soule, that schal he nat!"<br> <A NAME="an_1179"></A>&nbsp;Seyde the Shipman, "Heer schal he nat preche;<br> <span class="margnote"><FONT COLOR="GREEN" SIZE="-1"><A NAME="an_1180">1180</A></FONT></span>&nbsp;He schal no gospel glosen here ne teche.<br> <A NAME="an_1181"></A>&nbsp;We leven alle in the grete God," quod he;<br> <A NAME="an_1182"></A>&nbsp;"He wolde sowen som difficulte,<br> <A NAME="an_1183"></A>&nbsp;Or springen cokkel in our clene corn.<br> <A NAME="an_1184"></A>&nbsp;And therfore, Hoost, I warne thee biforn,<br> <A NAME="an_1185"></A>&nbsp;My joly body schal a tale telle,<br> <A NAME="an_1186"></A>&nbsp;And I schal clynken you so mery a belle,<br> <A NAME="an_1187"></A>&nbsp;That I schal waken al this compaignie.<br> <A NAME="an_1188"></A>&nbsp;But it schal not ben of philosophie,<br> <A NAME="an_1189"></A>&nbsp;Ne phislyas, ne termes queinte of lawe.<br> <span class="margnote"><FONT COLOR="GREEN" SIZE="-1"><A NAME="an_1190">1190</A></FONT></span>&nbsp;Ther is but litel Latyn in my mawe!"]<br>  
<p><HR>
<CENTER>
<A HREF="mect11">Next: The Wife of Bath's Prologue</A></CENTER>
</BODY>
</HTML>
