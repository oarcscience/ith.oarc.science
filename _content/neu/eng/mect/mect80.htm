<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Shorter Poems: Lenvoy de Chaucer a Bukton</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect79.htm">Previous</A>&nbsp;
<A HREF="mect81.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Shorter Poems</h4> <h3 align="center" align="center">Lenvoy de Chaucer a Bukton</h3> <A NAME="an_1"></A>&nbsp;My maister Bukton, whan of Crist our kyng<br> <A NAME="an_2"></A>&nbsp;Was axed what is trouthe or sothfastnesse,<br> <A NAME="an_3"></A>&nbsp;He nat a word answerde to that axing,<br> <A NAME="an_4"></A>&nbsp;As who saith, "No man is al trewe," I gesse.<br> <A NAME="an_5"></A>&nbsp;And therfore, though I highte to expresse<br> <A NAME="an_6"></A>&nbsp;The sorwe and wo that is in mariage,<br> <A NAME="an_7"></A>&nbsp;I dar not writen of it no wikkednesse,<br> <A NAME="an_8"></A>&nbsp;Lest I myself falle eft in swich dotage.<br> <A NAME="an_9"></A>&nbsp;I wol nat seyn how that yt is the cheyne<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;Of Sathanas, on which he gnaweth evere,<br> <A NAME="an_11"></A>&nbsp;But I dar seyn, were he out of his peyne,<br> <A NAME="an_12"></A>&nbsp;As by his wille he wolde be bounde nevere.<br> <A NAME="an_13"></A>&nbsp;But thilke doted fool that eft hath levere<br> <A NAME="an_14"></A>&nbsp;Ycheyned be than out of prison crepe,<br> <A NAME="an_15"></A>&nbsp;God lete him never fro his wo dissevere,<br> <A NAME="an_16"></A>&nbsp;Ne no man him bewayle, though he wepe.<br> <A NAME="an_17"></A>&nbsp;But yet, lest thow do worse, take a wyf;<br> <A NAME="an_18"></A>&nbsp;Bet ys to wedde than brenne in worse wise.<br> <A NAME="an_19"></A>&nbsp;But thow shal have sorwe on thy flessh, thy lyf,<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;And ben thy wives thral, as seyn these wise;<br> <A NAME="an_21"></A>&nbsp;And yf that hooly writ may nat suffyse,<br> <A NAME="an_22"></A>&nbsp;Experience shal the teche, so may happe,<br> <A NAME="an_23"></A>&nbsp;That the were lever to be take in Frise<br> <A NAME="an_24"></A>&nbsp;Than eft to falle of weddynge in the trappe.<br> <A NAME="an_25"></A>&nbsp;This lytel writ, proverbes, or figure<br> <A NAME="an_26"></A>&nbsp;I sende yow; take kepe of yt, I rede;<br> <A NAME="an_27"></A>&nbsp;Unwys is he that kan no wele endure.<br> <A NAME="an_28"></A>&nbsp;If thow be siker, put the nat in drede.<br> <A NAME="an_29"></A>&nbsp;The Wyf of Bathe I pray yow that ye rede<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;Of this matere that we have on honde.<br> <A NAME="an_31"></A>&nbsp;God graunte yow your lyf frely to lede<br> <A NAME="an_32"></A>&nbsp;In fredam, for ful hard is to be bonde.<br>  
<p><HR>
<CENTER>
<A HREF="mect81.htm">Next: The Complaint of Chaucer to His Purse</A></CENTER>
</BODY>
</HTML>
