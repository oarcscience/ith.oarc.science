<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Tale of Sir Thopas</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect32">Previous</A>&nbsp;
<A HREF="mect34">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Tale of Sir Thopas</h3> <A NAME="an_712"></A>&nbsp;Listeth, lordes, in good entent,<br> <A NAME="an_713"></A>&nbsp;And I wol telle verrayment<br> <A NAME="an_714"></A>&nbsp;Of myrthe and of solas,<br> <A NAME="an_715"></A>&nbsp;Al of a knyght was fair and gent<br> <A NAME="an_716"></A>&nbsp;In bataille and in tourneyment;<br> <A NAME="an_717"></A>&nbsp;His name was sire Thopas.<br> <A NAME="an_718"></A>&nbsp;Yborn he was in fer contree,<br> <A NAME="an_719"></A>&nbsp;In Flaundres, al biyonde the see,<br> <span class="margnote"><FONT COLOR="GREEN" SIZE="-1"><A NAME="an_720">720</A></FONT></span>&nbsp;At Poperyng, in the place.<br> <A NAME="an_721"></A>&nbsp;His fader was a man ful free,<br> <A NAME="an_722"></A>&nbsp;And lord he was of that contree,<br> <A NAME="an_723"></A>&nbsp;As it was Goddes grace.<br> <A NAME="an_724"></A>&nbsp;Sire Thopas wax a doghty swayn;<br> <A NAME="an_725"></A>&nbsp;Whit was his face as payndemayn,<br> <A NAME="an_726"></A>&nbsp;His lippes rede as rose;<br> <A NAME="an_727"></A>&nbsp;His rode is lyk scarlet in grayn,<br> <A NAME="an_728"></A>&nbsp;And I yow telle in good certayn<br> <A NAME="an_729"></A>&nbsp;He hadde a semely nose.<br> <span class="margnote"><FONT COLOR="GREEN" SIZE="-1"><A NAME="an_730">730</A></FONT></span>&nbsp;His heer, his berd was lyk saffroun,<br> <A NAME="an_731"></A>&nbsp;That to his girdel raughte adoun;<br> <A NAME="an_732"></A>&nbsp;His shoon of cordewane.<br> <A NAME="an_733"></A>&nbsp;Of Brugges were his hosen broun,<br> <A NAME="an_734"></A>&nbsp;His robe was of syklatoun,<br> <A NAME="an_735"></A>&nbsp;That coste many a jane.<br> <A NAME="an_736"></A>&nbsp;He koude hunte at wilde deer,<br> <A NAME="an_737"></A>&nbsp;And ride an haukyng for river<br> <A NAME="an_738"></A>&nbsp;With grey goshauk on honde;<br> <A NAME="an_739"></A>&nbsp;Therto he was a good archeer;<br> <span class="margnote"><FONT COLOR="GREEN" SIZE="-1"><A NAME="an_740">740</A></FONT></span>&nbsp;Of wrastlyng was ther noon his peer,<br> <A NAME="an_741"></A>&nbsp;Ther any ram shal stonde.<br> <A NAME="an_742"></A>&nbsp;Ful many a mayde, bright in bour,<br> <A NAME="an_743"></A>&nbsp;They moorne for hym paramour,<br> <A NAME="an_744"></A>&nbsp;Whan hem were bet to slepe;<br> <A NAME="an_745"></A>&nbsp;But he was chaast and no lechour,<br> <A NAME="an_746"></A>&nbsp;And sweete as is the brembul flour<br> <A NAME="an_747"></A>&nbsp;That bereth the rede hepe.<br> <A NAME="an_748"></A>&nbsp;And so bifel upon a day,<br> <A NAME="an_749"></A>&nbsp;For sothe, as I yow telle may,<br> <span class="margnote"><FONT COLOR="GREEN" SIZE="-1"><A NAME="an_750">750</A></FONT></span>&nbsp;Sire Thopas wolde out ride.<br> <A NAME="an_751"></A>&nbsp;He worth upon his steede gray,<br> <A NAME="an_752"></A>&nbsp;And in his hand a launcegay,<br> <A NAME="an_753"></A>&nbsp;A long swerd by his side.<br> <A NAME="an_754"></A>&nbsp;He priketh thurgh a fair forest,<br> <A NAME="an_755"></A>&nbsp;Therinne is many a wilde best,<br> <A NAME="an_756"></A>&nbsp;Ye, bothe bukke and hare;<br> <A NAME="an_757"></A>&nbsp;And as he priketh north and est,<br> <A NAME="an_758"></A>&nbsp;I telle it yow, hym hadde almest<br> <A NAME="an_759"></A>&nbsp;Bitid a sory care.<br> <span class="margnote"><FONT COLOR="GREEN" SIZE="-1"><A NAME="an_760">760</A></FONT></span>&nbsp;Ther spryngen herbes grete and smale,<br> <A NAME="an_761"></A>&nbsp;The lycorys and the cetewale,<br> <A NAME="an_762"></A>&nbsp;And many a clowe-gylofre;<br> <A NAME="an_763"></A>&nbsp;And notemuge to putte in ale,<br> <A NAME="an_764"></A>&nbsp;Wheither it be moyste or stale,<br> <A NAME="an_765"></A>&nbsp;Or for to leye in cofre.<br> <A NAME="an_766"></A>&nbsp;The briddes synge, it is no nay,<br> <A NAME="an_767"></A>&nbsp;The sparhauk and the papejay,<br> <A NAME="an_768"></A>&nbsp;That joye it was to heere;<br> <A NAME="an_769"></A>&nbsp;The thrustelcok made eek hir lay,<br> <span class="margnote"><FONT COLOR="GREEN" SIZE="-1"><A NAME="an_770">770</A></FONT></span>&nbsp;The wodedowve upon the spray<br> <A NAME="an_771"></A>&nbsp;She sang ful loude and cleere.<br> <A NAME="an_772"></A>&nbsp;Sire Thopas fil in love-longynge,<br> <A NAME="an_773"></A>&nbsp;Al whan he herde the thrustel synge,<br> <A NAME="an_774"></A>&nbsp;And pryked as he were wood.<br> <A NAME="an_775"></A>&nbsp;His faire steede in his prikynge<br> <A NAME="an_776"></A>&nbsp;So swatte that men myghte him wrynge;<br> <A NAME="an_777"></A>&nbsp;His sydes were al blood.<br> <A NAME="an_778"></A>&nbsp;Sire Thopas eek so wery was<br> <A NAME="an_779"></A>&nbsp;For prikyng on the softe gras,<br> <span class="margnote"><FONT COLOR="GREEN" SIZE="-1"><A NAME="an_780">780</A></FONT></span>&nbsp;So fiers was his corage,<br> <A NAME="an_781"></A>&nbsp;That doun he leyde him in that plas<br> <A NAME="an_782"></A>&nbsp;To make his steede som solas,<br> <A NAME="an_783"></A>&nbsp;And yaf hym good forage.<br> <A NAME="an_784"></A>&nbsp;"O Seinte Marie, benedicite!<br> <A NAME="an_785"></A>&nbsp;What eyleth this love at me<br> <A NAME="an_786"></A>&nbsp;To bynde me so soore?<br> <A NAME="an_787"></A>&nbsp;Me dremed al this nyght, pardee,<br> <A NAME="an_788"></A>&nbsp;An elf-queene shal my lemman be<br> <A NAME="an_789"></A>&nbsp;And slepe under my goore.<br> <span class="margnote"><FONT COLOR="GREEN" SIZE="-1"><A NAME="an_790">790</A></FONT></span>&nbsp;"An elf-queene wol I love, ywis,<br> <A NAME="an_791"></A>&nbsp;For in this world no womman is<br> <A NAME="an_792"></A>&nbsp;Worthy to be my make<br> <A NAME="an_793"></A>&nbsp;In towne;<br> <A NAME="an_794"></A>&nbsp;Alle othere wommen I forsake,<br> <A NAME="an_795"></A>&nbsp;And to an elf-queene I me take<br> <A NAME="an_796"></A>&nbsp;By dale and eek by downe!"<br> <A NAME="an_797"></A>&nbsp;Into his sadel he clamb anon,<br> <A NAME="an_798"></A>&nbsp;And priketh over stile and stoon<br> <A NAME="an_799"></A>&nbsp;An elf-queene for t' espye,<br> <span class="margnote"><FONT COLOR="GREEN" SIZE="-1"><A NAME="an_800">800</A></FONT></span>&nbsp;Til he so longe hath riden and goon<br> <A NAME="an_801"></A>&nbsp;That he foond, in a pryve woon,<br> <A NAME="an_802"></A>&nbsp;The contree of Fairye<br> <A NAME="an_803"></A>&nbsp;So wilde;<br> <A NAME="an_804"></A>&nbsp;For in that contree was ther noon<br> <A NAME="an_805"></A>&nbsp;That to him durste ride or goon,<br> <A NAME="an_806"></A>&nbsp;Neither wyf ne childe;<br> <A NAME="an_807"></A>&nbsp;Til that ther cam a greet geaunt,<br> <A NAME="an_808"></A>&nbsp;His name was sire Olifaunt,<br> <A NAME="an_809"></A>&nbsp;A perilous man of dede.<br> <span class="margnote"><FONT COLOR="GREEN" SIZE="-1"><A NAME="an_810">810</A></FONT></span>&nbsp;He seyde, "Child, by Termagaunt,<br> <A NAME="an_811"></A>&nbsp;But if thou prike out of myn haunt,<br> <A NAME="an_812"></A>&nbsp;Anon I sle thy steede<br> <A NAME="an_813"></A>&nbsp;With mace.<br> <A NAME="an_814"></A>&nbsp;Heere is the queene of Fayerye,<br> <A NAME="an_815"></A>&nbsp;With harpe and pipe and symphonye,<br> <A NAME="an_816"></A>&nbsp;Dwellynge in this place."<br> <A NAME="an_817"></A>&nbsp;The child seyde, "Also moote I thee,<br> <A NAME="an_818"></A>&nbsp;Tomorwe wol I meete with thee,<br> <A NAME="an_819"></A>&nbsp;Whan I have myn armoure;<br> <span class="margnote"><FONT COLOR="GREEN" SIZE="-1"><A NAME="an_820">820</A></FONT></span>&nbsp;And yet I hope, par ma fay,<br> <A NAME="an_821"></A>&nbsp;That thou shalt with this launcegay<br> <A NAME="an_822"></A>&nbsp;Abyen it ful sowre.<br> <A NAME="an_823"></A>&nbsp;Thy mawe<br> <A NAME="an_824"></A>&nbsp;Shal I percen, if I may,<br> <A NAME="an_825"></A>&nbsp;Er it be fully pryme of day,<br> <A NAME="an_826"></A>&nbsp;For heere thow shalt be slawe."<br> <A NAME="an_827"></A>&nbsp;Sire Thopas drow abak ful faste;<br> <A NAME="an_828"></A>&nbsp;This geant at hym stones caste<br> <A NAME="an_829"></A>&nbsp;Out of a fel staf-slynge.<br> <span class="margnote"><FONT COLOR="GREEN" SIZE="-1"><A NAME="an_830">830</A></FONT></span>&nbsp;But faire escapeth child Thopas,<br> <A NAME="an_831"></A>&nbsp;And al it was thurgh Goddes gras,<br> <A NAME="an_832"></A>&nbsp;And thurgh his fair berynge.<br> <A NAME="an_833"></A>&nbsp;Yet listeth, lordes, to my tale<br> <A NAME="an_834"></A>&nbsp;Murier than the nightyngale,<br> <A NAME="an_835"></A>&nbsp;For now I wol yow rowne<br> <A NAME="an_836"></A>&nbsp;How sir Thopas, with sydes smale,<br> <A NAME="an_837"></A>&nbsp;Prikyng over hill and dale,<br> <A NAME="an_838"></A>&nbsp;Is comen agayn to towne.<br> <A NAME="an_839"></A>&nbsp;His myrie men comanded he<br> <span class="margnote"><FONT COLOR="GREEN" SIZE="-1"><A NAME="an_840">840</A></FONT></span>&nbsp;To make hym bothe game and glee,<br> <A NAME="an_841"></A>&nbsp;For nedes moste he fighte<br> <A NAME="an_842"></A>&nbsp;With a geaunt with hevedes three,<br> <A NAME="an_843"></A>&nbsp;For paramour and jolitee<br> <A NAME="an_844"></A>&nbsp;Of oon that shoon ful brighte.<br> <A NAME="an_845"></A>&nbsp;"Do come," he seyde, "my mynstrales,<br> <A NAME="an_846"></A>&nbsp;And geestours for to tellen tales,<br> <A NAME="an_847"></A>&nbsp;Anon in myn armynge,<br> <A NAME="an_848"></A>&nbsp;Of romances that been roiales,<br> <A NAME="an_849"></A>&nbsp;Of popes and of cardinales,<br> <span class="margnote"><FONT COLOR="GREEN" SIZE="-1"><A NAME="an_850">850</A></FONT></span>&nbsp;And eek of love-likynge."<br> <A NAME="an_851"></A>&nbsp;They fette hym first the sweete wyn,<br> <A NAME="an_852"></A>&nbsp;And mede eek in a mazelyn,<br> <A NAME="an_853"></A>&nbsp;And roial spicerye<br> <A NAME="an_854"></A>&nbsp;Of gyngebreed that was ful fyn,<br> <A NAME="an_855"></A>&nbsp;And lycorys, and eek comyn,<br> <A NAME="an_856"></A>&nbsp;With sugre that is trye.<br> <A NAME="an_857"></A>&nbsp;He dide next his white leere<br> <A NAME="an_858"></A>&nbsp;Of cloth of lake fyn and cleere,<br> <A NAME="an_859"></A>&nbsp;A breech and eek a sherte;<br> <span class="margnote"><FONT COLOR="GREEN" SIZE="-1"><A NAME="an_860">860</A></FONT></span>&nbsp;And next his sherte an aketoun,<br> <A NAME="an_861"></A>&nbsp;And over that an haubergeoun<br> <A NAME="an_862"></A>&nbsp;For percynge of his herte;<br> <A NAME="an_863"></A>&nbsp;And over that a fyn hawberk,<br> <A NAME="an_864"></A>&nbsp;Was al ywroght of Jewes werk,<br> <A NAME="an_865"></A>&nbsp;Ful strong it was of plate;<br> <A NAME="an_866"></A>&nbsp;And over that his cote-armour<br> <A NAME="an_867"></A>&nbsp;As whit as is a lilye flour,<br> <A NAME="an_868"></A>&nbsp;In which he wol debate.<br> <A NAME="an_869"></A>&nbsp;His sheeld was al of gold so reed,<br> <span class="margnote"><FONT COLOR="GREEN" SIZE="-1"><A NAME="an_870">870</A></FONT></span>&nbsp;And therinne was a bores heed,<br> <A NAME="an_871"></A>&nbsp;A charbocle bisyde;<br> <A NAME="an_872"></A>&nbsp;And there he swoor on ale and breed<br> <A NAME="an_873"></A>&nbsp;How that the geaunt shal be deed,<br> <A NAME="an_874"></A>&nbsp;Bityde what bityde!<br> <A NAME="an_875"></A>&nbsp;His jambeux were of quyrboilly,<br> <A NAME="an_876"></A>&nbsp;His swerdes shethe of yvory,<br> <A NAME="an_877"></A>&nbsp;His helm of latoun bright;<br> <A NAME="an_878"></A>&nbsp;His sadel was of rewel boon,<br> <A NAME="an_879"></A>&nbsp;His brydel as the sonne shoon,<br> <span class="margnote"><FONT COLOR="GREEN" SIZE="-1"><A NAME="an_880">880</A></FONT></span>&nbsp;Or as the moone light.<br> <A NAME="an_881"></A>&nbsp;His spere was of fyn ciprees,<br> <A NAME="an_882"></A>&nbsp;That bodeth werre, and nothyng pees,<br> <A NAME="an_883"></A>&nbsp;The heed ful sharpe ygrounde;<br> <A NAME="an_884"></A>&nbsp;His steede was al dappull gray,<br> <A NAME="an_885"></A>&nbsp;It gooth an ambil in the way<br> <A NAME="an_886"></A>&nbsp;Ful softely and rounde<br> <A NAME="an_887"></A>&nbsp;In londe.<br> <A NAME="an_888"></A>&nbsp;Loo, lordes myne, heere is a fit!<br> <A NAME="an_889"></A>&nbsp;If ye wol any moore of it,<br> <span class="margnote"><FONT COLOR="GREEN" SIZE="-1"><A NAME="an_890">890</A></FONT></span>&nbsp;To telle it wol I fonde.<br> <A NAME="an_891"></A>&nbsp;Now holde youre mouth, par charitee,<br> <A NAME="an_892"></A>&nbsp;Bothe knyght and lady free,<br> <A NAME="an_893"></A>&nbsp;And herkneth to my spelle;<br> <A NAME="an_894"></A>&nbsp;Of bataille and of chivalry,<br> <A NAME="an_895"></A>&nbsp;And of ladyes love-drury<br> <A NAME="an_896"></A>&nbsp;Anon I wol yow telle.<br> <A NAME="an_897"></A>&nbsp;Men speken of romances of prys,<br> <A NAME="an_898"></A>&nbsp;Of Horn child and of Ypotys,<br> <A NAME="an_899"></A>&nbsp;Of Beves and sir Gy,<br> <span class="margnote"><FONT COLOR="GREEN" SIZE="-1"><A NAME="an_900">900</A></FONT></span>&nbsp;Of sir Lybeux and Pleyndamour --<br> <A NAME="an_901"></A>&nbsp;But sir Thopas, he bereth the flour<br> <A NAME="an_902"></A>&nbsp;Of roial chivalry!<br> <A NAME="an_903"></A>&nbsp;His goode steede al he bistrood,<br> <A NAME="an_904"></A>&nbsp;And forth upon his wey he glood<br> <A NAME="an_905"></A>&nbsp;As sparcle out of the bronde;<br> <A NAME="an_906"></A>&nbsp;Upon his creest he bar a tour,<br> <A NAME="an_907"></A>&nbsp;And therinne stiked a lilie flour --<br> <A NAME="an_908"></A>&nbsp;God shilde his cors fro shonde!<br> <A NAME="an_909"></A>&nbsp;And for he was a knyght auntrous,<br> <span class="margnote"><FONT COLOR="GREEN" SIZE="-1"><A NAME="an_910">910</A></FONT></span>&nbsp;He nolde slepen in noon hous,<br> <A NAME="an_911"></A>&nbsp;But liggen in his hoode;<br> <A NAME="an_912"></A>&nbsp;His brighte helm was his wonger,<br> <A NAME="an_913"></A>&nbsp;And by hym baiteth his dextrer<br> <A NAME="an_914"></A>&nbsp;Of herbes fyne and goode.<br> <A NAME="an_915"></A>&nbsp;Hymself drank water of the well,<br> <A NAME="an_916"></A>&nbsp;As dide the knyght sire Percyvell<br> <A NAME="an_917"></A>&nbsp;So worly under wede,<br> <A NAME="an_918"></A>&nbsp;Til on a day --<br> <A NAME="an_919"></A>&nbsp;"Namoore of this, for Goddes dignitee,"<br> <span class="margnote"><FONT COLOR="GREEN" SIZE="-1"><A NAME="an_920">920</A></FONT></span>&nbsp;Quod oure Hooste, "for thou makest me<br> <A NAME="an_921"></A>&nbsp;So wery of thy verray lewednesse<br> <A NAME="an_922"></A>&nbsp;That, also wisly God my soule blesse,<br> <A NAME="an_923"></A>&nbsp;Myne eres aken of thy drasty speche.<br> <A NAME="an_924"></A>&nbsp;Now swich a rym the devel I biteche!<br> <A NAME="an_925"></A>&nbsp;This may wel be rym dogerel," quod he.<br> <A NAME="an_926"></A>&nbsp;"Why so?" quod I, "why wiltow lette me<br> <A NAME="an_927"></A>&nbsp;Moore of my tale than another man,<br> <A NAME="an_928"></A>&nbsp;Syn that it is the beste rym I kan?"<br> <A NAME="an_929"></A>&nbsp;"By God," quod he, "for pleynly, at a word,<br> <span class="margnote"><FONT COLOR="GREEN" SIZE="-1"><A NAME="an_930">930</A></FONT></span>&nbsp;Thy drasty rymyng is nat worth a toord!<br> <A NAME="an_931"></A>&nbsp;Thou doost noght elles but despendest tyme.<br> <A NAME="an_932"></A>&nbsp;Sire, at o word, thou shalt no lenger ryme.<br> <A NAME="an_933"></A>&nbsp;Lat se wher thou kanst tellen aught in geeste,<br> <A NAME="an_934"></A>&nbsp;Or telle in prose somwhat, at the leeste,<br> <A NAME="an_935"></A>&nbsp;In which ther be som murthe or som doctryne."<br> <A NAME="an_936"></A>&nbsp;"Gladly," quod I, "by Goddes sweete pyne!<br> <A NAME="an_937"></A>&nbsp;I wol yow telle a litel thyng in prose<br> <A NAME="an_938"></A>&nbsp;That oghte liken yow, as I suppose,<br> <A NAME="an_939"></A>&nbsp;Or elles, certes, ye been to daungerous.<br> <span class="margnote"><FONT COLOR="GREEN" SIZE="-1"><A NAME="an_940">940</A></FONT></span>&nbsp;It is a moral tale vertuous,<br> <A NAME="an_941"></A>&nbsp;Al be it told somtyme in sondry wyse<br> <A NAME="an_942"></A>&nbsp;Of sondry folk, as I shal yow devyse.<br> <A NAME="an_943"></A>&nbsp;"As thus: ye woot that every Evaungelist<br> <A NAME="an_944"></A>&nbsp;That telleth us the peyne of Jhesu Crist<br> <A NAME="an_945"></A>&nbsp;Ne seith nat alle thyng as his felawe dooth;<br> <A NAME="an_946"></A>&nbsp;But nathelees hir sentence is al sooth,<br> <A NAME="an_947"></A>&nbsp;And alle acorden as in hire sentence,<br> <A NAME="an_948"></A>&nbsp;Al be ther in hir tellyng difference.<br> <A NAME="an_949"></A>&nbsp;For somme of hem seyn moore, and somme seyn lesse,<br> <span class="margnote"><FONT COLOR="GREEN" SIZE="-1"><A NAME="an_950">950</A></FONT></span>&nbsp;Whan they his pitous passioun expresse --<br> <A NAME="an_951"></A>&nbsp;I meene of Mark, Mathew, Luc, and John --<br> <A NAME="an_952"></A>&nbsp;But doutelees hir sentence is al oon.<br> <A NAME="an_953"></A>&nbsp;Therfore, lordynges alle, I yow biseche,<br> <A NAME="an_954"></A>&nbsp;If that yow thynke I varie as in my speche,<br> <A NAME="an_955"></A>&nbsp;As thus, though that I telle somwhat moore<br> <A NAME="an_956"></A>&nbsp;Of proverbes than ye han herd bifoore<br> <A NAME="an_957"></A>&nbsp;Comprehended in this litel tretys heere,<br> <A NAME="an_958"></A>&nbsp;To enforce with th' effect of my mateere;<br> <A NAME="an_959"></A>&nbsp;And though I nat the same wordes seye<br> <span class="margnote"><FONT COLOR="GREEN" SIZE="-1"><A NAME="an_960">960</A></FONT></span>&nbsp;As ye han herd, yet to yow alle I preye<br> <A NAME="an_961"></A>&nbsp;Blameth me nat; for, as in my sentence,<br> <A NAME="an_962"></A>&nbsp;Shul ye nowher fynden difference<br> <A NAME="an_963"></A>&nbsp;Fro the sentence of this tretys lyte<br> <A NAME="an_964"></A>&nbsp;After the which this murye tale I write.<br> <A NAME="an_965"></A>&nbsp;And therfore herkneth what that I shal seye,<br> <A NAME="an_966"></A>&nbsp;And lat me tellen al my tale, I preye."<br>  
<p><HR>
<CENTER>
<A HREF="mect34">Next: The Tale of Melibee</A></CENTER>
</BODY>
</HTML>
