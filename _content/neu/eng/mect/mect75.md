[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect74)  [Next](mect76) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Shorter Poems

### Fortune

<span id="an_1"></span> This wrecched worldes transmutacioun,  
<span id="an_2"></span> As wele or wo, now povre and now honour,  
<span id="an_3"></span> Withouten ordre or wys discrecioun  
<span id="an_4"></span> Governed is by Fortunes errour.  
<span id="an_5"></span> But natheles, the lak of hir favour  
<span id="an_6"></span> Ne may nat don me singen though I dye,  
<span id="an_7"></span> Jay tout perdu mon temps et mon labour;  
<span id="an_8"></span> For fynally, Fortune, I thee defye.  
<span id="an_9"></span> Yit is me left the light of my resoun  
<span class="margnote"><span id="an_10">10</span></span> To knowen frend
fro fo in thy mirour.  
<span id="an_11"></span> So muchel hath yit thy whirling up and doun  
<span id="an_12"></span> Ytaught me for to knowen in an hour.  
<span id="an_13"></span> But trewely, no force of thy reddour  
<span id="an_14"></span> To him that over himself hath the maystrye.  
<span id="an_15"></span> My suffisaunce shal be my socour,  
<span id="an_16"></span> For fynally Fortune, I thee defye.  
<span id="an_17"></span> O Socrates, thou stidfast champioun,  
<span id="an_18"></span> She never mighte be thy tormentour;  
<span id="an_19"></span> Thou never dreddest hir oppressioun,  
<span class="margnote"><span id="an_20">20</span></span> Ne in hir chere
founde thou no savour.  
<span id="an_21"></span> Thou knewe wel the deceit of hir colour,  
<span id="an_22"></span> And that hir moste worshipe is to lye.  
<span id="an_23"></span> I knowe hir eek a fals dissimulour,  
<span id="an_24"></span> For fynally, Fortune, I thee defye!  
<span id="an_25"></span> No man is wrecched but himself it wene,  
<span id="an_26"></span> And he that hath himself hath suffisaunce.  
<span id="an_27"></span> Why seystow thanne I am to thee so kene,  
<span id="an_28"></span> That hast thyself out of my governaunce?  
<span id="an_29"></span> Sey thus: "Graunt mercy of thyn haboundaunce  
<span class="margnote"><span id="an_30">30</span></span> That thou hast
lent or this." Why wolt thou stryve?  
<span id="an_31"></span> What wostow yit how I thee wol avaunce?  
<span id="an_32"></span> And eek thou hast thy beste frend alyve.  
<span id="an_33"></span> I have thee taught divisioun bitwene  
<span id="an_34"></span> Frend of effect and frend of countenaunce;  
<span id="an_35"></span> Thee nedeth nat the galle of noon hyene,  
<span id="an_36"></span> That cureth eyen derked for penaunce;  
<span id="an_37"></span> Now seestow cleer that were in ignoraunce.  
<span id="an_38"></span> Yit halt thyn ancre and yit thou mayst arryve  
<span id="an_39"></span> Ther bountee berth the keye of my substaunce,  
<span class="margnote"><span id="an_40">40</span></span> And eek thou
hast thy beste frend alyve.  
<span id="an_41"></span> How many have I refused to sustene  
<span id="an_42"></span> Sin I thee fostred have in thy plesaunce.  
<span id="an_43"></span> Woltow than make a statut on thy quene  
<span id="an_44"></span> That I shal been ay at thyn ordinaunce?  
<span id="an_45"></span> Thou born art in my regne of variaunce,  
<span id="an_46"></span> Aboute the wheel with other most thou dryve.  
<span id="an_47"></span> My lore is bet than wikke is thy grevaunce,  
<span id="an_48"></span> And eek thou hast thy beste frend alyve.  
<span id="an_49"></span> Thy lore I dampne; it is adversitee.  
<span class="margnote"><span id="an_50">50</span></span> My frend
maystow nat reven, blind goddesse;  
<span id="an_51"></span> That I thy frendes knowe, I thanke it thee.  
<span id="an_52"></span> Tak hem agayn, lat hem go lye on presse.  
<span id="an_53"></span> The negardye in keping hir richesse  
<span id="an_54"></span> Prenostik is thou wolt hir tour assayle;  
<span id="an_55"></span> Wikke appetyt comth ay before syknesse.  
<span id="an_56"></span> In general, this reule may nat fayle.  
<span id="an_57"></span> Thou pinchest at my mutabilitee  
<span id="an_58"></span> For I thee lente a drope of my richesse,  
<span id="an_59"></span> And now me lyketh to withdrawe me.  
<span class="margnote"><span id="an_60">60</span></span> Why sholdestow
my realtee oppresse?  
<span id="an_61"></span> The see may ebbe and flowen more or lesse;  
<span id="an_62"></span> The welkne hath might to shyne, reyne, or
hayle;  
<span id="an_63"></span> Right so mot I kythen my brotelnesse.  
<span id="an_64"></span> In general, this reule may nat fayle.  
<span id="an_65"></span> Lo, th' execucion of the majestee  
<span id="an_66"></span> That al purveyeth of his rightwysnesse,  
<span id="an_67"></span> That same thing "Fortune" clepen ye,  
<span id="an_68"></span> Ye blinde bestes ful of lewednesse.  
<span id="an_69"></span> The hevene hath propretee of sikernesse,  
<span class="margnote"><span id="an_70">70</span></span> This world hath
ever resteles travayle;  
<span id="an_71"></span> Thy laste day is ende of myn intresse.  
<span id="an_72"></span> In general, this reule may nat fayle.  
<span id="an_73"></span> Princes, I prey you of your gentilesse  
<span id="an_74"></span> Lat nat this man on me thus crye and pleyne,  
<span id="an_75"></span> And I shal quyte you your bisinesse  
<span id="an_76"></span> At my requeste, as three of you or tweyne,  
<span id="an_77"></span> And but you list releve him of his peyne,  
<span id="an_78"></span> Preyeth his beste frend of his noblesse  
<span id="an_79"></span> That to som beter estat he may atteyne.  

------------------------------------------------------------------------

[Next: Truth](mect76)
