<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Second Nun's Tale</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect40.htm">Previous</A>&nbsp;
<A HREF="mect42.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Second Nun's Tale</h3> <span class="margnote"><FONT COLOR="GREEN" SIZE="-1"><A NAME="an_120">120</A></FONT></span>&nbsp;This mayden bright Cecilie, as hir lif seith,<br> <A NAME="an_121"></A>&nbsp;Was comen of Romayns and of noble kynde,<br> <A NAME="an_122"></A>&nbsp;And from hir cradel up fostred in the feith<br> <A NAME="an_123"></A>&nbsp;Of Crist, and bar his gospel in hir mynde.<br> <A NAME="an_124"></A>&nbsp;She nevere cessed, as I writen fynde,<br> <A NAME="an_125"></A>&nbsp;Of hir preyere and God to love and drede,<br> <A NAME="an_126"></A>&nbsp;Bisekynge hym to kepe hir maydenhede.<br> <A NAME="an_127"></A>&nbsp;And whan this mayden sholde unto a man<br> <A NAME="an_128"></A>&nbsp;Ywedded be, that was ful yong of age,<br> <A NAME="an_129"></A>&nbsp;Which that ycleped was Valerian,<br> <span class="margnote"><FONT COLOR="GREEN" SIZE="-1"><A NAME="an_130">130</A></FONT></span>&nbsp;And day was comen of hir marriage,<br> <A NAME="an_131"></A>&nbsp;She, ful devout and humble in hir corage,<br> <A NAME="an_132"></A>&nbsp;Under hir robe of gold, that sat ful faire,<br> <A NAME="an_133"></A>&nbsp;Hadde next hire flessh yclad hire in an haire.<br> <A NAME="an_134"></A>&nbsp;And whil the organs maden melodie,<br> <A NAME="an_135"></A>&nbsp;To God allone in herte thus sang she:<br> <A NAME="an_136"></A>&nbsp;"O Lord, my soule and eek my body gye<br> <A NAME="an_137"></A>&nbsp;Unwemmed, lest that I confounded be."<br> <A NAME="an_138"></A>&nbsp;And for his love that dyde upon a tree<br> <A NAME="an_139"></A>&nbsp;Every seconde and thridde day she faste,<br> <span class="margnote"><FONT COLOR="GREEN" SIZE="-1"><A NAME="an_140">140</A></FONT></span>&nbsp;Ay biddynge in hire orisons ful faste.<br> <A NAME="an_141"></A>&nbsp;The nyght cam, and to bedde moste she gon<br> <A NAME="an_142"></A>&nbsp;With hire housbonde, as ofte is the manere,<br> <A NAME="an_143"></A>&nbsp;And pryvely to hym she seyde anon,<br> <A NAME="an_144"></A>&nbsp;"O sweete and wel biloved spouse deere,<br> <A NAME="an_145"></A>&nbsp;Ther is a conseil, and ye wolde it heere,<br> <A NAME="an_146"></A>&nbsp;Which that right fayn I wolde unto yow seye,<br> <A NAME="an_147"></A>&nbsp;So that ye swere ye shul it nat biwreye."<br> <A NAME="an_148"></A>&nbsp;Valerian gan faste unto hire swere<br> <A NAME="an_149"></A>&nbsp;That for no cas ne thyng that myghte be,<br> <span class="margnote"><FONT COLOR="GREEN" SIZE="-1"><A NAME="an_150">150</A></FONT></span>&nbsp;He sholde nevere mo biwreyen here;<br> <A NAME="an_151"></A>&nbsp;And thanne at erst to hym thus seyde she:<br> <A NAME="an_152"></A>&nbsp;"I have an aungel which that loveth me,<br> <A NAME="an_153"></A>&nbsp;That with greet love, wher so I wake or sleepe,<br> <A NAME="an_154"></A>&nbsp;Is redy ay my body for to kepe.<br> <A NAME="an_155"></A>&nbsp;"And if that he may feelen, out of drede,<br> <A NAME="an_156"></A>&nbsp;That ye me touche, or love in vileynye,<br> <A NAME="an_157"></A>&nbsp;He right anon wol sle yow with the dede,<br> <A NAME="an_158"></A>&nbsp;And in youre yowthe thus ye shullen dye;<br> <A NAME="an_159"></A>&nbsp;And if that ye in clene love me gye,<br> <span class="margnote"><FONT COLOR="GREEN" SIZE="-1"><A NAME="an_160">160</A></FONT></span>&nbsp;He wol yow loven as me, for youre clennesse,<br> <A NAME="an_161"></A>&nbsp;And shewen yow his joye and his brightnesse."<br> <A NAME="an_162"></A>&nbsp;Valerian, corrected as God wolde,<br> <A NAME="an_163"></A>&nbsp;Answerde agayn, "If I shal trusten thee,<br> <A NAME="an_164"></A>&nbsp;Lat me that aungel se and hym biholde;<br> <A NAME="an_165"></A>&nbsp;And if that it a verray angel bee,<br> <A NAME="an_166"></A>&nbsp;Thanne wol I doon as thou hast prayed me;<br> <A NAME="an_167"></A>&nbsp;And if thou love another man, for sothe<br> <A NAME="an_168"></A>&nbsp;Right with this swerd thanne wol I sle yow bothe."<br> <A NAME="an_169"></A>&nbsp;Cecile answerde anon-right in this wise:<br> <span class="margnote"><FONT COLOR="GREEN" SIZE="-1"><A NAME="an_170">170</A></FONT></span>&nbsp;"If that yow list, the angel shul ye see,<br> <A NAME="an_171"></A>&nbsp;So that ye trowe on Crist and yow baptize.<br> <A NAME="an_172"></A>&nbsp;Gooth forth to Via Apia," quod shee,<br> <A NAME="an_173"></A>&nbsp;"That fro this toun ne stant but miles three,<br> <A NAME="an_174"></A>&nbsp;And to the povre folkes that ther dwelle,<br> <A NAME="an_175"></A>&nbsp;Sey hem right thus, as that I shal yow telle.<br> <A NAME="an_176"></A>&nbsp;"Telle hem that I, Cecile, yow to hem sente<br> <A NAME="an_177"></A>&nbsp;To shewen yow the goode Urban the olde,<br> <A NAME="an_178"></A>&nbsp;For secree nedes and for good entente.<br> <A NAME="an_179"></A>&nbsp;And whan that ye Seint Urban han biholde,<br> <span class="margnote"><FONT COLOR="GREEN" SIZE="-1"><A NAME="an_180">180</A></FONT></span>&nbsp;Telle hym the wordes whiche I to yow tolde;<br> <A NAME="an_181"></A>&nbsp;And whan that he hath purged yow fro synne,<br> <A NAME="an_182"></A>&nbsp;Thanne shul ye se that angel, er ye twynne."<br> <A NAME="an_183"></A>&nbsp;Valerian is to the place ygon,<br> <A NAME="an_184"></A>&nbsp;And right as hym was taught by his lernynge,<br> <A NAME="an_185"></A>&nbsp;He foond this hooly olde Urban anon<br> <A NAME="an_186"></A>&nbsp;Among the seintes buryeles lotynge.<br> <A NAME="an_187"></A>&nbsp;And he anon withouten tariynge<br> <A NAME="an_188"></A>&nbsp;Dide his message; and whan that he it tolde,<br> <A NAME="an_189"></A>&nbsp;Urban for joye his handes gan up holde.<br> <span class="margnote"><FONT COLOR="GREEN" SIZE="-1"><A NAME="an_190">190</A></FONT></span>&nbsp;The teeris from his eyen leet he falle.<br> <A NAME="an_191"></A>&nbsp;"Almyghty Lord, O Jhesu Crist," quod he,<br> <A NAME="an_192"></A>&nbsp;"Sower of chaast conseil, hierde of us alle,<br> <A NAME="an_193"></A>&nbsp;The fruyt of thilke seed of chastitee<br> <A NAME="an_194"></A>&nbsp;That thou hast sowe in Cecile, taak to thee!<br> <A NAME="an_195"></A>&nbsp;Lo, lyk a bisy bee, withouten gile,<br> <A NAME="an_196"></A>&nbsp;Thee serveth ay thyn owene thral Cecile.<br> <A NAME="an_197"></A>&nbsp;"For thilke spouse that she took but now<br> <A NAME="an_198"></A>&nbsp;Ful lyk a fiers leoun, she sendeth heere,<br> <A NAME="an_199"></A>&nbsp;As meke as evere was any lomb, to yow!"<br> <span class="margnote"><FONT COLOR="GREEN" SIZE="-1"><A NAME="an_200">200</A></FONT></span>&nbsp;And with that word anon ther gan appeere<br> <A NAME="an_201"></A>&nbsp;An oold man, clad in white clothes cleere,<br> <A NAME="an_202"></A>&nbsp;That hadde a book with lettre of gold in honde,<br> <A NAME="an_203"></A>&nbsp;And gan bifore Valerian to stonde.<br> <A NAME="an_204"></A>&nbsp;Valerian as deed fil doun for drede<br> <A NAME="an_205"></A>&nbsp;Whan he hym saugh, and he up hente hym tho,<br> <A NAME="an_206"></A>&nbsp;And on his book right thus he gan to rede:<br> <A NAME="an_207"></A>&nbsp;"O Lord, o feith, o God, withouten mo,<br> <A NAME="an_208"></A>&nbsp;O Cristendom, and Fader of alle also,<br> <A NAME="an_209"></A>&nbsp;Aboven alle and over alle everywhere."<br> <span class="margnote"><FONT COLOR="GREEN" SIZE="-1"><A NAME="an_210">210</A></FONT></span>&nbsp;Thise wordes al with gold ywriten were.<br> <A NAME="an_211"></A>&nbsp;Whan this was rad, thanne seyde this olde man,<br> <A NAME="an_212"></A>&nbsp;"Leevestow this thyng or no? Sey ye or nay."<br> <A NAME="an_213"></A>&nbsp;"I leeve al this thyng," quod Valerian,<br> <A NAME="an_214"></A>&nbsp;"For sother thyng than this, I dar wel say,<br> <A NAME="an_215"></A>&nbsp;Under the hevene no wight thynke may."<br> <A NAME="an_216"></A>&nbsp;Tho vanysshed this olde man, he nyste where,<br> <A NAME="an_217"></A>&nbsp;And Pope Urban hym cristned right there.<br> <A NAME="an_218"></A>&nbsp;Valerian gooth hoom and fynt Cecilie<br> <A NAME="an_219"></A>&nbsp;Withinne his chambre with an angel stonde.<br> <span class="margnote"><FONT COLOR="GREEN" SIZE="-1"><A NAME="an_220">220</A></FONT></span>&nbsp;This angel hadde of roses and of lilie<br> <A NAME="an_221"></A>&nbsp;Corones two, the which he bar in honde;<br> <A NAME="an_222"></A>&nbsp;And first to Cecile, as I understonde,<br> <A NAME="an_223"></A>&nbsp;He yaf that oon, and after gan he take<br> <A NAME="an_224"></A>&nbsp;That oother to Valerian, hir make.<br> <A NAME="an_225"></A>&nbsp;"With body clene and with unwemmed thoght<br> <A NAME="an_226"></A>&nbsp;Kepeth ay wel thise corones," quod he;<br> <A NAME="an_227"></A>&nbsp;"Fro paradys to yow have I hem broght,<br> <A NAME="an_228"></A>&nbsp;Ne nevere mo ne shal they roten bee,<br> <A NAME="an_229"></A>&nbsp;Ne lese hir soote savour, trusteth me;<br> <span class="margnote"><FONT COLOR="GREEN" SIZE="-1"><A NAME="an_230">230</A></FONT></span>&nbsp;Ne nevere wight shal seen hem with his ye,<br> <A NAME="an_231"></A>&nbsp;But he be chaast and hate vileynye.<br> <A NAME="an_232"></A>&nbsp;"And thow, Valerian, for thow so soone<br> <A NAME="an_233"></A>&nbsp;Assentedest to good conseil also,<br> <A NAME="an_234"></A>&nbsp;Sey what thee list, and thou shalt han thy boone."<br> <A NAME="an_235"></A>&nbsp;"I have a brother," quod Valerian tho,<br> <A NAME="an_236"></A>&nbsp;"That in this world I love no man so.<br> <A NAME="an_237"></A>&nbsp;I pray yow that my brother may han grace<br> <A NAME="an_238"></A>&nbsp;To knowe the trouthe, as I do in this place."<br> <A NAME="an_239"></A>&nbsp;The angel seyde, "God liketh thy requeste,<br> <span class="margnote"><FONT COLOR="GREEN" SIZE="-1"><A NAME="an_240">240</A></FONT></span>&nbsp;And bothe with the palm of martirdom<br> <A NAME="an_241"></A>&nbsp;Ye shullen come unto his blisful feste."<br> <A NAME="an_242"></A>&nbsp;And with that word Tiburce his brother coom.<br> <A NAME="an_243"></A>&nbsp;And whan that he the savour undernoom,<br> <A NAME="an_244"></A>&nbsp;Which that the roses and the lilies caste,<br> <A NAME="an_245"></A>&nbsp;Withinne his herte he gan to wondre faste,<br> <A NAME="an_246"></A>&nbsp;And seyde, "I wondre, this tyme of the yeer,<br> <A NAME="an_247"></A>&nbsp;Whennes that soote savour cometh so<br> <A NAME="an_248"></A>&nbsp;Of rose and lilies that I smelle heer.<br> <A NAME="an_249"></A>&nbsp;For though I hadde hem in myne handes two,<br> <span class="margnote"><FONT COLOR="GREEN" SIZE="-1"><A NAME="an_250">250</A></FONT></span>&nbsp;The savour myghte in me no depper go.<br> <A NAME="an_251"></A>&nbsp;The sweete smel that in myn herte I fynde<br> <A NAME="an_252"></A>&nbsp;Hath chaunged me al in another kynde."<br> <A NAME="an_253"></A>&nbsp;Valerian seyde: "Two corones han we,<br> <A NAME="an_254"></A>&nbsp;Snow white and rose reed, that shynen cleere,<br> <A NAME="an_255"></A>&nbsp;Whiche that thyne eyen han no myght to see;<br> <A NAME="an_256"></A>&nbsp;And as thou smellest hem thurgh my preyere,<br> <A NAME="an_257"></A>&nbsp;So shaltow seen hem, leeve brother deere,<br> <A NAME="an_258"></A>&nbsp;If it so be thou wolt, withouten slouthe,<br> <A NAME="an_259"></A>&nbsp;Bileve aright and knowen verray trouthe."<br> <span class="margnote"><FONT COLOR="GREEN" SIZE="-1"><A NAME="an_260">260</A></FONT></span>&nbsp;Tiburce answerde, "Seistow this to me<br> <A NAME="an_261"></A>&nbsp;In soothnesse, or in dreem I herkne this?"<br> <A NAME="an_262"></A>&nbsp;"In dremes," quod Valerian, "han we be<br> <A NAME="an_263"></A>&nbsp;Unto this tyme, brother myn, ywis.<br> <A NAME="an_264"></A>&nbsp;But now at erst in trouthe oure dwellyng is."<br> <A NAME="an_265"></A>&nbsp;"How woostow this?" quod Tiburce, "and in what wyse?"<br> <A NAME="an_266"></A>&nbsp;Quod Valerian, "That shal I thee devyse.<br> <A NAME="an_267"></A>&nbsp;"The aungel of God hath me the trouthe ytaught<br> <A NAME="an_268"></A>&nbsp;Which thou shalt seen, if that thou wolt reneye<br> <A NAME="an_269"></A>&nbsp;The ydoles and be clene, and elles naught."<br> <span class="margnote"><FONT COLOR="GREEN" SIZE="-1"><A NAME="an_270">270</A></FONT></span>&nbsp;And of the myracle of thise corones tweye<br> <A NAME="an_271"></A>&nbsp;Seint Ambrose in his preface list to seye;<br> <A NAME="an_272"></A>&nbsp;Solempnely this noble doctour deere<br> <A NAME="an_273"></A>&nbsp;Commendeth it, and seith in this manere:<br> <A NAME="an_274"></A>&nbsp;"The palm of martirdom for to receyve,<br> <A NAME="an_275"></A>&nbsp;Seinte Cecile, fulfild of Goddes yifte,<br> <A NAME="an_276"></A>&nbsp;The world and eek hire chambre gan she weyve;<br> <A NAME="an_277"></A>&nbsp;Witnesse Tyburces and [Valerians] shrifte,<br> <A NAME="an_278"></A>&nbsp;To whiche God of his bountee wolde shifte<br> <A NAME="an_279"></A>&nbsp;Corones two of floures wel smellynge,<br> <span class="margnote"><FONT COLOR="GREEN" SIZE="-1"><A NAME="an_280">280</A></FONT></span>&nbsp;And made his angel hem the corones brynge.<br> <A NAME="an_281"></A>&nbsp;"The mayde hath broght thise men to blisse above;<br> <A NAME="an_282"></A>&nbsp;The world hath wist what it is worth, certeyn,<br> <A NAME="an_283"></A>&nbsp;Devocioun of chastitee to love."<br> <A NAME="an_284"></A>&nbsp;Tho shewed hym Cecile al open and pleyn<br> <A NAME="an_285"></A>&nbsp;That alle ydoles nys but a thyng in veyn,<br> <A NAME="an_286"></A>&nbsp;For they been dombe, and therto they been deve,<br> <A NAME="an_287"></A>&nbsp;And charged hym his ydoles for to leve.<br> <A NAME="an_288"></A>&nbsp;"Whoso that troweth nat this, a beest he is,"<br> <A NAME="an_289"></A>&nbsp;Quod tho Tiburce, "if that I shal nat lye."<br> <span class="margnote"><FONT COLOR="GREEN" SIZE="-1"><A NAME="an_290">290</A></FONT></span>&nbsp;And she gan kisse his brest, that herde this,<br> <A NAME="an_291"></A>&nbsp;And was ful glad he koude trouthe espye.<br> <A NAME="an_292"></A>&nbsp;"This day I take thee for myn allye,"<br> <A NAME="an_293"></A>&nbsp;Seyde this blisful faire mayde deere,<br> <A NAME="an_294"></A>&nbsp;And after that she seyde as ye may heere:<br> <A NAME="an_295"></A>&nbsp;"Lo, right so as the love of Crist," quod she,<br> <A NAME="an_296"></A>&nbsp;"Made me thy brotheres wyf, right in that wise<br> <A NAME="an_297"></A>&nbsp;Anon for myn allye heer take I thee,<br> <A NAME="an_298"></A>&nbsp;Syn that thou wolt thyne ydoles despise.<br> <A NAME="an_299"></A>&nbsp;Go with thy brother now, and thee baptise,<br> <span class="margnote"><FONT COLOR="GREEN" SIZE="-1"><A NAME="an_300">300</A></FONT></span>&nbsp;And make thee clene, so that thou mowe biholde<br> <A NAME="an_301"></A>&nbsp;The angels face of which thy brother tolde."<br> <A NAME="an_302"></A>&nbsp;Tiburce answerde and seyde, "Brother deere,<br> <A NAME="an_303"></A>&nbsp;First tel me whider I shal, and to what man?"<br> <A NAME="an_304"></A>&nbsp;"To whom?" quod he, "com forth with right good cheere,<br> <A NAME="an_305"></A>&nbsp;I wol thee lede unto the Pope Urban."<br> <A NAME="an_306"></A>&nbsp;"Til Urban? Brother myn Valerian,"<br> <A NAME="an_307"></A>&nbsp;Quod tho Tiburce, "woltow me thider lede?<br> <A NAME="an_308"></A>&nbsp;Me thynketh that it were a wonder dede.<br> <A NAME="an_309"></A>&nbsp;"Ne menestow nat Urban," quod he tho,<br> <span class="margnote"><FONT COLOR="GREEN" SIZE="-1"><A NAME="an_310">310</A></FONT></span>&nbsp;"That is so ofte dampned to be deed,<br> <A NAME="an_311"></A>&nbsp;And woneth in halkes alwey to and fro,<br> <A NAME="an_312"></A>&nbsp;And dar nat ones putte forth his heed?<br> <A NAME="an_313"></A>&nbsp;Men sholde hym brennen in a fyr so reed<br> <A NAME="an_314"></A>&nbsp;If he were founde, or that men myghte hym spye,<br> <A NAME="an_315"></A>&nbsp;And we also, to bere hym compaignye;<br> <A NAME="an_316"></A>&nbsp;"And whil we seken thilke divinitee<br> <A NAME="an_317"></A>&nbsp;That is yhid in hevene pryvely,<br> <A NAME="an_318"></A>&nbsp;Algate ybrend in this world shul we be!"<br> <A NAME="an_319"></A>&nbsp;To whom Cecile answerde boldely,<br> <span class="margnote"><FONT COLOR="GREEN" SIZE="-1"><A NAME="an_320">320</A></FONT></span>&nbsp;"Men myghten dreden wel and skilfully<br> <A NAME="an_321"></A>&nbsp;This lyf to lese, myn owene deere brother,<br> <A NAME="an_322"></A>&nbsp;If this were lyvynge oonly and noon oother.<br> <A NAME="an_323"></A>&nbsp;"But ther is bettre lif in oother place,<br> <A NAME="an_324"></A>&nbsp;That nevere shal be lost, ne drede thee noght,<br> <A NAME="an_325"></A>&nbsp;Which Goddes Sone us tolde thurgh his grace.<br> <A NAME="an_326"></A>&nbsp;That Fadres Sone hath alle thyng ywroght,<br> <A NAME="an_327"></A>&nbsp;And al that wroght is with a skilful thoght;<br> <A NAME="an_328"></A>&nbsp;The Goost, that fro the Fader gan procede,<br> <A NAME="an_329"></A>&nbsp;Hath sowled hem, withouten any drede.<br> <span class="margnote"><FONT COLOR="GREEN" SIZE="-1"><A NAME="an_330">330</A></FONT></span>&nbsp;"By word and by myracle heigh Goddes Sone,<br> <A NAME="an_331"></A>&nbsp;Whan he was in this world, declared heere<br> <A NAME="an_332"></A>&nbsp;That ther was oother lyf ther men may wone."<br> <A NAME="an_333"></A>&nbsp;To whom answerde Tiburce, "O suster deere,<br> <A NAME="an_334"></A>&nbsp;Ne seydestow right now in this manere,<br> <A NAME="an_335"></A>&nbsp;Ther nys but o God, lord in soothfastnesse?<br> <A NAME="an_336"></A>&nbsp;And now of three how maystow bere witnesse?"<br> <A NAME="an_337"></A>&nbsp;"That shal I telle," quod she, "er I go.<br> <A NAME="an_338"></A>&nbsp;Right as a man hath sapiences three --<br> <A NAME="an_339"></A>&nbsp;Memorie, engyn, and intellect also --<br> <span class="margnote"><FONT COLOR="GREEN" SIZE="-1"><A NAME="an_340">340</A></FONT></span>&nbsp;So in o beynge of divinitee,<br> <A NAME="an_341"></A>&nbsp;Thre persones may ther right wel bee."<br> <A NAME="an_342"></A>&nbsp;Tho gan she hym ful bisily to preche<br> <A NAME="an_343"></A>&nbsp;Of Cristes come, and of his peynes teche,<br> <A NAME="an_344"></A>&nbsp;And manye pointes of his passioun;<br> <A NAME="an_345"></A>&nbsp;How Goddes Sone in this world was withholde<br> <A NAME="an_346"></A>&nbsp;To doon mankynde pleyn remissioun,<br> <A NAME="an_347"></A>&nbsp;That was ybounde in synne and cares colde;<br> <A NAME="an_348"></A>&nbsp;Al this thyng she unto Tiburce tolde.<br> <A NAME="an_349"></A>&nbsp;And after this Tiburce in good entente<br> <span class="margnote"><FONT COLOR="GREEN" SIZE="-1"><A NAME="an_350">350</A></FONT></span>&nbsp;With Valerian to Pope Urban he wente,<br> <A NAME="an_351"></A>&nbsp;That thanked God, and with glad herte and light<br> <A NAME="an_352"></A>&nbsp;He cristned hym and made hym in that place<br> <A NAME="an_353"></A>&nbsp;Parfit in his lernynge, Goddes knyght.<br> <A NAME="an_354"></A>&nbsp;And after this Tiburce gat swich grace<br> <A NAME="an_355"></A>&nbsp;That every day he saugh in tyme and space<br> <A NAME="an_356"></A>&nbsp;The aungel of God; and every maner boone<br> <A NAME="an_357"></A>&nbsp;That he God axed, it was sped ful soone.<br> <A NAME="an_358"></A>&nbsp;It were ful hard by ordre for to seyn<br> <A NAME="an_359"></A>&nbsp;How manye wondres Jhesus for hem wroghte;<br> <span class="margnote"><FONT COLOR="GREEN" SIZE="-1"><A NAME="an_360">360</A></FONT></span>&nbsp;But atte laste, to tellen short and pleyn,<br> <A NAME="an_361"></A>&nbsp;The sergeantz of the toun of Rome hem soghte,<br> <A NAME="an_362"></A>&nbsp;And hem biforn Almache, the prefect, broghte,<br> <A NAME="an_363"></A>&nbsp;Which hem apposed, and knew al hire entente,<br> <A NAME="an_364"></A>&nbsp;And to the ymage of Juppiter hem sente,<br> <A NAME="an_365"></A>&nbsp;And seyde, "Whoso wol nat sacrifise,<br> <A NAME="an_366"></A>&nbsp;Swape of his heed; this my sentence heer."<br> <A NAME="an_367"></A>&nbsp;Anon thise martirs that I yow devyse,<br> <A NAME="an_368"></A>&nbsp;Oon Maximus, that was an officer<br> <A NAME="an_369"></A>&nbsp;Of the prefectes, and his corniculer,<br> <span class="margnote"><FONT COLOR="GREEN" SIZE="-1"><A NAME="an_370">370</A></FONT></span>&nbsp;Hem hente, and whan he forth the seintes ladde,<br> <A NAME="an_371"></A>&nbsp;Hymself he weep for pitee that he hadde.<br> <A NAME="an_372"></A>&nbsp;Whan Maximus had herd the seintes loore,<br> <A NAME="an_373"></A>&nbsp;He gat hym of the tormentoures leve,<br> <A NAME="an_374"></A>&nbsp;And ladde hem to his hous withoute moore,<br> <A NAME="an_375"></A>&nbsp;And with hir prechyng, er that it were eve,<br> <A NAME="an_376"></A>&nbsp;They gonnen fro the tormentours to reve,<br> <A NAME="an_377"></A>&nbsp;And fro Maxime, and fro his folk echone,<br> <A NAME="an_378"></A>&nbsp;The false feith, to trowe in God allone.<br> <A NAME="an_379"></A>&nbsp;Cecile cam, whan it was woxen nyght,<br> <span class="margnote"><FONT COLOR="GREEN" SIZE="-1"><A NAME="an_380">380</A></FONT></span>&nbsp;With preestes that hem cristned alle yfeere;<br> <A NAME="an_381"></A>&nbsp;And afterward, whan day was woxen light,<br> <A NAME="an_382"></A>&nbsp;Cecile hem seyde with a ful stedefast cheere,<br> <A NAME="an_383"></A>&nbsp;"Now, Cristes owene knyghtes leeve and deere,<br> <A NAME="an_384"></A>&nbsp;Cast alle awey the werkes of derknesse,<br> <A NAME="an_385"></A>&nbsp;And armeth yow in armure of brightnesse.<br> <A NAME="an_386"></A>&nbsp;"Ye han for sothe ydoon a greet bataille,<br> <A NAME="an_387"></A>&nbsp;Youre cours is doon, youre feith han ye conserved.<br> <A NAME="an_388"></A>&nbsp;Gooth to the corone of lif that may nat faille;<br> <A NAME="an_389"></A>&nbsp;The rightful Juge, which that ye han served,<br> <span class="margnote"><FONT COLOR="GREEN" SIZE="-1"><A NAME="an_390">390</A></FONT></span>&nbsp;Shal yeve it yow, as ye han it deserved."<br> <A NAME="an_391"></A>&nbsp;And whan this thyng was seyd as I devyse,<br> <A NAME="an_392"></A>&nbsp;Men ledde hem forth to doon the sacrefise.<br> <A NAME="an_393"></A>&nbsp;But whan they weren to the place broght<br> <A NAME="an_394"></A>&nbsp;To tellen shortly the conclusioun,<br> <A NAME="an_395"></A>&nbsp;They nolde encense ne sacrifise right noght,<br> <A NAME="an_396"></A>&nbsp;But on hir knees they setten hem adoun<br> <A NAME="an_397"></A>&nbsp;With humble herte and sad devocioun,<br> <A NAME="an_398"></A>&nbsp;And losten bothe hir hevedes in the place.<br> <A NAME="an_399"></A>&nbsp;Hir soules wenten to the Kyng of grace.<br> <span class="margnote"><FONT COLOR="GREEN" SIZE="-1"><A NAME="an_400">400</A></FONT></span>&nbsp;This Maximus, that saugh this thyng bityde,<br> <A NAME="an_401"></A>&nbsp;With pitous teeris tolde it anonright,<br> <A NAME="an_402"></A>&nbsp;That he hir soules saugh to hevene glyde<br> <A NAME="an_403"></A>&nbsp;With aungels ful of cleernesse and of light,<br> <A NAME="an_404"></A>&nbsp;And with his word converted many a wight;<br> <A NAME="an_405"></A>&nbsp;For which Almachius dide hym so bete<br> <A NAME="an_406"></A>&nbsp;With whippe of leed til he his lif gan lete.<br> <A NAME="an_407"></A>&nbsp;Cecile hym took and buryed hym anon<br> <A NAME="an_408"></A>&nbsp;By Tiburce and Valerian softely<br> <A NAME="an_409"></A>&nbsp;Withinne hire buriyng place, under the stoon;<br> <span class="margnote"><FONT COLOR="GREEN" SIZE="-1"><A NAME="an_410">410</A></FONT></span>&nbsp;And after this, Almachius hastily<br> <A NAME="an_411"></A>&nbsp;Bad his ministres fecchen openly<br> <A NAME="an_412"></A>&nbsp;Cecile, so that she myghte in his presence<br> <A NAME="an_413"></A>&nbsp;Doon sacrifice and Juppiter encense.<br> <A NAME="an_414"></A>&nbsp;But they, converted at hir wise loore,<br> <A NAME="an_415"></A>&nbsp;Wepten ful soore, and yaven ful credence<br> <A NAME="an_416"></A>&nbsp;Unto hire word, and cryden moore and moore,<br> <A NAME="an_417"></A>&nbsp;"Crist, Goddes Sone, withouten difference,<br> <A NAME="an_418"></A>&nbsp;Is verray God -- this is al oure sentence --<br> <A NAME="an_419"></A>&nbsp;That hath so good a servant hym to serve.<br> <span class="margnote"><FONT COLOR="GREEN" SIZE="-1"><A NAME="an_420">420</A></FONT></span>&nbsp;This with o voys we trowen, thogh we sterve!"<br> <A NAME="an_421"></A>&nbsp;Almachius, that herde of this doynge,<br> <A NAME="an_422"></A>&nbsp;Bad fecchen Cecile, that he myghte hire see,<br> <A NAME="an_423"></A>&nbsp;And alderfirst, lo, this was his axynge.<br> <A NAME="an_424"></A>&nbsp;"What maner womman artow?" tho quod he.<br> <A NAME="an_425"></A>&nbsp;"I am a gentil womman born," quod she.<br> <A NAME="an_426"></A>&nbsp;"I axe thee," quod he, "though it thee greeve,<br> <A NAME="an_427"></A>&nbsp;Of thy religioun and of thy bileeve."<br> <A NAME="an_428"></A>&nbsp;"Ye han bigonne youre questioun folily,"<br> <A NAME="an_429"></A>&nbsp;Quod she, "that wolden two answeres conclude<br> <span class="margnote"><FONT COLOR="GREEN" SIZE="-1"><A NAME="an_430">430</A></FONT></span>&nbsp;In o demande; ye axed lewedly."<br> <A NAME="an_431"></A>&nbsp;Almache answerde unto that similitude,<br> <A NAME="an_432"></A>&nbsp;"Of whennes comth thyn answeryng so rude?"<br> <A NAME="an_433"></A>&nbsp;"Of whennes?" quod she, whan that she was freyned,<br> <A NAME="an_434"></A>&nbsp;"Of conscience and of good feith unfeyned."<br> <A NAME="an_435"></A>&nbsp;Almachius seyde, "Ne takestow noon heede<br> <A NAME="an_436"></A>&nbsp;Of my power?" And she answerde hym this:<br> <A NAME="an_437"></A>&nbsp;"Youre myght," quod she, "ful litel is to dreede,<br> <A NAME="an_438"></A>&nbsp;For every mortal mannes power nys<br> <A NAME="an_439"></A>&nbsp;But lyk a bladdre ful of wynd, ywys.<br> <span class="margnote"><FONT COLOR="GREEN" SIZE="-1"><A NAME="an_440">440</A></FONT></span>&nbsp;For with a nedles poynt, whan it is blowe,<br> <A NAME="an_441"></A>&nbsp;May al the boost of it be leyd ful lowe."<br> <A NAME="an_442"></A>&nbsp;"Ful wrongfully bigonne thow," quod he,<br> <A NAME="an_443"></A>&nbsp;"And yet in wrong is thy perseveraunce.<br> <A NAME="an_444"></A>&nbsp;Wostow nat how oure myghty princes free<br> <A NAME="an_445"></A>&nbsp;Han thus comanded and maad ordinaunce<br> <A NAME="an_446"></A>&nbsp;That every Cristen wight shal han penaunce<br> <A NAME="an_447"></A>&nbsp;But if that he his Cristendom withseye,<br> <A NAME="an_448"></A>&nbsp;And goon al quit, if he wole it reneye?"<br> <A NAME="an_449"></A>&nbsp;"Yowre princes erren, as youre nobleye dooth,"<br> <span class="margnote"><FONT COLOR="GREEN" SIZE="-1"><A NAME="an_450">450</A></FONT></span>&nbsp;Quod tho Cecile, "and with a wood sentence<br> <A NAME="an_451"></A>&nbsp;Ye make us gilty, and it is nat sooth.<br> <A NAME="an_452"></A>&nbsp;For ye, that knowen wel oure innocence,<br> <A NAME="an_453"></A>&nbsp;For as muche as we doon a reverence<br> <A NAME="an_454"></A>&nbsp;To Crist, and for we bere a Cristen name,<br> <A NAME="an_455"></A>&nbsp;Ye putte on us a cryme and eek a blame.<br> <A NAME="an_456"></A>&nbsp;"But we that knowen thilke name so<br> <A NAME="an_457"></A>&nbsp;For vertuous, we may it nat withseye."<br> <A NAME="an_458"></A>&nbsp;Almache answerde, "Chees oon of thise two:<br> <A NAME="an_459"></A>&nbsp;Do sacrifice, or Cristendom reneye,<br> <span class="margnote"><FONT COLOR="GREEN" SIZE="-1"><A NAME="an_460">460</A></FONT></span>&nbsp;That thou mowe now escapen by that weye."<br> <A NAME="an_461"></A>&nbsp;At which the hooly blisful faire mayde<br> <A NAME="an_462"></A>&nbsp;Gan for to laughe, and to the juge sayde:<br> <A NAME="an_463"></A>&nbsp;"O juge, confus in thy nycetee,<br> <A NAME="an_464"></A>&nbsp;Woltow that I reneye innocence,<br> <A NAME="an_465"></A>&nbsp;To make me a wikked wight?" quod shee.<br> <A NAME="an_466"></A>&nbsp;"Lo, he dissymuleth heere in audience;<br> <A NAME="an_467"></A>&nbsp;He stareth, and woodeth in his advertence!"<br> <A NAME="an_468"></A>&nbsp;To whom Almachius, "Unsely wrecche,<br> <A NAME="an_469"></A>&nbsp;Ne woostow nat how fer my myght may strecche?<br> <span class="margnote"><FONT COLOR="GREEN" SIZE="-1"><A NAME="an_470">470</A></FONT></span>&nbsp;"Han noght oure myghty princes to me yiven,<br> <A NAME="an_471"></A>&nbsp;Ye, bothe power and auctoritee<br> <A NAME="an_472"></A>&nbsp;To maken folk to dyen or to lyven?<br> <A NAME="an_473"></A>&nbsp;Why spekestow so proudly thanne to me?"<br> <A NAME="an_474"></A>&nbsp;"I speke noght but stedfastly," quod she;<br> <A NAME="an_475"></A>&nbsp;"Nat proudly, for I seye, as for my syde,<br> <A NAME="an_476"></A>&nbsp;We haten deedly thilke vice of pryde.<br> <A NAME="an_477"></A>&nbsp;"And if thou drede nat a sooth to heere,<br> <A NAME="an_478"></A>&nbsp;Thanne wol I shewe al openly, by right,<br> <A NAME="an_479"></A>&nbsp;That thou hast maad a ful gret lesyng heere.<br> <span class="margnote"><FONT COLOR="GREEN" SIZE="-1"><A NAME="an_480">480</A></FONT></span>&nbsp;Thou seyst thy princes han thee yeven myght<br> <A NAME="an_481"></A>&nbsp;Bothe for to sleen and for to quyken a wight;<br> <A NAME="an_482"></A>&nbsp;Thou, that ne mayst but oonly lyf bireve,<br> <A NAME="an_483"></A>&nbsp;Thou hast noon oother power ne no leve.<br> <A NAME="an_484"></A>&nbsp;"But thou mayst seyn thy princes han thee maked<br> <A NAME="an_485"></A>&nbsp;Ministre of deeth; for if thou speke of mo,<br> <A NAME="an_486"></A>&nbsp;Thou lyest, for thy power is ful naked."<br> <A NAME="an_487"></A>&nbsp;"Do wey thy booldnesse," seyde Almachius tho,<br> <A NAME="an_488"></A>&nbsp;"And sacrifice to oure goddes er thou go!<br> <A NAME="an_489"></A>&nbsp;I recche nat what wrong that thou me profre,<br> <span class="margnote"><FONT COLOR="GREEN" SIZE="-1"><A NAME="an_490">490</A></FONT></span>&nbsp;For I kan suffre it as a philosophre;<br> <A NAME="an_491"></A>&nbsp;"But thilke wronges may I nat endure<br> <A NAME="an_492"></A>&nbsp;That thou spekest of oure goddes heere," quod he.<br> <A NAME="an_493"></A>&nbsp;Cecile answerde, "O nyce creature!<br> <A NAME="an_494"></A>&nbsp;Thou seydest no word syn thou spak to me<br> <A NAME="an_495"></A>&nbsp;That I ne knew therwith thy nycetee<br> <A NAME="an_496"></A>&nbsp;And that thou were in every maner wise<br> <A NAME="an_497"></A>&nbsp;A lewed officer and a veyn justise.<br> <A NAME="an_498"></A>&nbsp;"Ther lakketh no thyng to thyne outter yen<br> <A NAME="an_499"></A>&nbsp;That thou n' art blynd; for thyng that we seen alle<br> <span class="margnote"><FONT COLOR="GREEN" SIZE="-1"><A NAME="an_500">500</A></FONT></span>&nbsp;That it is stoon -- that men may wel espyen --<br> <A NAME="an_501"></A>&nbsp;That ilke stoon a god thow wolt it calle.<br> <A NAME="an_502"></A>&nbsp;I rede thee, lat thyn hand upon it falle<br> <A NAME="an_503"></A>&nbsp;And taste it wel, and stoon thou shalt it fynde,<br> <A NAME="an_504"></A>&nbsp;Syn that thou seest nat with thyne eyen blynde.<br> <A NAME="an_505"></A>&nbsp;"It is a shame that the peple shal<br> <A NAME="an_506"></A>&nbsp;So scorne thee and laughe at thy folye,<br> <A NAME="an_507"></A>&nbsp;For communly men woot it wel overal<br> <A NAME="an_508"></A>&nbsp;That myghty God is in his hevenes hye;<br> <A NAME="an_509"></A>&nbsp;And thise ymages, wel thou mayst espye,<br> <span class="margnote"><FONT COLOR="GREEN" SIZE="-1"><A NAME="an_510">510</A></FONT></span>&nbsp;To thee ne to hemself mowen noght profite,<br> <A NAME="an_511"></A>&nbsp;For in effect they been nat worth a myte."<br> <A NAME="an_512"></A>&nbsp;Thise wordes and swiche othere seyde she,<br> <A NAME="an_513"></A>&nbsp;And he weex wroth, and bad men sholde hir lede<br> <A NAME="an_514"></A>&nbsp;Hom til hir hous, and "In hire hous," quod he,<br> <A NAME="an_515"></A>&nbsp;"Brenne hire right in a bath of flambes rede."<br> <A NAME="an_516"></A>&nbsp;And as he bad, right so was doon the dede;<br> <A NAME="an_517"></A>&nbsp;For in a bath they gonne hire faste shetten,<br> <A NAME="an_518"></A>&nbsp;And nyght and day greet fyr they under betten.<br> <A NAME="an_519"></A>&nbsp;The longe nyght, and eek a day also,<br> <span class="margnote"><FONT COLOR="GREEN" SIZE="-1"><A NAME="an_520">520</A></FONT></span>&nbsp;For al the fyr and eek the bathes heete<br> <A NAME="an_521"></A>&nbsp;She sat al coold and feelede no wo.<br> <A NAME="an_522"></A>&nbsp;It made hire nat a drope for to sweete.<br> <A NAME="an_523"></A>&nbsp;But in that bath hir lyf she moste lete,<br> <A NAME="an_524"></A>&nbsp;For he Almachius, with ful wikke entente,<br> <A NAME="an_525"></A>&nbsp;To sleen hire in the bath his sonde sente.<br> <A NAME="an_526"></A>&nbsp;Thre strokes in the nekke he smoot hire tho,<br> <A NAME="an_527"></A>&nbsp;The tormentour, but for no maner chaunce<br> <A NAME="an_528"></A>&nbsp;He myghte noght smyte al hir nekke atwo;<br> <A NAME="an_529"></A>&nbsp;And for ther was that tyme an ordinaunce<br> <span class="margnote"><FONT COLOR="GREEN" SIZE="-1"><A NAME="an_530">530</A></FONT></span>&nbsp;That no man sholde doon man swich penaunce<br> <A NAME="an_531"></A>&nbsp;The ferthe strook to smyten, softe or soore,<br> <A NAME="an_532"></A>&nbsp;This tormentour ne dorste do namoore,<br> <A NAME="an_533"></A>&nbsp;But half deed, with hir nekke ycorven there,<br> <A NAME="an_534"></A>&nbsp;He lefte hir lye, and on his wey he went.<br> <A NAME="an_535"></A>&nbsp;The Cristen folk, which that aboute hire were,<br> <A NAME="an_536"></A>&nbsp;With sheetes han the blood ful faire yhent.<br> <A NAME="an_537"></A>&nbsp;Thre dayes lyved she in this torment,<br> <A NAME="an_538"></A>&nbsp;And nevere cessed hem the feith to teche<br> <A NAME="an_539"></A>&nbsp;That she hadde fostred; hem she gan to preche,<br> <span class="margnote"><FONT COLOR="GREEN" SIZE="-1"><A NAME="an_540">540</A></FONT></span>&nbsp;And hem she yaf hir moebles and hir thyng,<br> <A NAME="an_541"></A>&nbsp;And to the Pope Urban bitook hem tho,<br> <A NAME="an_542"></A>&nbsp;And seyde, "I axed this of hevene kyng,<br> <A NAME="an_543"></A>&nbsp;To han respit thre dayes and namo<br> <A NAME="an_544"></A>&nbsp;To recomende to yow, er that I go,<br> <A NAME="an_545"></A>&nbsp;Thise soules, lo, and that I myghte do werche<br> <A NAME="an_546"></A>&nbsp;Heere of myn hous perpetuelly a cherche."<br> <A NAME="an_547"></A>&nbsp;Seint Urban with his deknes prively<br> <A NAME="an_548"></A>&nbsp;The body fette and buryed it by nyghte<br> <A NAME="an_549"></A>&nbsp;Among his othere seintes honestly.<br> <span class="margnote"><FONT COLOR="GREEN" SIZE="-1"><A NAME="an_550">550</A></FONT></span>&nbsp;Hir hous the chirche of Seint Cecilie highte;<br> <A NAME="an_551"></A>&nbsp;Seint Urban halwed it, as he wel myghte;<br> <A NAME="an_552"></A>&nbsp;In which, into this day, in noble wyse,<br> <A NAME="an_553"></A>&nbsp;Men doon to Crist and to his seint servyse.<br>  
<p><HR>
<CENTER>
<A HREF="mect42.htm">Next: The Canon's Yeoman's Prologue</A></CENTER>
</BODY>
</HTML>
