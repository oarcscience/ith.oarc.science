<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): Other Works: Anelida and Arcite</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect50">Previous</A>&nbsp;
<A HREF="mect52">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">Other Works</h4> <h3 align="center" align="center">Anelida and Arcite</h3> <A NAME="an_1"></A>&nbsp;Thou ferse god of armes, Mars the rede,<br> <A NAME="an_2"></A>&nbsp;That in the frosty contre called Trace,<br> <A NAME="an_3"></A>&nbsp;Within thy grisly temple ful of drede<br> <A NAME="an_4"></A>&nbsp;Honoured art as patroun of that place;<br> <A NAME="an_5"></A>&nbsp;With thy Bellona, Pallas, ful of grace,<br> <A NAME="an_6"></A>&nbsp;Be present and my song contynue and guye;<br> <A NAME="an_7"></A>&nbsp;At my begynnyng thus to the I crye.<br> <A NAME="an_8"></A>&nbsp;For hit ful depe is sonken in my mynde,<br> <A NAME="an_9"></A>&nbsp;With pitous hert in Englyssh to endyte<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;This olde storie, in Latyn which I fynde,<br> <A NAME="an_11"></A>&nbsp;Of quene Anelida and fals Arcite,<br> <A NAME="an_12"></A>&nbsp;That elde, which that al can frete and bite,<br> <A NAME="an_13"></A>&nbsp;As hit hath freten mony a noble storie,<br> <A NAME="an_14"></A>&nbsp;Hath nygh devoured out of oure memorie.<br> <A NAME="an_15"></A>&nbsp;Be favorable eke, thou Polymya,<br> <A NAME="an_16"></A>&nbsp;On Parnaso that with thy sustres glade,<br> <A NAME="an_17"></A>&nbsp;By Elycon, not fer from Cirrea,<br> <A NAME="an_18"></A>&nbsp;Singest with vois memorial in the shade,<br> <A NAME="an_19"></A>&nbsp;Under the laurer which that may not fade,<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;And do that I my ship to haven wynne.<br> <A NAME="an_21"></A>&nbsp;First folowe I Stace, and after him Corynne.<br> <A NAME="an_22"></A>&nbsp;When Theseus with werres longe and grete<br> <A NAME="an_23"></A>&nbsp;The aspre folk of Cithe had overcome,<br> <A NAME="an_24"></A>&nbsp;With laurer corouned, in his char gold-bete,<br> <A NAME="an_25"></A>&nbsp;Hom to his contre-houses is he come,<br> <A NAME="an_26"></A>&nbsp;For which the peple, blisful al and somme,<br> <A NAME="an_27"></A>&nbsp;So cryeden that to the sterres hit wente,<br> <A NAME="an_28"></A>&nbsp;And him to honouren dide al her entente.<br> <A NAME="an_29"></A>&nbsp;Beforn this duk, in signe of victorie,<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;The trompes come, and in his baner large<br> <A NAME="an_31"></A>&nbsp;The ymage of Mars, and in tokenyng of glorie<br> <A NAME="an_32"></A>&nbsp;Men myghte sen of tresour many a charge,<br> <A NAME="an_33"></A>&nbsp;Many a bright helm, and many a spere and targe,<br> <A NAME="an_34"></A>&nbsp;Many a fresh knyght, and many a blysful route,<br> <A NAME="an_35"></A>&nbsp;On hors, on fote, in al the feld aboute.<br> <A NAME="an_36"></A>&nbsp;Ipolita his wif, the hardy quene<br> <A NAME="an_37"></A>&nbsp;Of Cithia, that he conquered hadde,<br> <A NAME="an_38"></A>&nbsp;With Emelye her yonge suster shene,<br> <A NAME="an_39"></A>&nbsp;Faire in a char of gold he with him ladde,<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;That al the ground about her char she spradde<br> <A NAME="an_41"></A>&nbsp;With brightnesse of the beaute in her face,<br> <A NAME="an_42"></A>&nbsp;Fulfilled of largesse and of alle grace.<br> <A NAME="an_43"></A>&nbsp;With his tryumphe and laurer-corouned thus,<br> <A NAME="an_44"></A>&nbsp;In al the flour of Fortunes yevynge,<br> <A NAME="an_45"></A>&nbsp;Let I this noble prince Theseus<br> <A NAME="an_46"></A>&nbsp;Toward Athenes in his wey rydinge,<br> <A NAME="an_47"></A>&nbsp;And founde I wol in shortly for to bringe<br> <A NAME="an_48"></A>&nbsp;The slye wey of that I gan to write,<br> <A NAME="an_49"></A>&nbsp;Of quene Anelida and fals Arcite.<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;Mars, which that through his furious cours of ire,<br> <A NAME="an_51"></A>&nbsp;The olde wrathe of Juno to fulfille,<br> <A NAME="an_52"></A>&nbsp;Hath set the peples hertes bothe on fire<br> <A NAME="an_53"></A>&nbsp;Of Thebes and Grece, everich other to kille<br> <A NAME="an_54"></A>&nbsp;With blody speres, ne rested never stille,<br> <A NAME="an_55"></A>&nbsp;But throng now her, now ther, among hem bothe,<br> <A NAME="an_56"></A>&nbsp;That everych other slough, so were they wrothe.<br> <A NAME="an_57"></A>&nbsp;For when Amphiorax and Tydeus,<br> <A NAME="an_58"></A>&nbsp;Ipomedon, Parthonope also<br> <A NAME="an_59"></A>&nbsp;Were ded, and slayn proude Campaneus,<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;And when the wrecched Thebans, bretheren two,<br> <A NAME="an_61"></A>&nbsp;Were slayn, and kyng Adrastus hom ago,<br> <A NAME="an_62"></A>&nbsp;So desolat stod Thebes and so bare<br> <A NAME="an_63"></A>&nbsp;That no wight coude remedie of his fare.<br> <A NAME="an_64"></A>&nbsp;And when the olde Creon gan espye<br> <A NAME="an_65"></A>&nbsp;How that the blood roial was broght a-doun,<br> <A NAME="an_66"></A>&nbsp;He held the cite by his tyrannye<br> <A NAME="an_67"></A>&nbsp;And dyde the gentils of that regioun<br> <A NAME="an_68"></A>&nbsp;To ben his frendes and wonnen in the toun.<br> <A NAME="an_69"></A>&nbsp;So, what for love of him and what for awe,<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;The noble folk were to the toun idrawe.<br> <A NAME="an_71"></A>&nbsp;Among al these Anelida, the quene<br> <A NAME="an_72"></A>&nbsp;Of Ermony, was in that toun dwellynge,<br> <A NAME="an_73"></A>&nbsp;That fairer was then is the sonne shene.<br> <A NAME="an_74"></A>&nbsp;Thurghout the world so gan her name springe<br> <A NAME="an_75"></A>&nbsp;That her to seen had every wyght likynge,<br> <A NAME="an_76"></A>&nbsp;For, as of trouthe, is ther noon her lyche<br> <A NAME="an_77"></A>&nbsp;Of al the women in this worlde riche.<br> <A NAME="an_78"></A>&nbsp;Yong was this quene, of twenty yer of elde,<br> <A NAME="an_79"></A>&nbsp;Of mydel stature, and of such fairenesse<br> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;That Nature had a joye her to behelde;<br> <A NAME="an_81"></A>&nbsp;And for to speken of her stidfastnesse,<br> <A NAME="an_82"></A>&nbsp;She passed hath Penelope and Lucresse;<br> <A NAME="an_83"></A>&nbsp;And shortly, yf she shal be comprehended,<br> <A NAME="an_84"></A>&nbsp;In her ne myghte no thing been amended.<br> <A NAME="an_85"></A>&nbsp;This Theban knyght Arcite eke, soth to seyn,<br> <A NAME="an_86"></A>&nbsp;Was yong and therwithal a lusty knyght,<br> <A NAME="an_87"></A>&nbsp;But he was double in love and no thing pleyn,<br> <A NAME="an_88"></A>&nbsp;And subtil in that craft over any wyght,<br> <A NAME="an_89"></A>&nbsp;And with his kunnyng wan this lady bryght;<br> <span class="margnote"><FONT COLOR="GREEN" SIZE="-1"><A NAME="an_90">90</A></FONT></span>&nbsp;For so ferforth he gan her trouthe assure<br> <A NAME="an_91"></A>&nbsp;That she him trusted over any creature.<br> <A NAME="an_92"></A>&nbsp;What shuld I seyn? She loved Arcite so<br> <A NAME="an_93"></A>&nbsp;That when that he was absent any throwe,<br> <A NAME="an_94"></A>&nbsp;Anon her thoghte her herte brast a-two;<br> <A NAME="an_95"></A>&nbsp;For in her sight to her he bar hym lowe,<br> <A NAME="an_96"></A>&nbsp;So that she wende have al his hert yknowe;<br> <A NAME="an_97"></A>&nbsp;But he was fals; hit nas but feyned chere --<br> <A NAME="an_98"></A>&nbsp;As nedeth not to men such craft to lere.<br> <A NAME="an_99"></A>&nbsp;But nevertheles ful mykel besynesse<br> <span class="margnote"><FONT COLOR="GREEN" SIZE="-1"><A NAME="an_100">100</A></FONT></span>&nbsp;Had he er that he myghte his lady wynne,<br> <A NAME="an_101"></A>&nbsp;And swor he wolde dyen for distresse<br> <A NAME="an_102"></A>&nbsp;Or from his wit he seyde he wolde twynne.<br> <A NAME="an_103"></A>&nbsp;Alas, the while! For hit was routhe and synne<br> <A NAME="an_104"></A>&nbsp;That she upon his sorowes wolde rewe;<br> <A NAME="an_105"></A>&nbsp;But nothing thinketh the fals as doth the trewe.<br> <A NAME="an_106"></A>&nbsp;Her fredom fond Arcite in such manere<br> <A NAME="an_107"></A>&nbsp;That al was his that she hath, moche or lyte;<br> <A NAME="an_108"></A>&nbsp;Ne to no creature made she chere<br> <A NAME="an_109"></A>&nbsp;Ferther then that hit lyked to Arcite.<br> <span class="margnote"><FONT COLOR="GREEN" SIZE="-1"><A NAME="an_110">110</A></FONT></span>&nbsp;Ther nas no lak with which he myghte her wite;<br> <A NAME="an_111"></A>&nbsp;She was so ferforth yeven hym to plese<br> <A NAME="an_112"></A>&nbsp;That al that lyked hym hit dyde her ese.<br> <A NAME="an_113"></A>&nbsp;Ther nas to her no maner lettre sent<br> <A NAME="an_114"></A>&nbsp;That touched love, from any maner wyght,<br> <A NAME="an_115"></A>&nbsp;That she ne shewed hit him er hit was brent;<br> <A NAME="an_116"></A>&nbsp;So pleyn she was and dide her fulle myght<br> <A NAME="an_117"></A>&nbsp;That she nyl hiden nothing from her knyght,<br> <A NAME="an_118"></A>&nbsp;Lest he of any untrouthe her upbreyde.<br> <A NAME="an_119"></A>&nbsp;Withoute bode his heste she obeyde.<br> <span class="margnote"><FONT COLOR="GREEN" SIZE="-1"><A NAME="an_120">120</A></FONT></span>&nbsp;And eke he made him jelous over here,<br> <A NAME="an_121"></A>&nbsp;That what that any man had to her seyd<br> <A NAME="an_122"></A>&nbsp;Anoon he wolde preyen her to swere<br> <A NAME="an_123"></A>&nbsp;What was that word or make him evel apaid.<br> <A NAME="an_124"></A>&nbsp;Then wende she out of her wyt have breyd;<br> <A NAME="an_125"></A>&nbsp;But al this nas but sleght and flaterie;<br> <A NAME="an_126"></A>&nbsp;Withoute love he feyned jelousye.<br> <A NAME="an_127"></A>&nbsp;And al this tok she so debonerly<br> <A NAME="an_128"></A>&nbsp;That al his wil her thoghte hit skilful thing,<br> <A NAME="an_129"></A>&nbsp;And ever the lenger she loved him tendirly<br> <span class="margnote"><FONT COLOR="GREEN" SIZE="-1"><A NAME="an_130">130</A></FONT></span>&nbsp;And dide him honour as he were a kyng.<br> <A NAME="an_131"></A>&nbsp;Her herte was to him wedded with a ring;<br> <A NAME="an_132"></A>&nbsp;So ferforth upon trouthe is her entente<br> <A NAME="an_133"></A>&nbsp;That wher he gooth her herte with him wente.<br> <A NAME="an_134"></A>&nbsp;When she shal ete, on him is so her thoght<br> <A NAME="an_135"></A>&nbsp;That wel unnethe of mete tok she kep;<br> <A NAME="an_136"></A>&nbsp;And when that she was to her reste broght,<br> <A NAME="an_137"></A>&nbsp;On him she thoghte alwey til that she slep;<br> <A NAME="an_138"></A>&nbsp;When he was absent, prevely she wep:<br> <A NAME="an_139"></A>&nbsp;Thus lyveth feire Anelida the quene<br> <span class="margnote"><FONT COLOR="GREEN" SIZE="-1"><A NAME="an_140">140</A></FONT></span>&nbsp;For fals Arcite, that dide her al this tene.<br> <A NAME="an_141"></A>&nbsp;This fals Arcite, of his newfanglenesse,<br> <A NAME="an_142"></A>&nbsp;For she to him so lowly was and trewe,<br> <A NAME="an_143"></A>&nbsp;Tok lesse deynte of her stidfastnesse<br> <A NAME="an_144"></A>&nbsp;And saw another lady, proud and newe,<br> <A NAME="an_145"></A>&nbsp;And ryght anon he cladde him in her hewe --<br> <A NAME="an_146"></A>&nbsp;Wot I not whethir in white, rede, or grene --<br> <A NAME="an_147"></A>&nbsp;And falsed fair Anelida the quene.<br> <A NAME="an_148"></A>&nbsp;But neverthelesse, gret wonder was hit noon<br> <A NAME="an_149"></A>&nbsp;Thogh he were fals, for hit is kynde of man<br> <span class="margnote"><FONT COLOR="GREEN" SIZE="-1"><A NAME="an_150">150</A></FONT></span>&nbsp;Sith Lamek was, that is so longe agoon,<br> <A NAME="an_151"></A>&nbsp;To ben in love as fals as evere he can;<br> <A NAME="an_152"></A>&nbsp;He was the firste fader that began<br> <A NAME="an_153"></A>&nbsp;To loven two, and was in bigamye,<br> <A NAME="an_154"></A>&nbsp;And he found tentes first, but yf men lye.<br> <A NAME="an_155"></A>&nbsp;This fals Arcite, sumwhat moste he feyne,<br> <A NAME="an_156"></A>&nbsp;When he wex fals, to covere his traitorie,<br> <A NAME="an_157"></A>&nbsp;Ryght as an hors that can both bite and pleyne,<br> <A NAME="an_158"></A>&nbsp;For he bar her on honde of trecherie,<br> <A NAME="an_159"></A>&nbsp;And swor he coude her doublenesse espie,<br> <span class="margnote"><FONT COLOR="GREEN" SIZE="-1"><A NAME="an_160">160</A></FONT></span>&nbsp;And al was falsnes that she to him mente.<br> <A NAME="an_161"></A>&nbsp;Thus swor this thef, and forth his way he wente.<br> <A NAME="an_162"></A>&nbsp;Alas, what herte myght enduren hit,<br> <A NAME="an_163"></A>&nbsp;For routhe and wo, her sorwe for to telle?<br> <A NAME="an_164"></A>&nbsp;Or what man hath the cunnyng or the wit?<br> <A NAME="an_165"></A>&nbsp;Or what man mighte within the chambre dwelle,<br> <A NAME="an_166"></A>&nbsp;Yf I to him rehersen sholde the helle<br> <A NAME="an_167"></A>&nbsp;That suffreth fair Anelida the quene<br> <A NAME="an_168"></A>&nbsp;For fals Arcite, that dide her al this tene.<br> <A NAME="an_169"></A>&nbsp;She wepith, waileth, swowneth pitously;<br> <span class="margnote"><FONT COLOR="GREEN" SIZE="-1"><A NAME="an_170">170</A></FONT></span>&nbsp;To grounde ded she falleth as a ston;<br> <A NAME="an_171"></A>&nbsp;Craumpyssheth her lymes crokedly;<br> <A NAME="an_172"></A>&nbsp;She speketh as her wit were al agon;<br> <A NAME="an_173"></A>&nbsp;Other colour then asshen hath she noon;<br> <A NAME="an_174"></A>&nbsp;Non other word speketh she, moche or lyte,<br> <A NAME="an_175"></A>&nbsp;But `Merci, cruel herte myn, Arcite!'<br> <A NAME="an_176"></A>&nbsp;And thus endureth til that she was so mat<br> <A NAME="an_177"></A>&nbsp;That she ne hath foot on which she may sustene,<br> <A NAME="an_178"></A>&nbsp;But forth languisshing evere in this estat,<br> <A NAME="an_179"></A>&nbsp;Of which Arcite hath nouther routhe ne tene.<br> <span class="margnote"><FONT COLOR="GREEN" SIZE="-1"><A NAME="an_180">180</A></FONT></span>&nbsp;His herte was elleswhere, newe and grene,<br> <A NAME="an_181"></A>&nbsp;That on her wo ne deyneth him not to thinke;<br> <A NAME="an_182"></A>&nbsp;Him rekketh never wher she flete or synke.<br> <A NAME="an_183"></A>&nbsp;His newe lady holdeth him so narowe<br> <A NAME="an_184"></A>&nbsp;Up by the bridil, at the staves ende,<br> <A NAME="an_185"></A>&nbsp;That every word he dredeth as an arowe;<br> <A NAME="an_186"></A>&nbsp;Her daunger made him bothe bowe and bende,<br> <A NAME="an_187"></A>&nbsp;And as her liste, made him turne or wende,<br> <A NAME="an_188"></A>&nbsp;For she ne graunted him in her lyvynge<br> <A NAME="an_189"></A>&nbsp;No grace whi that he hath lust to singe,<br> <span class="margnote"><FONT COLOR="GREEN" SIZE="-1"><A NAME="an_190">190</A></FONT></span>&nbsp;But drof hym forth. Unnethe liste her knowe<br> <A NAME="an_191"></A>&nbsp;That he was servaunt unto her ladishippe;<br> <A NAME="an_192"></A>&nbsp;But lest that he were proud, she held him lowe.<br> <A NAME="an_193"></A>&nbsp;Thus serveth he withoute fee or shipe;<br> <A NAME="an_194"></A>&nbsp;She sent him now to londe, now to shippe;<br> <A NAME="an_195"></A>&nbsp;And for she yaf him daunger al his fille,<br> <A NAME="an_196"></A>&nbsp;Therfor she hadde him at her owne wille.<br> <A NAME="an_197"></A>&nbsp;Ensample of this, ye thrifty wymmen alle,<br> <A NAME="an_198"></A>&nbsp;Take her of Anelida and Arcite,<br> <A NAME="an_199"></A>&nbsp;That for her liste him `dere herte' calle<br> <span class="margnote"><FONT COLOR="GREEN" SIZE="-1"><A NAME="an_200">200</A></FONT></span>&nbsp;And was so meke, therfor he loved her lyte.<br> <A NAME="an_201"></A>&nbsp;The kynde of mannes herte is to delyte<br> <A NAME="an_202"></A>&nbsp;In thing that straunge is, also God me save!<br> <A NAME="an_203"></A>&nbsp;For what he may not gete, that wolde he have.<br> <A NAME="an_204"></A>&nbsp;Now turne we to Anelida ageyn,<br> <A NAME="an_205"></A>&nbsp;That pyneth day be day in langwisshinge,<br> <A NAME="an_206"></A>&nbsp;But when she saw that her ne gat no geyn,<br> <A NAME="an_207"></A>&nbsp;Upon a day, ful sorowfully wepinge,<br> <A NAME="an_208"></A>&nbsp;She caste her for to make a compleynynge,<br> <A NAME="an_209"></A>&nbsp;And of her owne hond she gan hit write,<br> <span class="margnote"><FONT COLOR="GREEN" SIZE="-1"><A NAME="an_210">210</A></FONT></span>&nbsp;And sente hit to her Theban knyght, Arcite.<br> <A NAME="an_211"></A>&nbsp;So thirleth with the poynt of remembraunce<br> <A NAME="an_212"></A>&nbsp;The swerd of sorowe, ywhet with fals plesaunce,<br> <A NAME="an_213"></A>&nbsp;Myn herte, bare of blis and blak of hewe,<br> <A NAME="an_214"></A>&nbsp;That turned is in quakyng al my daunce,<br> <A NAME="an_215"></A>&nbsp;My surete in awhaped countenaunce,<br> <A NAME="an_216"></A>&nbsp;Sith hit availeth not for to ben trewe;<br> <A NAME="an_217"></A>&nbsp;For whoso trewest is, hit shal hir rewe<br> <A NAME="an_218"></A>&nbsp;That serveth love and doth her observaunce<br> <A NAME="an_219"></A>&nbsp;Alwey til oon, and chaungeth for no newe.<br> <span class="margnote"><FONT COLOR="GREEN" SIZE="-1"><A NAME="an_220">220</A></FONT></span>&nbsp;I wot myself as wel as any wight,<br> <A NAME="an_221"></A>&nbsp;For I loved oon with al myn herte and myght,<br> <A NAME="an_222"></A>&nbsp;More then myself an hundred thousand sithe,<br> <A NAME="an_223"></A>&nbsp;And called him myn hertes lif, my knyght,<br> <A NAME="an_224"></A>&nbsp;And was al his, as fer as hit was ryght;<br> <A NAME="an_225"></A>&nbsp;And when that he was glad, then was I blithe,<br> <A NAME="an_226"></A>&nbsp;And his disese was my deth as swithe;<br> <A NAME="an_227"></A>&nbsp;And he ayein his trouthe hath me plyght<br> <A NAME="an_228"></A>&nbsp;For evermore, his lady me to kythe.<br> <A NAME="an_229"></A>&nbsp;Now is he fals, alas, and causeles,<br> <span class="margnote"><FONT COLOR="GREEN" SIZE="-1"><A NAME="an_230">230</A></FONT></span>&nbsp;And of my wo he is so routheles<br> <A NAME="an_231"></A>&nbsp;That with a word him list not ones deyne<br> <A NAME="an_232"></A>&nbsp;To bringe ayen my sorowful herte in pes,<br> <A NAME="an_233"></A>&nbsp;For he is caught up in another les.<br> <A NAME="an_234"></A>&nbsp;Ryght as him list, he laugheth at my peyne,<br> <A NAME="an_235"></A>&nbsp;And I ne can myn herte not restreyne<br> <A NAME="an_236"></A>&nbsp;For to love him alwey neveretheles;<br> <A NAME="an_237"></A>&nbsp;And of al this I not to whom me pleyne.<br> <A NAME="an_238"></A>&nbsp;And shal I pleyne -- alas, the harde stounde! --<br> <A NAME="an_239"></A>&nbsp;Unto my foo that yaf myn herte a wounde<br> <span class="margnote"><FONT COLOR="GREEN" SIZE="-1"><A NAME="an_240">240</A></FONT></span>&nbsp;And yet desireth that myn harm be more?<br> <A NAME="an_241"></A>&nbsp;Nay, certis, ferther wol I never founde<br> <A NAME="an_242"></A>&nbsp;Non other helpe, my sores for to sounde.<br> <A NAME="an_243"></A>&nbsp;My destinee hath shapen hit so ful yore;<br> <A NAME="an_244"></A>&nbsp;I wil non other medecyne ne lore;<br> <A NAME="an_245"></A>&nbsp;I wil ben ay ther I was ones bounde.<br> <A NAME="an_246"></A>&nbsp;That I have seid, be seid for evermore!<br> <A NAME="an_247"></A>&nbsp;Alas! Wher is become your gentilesse,<br> <A NAME="an_248"></A>&nbsp;Youre wordes ful of plesaunce and humblesse,<br> <A NAME="an_249"></A>&nbsp;Youre observaunces in so low manere,<br> <span class="margnote"><FONT COLOR="GREEN" SIZE="-1"><A NAME="an_250">250</A></FONT></span>&nbsp;And your awayting and your besynesse<br> <A NAME="an_251"></A>&nbsp;Upon me, that ye calden your maistresse,<br> <A NAME="an_252"></A>&nbsp;Your sovereyne lady in this world here?<br> <A NAME="an_253"></A>&nbsp;Alas! Is ther now nother word ne chere<br> <A NAME="an_254"></A>&nbsp;Ye vouchen sauf upon myn hevynesse?<br> <A NAME="an_255"></A>&nbsp;Alas! Youre love, I bye hit al to dere.<br> <A NAME="an_256"></A>&nbsp;Now, certis, swete, thogh that ye<br> <A NAME="an_257"></A>&nbsp;Thus causeles the cause be<br> <A NAME="an_258"></A>&nbsp;Of my dedly adversyte,<br> <A NAME="an_259"></A>&nbsp;Your manly resoun oghte hit to respite<br> <span class="margnote"><FONT COLOR="GREEN" SIZE="-1"><A NAME="an_260">260</A></FONT></span>&nbsp;To slen your frend, and namely me,<br> <A NAME="an_261"></A>&nbsp;That never yet in no degre<br> <A NAME="an_262"></A>&nbsp;Offended yow, as wisly He<br> <A NAME="an_263"></A>&nbsp;That al wot, out of wo my soule quyte!<br> <A NAME="an_264"></A>&nbsp;But for I shewed yow, Arcite,<br> <A NAME="an_265"></A>&nbsp;Al that men wolde to me write,<br> <A NAME="an_266"></A>&nbsp;And was so besy yow to delyte --<br> <A NAME="an_267"></A>&nbsp;Myn honor save -- meke, kynde, and fre,<br> <A NAME="an_268"></A>&nbsp;Therfor ye put on me this wite,<br> <A NAME="an_269"></A>&nbsp;And of me rekke not a myte,<br> <span class="margnote"><FONT COLOR="GREEN" SIZE="-1"><A NAME="an_270">270</A></FONT></span>&nbsp;Thogh that the swerd of sorwe byte<br> <A NAME="an_271"></A>&nbsp;My woful herte through your cruelte.<br> <A NAME="an_272"></A>&nbsp;My swete foo, why do ye so, for shame?<br> <A NAME="an_273"></A>&nbsp;And thenke ye that furthered be your name<br> <A NAME="an_274"></A>&nbsp;To love a newe, and ben untrewe? Nay!<br> <A NAME="an_275"></A>&nbsp;And putte yow in sclaunder now and blame,<br> <A NAME="an_276"></A>&nbsp;And do to me adversite and grame,<br> <A NAME="an_277"></A>&nbsp;That love yow most -- God, wel thou wost -- alway?<br> <A NAME="an_278"></A>&nbsp;Yet come ayein, and yet be pleyn som day,<br> <A NAME="an_279"></A>&nbsp;And than shal this, that now is mys, be game,<br> <span class="margnote"><FONT COLOR="GREEN" SIZE="-1"><A NAME="an_280">280</A></FONT></span>&nbsp;And al foryive, while that I lyve may.<br> <A NAME="an_281"></A>&nbsp;Lo, herte myn, al this is for to seyne<br> <A NAME="an_282"></A>&nbsp;As whether shal I preye or elles pleyne?<br> <A NAME="an_283"></A>&nbsp;Which is the wey to doon yow to be trewe?<br> <A NAME="an_284"></A>&nbsp;For either mot I have yow in my cheyne<br> <A NAME="an_285"></A>&nbsp;Or with the deth ye mote departe us tweyne;<br> <A NAME="an_286"></A>&nbsp;Ther ben non other mene weyes newe.<br> <A NAME="an_287"></A>&nbsp;For God so wisly upon my soule rewe,<br> <A NAME="an_288"></A>&nbsp;As verrayly ye sleen me with the peyne;<br> <A NAME="an_289"></A>&nbsp;That may ye se unfeyned of myn hewe.<br> <span class="margnote"><FONT COLOR="GREEN" SIZE="-1"><A NAME="an_290">290</A></FONT></span>&nbsp;For thus ferforth have I my deth y-soght?<br> <A NAME="an_291"></A>&nbsp;Myself I mordre with my privy thoght;<br> <A NAME="an_292"></A>&nbsp;For sorowe and routhe of your unkyndenesse<br> <A NAME="an_293"></A>&nbsp;I wepe, I wake, I faste; al helpeth noght;<br> <A NAME="an_294"></A>&nbsp;I weyve joye that is to speke of oght,<br> <A NAME="an_295"></A>&nbsp;I voyde companye, I fle gladnesse.<br> <A NAME="an_296"></A>&nbsp;Who may avaunte her beter of hevynesse<br> <A NAME="an_297"></A>&nbsp;Then I? And to this plyte have ye me broght,<br> <A NAME="an_298"></A>&nbsp;Withoute gilt -- me nedeth no witnesse.<br> <A NAME="an_299"></A>&nbsp;And shal I preye, and weyve womanhede? --<br> <span class="margnote"><FONT COLOR="GREEN" SIZE="-1"><A NAME="an_300">300</A></FONT></span>&nbsp;Nay! Rather deth then do so foul a dede! --<br> <A NAME="an_301"></A>&nbsp;And axe merci, gilteles -- what nede?<br> <A NAME="an_302"></A>&nbsp;And yf I pleyne what lyf that I lede,<br> <A NAME="an_303"></A>&nbsp;Yow rekketh not; that knowe I, out of drede;<br> <A NAME="an_304"></A>&nbsp;And if that I to yow myne othes bede<br> <A NAME="an_305"></A>&nbsp;For myn excuse, a skorn shal be my mede.<br> <A NAME="an_306"></A>&nbsp;Your chere floureth, but it wol not sede;<br> <A NAME="an_307"></A>&nbsp;Ful longe agoon I oghte have taken hede.<br> <A NAME="an_308"></A>&nbsp;For thogh I hadde yow to-morowe ageyn,<br> <A NAME="an_309"></A>&nbsp;I myghte as wel holde Aperill fro reyn<br> <span class="margnote"><FONT COLOR="GREEN" SIZE="-1"><A NAME="an_310">310</A></FONT></span>&nbsp;As holde yow, to make yow be stidfast.<br> <A NAME="an_311"></A>&nbsp;Almyghty God, of trouthe sovereyn,<br> <A NAME="an_312"></A>&nbsp;Wher is the trouthe of man? Who hath hit slayn?<br> <A NAME="an_313"></A>&nbsp;Who that hem loveth, she shal hem fynde as fast<br> <A NAME="an_314"></A>&nbsp;As in a tempest is a roten mast.<br> <A NAME="an_315"></A>&nbsp;Is that a tame best that is ay feyn<br> <A NAME="an_316"></A>&nbsp;To fleen away when he is lest agast?<br> <A NAME="an_317"></A>&nbsp;Now merci, swete, yf I mysseye!<br> <A NAME="an_318"></A>&nbsp;Have I seyd oght amys, I preye?<br> <A NAME="an_319"></A>&nbsp;I noot; my wit is al aweye.<br> <span class="margnote"><FONT COLOR="GREEN" SIZE="-1"><A NAME="an_320">320</A></FONT></span>&nbsp;I fare as doth the song of Chaunte-pleure;<br> <A NAME="an_321"></A>&nbsp;For now I pleyne, and now I pleye;<br> <A NAME="an_322"></A>&nbsp;I am so mased that I deye;<br> <A NAME="an_323"></A>&nbsp;Arcite hath born awey the keye<br> <A NAME="an_324"></A>&nbsp;Of al my world, and my good aventure.<br> <A NAME="an_325"></A>&nbsp;For in this world nis creature<br> <A NAME="an_326"></A>&nbsp;Wakynge in more discomfiture<br> <A NAME="an_327"></A>&nbsp;Then I, ne more sorowe endure.<br> <A NAME="an_328"></A>&nbsp;And yf I slepe a furlong wey or tweye,<br> <A NAME="an_329"></A>&nbsp;Then thynketh me that your figure<br> <span class="margnote"><FONT COLOR="GREEN" SIZE="-1"><A NAME="an_330">330</A></FONT></span>&nbsp;Before me stont, clad in asure,<br> <A NAME="an_331"></A>&nbsp;To profren eft and newe assure<br> <A NAME="an_332"></A>&nbsp;For to be trewe, and merci me to preye.<br> <A NAME="an_333"></A>&nbsp;The longe nyght this wonder sight I drye,<br> <A NAME="an_334"></A>&nbsp;And on the day for thilke afray I dye,<br> <A NAME="an_335"></A>&nbsp;And of al this ryght noght, iwis, ye reche.<br> <A NAME="an_336"></A>&nbsp;Ne nevere mo myn yen two be drie,<br> <A NAME="an_337"></A>&nbsp;And to your routhe, and to your trouthe, I crie.<br> <A NAME="an_338"></A>&nbsp;But welawey! To fer be they to feche;<br> <A NAME="an_339"></A>&nbsp;Thus holdeth me my destinee a wreche.<br> <span class="margnote"><FONT COLOR="GREEN" SIZE="-1"><A NAME="an_340">340</A></FONT></span>&nbsp;But me to rede out of this drede, or guye,<br> <A NAME="an_341"></A>&nbsp;Ne may my wit, so weyk is hit, not streche.<br> <A NAME="an_342"></A>&nbsp;Then ende I thus, sith I may do no more.<br> <A NAME="an_343"></A>&nbsp;I yeve hit up for now and evermore,<br> <A NAME="an_344"></A>&nbsp;For I shal never eft putten in balaunce<br> <A NAME="an_345"></A>&nbsp;My sekernes, ne lerne of love the lore.<br> <A NAME="an_346"></A>&nbsp;But as the swan, I have herd seyd ful yore,<br> <A NAME="an_347"></A>&nbsp;Ayeins his deth shal singen his penaunce,<br> <A NAME="an_348"></A>&nbsp;So singe I here my destinee or chaunce,<br> <A NAME="an_349"></A>&nbsp;How that Arcite Anelida so sore<br> <span class="margnote"><FONT COLOR="GREEN" SIZE="-1"><A NAME="an_350">350</A></FONT></span>&nbsp;Hath thirled with the poynt of remembraunce.<br> <A NAME="an_351"></A>&nbsp;When that Anelida, this woful quene,<br> <A NAME="an_352"></A>&nbsp;Hath of her hand ywriten in this wise,<br> <A NAME="an_353"></A>&nbsp;With face ded, betwixe pale and grene,<br> <A NAME="an_354"></A>&nbsp;She fel a-swowe; and sith she gan to rise,<br> <A NAME="an_355"></A>&nbsp;And unto Mars avoweth sacrifise<br> <A NAME="an_356"></A>&nbsp;Withinne the temple, with a sorowful chere,<br> <A NAME="an_357"></A>&nbsp;That shapen was as ye shal after here....??<br>  
<p><HR>
<CENTER>
<A HREF="mect52">Next: The Parliament of Fowls</A></CENTER>
</BODY>
</HTML>
