<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Shorter Poems: The Former Age</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect73">Previous</A>&nbsp;
<A HREF="mect75">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Shorter Poems</h4> <h3 align="center" align="center">The Former Age</h3> <A NAME="an_1"></A>&nbsp;A blisful lyf, a paisible and a swete,<br> <A NAME="an_2"></A>&nbsp;Ledden the peples in the former age.<br> <A NAME="an_3"></A>&nbsp;They helde hem payed of the fruites that they ete,<br> <A NAME="an_4"></A>&nbsp;Which that the feldes yave hem by usage;<br> <A NAME="an_5"></A>&nbsp;They ne were nat forpampred with outrage.<br> <A NAME="an_6"></A>&nbsp;Unknowen was the quern and ek the melle;<br> <A NAME="an_7"></A>&nbsp;They eten mast, hawes, and swich pounage,<br> <A NAME="an_8"></A>&nbsp;And dronken water of the colde welle.<br> <A NAME="an_9"></A>&nbsp;Yit nas the ground nat wounded with the plough,<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;But corn up-sprong, unsowe of mannes hond,<br> <A NAME="an_11"></A>&nbsp;The which they gnodded and eete nat half ynough.<br> <A NAME="an_12"></A>&nbsp;No man yit knew the forwes of his lond,<br> <A NAME="an_13"></A>&nbsp;No man the fyr out of the flint yit fond,<br> <A NAME="an_14"></A>&nbsp;Unkorven and ungrobbed lay the vyne;<br> <A NAME="an_15"></A>&nbsp;No man yit in the morter spyces grond<br> <A NAME="an_16"></A>&nbsp;To clarre ne to sause of galantyne.<br> <A NAME="an_17"></A>&nbsp;No mader, welde, or wood no litestere<br> <A NAME="an_18"></A>&nbsp;Ne knew; the flees was of his former hewe;<br> <A NAME="an_19"></A>&nbsp;No flesh ne wiste offence of egge or spere.<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;No coyn ne knew man which was fals or trewe,<br> <A NAME="an_21"></A>&nbsp;No ship yit karf the wawes grene and blewe,<br> <A NAME="an_22"></A>&nbsp;No marchaunt yit ne fette outlandish ware.<br> <A NAME="an_23"></A>&nbsp;No trompes for the werres folk ne knewe,<br> <A NAME="an_24"></A>&nbsp;Ne toures heye and walles rounde or square.<br> <A NAME="an_25"></A>&nbsp;What sholde it han avayled to werreye?<br> <A NAME="an_26"></A>&nbsp;Ther lay no profit, ther was no richesse;<br> <A NAME="an_27"></A>&nbsp;But cursed was the tyme, I dare wel seye,<br> <A NAME="an_28"></A>&nbsp;That men first dide hir swety bysinesse<br> <A NAME="an_29"></A>&nbsp;To grobbe up metal, lurkinge in derknesse,<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;And in the riveres first gemmes soghte.<br> <A NAME="an_31"></A>&nbsp;Allas, than sprong up al the cursednesse<br> <A NAME="an_32"></A>&nbsp;Of coveytyse, that first our sorwe broghte.<br> <A NAME="an_33"></A>&nbsp;Thise tyraunts putte hem gladly nat in pres<br> <A NAME="an_34"></A>&nbsp;No wildnesse ne no busshes for to winne,<br> <A NAME="an_35"></A>&nbsp;Ther poverte is, as seith Diogenes,<br> <A NAME="an_36"></A>&nbsp;Ther as vitaile is ek so skars and thinne<br> <A NAME="an_37"></A>&nbsp;That noght but mast or apples is therinne;<br> <A NAME="an_38"></A>&nbsp;But, ther as bagges ben and fat vitaile,<br> <A NAME="an_39"></A>&nbsp;Ther wol they gon, and spare for no sinne<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;With al hir ost the cite for to asayle.<br> <A NAME="an_41"></A>&nbsp;Yit was no paleis-chaumbres ne non halles;<br> <A NAME="an_42"></A>&nbsp;In caves and wodes softe and swete<br> <A NAME="an_43"></A>&nbsp;Slepten this blissed folk withoute walles<br> <A NAME="an_44"></A>&nbsp;On gras or leves in parfit quiete.<br> <A NAME="an_45"></A>&nbsp;Ne doun of fetheres ne no bleched shete<br> <A NAME="an_46"></A>&nbsp;Was kid to hem, but in seurtee they slepte.<br> <A NAME="an_47"></A>&nbsp;Hir hertes were al oon withoute galles;<br> <A NAME="an_48"></A>&nbsp;Everich of hem his feith to other kepte.<br> <A NAME="an_49"></A>&nbsp;Unforged was the hauberk and the plate;<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;The lambish peple, voyd of alle vyce,<br> <A NAME="an_51"></A>&nbsp;Hadden no fantasye to debate,<br> <A NAME="an_52"></A>&nbsp;But ech of hem wolde other wel cheryce.<br> <A NAME="an_53"></A>&nbsp;No pryde, non envye, non avaryce,<br> <A NAME="an_54"></A>&nbsp;No lord, no taylage by no tyrannye;<br> <A NAME="an_55"></A>&nbsp;Humblesse and pees, good feith the emperice.<br> <A NAME="an_56"></A>&nbsp;Yit was not Jupiter the likerous,<br> <A NAME="an_57"></A>&nbsp;That first was fader of delicacye,<br> <A NAME="an_58"></A>&nbsp;Come in this world; ne Nembrot, desirous<br> <A NAME="an_59"></A>&nbsp;To regne, had nat maad his toures hye.<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;Allas, allas, now may men wepe and crye!<br> <A NAME="an_61"></A>&nbsp;For in oure dayes nis but covetyse,<br> <A NAME="an_62"></A>&nbsp;Doublenesse, and tresoun, and envye,<br> <A NAME="an_63"></A>&nbsp;Poyson, manslawhtre, and mordre in sondry wyse.<br>  
<p><HR>
<CENTER>
<A HREF="mect75">Next: Fortune</A></CENTER>
</BODY>
</HTML>
