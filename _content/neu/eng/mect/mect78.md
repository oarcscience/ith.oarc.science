[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect77)  [Next](mect79) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Shorter Poems

### Lak of Stedfastnesse

<span id="an_1"></span> Somtyme the world was so stedfast and stable  
<span id="an_2"></span> That mannes word was obligacioun,  
<span id="an_3"></span> And now it is so fals and deceivable  
<span id="an_4"></span> That word and deed, as in conclusioun,  
<span id="an_5"></span> Ben nothing lyk, for turned up-so-doun  
<span id="an_6"></span> Is al this world for mede and wilfulnesse,  
<span id="an_7"></span> That al is lost for lak of stedfastnesse.  
<span id="an_8"></span> What maketh this world to be so variable  
<span id="an_9"></span> But lust that folk have in dissensioun?  
<span class="margnote"><span id="an_10">10</span></span> For among us
now a man is holde unable,  
<span id="an_11"></span> But if he can by som collusioun  
<span id="an_12"></span> Don his neighbour wrong or oppressioun.  
<span id="an_13"></span> What causeth this but wilful wrecchednesse,  
<span id="an_14"></span> That al is lost for lak of stedfastnesse?  
<span id="an_15"></span> Trouthe is put doun, resoun is holden fable,  
<span id="an_16"></span> Vertu hath now no dominacioun;  
<span id="an_17"></span> Pitee exyled, no man is merciable.  
<span id="an_18"></span> Through covetyse is blent discrecioun.  
<span id="an_19"></span> The world hath mad a permutacioun  
<span class="margnote"><span id="an_20">20</span></span> Fro right to
wrong, fro trouthe to fikelnesse,  
<span id="an_21"></span> That al is lost for lak of stedfastnesse.  
<span id="an_22"></span> O prince, desyre to be honourable,  
<span id="an_23"></span> Cherish thy folk and hate extorcioun.  
<span id="an_24"></span> Suffre nothing that may be reprevable  
<span id="an_25"></span> To thyn estat don in thy regioun.  
<span id="an_26"></span> Shew forth thy swerd of castigacioun,  
<span id="an_27"></span> Dred God, do law, love trouthe and
worthinesse,  
<span id="an_28"></span> And wed thy folk agein to stedfastnesse.  

------------------------------------------------------------------------

[Next: Lenvoy de Chaucer a Scogan](mect79)
