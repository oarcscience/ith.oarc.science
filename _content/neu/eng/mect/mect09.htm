<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Man of Law's Tale</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect08">Previous</A>&nbsp;
<A HREF="mect10">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Man of Law's Tale</h3> <A NAME="an_134"></A>&nbsp;In Surrye whilom dwelte a compaignye<br> <A NAME="an_135"></A>&nbsp;Of chapmen riche, and therto sadde and trewe,<br> <A NAME="an_136"></A>&nbsp;That wyde-where senten hir spicerye,<br> <A NAME="an_137"></A>&nbsp;Clothes of gold, and satyns riche of hewe.<br> <A NAME="an_138"></A>&nbsp;Hir chaffare was so thrifty and so newe<br> <A NAME="an_139"></A>&nbsp;That every wight hath deyntee to chaffare<br> <span class="margnote"><FONT COLOR="GREEN" SIZE="-1"><A NAME="an_140">140</A></FONT></span>&nbsp;With hem, and eek to sellen hem hire ware.<br> <A NAME="an_141"></A>&nbsp;Now fil it that the maistres of that sort<br> <A NAME="an_142"></A>&nbsp;Han shapen hem to Rome for to wende;<br> <A NAME="an_143"></A>&nbsp;Were it for chapmanhod or for disport,<br> <A NAME="an_144"></A>&nbsp;Noon oother message wolde they thider sende,<br> <A NAME="an_145"></A>&nbsp;But comen hemself to Rome; this is the ende.<br> <A NAME="an_146"></A>&nbsp;And in swich place as thoughte hem avantage<br> <A NAME="an_147"></A>&nbsp;For hire entente, they take hir herbergage.<br> <A NAME="an_148"></A>&nbsp;Sojourned han thise merchantz in that toun<br> <A NAME="an_149"></A>&nbsp;A certein tyme, as fil to hire plesance.<br> <span class="margnote"><FONT COLOR="GREEN" SIZE="-1"><A NAME="an_150">150</A></FONT></span>&nbsp;And so bifel that th' excellent renoun<br> <A NAME="an_151"></A>&nbsp;Of the Emperoures doghter, dame Custance,<br> <A NAME="an_152"></A>&nbsp;Reported was, with every circumstance,<br> <A NAME="an_153"></A>&nbsp;Unto thise Surryen marchantz in swich wyse,<br> <A NAME="an_154"></A>&nbsp;Fro day to day, as I shal yow devyse.<br> <A NAME="an_155"></A>&nbsp;This was the commune voys of every man:<br> <A NAME="an_156"></A>&nbsp;"Oure Emperour of Rome -- God hym see! --<br> <A NAME="an_157"></A>&nbsp;A doghter hath that, syn the world bigan,<br> <A NAME="an_158"></A>&nbsp;To rekene as wel hir goodnesse as beautee,<br> <A NAME="an_159"></A>&nbsp;Nas nevere swich another as is shee.<br> <span class="margnote"><FONT COLOR="GREEN" SIZE="-1"><A NAME="an_160">160</A></FONT></span>&nbsp;I prey to God in honour hire susteene,<br> <A NAME="an_161"></A>&nbsp;And wolde she were of al Europe the queene.<br> <A NAME="an_162"></A>&nbsp;"In hire is heigh beautee, withoute pride,<br> <A NAME="an_163"></A>&nbsp;Yowthe, withoute grenehede or folye;<br> <A NAME="an_164"></A>&nbsp;To alle hire werkes vertu is hir gyde;<br> <A NAME="an_165"></A>&nbsp;Humblesse hath slayn in hire al tirannye.<br> <A NAME="an_166"></A>&nbsp;She is mirour of alle curteisye;<br> <A NAME="an_167"></A>&nbsp;Hir herte is verray chambre of hoolynesse,<br> <A NAME="an_168"></A>&nbsp;Hir hand, ministre of fredam for almesse."<br> <A NAME="an_169"></A>&nbsp;And al this voys was sooth, as God is trewe.<br> <span class="margnote"><FONT COLOR="GREEN" SIZE="-1"><A NAME="an_170">170</A></FONT></span>&nbsp;But now to purpos lat us turne agayn.<br> <A NAME="an_171"></A>&nbsp;Thise marchantz han doon fraught hir shippes newe,<br> <A NAME="an_172"></A>&nbsp;And whan they han this blisful mayden sayn,<br> <A NAME="an_173"></A>&nbsp;Hoom to Surrye been they went ful fayn,<br> <A NAME="an_174"></A>&nbsp;And doon hir nedes as they han doon yoore,<br> <A NAME="an_175"></A>&nbsp;And lyven in wele; I kan sey yow namoore.<br> <A NAME="an_176"></A>&nbsp;Now fil it that thise marchantz stode in grace<br> <A NAME="an_177"></A>&nbsp;Of hym that was the Sowdan of Surrye;<br> <A NAME="an_178"></A>&nbsp;For whan they cam from any strange place,<br> <A NAME="an_179"></A>&nbsp;He wolde, of his benigne curteisye,<br> <span class="margnote"><FONT COLOR="GREEN" SIZE="-1"><A NAME="an_180">180</A></FONT></span>&nbsp;Make hem good chiere, and bisily espye<br> <A NAME="an_181"></A>&nbsp;Tidynges of sondry regnes, for to leere<br> <A NAME="an_182"></A>&nbsp;The wondres that they myghte seen or heere.<br> <A NAME="an_183"></A>&nbsp;Amonges othere thynges, specially,<br> <A NAME="an_184"></A>&nbsp;Thise marchantz han hym toold of dame Custance<br> <A NAME="an_185"></A>&nbsp;So greet noblesse in ernest, ceriously,<br> <A NAME="an_186"></A>&nbsp;That this Sowdan hath caught so greet plesance<br> <A NAME="an_187"></A>&nbsp;To han hir figure in his remembrance,<br> <A NAME="an_188"></A>&nbsp;That al his lust and al his bisy cure<br> <A NAME="an_189"></A>&nbsp;Was for to love hire while his lyf may dure.<br> <span class="margnote"><FONT COLOR="GREEN" SIZE="-1"><A NAME="an_190">190</A></FONT></span>&nbsp;Paraventure in thilke large book<br> <A NAME="an_191"></A>&nbsp;Which that men clepe the hevene ywriten was<br> <A NAME="an_192"></A>&nbsp;With sterres, whan that he his birthe took,<br> <A NAME="an_193"></A>&nbsp;That he for love sholde han his deeth, allas!<br> <A NAME="an_194"></A>&nbsp;For in the sterres, clerer than is glas,<br> <A NAME="an_195"></A>&nbsp;Is writen, God woot, whoso koude it rede,<br> <A NAME="an_196"></A>&nbsp;The deeth of every man, withouten drede.<br> <A NAME="an_197"></A>&nbsp;In sterres, many a wynter therbiforn,<br> <A NAME="an_198"></A>&nbsp;Was writen the deeth of Ector, Achilles,<br> <A NAME="an_199"></A>&nbsp;Of Pompei, Julius, er they were born;<br> <span class="margnote"><FONT COLOR="GREEN" SIZE="-1"><A NAME="an_200">200</A></FONT></span>&nbsp;The strif of Thebes; and of Ercules,<br> <A NAME="an_201"></A>&nbsp;Of Sampson, Turnus, and of Socrates<br> <A NAME="an_202"></A>&nbsp;The deeth; but mennes wittes ben so dulle<br> <A NAME="an_203"></A>&nbsp;That no wight kan wel rede it atte fulle.<br> <A NAME="an_204"></A>&nbsp;This Sowdan for his privee conseil sente,<br> <A NAME="an_205"></A>&nbsp;And, shortly of this matiere for to pace,<br> <A NAME="an_206"></A>&nbsp;He hath to hem declared his entente,<br> <A NAME="an_207"></A>&nbsp;And seyde hem, certein, but he myghte have grace<br> <A NAME="an_208"></A>&nbsp;To han Custance withinne a litel space,<br> <A NAME="an_209"></A>&nbsp;He nas but deed; and charged hem in hye<br> <span class="margnote"><FONT COLOR="GREEN" SIZE="-1"><A NAME="an_210">210</A></FONT></span>&nbsp;To shapen for his lyf som remedye.<br> <A NAME="an_211"></A>&nbsp;Diverse men diverse thynges seyden;<br> <A NAME="an_212"></A>&nbsp;They argumenten, casten up and doun;<br> <A NAME="an_213"></A>&nbsp;Many a subtil resoun forth they leyden;<br> <A NAME="an_214"></A>&nbsp;They speken of magyk and abusioun.<br> <A NAME="an_215"></A>&nbsp;But finally, as in conclusioun,<br> <A NAME="an_216"></A>&nbsp;They kan nat seen in that noon avantage,<br> <A NAME="an_217"></A>&nbsp;Ne in noon oother wey, save mariage.<br> <A NAME="an_218"></A>&nbsp;Thanne sawe they therinne swich difficultee<br> <A NAME="an_219"></A>&nbsp;By wey of reson, for to speke al playn,<br> <span class="margnote"><FONT COLOR="GREEN" SIZE="-1"><A NAME="an_220">220</A></FONT></span>&nbsp;By cause that ther was swich diversitee<br> <A NAME="an_221"></A>&nbsp;Bitwene hir bothe lawes, that they sayn<br> <A NAME="an_222"></A>&nbsp;They trowe that no "Cristen prince wolde fayn<br> <A NAME="an_223"></A>&nbsp;Wedden his child under oure lawe sweete<br> <A NAME="an_224"></A>&nbsp;That us was taught by Mahoun, oure prophete."<br> <A NAME="an_225"></A>&nbsp;And he answerde, "Rather than I lese<br> <A NAME="an_226"></A>&nbsp;Custance, I wol be cristned, doutelees.<br> <A NAME="an_227"></A>&nbsp;I moot been hires; I may noon oother chese.<br> <A NAME="an_228"></A>&nbsp;I prey yow hoold youre argumentz in pees;<br> <A NAME="an_229"></A>&nbsp;Saveth my lyf, and beth noght recchelees<br> <span class="margnote"><FONT COLOR="GREEN" SIZE="-1"><A NAME="an_230">230</A></FONT></span>&nbsp;To geten hire that hath my lyf in cure,<br> <A NAME="an_231"></A>&nbsp;For in this wo I may nat longe endure."<br> <A NAME="an_232"></A>&nbsp;What nedeth gretter dilatacioun?<br> <A NAME="an_233"></A>&nbsp;I seye, by tretys and embassadrie,<br> <A NAME="an_234"></A>&nbsp;And by the popes mediacioun,<br> <A NAME="an_235"></A>&nbsp;And al the chirche, and al the chivalrie,<br> <A NAME="an_236"></A>&nbsp;That in destruccioun of mawmettrie,<br> <A NAME="an_237"></A>&nbsp;And in encrees of Cristes lawe deere,<br> <A NAME="an_238"></A>&nbsp;They been acorded, so as ye shal heere:<br> <A NAME="an_239"></A>&nbsp;How that the Sowdan and his baronage<br> <span class="margnote"><FONT COLOR="GREEN" SIZE="-1"><A NAME="an_240">240</A></FONT></span>&nbsp;And alle his liges sholde ycristned be,<br> <A NAME="an_241"></A>&nbsp;And he shal han Custance in mariage,<br> <A NAME="an_242"></A>&nbsp;And certein gold, I noot what quantitee;<br> <A NAME="an_243"></A>&nbsp;And heer-to founden sufficient suretee.<br> <A NAME="an_244"></A>&nbsp;This same accord was sworn on eyther syde;<br> <A NAME="an_245"></A>&nbsp;Now, faire Custance, almyghty God thee gyde!<br> <A NAME="an_246"></A>&nbsp;Now wolde som men waiten, as I gesse,<br> <A NAME="an_247"></A>&nbsp;That I sholde tellen al the purveiance<br> <A NAME="an_248"></A>&nbsp;That th' Emperour, of his grete noblesse,<br> <A NAME="an_249"></A>&nbsp;Hath shapen for his doghter, dame Custance.<br> <span class="margnote"><FONT COLOR="GREEN" SIZE="-1"><A NAME="an_250">250</A></FONT></span>&nbsp;Wel may men knowen that so greet ordinance<br> <A NAME="an_251"></A>&nbsp;May no man tellen in a litel clause<br> <A NAME="an_252"></A>&nbsp;As was arrayed for so heigh a cause.<br> <A NAME="an_253"></A>&nbsp;Bisshopes been shapen with hire for to wende,<br> <A NAME="an_254"></A>&nbsp;Lordes, ladies, knyghtes of renoun,<br> <A NAME="an_255"></A>&nbsp;And oother folk ynowe; this is th' ende;<br> <A NAME="an_256"></A>&nbsp;And notified is thurghout the toun<br> <A NAME="an_257"></A>&nbsp;That every wight, with greet devocioun,<br> <A NAME="an_258"></A>&nbsp;Sholde preyen Crist that he this mariage<br> <A NAME="an_259"></A>&nbsp;Receyve in gree and spede this viage.<br> <span class="margnote"><FONT COLOR="GREEN" SIZE="-1"><A NAME="an_260">260</A></FONT></span>&nbsp;The day is comen of hir departynge;<br> <A NAME="an_261"></A>&nbsp;I seye, the woful day fatal is come,<br> <A NAME="an_262"></A>&nbsp;That ther may be no lenger tariynge,<br> <A NAME="an_263"></A>&nbsp;But forthward they hem dressen, alle and some.<br> <A NAME="an_264"></A>&nbsp;Custance, that was with sorwe al overcome,<br> <A NAME="an_265"></A>&nbsp;Ful pale arist, and dresseth hire to wende;<br> <A NAME="an_266"></A>&nbsp;For wel she seeth ther is noon oother ende.<br> <A NAME="an_267"></A>&nbsp;Allas, what wonder is it thogh she wepte,<br> <A NAME="an_268"></A>&nbsp;That shal be sent to strange nacioun<br> <A NAME="an_269"></A>&nbsp;Fro freendes that so tendrely hire kepte,<br> <span class="margnote"><FONT COLOR="GREEN" SIZE="-1"><A NAME="an_270">270</A></FONT></span>&nbsp;And to be bounden under subjeccioun<br> <A NAME="an_271"></A>&nbsp;Of oon, she knoweth nat his condicioun?<br> <A NAME="an_272"></A>&nbsp;Housbondes been alle goode, and han ben yoore;<br> <A NAME="an_273"></A>&nbsp;That knowen wyves; I dar sey yow na moore.<br> <A NAME="an_274"></A>&nbsp;"Fader," she seyde, "thy wrecched child Custance,<br> <A NAME="an_275"></A>&nbsp;Thy yonge doghter fostred up so softe,<br> <A NAME="an_276"></A>&nbsp;And ye, my mooder, my soverayn plesance<br> <A NAME="an_277"></A>&nbsp;Over alle thyng, out-taken Crist on-lofte,<br> <A NAME="an_278"></A>&nbsp;Custance youre child hire recomandeth ofte<br> <A NAME="an_279"></A>&nbsp;Unto youre grace, for I shal to Surrye,<br> <span class="margnote"><FONT COLOR="GREEN" SIZE="-1"><A NAME="an_280">280</A></FONT></span>&nbsp;Ne shal I nevere seen yow moore with ye.<br> <A NAME="an_281"></A>&nbsp;"Allas, unto the Barbre nacioun<br> <A NAME="an_282"></A>&nbsp;I moste anoon, syn that it is youre wille;<br> <A NAME="an_283"></A>&nbsp;But Crist, that starf for our redempcioun<br> <A NAME="an_284"></A>&nbsp;So yeve me grace his heestes to fulfille!<br> <A NAME="an_285"></A>&nbsp;I, wrecche womman, no fors though I spille!<br> <A NAME="an_286"></A>&nbsp;Wommen are born to thraldom and penance,<br> <A NAME="an_287"></A>&nbsp;And to been under mannes governance."<br> <A NAME="an_288"></A>&nbsp;I trowe at Troye, whan Pirrus brak the wal<br> <A NAME="an_289"></A>&nbsp;Or Ilion brende, at Thebes the citee,<br> <span class="margnote"><FONT COLOR="GREEN" SIZE="-1"><A NAME="an_290">290</A></FONT></span>&nbsp;N' at Rome, for the harm thurgh Hanybal<br> <A NAME="an_291"></A>&nbsp;That Romayns hath venquysshed tymes thre,<br> <A NAME="an_292"></A>&nbsp;Nas herd swich tendre wepyng for pitee<br> <A NAME="an_293"></A>&nbsp;As in the chambre was for hire departynge;<br> <A NAME="an_294"></A>&nbsp;But forth she moot, wher-so she wepe or synge.<br> <A NAME="an_295"></A>&nbsp;O firste moevyng! Crueel firmament,<br> <A NAME="an_296"></A>&nbsp;With thy diurnal sweigh that crowdest ay<br> <A NAME="an_297"></A>&nbsp;And hurlest al from est til occident<br> <A NAME="an_298"></A>&nbsp;That naturelly wolde holde another way,<br> <A NAME="an_299"></A>&nbsp;Thy crowdyng set the hevene in swich array<br> <span class="margnote"><FONT COLOR="GREEN" SIZE="-1"><A NAME="an_300">300</A></FONT></span>&nbsp;At the bigynnyng of this fiers viage,<br> <A NAME="an_301"></A>&nbsp;That crueel Mars hath slayn this mariage.<br> <A NAME="an_302"></A>&nbsp;Infortunat ascendent tortuous,<br> <A NAME="an_303"></A>&nbsp;Of which the lord is helplees falle, allas,<br> <A NAME="an_304"></A>&nbsp;Out of his angle into the derkeste hous!<br> <A NAME="an_305"></A>&nbsp;O Mars, o atazir, as in this cas!<br> <A NAME="an_306"></A>&nbsp;O fieble moone, unhappy been thy paas!<br> <A NAME="an_307"></A>&nbsp;Thou knyttest thee ther thou art nat receyved;<br> <A NAME="an_308"></A>&nbsp;Ther thou were weel, fro thennes artow weyved.<br> <A NAME="an_309"></A>&nbsp;Imprudent Emperour of Rome, allas!<br> <span class="margnote"><FONT COLOR="GREEN" SIZE="-1"><A NAME="an_310">310</A></FONT></span>&nbsp;Was ther no philosophre in al thy toun?<br> <A NAME="an_311"></A>&nbsp;Is no tyme bet than oother in swich cas?<br> <A NAME="an_312"></A>&nbsp;Of viage is ther noon eleccioun,<br> <A NAME="an_313"></A>&nbsp;Namely to folk of heigh condicioun?<br> <A NAME="an_314"></A>&nbsp;Noght whan a roote is of a burthe yknowe?<br> <A NAME="an_315"></A>&nbsp;Allas, we been to lewed or to slowe!<br> <A NAME="an_316"></A>&nbsp;To shippe is brought this woful faire mayde<br> <A NAME="an_317"></A>&nbsp;Solempnely, with every circumstance.<br> <A NAME="an_318"></A>&nbsp;"Now Jhesu Crist be with yow alle!" she sayde;<br> <A NAME="an_319"></A>&nbsp;Ther nys namoore, but "Farewel, faire Custance!"<br> <span class="margnote"><FONT COLOR="GREEN" SIZE="-1"><A NAME="an_320">320</A></FONT></span>&nbsp;She peyneth hire to make good contenance;<br> <A NAME="an_321"></A>&nbsp;And forth I lete hire saille in this manere,<br> <A NAME="an_322"></A>&nbsp;And turne I wole agayn to my matere.<br> <A NAME="an_323"></A>&nbsp;The mooder of the Sowdan, welle of vices,<br> <A NAME="an_324"></A>&nbsp;Espied hath hir sones pleyn entente,<br> <A NAME="an_325"></A>&nbsp;How he wol lete his olde sacrifices;<br> <A NAME="an_326"></A>&nbsp;And right anon she for hir conseil sente,<br> <A NAME="an_327"></A>&nbsp;And they been come to knowe what she mente.<br> <A NAME="an_328"></A>&nbsp;And whan assembled was this folk in-feere,<br> <A NAME="an_329"></A>&nbsp;She sette hire doun, and seyde as ye shal heere.<br> <span class="margnote"><FONT COLOR="GREEN" SIZE="-1"><A NAME="an_330">330</A></FONT></span>&nbsp;"Lordes," quod she, "ye knowen everichon,<br> <A NAME="an_331"></A>&nbsp;How that my sone in point is for to lete<br> <A NAME="an_332"></A>&nbsp;The hooly lawes of our Alkaron,<br> <A NAME="an_333"></A>&nbsp;Yeven by Goddes message Makomete.<br> <A NAME="an_334"></A>&nbsp;But oon avow to grete God I heete,<br> <A NAME="an_335"></A>&nbsp;The lyf shal rather out of my body sterte<br> <A NAME="an_336"></A>&nbsp;Or Makometes lawe out of myn herte!<br> <A NAME="an_337"></A>&nbsp;"What sholde us tyden of this newe lawe<br> <A NAME="an_338"></A>&nbsp;But thraldom to oure bodies and penance,<br> <A NAME="an_339"></A>&nbsp;And afterward in helle to be drawe,<br> <span class="margnote"><FONT COLOR="GREEN" SIZE="-1"><A NAME="an_340">340</A></FONT></span>&nbsp;For we reneyed Mahoun oure creance?<br> <A NAME="an_341"></A>&nbsp;But, lordes, wol ye maken assurance,<br> <A NAME="an_342"></A>&nbsp;As I shal seyn, assentynge to my loore,<br> <A NAME="an_343"></A>&nbsp;And I shal make us sauf for everemoore?"<br> <A NAME="an_344"></A>&nbsp;They sworen and assenten, every man,<br> <A NAME="an_345"></A>&nbsp;To lyve with hire and dye, and by hire stonde,<br> <A NAME="an_346"></A>&nbsp;And everich, in the beste wise he kan,<br> <A NAME="an_347"></A>&nbsp;To strengthen hire shal alle his frendes fonde;<br> <A NAME="an_348"></A>&nbsp;And she hath this emprise ytake on honde,<br> <A NAME="an_349"></A>&nbsp;Which ye shal heren that I shal devyse,<br> <span class="margnote"><FONT COLOR="GREEN" SIZE="-1"><A NAME="an_350">350</A></FONT></span>&nbsp;And to hem alle she spak right in this wyse:<br> <A NAME="an_351"></A>&nbsp;"We shul first feyne us cristendom to take --<br> <A NAME="an_352"></A>&nbsp;Coold water shal nat greve us but a lite! --<br> <A NAME="an_353"></A>&nbsp;And I shal swich a feeste and revel make<br> <A NAME="an_354"></A>&nbsp;That, as I trowe, I shal the Sowdan quite.<br> <A NAME="an_355"></A>&nbsp;For thogh his wyf be cristned never so white,<br> <A NAME="an_356"></A>&nbsp;She shal have nede to wasshe awey the rede,<br> <A NAME="an_357"></A>&nbsp;Thogh she a font-ful water with hire lede."<br> <A NAME="an_358"></A>&nbsp;O Sowdanesse, roote of iniquitee!<br> <A NAME="an_359"></A>&nbsp;Virago, thou Semyrame the secounde!<br> <span class="margnote"><FONT COLOR="GREEN" SIZE="-1"><A NAME="an_360">360</A></FONT></span>&nbsp;O serpent under femynynytee,<br> <A NAME="an_361"></A>&nbsp;Lik to the serpent depe in helle ybounde!<br> <A NAME="an_362"></A>&nbsp;O feyned womman, al that may confounde<br> <A NAME="an_363"></A>&nbsp;Vertu and innocence, thurgh thy malice,<br> <A NAME="an_364"></A>&nbsp;Is bred in thee, as nest of every vice!<br> <A NAME="an_365"></A>&nbsp;O Sathan, envious syn thilke day<br> <A NAME="an_366"></A>&nbsp;That thou were chaced from oure heritage,<br> <A NAME="an_367"></A>&nbsp;Wel knowestow to wommen the olde way!<br> <A NAME="an_368"></A>&nbsp;Thou madest Eva brynge us in servage;<br> <A NAME="an_369"></A>&nbsp;Thou wolt fordoon this Cristen mariage.<br> <span class="margnote"><FONT COLOR="GREEN" SIZE="-1"><A NAME="an_370">370</A></FONT></span>&nbsp;Thyn instrument so -- weylawey the while! --<br> <A NAME="an_371"></A>&nbsp;Makestow of wommen, whan thou wolt bigile.<br> <A NAME="an_372"></A>&nbsp;This Sowdanesse, whom I thus blame and warye,<br> <A NAME="an_373"></A>&nbsp;Leet prively hire conseil goon hire way.<br> <A NAME="an_374"></A>&nbsp;What sholde I in this tale lenger tarye?<br> <A NAME="an_375"></A>&nbsp;She rydeth to the Sowdan on a day,<br> <A NAME="an_376"></A>&nbsp;And seyde hym that she wolde reneye hir lay,<br> <A NAME="an_377"></A>&nbsp;And cristendom of preestes handes fonge,<br> <A NAME="an_378"></A>&nbsp;Repentynge hire she hethen was so longe,<br> <A NAME="an_379"></A>&nbsp;Bisechynge hym to doon hire that honour,<br> <span class="margnote"><FONT COLOR="GREEN" SIZE="-1"><A NAME="an_380">380</A></FONT></span>&nbsp;That she moste han the Cristen folk to feeste --<br> <A NAME="an_381"></A>&nbsp;"To plesen hem I wol do my labour."<br> <A NAME="an_382"></A>&nbsp;The Sowdan seith, "I wol doon at youre heeste,"<br> <A NAME="an_383"></A>&nbsp;And knelynge thanketh hire of that requeste.<br> <A NAME="an_384"></A>&nbsp;So glad he was, he nyste what to seye.<br> <A NAME="an_385"></A>&nbsp;She kiste hir sone, and hoom she gooth hir weye.<br> <A NAME="an_386"></A>&nbsp;Arryved been this Cristen folk to londe<br> <A NAME="an_387"></A>&nbsp;In Surrye, with a greet solempne route,<br> <A NAME="an_388"></A>&nbsp;And hastifliche this Sowdan sente his sonde<br> <A NAME="an_389"></A>&nbsp;First to his mooder, and al the regne aboute,<br> <span class="margnote"><FONT COLOR="GREEN" SIZE="-1"><A NAME="an_390">390</A></FONT></span>&nbsp;And seyde his wyf was comen, out of doute,<br> <A NAME="an_391"></A>&nbsp;And preyde hire for to ryde agayn the queene,<br> <A NAME="an_392"></A>&nbsp;The honour of his regne to susteene.<br> <A NAME="an_393"></A>&nbsp;Greet was the prees, and riche was th' array<br> <A NAME="an_394"></A>&nbsp;Of Surryens and Romayns met yfeere;<br> <A NAME="an_395"></A>&nbsp;The mooder of the Sowdan, riche and gay,<br> <A NAME="an_396"></A>&nbsp;Receyveth hire with also glad a cheere<br> <A NAME="an_397"></A>&nbsp;As any mooder myghte hir doghter deere,<br> <A NAME="an_398"></A>&nbsp;And to the nexte citee ther bisyde<br> <A NAME="an_399"></A>&nbsp;A softe paas solempnely they ryde.<br> <span class="margnote"><FONT COLOR="GREEN" SIZE="-1"><A NAME="an_400">400</A></FONT></span>&nbsp;Noght trowe I the triumphe of Julius,<br> <A NAME="an_401"></A>&nbsp;Of which that Lucan maketh swich a boost,<br> <A NAME="an_402"></A>&nbsp;Was roialler ne moore curius<br> <A NAME="an_403"></A>&nbsp;Than was th' assemblee of this blisful hoost.<br> <A NAME="an_404"></A>&nbsp;But this scorpioun, this wikked goost,<br> <A NAME="an_405"></A>&nbsp;The Sowdanesse, for al hire flaterynge,<br> <A NAME="an_406"></A>&nbsp;Caste under this ful mortally to stynge.<br> <A NAME="an_407"></A>&nbsp;The Sowdan comth hymself soone after this<br> <A NAME="an_408"></A>&nbsp;So roially that wonder is to telle,<br> <A NAME="an_409"></A>&nbsp;And welcometh hire with alle joye and blis.<br> <span class="margnote"><FONT COLOR="GREEN" SIZE="-1"><A NAME="an_410">410</A></FONT></span>&nbsp;And thus in murthe and joye I lete hem dwelle;<br> <A NAME="an_411"></A>&nbsp;The fruyt of this matiere is that I telle.<br> <A NAME="an_412"></A>&nbsp;Whan tyme cam, men thoughte it for the beste<br> <A NAME="an_413"></A>&nbsp;That revel stynte, and men goon to hir reste.<br> <A NAME="an_414"></A>&nbsp;The tyme cam, this olde Sowdanesse<br> <A NAME="an_415"></A>&nbsp;Ordeyned hath this feeste of which I tolde,<br> <A NAME="an_416"></A>&nbsp;And to the feeste Cristen folk hem dresse<br> <A NAME="an_417"></A>&nbsp;In general, ye, bothe yonge and olde.<br> <A NAME="an_418"></A>&nbsp;Heere may men feeste and roialtee biholde,<br> <A NAME="an_419"></A>&nbsp;And deyntees mo than I kan yow devyse;<br> <span class="margnote"><FONT COLOR="GREEN" SIZE="-1"><A NAME="an_420">420</A></FONT></span>&nbsp;But al to deere they boghte it er they ryse.<br> <A NAME="an_421"></A>&nbsp;O sodeyn wo, that evere art successour<br> <A NAME="an_422"></A>&nbsp;To worldly blisse, spreynd with bitternesse,<br> <A NAME="an_423"></A>&nbsp;The ende of the joye of oure worldly labour!<br> <A NAME="an_424"></A>&nbsp;Wo occupieth the fyn of oure gladnesse.<br> <A NAME="an_425"></A>&nbsp;Herke this conseil for thy sikernesse:<br> <A NAME="an_426"></A>&nbsp;Upon thy glade day have in thy mynde<br> <A NAME="an_427"></A>&nbsp;The unwar wo or harm that comth bihynde.<br> <A NAME="an_428"></A>&nbsp;For shortly for to tellen, at o word,<br> <A NAME="an_429"></A>&nbsp;The Sowdan and the Cristen everichone<br> <span class="margnote"><FONT COLOR="GREEN" SIZE="-1"><A NAME="an_430">430</A></FONT></span>&nbsp;Been al tohewe and stiked at the bord,<br> <A NAME="an_431"></A>&nbsp;But it were oonly dame Custance allone.<br> <A NAME="an_432"></A>&nbsp;This olde Sowdanesse, cursed krone,<br> <A NAME="an_433"></A>&nbsp;Hath with hir freendes doon this cursed dede,<br> <A NAME="an_434"></A>&nbsp;For she hirself wolde al the contree lede.<br> <A NAME="an_435"></A>&nbsp;Ne ther was Surryen noon that was converted,<br> <A NAME="an_436"></A>&nbsp;That of the conseil of the Sowdan woot,<br> <A NAME="an_437"></A>&nbsp;That he nas al tohewe er he asterted.<br> <A NAME="an_438"></A>&nbsp;And Custance han they take anon, foot-hoot,<br> <A NAME="an_439"></A>&nbsp;And in a ship al steerelees, God woot,<br> <span class="margnote"><FONT COLOR="GREEN" SIZE="-1"><A NAME="an_440">440</A></FONT></span>&nbsp;They han hir set, and bidde hire lerne saille<br> <A NAME="an_441"></A>&nbsp;Out of Surrye agaynward to Ytaille.<br> <A NAME="an_442"></A>&nbsp;A certein tresor that she thider ladde,<br> <A NAME="an_443"></A>&nbsp;And, sooth to seyn, vitaille greet plentee<br> <A NAME="an_444"></A>&nbsp;They han hire yeven, and clothes eek she hadde,<br> <A NAME="an_445"></A>&nbsp;And forth she sailleth in the salte see.<br> <A NAME="an_446"></A>&nbsp;O my Custance, ful of benignytee,<br> <A NAME="an_447"></A>&nbsp;O Emperoures yonge doghter deere,<br> <A NAME="an_448"></A>&nbsp;He that is lord of Fortune be thy steere!<br> <A NAME="an_449"></A>&nbsp;She blesseth hire, and with ful pitous voys<br> <span class="margnote"><FONT COLOR="GREEN" SIZE="-1"><A NAME="an_450">450</A></FONT></span>&nbsp;Unto the croys of Crist thus seyde she:<br> <A NAME="an_451"></A>&nbsp;"O cleere, o welful auter, hooly croys,<br> <A NAME="an_452"></A>&nbsp;Reed of the Lambes blood ful of pitee,<br> <A NAME="an_453"></A>&nbsp;That wessh the world fro the olde iniquitee,<br> <A NAME="an_454"></A>&nbsp;Me fro the feend and fro his clawes kepe,<br> <A NAME="an_455"></A>&nbsp;That day that I shal drenchen in the depe.<br> <A NAME="an_456"></A>&nbsp;"Victorious tree, proteccioun of trewe,<br> <A NAME="an_457"></A>&nbsp;That oonly worthy were for to bere<br> <A NAME="an_458"></A>&nbsp;The Kyng of Hevene with his woundes newe,<br> <A NAME="an_459"></A>&nbsp;The white Lamb, that hurt was with a spere,<br> <span class="margnote"><FONT COLOR="GREEN" SIZE="-1"><A NAME="an_460">460</A></FONT></span>&nbsp;Flemere of feendes out of hym and here<br> <A NAME="an_461"></A>&nbsp;On which thy lymes feithfully extenden,<br> <A NAME="an_462"></A>&nbsp;Me kepe, and yif me myght my lyf t' amenden."<br> <A NAME="an_463"></A>&nbsp;Yeres and dayes fleet this creature<br> <A NAME="an_464"></A>&nbsp;Thurghout the See of Grece unto the Strayte<br> <A NAME="an_465"></A>&nbsp;Of Marrok, as it was hire aventure.<br> <A NAME="an_466"></A>&nbsp;On many a sory meel now may she bayte;<br> <A NAME="an_467"></A>&nbsp;After hir deeth ful often may she wayte,<br> <A NAME="an_468"></A>&nbsp;Er that the wilde wawes wol hire dryve<br> <A NAME="an_469"></A>&nbsp;Unto the place ther she shal arryve.<br> <span class="margnote"><FONT COLOR="GREEN" SIZE="-1"><A NAME="an_470">470</A></FONT></span>&nbsp;Men myghten asken why she was nat slayn<br> <A NAME="an_471"></A>&nbsp;Eek at the feeste? Who myghte hir body save?<br> <A NAME="an_472"></A>&nbsp;And I answere to that demande agayn,<br> <A NAME="an_473"></A>&nbsp;Who saved Danyel in the horrible cave<br> <A NAME="an_474"></A>&nbsp;Ther every wight save he, maister and knave,<br> <A NAME="an_475"></A>&nbsp;Was with the leon frete er he asterte?<br> <A NAME="an_476"></A>&nbsp;No wight but God that he bar in his herte.<br> <A NAME="an_477"></A>&nbsp;God liste to shewe his wonderful myracle<br> <A NAME="an_478"></A>&nbsp;In hire, for we sholde seen his myghty werkis;<br> <A NAME="an_479"></A>&nbsp;Crist, which that is to every harm triacle,<br> <span class="margnote"><FONT COLOR="GREEN" SIZE="-1"><A NAME="an_480">480</A></FONT></span>&nbsp;By certeine meenes ofte, as knowen clerkis,<br> <A NAME="an_481"></A>&nbsp;Dooth thyng for certein ende that ful derk is<br> <A NAME="an_482"></A>&nbsp;To mannes wit, that for oure ignorance<br> <A NAME="an_483"></A>&nbsp;Ne konne noght knowe his prudent purveiance.<br> <A NAME="an_484"></A>&nbsp;Now sith she was nat at the feeste yslawe,<br> <A NAME="an_485"></A>&nbsp;Who kepte hire fro the drenchyng in the see?<br> <A NAME="an_486"></A>&nbsp;Who kepte Jonas in the fisshes mawe<br> <A NAME="an_487"></A>&nbsp;Til he was spouted up at Nynyvee?<br> <A NAME="an_488"></A>&nbsp;Wel may men knowe it was no wight but he<br> <A NAME="an_489"></A>&nbsp;That kepte peple Ebrayk from hir drenchynge,<br> <span class="margnote"><FONT COLOR="GREEN" SIZE="-1"><A NAME="an_490">490</A></FONT></span>&nbsp;With drye feet thurghout the see passynge.<br> <A NAME="an_491"></A>&nbsp;Who bad the foure spirites of tempest<br> <A NAME="an_492"></A>&nbsp;That power han t' anoyen lond and see,<br> <A NAME="an_493"></A>&nbsp;Bothe north and south, and also west and est,<br> <A NAME="an_494"></A>&nbsp;"Anoyeth neither see, ne land, ne tree"?<br> <A NAME="an_495"></A>&nbsp;Soothly, the comandour of that was he<br> <A NAME="an_496"></A>&nbsp;That fro the tempest ay this womman kepte<br> <A NAME="an_497"></A>&nbsp;As wel whan she wook as whan she slepte.<br> <A NAME="an_498"></A>&nbsp;Where myghte this womman mete and drynke have<br> <A NAME="an_499"></A>&nbsp;Thre yeer and moore? How lasteth hire vitaille?<br> <span class="margnote"><FONT COLOR="GREEN" SIZE="-1"><A NAME="an_500">500</A></FONT></span>&nbsp;Who fedde the Egipcien Marie in the cave,<br> <A NAME="an_501"></A>&nbsp;Or in desert? No wight but Crist, sanz faille.<br> <A NAME="an_502"></A>&nbsp;Fyve thousand folk it was as greet mervaille<br> <A NAME="an_503"></A>&nbsp;With loves fyve and fisshes two to feede.<br> <A NAME="an_504"></A>&nbsp;God sente his foyson at hir grete neede.<br> <A NAME="an_505"></A>&nbsp;She dryveth forth into oure occian<br> <A NAME="an_506"></A>&nbsp;Thurghout oure wilde see, til atte laste<br> <A NAME="an_507"></A>&nbsp;Under an hoold that nempnen I ne kan,<br> <A NAME="an_508"></A>&nbsp;Fer in Northhumberlond the wawe hire caste,<br> <A NAME="an_509"></A>&nbsp;And in the sond hir ship stiked so faste<br> <span class="margnote"><FONT COLOR="GREEN" SIZE="-1"><A NAME="an_510">510</A></FONT></span>&nbsp;That thennes wolde it noght of al a tyde;<br> <A NAME="an_511"></A>&nbsp;The wyl of Crist was that she sholde abyde.<br> <A NAME="an_512"></A>&nbsp;The constable of the castel doun is fare<br> <A NAME="an_513"></A>&nbsp;To seen this wrak, and al the ship he soghte,<br> <A NAME="an_514"></A>&nbsp;And foond this wery womman ful of care;<br> <A NAME="an_515"></A>&nbsp;He foond also the tresor that she broghte.<br> <A NAME="an_516"></A>&nbsp;In hir langage mercy she bisoghte,<br> <A NAME="an_517"></A>&nbsp;The lyf out of hir body for to twynne,<br> <A NAME="an_518"></A>&nbsp;Hire to delivere of wo that she was inne.<br> <A NAME="an_519"></A>&nbsp;A maner Latyn corrupt was hir speche,<br> <span class="margnote"><FONT COLOR="GREEN" SIZE="-1"><A NAME="an_520">520</A></FONT></span>&nbsp;But algates therby was she understonde.<br> <A NAME="an_521"></A>&nbsp;The constable, whan hym lyst no longer seche,<br> <A NAME="an_522"></A>&nbsp;This woful womman broghte he to the londe.<br> <A NAME="an_523"></A>&nbsp;She kneleth doun and thanketh Goddes sonde;<br> <A NAME="an_524"></A>&nbsp;But what she was she wolde no man seye,<br> <A NAME="an_525"></A>&nbsp;For foul ne fair, thogh that she sholde deye.<br> <A NAME="an_526"></A>&nbsp;She seyde she was so mazed in the see<br> <A NAME="an_527"></A>&nbsp;That she forgat hir mynde, by hir trouthe.<br> <A NAME="an_528"></A>&nbsp;The constable hath of hire so greet pitee,<br> <A NAME="an_529"></A>&nbsp;And eek his wyf, that they wepen for routhe.<br> <span class="margnote"><FONT COLOR="GREEN" SIZE="-1"><A NAME="an_530">530</A></FONT></span>&nbsp;She was so diligent, withouten slouthe,<br> <A NAME="an_531"></A>&nbsp;To serve and plesen everich in that place<br> <A NAME="an_532"></A>&nbsp;That alle hir loven that looken in hir face.<br> <A NAME="an_533"></A>&nbsp;This constable and dame Hermengyld, his wyf,<br> <A NAME="an_534"></A>&nbsp;Were payens, and that contree everywhere;<br> <A NAME="an_535"></A>&nbsp;But Hermengyld loved hire right as hir lyf,<br> <A NAME="an_536"></A>&nbsp;And Custance hath so longe sojourned there,<br> <A NAME="an_537"></A>&nbsp;In orisons, with many a bitter teere,<br> <A NAME="an_538"></A>&nbsp;Til Jhesu hath converted thurgh his grace<br> <A NAME="an_539"></A>&nbsp;Dame Hermengyld, constablesse of that place.<br> <span class="margnote"><FONT COLOR="GREEN" SIZE="-1"><A NAME="an_540">540</A></FONT></span>&nbsp;In al that lond no Cristen dorste route;<br> <A NAME="an_541"></A>&nbsp;Alle Cristen folk been fled fro that contree<br> <A NAME="an_542"></A>&nbsp;Thurgh payens, that conquereden al aboute<br> <A NAME="an_543"></A>&nbsp;The plages of the north, by land and see.<br> <A NAME="an_544"></A>&nbsp;To Walys fledde the Cristyanytee<br> <A NAME="an_545"></A>&nbsp;Of olde Britons dwellynge in this ile;<br> <A NAME="an_546"></A>&nbsp;Ther was hir refut for the meene while.<br> <A NAME="an_547"></A>&nbsp;But yet nere Cristene Britons so exiled<br> <A NAME="an_548"></A>&nbsp;That ther nere somme that in hir privetee<br> <A NAME="an_549"></A>&nbsp;Honoured Crist and hethen folk bigiled,<br> <span class="margnote"><FONT COLOR="GREEN" SIZE="-1"><A NAME="an_550">550</A></FONT></span>&nbsp;And ny the castel swiche ther dwelten three.<br> <A NAME="an_551"></A>&nbsp;That oon of hem was blynd and myghte nat see,<br> <A NAME="an_552"></A>&nbsp;But it were with thilke eyen of his mynde<br> <A NAME="an_553"></A>&nbsp;With whiche men seen, after that they ben blynde.<br> <A NAME="an_554"></A>&nbsp;Bright was the sonne as in that someres day,<br> <A NAME="an_555"></A>&nbsp;For which the constable and his wyf also<br> <A NAME="an_556"></A>&nbsp;And Custance han ytake the righte way<br> <A NAME="an_557"></A>&nbsp;Toward the see a furlong wey or two,<br> <A NAME="an_558"></A>&nbsp;To pleyen and to romen to and fro,<br> <A NAME="an_559"></A>&nbsp;And in hir walk this blynde man they mette,<br> <span class="margnote"><FONT COLOR="GREEN" SIZE="-1"><A NAME="an_560">560</A></FONT></span>&nbsp;Croked and oold, with eyen faste yshette.<br> <A NAME="an_561"></A>&nbsp;"In name of Crist," cride this blinde Britoun,<br> <A NAME="an_562"></A>&nbsp;"Dame Hermengyld, yif me my sighte agayn!"<br> <A NAME="an_563"></A>&nbsp;This lady weex affrayed of the soun,<br> <A NAME="an_564"></A>&nbsp;Lest that hir housbonde, shortly for to sayn,<br> <A NAME="an_565"></A>&nbsp;Wolde hire for Jhesu Cristes love han slayn,<br> <A NAME="an_566"></A>&nbsp;Til Custance made hire boold, and bad hire wirche<br> <A NAME="an_567"></A>&nbsp;The wyl of Crist, as doghter of his chirche.<br> <A NAME="an_568"></A>&nbsp;The constable weex abasshed of that sight,<br> <A NAME="an_569"></A>&nbsp;And seyde, "What amounteth al this fare?"<br> <span class="margnote"><FONT COLOR="GREEN" SIZE="-1"><A NAME="an_570">570</A></FONT></span>&nbsp;Custance answerde, "Sire, it is Cristes myght,<br> <A NAME="an_571"></A>&nbsp;That helpeth folk out of the feendes snare."<br> <A NAME="an_572"></A>&nbsp;And so ferforth she gan oure lay declare<br> <A NAME="an_573"></A>&nbsp;That she the constable, er that it was eve<br> <A NAME="an_574"></A>&nbsp;Converteth, and on Crist made hym bileve.<br> <A NAME="an_575"></A>&nbsp;This constable was nothyng lord of this place<br> <A NAME="an_576"></A>&nbsp;Of which I speke, ther he Custance fond,<br> <A NAME="an_577"></A>&nbsp;But kepte it strongly many a wyntres space<br> <A NAME="an_578"></A>&nbsp;Under Alla, kyng of al Northhumbrelond,<br> <A NAME="an_579"></A>&nbsp;That was ful wys, and worthy of his hond<br> <span class="margnote"><FONT COLOR="GREEN" SIZE="-1"><A NAME="an_580">580</A></FONT></span>&nbsp;Agayn the Scottes, as men may wel heere;<br> <A NAME="an_581"></A>&nbsp;But turne I wole agayn to my mateere.<br> <A NAME="an_582"></A>&nbsp;Sathan, that evere us waiteth to bigile,<br> <A NAME="an_583"></A>&nbsp;Saugh of Custance al hire perfeccioun,<br> <A NAME="an_584"></A>&nbsp;And caste anon how he myghte quite hir while,<br> <A NAME="an_585"></A>&nbsp;And made a yong knyght that dwelte in that toun<br> <A NAME="an_586"></A>&nbsp;Love hire so hoote, of foul affeccioun,<br> <A NAME="an_587"></A>&nbsp;That verraily hym thoughte he sholde spille,<br> <A NAME="an_588"></A>&nbsp;But he of hire myghte ones have his wille.<br> <A NAME="an_589"></A>&nbsp;He woweth hire, but it availleth noght;<br> <span class="margnote"><FONT COLOR="GREEN" SIZE="-1"><A NAME="an_590">590</A></FONT></span>&nbsp;She wolde do no synne, by no weye.<br> <A NAME="an_591"></A>&nbsp;And for despit he compassed in his thoght<br> <A NAME="an_592"></A>&nbsp;To maken hire on shameful deeth to deye.<br> <A NAME="an_593"></A>&nbsp;He wayteth whan the constable was aweye,<br> <A NAME="an_594"></A>&nbsp;And pryvely upon a nyght he crepte<br> <A NAME="an_595"></A>&nbsp;In Hermengyldes chambre, whil she slepte.<br> <A NAME="an_596"></A>&nbsp;Wery, forwaked in hire orisouns,<br> <A NAME="an_597"></A>&nbsp;Slepeth Custance, and Hermengyld also.<br> <A NAME="an_598"></A>&nbsp;This knyght, thurgh Sathanas temptaciouns,<br> <A NAME="an_599"></A>&nbsp;Al softely is to the bed ygo,<br> <span class="margnote"><FONT COLOR="GREEN" SIZE="-1"><A NAME="an_600">600</A></FONT></span>&nbsp;And kitte the throte of Hermengyld atwo,<br> <A NAME="an_601"></A>&nbsp;And leyde the blody knyf by dame Custance,<br> <A NAME="an_602"></A>&nbsp;And wente his wey, ther God yeve hym meschance!<br> <A NAME="an_603"></A>&nbsp;Soone after cometh this constable hoom agayn,<br> <A NAME="an_604"></A>&nbsp;And eek Alla, that kyng was of that lond,<br> <A NAME="an_605"></A>&nbsp;And saugh his wyf despitously yslayn,<br> <A NAME="an_606"></A>&nbsp;For which ful ofte he weep and wroong his hond,<br> <A NAME="an_607"></A>&nbsp;And in the bed the blody knyf he fond<br> <A NAME="an_608"></A>&nbsp;By Dame Custance. Allas, what myghte she seye?<br> <A NAME="an_609"></A>&nbsp;For verray wo hir wit was al aweye.<br> <span class="margnote"><FONT COLOR="GREEN" SIZE="-1"><A NAME="an_610">610</A></FONT></span>&nbsp;To kyng Alla was toold al this meschance,<br> <A NAME="an_611"></A>&nbsp;And eek the tyme, and where, and in what wise<br> <A NAME="an_612"></A>&nbsp;That in a ship was founden this Custance,<br> <A NAME="an_613"></A>&nbsp;As heer-biforn that ye han herd devyse.<br> <A NAME="an_614"></A>&nbsp;The kynges herte of pitee gan agryse,<br> <A NAME="an_615"></A>&nbsp;Whan he saugh so benigne a creature<br> <A NAME="an_616"></A>&nbsp;Falle in disese and in mysaventure.<br> <A NAME="an_617"></A>&nbsp;For as the lomb toward his deeth is broght,<br> <A NAME="an_618"></A>&nbsp;So stant this innocent bifore the kyng.<br> <A NAME="an_619"></A>&nbsp;This false knyght, that hath this tresoun wroght,<br> <span class="margnote"><FONT COLOR="GREEN" SIZE="-1"><A NAME="an_620">620</A></FONT></span>&nbsp;Berth hire on hond that she hath doon thys thyng.<br> <A NAME="an_621"></A>&nbsp;But nathelees, ther was greet moornyng<br> <A NAME="an_622"></A>&nbsp;Among the peple, and seyn they kan nat gesse<br> <A NAME="an_623"></A>&nbsp;That she had doon so greet a wikkednesse,<br> <A NAME="an_624"></A>&nbsp;For they han seyn hire evere so vertuous,<br> <A NAME="an_625"></A>&nbsp;And lovynge Hermengyld right as hir lyf.<br> <A NAME="an_626"></A>&nbsp;Of this baar witnesse everich in that hous,<br> <A NAME="an_627"></A>&nbsp;Save he that Hermengyld slow with his knyf.<br> <A NAME="an_628"></A>&nbsp;This gentil kyng hath caught a greet motyf<br> <A NAME="an_629"></A>&nbsp;Of this witnesse, and thoghte he wolde enquere<br> <span class="margnote"><FONT COLOR="GREEN" SIZE="-1"><A NAME="an_630">630</A></FONT></span>&nbsp;Depper in this, a trouthe for to lere.<br> <A NAME="an_631"></A>&nbsp;Allas! Custance, thou hast no champioun,<br> <A NAME="an_632"></A>&nbsp;Ne fighte kanstow noght, so weylaway!<br> <A NAME="an_633"></A>&nbsp;But he that starf for our redempcioun,<br> <A NAME="an_634"></A>&nbsp;And boond Sathan (and yet lith ther he lay),<br> <A NAME="an_635"></A>&nbsp;So be thy stronge champion this day!<br> <A NAME="an_636"></A>&nbsp;For, but if Crist open myracle kithe,<br> <A NAME="an_637"></A>&nbsp;Withouten gilt thou shalt be slayn as swithe.<br> <A NAME="an_638"></A>&nbsp;She sette hire doun on knees, and thus she sayde:<br> <A NAME="an_639"></A>&nbsp;"Immortal God, that savedest Susanne<br> <span class="margnote"><FONT COLOR="GREEN" SIZE="-1"><A NAME="an_640">640</A></FONT></span>&nbsp;Fro false blame, and thou, merciful mayde,<br> <A NAME="an_641"></A>&nbsp;Marie I meene, doghter to Seint Anne,<br> <A NAME="an_642"></A>&nbsp;Bifore whos child angeles synge Osanne,<br> <A NAME="an_643"></A>&nbsp;If I be giltlees of this felonye,<br> <A NAME="an_644"></A>&nbsp;My socour be, for ellis shal I dye!"<br> <A NAME="an_645"></A>&nbsp;Have ye nat seyn somtyme a pale face,<br> <A NAME="an_646"></A>&nbsp;Among a prees, of hym that hath be lad<br> <A NAME="an_647"></A>&nbsp;Toward his deeth, wher as hym gat no grace,<br> <A NAME="an_648"></A>&nbsp;And swich a colour in his face hath had<br> <A NAME="an_649"></A>&nbsp;Men myghte knowe his face that was bistad<br> <span class="margnote"><FONT COLOR="GREEN" SIZE="-1"><A NAME="an_650">650</A></FONT></span>&nbsp;Amonges alle the faces in that route?<br> <A NAME="an_651"></A>&nbsp;So stant Custance, and looketh hire aboute.<br> <A NAME="an_652"></A>&nbsp;O queenes, lyvynge in prosperitee,<br> <A NAME="an_653"></A>&nbsp;Duchesses, and ye ladyes everichone,<br> <A NAME="an_654"></A>&nbsp;Haveth som routhe on hire adversitee!<br> <A NAME="an_655"></A>&nbsp;An Emperoures doghter stant allone;<br> <A NAME="an_656"></A>&nbsp;She hath no wight to whom to make hir mone.<br> <A NAME="an_657"></A>&nbsp;O blood roial, that stondest in this drede,<br> <A NAME="an_658"></A>&nbsp;Fer been thy freendes at thy grete nede!<br> <A NAME="an_659"></A>&nbsp;This Alla kyng hath swich compassioun,<br> <span class="margnote"><FONT COLOR="GREEN" SIZE="-1"><A NAME="an_660">660</A></FONT></span>&nbsp;As gentil herte is fulfild of pitee,<br> <A NAME="an_661"></A>&nbsp;That from his eyen ran the water doun.<br> <A NAME="an_662"></A>&nbsp;"Now hastily do fecche a book," quod he,<br> <A NAME="an_663"></A>&nbsp;"And if this knyght wol sweren how that she<br> <A NAME="an_664"></A>&nbsp;This womman slow, yet wol we us avyse<br> <A NAME="an_665"></A>&nbsp;Whom that we wole that shal been oure justise."<br> <A NAME="an_666"></A>&nbsp;A Britoun book, written with Evaungiles,<br> <A NAME="an_667"></A>&nbsp;Was fet, and on this book he swoor anoon<br> <A NAME="an_668"></A>&nbsp;She gilty was, and in the meene whiles<br> <A NAME="an_669"></A>&nbsp;An hand hym smoot upon the nekke-boon,<br> <span class="margnote"><FONT COLOR="GREEN" SIZE="-1"><A NAME="an_670">670</A></FONT></span>&nbsp;That doun he fil atones as a stoon,<br> <A NAME="an_671"></A>&nbsp;And bothe his eyen broste out of his face<br> <A NAME="an_672"></A>&nbsp;In sighte of every body in that place.<br> <A NAME="an_673"></A>&nbsp;A voys was herd in general audience,<br> <A NAME="an_674"></A>&nbsp;And seyde, "Thou hast desclaundred, giltelees,<br> <A NAME="an_675"></A>&nbsp;The doghter of hooly chirche in heigh presence;<br> <A NAME="an_676"></A>&nbsp;Thus hastou doon, and yet holde I my pees!"<br> <A NAME="an_677"></A>&nbsp;Of this mervaille agast was al the prees;<br> <A NAME="an_678"></A>&nbsp;As mazed folk they stoden everichone,<br> <A NAME="an_679"></A>&nbsp;For drede of wreche, save Custance allone.<br> <span class="margnote"><FONT COLOR="GREEN" SIZE="-1"><A NAME="an_680">680</A></FONT></span>&nbsp;Greet was the drede and eek the repentance<br> <A NAME="an_681"></A>&nbsp;Of hem that hadden wrong suspecioun<br> <A NAME="an_682"></A>&nbsp;Upon this sely innocent, Custance;<br> <A NAME="an_683"></A>&nbsp;And for this miracle, in conclusioun,<br> <A NAME="an_684"></A>&nbsp;And by Custances mediacioun,<br> <A NAME="an_685"></A>&nbsp;The kyng -- and many another in that place --<br> <A NAME="an_686"></A>&nbsp;Converted was, thanked be Cristes grace!<br> <A NAME="an_687"></A>&nbsp;This false knyght was slayn for his untrouthe<br> <A NAME="an_688"></A>&nbsp;By juggement of Alla hastifly;<br> <A NAME="an_689"></A>&nbsp;And yet Custance hadde of his deeth greet routhe.<br> <span class="margnote"><FONT COLOR="GREEN" SIZE="-1"><A NAME="an_690">690</A></FONT></span>&nbsp;And after this Jhesus, of his mercy,<br> <A NAME="an_691"></A>&nbsp;Made Alla wedden ful solempnely<br> <A NAME="an_692"></A>&nbsp;This hooly mayden, that is so bright and sheene;<br> <A NAME="an_693"></A>&nbsp;And thus hath Crist ymaad Custance a queene.<br> <A NAME="an_694"></A>&nbsp;But who was woful, if I shal nat lye,<br> <A NAME="an_695"></A>&nbsp;Of this weddyng but Donegild, and namo,<br> <A NAME="an_696"></A>&nbsp;The kynges mooder, ful of tirannye?<br> <A NAME="an_697"></A>&nbsp;Hir thoughte hir cursed herte brast atwo.<br> <A NAME="an_698"></A>&nbsp;She wolde noght hir sone had do so;<br> <A NAME="an_699"></A>&nbsp;Hir thoughte a despit that he sholde take<br> <span class="margnote"><FONT COLOR="GREEN" SIZE="-1"><A NAME="an_700">700</A></FONT></span>&nbsp;So strange a creature unto his make.<br> <A NAME="an_701"></A>&nbsp;Me list nat of the chaf, ne of the stree,<br> <A NAME="an_702"></A>&nbsp;Maken so long a tale as of the corn.<br> <A NAME="an_703"></A>&nbsp;What sholde I tellen of the roialtee<br> <A NAME="an_704"></A>&nbsp;At mariage, or which cours goth biforn;<br> <A NAME="an_705"></A>&nbsp;Who bloweth in a trumpe or in an horn?<br> <A NAME="an_706"></A>&nbsp;The fruyt of every tale is for to seye:<br> <A NAME="an_707"></A>&nbsp;They ete, and drynke, and daunce, and synge, and pleye.<br> <A NAME="an_708"></A>&nbsp;They goon to bedde, as it was skile and right;<br> <A NAME="an_709"></A>&nbsp;For thogh that wyves be ful hooly thynges,<br> <span class="margnote"><FONT COLOR="GREEN" SIZE="-1"><A NAME="an_710">710</A></FONT></span>&nbsp;They moste take in pacience at nyght<br> <A NAME="an_711"></A>&nbsp;Swiche manere necessaries as been plesynges<br> <A NAME="an_712"></A>&nbsp;To folk that han ywedded hem with rynges,<br> <A NAME="an_713"></A>&nbsp;And leye a lite hir hoolynesse aside,<br> <A NAME="an_714"></A>&nbsp;As for the tyme -- it may no bet bitide.<br> <A NAME="an_715"></A>&nbsp;On hire he gat a knave child anon,<br> <A NAME="an_716"></A>&nbsp;And to a bisshop, and his constable eke,<br> <A NAME="an_717"></A>&nbsp;He took his wyf to kepe, whan he is gon<br> <A NAME="an_718"></A>&nbsp;To Scotlond-ward, his foomen for to seke.<br> <A NAME="an_719"></A>&nbsp;Now faire Custance, that is so humble and meke,<br> <span class="margnote"><FONT COLOR="GREEN" SIZE="-1"><A NAME="an_720">720</A></FONT></span>&nbsp;So longe is goon with childe, til that stille<br> <A NAME="an_721"></A>&nbsp;She halt hire chambre, abidyng Cristes wille.<br> <A NAME="an_722"></A>&nbsp;The tyme is come a knave child she beer;<br> <A NAME="an_723"></A>&nbsp;Mauricius at the fontstoon they hym calle.<br> <A NAME="an_724"></A>&nbsp;This constable dooth forth come a messageer,<br> <A NAME="an_725"></A>&nbsp;And wroot unto his kyng, that cleped was Alle,<br> <A NAME="an_726"></A>&nbsp;How that this blisful tidyng is bifalle,<br> <A NAME="an_727"></A>&nbsp;And othere tidynges spedeful for to seye.<br> <A NAME="an_728"></A>&nbsp;He taketh the lettre, and forth he gooth his weye.<br> <A NAME="an_729"></A>&nbsp;This messager, to doon his avantage,<br> <span class="margnote"><FONT COLOR="GREEN" SIZE="-1"><A NAME="an_730">730</A></FONT></span>&nbsp;Unto the kynges mooder rideth swithe,<br> <A NAME="an_731"></A>&nbsp;And salueth hire ful faire in his langage:<br> <A NAME="an_732"></A>&nbsp;"Madame," quod he, "ye may be glad and blithe,<br> <A NAME="an_733"></A>&nbsp;And thanketh God an hundred thousand sithe!<br> <A NAME="an_734"></A>&nbsp;My lady queene hath child, withouten doute,<br> <A NAME="an_735"></A>&nbsp;To joye and blisse to al this regne aboute.<br> <A NAME="an_736"></A>&nbsp;"Lo, heere the lettres seled of this thyng,<br> <A NAME="an_737"></A>&nbsp;That I moot bere with al the haste I may.<br> <A NAME="an_738"></A>&nbsp;If ye wol aught unto youre sone the kyng,<br> <A NAME="an_739"></A>&nbsp;I am youre servant, bothe nyght and day."<br> <span class="margnote"><FONT COLOR="GREEN" SIZE="-1"><A NAME="an_740">740</A></FONT></span>&nbsp;Donegild answerde, "As now at this tyme, nay;<br> <A NAME="an_741"></A>&nbsp;But heere al nyght I wol thou take thy reste.<br> <A NAME="an_742"></A>&nbsp;To-morwe wol I seye thee what me leste."<br> <A NAME="an_743"></A>&nbsp;This messager drank sadly ale and wyn,<br> <A NAME="an_744"></A>&nbsp;And stolen were his lettres pryvely<br> <A NAME="an_745"></A>&nbsp;Out of his box, whil he sleep as a swyn;<br> <A NAME="an_746"></A>&nbsp;And countrefeted was ful subtilly<br> <A NAME="an_747"></A>&nbsp;Another lettre, wroght ful synfully,<br> <A NAME="an_748"></A>&nbsp;Unto the kyng direct of this mateere<br> <A NAME="an_749"></A>&nbsp;Fro his constable, as ye shal after heere.<br> <span class="margnote"><FONT COLOR="GREEN" SIZE="-1"><A NAME="an_750">750</A></FONT></span>&nbsp;The lettre spak the queene delivered was<br> <A NAME="an_751"></A>&nbsp;Of so horrible a feendly creature<br> <A NAME="an_752"></A>&nbsp;That in the castel noon so hardy was<br> <A NAME="an_753"></A>&nbsp;That any while dorste ther endure.<br> <A NAME="an_754"></A>&nbsp;The mooder was an elf, by aventure<br> <A NAME="an_755"></A>&nbsp;Ycomen, by charmes or by sorcerie,<br> <A NAME="an_756"></A>&nbsp;And every wight hateth hir compaignye.<br> <A NAME="an_757"></A>&nbsp;Wo was this kyng whan he this lettre had sayn,<br> <A NAME="an_758"></A>&nbsp;But to no wight he tolde his sorwes soore,<br> <A NAME="an_759"></A>&nbsp;But of his owene hand he wroot agayn,<br> <span class="margnote"><FONT COLOR="GREEN" SIZE="-1"><A NAME="an_760">760</A></FONT></span>&nbsp;"Welcome the sonde of Crist for everemoore<br> <A NAME="an_761"></A>&nbsp;To me that am now lerned in his loore!<br> <A NAME="an_762"></A>&nbsp;Lord, welcome be thy lust and thy plesaunce;<br> <A NAME="an_763"></A>&nbsp;My lust I putte al in thyn ordinaunce.<br> <A NAME="an_764"></A>&nbsp;"Kepeth this child, al be it foul or feir,<br> <A NAME="an_765"></A>&nbsp;And eek my wyf, unto myn hoom-comynge.<br> <A NAME="an_766"></A>&nbsp;Crist, whan hym list, may sende me an heir<br> <A NAME="an_767"></A>&nbsp;Moore agreable than this to my likynge."<br> <A NAME="an_768"></A>&nbsp;This lettre he seleth, pryvely wepynge,<br> <A NAME="an_769"></A>&nbsp;Which to the messager was take soone,<br> <span class="margnote"><FONT COLOR="GREEN" SIZE="-1"><A NAME="an_770">770</A></FONT></span>&nbsp;And forth he gooth; ther is na moore to doone.<br> <A NAME="an_771"></A>&nbsp;O messager, fulfild of dronkenesse,<br> <A NAME="an_772"></A>&nbsp;Strong is thy breeth, thy lymes faltren ay,<br> <A NAME="an_773"></A>&nbsp;And thou biwreyest alle secreenesse.<br> <A NAME="an_774"></A>&nbsp;Thy mynde is lorn, thou janglest as a jay,<br> <A NAME="an_775"></A>&nbsp;Thy face is turned in a newe array.<br> <A NAME="an_776"></A>&nbsp;Ther dronkenesse regneth in any route,<br> <A NAME="an_777"></A>&nbsp;Ther is no conseil hyd, withouten doute.<br> <A NAME="an_778"></A>&nbsp;O Donegild, I ne have noon Englissh digne<br> <A NAME="an_779"></A>&nbsp;Unto thy malice and thy tirannye!<br> <span class="margnote"><FONT COLOR="GREEN" SIZE="-1"><A NAME="an_780">780</A></FONT></span>&nbsp;And therfore to the feend I thee resigne;<br> <A NAME="an_781"></A>&nbsp;Lat hym enditen of thy traitorie!<br> <A NAME="an_782"></A>&nbsp;Fy, mannysh, fy! -- o nay, by God, I lye --<br> <A NAME="an_783"></A>&nbsp;Fy, feendlych spirit, for I dar wel telle,<br> <A NAME="an_784"></A>&nbsp;Thogh thou heere walke, thy spirit is in helle!<br> <A NAME="an_785"></A>&nbsp;This messager comth fro the kyng agayn,<br> <A NAME="an_786"></A>&nbsp;And at the kynges moodres court he lighte,<br> <A NAME="an_787"></A>&nbsp;And she was of this messager ful fayn,<br> <A NAME="an_788"></A>&nbsp;And plesed hym in al that ever she myghte.<br> <A NAME="an_789"></A>&nbsp;He drank, and wel his girdel underpighte;<br> <span class="margnote"><FONT COLOR="GREEN" SIZE="-1"><A NAME="an_790">790</A></FONT></span>&nbsp;He slepeth, and he fnorteth in his gyse<br> <A NAME="an_791"></A>&nbsp;Al nyght, til the sonne gan aryse.<br> <A NAME="an_792"></A>&nbsp;Eft were his lettres stolen everychon,<br> <A NAME="an_793"></A>&nbsp;And countrefeted lettres in this wyse:<br> <A NAME="an_794"></A>&nbsp;"The king comandeth his constable anon,<br> <A NAME="an_795"></A>&nbsp;Up peyne of hangyng, and on heigh juyse,<br> <A NAME="an_796"></A>&nbsp;That he ne sholde suffren in no wyse<br> <A NAME="an_797"></A>&nbsp;Custance in-with his reawme for t' abyde<br> <A NAME="an_798"></A>&nbsp;Thre dayes and o quarter of a tyde;<br> <A NAME="an_799"></A>&nbsp;"But in the same ship as he hire fond,<br> <span class="margnote"><FONT COLOR="GREEN" SIZE="-1"><A NAME="an_800">800</A></FONT></span>&nbsp;Hire, and hir yonge sone, and al hir geere,<br> <A NAME="an_801"></A>&nbsp;He sholde putte, and croude hire fro the lond,<br> <A NAME="an_802"></A>&nbsp;And charge hire that she never eft coome theere."<br> <A NAME="an_803"></A>&nbsp;O my Custance, wel may thy goost have feere,<br> <A NAME="an_804"></A>&nbsp;And, slepynge, in thy dreem been in penance,<br> <A NAME="an_805"></A>&nbsp;Whan Donegild cast al this ordinance.<br> <A NAME="an_806"></A>&nbsp;This messager on morwe, whan he wook,<br> <A NAME="an_807"></A>&nbsp;Unto the castel halt the nexte way,<br> <A NAME="an_808"></A>&nbsp;And to the constable he the lettre took;<br> <A NAME="an_809"></A>&nbsp;And whan that he this pitous lettre say,<br> <span class="margnote"><FONT COLOR="GREEN" SIZE="-1"><A NAME="an_810">810</A></FONT></span>&nbsp;Ful ofte he seyde, "Allas and weylaway!"<br> <A NAME="an_811"></A>&nbsp;"Lord Crist," quod he, "how may this world endure,<br> <A NAME="an_812"></A>&nbsp;So ful of synne is many a creature?<br> <A NAME="an_813"></A>&nbsp;"O myghty God, if that it be thy wille,<br> <A NAME="an_814"></A>&nbsp;Sith thou art rightful juge, how may it be<br> <A NAME="an_815"></A>&nbsp;That thou wolt suffren innocentz to spille,<br> <A NAME="an_816"></A>&nbsp;And wikked folk regne in prosperitee?<br> <A NAME="an_817"></A>&nbsp;O goode Custance, allas, so wo is me<br> <A NAME="an_818"></A>&nbsp;That I moot be thy tormentour, or deye<br> <A NAME="an_819"></A>&nbsp;On shames deeth; ther is noon oother weye."<br> <span class="margnote"><FONT COLOR="GREEN" SIZE="-1"><A NAME="an_820">820</A></FONT></span>&nbsp;Wepen bothe yonge and olde in al that place<br> <A NAME="an_821"></A>&nbsp;Whan that the kyng this cursed lettre sente,<br> <A NAME="an_822"></A>&nbsp;And Custance, with a deedly pale face,<br> <A NAME="an_823"></A>&nbsp;The ferthe day toward hir ship she wente.<br> <A NAME="an_824"></A>&nbsp;But nathelees she taketh in good entente<br> <A NAME="an_825"></A>&nbsp;The wyl of Crist, and knelynge on the stronde,<br> <A NAME="an_826"></A>&nbsp;She seyde, "Lord, ay welcome be thy sonde!<br> <A NAME="an_827"></A>&nbsp;"He that me kepte fro the false blame<br> <A NAME="an_828"></A>&nbsp;While I was on the lond amonges yow,<br> <A NAME="an_829"></A>&nbsp;He kan me kepe from harm and eek fro shame<br> <span class="margnote"><FONT COLOR="GREEN" SIZE="-1"><A NAME="an_830">830</A></FONT></span>&nbsp;In salte see, althogh I se noght how.<br> <A NAME="an_831"></A>&nbsp;As strong as evere he was, he is yet now.<br> <A NAME="an_832"></A>&nbsp;In hym triste I, and in his mooder deere,<br> <A NAME="an_833"></A>&nbsp;That is to me my seyl and eek my steere."<br> <A NAME="an_834"></A>&nbsp;Hir litel child lay wepyng in hir arm,<br> <A NAME="an_835"></A>&nbsp;And knelynge, pitously to hym she seyde,<br> <A NAME="an_836"></A>&nbsp;"Pees, litel sone, I wol do thee noon harm."<br> <A NAME="an_837"></A>&nbsp;With that hir coverchief of hir heed she breyde,<br> <A NAME="an_838"></A>&nbsp;And over his litel eyen she it leyde,<br> <A NAME="an_839"></A>&nbsp;And in hir arm she lulleth it ful faste,<br> <span class="margnote"><FONT COLOR="GREEN" SIZE="-1"><A NAME="an_840">840</A></FONT></span>&nbsp;And into hevene hire eyen up she caste.<br> <A NAME="an_841"></A>&nbsp;"Mooder," quod she, "and mayde bright, Marie,<br> <A NAME="an_842"></A>&nbsp;Sooth is that thurgh wommanes eggement<br> <A NAME="an_843"></A>&nbsp;Mankynde was lorn, and damned ay to dye,<br> <A NAME="an_844"></A>&nbsp;For which thy child was on a croys yrent.<br> <A NAME="an_845"></A>&nbsp;Thy blisful eyen sawe al his torment;<br> <A NAME="an_846"></A>&nbsp;Thanne is ther no comparison bitwene<br> <A NAME="an_847"></A>&nbsp;Thy wo and any wo man may sustene.<br> <A NAME="an_848"></A>&nbsp;"Thow sawe thy child yslayn bifore thyne yen,<br> <A NAME="an_849"></A>&nbsp;And yet now lyveth my litel child, parfay!<br> <span class="margnote"><FONT COLOR="GREEN" SIZE="-1"><A NAME="an_850">850</A></FONT></span>&nbsp;Now, lady bright, to whom alle woful cryen,<br> <A NAME="an_851"></A>&nbsp;Thow glorie of wommanhede, thow faire may,<br> <A NAME="an_852"></A>&nbsp;Thow haven of refut, brighte sterre of day,<br> <A NAME="an_853"></A>&nbsp;Rewe on my child, that of thy gentillesse<br> <A NAME="an_854"></A>&nbsp;Rewest on every reweful in distresse.<br> <A NAME="an_855"></A>&nbsp;"O litel child, allas! What is thy gilt,<br> <A NAME="an_856"></A>&nbsp;That nevere wroghtest synne as yet, pardee?<br> <A NAME="an_857"></A>&nbsp;Why wil thyn harde fader han thee spilt?<br> <A NAME="an_858"></A>&nbsp;O mercy, deere constable," quod she,<br> <A NAME="an_859"></A>&nbsp;"As lat my litel child dwelle heer with thee;<br> <span class="margnote"><FONT COLOR="GREEN" SIZE="-1"><A NAME="an_860">860</A></FONT></span>&nbsp;And if thou darst nat saven hym, for blame,<br> <A NAME="an_861"></A>&nbsp;So kys hym ones in his fadres name!"<br> <A NAME="an_862"></A>&nbsp;Therwith she looked bakward to the londe,<br> <A NAME="an_863"></A>&nbsp;And seyde, "Farewel, housbonde routhelees!"<br> <A NAME="an_864"></A>&nbsp;And up she rist, and walketh doun the stronde<br> <A NAME="an_865"></A>&nbsp;Toward the ship -- hir folweth al the prees --<br> <A NAME="an_866"></A>&nbsp;And evere she preyeth hire child to holde his pees;<br> <A NAME="an_867"></A>&nbsp;And taketh hir leve, and with an hooly entente<br> <A NAME="an_868"></A>&nbsp;She blisseth hire, and into ship she wente.<br> <A NAME="an_869"></A>&nbsp;Vitailled was the ship, it is no drede,<br> <span class="margnote"><FONT COLOR="GREEN" SIZE="-1"><A NAME="an_870">870</A></FONT></span>&nbsp;Habundantly for hire ful longe space,<br> <A NAME="an_871"></A>&nbsp;And othere necessaries that sholde nede<br> <A NAME="an_872"></A>&nbsp;She hadde ynogh -- heryed be Goddes grace!<br> <A NAME="an_873"></A>&nbsp;For wynd and weder almyghty God purchace,<br> <A NAME="an_874"></A>&nbsp;And brynge hire hoom! I kan no bettre seye,<br> <A NAME="an_875"></A>&nbsp;But in the see she dryveth forth hir weye.<br> <A NAME="an_876"></A>&nbsp;Alla the kyng comth hoom soone after this<br> <A NAME="an_877"></A>&nbsp;Unto his castel, of the which I tolde,<br> <A NAME="an_878"></A>&nbsp;And asketh where his wyf and his child is.<br> <A NAME="an_879"></A>&nbsp;The constable gan aboute his herte colde,<br> <span class="margnote"><FONT COLOR="GREEN" SIZE="-1"><A NAME="an_880">880</A></FONT></span>&nbsp;And pleynly al the manere he hym tolde<br> <A NAME="an_881"></A>&nbsp;As ye han herd -- I kan telle it no bettre --<br> <A NAME="an_882"></A>&nbsp;And sheweth the kyng his seel and eek his lettre,<br> <A NAME="an_883"></A>&nbsp;And seyde, "Lord, as ye comanded me<br> <A NAME="an_884"></A>&nbsp;Up peyne of deeth, so have I doon, certein."<br> <A NAME="an_885"></A>&nbsp;This messager tormented was til he<br> <A NAME="an_886"></A>&nbsp;Moste biknowe and tellen, plat and pleyn,<br> <A NAME="an_887"></A>&nbsp;Fro nyght to nyght, in what place he had leyn;<br> <A NAME="an_888"></A>&nbsp;And thus, by wit and sotil enquerynge,<br> <A NAME="an_889"></A>&nbsp;Ymagined was by whom this harm gan sprynge.<br> <span class="margnote"><FONT COLOR="GREEN" SIZE="-1"><A NAME="an_890">890</A></FONT></span>&nbsp;The hand was knowe that the lettre wroot,<br> <A NAME="an_891"></A>&nbsp;And al the venym of this cursed dede,<br> <A NAME="an_892"></A>&nbsp;But in what wise, certeinly, I noot.<br> <A NAME="an_893"></A>&nbsp;Th' effect is this: that Alla, out of drede,<br> <A NAME="an_894"></A>&nbsp;His mooder slow -- that may men pleynly rede --<br> <A NAME="an_895"></A>&nbsp;For that she traitour was to hire ligeance.<br> <A NAME="an_896"></A>&nbsp;Thus endeth olde Donegild, with meschance!<br> <A NAME="an_897"></A>&nbsp;The sorwe that this Alla nyght and day<br> <A NAME="an_898"></A>&nbsp;Maketh for his wyf, and for his child also,<br> <A NAME="an_899"></A>&nbsp;Ther is no tonge that it telle may.<br> <span class="margnote"><FONT COLOR="GREEN" SIZE="-1"><A NAME="an_900">900</A></FONT></span>&nbsp;But now wol I unto Custance go,<br> <A NAME="an_901"></A>&nbsp;That fleteth in the see, in peyne and wo,<br> <A NAME="an_902"></A>&nbsp;Fyve yeer and moore, as liked Cristes sonde,<br> <A NAME="an_903"></A>&nbsp;Er that hir ship approched unto londe.<br> <A NAME="an_904"></A>&nbsp;Under an hethen castel, atte laste,<br> <A NAME="an_905"></A>&nbsp;Of which the name in my text noght I fynde,<br> <A NAME="an_906"></A>&nbsp;Custance, and eek hir child, the see up caste.<br> <A NAME="an_907"></A>&nbsp;Almyghty God, that saveth al mankynde,<br> <A NAME="an_908"></A>&nbsp;Have on Custance and on hir child som mynde,<br> <A NAME="an_909"></A>&nbsp;That fallen is in hethen hand eft soone,<br> <span class="margnote"><FONT COLOR="GREEN" SIZE="-1"><A NAME="an_910">910</A></FONT></span>&nbsp;In point to spille, as I shal telle yow soone.<br> <A NAME="an_911"></A>&nbsp;Doun fro the castel comth ther many a wight<br> <A NAME="an_912"></A>&nbsp;To gauren on this ship and on Custance.<br> <A NAME="an_913"></A>&nbsp;But shortly, from the castel, on a nyght,<br> <A NAME="an_914"></A>&nbsp;The lordes styward -- God yeve hym meschance! --<br> <A NAME="an_915"></A>&nbsp;A theef, that hadde reneyed oure creance,<br> <A NAME="an_916"></A>&nbsp;Cam into ship allone, and seyde he sholde<br> <A NAME="an_917"></A>&nbsp;Hir lemman be, wher-so she wolde or nolde.<br> <A NAME="an_918"></A>&nbsp;Wo was this wrecched womman tho bigon;<br> <A NAME="an_919"></A>&nbsp;Hir child cride, and she cride pitously.<br> <span class="margnote"><FONT COLOR="GREEN" SIZE="-1"><A NAME="an_920">920</A></FONT></span>&nbsp;But blisful Marie heelp hire right anon;<br> <A NAME="an_921"></A>&nbsp;For with hir struglyng wel and myghtily<br> <A NAME="an_922"></A>&nbsp;The theef fil over bord al sodeynly,<br> <A NAME="an_923"></A>&nbsp;And in the see he dreynte for vengeance;<br> <A NAME="an_924"></A>&nbsp;And thus hath Crist unwemmed kept Custance.<br> <A NAME="an_925"></A>&nbsp;O foule lust of luxurie, lo, thyn ende!<br> <A NAME="an_926"></A>&nbsp;Nat oonly that thou feyntest mannes mynde,<br> <A NAME="an_927"></A>&nbsp;But verraily thou wolt his body shende.<br> <A NAME="an_928"></A>&nbsp;Th' ende of thy werk, or of thy lustes blynde,<br> <A NAME="an_929"></A>&nbsp;Is compleynyng. Hou many oon may men fynde<br> <span class="margnote"><FONT COLOR="GREEN" SIZE="-1"><A NAME="an_930">930</A></FONT></span>&nbsp;That noght for werk somtyme, but for th' entente<br> <A NAME="an_931"></A>&nbsp;To doon this synne, been outher slayn or shente!<br> <A NAME="an_932"></A>&nbsp;How may this wayke womman han this strengthe<br> <A NAME="an_933"></A>&nbsp;Hire to defende agayn this renegat?<br> <A NAME="an_934"></A>&nbsp;O Golias, unmesurable of lengthe,<br> <A NAME="an_935"></A>&nbsp;Hou myghte David make thee so maat,<br> <A NAME="an_936"></A>&nbsp;So yong and of armure so desolaat?<br> <A NAME="an_937"></A>&nbsp;Hou dorste he looke upon thy dredful face?<br> <A NAME="an_938"></A>&nbsp;Wel may men seen, it nas but Goddes grace.<br> <A NAME="an_939"></A>&nbsp;Who yaf Judith corage or hardynesse<br> <span class="margnote"><FONT COLOR="GREEN" SIZE="-1"><A NAME="an_940">940</A></FONT></span>&nbsp;To sleen hym Olofernus in his tente,<br> <A NAME="an_941"></A>&nbsp;And to deliveren out of wrecchednesse<br> <A NAME="an_942"></A>&nbsp;The peple of God? I seye, for this entente,<br> <A NAME="an_943"></A>&nbsp;That right as God spirit of vigour sente<br> <A NAME="an_944"></A>&nbsp;To hem and saved hem out of meschance,<br> <A NAME="an_945"></A>&nbsp;So sente he myght and vigour to Custance.<br> <A NAME="an_946"></A>&nbsp;Forth gooth hir ship thurghout the narwe mouth<br> <A NAME="an_947"></A>&nbsp;Of Jubaltare and Septe, dryvynge ay<br> <A NAME="an_948"></A>&nbsp;Somtyme west, and somtyme north and south,<br> <A NAME="an_949"></A>&nbsp;And somtyme est, ful many a wery day,<br> <span class="margnote"><FONT COLOR="GREEN" SIZE="-1"><A NAME="an_950">950</A></FONT></span>&nbsp;Til Cristes mooder -- blessed be she ay! --<br> <A NAME="an_951"></A>&nbsp;Hath shapen, thurgh hir endelees goodnesse,<br> <A NAME="an_952"></A>&nbsp;To make an ende of al hir hevynesse.<br> <A NAME="an_953"></A>&nbsp;Now lat us stynte of Custance but a throwe,<br> <A NAME="an_954"></A>&nbsp;And speke we of the Romayn Emperour,<br> <A NAME="an_955"></A>&nbsp;That out of Surrye hath by lettres knowe<br> <A NAME="an_956"></A>&nbsp;The slaughtre of cristen folk, and dishonour<br> <A NAME="an_957"></A>&nbsp;Doon to his doghter by a fals traytour,<br> <A NAME="an_958"></A>&nbsp;I mene the cursed wikked Sowdanesse<br> <A NAME="an_959"></A>&nbsp;That at the feeste leet sleen bothe moore and lesse.<br> <span class="margnote"><FONT COLOR="GREEN" SIZE="-1"><A NAME="an_960">960</A></FONT></span>&nbsp;For which this Emperour hath sent anon<br> <A NAME="an_961"></A>&nbsp;His senatour, with roial ordinance,<br> <A NAME="an_962"></A>&nbsp;And othere lordes, God woot, many oon,<br> <A NAME="an_963"></A>&nbsp;On Surryens to taken heigh vengeance.<br> <A NAME="an_964"></A>&nbsp;They brennen, sleen, and brynge hem to meschance<br> <A NAME="an_965"></A>&nbsp;Ful many a day; but shortly -- this is th' ende --<br> <A NAME="an_966"></A>&nbsp;Homward to Rome they shapen hem to wende.<br> <A NAME="an_967"></A>&nbsp;This senatour repaireth with victorie<br> <A NAME="an_968"></A>&nbsp;To Rome-ward, saillynge ful roially,<br> <A NAME="an_969"></A>&nbsp;And mette the ship dryvynge, as seith the storie,<br> <span class="margnote"><FONT COLOR="GREEN" SIZE="-1"><A NAME="an_970">970</A></FONT></span>&nbsp;In which Custance sit ful pitously.<br> <A NAME="an_971"></A>&nbsp;Nothyng ne knew he what she was, ne why<br> <A NAME="an_972"></A>&nbsp;She was in swich array, ne she nyl seye<br> <A NAME="an_973"></A>&nbsp;Of hire estaat, althogh she sholde deye.<br> <A NAME="an_974"></A>&nbsp;He bryngeth hire to Rome, and to his wyf<br> <A NAME="an_975"></A>&nbsp;He yaf hire, and hir yonge sone also;<br> <A NAME="an_976"></A>&nbsp;And with the senatour she ladde hir lyf.<br> <A NAME="an_977"></A>&nbsp;Thus kan Oure Lady bryngen out of wo<br> <A NAME="an_978"></A>&nbsp;Woful Custance, and many another mo.<br> <A NAME="an_979"></A>&nbsp;And longe tyme dwelled she in that place,<br> <span class="margnote"><FONT COLOR="GREEN" SIZE="-1"><A NAME="an_980">980</A></FONT></span>&nbsp;In hooly werkes evere, as was hir grace.<br> <A NAME="an_981"></A>&nbsp;The senatoures wyf hir aunte was,<br> <A NAME="an_982"></A>&nbsp;But for al that she knew hire never the moore.<br> <A NAME="an_983"></A>&nbsp;I wol no lenger tarien in this cas,<br> <A NAME="an_984"></A>&nbsp;But to kyng Alla, which I spak of yoore,<br> <A NAME="an_985"></A>&nbsp;That for his wyf wepeth and siketh soore,<br> <A NAME="an_986"></A>&nbsp;I wol retourne, and lete I wol Custance<br> <A NAME="an_987"></A>&nbsp;Under the senatoures governance.<br> <A NAME="an_988"></A>&nbsp;Kyng Alla, which that hadde his mooder slayn,<br> <A NAME="an_989"></A>&nbsp;Upon a day fil in swich repentance<br> <span class="margnote"><FONT COLOR="GREEN" SIZE="-1"><A NAME="an_990">990</A></FONT></span>&nbsp;That, if I shortly tellen shal and playn,<br> <A NAME="an_991"></A>&nbsp;To Rome he comth to receyven his penance;<br> <A NAME="an_992"></A>&nbsp;And putte hym in the Popes ordinance<br> <A NAME="an_993"></A>&nbsp;In heigh and logh, and Jhesu Crist bisoghte<br> <A NAME="an_994"></A>&nbsp;Foryeve his wikked werkes that he wroghte.<br> <A NAME="an_995"></A>&nbsp;The fame anon thurgh Rome toun is born,<br> <A NAME="an_996"></A>&nbsp;How Alla kyng shal comen in pilgrymage,<br> <A NAME="an_997"></A>&nbsp;By herbergeours that wenten hym biforn;<br> <A NAME="an_998"></A>&nbsp;For which the senatour, as was usage,<br> <A NAME="an_999"></A>&nbsp;Rood hym agayns, and many of his lynage,<br> <span class="margnote"><FONT COLOR="GREEN" SIZE="-1"><A NAME="an_1000">1000</A></FONT></span>&nbsp;As wel to shewen his heighe magnificence<br> <A NAME="an_1001"></A>&nbsp;As to doon any kyng a reverence.<br> <A NAME="an_1002"></A>&nbsp;Greet cheere dooth this noble senatour<br> <A NAME="an_1003"></A>&nbsp;To kyng Alla, and he to hym also;<br> <A NAME="an_1004"></A>&nbsp;Everich of hem dooth oother greet honour.<br> <A NAME="an_1005"></A>&nbsp;And so bifel that in a day or two<br> <A NAME="an_1006"></A>&nbsp;This senatour is to kyng Alla go<br> <A NAME="an_1007"></A>&nbsp;To feste, and shortly, if I shal nat lye,<br> <A NAME="an_1008"></A>&nbsp;Custances sone wente in his compaignye.<br> <A NAME="an_1009"></A>&nbsp;Som men wolde seyn at requeste of Custance<br> <span class="margnote"><FONT COLOR="GREEN" SIZE="-1"><A NAME="an_1010">1010</A></FONT></span>&nbsp;This senatour hath lad this child to feeste;<br> <A NAME="an_1011"></A>&nbsp;I may nat tellen every circumstance --<br> <A NAME="an_1012"></A>&nbsp;Be as be may, ther was he at the leeste.<br> <A NAME="an_1013"></A>&nbsp;But sooth is this, that at his moodres heeste<br> <A NAME="an_1014"></A>&nbsp;Biforn Alla, durynge the metes space,<br> <A NAME="an_1015"></A>&nbsp;The child stood, lookynge in the kynges face.<br> <A NAME="an_1016"></A>&nbsp;This Alla kyng hath of this child greet wonder,<br> <A NAME="an_1017"></A>&nbsp;And to the senatour he seyde anon,<br> <A NAME="an_1018"></A>&nbsp;"Whos is that faire child that stondeth yonder?"<br> <A NAME="an_1019"></A>&nbsp;"I noot," quod he, "by God, and by Seint John!<br> <span class="margnote"><FONT COLOR="GREEN" SIZE="-1"><A NAME="an_1020">1020</A></FONT></span>&nbsp;A mooder he hath, but fader hath he noon<br> <A NAME="an_1021"></A>&nbsp;That I of woot" -- and shortly, in a stounde,<br> <A NAME="an_1022"></A>&nbsp;He tolde Alla how that this child was founde.<br> <A NAME="an_1023"></A>&nbsp;"But God woot," quod this senatour also,<br> <A NAME="an_1024"></A>&nbsp;"So vertuous a lyvere in my lyf<br> <A NAME="an_1025"></A>&nbsp;Ne saugh I nevere as she, ne herde of mo,<br> <A NAME="an_1026"></A>&nbsp;Of worldly wommen, mayde, ne of wyf.<br> <A NAME="an_1027"></A>&nbsp;I dar wel seyn hir hadde levere a knyf<br> <A NAME="an_1028"></A>&nbsp;Thurghout hir brest, than ben a womman wikke;<br> <A NAME="an_1029"></A>&nbsp;There is no man koude brynge hire to that prikke."<br> <span class="margnote"><FONT COLOR="GREEN" SIZE="-1"><A NAME="an_1030">1030</A></FONT></span>&nbsp;Now was this child as lyk unto Custance<br> <A NAME="an_1031"></A>&nbsp;As possible is a creature to be.<br> <A NAME="an_1032"></A>&nbsp;This Alla hath the face in remembrance<br> <A NAME="an_1033"></A>&nbsp;Of dame Custance, and ther on mused he<br> <A NAME="an_1034"></A>&nbsp;If that the childes mooder were aught she<br> <A NAME="an_1035"></A>&nbsp;That is his wyf, and pryvely he sighte,<br> <A NAME="an_1036"></A>&nbsp;And spedde hym fro the table that he myghte.<br> <A NAME="an_1037"></A>&nbsp;"Parfay," thoghte he, "fantome is in myn heed!<br> <A NAME="an_1038"></A>&nbsp;I oghte deme, of skilful juggement,<br> <A NAME="an_1039"></A>&nbsp;That in the salte see my wyf is deed."<br> <span class="margnote"><FONT COLOR="GREEN" SIZE="-1"><A NAME="an_1040">1040</A></FONT></span>&nbsp;And afterward he made his argument:<br> <A NAME="an_1041"></A>&nbsp;"What woot I if that Crist have hyder ysent<br> <A NAME="an_1042"></A>&nbsp;My wyf by see, as wel as he hire sente<br> <A NAME="an_1043"></A>&nbsp;To my contree fro thennes that she wente?"<br> <A NAME="an_1044"></A>&nbsp;And after noon, hoom with the senatour<br> <A NAME="an_1045"></A>&nbsp;Goth Alla, for to seen this wonder chaunce.<br> <A NAME="an_1046"></A>&nbsp;This senatour dooth Alla greet honour,<br> <A NAME="an_1047"></A>&nbsp;And hastifly he sente after Custaunce.<br> <A NAME="an_1048"></A>&nbsp;But trusteth weel, hire liste nat to daunce<br> <A NAME="an_1049"></A>&nbsp;Whan that she wiste wherfore was that sonde;<br> <span class="margnote"><FONT COLOR="GREEN" SIZE="-1"><A NAME="an_1050">1050</A></FONT></span>&nbsp;Unnethe upon hir feet she myghte stonde.<br> <A NAME="an_1051"></A>&nbsp;Whan Alla saugh his wyf, faire he hire grette,<br> <A NAME="an_1052"></A>&nbsp;And weep that it was routhe for to see;<br> <A NAME="an_1053"></A>&nbsp;For at the firste look he on hire sette<br> <A NAME="an_1054"></A>&nbsp;He knew wel verraily that it was she.<br> <A NAME="an_1055"></A>&nbsp;And she, for sorwe, as doumb stant as a tree,<br> <A NAME="an_1056"></A>&nbsp;So was hir herte shet in hir distresse,<br> <A NAME="an_1057"></A>&nbsp;Whan she remembred his unkyndenesse.<br> <A NAME="an_1058"></A>&nbsp;Twyes she swowned in his owene sighte;<br> <A NAME="an_1059"></A>&nbsp;He weep, and hym excuseth pitously.<br> <span class="margnote"><FONT COLOR="GREEN" SIZE="-1"><A NAME="an_1060">1060</A></FONT></span>&nbsp;"Now God," quod he, "and his halwes brighte<br> <A NAME="an_1061"></A>&nbsp;So wisly on my soule as have mercy,<br> <A NAME="an_1062"></A>&nbsp;That of youre harm as giltelees am I<br> <A NAME="an_1063"></A>&nbsp;As is Maurice my sone, so lyk youre face;<br> <A NAME="an_1064"></A>&nbsp;Elles the feend me fecche out of this place!"<br> <A NAME="an_1065"></A>&nbsp;Long was the sobbyng and the bitter peyne,<br> <A NAME="an_1066"></A>&nbsp;Er that hir woful hertes myghte cesse;<br> <A NAME="an_1067"></A>&nbsp;Greet was the pitee for to heere hem pleyne,<br> <A NAME="an_1068"></A>&nbsp;Thurgh whiche pleintes gan hir wo encresse.<br> <A NAME="an_1069"></A>&nbsp;I pray yow alle my labour to relesse;<br> <span class="margnote"><FONT COLOR="GREEN" SIZE="-1"><A NAME="an_1070">1070</A></FONT></span>&nbsp;I may nat telle hir wo until to-morwe,<br> <A NAME="an_1071"></A>&nbsp;I am so wery for to speke of sorwe.<br> <A NAME="an_1072"></A>&nbsp;But finally, whan that the sothe is wist<br> <A NAME="an_1073"></A>&nbsp;That Alla giltelees was of hir wo,<br> <A NAME="an_1074"></A>&nbsp;I trowe an hundred tymes been they kist,<br> <A NAME="an_1075"></A>&nbsp;And swich a blisse is ther bitwix hem two<br> <A NAME="an_1076"></A>&nbsp;That, save the joye that lasteth everemo,<br> <A NAME="an_1077"></A>&nbsp;Ther is noon lyk that any creature<br> <A NAME="an_1078"></A>&nbsp;Hath seyn or shal, whil that the world may dure.<br> <A NAME="an_1079"></A>&nbsp;Tho preyde she hir housbonde mekely,<br> <span class="margnote"><FONT COLOR="GREEN" SIZE="-1"><A NAME="an_1080">1080</A></FONT></span>&nbsp;In relief of hir longe, pitous pyne,<br> <A NAME="an_1081"></A>&nbsp;That he wolde preye hir fader specially<br> <A NAME="an_1082"></A>&nbsp;That of his magestee he wolde enclyne<br> <A NAME="an_1083"></A>&nbsp;To vouche sauf som day with hym to dyne.<br> <A NAME="an_1084"></A>&nbsp;She preyde hym eek he sholde by no weye<br> <A NAME="an_1085"></A>&nbsp;Unto hir fader no word of hire seye.<br> <A NAME="an_1086"></A>&nbsp;Som men wolde seyn how that the child Maurice<br> <A NAME="an_1087"></A>&nbsp;Dooth this message unto this Emperour;<br> <A NAME="an_1088"></A>&nbsp;But, as I gesse, Alla was nat so nyce<br> <A NAME="an_1089"></A>&nbsp;To hym that was of so sovereyn honour<br> <span class="margnote"><FONT COLOR="GREEN" SIZE="-1"><A NAME="an_1090">1090</A></FONT></span>&nbsp;As he that is of Cristen folk the flour,<br> <A NAME="an_1091"></A>&nbsp;Sente any child, but it is bet to deeme<br> <A NAME="an_1092"></A>&nbsp;He wente hymself, and so it may wel seeme.<br> <A NAME="an_1093"></A>&nbsp;This Emperour hath graunted gentilly<br> <A NAME="an_1094"></A>&nbsp;To come to dyner, as he hym bisoughte;<br> <A NAME="an_1095"></A>&nbsp;And wel rede I he looked bisily<br> <A NAME="an_1096"></A>&nbsp;Upon this child, and on his doghter thoghte.<br> <A NAME="an_1097"></A>&nbsp;Alla goth to his in, and as hym oghte,<br> <A NAME="an_1098"></A>&nbsp;Arrayed for this feste in every wise<br> <A NAME="an_1099"></A>&nbsp;As ferforth as his konnyng may suffise.<br> <span class="margnote"><FONT COLOR="GREEN" SIZE="-1"><A NAME="an_1100">1100</A></FONT></span>&nbsp;The morwe cam, and Alla gan hym dresse,<br> <A NAME="an_1101"></A>&nbsp;And eek his wyf, this Emperour to meete;<br> <A NAME="an_1102"></A>&nbsp;And forth they ryde in joye and in gladnesse.<br> <A NAME="an_1103"></A>&nbsp;And whan she saugh hir fader in the strete,<br> <A NAME="an_1104"></A>&nbsp;She lighte doun, and falleth hym to feete.<br> <A NAME="an_1105"></A>&nbsp;"Fader," quod she, "youre yonge child Custance<br> <A NAME="an_1106"></A>&nbsp;Is now ful clene out of youre remembrance.<br> <A NAME="an_1107"></A>&nbsp;"I am youre doghter Custance," quod she,<br> <A NAME="an_1108"></A>&nbsp;"That whilom ye han sent unto Surrye.<br> <A NAME="an_1109"></A>&nbsp;It am I, fader, that in the salte see<br> <span class="margnote"><FONT COLOR="GREEN" SIZE="-1"><A NAME="an_1110">1110</A></FONT></span>&nbsp;Was put allone and dampned for to dye.<br> <A NAME="an_1111"></A>&nbsp;Now, goode fader, mercy I yow crye!<br> <A NAME="an_1112"></A>&nbsp;Sende me namoore unto noon hethenesse,<br> <A NAME="an_1113"></A>&nbsp;But thonketh my lord heere of his kyndenesse."<br> <A NAME="an_1114"></A>&nbsp;Who kan the pitous joye tellen al<br> <A NAME="an_1115"></A>&nbsp;Bitwixe hem thre, syn they been thus ymette?<br> <A NAME="an_1116"></A>&nbsp;But of my tale make an ende I shal;<br> <A NAME="an_1117"></A>&nbsp;The day goth faste, I wol no lenger lette.<br> <A NAME="an_1118"></A>&nbsp;This glade folk to dyner they hem sette;<br> <A NAME="an_1119"></A>&nbsp;In joye and blisse at mete I lete hem dwelle<br> <span class="margnote"><FONT COLOR="GREEN" SIZE="-1"><A NAME="an_1120">1120</A></FONT></span>&nbsp;A thousand foold wel moore than I kan telle.<br> <A NAME="an_1121"></A>&nbsp;This child Maurice was sithen Emperour<br> <A NAME="an_1122"></A>&nbsp;Maad by the Pope, and lyved cristenly;<br> <A NAME="an_1123"></A>&nbsp;To Cristes chirche he dide greet honour.<br> <A NAME="an_1124"></A>&nbsp;But I lete al his storie passen by;<br> <A NAME="an_1125"></A>&nbsp;Of Custance is my tale specially.<br> <A NAME="an_1126"></A>&nbsp;In the olde Romayn geestes may men fynde<br> <A NAME="an_1127"></A>&nbsp;Maurices lyf; I bere it noght in mynde.<br> <A NAME="an_1128"></A>&nbsp;This kyng Alla, whan he his tyme say,<br> <A NAME="an_1129"></A>&nbsp;With his Custance, his hooly wyf so sweete,<br> <span class="margnote"><FONT COLOR="GREEN" SIZE="-1"><A NAME="an_1130">1130</A></FONT></span>&nbsp;To Engelond been they come the righte way,<br> <A NAME="an_1131"></A>&nbsp;Wher as they lyve in joye and in quiete.<br> <A NAME="an_1132"></A>&nbsp;But litel while it lasteth, I yow heete,<br> <A NAME="an_1133"></A>&nbsp;Joye of this world, for tyme wol nat abyde;<br> <A NAME="an_1134"></A>&nbsp;Fro day to nyght it changeth as the tyde.<br> <A NAME="an_1135"></A>&nbsp;Who lyved euere in swich delit o day<br> <A NAME="an_1136"></A>&nbsp;That hym ne moeved outher conscience,<br> <A NAME="an_1137"></A>&nbsp;Or ire, or talent, or som kynnes affray,<br> <A NAME="an_1138"></A>&nbsp;Envye, or pride, or passion, or offence?<br> <A NAME="an_1139"></A>&nbsp;I ne seye but for this ende this sentence,<br> <span class="margnote"><FONT COLOR="GREEN" SIZE="-1"><A NAME="an_1140">1140</A></FONT></span>&nbsp;That litel while in joye or in plesance<br> <A NAME="an_1141"></A>&nbsp;Lasteth the blisse of Alla with Custance.<br> <A NAME="an_1142"></A>&nbsp;For Deeth, that taketh of heigh and logh his rente,<br> <A NAME="an_1143"></A>&nbsp;Whan passed was a yeer, evene as I gesse,<br> <A NAME="an_1144"></A>&nbsp;Out of this world this kyng Alla he hente,<br> <A NAME="an_1145"></A>&nbsp;For whom Custance hath ful greet hevynesse.<br> <A NAME="an_1146"></A>&nbsp;Now lat us prayen God his soule blesse!<br> <A NAME="an_1147"></A>&nbsp;And dame Custance, finally to seye,<br> <A NAME="an_1148"></A>&nbsp;Toward the toun of Rome goth hir weye.<br> <A NAME="an_1149"></A>&nbsp;To Rome is come this hooly creature,<br> <span class="margnote"><FONT COLOR="GREEN" SIZE="-1"><A NAME="an_1150">1150</A></FONT></span>&nbsp;And fyndeth hire freendes hoole and sounde;<br> <A NAME="an_1151"></A>&nbsp;Now is she scaped al hire aventure.<br> <A NAME="an_1152"></A>&nbsp;And whan that she hir fader hath yfounde,<br> <A NAME="an_1153"></A>&nbsp;Doun on hir knees falleth she to grounde;<br> <A NAME="an_1154"></A>&nbsp;Wepynge for tendrenesse in herte blithe,<br> <A NAME="an_1155"></A>&nbsp;She heryeth God an hundred thousand sithe.<br> <A NAME="an_1156"></A>&nbsp;In vertu and in hooly almus-dede<br> <A NAME="an_1157"></A>&nbsp;They lyven alle, and nevere asonder wende;<br> <A NAME="an_1158"></A>&nbsp;Til deeth departeth hem, this lyf they lede.<br> <A NAME="an_1159"></A>&nbsp;And fareth now weel! my tale is at an ende.<br> <span class="margnote"><FONT COLOR="GREEN" SIZE="-1"><A NAME="an_1160">1160</A></FONT></span>&nbsp;Now Jhesu Crist, that of his myght may sende<br> <A NAME="an_1161"></A>&nbsp;Joye after wo, governe us in his grace,<br> <A NAME="an_1162"></A>&nbsp;And kepe us alle that been in this place! Amen<br>  
<p><HR>
<CENTER>
<A HREF="mect10">Next: The Man of Law's Epilogue</A></CENTER>
</BODY>
</HTML>
