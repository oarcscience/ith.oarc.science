<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Shorter Poems: Merciles Beaute</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect84">Previous</A>&nbsp;
<A HREF="mect86">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Shorter Poems</h4> <h3 align="center" align="center">Merciles Beaute</h3> <A NAME="an_1"></A>&nbsp;Your yen two wol slee me sodenly;<br> <A NAME="an_2"></A>&nbsp;I may the beautee of hem not sustene,<br> <A NAME="an_3"></A>&nbsp;So woundeth hit thourghout my herte kene.<br> <A NAME="an_4"></A>&nbsp;And but your word wol helen hastily<br> <A NAME="an_5"></A>&nbsp;My hertes wounde while that hit is grene,<br> <A NAME="an_6"></A>&nbsp;Your yen [two wol slee me sodenly];<br> <A NAME="an_7"></A>&nbsp;[I may the beautee of hem not sustene].<br> <A NAME="an_8"></A>&nbsp;Upon my trouthe I sey you feithfully<br> <A NAME="an_9"></A>&nbsp;That ye ben of my lyf and deeth the quene,<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;For with my deeth the trouthe shal be sene.<br> <A NAME="an_11"></A>&nbsp;Your yen [two wol slee me sodenly];<br> <A NAME="an_12"></A>&nbsp;[I may the beautee of hem not sustene],<br> <A NAME="an_13"></A>&nbsp;[So woundeth it thourghout my herte kene].<br> <A NAME="an_14"></A>&nbsp;So hath your beautee fro your herte chaced<br> <A NAME="an_15"></A>&nbsp;Pitee, that me ne availeth not to pleyne,<br> <A NAME="an_16"></A>&nbsp;For Daunger halt your mercy in his cheyne.<br> <A NAME="an_17"></A>&nbsp;Giltles my deeth thus han ye me purchaced;<br> <A NAME="an_18"></A>&nbsp;I sey you sooth, me nedeth not to feyne;<br> <A NAME="an_19"></A>&nbsp;So hath your beautee [fro your herte chaced]<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;[Pitee, that me ne availeth not to pleyne].<br> <A NAME="an_21"></A>&nbsp;Allas, that Nature hath in you compassed<br> <A NAME="an_22"></A>&nbsp;So greet beautee, that no man may atteyne<br> <A NAME="an_23"></A>&nbsp;To mercy though he sterve for the peyne.<br> <A NAME="an_24"></A>&nbsp;So hath your beautee [fro your herte chaced]<br> <A NAME="an_25"></A>&nbsp;[Pitee, that me ne availeth not to pleyne],<br> <A NAME="an_26"></A>&nbsp;[For Daunger halt your mercy in his cheyne].<br> <A NAME="an_27"></A>&nbsp;Sin I fro Love escaped am so fat,<br> <A NAME="an_28"></A>&nbsp;I never thenk to ben in his prison lene;<br> <A NAME="an_29"></A>&nbsp;Sin I am free, I counte him not a bene.<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;He may answere and seye this and that;<br> <A NAME="an_31"></A>&nbsp;I do no fors, I speke right as I mene.<br> <A NAME="an_32"></A>&nbsp;Sin I fro Love [escaped am so fat],<br> <A NAME="an_33"></A>&nbsp;[I never thenk to ben in his prison lene].<br> <A NAME="an_34"></A>&nbsp;Love hath my name ystrike out of his sclat,<br> <A NAME="an_35"></A>&nbsp;And he is strike out of my bokes clene<br> <A NAME="an_36"></A>&nbsp;For evermo; [ther] is non other mene.<br> <A NAME="an_37"></A>&nbsp;Sin I fro Love [escaped am so fat],<br> <A NAME="an_38"></A>&nbsp;[I never thenk to ben in his prison lene];<br> <A NAME="an_39"></A>&nbsp;[Sin I am free, I counte him not a bene].<br>  
<p><HR>
<CENTER>
<A HREF="mect86">Next: A Balade of Complaint</A></CENTER>
</BODY>
</HTML>
