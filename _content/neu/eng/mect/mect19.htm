<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Merchant's Prologue</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect18">Previous</A>&nbsp;
<A HREF="mect20">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Merchant's Prologue</h3> <A NAME="an_1213"></A>&nbsp;"Wepyng and waylyng, care and oother sorwe<br> <A NAME="an_1214"></A>&nbsp;I knowe ynogh, on even and a-morwe,"<br> <A NAME="an_1215"></A>&nbsp;Quod the Marchant, "and so doon other mo<br> <A NAME="an_1216"></A>&nbsp;That wedded been. I trowe that it be so,<br> <A NAME="an_1217"></A>&nbsp;For wel I woot it fareth so with me.<br> <A NAME="an_1218"></A>&nbsp;I have a wyf, the worste that may be;<br> <A NAME="an_1219"></A>&nbsp;For thogh the feend to hire ycoupled were,<br> <span class="margnote"><FONT COLOR="GREEN" SIZE="-1"><A NAME="an_1220">1220</A></FONT></span>&nbsp;She wolde hym overmacche, I dar wel swere.<br> <A NAME="an_1221"></A>&nbsp;What sholde I yow reherce in special<br> <A NAME="an_1222"></A>&nbsp;Hir hye malice? She is a shrewe at al.<br> <A NAME="an_1223"></A>&nbsp;Ther is a long and large difference<br> <A NAME="an_1224"></A>&nbsp;Bitwix Grisildis grete pacience<br> <A NAME="an_1225"></A>&nbsp;And of my wyf the passyng crueltee.<br> <A NAME="an_1226"></A>&nbsp;Were I unbounden, also moot I thee,<br> <A NAME="an_1227"></A>&nbsp;I wolde nevere eft comen in the snare.<br> <A NAME="an_1228"></A>&nbsp;We wedded men lyven in sorwe and care.<br> <A NAME="an_1229"></A>&nbsp;Assaye whoso wole, and he shal fynde<br> <span class="margnote"><FONT COLOR="GREEN" SIZE="-1"><A NAME="an_1230">1230</A></FONT></span>&nbsp;That I seye sooth, by Seint Thomas of Ynde,<br> <A NAME="an_1231"></A>&nbsp;As for the moore part -- I sey nat alle.<br> <A NAME="an_1232"></A>&nbsp;God shilde that it sholde so bifalle!<br> <A NAME="an_1233"></A>&nbsp;"A, goode sire Hoost, I have ywedded bee<br> <A NAME="an_1234"></A>&nbsp;Thise monthes two, and moore nat, pardee;<br> <A NAME="an_1235"></A>&nbsp;And yet, I trowe, he that al his lyve<br> <A NAME="an_1236"></A>&nbsp;Wyflees hath been, though that men wolde him ryve<br> <A NAME="an_1237"></A>&nbsp;Unto the herte, ne koude in no manere<br> <A NAME="an_1238"></A>&nbsp;Tellen so muchel sorwe as I now heere<br> <A NAME="an_1239"></A>&nbsp;Koude tellen of my wyves cursednesse!"<br> <span class="margnote"><FONT COLOR="GREEN" SIZE="-1"><A NAME="an_1240">1240</A></FONT></span>&nbsp;"Now," quod oure Hoost, "Marchaunt, so God yow blesse,<br> <A NAME="an_1241"></A>&nbsp;Syn ye so muchel knowen of that art<br> <A NAME="an_1242"></A>&nbsp;Ful hertely I pray yow telle us part."<br> <A NAME="an_1243"></A>&nbsp;"Gladly," quod he, "but of myn owene soore,<br> <A NAME="an_1244"></A>&nbsp;For soory herte, I telle may namoore."<br>  
<p><HR>
<CENTER>
<A HREF="mect20">Next: The Merchant's Tale</A></CENTER>
</BODY>
</HTML>
