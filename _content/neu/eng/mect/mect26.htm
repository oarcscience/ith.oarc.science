<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Physician's Tale</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect25">Previous</A>&nbsp;
<A HREF="mect27">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Physician's Tale</h3> <A NAME="an_1"></A>&nbsp;Ther was, as telleth Titus Livius,<br> <A NAME="an_2"></A>&nbsp;A knyght that called was Virginius,<br> <A NAME="an_3"></A>&nbsp;Fulfild of honour and of worthynesse,<br> <A NAME="an_4"></A>&nbsp;And strong of freendes, and of greet richesse.<br> <A NAME="an_5"></A>&nbsp;This knyght a doghter hadde by his wyf;<br> <A NAME="an_6"></A>&nbsp;No children hadde he mo in al his lyf.<br> <A NAME="an_7"></A>&nbsp;Fair was this mayde in excellent beautee<br> <A NAME="an_8"></A>&nbsp;Aboven every wight that man may see;<br> <A NAME="an_9"></A>&nbsp;For Nature hath with sovereyn diligence<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;Yformed hire in so greet excellence,<br> <A NAME="an_11"></A>&nbsp;As though she wolde seyn, "Lo! I, Nature,<br> <A NAME="an_12"></A>&nbsp;Thus kan I forme and peynte a creature,<br> <A NAME="an_13"></A>&nbsp;Whan that me list; who kan me countrefete?<br> <A NAME="an_14"></A>&nbsp;Pigmalion noght, though he ay forge and bete,<br> <A NAME="an_15"></A>&nbsp;Or grave, or peynte; for I dar wel seyn<br> <A NAME="an_16"></A>&nbsp;Apelles, Zanzis, sholde werche in veyn<br> <A NAME="an_17"></A>&nbsp;Outher to grave, or peynte, or forge, or bete,<br> <A NAME="an_18"></A>&nbsp;If they presumed me to countrefete.<br> <A NAME="an_19"></A>&nbsp;For He that is the formere principal<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;Hath maked me his vicaire general,<br> <A NAME="an_21"></A>&nbsp;To forme and peynten erthely creaturis<br> <A NAME="an_22"></A>&nbsp;Right as me list, and ech thyng in my cure is<br> <A NAME="an_23"></A>&nbsp;Under the moone, that may wane and waxe,<br> <A NAME="an_24"></A>&nbsp;And for my werk right no thyng wol I axe;<br> <A NAME="an_25"></A>&nbsp;My lord and I been ful of oon accord.<br> <A NAME="an_26"></A>&nbsp;I made hire to the worshipe of my lord;<br> <A NAME="an_27"></A>&nbsp;So do I alle myne othere creatures,<br> <A NAME="an_28"></A>&nbsp;What colour that they han or what figures."<br> <A NAME="an_29"></A>&nbsp;Thus semeth me that Nature wolde seye.<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;This mayde of age twelve yeer was and tweye,<br> <A NAME="an_31"></A>&nbsp;In which that Nature hadde swich delit.<br> <A NAME="an_32"></A>&nbsp;For right as she kan peynte a lilie whit,<br> <A NAME="an_33"></A>&nbsp;And reed a rose, right with swich peynture<br> <A NAME="an_34"></A>&nbsp;She peynted hath this noble creature,<br> <A NAME="an_35"></A>&nbsp;Er she were born, upon hir lymes fre,<br> <A NAME="an_36"></A>&nbsp;Where as by right swiche colours sholde be;<br> <A NAME="an_37"></A>&nbsp;And Phebus dyed hath hire tresses grete<br> <A NAME="an_38"></A>&nbsp;Lyk to the stremes of his burned heete.<br> <A NAME="an_39"></A>&nbsp;And if that excellent was hire beautee,<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;A thousand foold moore vertuous was she.<br> <A NAME="an_41"></A>&nbsp;In hire ne lakked no condicioun<br> <A NAME="an_42"></A>&nbsp;That is to preyse, as by discrecioun.<br> <A NAME="an_43"></A>&nbsp;As wel in goost as body chast was she,<br> <A NAME="an_44"></A>&nbsp;For which she floured in virginitee<br> <A NAME="an_45"></A>&nbsp;With alle humylitee and abstinence,<br> <A NAME="an_46"></A>&nbsp;With alle attemperaunce and pacience,<br> <A NAME="an_47"></A>&nbsp;With mesure eek of beryng and array.<br> <A NAME="an_48"></A>&nbsp;Discreet she was in answeryng alway;<br> <A NAME="an_49"></A>&nbsp;Though she were wis as Pallas, dar I seyn,<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;Hir facound eek ful wommanly and pleyn,<br> <A NAME="an_51"></A>&nbsp;No countrefeted termes hadde she<br> <A NAME="an_52"></A>&nbsp;To seme wys, but after hir degree<br> <A NAME="an_53"></A>&nbsp;She spak, and alle hire wordes, moore and lesse,<br> <A NAME="an_54"></A>&nbsp;Sownynge in vertu and in gentillesse.<br> <A NAME="an_55"></A>&nbsp;Shamefast she was in maydens shamefastnesse,<br> <A NAME="an_56"></A>&nbsp;Constant in herte, and evere in bisynesse<br> <A NAME="an_57"></A>&nbsp;To dryve hire out of ydel slogardye.<br> <A NAME="an_58"></A>&nbsp;Bacus hadde of hir mouth right no maistrie;<br> <A NAME="an_59"></A>&nbsp;For wyn and youthe dooth Venus encresse,<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;As men in fyr wol casten oille or greesse.<br> <A NAME="an_61"></A>&nbsp;And of hir owene vertu, unconstreyned,<br> <A NAME="an_62"></A>&nbsp;She hath ful ofte tyme syk hire feyned,<br> <A NAME="an_63"></A>&nbsp;For that she wolde fleen the compaignye<br> <A NAME="an_64"></A>&nbsp;Where likly was to treten of folye,<br> <A NAME="an_65"></A>&nbsp;As is at feestes, revels, and at daunces,<br> <A NAME="an_66"></A>&nbsp;That been occasions of daliaunces.<br> <A NAME="an_67"></A>&nbsp;Swich thynges maken children for to be<br> <A NAME="an_68"></A>&nbsp;To soone rype and boold, as men may se,<br> <A NAME="an_69"></A>&nbsp;Which is ful perilous and hath been yoore.<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;For al to soone may she lerne loore<br> <A NAME="an_71"></A>&nbsp;Of booldnesse, whan she woxen is a wyf.<br> <A NAME="an_72"></A>&nbsp;And ye maistresses, in youre olde lyf,<br> <A NAME="an_73"></A>&nbsp;That lordes doghtres han in governaunce,<br> <A NAME="an_74"></A>&nbsp;Ne taketh of my wordes no displesaunce.<br> <A NAME="an_75"></A>&nbsp;Thenketh that ye been set in governynges<br> <A NAME="an_76"></A>&nbsp;Of lordes doghtres oonly for two thynges:<br> <A NAME="an_77"></A>&nbsp;Outher for ye han kept youre honestee,<br> <A NAME="an_78"></A>&nbsp;Or elles ye han falle in freletee,<br> <A NAME="an_79"></A>&nbsp;And knowen wel ynough the olde daunce,<br> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;And han forsaken fully swich meschaunce<br> <A NAME="an_81"></A>&nbsp;For everemo; therfore, for Cristes sake,<br> <A NAME="an_82"></A>&nbsp;To teche hem vertu looke that ye ne slake.<br> <A NAME="an_83"></A>&nbsp;A theef of venysoun, that hath forlaft<br> <A NAME="an_84"></A>&nbsp;His likerousnesse and al his olde craft,<br> <A NAME="an_85"></A>&nbsp;Kan kepe a forest best of any man.<br> <A NAME="an_86"></A>&nbsp;Now kepeth wel, for if ye wole, ye kan.<br> <A NAME="an_87"></A>&nbsp;Looke wel that ye unto no vice assente,<br> <A NAME="an_88"></A>&nbsp;Lest ye be dampned for youre wikke entente;<br> <A NAME="an_89"></A>&nbsp;For whoso dooth, a traitour is, certeyn.<br> <span class="margnote"><FONT COLOR="GREEN" SIZE="-1"><A NAME="an_90">90</A></FONT></span>&nbsp;And taketh kep of that that I shal seyn:<br> <A NAME="an_91"></A>&nbsp;Of alle tresons sovereyn pestilence<br> <A NAME="an_92"></A>&nbsp;Is whan a wight bitrayseth innocence.<br> <A NAME="an_93"></A>&nbsp;Ye fadres and ye moodres eek also,<br> <A NAME="an_94"></A>&nbsp;Though ye han children, be it oon or mo,<br> <A NAME="an_95"></A>&nbsp;Youre is the charge of al hir surveiaunce,<br> <A NAME="an_96"></A>&nbsp;Whil that they been under youre governaunce.<br> <A NAME="an_97"></A>&nbsp;Beth war, if by ensample of youre lyvynge,<br> <A NAME="an_98"></A>&nbsp;Or by youre necligence in chastisynge,<br> <A NAME="an_99"></A>&nbsp;That they ne perisse; for I dar wel seye<br> <span class="margnote"><FONT COLOR="GREEN" SIZE="-1"><A NAME="an_100">100</A></FONT></span>&nbsp;If that they doon, ye shul it deere abeye.<br> <A NAME="an_101"></A>&nbsp;Under a shepherde softe and necligent<br> <A NAME="an_102"></A>&nbsp;The wolf hath many a sheep and lamb torent.<br> <A NAME="an_103"></A>&nbsp;Suffiseth oon ensample now as heere,<br> <A NAME="an_104"></A>&nbsp;For I moot turne agayn to my matere.<br> <A NAME="an_105"></A>&nbsp;This mayde, of which I wol this tale expresse,<br> <A NAME="an_106"></A>&nbsp;So kepte hirself hir neded no maistresse,<br> <A NAME="an_107"></A>&nbsp;For in hir lyvyng maydens myghten rede,<br> <A NAME="an_108"></A>&nbsp;As in a book, every good word or dede<br> <A NAME="an_109"></A>&nbsp;That longeth to a mayden vertuous,<br> <span class="margnote"><FONT COLOR="GREEN" SIZE="-1"><A NAME="an_110">110</A></FONT></span>&nbsp;She was so prudent and so bountevous.<br> <A NAME="an_111"></A>&nbsp;For which the fame out sprong on every syde,<br> <A NAME="an_112"></A>&nbsp;Bothe of hir beautee and hir bountee wyde,<br> <A NAME="an_113"></A>&nbsp;That thurgh that land they preised hire echone<br> <A NAME="an_114"></A>&nbsp;That loved vertu, save Envye allone,<br> <A NAME="an_115"></A>&nbsp;That sory is of oother mennes wele<br> <A NAME="an_116"></A>&nbsp;And glad is of his sorwe and his unheele.<br> <A NAME="an_117"></A>&nbsp;(The Doctour maketh this descripcioun.)<br> <A NAME="an_118"></A>&nbsp;This mayde upon a day wente in the toun<br> <A NAME="an_119"></A>&nbsp;Toward a temple, with hire mooder deere,<br> <span class="margnote"><FONT COLOR="GREEN" SIZE="-1"><A NAME="an_120">120</A></FONT></span>&nbsp;As is of yonge maydens the manere.<br> <A NAME="an_121"></A>&nbsp;Now was ther thanne a justice in that toun,<br> <A NAME="an_122"></A>&nbsp;That governour was of that regioun.<br> <A NAME="an_123"></A>&nbsp;And so bifel this juge his eyen caste<br> <A NAME="an_124"></A>&nbsp;Upon this mayde, avysynge hym ful faste,<br> <A NAME="an_125"></A>&nbsp;As she cam forby ther as this juge stood.<br> <A NAME="an_126"></A>&nbsp;Anon his herte chaunged and his mood,<br> <A NAME="an_127"></A>&nbsp;So was he caught with beautee of this mayde,<br> <A NAME="an_128"></A>&nbsp;And to hymself ful pryvely he sayde,<br> <A NAME="an_129"></A>&nbsp;"This mayde shal be myn, for any man!"<br> <span class="margnote"><FONT COLOR="GREEN" SIZE="-1"><A NAME="an_130">130</A></FONT></span>&nbsp;Anon the feend into his herte ran,<br> <A NAME="an_131"></A>&nbsp;And taughte hym sodeynly that he by slyghte<br> <A NAME="an_132"></A>&nbsp;The mayden to his purpos wynne myghte.<br> <A NAME="an_133"></A>&nbsp;For certes, by no force ne by no meede,<br> <A NAME="an_134"></A>&nbsp;Hym thoughte, he was nat able for to speede;<br> <A NAME="an_135"></A>&nbsp;For she was strong of freendes, and eek she<br> <A NAME="an_136"></A>&nbsp;Confermed was in swich soverayn bountee<br> <A NAME="an_137"></A>&nbsp;That wel he wiste he myghte hire nevere wynne<br> <A NAME="an_138"></A>&nbsp;As for to make hire with hir body synne.<br> <A NAME="an_139"></A>&nbsp;For which, by greet deliberacioun,<br> <span class="margnote"><FONT COLOR="GREEN" SIZE="-1"><A NAME="an_140">140</A></FONT></span>&nbsp;He sente after a cherl, was in the toun,<br> <A NAME="an_141"></A>&nbsp;Which that he knew for subtil and for boold.<br> <A NAME="an_142"></A>&nbsp;This juge unto this cherl his tale hath toold<br> <A NAME="an_143"></A>&nbsp;In secree wise, and made hym to ensure<br> <A NAME="an_144"></A>&nbsp;He sholde telle it to no creature,<br> <A NAME="an_145"></A>&nbsp;And if he dide, he sholde lese his heed.<br> <A NAME="an_146"></A>&nbsp;Whan that assented was this cursed reed,<br> <A NAME="an_147"></A>&nbsp;Glad was this juge, and maked him greet cheere,<br> <A NAME="an_148"></A>&nbsp;And yaf hym yiftes preciouse and deere.<br> <A NAME="an_149"></A>&nbsp;Whan shapen was al hire conspiracie<br> <span class="margnote"><FONT COLOR="GREEN" SIZE="-1"><A NAME="an_150">150</A></FONT></span>&nbsp;Fro point to point, how that his lecherie<br> <A NAME="an_151"></A>&nbsp;Parfourned sholde been ful subtilly,<br> <A NAME="an_152"></A>&nbsp;As ye shul heere it after openly,<br> <A NAME="an_153"></A>&nbsp;Hoom gooth the cherl, that highte Claudius.<br> <A NAME="an_154"></A>&nbsp;This false juge, that highte Apius,<br> <A NAME="an_155"></A>&nbsp;(So was his name, for this is no fable,<br> <A NAME="an_156"></A>&nbsp;But knowen for historial thyng notable;<br> <A NAME="an_157"></A>&nbsp;The sentence of it sooth is, out of doute),<br> <A NAME="an_158"></A>&nbsp;This false juge gooth now faste aboute<br> <A NAME="an_159"></A>&nbsp;To hasten his delit al that he may.<br> <span class="margnote"><FONT COLOR="GREEN" SIZE="-1"><A NAME="an_160">160</A></FONT></span>&nbsp;And so bifel soone after, on a day,<br> <A NAME="an_161"></A>&nbsp;This false juge, as telleth us the storie,<br> <A NAME="an_162"></A>&nbsp;As he was wont, sat in his consistorie,<br> <A NAME="an_163"></A>&nbsp;And yaf his doomes upon sondry cas.<br> <A NAME="an_164"></A>&nbsp;This false cherl cam forth a ful greet pas,<br> <A NAME="an_165"></A>&nbsp;And seyde, "Lord, if that it be youre wille,<br> <A NAME="an_166"></A>&nbsp;As dooth me right upon this pitous bille,<br> <A NAME="an_167"></A>&nbsp;In which I pleyne upon Virginius;<br> <A NAME="an_168"></A>&nbsp;And if that he wol seyn it is nat thus,<br> <A NAME="an_169"></A>&nbsp;I wol it preeve, and fynde good witnesse,<br> <span class="margnote"><FONT COLOR="GREEN" SIZE="-1"><A NAME="an_170">170</A></FONT></span>&nbsp;That sooth is that my bille wol expresse."<br> <A NAME="an_171"></A>&nbsp;The juge answerde, "Of this, in his absence,<br> <A NAME="an_172"></A>&nbsp;I may nat yeve diffynytyf sentence.<br> <A NAME="an_173"></A>&nbsp;Lat do hym calle, and I wol gladly heere;<br> <A NAME="an_174"></A>&nbsp;Thou shalt have al right, and no wrong heere."<br> <A NAME="an_175"></A>&nbsp;Virginius cam to wite the juges wille,<br> <A NAME="an_176"></A>&nbsp;And right anon was rad this cursed bille;<br> <A NAME="an_177"></A>&nbsp;The sentence of it was as ye shul heere:<br> <A NAME="an_178"></A>&nbsp;"To yow, my lord, sire Apius so deere,<br> <A NAME="an_179"></A>&nbsp;Sheweth youre povre servant Claudius<br> <span class="margnote"><FONT COLOR="GREEN" SIZE="-1"><A NAME="an_180">180</A></FONT></span>&nbsp;How that a knyght, called Virginius,<br> <A NAME="an_181"></A>&nbsp;Agayns the lawe, agayn al equitee,<br> <A NAME="an_182"></A>&nbsp;Holdeth, expres agayn the wyl of me,<br> <A NAME="an_183"></A>&nbsp;My servant, which that is my thral by right,<br> <A NAME="an_184"></A>&nbsp;Which fro myn hous was stole upon a nyght,<br> <A NAME="an_185"></A>&nbsp;Whil that she was ful yong; this wol I preeve<br> <A NAME="an_186"></A>&nbsp;By witnesse, lord, so that it nat yow greeve.<br> <A NAME="an_187"></A>&nbsp;She nys his doghter nat, what so he seye.<br> <A NAME="an_188"></A>&nbsp;Wherfore to yow, my lord the juge, I preye,<br> <A NAME="an_189"></A>&nbsp;Yeld me my thral, if that it be youre wille."<br> <span class="margnote"><FONT COLOR="GREEN" SIZE="-1"><A NAME="an_190">190</A></FONT></span>&nbsp;Lo, this was al the sentence of his bille.<br> <A NAME="an_191"></A>&nbsp;Virginius gan upon the cherl biholde,<br> <A NAME="an_192"></A>&nbsp;But hastily, er he his tale tolde,<br> <A NAME="an_193"></A>&nbsp;And wolde have preeved it as sholde a knyght,<br> <A NAME="an_194"></A>&nbsp;And eek by witnessyng of many a wight,<br> <A NAME="an_195"></A>&nbsp;That al was fals that seyde his adversarie,<br> <A NAME="an_196"></A>&nbsp;This cursed juge wolde no thyng tarie,<br> <A NAME="an_197"></A>&nbsp;Ne heere a word moore of Virginius,<br> <A NAME="an_198"></A>&nbsp;But yaf his juggement, and seyde thus:<br> <A NAME="an_199"></A>&nbsp;"I deeme anon this cherl his servant have;<br> <span class="margnote"><FONT COLOR="GREEN" SIZE="-1"><A NAME="an_200">200</A></FONT></span>&nbsp;Thou shalt no lenger in thyn hous hir save.<br> <A NAME="an_201"></A>&nbsp;Go bryng hire forth, and put hire in oure warde.<br> <A NAME="an_202"></A>&nbsp;The cherl shal have his thral, this I awarde."<br> <A NAME="an_203"></A>&nbsp;And whan this worthy knyght Virginius<br> <A NAME="an_204"></A>&nbsp;Thurgh sentence of this justice Apius<br> <A NAME="an_205"></A>&nbsp;Moste by force his deere doghter yiven<br> <A NAME="an_206"></A>&nbsp;Unto the juge, in lecherie to lyven,<br> <A NAME="an_207"></A>&nbsp;He gooth hym hoom, and sette him in his halle,<br> <A NAME="an_208"></A>&nbsp;And leet anon his deere doghter calle,<br> <A NAME="an_209"></A>&nbsp;And with a face deed as asshen colde<br> <span class="margnote"><FONT COLOR="GREEN" SIZE="-1"><A NAME="an_210">210</A></FONT></span>&nbsp;Upon hir humble face he gan biholde,<br> <A NAME="an_211"></A>&nbsp;With fadres pitee stikynge thurgh his herte,<br> <A NAME="an_212"></A>&nbsp;Al wolde he from his purpos nat converte.<br> <A NAME="an_213"></A>&nbsp;"Doghter," quod he, "Virginia, by thy name,<br> <A NAME="an_214"></A>&nbsp;Ther been two weyes, outher deeth or shame,<br> <A NAME="an_215"></A>&nbsp;That thou most suffre; allas, that I was bore!<br> <A NAME="an_216"></A>&nbsp;For nevere thou deservedest wherfore<br> <A NAME="an_217"></A>&nbsp;To dyen with a swerd or with a knyf.<br> <A NAME="an_218"></A>&nbsp;O deere doghter, endere of my lyf,<br> <A NAME="an_219"></A>&nbsp;Which I have fostred up with swich plesaunce<br> <span class="margnote"><FONT COLOR="GREEN" SIZE="-1"><A NAME="an_220">220</A></FONT></span>&nbsp;That thou were nevere out of my remembraunce!<br> <A NAME="an_221"></A>&nbsp;O doghter, which that art my laste wo,<br> <A NAME="an_222"></A>&nbsp;And in my lyf my laste joye also,<br> <A NAME="an_223"></A>&nbsp;O gemme of chastitee, in pacience<br> <A NAME="an_224"></A>&nbsp;Take thou thy deeth, for this is my sentence.<br> <A NAME="an_225"></A>&nbsp;For love, and nat for hate, thou most be deed;<br> <A NAME="an_226"></A>&nbsp;My pitous hand moot smyten of thyn heed.<br> <A NAME="an_227"></A>&nbsp;Allas, that evere Apius the say!<br> <A NAME="an_228"></A>&nbsp;Thus hath he falsly jugged the to-day" --<br> <A NAME="an_229"></A>&nbsp;And tolde hire al the cas, as ye bifore<br> <span class="margnote"><FONT COLOR="GREEN" SIZE="-1"><A NAME="an_230">230</A></FONT></span>&nbsp;Han herd; nat nedeth for to telle it moore.<br> <A NAME="an_231"></A>&nbsp;"O mercy, deere fader!" quod this mayde,<br> <A NAME="an_232"></A>&nbsp;And with that word she bothe hir armes layde<br> <A NAME="an_233"></A>&nbsp;Aboute his nekke, as she was wont to do.<br> <A NAME="an_234"></A>&nbsp;The teeris bruste out of hir eyen two,<br> <A NAME="an_235"></A>&nbsp;And seyde, "Goode fader, shal I dye?<br> <A NAME="an_236"></A>&nbsp;Is ther no grace, is ther no remedye?"<br> <A NAME="an_237"></A>&nbsp;"No, certes, deere doghter myn," quod he.<br> <A NAME="an_238"></A>&nbsp;"Thanne yif me leyser, fader myn," quod she,<br> <A NAME="an_239"></A>&nbsp;"My deeth for to compleyne a litel space;<br> <span class="margnote"><FONT COLOR="GREEN" SIZE="-1"><A NAME="an_240">240</A></FONT></span>&nbsp;For, pardee, Jepte yaf his doghter grace<br> <A NAME="an_241"></A>&nbsp;For to compleyne, er he hir slow, allas!<br> <A NAME="an_242"></A>&nbsp;And, God it woot, no thyng was hir trespas,<br> <A NAME="an_243"></A>&nbsp;But for she ran hir fader first to see,<br> <A NAME="an_244"></A>&nbsp;To welcome hym with greet solempnitee."<br> <A NAME="an_245"></A>&nbsp;And with that word she fil aswowne anon,<br> <A NAME="an_246"></A>&nbsp;And after, whan hir swownyng is agon,<br> <A NAME="an_247"></A>&nbsp;She riseth up, and to hir fader sayde,<br> <A NAME="an_248"></A>&nbsp;"Blissed be God that I shal dye a mayde!<br> <A NAME="an_249"></A>&nbsp;Yif me my deeth, er that I have a shame;<br> <span class="margnote"><FONT COLOR="GREEN" SIZE="-1"><A NAME="an_250">250</A></FONT></span>&nbsp;Dooth with youre child youre wyl, a Goddes name!"<br> <A NAME="an_251"></A>&nbsp;And with that word she preyed hym ful ofte<br> <A NAME="an_252"></A>&nbsp;That with his swerd he wolde smyte softe;<br> <A NAME="an_253"></A>&nbsp;And with that word aswowne doun she fil.<br> <A NAME="an_254"></A>&nbsp;Hir fader, with ful sorweful herte and wil,<br> <A NAME="an_255"></A>&nbsp;Hir heed of smoot, and by the top it hente,<br> <A NAME="an_256"></A>&nbsp;And to the juge he gan it to presente,<br> <A NAME="an_257"></A>&nbsp;As he sat yet in doom in consistorie.<br> <A NAME="an_258"></A>&nbsp;And whan the juge it saugh, as seith the storie,<br> <A NAME="an_259"></A>&nbsp;He bad to take hym and anhange hym faste;<br> <span class="margnote"><FONT COLOR="GREEN" SIZE="-1"><A NAME="an_260">260</A></FONT></span>&nbsp;But right anon a thousand peple in thraste,<br> <A NAME="an_261"></A>&nbsp;To save the knyght, for routhe and for pitee,<br> <A NAME="an_262"></A>&nbsp;For knowen was the false iniquitee.<br> <A NAME="an_263"></A>&nbsp;The peple anon had suspect in this thyng,<br> <A NAME="an_264"></A>&nbsp;By manere of the cherles chalangyng,<br> <A NAME="an_265"></A>&nbsp;That it was by the assent of Apius;<br> <A NAME="an_266"></A>&nbsp;They wisten wel that he was lecherus.<br> <A NAME="an_267"></A>&nbsp;For which unto this Apius they gon<br> <A NAME="an_268"></A>&nbsp;And caste hym in a prisoun right anon,<br> <A NAME="an_269"></A>&nbsp;Ther as he slow hymself; and Claudius,<br> <span class="margnote"><FONT COLOR="GREEN" SIZE="-1"><A NAME="an_270">270</A></FONT></span>&nbsp;That servant was unto this Apius,<br> <A NAME="an_271"></A>&nbsp;Was demed for to hange upon a tree,<br> <A NAME="an_272"></A>&nbsp;But that Virginius, of his pitee,<br> <A NAME="an_273"></A>&nbsp;So preyde for hym that he was exiled;<br> <A NAME="an_274"></A>&nbsp;And elles, certes, he had been bigyled.<br> <A NAME="an_275"></A>&nbsp;The remenant were anhanged, moore and lesse,<br> <A NAME="an_276"></A>&nbsp;That were consentant of this cursednesse.<br> <A NAME="an_277"></A>&nbsp;Heere may men seen how synne hath his merite.<br> <A NAME="an_278"></A>&nbsp;Beth war, for no man woot whom God wol smyte<br> <A NAME="an_279"></A>&nbsp;In no degree, ne in which manere wyse;<br> <span class="margnote"><FONT COLOR="GREEN" SIZE="-1"><A NAME="an_280">280</A></FONT></span>&nbsp;The worm of conscience may agryse<br> <A NAME="an_281"></A>&nbsp;Of wikked lyf, though it so pryvee be<br> <A NAME="an_282"></A>&nbsp;That no man woot therof but God and he.<br> <A NAME="an_283"></A>&nbsp;For be he lewed man, or ellis lered,<br> <A NAME="an_284"></A>&nbsp;He noot how soone that he shal been afered.<br> <A NAME="an_285"></A>&nbsp;Therfore I rede yow this conseil take:<br> <A NAME="an_286"></A>&nbsp;Forsaketh synne, er synne yow forsake.<br>  
<p><HR>
<CENTER>
<A HREF="mect27">Next: The Pardoner's Introduction and Prologue</A></CENTER>
</BODY>
</HTML>
