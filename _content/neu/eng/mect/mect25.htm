<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Franklin's Tale</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect24.htm">Previous</A>&nbsp;
<A HREF="mect26.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Franklin's Tale</h3> <A NAME="an_729"></A>&nbsp;In Armorik, that called is Britayne,<br> <span class="margnote"><FONT COLOR="GREEN" SIZE="-1"><A NAME="an_730">730</A></FONT></span>&nbsp;Ther was a knyght that loved and dide his payne<br> <A NAME="an_731"></A>&nbsp;To serve a lady in his beste wise;<br> <A NAME="an_732"></A>&nbsp;And many a labour, many a greet emprise,<br> <A NAME="an_733"></A>&nbsp;He for his lady wroghte er she were wonne.<br> <A NAME="an_734"></A>&nbsp;For she was oon the faireste under sonne,<br> <A NAME="an_735"></A>&nbsp;And eek therto comen of so heigh kynrede<br> <A NAME="an_736"></A>&nbsp;That wel unnethes dorste this knyght, for drede,<br> <A NAME="an_737"></A>&nbsp;Telle hire his wo, his peyne, and his distresse.<br> <A NAME="an_738"></A>&nbsp;But atte laste she, for his worthynesse,<br> <A NAME="an_739"></A>&nbsp;And namely for his meke obeysaunce,<br> <span class="margnote"><FONT COLOR="GREEN" SIZE="-1"><A NAME="an_740">740</A></FONT></span>&nbsp;Hath swich a pitee caught of his penaunce<br> <A NAME="an_741"></A>&nbsp;That pryvely she fil of his accord<br> <A NAME="an_742"></A>&nbsp;To take hym for hir housbonde and hir lord,<br> <A NAME="an_743"></A>&nbsp;Of swich lordshipe as men han over hir wyves.<br> <A NAME="an_744"></A>&nbsp;And for to lede the moore in blisse hir lyves,<br> <A NAME="an_745"></A>&nbsp;Of his free wyl he swoor hire as a knyght<br> <A NAME="an_746"></A>&nbsp;That nevere in al his lyf he, day ne nyght,<br> <A NAME="an_747"></A>&nbsp;Ne sholde upon hym take no maistrie<br> <A NAME="an_748"></A>&nbsp;Agayn hir wyl, ne kithe hire jalousie,<br> <A NAME="an_749"></A>&nbsp;But hire obeye, and folwe hir wyl in al,<br> <span class="margnote"><FONT COLOR="GREEN" SIZE="-1"><A NAME="an_750">750</A></FONT></span>&nbsp;As any lovere to his lady shal,<br> <A NAME="an_751"></A>&nbsp;Save that the name of soveraynetee,<br> <A NAME="an_752"></A>&nbsp;That wolde he have for shame of his degree.<br> <A NAME="an_753"></A>&nbsp;She thanked hym, and with ful greet humblesse<br> <A NAME="an_754"></A>&nbsp;She seyde, "Sire, sith of youre gentillesse<br> <A NAME="an_755"></A>&nbsp;Ye profre me to have so large a reyne,<br> <A NAME="an_756"></A>&nbsp;Ne wolde nevere God bitwixe us tweyne,<br> <A NAME="an_757"></A>&nbsp;As in my gilt, were outher werre or stryf.<br> <A NAME="an_758"></A>&nbsp;Sire, I wol be youre humble trewe wyf --<br> <A NAME="an_759"></A>&nbsp;Have heer my trouthe -- til that myn herte breste."<br> <span class="margnote"><FONT COLOR="GREEN" SIZE="-1"><A NAME="an_760">760</A></FONT></span>&nbsp;Thus been they bothe in quiete and in reste.<br> <A NAME="an_761"></A>&nbsp;For o thyng, sires, saufly dar I seye,<br> <A NAME="an_762"></A>&nbsp;That freendes everych oother moot obeye,<br> <A NAME="an_763"></A>&nbsp;If they wol longe holden compaignye.<br> <A NAME="an_764"></A>&nbsp;Love wol nat been constreyned by maistrye.<br> <A NAME="an_765"></A>&nbsp;Whan maistrie comth, the God of Love anon<br> <A NAME="an_766"></A>&nbsp;Beteth his wynges, and farewel, he is gon!<br> <A NAME="an_767"></A>&nbsp;Love is a thyng as any spirit free.<br> <A NAME="an_768"></A>&nbsp;Wommen, of kynde, desiren libertee,<br> <A NAME="an_769"></A>&nbsp;And nat to been constreyned as a thral;<br> <span class="margnote"><FONT COLOR="GREEN" SIZE="-1"><A NAME="an_770">770</A></FONT></span>&nbsp;And so doon men, if I sooth seyen shal.<br> <A NAME="an_771"></A>&nbsp;Looke who that is moost pacient in love,<br> <A NAME="an_772"></A>&nbsp;He is at his avantage al above.<br> <A NAME="an_773"></A>&nbsp;Pacience is an heigh vertu, certeyn,<br> <A NAME="an_774"></A>&nbsp;For it venquysseth, as thise clerkes seyn,<br> <A NAME="an_775"></A>&nbsp;Thynges that rigour sholde nevere atteyne.<br> <A NAME="an_776"></A>&nbsp;For every word men may nat chide or pleyne.<br> <A NAME="an_777"></A>&nbsp;Lerneth to suffre, or elles, so moot I goon,<br> <A NAME="an_778"></A>&nbsp;Ye shul it lerne, wher so ye wole or noon;<br> <A NAME="an_779"></A>&nbsp;For in this world, certein, ther no wight is<br> <span class="margnote"><FONT COLOR="GREEN" SIZE="-1"><A NAME="an_780">780</A></FONT></span>&nbsp;That he ne dooth or seith somtyme amys.<br> <A NAME="an_781"></A>&nbsp;Ire, siknesse, or constellacioun,<br> <A NAME="an_782"></A>&nbsp;Wyn, wo, or chaungynge of complexioun<br> <A NAME="an_783"></A>&nbsp;Causeth ful ofte to doon amys or speken.<br> <A NAME="an_784"></A>&nbsp;On every wrong a man may nat be wreken.<br> <A NAME="an_785"></A>&nbsp;After the tyme moste be temperaunce<br> <A NAME="an_786"></A>&nbsp;To every wight that kan on governaunce.<br> <A NAME="an_787"></A>&nbsp;And therfore hath this wise, worthy knyght,<br> <A NAME="an_788"></A>&nbsp;To lyve in ese, suffrance hire bihight,<br> <A NAME="an_789"></A>&nbsp;And she to hym ful wisly gan to swere<br> <span class="margnote"><FONT COLOR="GREEN" SIZE="-1"><A NAME="an_790">790</A></FONT></span>&nbsp;That nevere sholde ther be defaute in here.<br> <A NAME="an_791"></A>&nbsp;Heere may men seen an humble, wys accord;<br> <A NAME="an_792"></A>&nbsp;Thus hath she take hir servant and hir lord --<br> <A NAME="an_793"></A>&nbsp;Servant in love, and lord in mariage.<br> <A NAME="an_794"></A>&nbsp;Thanne was he bothe in lordshipe and servage.<br> <A NAME="an_795"></A>&nbsp;Servage? Nay, but in lordshipe above,<br> <A NAME="an_796"></A>&nbsp;Sith he hath bothe his lady and his love;<br> <A NAME="an_797"></A>&nbsp;His lady, certes, and his wyf also,<br> <A NAME="an_798"></A>&nbsp;The which that lawe of love acordeth to.<br> <A NAME="an_799"></A>&nbsp;And whan he was in this prosperitee,<br> <span class="margnote"><FONT COLOR="GREEN" SIZE="-1"><A NAME="an_800">800</A></FONT></span>&nbsp;Hoom with his wyf he gooth to his contree,<br> <A NAME="an_801"></A>&nbsp;Nat fer fro Pedmark, ther his dwellyng was,<br> <A NAME="an_802"></A>&nbsp;Where as he lyveth in blisse and in solas.<br> <A NAME="an_803"></A>&nbsp;Who koude telle, but he hadde wedded be,<br> <A NAME="an_804"></A>&nbsp;The joye, the ese, and the prosperitee<br> <A NAME="an_805"></A>&nbsp;That is bitwixe an housbonde and his wyf?<br> <A NAME="an_806"></A>&nbsp;A yeer and moore lasted this blisful lyf,<br> <A NAME="an_807"></A>&nbsp;Til that the knyght of which I speke of thus,<br> <A NAME="an_808"></A>&nbsp;That of Kayrrud was cleped Arveragus,<br> <A NAME="an_809"></A>&nbsp;Shoop hym to goon and dwelle a yeer or tweyne<br> <span class="margnote"><FONT COLOR="GREEN" SIZE="-1"><A NAME="an_810">810</A></FONT></span>&nbsp;In Engelond, that cleped was eek Briteyne,<br> <A NAME="an_811"></A>&nbsp;To seke in armes worshipe and honour --<br> <A NAME="an_812"></A>&nbsp;For al his lust he sette in swich labour --<br> <A NAME="an_813"></A>&nbsp;And dwelled there two yeer; the book seith thus.<br> <A NAME="an_814"></A>&nbsp;Now wol I stynten of this Arveragus,<br> <A NAME="an_815"></A>&nbsp;And speken I wole of Dorigen his wyf,<br> <A NAME="an_816"></A>&nbsp;That loveth hire housbonde as hire hertes lyf.<br> <A NAME="an_817"></A>&nbsp;For his absence wepeth she and siketh,<br> <A NAME="an_818"></A>&nbsp;As doon thise noble wyves whan hem liketh.<br> <A NAME="an_819"></A>&nbsp;She moorneth, waketh, wayleth, fasteth, pleyneth;<br> <span class="margnote"><FONT COLOR="GREEN" SIZE="-1"><A NAME="an_820">820</A></FONT></span>&nbsp;Desir of his presence hire so destreyneth<br> <A NAME="an_821"></A>&nbsp;That al this wyde world she sette at noght.<br> <A NAME="an_822"></A>&nbsp;Hire freendes, whiche that knewe hir hevy thoght,<br> <A NAME="an_823"></A>&nbsp;Conforten hire in al that ever they may.<br> <A NAME="an_824"></A>&nbsp;They prechen hire, they telle hire nyght and day<br> <A NAME="an_825"></A>&nbsp;That causelees she sleeth hirself, allas!<br> <A NAME="an_826"></A>&nbsp;And every confort possible in this cas<br> <A NAME="an_827"></A>&nbsp;They doon to hire with al hire bisynesse,<br> <A NAME="an_828"></A>&nbsp;Al for to make hire leve hire hevynesse.<br> <A NAME="an_829"></A>&nbsp;By proces, as ye knowen everichoon,<br> <span class="margnote"><FONT COLOR="GREEN" SIZE="-1"><A NAME="an_830">830</A></FONT></span>&nbsp;Men may so longe graven in a stoon<br> <A NAME="an_831"></A>&nbsp;Til som figure therinne emprented be.<br> <A NAME="an_832"></A>&nbsp;So longe han they conforted hire til she<br> <A NAME="an_833"></A>&nbsp;Receyved hath, by hope and by resoun,<br> <A NAME="an_834"></A>&nbsp;The emprentyng of hire consolacioun,<br> <A NAME="an_835"></A>&nbsp;Thurgh which hir grete sorwe gan aswage;<br> <A NAME="an_836"></A>&nbsp;She may nat alwey duren in swich rage.<br> <A NAME="an_837"></A>&nbsp;And eek Arveragus, in al this care,<br> <A NAME="an_838"></A>&nbsp;Hath sent hire lettres hoom of his welfare,<br> <A NAME="an_839"></A>&nbsp;And that he wol come hastily agayn;<br> <span class="margnote"><FONT COLOR="GREEN" SIZE="-1"><A NAME="an_840">840</A></FONT></span>&nbsp;Or elles hadde this sorwe hir herte slayn.<br> <A NAME="an_841"></A>&nbsp;Hire freendes sawe hir sorwe gan to slake<br> <A NAME="an_842"></A>&nbsp;And preyde hire on knees, for Goddes sake,<br> <A NAME="an_843"></A>&nbsp;To come and romen hire in compaignye,<br> <A NAME="an_844"></A>&nbsp;Awey to dryve hire derke fantasye.<br> <A NAME="an_845"></A>&nbsp;And finally she graunted that requeste,<br> <A NAME="an_846"></A>&nbsp;For wel she saugh that it was for the beste.<br> <A NAME="an_847"></A>&nbsp;Now stood hire castel faste by the see,<br> <A NAME="an_848"></A>&nbsp;And often with hire freendes walketh shee<br> <A NAME="an_849"></A>&nbsp;Hire to disporte upon the bank an heigh,<br> <span class="margnote"><FONT COLOR="GREEN" SIZE="-1"><A NAME="an_850">850</A></FONT></span>&nbsp;Where as she many a ship and barge seigh<br> <A NAME="an_851"></A>&nbsp;Seillynge hir cours, where as hem liste go.<br> <A NAME="an_852"></A>&nbsp;But thanne was that a parcel of hire wo,<br> <A NAME="an_853"></A>&nbsp;For to hirself ful ofte, "Allas!" seith she,<br> <A NAME="an_854"></A>&nbsp;"Is ther no ship, of so manye as I se,<br> <A NAME="an_855"></A>&nbsp;Wol bryngen hom my lord? Thanne were myn herte<br> <A NAME="an_856"></A>&nbsp;Al warisshed of his bittre peynes smerte."<br> <A NAME="an_857"></A>&nbsp;Another tyme ther wolde she sitte and thynke,<br> <A NAME="an_858"></A>&nbsp;And caste hir eyen dounward fro the brynke.<br> <A NAME="an_859"></A>&nbsp;But whan she saugh the grisly rokkes blake,<br> <span class="margnote"><FONT COLOR="GREEN" SIZE="-1"><A NAME="an_860">860</A></FONT></span>&nbsp;For verray feere so wolde hir herte quake<br> <A NAME="an_861"></A>&nbsp;That on hire feet she myghte hire noght sustene.<br> <A NAME="an_862"></A>&nbsp;Thanne wolde she sitte adoun upon the grene,<br> <A NAME="an_863"></A>&nbsp;And pitously into the see biholde,<br> <A NAME="an_864"></A>&nbsp;And seyn right thus, with sorweful sikes colde:<br> <A NAME="an_865"></A>&nbsp;"Eterne God, that thurgh thy purveiaunce<br> <A NAME="an_866"></A>&nbsp;Ledest the world by certein governaunce,<br> <A NAME="an_867"></A>&nbsp;In ydel, as men seyn, ye no thyng make.<br> <A NAME="an_868"></A>&nbsp;But, Lord, thise grisly feendly rokkes blake,<br> <A NAME="an_869"></A>&nbsp;That semen rather a foul confusion<br> <span class="margnote"><FONT COLOR="GREEN" SIZE="-1"><A NAME="an_870">870</A></FONT></span>&nbsp;Of werk than any fair creacion<br> <A NAME="an_871"></A>&nbsp;Of swich a parfit wys God and a stable,<br> <A NAME="an_872"></A>&nbsp;Why han ye wroght this werk unresonable?<br> <A NAME="an_873"></A>&nbsp;For by this werk, south, north, ne west, ne eest,<br> <A NAME="an_874"></A>&nbsp;Ther nys yfostred man, ne bryd, ne beest;<br> <A NAME="an_875"></A>&nbsp;It dooth no good, to my wit, but anoyeth.<br> <A NAME="an_876"></A>&nbsp;Se ye nat, Lord, how mankynde it destroyeth?<br> <A NAME="an_877"></A>&nbsp;An hundred thousand bodyes of mankynde<br> <A NAME="an_878"></A>&nbsp;Han rokkes slayn, al be they nat in mynde,<br> <A NAME="an_879"></A>&nbsp;Which mankynde is so fair part of thy werk<br> <span class="margnote"><FONT COLOR="GREEN" SIZE="-1"><A NAME="an_880">880</A></FONT></span>&nbsp;That thou it madest lyk to thyn owene merk.<br> <A NAME="an_881"></A>&nbsp;Thanne semed it ye hadde a greet chiertee<br> <A NAME="an_882"></A>&nbsp;Toward mankynde; but how thanne may it bee<br> <A NAME="an_883"></A>&nbsp;That ye swiche meenes make it to destroyen,<br> <A NAME="an_884"></A>&nbsp;Whiche meenes do no good, but evere anoyen?<br> <A NAME="an_885"></A>&nbsp;I woot wel clerkes wol seyn as hem leste,<br> <A NAME="an_886"></A>&nbsp;By argumentz, that al is for the beste,<br> <A NAME="an_887"></A>&nbsp;Though I ne kan the causes nat yknowe.<br> <A NAME="an_888"></A>&nbsp;But thilke God that made wynd to blowe<br> <A NAME="an_889"></A>&nbsp;As kepe my lord! This my conclusion.<br> <span class="margnote"><FONT COLOR="GREEN" SIZE="-1"><A NAME="an_890">890</A></FONT></span>&nbsp;To clerkes lete I al disputison.<br> <A NAME="an_891"></A>&nbsp;But wolde God that alle thise rokkes blake<br> <A NAME="an_892"></A>&nbsp;Were sonken into helle for his sake!<br> <A NAME="an_893"></A>&nbsp;Thise rokkes sleen myn herte for the feere."<br> <A NAME="an_894"></A>&nbsp;Thus wolde she seyn, with many a pitous teere.<br> <A NAME="an_895"></A>&nbsp;Hire freendes sawe that it was no disport<br> <A NAME="an_896"></A>&nbsp;To romen by the see, but disconfort,<br> <A NAME="an_897"></A>&nbsp;And shopen for to pleyen somwher elles.<br> <A NAME="an_898"></A>&nbsp;They leden hire by ryveres and by welles,<br> <A NAME="an_899"></A>&nbsp;And eek in othere places delitables;<br> <span class="margnote"><FONT COLOR="GREEN" SIZE="-1"><A NAME="an_900">900</A></FONT></span>&nbsp;They dauncen and they pleyen at ches and tables.<br> <A NAME="an_901"></A>&nbsp;So on a day, right in the morwe-tyde,<br> <A NAME="an_902"></A>&nbsp;Unto a gardyn that was ther bisyde,<br> <A NAME="an_903"></A>&nbsp;In which that they hadde maad hir ordinaunce<br> <A NAME="an_904"></A>&nbsp;Of vitaille and of oother purveiaunce,<br> <A NAME="an_905"></A>&nbsp;They goon and pleye hem al the longe day.<br> <A NAME="an_906"></A>&nbsp;And this was on the sixte morwe of May,<br> <A NAME="an_907"></A>&nbsp;Which May hadde peynted with his softe shoures<br> <A NAME="an_908"></A>&nbsp;This gardyn ful of leves and of floures;<br> <A NAME="an_909"></A>&nbsp;And craft of mannes hand so curiously<br> <span class="margnote"><FONT COLOR="GREEN" SIZE="-1"><A NAME="an_910">910</A></FONT></span>&nbsp;Arrayed hadde this gardyn, trewely,<br> <A NAME="an_911"></A>&nbsp;That nevere was ther gardyn of swich prys<br> <A NAME="an_912"></A>&nbsp;But if it were the verray paradys.<br> <A NAME="an_913"></A>&nbsp;The odour of floures and the fresshe sighte<br> <A NAME="an_914"></A>&nbsp;Wolde han maked any herte lighte<br> <A NAME="an_915"></A>&nbsp;That evere was born, but if to greet siknesse<br> <A NAME="an_916"></A>&nbsp;Or to greet sorwe helde it in distresse,<br> <A NAME="an_917"></A>&nbsp;So ful it was of beautee with plesaunce.<br> <A NAME="an_918"></A>&nbsp;At after-dyner gonne they to daunce,<br> <A NAME="an_919"></A>&nbsp;And synge also, save Dorigen allone,<br> <span class="margnote"><FONT COLOR="GREEN" SIZE="-1"><A NAME="an_920">920</A></FONT></span>&nbsp;Which made alwey hir compleint and hir moone,<br> <A NAME="an_921"></A>&nbsp;For she ne saugh hym on the daunce go<br> <A NAME="an_922"></A>&nbsp;That was hir housbonde and hir love also.<br> <A NAME="an_923"></A>&nbsp;But nathelees she moste a tyme abyde<br> <A NAME="an_924"></A>&nbsp;And with good hope lete hir sorwe slyde.<br> <A NAME="an_925"></A>&nbsp;Upon this daunce, amonges othere men,<br> <A NAME="an_926"></A>&nbsp;Daunced a squier biforn Dorigen,<br> <A NAME="an_927"></A>&nbsp;That fressher was and jolyer of array,<br> <A NAME="an_928"></A>&nbsp;As to my doom, than is the month of May.<br> <A NAME="an_929"></A>&nbsp;He syngeth, daunceth, passynge any man<br> <span class="margnote"><FONT COLOR="GREEN" SIZE="-1"><A NAME="an_930">930</A></FONT></span>&nbsp;That is, or was, sith that the world bigan.<br> <A NAME="an_931"></A>&nbsp;Therwith he was, if men sholde hym discryve,<br> <A NAME="an_932"></A>&nbsp;Oon of the beste farynge man on lyve;<br> <A NAME="an_933"></A>&nbsp;Yong, strong, right vertuous, and riche, and wys,<br> <A NAME="an_934"></A>&nbsp;And wel biloved, and holden in greet prys.<br> <A NAME="an_935"></A>&nbsp;And shortly, if the sothe I tellen shal,<br> <A NAME="an_936"></A>&nbsp;Unwityng of this Dorigen at al,<br> <A NAME="an_937"></A>&nbsp;This lusty squier, servant to Venus,<br> <A NAME="an_938"></A>&nbsp;Which that ycleped was Aurelius,<br> <A NAME="an_939"></A>&nbsp;Hadde loved hire best of any creature<br> <span class="margnote"><FONT COLOR="GREEN" SIZE="-1"><A NAME="an_940">940</A></FONT></span>&nbsp;Two yeer and moore, as was his aventure,<br> <A NAME="an_941"></A>&nbsp;But nevere dorste he tellen hire his grevaunce.<br> <A NAME="an_942"></A>&nbsp;Withouten coppe he drank al his penaunce.<br> <A NAME="an_943"></A>&nbsp;He was despeyred; no thyng dorste he seye,<br> <A NAME="an_944"></A>&nbsp;Save in his songes somwhat wolde he wreye<br> <A NAME="an_945"></A>&nbsp;His wo, as in a general compleynyng;<br> <A NAME="an_946"></A>&nbsp;He seyde he lovede and was biloved no thyng.<br> <A NAME="an_947"></A>&nbsp;Of swich matere made he manye layes,<br> <A NAME="an_948"></A>&nbsp;Songes, compleintes, roundels, virelayes,<br> <A NAME="an_949"></A>&nbsp;How that he dorste nat his sorwe telle,<br> <span class="margnote"><FONT COLOR="GREEN" SIZE="-1"><A NAME="an_950">950</A></FONT></span>&nbsp;But langwissheth as a furye dooth in helle;<br> <A NAME="an_951"></A>&nbsp;And dye he moste, he seyde, as dide Ekko<br> <A NAME="an_952"></A>&nbsp;For Narcisus, that dorste nat telle hir wo.<br> <A NAME="an_953"></A>&nbsp;In oother manere than ye heere me seye,<br> <A NAME="an_954"></A>&nbsp;Ne dorste he nat to hire his wo biwreye,<br> <A NAME="an_955"></A>&nbsp;Save that, paraventure, somtyme at daunces,<br> <A NAME="an_956"></A>&nbsp;Ther yonge folk kepen hir observaunces,<br> <A NAME="an_957"></A>&nbsp;It may wel be he looked on hir face<br> <A NAME="an_958"></A>&nbsp;In swich a wise as man that asketh grace;<br> <A NAME="an_959"></A>&nbsp;But nothyng wiste she of his entente.<br> <span class="margnote"><FONT COLOR="GREEN" SIZE="-1"><A NAME="an_960">960</A></FONT></span>&nbsp;Nathelees it happed, er they thennes wente,<br> <A NAME="an_961"></A>&nbsp;By cause that he was hire neighebour,<br> <A NAME="an_962"></A>&nbsp;And was a man of worshipe and honour,<br> <A NAME="an_963"></A>&nbsp;And hadde yknowen hym of tyme yoore,<br> <A NAME="an_964"></A>&nbsp;They fille in speche; and forth, moore and moore,<br> <A NAME="an_965"></A>&nbsp;Unto his purpos drough Aurelius,<br> <A NAME="an_966"></A>&nbsp;And whan he saugh his tyme, he seyde thus:<br> <A NAME="an_967"></A>&nbsp;"Madame," quod he, "by God that this world made,<br> <A NAME="an_968"></A>&nbsp;So that I wiste it myghte youre herte glade,<br> <A NAME="an_969"></A>&nbsp;I wolde that day that youre Arveragus<br> <span class="margnote"><FONT COLOR="GREEN" SIZE="-1"><A NAME="an_970">970</A></FONT></span>&nbsp;Wente over the see, that I, Aurelius,<br> <A NAME="an_971"></A>&nbsp;Hadde went ther nevere I sholde have come agayn.<br> <A NAME="an_972"></A>&nbsp;For wel I woot my servyce is in vayn;<br> <A NAME="an_973"></A>&nbsp;My gerdon is but brestyng of myn herte.<br> <A NAME="an_974"></A>&nbsp;Madame, reweth upon my peynes smerte;<br> <A NAME="an_975"></A>&nbsp;For with a word ye may me sleen or save.<br> <A NAME="an_976"></A>&nbsp;Heere at youre feet God wolde that I were grave!<br> <A NAME="an_977"></A>&nbsp;I ne have as now no leyser moore to seye;<br> <A NAME="an_978"></A>&nbsp;Have mercy, sweete, or ye wol do me deye!"<br> <A NAME="an_979"></A>&nbsp;She gan to looke upon Aurelius;<br> <span class="margnote"><FONT COLOR="GREEN" SIZE="-1"><A NAME="an_980">980</A></FONT></span>&nbsp;"Is this youre wyl," quod she, "and sey ye thus?<br> <A NAME="an_981"></A>&nbsp;Nevere erst," quod she, "ne wiste I what ye mente.<br> <A NAME="an_982"></A>&nbsp;But now, Aurelie, I knowe youre entente,<br> <A NAME="an_983"></A>&nbsp;By thilke God that yaf me soule and lyf,<br> <A NAME="an_984"></A>&nbsp;Ne shal I nevere been untrewe wyf<br> <A NAME="an_985"></A>&nbsp;In word ne werk, as fer as I have wit;<br> <A NAME="an_986"></A>&nbsp;I wol been his to whom that I am knyt.<br> <A NAME="an_987"></A>&nbsp;Taak this for fynal answere as of me."<br> <A NAME="an_988"></A>&nbsp;But after that in pley thus seyde she:<br> <A NAME="an_989"></A>&nbsp;"Aurelie," quod she, "by heighe God above,<br> <span class="margnote"><FONT COLOR="GREEN" SIZE="-1"><A NAME="an_990">990</A></FONT></span>&nbsp;Yet wolde I graunte yow to been youre love,<br> <A NAME="an_991"></A>&nbsp;Syn I yow se so pitously complayne.<br> <A NAME="an_992"></A>&nbsp;Looke what day that endelong Britayne<br> <A NAME="an_993"></A>&nbsp;Ye remoeve alle the rokkes, stoon by stoon,<br> <A NAME="an_994"></A>&nbsp;That they ne lette ship ne boot to goon --<br> <A NAME="an_995"></A>&nbsp;I seye, whan ye han maad the coost so clene<br> <A NAME="an_996"></A>&nbsp;Of rokkes that ther nys no stoon ysene,<br> <A NAME="an_997"></A>&nbsp;Thanne wol I love yow best of any man;<br> <A NAME="an_998"></A>&nbsp;Have heer my trouthe, in al that evere I kan."<br> <A NAME="an_999"></A>&nbsp;"Is ther noon oother grace in yow?" quod he.<br> <span class="margnote"><FONT COLOR="GREEN" SIZE="-1"><A NAME="an_1000">1000</A></FONT></span>&nbsp;"No, by that Lord," quod she, "that maked me!<br> <A NAME="an_1001"></A>&nbsp;For wel I woot that it shal never bityde.<br> <A NAME="an_1002"></A>&nbsp;Lat swiche folies out of youre herte slyde.<br> <A NAME="an_1003"></A>&nbsp;What deyntee sholde a man han in his lyf<br> <A NAME="an_1004"></A>&nbsp;For to go love another mannes wyf,<br> <A NAME="an_1005"></A>&nbsp;That hath hir body whan so that hym liketh?"<br> <A NAME="an_1006"></A>&nbsp;Aurelius ful ofte soore siketh;<br> <A NAME="an_1007"></A>&nbsp;Wo was Aurelie whan that he this herde,<br> <A NAME="an_1008"></A>&nbsp;And with a sorweful herte he thus answerde:<br> <A NAME="an_1009"></A>&nbsp;"Madame," quod he, "this were an inpossible!<br> <span class="margnote"><FONT COLOR="GREEN" SIZE="-1"><A NAME="an_1010">1010</A></FONT></span>&nbsp;Thanne moot I dye of sodeyn deth horrible."<br> <A NAME="an_1011"></A>&nbsp;And with that word he turned hym anon.<br> <A NAME="an_1012"></A>&nbsp;Tho coome hir othere freendes many oon,<br> <A NAME="an_1013"></A>&nbsp;And in the aleyes romeden up and doun,<br> <A NAME="an_1014"></A>&nbsp;And nothyng wiste of this conclusioun,<br> <A NAME="an_1015"></A>&nbsp;But sodeynly bigonne revel newe<br> <A NAME="an_1016"></A>&nbsp;Til that the brighte sonne loste his hewe;<br> <A NAME="an_1017"></A>&nbsp;For th' orisonte hath reft the sonne his lyght --<br> <A NAME="an_1018"></A>&nbsp;This is as muche to seye as it was nyght --<br> <A NAME="an_1019"></A>&nbsp;And hoom they goon in joye and in solas,<br> <span class="margnote"><FONT COLOR="GREEN" SIZE="-1"><A NAME="an_1020">1020</A></FONT></span>&nbsp;Save oonly wrecche Aurelius, allas!<br> <A NAME="an_1021"></A>&nbsp;He to his hous is goon with sorweful herte.<br> <A NAME="an_1022"></A>&nbsp;He seeth he may nat fro his deeth asterte;<br> <A NAME="an_1023"></A>&nbsp;Hym semed that he felte his herte colde.<br> <A NAME="an_1024"></A>&nbsp;Up to the hevene his handes he gan holde,<br> <A NAME="an_1025"></A>&nbsp;And on his knowes bare he sette hym doun,<br> <A NAME="an_1026"></A>&nbsp;And in his ravyng seyde his orisoun.<br> <A NAME="an_1027"></A>&nbsp;For verray wo out of his wit he breyde.<br> <A NAME="an_1028"></A>&nbsp;He nyste what he spak, but thus he seyde;<br> <A NAME="an_1029"></A>&nbsp;With pitous herte his pleynt hath he bigonne<br> <span class="margnote"><FONT COLOR="GREEN" SIZE="-1"><A NAME="an_1030">1030</A></FONT></span>&nbsp;Unto the goddes, and first unto the sonne:<br> <A NAME="an_1031"></A>&nbsp;He seyde, "Appollo, god and governour<br> <A NAME="an_1032"></A>&nbsp;Of every plaunte, herbe, tree, and flour,<br> <A NAME="an_1033"></A>&nbsp;That yevest, after thy declinacion,<br> <A NAME="an_1034"></A>&nbsp;To ech of hem his tyme and his seson,<br> <A NAME="an_1035"></A>&nbsp;As thyn herberwe chaungeth lowe or heighe,<br> <A NAME="an_1036"></A>&nbsp;Lord Phebus, cast thy merciable eighe<br> <A NAME="an_1037"></A>&nbsp;On wrecche Aurelie, which that am but lorn.<br> <A NAME="an_1038"></A>&nbsp;Lo, lord! My lady hath my deeth ysworn<br> <A NAME="an_1039"></A>&nbsp;Withoute gilt, but thy benignytee<br> <span class="margnote"><FONT COLOR="GREEN" SIZE="-1"><A NAME="an_1040">1040</A></FONT></span>&nbsp;Upon my dedly herte have som pitee.<br> <A NAME="an_1041"></A>&nbsp;For wel I woot, lord Phebus, if yow lest,<br> <A NAME="an_1042"></A>&nbsp;Ye may me helpen, save my lady, best.<br> <A NAME="an_1043"></A>&nbsp;Now voucheth sauf that I may yow devyse<br> <A NAME="an_1044"></A>&nbsp;How that I may been holpen and in what wyse.<br> <A NAME="an_1045"></A>&nbsp;"Youre blisful suster, Lucina the sheene,<br> <A NAME="an_1046"></A>&nbsp;That of the see is chief goddesse and queene<br> <A NAME="an_1047"></A>&nbsp;(Though Neptunus have deitee in the see,<br> <A NAME="an_1048"></A>&nbsp;Yet emperisse aboven hym is she),<br> <A NAME="an_1049"></A>&nbsp;Ye knowen wel, lord, that right as hir desir<br> <span class="margnote"><FONT COLOR="GREEN" SIZE="-1"><A NAME="an_1050">1050</A></FONT></span>&nbsp;Is to be quyked and lighted of youre fir,<br> <A NAME="an_1051"></A>&nbsp;For which she folweth yow ful bisily,<br> <A NAME="an_1052"></A>&nbsp;Right so the see desireth naturelly<br> <A NAME="an_1053"></A>&nbsp;To folwen hire, as she that is goddesse<br> <A NAME="an_1054"></A>&nbsp;Bothe in the see and ryveres moore and lesse.<br> <A NAME="an_1055"></A>&nbsp;Wherfore, lord Phebus, this is my requeste --<br> <A NAME="an_1056"></A>&nbsp;Do this miracle, or do myn herte breste --<br> <A NAME="an_1057"></A>&nbsp;That now next at this opposicion<br> <A NAME="an_1058"></A>&nbsp;Which in the signe shal be of the Leon,<br> <A NAME="an_1059"></A>&nbsp;As preieth hire so greet a flood to brynge<br> <span class="margnote"><FONT COLOR="GREEN" SIZE="-1"><A NAME="an_1060">1060</A></FONT></span>&nbsp;That fyve fadme at the leeste it oversprynge<br> <A NAME="an_1061"></A>&nbsp;The hyeste rokke in Armorik Briteyne;<br> <A NAME="an_1062"></A>&nbsp;And lat this flood endure yeres tweyne.<br> <A NAME="an_1063"></A>&nbsp;Thanne certes to my lady may I seye,<br> <A NAME="an_1064"></A>&nbsp;`Holdeth youre heste, the rokkes been aweye.'<br> <A NAME="an_1065"></A>&nbsp;"Lord Phebus, dooth this miracle for me.<br> <A NAME="an_1066"></A>&nbsp;Preye hire she go no faster cours than ye;<br> <A NAME="an_1067"></A>&nbsp;I seye, preyeth your suster that she go<br> <A NAME="an_1068"></A>&nbsp;No faster cours than ye thise yeres two.<br> <A NAME="an_1069"></A>&nbsp;Thanne shal she been evene atte fulle alway,<br> <span class="margnote"><FONT COLOR="GREEN" SIZE="-1"><A NAME="an_1070">1070</A></FONT></span>&nbsp;And spryng flood laste bothe nyght and day.<br> <A NAME="an_1071"></A>&nbsp;And but she vouche sauf in swich manere<br> <A NAME="an_1072"></A>&nbsp;To graunte me my sovereyn lady deere,<br> <A NAME="an_1073"></A>&nbsp;Prey hire to synken every rok adoun<br> <A NAME="an_1074"></A>&nbsp;Into hir owene dirke regioun<br> <A NAME="an_1075"></A>&nbsp;Under the ground, ther Pluto dwelleth inne,<br> <A NAME="an_1076"></A>&nbsp;Or nevere mo shal I my lady wynne.<br> <A NAME="an_1077"></A>&nbsp;Thy temple in Delphos wol I barefoot seke.<br> <A NAME="an_1078"></A>&nbsp;Lord Phebus, se the teeris on my cheke,<br> <A NAME="an_1079"></A>&nbsp;And of my peyne have som compassioun."<br> <span class="margnote"><FONT COLOR="GREEN" SIZE="-1"><A NAME="an_1080">1080</A></FONT></span>&nbsp;And with that word in swowne he fil adoun,<br> <A NAME="an_1081"></A>&nbsp;And longe tyme he lay forth in a traunce.<br> <A NAME="an_1082"></A>&nbsp;His brother, which that knew of his penaunce,<br> <A NAME="an_1083"></A>&nbsp;Up caughte hym and to bedde he hath hym broght.<br> <A NAME="an_1084"></A>&nbsp;Dispeyred in this torment and this thoght<br> <A NAME="an_1085"></A>&nbsp;Lete I this woful creature lye;<br> <A NAME="an_1086"></A>&nbsp;Chese he, for me, wheither he wol lyve or dye.<br> <A NAME="an_1087"></A>&nbsp;Arveragus, with heele and greet honour,<br> <A NAME="an_1088"></A>&nbsp;As he that was of chivalrie the flour,<br> <A NAME="an_1089"></A>&nbsp;Is comen hoom, and othere worthy men.<br> <span class="margnote"><FONT COLOR="GREEN" SIZE="-1"><A NAME="an_1090">1090</A></FONT></span>&nbsp;O blisful artow now, thou Dorigen,<br> <A NAME="an_1091"></A>&nbsp;That hast thy lusty housbonde in thyne armes,<br> <A NAME="an_1092"></A>&nbsp;The fresshe knyght, the worthy man of armes,<br> <A NAME="an_1093"></A>&nbsp;That loveth thee as his owene hertes lyf.<br> <A NAME="an_1094"></A>&nbsp;No thyng list hym to been ymaginatyf,<br> <A NAME="an_1095"></A>&nbsp;If any wight hadde spoke, whil he was oute,<br> <A NAME="an_1096"></A>&nbsp;To hire of love; he hadde of it no doute.<br> <A NAME="an_1097"></A>&nbsp;He noght entendeth to no swich mateere,<br> <A NAME="an_1098"></A>&nbsp;But daunceth, justeth, maketh hire good cheere;<br> <A NAME="an_1099"></A>&nbsp;And thus in joye and blisse I lete hem dwelle,<br> <span class="margnote"><FONT COLOR="GREEN" SIZE="-1"><A NAME="an_1100">1100</A></FONT></span>&nbsp;And of the sike Aurelius wol I telle.<br> <A NAME="an_1101"></A>&nbsp;In langour and in torment furyus<br> <A NAME="an_1102"></A>&nbsp;Two yeer and moore lay wrecche Aurelyus,<br> <A NAME="an_1103"></A>&nbsp;Er any foot he myghte on erthe gon;<br> <A NAME="an_1104"></A>&nbsp;Ne confort in this tyme hadde he noon,<br> <A NAME="an_1105"></A>&nbsp;Save of his brother, which that was a clerk.<br> <A NAME="an_1106"></A>&nbsp;He knew of al this wo and al this werk,<br> <A NAME="an_1107"></A>&nbsp;For to noon oother creature, certeyn,<br> <A NAME="an_1108"></A>&nbsp;Of this matere he dorste no word seyn.<br> <A NAME="an_1109"></A>&nbsp;Under his brest he baar it moore secree<br> <span class="margnote"><FONT COLOR="GREEN" SIZE="-1"><A NAME="an_1110">1110</A></FONT></span>&nbsp;Than evere dide Pamphilus for Galathee.<br> <A NAME="an_1111"></A>&nbsp;His brest was hool, withoute for to sene,<br> <A NAME="an_1112"></A>&nbsp;But in his herte ay was the arwe kene.<br> <A NAME="an_1113"></A>&nbsp;And wel ye knowe that of a sursanure<br> <A NAME="an_1114"></A>&nbsp;In surgerye is perilous the cure,<br> <A NAME="an_1115"></A>&nbsp;But men myghte touche the arwe or come therby.<br> <A NAME="an_1116"></A>&nbsp;His brother weep and wayled pryvely,<br> <A NAME="an_1117"></A>&nbsp;Til atte laste hym fil in remembraunce,<br> <A NAME="an_1118"></A>&nbsp;That whiles he was at Orliens in Fraunce --<br> <A NAME="an_1119"></A>&nbsp;As yonge clerkes that been lykerous<br> <span class="margnote"><FONT COLOR="GREEN" SIZE="-1"><A NAME="an_1120">1120</A></FONT></span>&nbsp;To reden artes that been curious<br> <A NAME="an_1121"></A>&nbsp;Seken in every halke and every herne<br> <A NAME="an_1122"></A>&nbsp;Particuler sciences for to lerne --<br> <A NAME="an_1123"></A>&nbsp;He hym remembred that, upon a day,<br> <A NAME="an_1124"></A>&nbsp;At Orliens in studie a book he say<br> <A NAME="an_1125"></A>&nbsp;Of magyk natureel, which his felawe,<br> <A NAME="an_1126"></A>&nbsp;That was that tyme a bacheler of lawe,<br> <A NAME="an_1127"></A>&nbsp;Al were he ther to lerne another craft,<br> <A NAME="an_1128"></A>&nbsp;Hadde prively upon his desk ylaft;<br> <A NAME="an_1129"></A>&nbsp;Which book spak muchel of the operaciouns<br> <span class="margnote"><FONT COLOR="GREEN" SIZE="-1"><A NAME="an_1130">1130</A></FONT></span>&nbsp;Touchynge the eighte and twenty mansiouns<br> <A NAME="an_1131"></A>&nbsp;That longen to the moone, and swich folye<br> <A NAME="an_1132"></A>&nbsp;As in oure dayes is nat worth a flye --<br> <A NAME="an_1133"></A>&nbsp;For hooly chirches feith in oure bileve<br> <A NAME="an_1134"></A>&nbsp;Ne suffreth noon illusioun us to greve.<br> <A NAME="an_1135"></A>&nbsp;And whan this book was in his remembraunce,<br> <A NAME="an_1136"></A>&nbsp;Anon for joye his herte gan to daunce,<br> <A NAME="an_1137"></A>&nbsp;And to hymself he seyde pryvely:<br> <A NAME="an_1138"></A>&nbsp;"My brother shal be warisshed hastily;<br> <A NAME="an_1139"></A>&nbsp;For I am siker that ther be sciences<br> <span class="margnote"><FONT COLOR="GREEN" SIZE="-1"><A NAME="an_1140">1140</A></FONT></span>&nbsp;By whiche men make diverse apparences,<br> <A NAME="an_1141"></A>&nbsp;Swiche as thise subtile tregetoures pleye.<br> <A NAME="an_1142"></A>&nbsp;For ofte at feestes have I wel herd seye<br> <A NAME="an_1143"></A>&nbsp;That tregetours withinne an halle large<br> <A NAME="an_1144"></A>&nbsp;Have maad come in a water and a barge,<br> <A NAME="an_1145"></A>&nbsp;And in the halle rowen up and doun.<br> <A NAME="an_1146"></A>&nbsp;Somtyme hath semed come a grym leoun;<br> <A NAME="an_1147"></A>&nbsp;And somtyme floures sprynge as in a mede;<br> <A NAME="an_1148"></A>&nbsp;Somtyme a vyne, and grapes white and rede;<br> <A NAME="an_1149"></A>&nbsp;Somtyme a castel, al of lym and stoon;<br> <span class="margnote"><FONT COLOR="GREEN" SIZE="-1"><A NAME="an_1150">1150</A></FONT></span>&nbsp;And whan hem lyked, voyded it anon.<br> <A NAME="an_1151"></A>&nbsp;Thus semed it to every mannes sighte.<br> <A NAME="an_1152"></A>&nbsp;"Now thanne conclude I thus: that if I myghte<br> <A NAME="an_1153"></A>&nbsp;At Orliens som oold felawe yfynde<br> <A NAME="an_1154"></A>&nbsp;That hadde thise moones mansions in mynde,<br> <A NAME="an_1155"></A>&nbsp;Or oother magyk natureel above,<br> <A NAME="an_1156"></A>&nbsp;He sholde wel make my brother han his love.<br> <A NAME="an_1157"></A>&nbsp;For with an apparence a clerk may make,<br> <A NAME="an_1158"></A>&nbsp;To mannes sighte, that alle the rokkes blake<br> <A NAME="an_1159"></A>&nbsp;Of Britaigne weren yvoyded everichon,<br> <span class="margnote"><FONT COLOR="GREEN" SIZE="-1"><A NAME="an_1160">1160</A></FONT></span>&nbsp;And shippes by the brynke comen and gon,<br> <A NAME="an_1161"></A>&nbsp;And in swich forme enduren a wowke or two.<br> <A NAME="an_1162"></A>&nbsp;Thanne were my brother warisshed of his wo;<br> <A NAME="an_1163"></A>&nbsp;Thanne moste she nedes holden hire biheste,<br> <A NAME="an_1164"></A>&nbsp;Or elles he shal shame hire atte leeste."<br> <A NAME="an_1165"></A>&nbsp;What sholde I make a lenger tale of this?<br> <A NAME="an_1166"></A>&nbsp;Unto his brotheres bed he comen is,<br> <A NAME="an_1167"></A>&nbsp;And swich confort he yaf hym for to gon<br> <A NAME="an_1168"></A>&nbsp;To Orliens that he up stirte anon,<br> <A NAME="an_1169"></A>&nbsp;And on his wey forthward thanne is he fare<br> <span class="margnote"><FONT COLOR="GREEN" SIZE="-1"><A NAME="an_1170">1170</A></FONT></span>&nbsp;In hope for to been lissed of his care.<br> <A NAME="an_1171"></A>&nbsp;Whan they were come almoost to that citee,<br> <A NAME="an_1172"></A>&nbsp;But if it were a two furlong or thre,<br> <A NAME="an_1173"></A>&nbsp;A yong clerk romynge by hymself they mette,<br> <A NAME="an_1174"></A>&nbsp;Which that in Latyn thriftily hem grette,<br> <A NAME="an_1175"></A>&nbsp;And after that he seyde a wonder thyng:<br> <A NAME="an_1176"></A>&nbsp;"I knowe," quod he, "the cause of youre comyng."<br> <A NAME="an_1177"></A>&nbsp;And er they ferther any foote wente,<br> <A NAME="an_1178"></A>&nbsp;He tolde hem al that was in hire entente.<br> <A NAME="an_1179"></A>&nbsp;This Briton clerk hym asked of felawes<br> <span class="margnote"><FONT COLOR="GREEN" SIZE="-1"><A NAME="an_1180">1180</A></FONT></span>&nbsp;The whiche that he had knowe in olde dawes,<br> <A NAME="an_1181"></A>&nbsp;And he answerde hym that they dede were,<br> <A NAME="an_1182"></A>&nbsp;For which he weep ful ofte many a teere.<br> <A NAME="an_1183"></A>&nbsp;Doun of his hors Aurelius lighte anon,<br> <A NAME="an_1184"></A>&nbsp;And with this magicien forth is he gon<br> <A NAME="an_1185"></A>&nbsp;Hoom to his hous, and maden hem wel at ese.<br> <A NAME="an_1186"></A>&nbsp;Hem lakked no vitaille that myghte hem plese.<br> <A NAME="an_1187"></A>&nbsp;So wel arrayed hous as ther was oon<br> <A NAME="an_1188"></A>&nbsp;Aurelius in his lyf saugh nevere noon.<br> <A NAME="an_1189"></A>&nbsp;He shewed hym, er he wente to sopeer,<br> <span class="margnote"><FONT COLOR="GREEN" SIZE="-1"><A NAME="an_1190">1190</A></FONT></span>&nbsp;Forestes, parkes ful of wilde deer;<br> <A NAME="an_1191"></A>&nbsp;Ther saugh he hertes with hir hornes hye,<br> <A NAME="an_1192"></A>&nbsp;The gretteste that evere were seyn with ye.<br> <A NAME="an_1193"></A>&nbsp;He saugh of hem an hondred slayn with houndes,<br> <A NAME="an_1194"></A>&nbsp;And somme with arwes blede of bittre woundes.<br> <A NAME="an_1195"></A>&nbsp;He saugh, whan voyded were thise wilde deer,<br> <A NAME="an_1196"></A>&nbsp;Thise fauconers upon a fair ryver,<br> <A NAME="an_1197"></A>&nbsp;That with hir haukes han the heron slayn.<br> <A NAME="an_1198"></A>&nbsp;Tho saugh he knyghtes justyng in a playn;<br> <A NAME="an_1199"></A>&nbsp;And after this he dide hym swich plesaunce<br> <span class="margnote"><FONT COLOR="GREEN" SIZE="-1"><A NAME="an_1200">1200</A></FONT></span>&nbsp;That he hym shewed his lady on a daunce,<br> <A NAME="an_1201"></A>&nbsp;On which hymself he daunced, as hym thoughte.<br> <A NAME="an_1202"></A>&nbsp;And whan this maister that this magyk wroughte<br> <A NAME="an_1203"></A>&nbsp;Saugh it was tyme, he clapte his handes two,<br> <A NAME="an_1204"></A>&nbsp;And farewel! Al oure revel was ago.<br> <A NAME="an_1205"></A>&nbsp;And yet remoeved they nevere out of the hous,<br> <A NAME="an_1206"></A>&nbsp;Whil they saugh al this sighte merveillous,<br> <A NAME="an_1207"></A>&nbsp;But in his studie, ther as his bookes be,<br> <A NAME="an_1208"></A>&nbsp;They seten stille, and no wight but they thre.<br> <A NAME="an_1209"></A>&nbsp;To hym this maister called his squier,<br> <span class="margnote"><FONT COLOR="GREEN" SIZE="-1"><A NAME="an_1210">1210</A></FONT></span>&nbsp;And seyde hym thus: "Is redy oure soper?<br> <A NAME="an_1211"></A>&nbsp;Almoost an houre it is, I undertake,<br> <A NAME="an_1212"></A>&nbsp;Sith I yow bad oure soper for to make,<br> <A NAME="an_1213"></A>&nbsp;Whan that thise worthy men wenten with me<br> <A NAME="an_1214"></A>&nbsp;Into my studie, ther as my bookes be."<br> <A NAME="an_1215"></A>&nbsp;"Sire," quod this squier, "whan it liketh yow,<br> <A NAME="an_1216"></A>&nbsp;It is al redy, though ye wol right now."<br> <A NAME="an_1217"></A>&nbsp;"Go we thanne soupe," quod he, "as for the beste.<br> <A NAME="an_1218"></A>&nbsp;Thise amorous folk somtyme moote han hir reste."<br> <A NAME="an_1219"></A>&nbsp;At after-soper fille they in tretee<br> <span class="margnote"><FONT COLOR="GREEN" SIZE="-1"><A NAME="an_1220">1220</A></FONT></span>&nbsp;What somme sholde this maistres gerdon be<br> <A NAME="an_1221"></A>&nbsp;To remoeven alle the rokkes of Britayne,<br> <A NAME="an_1222"></A>&nbsp;And eek from Gerounde to the mouth of Sayne.<br> <A NAME="an_1223"></A>&nbsp;He made it straunge, and swoor, so God hym save,<br> <A NAME="an_1224"></A>&nbsp;Lasse than a thousand pound he wolde nat have,<br> <A NAME="an_1225"></A>&nbsp;Ne gladly for that somme he wolde nat goon.<br> <A NAME="an_1226"></A>&nbsp;Aurelius, with blisful herte anoon,<br> <A NAME="an_1227"></A>&nbsp;Answerde thus: "Fy on a thousand pound!<br> <A NAME="an_1228"></A>&nbsp;This wyde world, which that men seye is round,<br> <A NAME="an_1229"></A>&nbsp;I wolde it yeve, if I were lord of it.<br> <span class="margnote"><FONT COLOR="GREEN" SIZE="-1"><A NAME="an_1230">1230</A></FONT></span>&nbsp;This bargayn is ful dryve, for we been knyt.<br> <A NAME="an_1231"></A>&nbsp;Ye shal be payed trewely, by my trouthe!<br> <A NAME="an_1232"></A>&nbsp;But looketh now, for no necligence or slouthe<br> <A NAME="an_1233"></A>&nbsp;Ye tarie us heere no lenger than to-morwe."<br> <A NAME="an_1234"></A>&nbsp;"Nay," quod this clerk, "have heer my feith to borwe."<br> <A NAME="an_1235"></A>&nbsp;To bedde is goon Aurelius whan hym leste,<br> <A NAME="an_1236"></A>&nbsp;And wel ny al that nyght he hadde his reste.<br> <A NAME="an_1237"></A>&nbsp;What for his labour and his hope of blisse,<br> <A NAME="an_1238"></A>&nbsp;His woful herte of penaunce hadde a lisse.<br> <A NAME="an_1239"></A>&nbsp;Upon the morwe, whan that it was day,<br> <span class="margnote"><FONT COLOR="GREEN" SIZE="-1"><A NAME="an_1240">1240</A></FONT></span>&nbsp;To Britaigne tooke they the righte way,<br> <A NAME="an_1241"></A>&nbsp;Aurelius and this magicien bisyde,<br> <A NAME="an_1242"></A>&nbsp;And been descended ther they wolde abyde.<br> <A NAME="an_1243"></A>&nbsp;And this was, as thise bookes me remembre,<br> <A NAME="an_1244"></A>&nbsp;The colde, frosty seson of Decembre.<br> <A NAME="an_1245"></A>&nbsp;Phebus wax old, and hewed lyk laton,<br> <A NAME="an_1246"></A>&nbsp;That in his hoote declynacion<br> <A NAME="an_1247"></A>&nbsp;Shoon as the burned gold with stremes brighte;<br> <A NAME="an_1248"></A>&nbsp;But now in Capricorn adoun he lighte,<br> <A NAME="an_1249"></A>&nbsp;Where as he shoon ful pale, I dar wel seyn.<br> <span class="margnote"><FONT COLOR="GREEN" SIZE="-1"><A NAME="an_1250">1250</A></FONT></span>&nbsp;The bittre frostes, with the sleet and reyn,<br> <A NAME="an_1251"></A>&nbsp;Destroyed hath the grene in every yerd.<br> <A NAME="an_1252"></A>&nbsp;Janus sit by the fyr, with double berd,<br> <A NAME="an_1253"></A>&nbsp;And drynketh of his bugle horn the wyn;<br> <A NAME="an_1254"></A>&nbsp;Biforn hym stant brawen of the tusked swyn,<br> <A NAME="an_1255"></A>&nbsp;And "Nowel" crieth every lusty man.<br> <A NAME="an_1256"></A>&nbsp;Aurelius in al that evere he kan<br> <A NAME="an_1257"></A>&nbsp;Dooth to this maister chiere and reverence,<br> <A NAME="an_1258"></A>&nbsp;And preyeth hym to doon his diligence<br> <A NAME="an_1259"></A>&nbsp;To bryngen hym out of his peynes smerte,<br> <span class="margnote"><FONT COLOR="GREEN" SIZE="-1"><A NAME="an_1260">1260</A></FONT></span>&nbsp;Or with a swerd that he wolde slitte his herte.<br> <A NAME="an_1261"></A>&nbsp;This subtil clerk swich routhe had of this man<br> <A NAME="an_1262"></A>&nbsp;That nyght and day he spedde hym that he kan<br> <A NAME="an_1263"></A>&nbsp;To wayten a tyme of his conclusioun;<br> <A NAME="an_1264"></A>&nbsp;This is to seye, to maken illusioun,<br> <A NAME="an_1265"></A>&nbsp;By swich an apparence or jogelrye --<br> <A NAME="an_1266"></A>&nbsp;I ne kan no termes of astrologye --<br> <A NAME="an_1267"></A>&nbsp;That she and every wight sholde wene and seye<br> <A NAME="an_1268"></A>&nbsp;That of Britaigne the rokkes were aweye,<br> <A NAME="an_1269"></A>&nbsp;Or ellis they were sonken under grounde.<br> <span class="margnote"><FONT COLOR="GREEN" SIZE="-1"><A NAME="an_1270">1270</A></FONT></span>&nbsp;So atte laste he hath his tyme yfounde<br> <A NAME="an_1271"></A>&nbsp;To maken his japes and his wrecchednesse<br> <A NAME="an_1272"></A>&nbsp;Of swich a supersticious cursednesse.<br> <A NAME="an_1273"></A>&nbsp;His tables Tolletanes forth he brought,<br> <A NAME="an_1274"></A>&nbsp;Ful wel corrected, ne ther lakked nought,<br> <A NAME="an_1275"></A>&nbsp;Neither his collect ne his expans yeeris,<br> <A NAME="an_1276"></A>&nbsp;Ne his rootes, ne his othere geeris,<br> <A NAME="an_1277"></A>&nbsp;As been his centris and his argumentz<br> <A NAME="an_1278"></A>&nbsp;And his proporcioneles convenientz<br> <A NAME="an_1279"></A>&nbsp;For his equacions in every thyng.<br> <span class="margnote"><FONT COLOR="GREEN" SIZE="-1"><A NAME="an_1280">1280</A></FONT></span>&nbsp;And by his eighte speere in his wirkyng<br> <A NAME="an_1281"></A>&nbsp;He knew ful wel how fer Alnath was shove<br> <A NAME="an_1282"></A>&nbsp;Fro the heed of thilke fixe Aries above,<br> <A NAME="an_1283"></A>&nbsp;That in the ninthe speere considered is;<br> <A NAME="an_1284"></A>&nbsp;Ful subtilly he kalkuled al this.<br> <A NAME="an_1285"></A>&nbsp;Whan he hadde founde his firste mansioun,<br> <A NAME="an_1286"></A>&nbsp;He knew the remenaunt by proporcioun,<br> <A NAME="an_1287"></A>&nbsp;And knew the arisyng of his moone weel,<br> <A NAME="an_1288"></A>&nbsp;And in whos face, and terme, and everydeel;<br> <A NAME="an_1289"></A>&nbsp;And knew ful weel the moones mansioun<br> <span class="margnote"><FONT COLOR="GREEN" SIZE="-1"><A NAME="an_1290">1290</A></FONT></span>&nbsp;Acordaunt to his operacioun,<br> <A NAME="an_1291"></A>&nbsp;And knew also his othere observaunces<br> <A NAME="an_1292"></A>&nbsp;For swiche illusiouns and swiche meschaunces<br> <A NAME="an_1293"></A>&nbsp;As hethen folk useden in thilke dayes.<br> <A NAME="an_1294"></A>&nbsp;For which no lenger maked he delayes,<br> <A NAME="an_1295"></A>&nbsp;But thurgh his magik, for a wyke or tweye,<br> <A NAME="an_1296"></A>&nbsp;It semed that alle the rokkes were aweye.<br> <A NAME="an_1297"></A>&nbsp;Aurelius, which that yet despeired is<br> <A NAME="an_1298"></A>&nbsp;Wher he shal han his love or fare amys,<br> <A NAME="an_1299"></A>&nbsp;Awaiteth nyght and day on this myracle;<br> <span class="margnote"><FONT COLOR="GREEN" SIZE="-1"><A NAME="an_1300">1300</A></FONT></span>&nbsp;And whan he knew that ther was noon obstacle,<br> <A NAME="an_1301"></A>&nbsp;That voyded were thise rokkes everychon,<br> <A NAME="an_1302"></A>&nbsp;Doun to his maistres feet he fil anon,<br> <A NAME="an_1303"></A>&nbsp;And seyde, "I woful wrecche, Aurelius,<br> <A NAME="an_1304"></A>&nbsp;Thanke yow, lord, and lady myn Venus,<br> <A NAME="an_1305"></A>&nbsp;That me han holpen fro my cares colde."<br> <A NAME="an_1306"></A>&nbsp;And to the temple his wey forth hath he holde,<br> <A NAME="an_1307"></A>&nbsp;Where as he knew he sholde his lady see.<br> <A NAME="an_1308"></A>&nbsp;And whan he saugh his tyme, anon-right hee,<br> <A NAME="an_1309"></A>&nbsp;With dredful herte and with ful humble cheere,<br> <span class="margnote"><FONT COLOR="GREEN" SIZE="-1"><A NAME="an_1310">1310</A></FONT></span>&nbsp;Salewed hath his sovereyn lady deere:<br> <A NAME="an_1311"></A>&nbsp;"My righte lady," quod this woful man,<br> <A NAME="an_1312"></A>&nbsp;"Whom I moost drede and love as I best kan,<br> <A NAME="an_1313"></A>&nbsp;And lothest were of al this world displese,<br> <A NAME="an_1314"></A>&nbsp;Nere it that I for yow have swich disese<br> <A NAME="an_1315"></A>&nbsp;That I moste dyen heere at youre foot anon,<br> <A NAME="an_1316"></A>&nbsp;Noght wolde I telle how me is wo bigon.<br> <A NAME="an_1317"></A>&nbsp;But certes outher moste I dye or pleyne;<br> <A NAME="an_1318"></A>&nbsp;Ye sle me giltelees for verray peyne.<br> <A NAME="an_1319"></A>&nbsp;But of my deeth thogh that ye have no routhe,<br> <span class="margnote"><FONT COLOR="GREEN" SIZE="-1"><A NAME="an_1320">1320</A></FONT></span>&nbsp;Avyseth yow er that ye breke youre trouthe.<br> <A NAME="an_1321"></A>&nbsp;Repenteth yow, for thilke God above,<br> <A NAME="an_1322"></A>&nbsp;Er ye me sleen by cause that I yow love.<br> <A NAME="an_1323"></A>&nbsp;For, madame, wel ye woot what ye han hight --<br> <A NAME="an_1324"></A>&nbsp;Nat that I chalange any thyng of right<br> <A NAME="an_1325"></A>&nbsp;Of yow, my sovereyn lady, but youre grace --<br> <A NAME="an_1326"></A>&nbsp;But in a gardyn yond, at swich a place,<br> <A NAME="an_1327"></A>&nbsp;Ye woot right wel what ye bihighten me;<br> <A NAME="an_1328"></A>&nbsp;And in myn hand youre trouthe plighten ye<br> <A NAME="an_1329"></A>&nbsp;To love me best -- God woot, ye seyde so,<br> <span class="margnote"><FONT COLOR="GREEN" SIZE="-1"><A NAME="an_1330">1330</A></FONT></span>&nbsp;Al be that I unworthy am therto.<br> <A NAME="an_1331"></A>&nbsp;Madame, I speke it for the honour of yow<br> <A NAME="an_1332"></A>&nbsp;Moore than to save myn hertes lyf right now --<br> <A NAME="an_1333"></A>&nbsp;I have do so as ye comanded me;<br> <A NAME="an_1334"></A>&nbsp;And if ye vouche sauf, ye may go see.<br> <A NAME="an_1335"></A>&nbsp;Dooth as yow list; have youre biheste in mynde,<br> <A NAME="an_1336"></A>&nbsp;For, quyk or deed, right there ye shal me fynde.<br> <A NAME="an_1337"></A>&nbsp;In yow lith al to do me lyve or deye --<br> <A NAME="an_1338"></A>&nbsp;But wel I woot the rokkes been aweye."<br> <A NAME="an_1339"></A>&nbsp;He taketh his leve, and she astoned stood;<br> <span class="margnote"><FONT COLOR="GREEN" SIZE="-1"><A NAME="an_1340">1340</A></FONT></span>&nbsp;In al hir face nas a drope of blood.<br> <A NAME="an_1341"></A>&nbsp;She wende nevere han come in swich a trappe.<br> <A NAME="an_1342"></A>&nbsp;"Allas," quod she, "that evere this sholde happe!<br> <A NAME="an_1343"></A>&nbsp;For wende I nevere by possibilitee<br> <A NAME="an_1344"></A>&nbsp;That swich a monstre or merveille myghte be!<br> <A NAME="an_1345"></A>&nbsp;It is agayns the proces of nature."<br> <A NAME="an_1346"></A>&nbsp;And hoom she goth a sorweful creature;<br> <A NAME="an_1347"></A>&nbsp;For verray feere unnethe may she go.<br> <A NAME="an_1348"></A>&nbsp;She wepeth, wailleth, al a day or two,<br> <A NAME="an_1349"></A>&nbsp;And swowneth, that it routhe was to see.<br> <span class="margnote"><FONT COLOR="GREEN" SIZE="-1"><A NAME="an_1350">1350</A></FONT></span>&nbsp;But why it was to no wight tolde shee,<br> <A NAME="an_1351"></A>&nbsp;For out of towne was goon Arveragus.<br> <A NAME="an_1352"></A>&nbsp;But to hirself she spak, and seyde thus,<br> <A NAME="an_1353"></A>&nbsp;With face pale and with ful sorweful cheere,<br> <A NAME="an_1354"></A>&nbsp;In hire compleynt, as ye shal after heere:<br> <A NAME="an_1355"></A>&nbsp;"Allas," quod she, "on thee, Fortune, I pleyne,<br> <A NAME="an_1356"></A>&nbsp;That unwar wrapped hast me in thy cheyne,<br> <A NAME="an_1357"></A>&nbsp;Fro which t' escape woot I no socour,<br> <A NAME="an_1358"></A>&nbsp;Save oonly deeth or elles dishonour;<br> <A NAME="an_1359"></A>&nbsp;Oon of thise two bihoveth me to chese.<br> <span class="margnote"><FONT COLOR="GREEN" SIZE="-1"><A NAME="an_1360">1360</A></FONT></span>&nbsp;But nathelees, yet have I levere to lese<br> <A NAME="an_1361"></A>&nbsp;My lif than of my body to have a shame,<br> <A NAME="an_1362"></A>&nbsp;Or knowe myselven fals, or lese my name;<br> <A NAME="an_1363"></A>&nbsp;And with my deth I may be quyt, ywis.<br> <A NAME="an_1364"></A>&nbsp;Hath ther nat many a noble wyf er this,<br> <A NAME="an_1365"></A>&nbsp;And many a mayde, yslayn hirself, allas,<br> <A NAME="an_1366"></A>&nbsp;Rather than with hir body doon trespas?<br> <A NAME="an_1367"></A>&nbsp;"Yis, certes, lo, thise stories beren witnesse:<br> <A NAME="an_1368"></A>&nbsp;Whan thritty tirauntz, ful of cursednesse,<br> <A NAME="an_1369"></A>&nbsp;Hadde slayn Phidon in Atthenes atte feste,<br> <span class="margnote"><FONT COLOR="GREEN" SIZE="-1"><A NAME="an_1370">1370</A></FONT></span>&nbsp;They comanded his doghtres for t' areste<br> <A NAME="an_1371"></A>&nbsp;And bryngen hem biforn hem in despit,<br> <A NAME="an_1372"></A>&nbsp;Al naked, to fulfille hir foul delit,<br> <A NAME="an_1373"></A>&nbsp;And in hir fadres blood they made hem daunce<br> <A NAME="an_1374"></A>&nbsp;Upon the pavement, God yeve hem meschaunce!<br> <A NAME="an_1375"></A>&nbsp;For which thise woful maydens, ful of drede,<br> <A NAME="an_1376"></A>&nbsp;Rather than they wolde lese hir maydenhede,<br> <A NAME="an_1377"></A>&nbsp;They prively been stirt into a welle<br> <A NAME="an_1378"></A>&nbsp;And dreynte hemselven, as the bookes telle.<br> <A NAME="an_1379"></A>&nbsp;"They of Mecene leete enquere and seke<br> <span class="margnote"><FONT COLOR="GREEN" SIZE="-1"><A NAME="an_1380">1380</A></FONT></span>&nbsp;Of Lacedomye fifty maydens eke,<br> <A NAME="an_1381"></A>&nbsp;On whiche they wolden doon hir lecherye.<br> <A NAME="an_1382"></A>&nbsp;But was ther noon of al that compaignye<br> <A NAME="an_1383"></A>&nbsp;That she nas slayn, and with a good entente<br> <A NAME="an_1384"></A>&nbsp;Chees rather for to dye than assente<br> <A NAME="an_1385"></A>&nbsp;To been oppressed of hir maydenhede.<br> <A NAME="an_1386"></A>&nbsp;Why sholde I thanne to dye been in drede?<br> <A NAME="an_1387"></A>&nbsp;Lo, eek, the tiraunt Aristoclides,<br> <A NAME="an_1388"></A>&nbsp;That loved a mayden, heet Stymphalides,<br> <A NAME="an_1389"></A>&nbsp;Whan that hir fader slayn was on a nyght,<br> <span class="margnote"><FONT COLOR="GREEN" SIZE="-1"><A NAME="an_1390">1390</A></FONT></span>&nbsp;Unto Dianes temple goth she right,<br> <A NAME="an_1391"></A>&nbsp;And hente the ymage in hir handes two,<br> <A NAME="an_1392"></A>&nbsp;Fro which ymage wolde she nevere go.<br> <A NAME="an_1393"></A>&nbsp;No wight ne myghte hir handes of it arace<br> <A NAME="an_1394"></A>&nbsp;Til she was slayn, right in the selve place.<br> <A NAME="an_1395"></A>&nbsp;"Now sith that maydens hadden swich despit<br> <A NAME="an_1396"></A>&nbsp;To been defouled with mannes foul delit,<br> <A NAME="an_1397"></A>&nbsp;Wel oghte a wyf rather hirselven slee<br> <A NAME="an_1398"></A>&nbsp;Than be defouled, as it thynketh me.<br> <A NAME="an_1399"></A>&nbsp;What shal I seyn of Hasdrubales wyf,<br> <span class="margnote"><FONT COLOR="GREEN" SIZE="-1"><A NAME="an_1400">1400</A></FONT></span>&nbsp;That at Cartage birafte hirself hir lyf?<br> <A NAME="an_1401"></A>&nbsp;For whan she saugh that Romayns wan the toun,<br> <A NAME="an_1402"></A>&nbsp;She took hir children alle, and skipte adoun<br> <A NAME="an_1403"></A>&nbsp;Into the fyr, and chees rather to dye<br> <A NAME="an_1404"></A>&nbsp;Than any Romayn dide hire vileynye.<br> <A NAME="an_1405"></A>&nbsp;Hath nat Lucresse yslayn hirself, allas,<br> <A NAME="an_1406"></A>&nbsp;At Rome, whan that she oppressed was<br> <A NAME="an_1407"></A>&nbsp;Of Tarquyn, for hire thoughte it was a shame<br> <A NAME="an_1408"></A>&nbsp;To lyven whan she hadde lost hir name?<br> <A NAME="an_1409"></A>&nbsp;The sevene maydens of Milesie also<br> <span class="margnote"><FONT COLOR="GREEN" SIZE="-1"><A NAME="an_1410">1410</A></FONT></span>&nbsp;Han slayn hemself, for verrey drede and wo,<br> <A NAME="an_1411"></A>&nbsp;Rather than folk of Gawle hem sholde oppresse.<br> <A NAME="an_1412"></A>&nbsp;Mo than a thousand stories, as I gesse,<br> <A NAME="an_1413"></A>&nbsp;Koude I now telle as touchynge this mateere.<br> <A NAME="an_1414"></A>&nbsp;Whan Habradate was slayn, his wyf so deere<br> <A NAME="an_1415"></A>&nbsp;Hirselven slow, and leet hir blood to glyde<br> <A NAME="an_1416"></A>&nbsp;In Habradates woundes depe and wyde,<br> <A NAME="an_1417"></A>&nbsp;And seyde, `My body, at the leeste way,<br> <A NAME="an_1418"></A>&nbsp;Ther shal no wight defoulen, if I may."<br> <A NAME="an_1419"></A>&nbsp;"What sholde I mo ensamples heerof sayn,<br> <span class="margnote"><FONT COLOR="GREEN" SIZE="-1"><A NAME="an_1420">1420</A></FONT></span>&nbsp;Sith that so manye han hemselven slayn<br> <A NAME="an_1421"></A>&nbsp;Wel rather than they wolde defouled be?<br> <A NAME="an_1422"></A>&nbsp;I wol conclude that it is bet for me<br> <A NAME="an_1423"></A>&nbsp;To sleen myself than been defouled thus.<br> <A NAME="an_1424"></A>&nbsp;I wol be trewe unto Arveragus,<br> <A NAME="an_1425"></A>&nbsp;Or rather sleen myself in som manere,<br> <A NAME="an_1426"></A>&nbsp;As dide Demociones doghter deere<br> <A NAME="an_1427"></A>&nbsp;By cause that she wolde nat defouled be.<br> <A NAME="an_1428"></A>&nbsp;O Cedasus, it is ful greet pitee<br> <A NAME="an_1429"></A>&nbsp;To reden how thy doghtren deyde, allas,<br> <span class="margnote"><FONT COLOR="GREEN" SIZE="-1"><A NAME="an_1430">1430</A></FONT></span>&nbsp;That slowe hemself for swich manere cas.<br> <A NAME="an_1431"></A>&nbsp;As greet a pitee was it, or wel moore,<br> <A NAME="an_1432"></A>&nbsp;The Theban mayden that for Nichanore<br> <A NAME="an_1433"></A>&nbsp;Hirselven slow, right for swich manere wo.<br> <A NAME="an_1434"></A>&nbsp;Another Theban mayden dide right so;<br> <A NAME="an_1435"></A>&nbsp;For oon of Macidonye hadde hire oppressed,<br> <A NAME="an_1436"></A>&nbsp;She with hire deeth hir maydenhede redressed.<br> <A NAME="an_1437"></A>&nbsp;What shal I seye of Nicerates wyf,<br> <A NAME="an_1438"></A>&nbsp;That for swich cas birafte hirself hir lyf?<br> <A NAME="an_1439"></A>&nbsp;How trewe eek was to Alcebiades<br> <span class="margnote"><FONT COLOR="GREEN" SIZE="-1"><A NAME="an_1440">1440</A></FONT></span>&nbsp;His love, that rather for to dyen chees<br> <A NAME="an_1441"></A>&nbsp;Than for to suffre his body unburyed be.<br> <A NAME="an_1442"></A>&nbsp;Lo, which a wyf was Alceste," quod she.<br> <A NAME="an_1443"></A>&nbsp;"What seith Omer of goode Penalopee?<br> <A NAME="an_1444"></A>&nbsp;Al Grece knoweth of hire chastitee.<br> <A NAME="an_1445"></A>&nbsp;Pardee, of Laodomya is writen thus,<br> <A NAME="an_1446"></A>&nbsp;That whan at Troie was slayn Protheselaus,<br> <A NAME="an_1447"></A>&nbsp;Ne lenger wolde she lyve after his day.<br> <A NAME="an_1448"></A>&nbsp;The same of noble Porcia telle I may;<br> <A NAME="an_1449"></A>&nbsp;Withoute Brutus koude she nat lyve,<br> <span class="margnote"><FONT COLOR="GREEN" SIZE="-1"><A NAME="an_1450">1450</A></FONT></span>&nbsp;To whom she hadde al hool hir herte yive.<br> <A NAME="an_1451"></A>&nbsp;The parfit wyfhod of Arthemesie<br> <A NAME="an_1452"></A>&nbsp;Honured is thurgh al the Barbarie.<br> <A NAME="an_1453"></A>&nbsp;O Teuta, queene, thy wyfly chastitee<br> <A NAME="an_1454"></A>&nbsp;To alle wyves may a mirour bee.<br> <A NAME="an_1455"></A>&nbsp;The same thyng I seye of Bilyea,<br> <A NAME="an_1456"></A>&nbsp;Of Rodogone, and eek Valeria."<br> <A NAME="an_1457"></A>&nbsp;Thus pleyned Dorigen a day or tweye,<br> <A NAME="an_1458"></A>&nbsp;Purposynge evere that she wolde deye.<br> <A NAME="an_1459"></A>&nbsp;But nathelees, upon the thridde nyght,<br> <span class="margnote"><FONT COLOR="GREEN" SIZE="-1"><A NAME="an_1460">1460</A></FONT></span>&nbsp;Hoom cam Arveragus, this worthy knyght,<br> <A NAME="an_1461"></A>&nbsp;And asked hire why that she weep so soore;<br> <A NAME="an_1462"></A>&nbsp;And she gan wepen ever lenger the moore.<br> <A NAME="an_1463"></A>&nbsp;"Allas," quod she, "that evere was I born!<br> <A NAME="an_1464"></A>&nbsp;Thus have I seyd," quod she, "thus have I sworn" --<br> <A NAME="an_1465"></A>&nbsp;And toold hym al as ye han herd bifore;<br> <A NAME="an_1466"></A>&nbsp;It nedeth nat reherce it yow namoore.<br> <A NAME="an_1467"></A>&nbsp;This housbonde, with glad chiere, in freendly wyse<br> <A NAME="an_1468"></A>&nbsp;Answerde and seyde as I shal yow devyse:<br> <A NAME="an_1469"></A>&nbsp;"Is ther oght elles, Dorigen, but this?"<br> <span class="margnote"><FONT COLOR="GREEN" SIZE="-1"><A NAME="an_1470">1470</A></FONT></span>&nbsp;"Nay, nay," quod she, "God helpe me so as wys!<br> <A NAME="an_1471"></A>&nbsp;This is to muche, and it were Goddes wille."<br> <A NAME="an_1472"></A>&nbsp;"Ye, wyf," quod he, "lat slepen that is stille.<br> <A NAME="an_1473"></A>&nbsp;It may be wel, paraventure, yet to day.<br> <A NAME="an_1474"></A>&nbsp;Ye shul youre trouthe holden, by my fay!<br> <A NAME="an_1475"></A>&nbsp;For God so wisly have mercy upon me,<br> <A NAME="an_1476"></A>&nbsp;I hadde wel levere ystiked for to be<br> <A NAME="an_1477"></A>&nbsp;For verray love which that I to yow have,<br> <A NAME="an_1478"></A>&nbsp;But if ye sholde youre trouthe kepe and save.<br> <A NAME="an_1479"></A>&nbsp;Trouthe is the hyeste thyng that man may kepe" --<br> <span class="margnote"><FONT COLOR="GREEN" SIZE="-1"><A NAME="an_1480">1480</A></FONT></span>&nbsp;But with that word he brast anon to wepe,<br> <A NAME="an_1481"></A>&nbsp;And seyde, "I yow forbede, up peyne of deeth,<br> <A NAME="an_1482"></A>&nbsp;That nevere, whil thee lasteth lyf ne breeth,<br> <A NAME="an_1483"></A>&nbsp;To no wight telle thou of this aventure --<br> <A NAME="an_1484"></A>&nbsp;As I may best, I wol my wo endure --<br> <A NAME="an_1485"></A>&nbsp;Ne make no contenance of hevynesse,<br> <A NAME="an_1486"></A>&nbsp;That folk of yow may demen harm or gesse."<br> <A NAME="an_1487"></A>&nbsp;And forth he cleped a squier and a mayde:<br> <A NAME="an_1488"></A>&nbsp;"Gooth forth anon with Dorigen," he sayde,<br> <A NAME="an_1489"></A>&nbsp;"And bryngeth hire to swich a place anon."<br> <span class="margnote"><FONT COLOR="GREEN" SIZE="-1"><A NAME="an_1490">1490</A></FONT></span>&nbsp;They take hir leve, and on hir wey they gon,<br> <A NAME="an_1491"></A>&nbsp;But they ne wiste why she thider wente.<br> <A NAME="an_1492"></A>&nbsp;He nolde no wight tellen his entente.<br> <A NAME="an_1493"></A>&nbsp;Paraventure an heep of yow, ywis,<br> <A NAME="an_1494"></A>&nbsp;Wol holden hym a lewed man in this<br> <A NAME="an_1495"></A>&nbsp;That he wol putte his wyf in jupartie.<br> <A NAME="an_1496"></A>&nbsp;Herkneth the tale er ye upon hire crie.<br> <A NAME="an_1497"></A>&nbsp;She may have bettre fortune than yow semeth;<br> <A NAME="an_1498"></A>&nbsp;And whan that ye han herd the tale, demeth.<br> <A NAME="an_1499"></A>&nbsp;This squier, which that highte Aurelius,<br> <span class="margnote"><FONT COLOR="GREEN" SIZE="-1"><A NAME="an_1500">1500</A></FONT></span>&nbsp;On Dorigen that was so amorus,<br> <A NAME="an_1501"></A>&nbsp;Of aventure happed hire to meete<br> <A NAME="an_1502"></A>&nbsp;Amydde the toun, right in the quykkest strete,<br> <A NAME="an_1503"></A>&nbsp;As she was bown to goon the wey forth right<br> <A NAME="an_1504"></A>&nbsp;Toward the gardyn ther as she had hight.<br> <A NAME="an_1505"></A>&nbsp;And he was to the gardyn-ward also;<br> <A NAME="an_1506"></A>&nbsp;For wel he spyed whan she wolde go<br> <A NAME="an_1507"></A>&nbsp;Out of hir hous to any maner place.<br> <A NAME="an_1508"></A>&nbsp;But thus they mette, of aventure or grace,<br> <A NAME="an_1509"></A>&nbsp;And he saleweth hire with glad entente,<br> <span class="margnote"><FONT COLOR="GREEN" SIZE="-1"><A NAME="an_1510">1510</A></FONT></span>&nbsp;And asked of hire whiderward she wente;<br> <A NAME="an_1511"></A>&nbsp;And she answerde, half as she were mad,<br> <A NAME="an_1512"></A>&nbsp;"Unto the gardyn, as myn housbonde bad,<br> <A NAME="an_1513"></A>&nbsp;My trouthe for to holde -- allas, allas!"<br> <A NAME="an_1514"></A>&nbsp;Aurelius gan wondren on this cas,<br> <A NAME="an_1515"></A>&nbsp;And in his herte hadde greet compassioun<br> <A NAME="an_1516"></A>&nbsp;Of hire and of hire lamentacioun,<br> <A NAME="an_1517"></A>&nbsp;And of Arveragus, the worthy knyght,<br> <A NAME="an_1518"></A>&nbsp;That bad hire holden al that she had hight,<br> <A NAME="an_1519"></A>&nbsp;So looth hym was his wyf sholde breke hir trouthe;<br> <span class="margnote"><FONT COLOR="GREEN" SIZE="-1"><A NAME="an_1520">1520</A></FONT></span>&nbsp;And in his herte he caughte of this greet routhe,<br> <A NAME="an_1521"></A>&nbsp;Considerynge the beste on every syde,<br> <A NAME="an_1522"></A>&nbsp;That fro his lust yet were hym levere abyde<br> <A NAME="an_1523"></A>&nbsp;Than doon so heigh a cherlyssh wrecchednesse<br> <A NAME="an_1524"></A>&nbsp;Agayns franchise and alle gentillesse;<br> <A NAME="an_1525"></A>&nbsp;For which in fewe wordes seyde he thus:<br> <A NAME="an_1526"></A>&nbsp;"Madame, seyth to youre lord Arveragus<br> <A NAME="an_1527"></A>&nbsp;That sith I se his grete gentillesse<br> <A NAME="an_1528"></A>&nbsp;To yow, and eek I se wel youre distresse,<br> <A NAME="an_1529"></A>&nbsp;That him were levere han shame (and that were routhe)<br> <span class="margnote"><FONT COLOR="GREEN" SIZE="-1"><A NAME="an_1530">1530</A></FONT></span>&nbsp;Than ye to me sholde breke thus youre trouthe,<br> <A NAME="an_1531"></A>&nbsp;I have wel levere evere to suffre wo<br> <A NAME="an_1532"></A>&nbsp;Than I departe the love bitwix yow two.<br> <A NAME="an_1533"></A>&nbsp;I yow relesse, madame, into youre hond<br> <A NAME="an_1534"></A>&nbsp;Quyt every serement and every bond<br> <A NAME="an_1535"></A>&nbsp;That ye han maad to me as heerbiforn,<br> <A NAME="an_1536"></A>&nbsp;Sith thilke tyme which that ye were born.<br> <A NAME="an_1537"></A>&nbsp;My trouthe I plighte, I shal yow never repreve<br> <A NAME="an_1538"></A>&nbsp;Of no biheste, and heere I take my leve,<br> <A NAME="an_1539"></A>&nbsp;As of the treweste and the beste wyf<br> <span class="margnote"><FONT COLOR="GREEN" SIZE="-1"><A NAME="an_1540">1540</A></FONT></span>&nbsp;That evere yet I knew in al my lyf.<br> <A NAME="an_1541"></A>&nbsp;But every wyf be war of hire biheeste!<br> <A NAME="an_1542"></A>&nbsp;On Dorigen remembreth, atte leeste.<br> <A NAME="an_1543"></A>&nbsp;Thus kan a squier doon a gentil dede<br> <A NAME="an_1544"></A>&nbsp;As wel as kan a knyght, withouten drede."<br> <A NAME="an_1545"></A>&nbsp;She thonketh hym upon hir knees al bare,<br> <A NAME="an_1546"></A>&nbsp;And hoom unto hir housbonde is she fare,<br> <A NAME="an_1547"></A>&nbsp;And tolde hym al, as ye han herd me sayd;<br> <A NAME="an_1548"></A>&nbsp;And be ye siker, he was so weel apayd<br> <A NAME="an_1549"></A>&nbsp;That it were impossible me to wryte.<br> <span class="margnote"><FONT COLOR="GREEN" SIZE="-1"><A NAME="an_1550">1550</A></FONT></span>&nbsp;What sholde I lenger of this cas endyte?<br> <A NAME="an_1551"></A>&nbsp;Arveragus and Dorigen his wyf<br> <A NAME="an_1552"></A>&nbsp;In sovereyn blisse leden forth hir lyf.<br> <A NAME="an_1553"></A>&nbsp;Nevere eft ne was ther angre hem bitwene.<br> <A NAME="an_1554"></A>&nbsp;He cherisseth hire as though she were a queene,<br> <A NAME="an_1555"></A>&nbsp;And she was to hym trewe for everemoore.<br> <A NAME="an_1556"></A>&nbsp;Of thise two folk ye gete of me namoore.<br> <A NAME="an_1557"></A>&nbsp;Aurelius, that his cost hath al forlorn,<br> <A NAME="an_1558"></A>&nbsp;Curseth the tyme that evere he was born:<br> <A NAME="an_1559"></A>&nbsp;"Allas!" quod he. "Allas, that I bihighte<br> <span class="margnote"><FONT COLOR="GREEN" SIZE="-1"><A NAME="an_1560">1560</A></FONT></span>&nbsp;Of pured gold a thousand pound of wighte<br> <A NAME="an_1561"></A>&nbsp;Unto this philosophre! How shal I do?<br> <A NAME="an_1562"></A>&nbsp;I se namoore but that I am fordo.<br> <A NAME="an_1563"></A>&nbsp;Myn heritage moot I nedes selle,<br> <A NAME="an_1564"></A>&nbsp;And been a beggere; heere may I nat dwelle<br> <A NAME="an_1565"></A>&nbsp;And shamen al my kynrede in this place,<br> <A NAME="an_1566"></A>&nbsp;But I of hym may gete bettre grace.<br> <A NAME="an_1567"></A>&nbsp;But nathelees, I wole of hym assaye,<br> <A NAME="an_1568"></A>&nbsp;At certeyn dayes, yeer by yeer, to paye,<br> <A NAME="an_1569"></A>&nbsp;And thanke hym of his grete curteisye.<br> <span class="margnote"><FONT COLOR="GREEN" SIZE="-1"><A NAME="an_1570">1570</A></FONT></span>&nbsp;My trouthe wol I kepe, I wol nat lye."<br> <A NAME="an_1571"></A>&nbsp;With herte soor he gooth unto his cofre,<br> <A NAME="an_1572"></A>&nbsp;And broghte gold unto this philosophre,<br> <A NAME="an_1573"></A>&nbsp;The value of fyve hundred pound, I gesse,<br> <A NAME="an_1574"></A>&nbsp;And hym bisecheth, of his gentillesse,<br> <A NAME="an_1575"></A>&nbsp;To graunte hym dayes of the remenaunt;<br> <A NAME="an_1576"></A>&nbsp;And seyde, "Maister, I dar wel make avaunt,<br> <A NAME="an_1577"></A>&nbsp;I failled nevere of my trouthe as yit.<br> <A NAME="an_1578"></A>&nbsp;For sikerly my dette shal be quyt<br> <A NAME="an_1579"></A>&nbsp;Towardes yow, howevere that I fare<br> <span class="margnote"><FONT COLOR="GREEN" SIZE="-1"><A NAME="an_1580">1580</A></FONT></span>&nbsp;To goon a-begged in my kirtle bare.<br> <A NAME="an_1581"></A>&nbsp;But wolde ye vouche sauf, upon seuretee,<br> <A NAME="an_1582"></A>&nbsp;Two yeer or thre for to respiten me,<br> <A NAME="an_1583"></A>&nbsp;Thanne were I wel; for elles moot I selle<br> <A NAME="an_1584"></A>&nbsp;Myn heritage; ther is namoore to telle."<br> <A NAME="an_1585"></A>&nbsp;This philosophre sobrely answerde,<br> <A NAME="an_1586"></A>&nbsp;And seyde thus, whan he thise wordes herde:<br> <A NAME="an_1587"></A>&nbsp;"Have I nat holden covenant unto thee?"<br> <A NAME="an_1588"></A>&nbsp;"Yes, certes, wel and trewely," quod he.<br> <A NAME="an_1589"></A>&nbsp;"Hastow nat had thy lady as thee liketh?"<br> <span class="margnote"><FONT COLOR="GREEN" SIZE="-1"><A NAME="an_1590">1590</A></FONT></span>&nbsp;"No, no," quod he, and sorwefully he siketh.<br> <A NAME="an_1591"></A>&nbsp;"What was the cause? Tel me if thou kan."<br> <A NAME="an_1592"></A>&nbsp;Aurelius his tale anon bigan,<br> <A NAME="an_1593"></A>&nbsp;And tolde hym al, as ye han herd bifoore;<br> <A NAME="an_1594"></A>&nbsp;It nedeth nat to yow reherce it moore.<br> <A NAME="an_1595"></A>&nbsp;He seide, "Arveragus, of gentillesse,<br> <A NAME="an_1596"></A>&nbsp;Hadde levere dye in sorwe and in distresse<br> <A NAME="an_1597"></A>&nbsp;Than that his wyf were of hir trouthe fals."<br> <A NAME="an_1598"></A>&nbsp;The sorwe of Dorigen he tolde hym als;<br> <A NAME="an_1599"></A>&nbsp;How looth hire was to been a wikked wyf,<br> <span class="margnote"><FONT COLOR="GREEN" SIZE="-1"><A NAME="an_1600">1600</A></FONT></span>&nbsp;And that she levere had lost that day hir lyf,<br> <A NAME="an_1601"></A>&nbsp;And that hir trouthe she swoor thurgh innocence,<br> <A NAME="an_1602"></A>&nbsp;She nevere erst hadde herde speke of apparence.<br> <A NAME="an_1603"></A>&nbsp;"That made me han of hire so greet pitee;<br> <A NAME="an_1604"></A>&nbsp;And right as frely as he sente hire me,<br> <A NAME="an_1605"></A>&nbsp;As frely sente I hire to hym ageyn.<br> <A NAME="an_1606"></A>&nbsp;This al and som; ther is namoore to seyn."<br> <A NAME="an_1607"></A>&nbsp;This philosophre answerde, "Leeve brother,<br> <A NAME="an_1608"></A>&nbsp;Everich of yow dide gentilly til oother.<br> <A NAME="an_1609"></A>&nbsp;Thou art a squier, and he is a knyght;<br> <span class="margnote"><FONT COLOR="GREEN" SIZE="-1"><A NAME="an_1610">1610</A></FONT></span>&nbsp;But God forbede, for his blisful myght,<br> <A NAME="an_1611"></A>&nbsp;But if a clerk koude doon a gentil dede<br> <A NAME="an_1612"></A>&nbsp;As wel as any of yow, it is no drede!<br> <A NAME="an_1613"></A>&nbsp;Sire, I releesse thee thy thousand pound,<br> <A NAME="an_1614"></A>&nbsp;As thou right now were cropen out of the ground,<br> <A NAME="an_1615"></A>&nbsp;Ne nevere er now ne haddest knowen me.<br> <A NAME="an_1616"></A>&nbsp;For, sire, I wol nat taken a peny of thee<br> <A NAME="an_1617"></A>&nbsp;For al my craft, ne noght for my travaille.<br> <A NAME="an_1618"></A>&nbsp;Thou hast ypayed wel for my vitaille.<br> <A NAME="an_1619"></A>&nbsp;It is ynogh, and farewel, have good day!"<br> <span class="margnote"><FONT COLOR="GREEN" SIZE="-1"><A NAME="an_1620">1620</A></FONT></span>&nbsp;And took his hors, and forth he goth his way.<br> <A NAME="an_1621"></A>&nbsp;Lordynges, this question, thanne, wol I aske now,<br> <A NAME="an_1622"></A>&nbsp;Which was the mooste fre, as thynketh yow?<br> <A NAME="an_1623"></A>&nbsp;Now telleth me, er that ye ferther wende.<br> <A NAME="an_1624"></A>&nbsp;I kan namoore; my tale is at an ende.<br>  
<p><HR>
<CENTER>
<A HREF="mect26.htm">Next: The Physician's Tale</A></CENTER>
</BODY>
</HTML>
