<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Prioress' Tale</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect30">Previous</A>&nbsp;
<A HREF="mect32">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Prioress' Tale</h3> <A NAME="an_488"></A>&nbsp;Ther was in Asye, in a greet citee,<br> <A NAME="an_489"></A>&nbsp;Amonges Cristene folk a Jewerye,<br> <span class="margnote"><FONT COLOR="GREEN" SIZE="-1"><A NAME="an_490">490</A></FONT></span>&nbsp;Sustened by a lord of that contree<br> <A NAME="an_491"></A>&nbsp;For foule usure and lucre of vileynye,<br> <A NAME="an_492"></A>&nbsp;Hateful to Crist and to his compaignye;<br> <A NAME="an_493"></A>&nbsp;And thurgh the strete men myghte ride or wende,<br> <A NAME="an_494"></A>&nbsp;For it was free and open at eyther ende.<br> <A NAME="an_495"></A>&nbsp;A litel scole of Cristen folk ther stood<br> <A NAME="an_496"></A>&nbsp;Doun at the ferther ende, in which ther were<br> <A NAME="an_497"></A>&nbsp;Children an heep, ycomen of Cristen blood,<br> <A NAME="an_498"></A>&nbsp;That lerned in that scole yeer by yere<br> <A NAME="an_499"></A>&nbsp;Swich manere doctrine as men used there,<br> <span class="margnote"><FONT COLOR="GREEN" SIZE="-1"><A NAME="an_500">500</A></FONT></span>&nbsp;This is to seyn, to syngen and to rede,<br> <A NAME="an_501"></A>&nbsp;As smale children doon in hire childhede.<br> <A NAME="an_502"></A>&nbsp;Among thise children was a wydwes sone,<br> <A NAME="an_503"></A>&nbsp;A litel clergeon, seven yeer of age,<br> <A NAME="an_504"></A>&nbsp;That day by day to scole was his wone,<br> <A NAME="an_505"></A>&nbsp;And eek also, where as he saugh th' ymage<br> <A NAME="an_506"></A>&nbsp;Of Cristes mooder, hadde he in usage,<br> <A NAME="an_507"></A>&nbsp;As hym was taught, to knele adoun and seye<br> <A NAME="an_508"></A>&nbsp;His Ave Marie, as he goth by the weye.<br> <A NAME="an_509"></A>&nbsp;Thus hath this wydwe hir litel sone ytaught<br> <span class="margnote"><FONT COLOR="GREEN" SIZE="-1"><A NAME="an_510">510</A></FONT></span>&nbsp;Oure blisful Lady, Cristes mooder deere,<br> <A NAME="an_511"></A>&nbsp;To worshipe ay, and he forgat it naught,<br> <A NAME="an_512"></A>&nbsp;For sely child wol alday soone leere.<br> <A NAME="an_513"></A>&nbsp;But ay, whan I remembre on this mateere,<br> <A NAME="an_514"></A>&nbsp;Seint Nicholas stant evere in my presence,<br> <A NAME="an_515"></A>&nbsp;For he so yong to Crist dide reverence.<br> <A NAME="an_516"></A>&nbsp;This litel child, his litel book lernynge,<br> <A NAME="an_517"></A>&nbsp;As he sat in the scole at his prymer,<br> <A NAME="an_518"></A>&nbsp;He Alma redemptoris herde synge,<br> <A NAME="an_519"></A>&nbsp;As children lerned hire antiphoner;<br> <span class="margnote"><FONT COLOR="GREEN" SIZE="-1"><A NAME="an_520">520</A></FONT></span>&nbsp;And as he dorste, he drough hym ner and ner,<br> <A NAME="an_521"></A>&nbsp;And herkned ay the wordes and the noote,<br> <A NAME="an_522"></A>&nbsp;Til he the firste vers koude al by rote.<br> <A NAME="an_523"></A>&nbsp;Noght wiste he what this Latyn was to seye,<br> <A NAME="an_524"></A>&nbsp;For he so yong and tendre was of age.<br> <A NAME="an_525"></A>&nbsp;But on a day his felawe gan he preye<br> <A NAME="an_526"></A>&nbsp;T' expounden hym this song in his langage,<br> <A NAME="an_527"></A>&nbsp;Or telle hym why this song was in usage;<br> <A NAME="an_528"></A>&nbsp;This preyde he hym to construe and declare<br> <A NAME="an_529"></A>&nbsp;Ful often tyme upon his knowes bare.<br> <span class="margnote"><FONT COLOR="GREEN" SIZE="-1"><A NAME="an_530">530</A></FONT></span>&nbsp;His felawe, which that elder was than he,<br> <A NAME="an_531"></A>&nbsp;Answerde hym thus: "This song, I have herd seye,<br> <A NAME="an_532"></A>&nbsp;Was maked of our blisful Lady free,<br> <A NAME="an_533"></A>&nbsp;Hire to salue, and eek hire for to preye<br> <A NAME="an_534"></A>&nbsp;To been oure help and socour whan we deye.<br> <A NAME="an_535"></A>&nbsp;I kan namoore expounde in this mateere.<br> <A NAME="an_536"></A>&nbsp;I lerne song; I kan but smal grammeere."<br> <A NAME="an_537"></A>&nbsp;"And is this song maked in reverence<br> <A NAME="an_538"></A>&nbsp;Of Cristes mooder?" seyde this innocent.<br> <A NAME="an_539"></A>&nbsp;"Now, certes, I wol do my diligence<br> <span class="margnote"><FONT COLOR="GREEN" SIZE="-1"><A NAME="an_540">540</A></FONT></span>&nbsp;To konne it al er Cristemasse be went.<br> <A NAME="an_541"></A>&nbsp;Though that I for my prymer shal be shent<br> <A NAME="an_542"></A>&nbsp;And shal be beten thries in an houre,<br> <A NAME="an_543"></A>&nbsp;I wol it konne Oure Lady for to honoure!"<br> <A NAME="an_544"></A>&nbsp;His felawe taughte hym homward prively,<br> <A NAME="an_545"></A>&nbsp;Fro day to day, til he koude it by rote,<br> <A NAME="an_546"></A>&nbsp;And thanne he song it wel and boldely,<br> <A NAME="an_547"></A>&nbsp;Fro word to word, acordynge with the note.<br> <A NAME="an_548"></A>&nbsp;Twies a day it passed thurgh his throte,<br> <A NAME="an_549"></A>&nbsp;To scoleward and homward whan he wente;<br> <span class="margnote"><FONT COLOR="GREEN" SIZE="-1"><A NAME="an_550">550</A></FONT></span>&nbsp;On Cristes mooder set was his entente.<br> <A NAME="an_551"></A>&nbsp;As I have seyd, thurghout the Juerie<br> <A NAME="an_552"></A>&nbsp;This litel child, as he cam to and fro,<br> <A NAME="an_553"></A>&nbsp;Ful murily than wolde he synge and crie<br> <A NAME="an_554"></A>&nbsp;O Alma redemptoris everemo.<br> <A NAME="an_555"></A>&nbsp;The swetnesse his herte perced so<br> <A NAME="an_556"></A>&nbsp;Of Cristes mooder that, to hire to preye,<br> <A NAME="an_557"></A>&nbsp;He kan nat stynte of syngyng by the weye.<br> <A NAME="an_558"></A>&nbsp;Oure firste foo, the serpent Sathanas,<br> <A NAME="an_559"></A>&nbsp;That hath in Jues herte his waspes nest,<br> <span class="margnote"><FONT COLOR="GREEN" SIZE="-1"><A NAME="an_560">560</A></FONT></span>&nbsp;Up swal, and seide, "O Hebrayk peple, allas!<br> <A NAME="an_561"></A>&nbsp;Is this to yow a thyng that is honest,<br> <A NAME="an_562"></A>&nbsp;That swich a boy shal walken as hym lest<br> <A NAME="an_563"></A>&nbsp;In youre despit, and synge of swich sentence,<br> <A NAME="an_564"></A>&nbsp;Which is agayn youre lawes reverence?"<br> <A NAME="an_565"></A>&nbsp;Fro thennes forth the Jues han conspired<br> <A NAME="an_566"></A>&nbsp;This innocent out of this world to chace.<br> <A NAME="an_567"></A>&nbsp;An homycide therto han they hyred,<br> <A NAME="an_568"></A>&nbsp;That in an aleye hadde a privee place;<br> <A NAME="an_569"></A>&nbsp;And as the child gan forby for to pace,<br> <span class="margnote"><FONT COLOR="GREEN" SIZE="-1"><A NAME="an_570">570</A></FONT></span>&nbsp;This cursed Jew hym hente, and heeld hym faste,<br> <A NAME="an_571"></A>&nbsp;And kitte his throte, and in a pit hym caste.<br> <A NAME="an_572"></A>&nbsp;I seye that in a wardrobe they hym threwe<br> <A NAME="an_573"></A>&nbsp;Where as thise Jewes purgen hire entraille.<br> <A NAME="an_574"></A>&nbsp;O cursed folk of Herodes al newe,<br> <A NAME="an_575"></A>&nbsp;What may youre yvel entente yow availle?<br> <A NAME="an_576"></A>&nbsp;Mordre wol out, certeyn, it wol nat faille,<br> <A NAME="an_577"></A>&nbsp;And namely ther th' onour of God shal sprede;<br> <A NAME="an_578"></A>&nbsp;The blood out crieth on youre cursed dede.<br> <A NAME="an_579"></A>&nbsp;O martir, sowded to virginitee,<br> <span class="margnote"><FONT COLOR="GREEN" SIZE="-1"><A NAME="an_580">580</A></FONT></span>&nbsp;Now maystow syngen, folwynge evere in oon<br> <A NAME="an_581"></A>&nbsp;The white Lamb celestial -- quod she --<br> <A NAME="an_582"></A>&nbsp;Of which the grete evaungelist, Seint John,<br> <A NAME="an_583"></A>&nbsp;In Pathmos wroot, which seith that they that goon<br> <A NAME="an_584"></A>&nbsp;Biforn this Lamb and synge a song al newe,<br> <A NAME="an_585"></A>&nbsp;That nevere, flesshly, wommen they ne knewe.<br> <A NAME="an_586"></A>&nbsp;This poure wydwe awaiteth al that nyght<br> <A NAME="an_587"></A>&nbsp;After hir litel child, but he cam noght;<br> <A NAME="an_588"></A>&nbsp;For which, as soone as it was dayes lyght,<br> <A NAME="an_589"></A>&nbsp;With face pale of drede and bisy thoght,<br> <span class="margnote"><FONT COLOR="GREEN" SIZE="-1"><A NAME="an_590">590</A></FONT></span>&nbsp;She hath at scole and elleswhere hym soght,<br> <A NAME="an_591"></A>&nbsp;Til finally she gan so fer espie<br> <A NAME="an_592"></A>&nbsp;That he last seyn was in the Juerie.<br> <A NAME="an_593"></A>&nbsp;With moodres pitee in hir brest enclosed,<br> <A NAME="an_594"></A>&nbsp;She gooth, as she were half out of hir mynde,<br> <A NAME="an_595"></A>&nbsp;To every place where she hath supposed<br> <A NAME="an_596"></A>&nbsp;By liklihede hir litel child to fynde;<br> <A NAME="an_597"></A>&nbsp;And evere on Cristes mooder meeke and kynde<br> <A NAME="an_598"></A>&nbsp;She cride, and atte laste thus she wroghte:<br> <A NAME="an_599"></A>&nbsp;Among the cursed Jues she hym soghte.<br> <span class="margnote"><FONT COLOR="GREEN" SIZE="-1"><A NAME="an_600">600</A></FONT></span>&nbsp;She frayneth and she preyeth pitously<br> <A NAME="an_601"></A>&nbsp;To every Jew that dwelte in thilke place,<br> <A NAME="an_602"></A>&nbsp;To telle hire if hir child wente oght forby.<br> <A NAME="an_603"></A>&nbsp;They seyde "nay"; but Jhesu of his grace<br> <A NAME="an_604"></A>&nbsp;Yaf in hir thoght inwith a litel space<br> <A NAME="an_605"></A>&nbsp;That in that place after hir sone she cryde,<br> <A NAME="an_606"></A>&nbsp;Where he was casten in a pit bisyde.<br> <A NAME="an_607"></A>&nbsp;O grete God, that parfournest thy laude<br> <A NAME="an_608"></A>&nbsp;By mouth of innocentz, lo, heere thy myght!<br> <A NAME="an_609"></A>&nbsp;This gemme of chastite, this emeraude,<br> <span class="margnote"><FONT COLOR="GREEN" SIZE="-1"><A NAME="an_610">610</A></FONT></span>&nbsp;And eek of martirdom the ruby bright,<br> <A NAME="an_611"></A>&nbsp;Ther he with throte ykorven lay upright,<br> <A NAME="an_612"></A>&nbsp;He Alma redemptoris gan to synge<br> <A NAME="an_613"></A>&nbsp;So loude that al the place gan to rynge.<br> <A NAME="an_614"></A>&nbsp;The Cristene folk that thurgh the strete wente<br> <A NAME="an_615"></A>&nbsp;In coomen for to wondre upon this thyng,<br> <A NAME="an_616"></A>&nbsp;And hastily they for the provost sente;<br> <A NAME="an_617"></A>&nbsp;He cam anon withouten tariyng,<br> <A NAME="an_618"></A>&nbsp;And herieth Crist that is of hevene kyng,<br> <A NAME="an_619"></A>&nbsp;And eek his mooder, honour of mankynde,<br> <span class="margnote"><FONT COLOR="GREEN" SIZE="-1"><A NAME="an_620">620</A></FONT></span>&nbsp;And after that the Jewes leet he bynde.<br> <A NAME="an_621"></A>&nbsp;This child with pitous lamentacioun<br> <A NAME="an_622"></A>&nbsp;Up taken was, syngynge his song alway,<br> <A NAME="an_623"></A>&nbsp;And with honour of greet processioun<br> <A NAME="an_624"></A>&nbsp;They carien hym unto the nexte abbay.<br> <A NAME="an_625"></A>&nbsp;His mooder swownynge by his beere lay;<br> <A NAME="an_626"></A>&nbsp;Unnethe myghte the peple that was theere<br> <A NAME="an_627"></A>&nbsp;This newe Rachel brynge fro his beere.<br> <A NAME="an_628"></A>&nbsp;With torment and with shameful deeth echon,<br> <A NAME="an_629"></A>&nbsp;This provost dooth thise Jewes for to sterve<br> <span class="margnote"><FONT COLOR="GREEN" SIZE="-1"><A NAME="an_630">630</A></FONT></span>&nbsp;That of this mordre wiste, and that anon.<br> <A NAME="an_631"></A>&nbsp;He nolde no swich cursednesse observe.<br> <A NAME="an_632"></A>&nbsp;"Yvele shal have that yvele wol deserve";<br> <A NAME="an_633"></A>&nbsp;Therfore with wilde hors he dide hem drawe,<br> <A NAME="an_634"></A>&nbsp;And after that he heng hem by the lawe.<br> <A NAME="an_635"></A>&nbsp;Upon this beere ay lith this innocent<br> <A NAME="an_636"></A>&nbsp;Biforn the chief auter, whil the masse laste;<br> <A NAME="an_637"></A>&nbsp;And after that, the abbot with his covent<br> <A NAME="an_638"></A>&nbsp;Han sped hem for to burien hym ful faste;<br> <A NAME="an_639"></A>&nbsp;And whan they hooly water on hym caste,<br> <span class="margnote"><FONT COLOR="GREEN" SIZE="-1"><A NAME="an_640">640</A></FONT></span>&nbsp;Yet spak this child, whan spreynd was hooly water,<br> <A NAME="an_641"></A>&nbsp;And song O Alma redemptoris mater!<br> <A NAME="an_642"></A>&nbsp;This abbot, which that was an hooly man,<br> <A NAME="an_643"></A>&nbsp;As monkes been -- or elles oghte be --<br> <A NAME="an_644"></A>&nbsp;This yonge child to conjure he bigan,<br> <A NAME="an_645"></A>&nbsp;And seyde, "O deere child, I halse thee,<br> <A NAME="an_646"></A>&nbsp;In vertu of the hooly Trinitee,<br> <A NAME="an_647"></A>&nbsp;Tel me what is thy cause for to synge,<br> <A NAME="an_648"></A>&nbsp;Sith that thy throte is kut to my semynge?"<br> <A NAME="an_649"></A>&nbsp;"My throte is kut unto my nekke boon,"<br> <span class="margnote"><FONT COLOR="GREEN" SIZE="-1"><A NAME="an_650">650</A></FONT></span>&nbsp;Seyde this child, "and as by wey of kynde<br> <A NAME="an_651"></A>&nbsp;I sholde have dyed, ye, longe tyme agon.<br> <A NAME="an_652"></A>&nbsp;But Jesu Crist, as ye in bookes fynde,<br> <A NAME="an_653"></A>&nbsp;Wil that his glorie laste and be in mynde,<br> <A NAME="an_654"></A>&nbsp;And for the worship of his Mooder deere<br> <A NAME="an_655"></A>&nbsp;Yet may I synge O Alma loude and cleere.<br> <A NAME="an_656"></A>&nbsp;"This welle of mercy, Cristes mooder sweete,<br> <A NAME="an_657"></A>&nbsp;I loved alwey, as after my konnynge;<br> <A NAME="an_658"></A>&nbsp;And whan that I my lyf sholde forlete,<br> <A NAME="an_659"></A>&nbsp;To me she cam, and bad me for to synge<br> <span class="margnote"><FONT COLOR="GREEN" SIZE="-1"><A NAME="an_660">660</A></FONT></span>&nbsp;This anthem verraily in my deyynge,<br> <A NAME="an_661"></A>&nbsp;As ye han herd, and whan that I hadde songe,<br> <A NAME="an_662"></A>&nbsp;Me thoughte she leyde a greyn upon my tonge.<br> <A NAME="an_663"></A>&nbsp;"Wherfore I synge, and synge moot certeyn,<br> <A NAME="an_664"></A>&nbsp;In honour of that blisful Mayden free<br> <A NAME="an_665"></A>&nbsp;Til fro my tonge of taken is the greyn;<br> <A NAME="an_666"></A>&nbsp;And after that thus seyde she to me:<br> <A NAME="an_667"></A>&nbsp;`My litel child, now wol I fecche thee,<br> <A NAME="an_668"></A>&nbsp;Whan that the greyn is fro thy tonge ytake.<br> <A NAME="an_669"></A>&nbsp;Be nat agast; I wol thee nat forsake.'"<br> <span class="margnote"><FONT COLOR="GREEN" SIZE="-1"><A NAME="an_670">670</A></FONT></span>&nbsp;This hooly monk, this abbot, hym meene I,<br> <A NAME="an_671"></A>&nbsp;His tonge out caughte, and took awey the greyn,<br> <A NAME="an_672"></A>&nbsp;And he yaf up the goost ful softely.<br> <A NAME="an_673"></A>&nbsp;And whan this abbot hadde this wonder seyn,<br> <A NAME="an_674"></A>&nbsp;His salte teeris trikled doun as reyn,<br> <A NAME="an_675"></A>&nbsp;And gruf he fil al plat upon the grounde,<br> <A NAME="an_676"></A>&nbsp;And stille he lay as he had ben ybounde.<br> <A NAME="an_677"></A>&nbsp;The covent eek lay on the pavement<br> <A NAME="an_678"></A>&nbsp;Wepynge, and herying Cristes mooder deere,<br> <A NAME="an_679"></A>&nbsp;And after that they ryse, and forth been went,<br> <span class="margnote"><FONT COLOR="GREEN" SIZE="-1"><A NAME="an_680">680</A></FONT></span>&nbsp;And tooken awey this martir from his beere;<br> <A NAME="an_681"></A>&nbsp;And in a tombe of marbul stones cleere<br> <A NAME="an_682"></A>&nbsp;Enclosen they his litel body sweete.<br> <A NAME="an_683"></A>&nbsp;Ther he is now, God leve us for to meete!<br> <A NAME="an_684"></A>&nbsp;O yonge Hugh of Lyncoln, slayn also<br> <A NAME="an_685"></A>&nbsp;With cursed Jewes, as it is notable,<br> <A NAME="an_686"></A>&nbsp;For it is but a litel while ago,<br> <A NAME="an_687"></A>&nbsp;Preye eek for us, we synful folk unstable,<br> <A NAME="an_688"></A>&nbsp;That of his mercy God so merciable<br> <A NAME="an_689"></A>&nbsp;On us his grete mercy multiplie,<br> <span class="margnote"><FONT COLOR="GREEN" SIZE="-1"><A NAME="an_690">690</A></FONT></span>&nbsp;For reverence of his mooder Marie. Amen.<br>  
<p><HR>
<CENTER>
<A HREF="mect32">Next: The Prologue to the Tale of Sir Thopas</A></CENTER>
</BODY>
</HTML>
