<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Prioress' Prologue</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect29">Previous</A>&nbsp;
<A HREF="mect31">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Prioress' Prologue</h3> <A NAME="an_453"></A>&nbsp;O Lord, oure Lord, thy name how merveillous<br> <A NAME="an_454"></A>&nbsp;Is in this large world ysprad -- quod she --<br> <A NAME="an_455"></A>&nbsp;For noght oonly thy laude precious<br> <A NAME="an_456"></A>&nbsp;Parfourned is by men of dignitee,<br> <A NAME="an_457"></A>&nbsp;But by the mouth of children thy bountee<br> <A NAME="an_458"></A>&nbsp;Parfourned is, for on the brest soukynge<br> <A NAME="an_459"></A>&nbsp;Somtyme shewen they thyn heriynge.<br> <span class="margnote"><FONT COLOR="GREEN" SIZE="-1"><A NAME="an_460">460</A></FONT></span>&nbsp;Wherfore in laude, as I best kan or may,<br> <A NAME="an_461"></A>&nbsp;Of thee and of the white lylye flour<br> <A NAME="an_462"></A>&nbsp;Which that the bar, and is a mayde alway,<br> <A NAME="an_463"></A>&nbsp;To telle a storie I wol do my labour;<br> <A NAME="an_464"></A>&nbsp;Nat that I may encressen hir honour,<br> <A NAME="an_465"></A>&nbsp;For she hirself is honour and the roote<br> <A NAME="an_466"></A>&nbsp;Of bountee, next hir Sone, and soules boote.<br> <A NAME="an_467"></A>&nbsp;O mooder Mayde, O mayde Mooder free!<br> <A NAME="an_468"></A>&nbsp;O bussh unbrent, brennynge in Moyses sighte,<br> <A NAME="an_469"></A>&nbsp;That ravyshedest doun fro the Deitee,<br> <span class="margnote"><FONT COLOR="GREEN" SIZE="-1"><A NAME="an_470">470</A></FONT></span>&nbsp;Thurgh thyn humblesse, the Goost that in th' alighte,<br> <A NAME="an_471"></A>&nbsp;Of whos vertu, whan he thyn herte lighte,<br> <A NAME="an_472"></A>&nbsp;Conceyved was the Fadres sapience,<br> <A NAME="an_473"></A>&nbsp;Help me to telle it in thy reverence!<br> <A NAME="an_474"></A>&nbsp;Lady, thy bountee, thy magnificence,<br> <A NAME="an_475"></A>&nbsp;Thy vertu and thy grete humylitee<br> <A NAME="an_476"></A>&nbsp;Ther may no tonge expresse in no science;<br> <A NAME="an_477"></A>&nbsp;For somtyme, Lady, er men praye to thee,<br> <A NAME="an_478"></A>&nbsp;Thou goost biforn of thy benyngnytee,<br> <A NAME="an_479"></A>&nbsp;And getest us the lyght, of thy preyere,<br> <span class="margnote"><FONT COLOR="GREEN" SIZE="-1"><A NAME="an_480">480</A></FONT></span>&nbsp;To gyden us unto thy Sone so deere.<br> <A NAME="an_481"></A>&nbsp;My konnyng is so wayk, O blisful Queene,<br> <A NAME="an_482"></A>&nbsp;For to declare thy grete worthynesse<br> <A NAME="an_483"></A>&nbsp;That I ne may the weighte nat susteene;<br> <A NAME="an_484"></A>&nbsp;But as a child of twelf month oold, or lesse,<br> <A NAME="an_485"></A>&nbsp;That kan unnethes any word expresse,<br> <A NAME="an_486"></A>&nbsp;Right so fare I, and therfore I yow preye,<br> <A NAME="an_487"></A>&nbsp;Gydeth my song that I shal of yow seye.<br>  
<p><HR>
<CENTER>
<A HREF="mect31">Next: The Prioress' Tale</A></CENTER>
</BODY>
</HTML>
