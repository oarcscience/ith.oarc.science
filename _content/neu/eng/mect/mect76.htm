<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Shorter Poems: Truth</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect75">Previous</A>&nbsp;
<A HREF="mect77">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Shorter Poems</h4> <h3 align="center" align="center">Truth</h3> <A NAME="an_1"></A>&nbsp;Flee fro the prees and dwelle with sothfastnesse;<br> <A NAME="an_2"></A>&nbsp;Suffyce unto thy thing, though it be smal,<br> <A NAME="an_3"></A>&nbsp;For hord hath hate, and climbing tikelnesse,<br> <A NAME="an_4"></A>&nbsp;Prees hath envye, and wele blent overal.<br> <A NAME="an_5"></A>&nbsp;Savour no more than thee bihove shal,<br> <A NAME="an_6"></A>&nbsp;Reule wel thyself that other folk canst rede,<br> <A NAME="an_7"></A>&nbsp;And trouthe thee shal delivere, it is no drede.<br> <A NAME="an_8"></A>&nbsp;Tempest thee noght al croked to redresse<br> <A NAME="an_9"></A>&nbsp;In trust of hir that turneth as a bal;<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;Gret reste stant in litel besinesse.<br> <A NAME="an_11"></A>&nbsp;Be war therfore to sporne ayeyns an al,<br> <A NAME="an_12"></A>&nbsp;Stryve not, as doth the crokke with the wal.<br> <A NAME="an_13"></A>&nbsp;Daunte thyself, that dauntest otheres dede,<br> <A NAME="an_14"></A>&nbsp;And trouthe thee shal delivere, it is no drede.<br> <A NAME="an_15"></A>&nbsp;That thee is sent, receyve in buxumnesse;<br> <A NAME="an_16"></A>&nbsp;The wrastling for this world axeth a fal.<br> <A NAME="an_17"></A>&nbsp;Her is non hoom, her nis but wildernesse:<br> <A NAME="an_18"></A>&nbsp;Forth, pilgrim, forth! Forth, beste, out of thy stal!<br> <A NAME="an_19"></A>&nbsp;Know thy contree, look up, thank God of al;<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;Hold the heye wey and lat thy gost thee lede,<br> <A NAME="an_21"></A>&nbsp;And trouthe thee shal delivere, it is no drede.<br> <A NAME="an_22"></A>&nbsp;Therfore, thou Vache, leve thyn old wrecchednesse;<br> <A NAME="an_23"></A>&nbsp;Unto the world leve now to be thral.<br> <A NAME="an_24"></A>&nbsp;Crye him mercy, that of his hy goodnesse<br> <A NAME="an_25"></A>&nbsp;Made thee of noght, and in especial<br> <A NAME="an_26"></A>&nbsp;Draw unto him, and pray in general<br> <A NAME="an_27"></A>&nbsp;For thee, and eek for other, hevenlich mede;<br> <A NAME="an_28"></A>&nbsp;And trouthe thee shal delivere, it is no drede.<br>  
<p><HR>
<CENTER>
<A HREF="mect77">Next: Gentilesse</A></CENTER>
</BODY>
</HTML>
