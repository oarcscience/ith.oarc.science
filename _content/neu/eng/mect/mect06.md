[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect05)  [Next](mect07) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Cook's Prologue

<span id="an_4325"></span> The Cook of Londoun, whil the Reve spak,  
<span id="an_4326"></span> For joye him thoughte he clawed him on the
bak.  
<span id="an_4327"></span> "Ha! ha!" quod he, "For Cristes passion,  
<span id="an_4328"></span> This millere hadde a sharp conclusion  
<span id="an_4329"></span> Upon his argument of herbergage!  
<span class="margnote"><span id="an_4330">4330</span></span> Wel seyde
Salomon in his langage,  
<span id="an_4331"></span> \`Ne bryng nat every man into thyn hous,'  
<span id="an_4332"></span> For herberwynge by nyghte is perilous.  
<span id="an_4333"></span> Wel oghte a man avysed for to be  
<span id="an_4334"></span> Whom that he broghte into his pryvetee.  
<span id="an_4335"></span> I pray to God, so yeve me sorwe and care  
<span id="an_4336"></span> If evere, sitthe I highte Hogge of Ware,  
<span id="an_4337"></span> Herde I a millere bettre yset a-werk.  
<span id="an_4338"></span> He hadde a jape of malice in the derk.  
<span id="an_4339"></span> But God forbede that we stynte heere;  
<span class="margnote"><span id="an_4340">4340</span></span> And
therfore, if ye vouche-sauf to heere  
<span id="an_4341"></span> A tale of me, that am a povre man,  
<span id="an_4342"></span> I wol yow telle, as wel as evere I kan,  
<span id="an_4343"></span> A litel jape that fil in oure citee."  
<span id="an_4344"></span> Oure Hoost answerde and seide, "I graunte it
thee.  
<span id="an_4345"></span> Now telle on, Roger; looke that it be good,  
<span id="an_4346"></span> For many a pastee hastow laten blood,  
<span id="an_4347"></span> And many a Jakke of Dovere hastow soold  
<span id="an_4348"></span> That hath been twies hoot and twies coold.  
<span id="an_4349"></span> Of many a pilgrym hastow Cristes curs,  
<span class="margnote"><span id="an_4350">4350</span></span> For of thy
percely yet they fare the wors,  
<span id="an_4351"></span> That they han eten with thy stubbel goos,  
<span id="an_4352"></span> For in thy shoppe is many a flye loos.  
<span id="an_4353"></span> Now telle on, gentil Roger by thy name.  
<span id="an_4354"></span> But yet I pray thee, be nat wroth for game;  
<span id="an_4355"></span> A man may seye ful sooth in game and pley."  
<span id="an_4356"></span> "Thou seist ful sooth," quod Roger, "by my
fey!  
<span id="an_4357"></span> But \`sooth pley, quaad pley,' as the Flemyng
seith.  
<span id="an_4358"></span> And therfore, Herry Bailly, by thy feith,  
<span id="an_4359"></span> Be thou nat wrooth, er we departen heer,  
<span class="margnote"><span id="an_4360">4360</span></span> Though that
my tale be of an hostileer.  
<span id="an_4361"></span> But nathelees I wol nat telle it yit;  
<span id="an_4362"></span> But er we parte, ywis, thou shalt be quit."  
<span id="an_4363"></span> And therwithal he lough and made cheere,  
<span id="an_4364"></span> And seyde his tale, as ye shul after heere.  

------------------------------------------------------------------------

[Next: The Cook's Tale](mect07)
