<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Legend of Good Women: Prologue G</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect63">Previous</A>&nbsp;
<A HREF="mect65">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Legend of Good Women</h4> <h3 align="center" align="center">Prologue G</h3> <A NAME="an_1"></A>&nbsp;A thousand sythes have I herd men telle<br> <A NAME="an_2"></A>&nbsp;That there is joye in hevene and peyne in helle,<br> <A NAME="an_3"></A>&nbsp;And I acorde wel that it be so;<br> <A NAME="an_4"></A>&nbsp;But natheles, this wot I wel also,<br> <A NAME="an_5"></A>&nbsp;That there ne is non that dwelleth in this contre<br> <A NAME="an_6"></A>&nbsp;That eyther hath in helle or hevene ybe,<br> <A NAME="an_7"></A>&nbsp;Ne may of it non other weyes witen<br> <A NAME="an_8"></A>&nbsp;But as he hath herd seyd or founde it writen;<br> <A NAME="an_9"></A>&nbsp;For by assay there may no man it preve.<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;But Goddes forbode but men shulde leve<br> <A NAME="an_11"></A>&nbsp;Wel more thyng than men han seyn with ye!<br> <A NAME="an_12"></A>&nbsp;Men shal nat wenen every thyng a lye<br> <A NAME="an_13"></A>&nbsp;For that he say it nat of yore ago.<br> <A NAME="an_14"></A>&nbsp;God wot a thyng is nevere the lesse so<br> <A NAME="an_15"></A>&nbsp;Thow every wyght ne may it nat yse.<br> <A NAME="an_16"></A>&nbsp;Bernard the monk ne say nat al, parde!<br> <A NAME="an_17"></A>&nbsp;Thanne mote we to bokes that we fynde,<br> <A NAME="an_18"></A>&nbsp;Thourgh whiche that olde thynges ben in mynde,<br> <A NAME="an_19"></A>&nbsp;And to the doctryne of these olde wyse<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;Yeven credence, in every skylful wyse,<br> <A NAME="an_21"></A>&nbsp;And trowen on these olde aproved storyes<br> <A NAME="an_22"></A>&nbsp;Of holynesse, of regnes, of victoryes,<br> <A NAME="an_23"></A>&nbsp;Of love, of hate, of othere sondry thynges,<br> <A NAME="an_24"></A>&nbsp;Of which I may nat make rehersynges.<br> <A NAME="an_25"></A>&nbsp;And if that olde bokes weren aweye,<br> <A NAME="an_26"></A>&nbsp;Yloren were of remembrance the keye.<br> <A NAME="an_27"></A>&nbsp;Wel oughte us thanne on olde bokes leve,<br> <A NAME="an_28"></A>&nbsp;There as there is non other assay by preve.<br> <A NAME="an_29"></A>&nbsp;And as for me, though that my wit be lite,<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;On bokes for to rede I me delyte,<br> <A NAME="an_31"></A>&nbsp;And in myn herte have hem in reverence,<br> <A NAME="an_32"></A>&nbsp;And to hem yeve swich lust and swich credence<br> <A NAME="an_33"></A>&nbsp;That there is wel unethe game non<br> <A NAME="an_34"></A>&nbsp;That fro my bokes make me to gon,<br> <A NAME="an_35"></A>&nbsp;But it be other upon the halyday,<br> <A NAME="an_36"></A>&nbsp;Or ellis in the joly tyme of May,<br> <A NAME="an_37"></A>&nbsp;Whan that I here the smale foules synge,<br> <A NAME="an_38"></A>&nbsp;And that the floures gynne for to sprynge.<br> <A NAME="an_39"></A>&nbsp;Farwel my stodye, as lastynge that sesoun!<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;Now have I therto this condicioun,<br> <A NAME="an_41"></A>&nbsp;That, of alle the floures in the mede,<br> <A NAME="an_42"></A>&nbsp;Thanne love I most these floures white and rede,<br> <A NAME="an_43"></A>&nbsp;Swyche as men calle dayesyes in oure toun.<br> <A NAME="an_44"></A>&nbsp;To hem have I so gret affeccioun,<br> <A NAME="an_45"></A>&nbsp;As I seyde erst, whan comen is the May,<br> <A NAME="an_46"></A>&nbsp;That in my bed there daweth me no day<br> <A NAME="an_47"></A>&nbsp;That I n' am up and walkynge in the mede<br> <A NAME="an_48"></A>&nbsp;To sen these floures agen the sonne sprede<br> <A NAME="an_49"></A>&nbsp;Whan it up ryseth by the morwe shene,<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;The longe day thus walkynge in the grene.<br> <A NAME="an_51"></A>&nbsp;And whan the sonne gynneth for to weste,<br> <A NAME="an_52"></A>&nbsp;Thanne closeth it, and draweth it to reste,<br> <A NAME="an_53"></A>&nbsp;So sore it is afered of the nyght,<br> <A NAME="an_54"></A>&nbsp;Til on the morwe that it is dayes lyght.<br> <A NAME="an_55"></A>&nbsp;This dayesye, of alle floures flour,<br> <A NAME="an_56"></A>&nbsp;Fulfyld of vertu and of alle honour,<br> <A NAME="an_57"></A>&nbsp;And evere ylike fayr and fresh of hewe,<br> <A NAME="an_58"></A>&nbsp;As wel in wynter as in somer newe,<br> <A NAME="an_59"></A>&nbsp;Fayn wolde I preysen, if I coude aryght;<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;But wo is me, it lyth nat in my myght.<br> <A NAME="an_61"></A>&nbsp;For wel I wot that folk han here-beforn<br> <A NAME="an_62"></A>&nbsp;Of makyng ropen, and lad awey the corn;<br> <A NAME="an_63"></A>&nbsp;[And] I come after, glenynge here and there,<br> <A NAME="an_64"></A>&nbsp;And am ful glad if I may fynde an ere<br> <A NAME="an_65"></A>&nbsp;Of any goodly word that they han left.<br> <A NAME="an_66"></A>&nbsp;And if it happe me rehersen eft<br> <A NAME="an_67"></A>&nbsp;That they han in here freshe songes said,<br> <A NAME="an_68"></A>&nbsp;I hope that they wole nat ben evele apayd,<br> <A NAME="an_69"></A>&nbsp;Sith it is seyd in fortheryng and honour<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;Of hem that eyther serven lef or flour.<br> <A NAME="an_71"></A>&nbsp;For trusteth wel, I ne have nat undertake<br> <A NAME="an_72"></A>&nbsp;As of the lef agayn the flour to make,<br> <A NAME="an_73"></A>&nbsp;Ne of the flour to make ageyn the lef,<br> <A NAME="an_74"></A>&nbsp;No more than of the corn agen the shef;<br> <A NAME="an_75"></A>&nbsp;For, as to me, is lefer non, ne lother.<br> <A NAME="an_76"></A>&nbsp;I am witholde yit with never nother;<br> <A NAME="an_77"></A>&nbsp;I not who serveth lef ne who the flour.<br> <A NAME="an_78"></A>&nbsp;That nys nothyng the entent of my labour.<br> <A NAME="an_79"></A>&nbsp;For this werk is al of another tonne,<br> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;Of olde story, er swich strif was begonne.<br> <A NAME="an_81"></A>&nbsp;But wherfore that I spak, to yeve credence<br> <A NAME="an_82"></A>&nbsp;To bokes olde and don hem reverence,<br> <A NAME="an_83"></A>&nbsp;Is for men shulde autoritees beleve,<br> <A NAME="an_84"></A>&nbsp;There as there lyth non other assay by preve.<br> <A NAME="an_85"></A>&nbsp;For myn entent is, or I fro yow fare,<br> <A NAME="an_86"></A>&nbsp;The naked text in English to declare<br> <A NAME="an_87"></A>&nbsp;Of many a story, or elles of many a geste,<br> <A NAME="an_88"></A>&nbsp;As autours seyn; leveth hem if yow leste.<br> <A NAME="an_89"></A>&nbsp;Whan passed was almost the month of May,<br> <span class="margnote"><FONT COLOR="GREEN" SIZE="-1"><A NAME="an_90">90</A></FONT></span>&nbsp;And I hadde romed, al the someres day,<br> <A NAME="an_91"></A>&nbsp;The grene medewe, of which that I yow tolde,<br> <A NAME="an_92"></A>&nbsp;Upon the freshe dayseie to beholde,<br> <A NAME="an_93"></A>&nbsp;And that the sonne out of the south gan weste,<br> <A NAME="an_94"></A>&nbsp;And closed was the flour and gon to reste,<br> <A NAME="an_95"></A>&nbsp;For derknesse of the nyght, of which she dredde,<br> <A NAME="an_96"></A>&nbsp;Hom to myn hous ful swiftly I me spedde,<br> <A NAME="an_97"></A>&nbsp;And in a lytel herber that I have,<br> <A NAME="an_98"></A>&nbsp;Ybenched newe with turves fresshe ygrave,<br> <A NAME="an_99"></A>&nbsp;I bad men shulde me my couche make;<br> <span class="margnote"><FONT COLOR="GREEN" SIZE="-1"><A NAME="an_100">100</A></FONT></span>&nbsp;For deynte of the newe someres sake,<br> <A NAME="an_101"></A>&nbsp;I bad hem strowe floures on my bed.<br> <A NAME="an_102"></A>&nbsp;Whan I was layd, and hadde myn eyen hed,<br> <A NAME="an_103"></A>&nbsp;I fel aslepe withinne an hour or two.<br> <A NAME="an_104"></A>&nbsp;Me mette how I was in the medewe tho,<br> <A NAME="an_105"></A>&nbsp;And that I romede in that same gyse,<br> <A NAME="an_106"></A>&nbsp;To sen that flour, as ye han herd devyse.<br> <A NAME="an_107"></A>&nbsp;Fayr was this medewe, as thoughte me, overal;<br> <A NAME="an_108"></A>&nbsp;With floures sote enbrouded was it al.<br> <A NAME="an_109"></A>&nbsp;As for to speke of gomme, or herbe, or tre,<br> <span class="margnote"><FONT COLOR="GREEN" SIZE="-1"><A NAME="an_110">110</A></FONT></span>&nbsp;Comparisoun may non ymaked be;<br> <A NAME="an_111"></A>&nbsp;For it surmountede pleynly alle odoures,<br> <A NAME="an_112"></A>&nbsp;And of ryche beaute alle floures.<br> <A NAME="an_113"></A>&nbsp;Forgeten hadde the erthe his pore estat<br> <A NAME="an_114"></A>&nbsp;Of wynter, that hym naked made and mat,<br> <A NAME="an_115"></A>&nbsp;And with his swerd of cold so sore hadde greved.<br> <A NAME="an_116"></A>&nbsp;Now hadde th' atempre sonne al that releved,<br> <A NAME="an_117"></A>&nbsp;And clothed hym in grene al newe ageyn.<br> <A NAME="an_118"></A>&nbsp;The smale foules, of the seson fayn,<br> <A NAME="an_119"></A>&nbsp;That from the panter and the net ben skaped,<br> <span class="margnote"><FONT COLOR="GREEN" SIZE="-1"><A NAME="an_120">120</A></FONT></span>&nbsp;Upon the foulere, that hem made awhaped<br> <A NAME="an_121"></A>&nbsp;In wynter, and distroyed hadde hire brod,<br> <A NAME="an_122"></A>&nbsp;In his dispit hem thoughte it dide hem good<br> <A NAME="an_123"></A>&nbsp;To synge of hym, and in here song despise<br> <A NAME="an_124"></A>&nbsp;The foule cherl that for his coveytyse<br> <A NAME="an_125"></A>&nbsp;Hadde hem betrayed with his sophistrye.<br> <A NAME="an_126"></A>&nbsp;This was here song, "The foulere we defye,<br> <A NAME="an_127"></A>&nbsp;[And] [al] [his] [craft]." [And] [some] [songen] [clere]<br> <A NAME="an_128"></A>&nbsp;[Layes] of love that joye it was to here,<br> <A NAME="an_129"></A>&nbsp;In worshipe and in preysyng of hire make;<br> <span class="margnote"><FONT COLOR="GREEN" SIZE="-1"><A NAME="an_130">130</A></FONT></span>&nbsp;And [for] the newe blysful somers sake,<br> <A NAME="an_131"></A>&nbsp;[They] sungen, "Blyssed be Seynt Valentyn!<br> <A NAME="an_132"></A>&nbsp;[For] [on] his day I ches yow to be myn,<br> <A NAME="an_133"></A>&nbsp;Withoute repentynge, myn herte swete!"<br> <A NAME="an_134"></A>&nbsp;And therwithal here bekes gonne mete,<br> <A NAME="an_135"></A>&nbsp;[Yelding] honour and humble obeysaunces;<br> <A NAME="an_136"></A>&nbsp;And after diden othere observaunces<br> <A NAME="an_137"></A>&nbsp;Ryht [longing] onto love and to nature;<br> <A NAME="an_138"></A>&nbsp;So ech of hem [doth] [wel] to creature.<br> <A NAME="an_139"></A>&nbsp;This song to herkenen I dide al myn entente,<br> <span class="margnote"><FONT COLOR="GREEN" SIZE="-1"><A NAME="an_140">140</A></FONT></span>&nbsp;For-why I mette I wiste what they mente,<br> <A NAME="an_141"></A>&nbsp;Tyl at the laste a larke son above:<br> <A NAME="an_142"></A>&nbsp;"I se," quod she, "the myghty god of Love.<br> <A NAME="an_143"></A>&nbsp;Lo! yond he cometh! I se his wynges sprede."<br> <A NAME="an_144"></A>&nbsp;Tho gan I loken endelong the mede<br> <A NAME="an_145"></A>&nbsp;And saw hym come, and in his hond a quene<br> <A NAME="an_146"></A>&nbsp;Clothed in real habyt al of grene.<br> <A NAME="an_147"></A>&nbsp;A fret of goold she hadde next hyre her<br> <A NAME="an_148"></A>&nbsp;And upon that a whit corone she ber<br> <A NAME="an_149"></A>&nbsp;With many floures, and I shal nat lye;<br> <span class="margnote"><FONT COLOR="GREEN" SIZE="-1"><A NAME="an_150">150</A></FONT></span>&nbsp;For al the world, ryght as the dayesye<br> <A NAME="an_151"></A>&nbsp;Ycorouned is with white leves lite,<br> <A NAME="an_152"></A>&nbsp;Swiche were the floures of hire coroune white.<br> <A NAME="an_153"></A>&nbsp;For of o perle fyn and oryental<br> <A NAME="an_154"></A>&nbsp;Hyre white coroun was ymaked al;<br> <A NAME="an_155"></A>&nbsp;For which the white coroun above the grene<br> <A NAME="an_156"></A>&nbsp;Made hire lyk a dayesye for to sene,<br> <A NAME="an_157"></A>&nbsp;Considered ek the fret of gold above.<br> <A NAME="an_158"></A>&nbsp;Yclothed was this myghty god of Love<br> <A NAME="an_159"></A>&nbsp;Of silk, ybrouded ful of grene greves,<br> <span class="margnote"><FONT COLOR="GREEN" SIZE="-1"><A NAME="an_160">160</A></FONT></span>&nbsp;A garlond on his hed of rose-leves<br> <A NAME="an_161"></A>&nbsp;Stiked al with lylye floures newe.<br> <A NAME="an_162"></A>&nbsp;But of his face I can not seyn the hewe,<br> <A NAME="an_163"></A>&nbsp;For sikerly his face shon so bryghte<br> <A NAME="an_164"></A>&nbsp;That with the glem astoned was the syghte;<br> <A NAME="an_165"></A>&nbsp;A furlong-wey I myhte hym not beholde.<br> <A NAME="an_166"></A>&nbsp;But at the laste in hande I saw hym holde<br> <A NAME="an_167"></A>&nbsp;Two firy dartes as the gleedes rede,<br> <A NAME="an_168"></A>&nbsp;And aungellych hys winges gan he sprede.<br> <A NAME="an_169"></A>&nbsp;And al be that men seyn that blynd is he,<br> <span class="margnote"><FONT COLOR="GREEN" SIZE="-1"><A NAME="an_170">170</A></FONT></span>&nbsp;Algate me thoughte he myghte wel yse;<br> <A NAME="an_171"></A>&nbsp;For sternely on me he gan beholde,<br> <A NAME="an_172"></A>&nbsp;So that his lokynge doth myn herte colde.<br> <A NAME="an_173"></A>&nbsp;And by the hond he held the noble quene<br> <A NAME="an_174"></A>&nbsp;Corouned with whit and clothed al in grene,<br> <A NAME="an_175"></A>&nbsp;So womanly, so benygne, and so meke,<br> <A NAME="an_176"></A>&nbsp;That in this world, thogh that men wolde seke,<br> <A NAME="an_177"></A>&nbsp;Half hire beaute shulde men nat fynde<br> <A NAME="an_178"></A>&nbsp;In creature that formed is by kynde.<br> <A NAME="an_179"></A>&nbsp;Hire name was Alceste the debonayre.<br> <span class="margnote"><FONT COLOR="GREEN" SIZE="-1"><A NAME="an_180">180</A></FONT></span>&nbsp;I preye to God that evere falle she fayre,<br> <A NAME="an_181"></A>&nbsp;For ne hadde confort been of hire presence,<br> <A NAME="an_182"></A>&nbsp;I hadde be ded, withouten any defence,<br> <A NAME="an_183"></A>&nbsp;For dred of Loves wordes and his chere,<br> <A NAME="an_184"></A>&nbsp;As, whan tyme is, hereafter ye shal here.<br> <A NAME="an_185"></A>&nbsp;Byhynde this god of Love, upon this grene,<br> <A NAME="an_186"></A>&nbsp;I saw comynge of ladyes nyntene<br> <A NAME="an_187"></A>&nbsp;In real habyt, a ful esy pas,<br> <A NAME="an_188"></A>&nbsp;And after hem come of wemen swich a tras<br> <A NAME="an_189"></A>&nbsp;That, syn that God Adam [had] mad of erthe,<br> <span class="margnote"><FONT COLOR="GREEN" SIZE="-1"><A NAME="an_190">190</A></FONT></span>&nbsp;The thridde part of wemen, ne the ferthe,<br> <A NAME="an_191"></A>&nbsp;Ne wende I not by possibilite<br> <A NAME="an_192"></A>&nbsp;Hadden evere in this [wyde] world ybe;<br> <A NAME="an_193"></A>&nbsp;And trewe of love these wemen were echon.<br> <A NAME="an_194"></A>&nbsp;Now whether was that a wonder thyng or non,<br> <A NAME="an_195"></A>&nbsp;That ryght anon as that they gonne espye<br> <A NAME="an_196"></A>&nbsp;This flour, which that I clepe the dayesye,<br> <A NAME="an_197"></A>&nbsp;Ful sodeynly they stynten alle atones,<br> <A NAME="an_198"></A>&nbsp;And knelede adoun, as it were for the nones.<br> <A NAME="an_199"></A>&nbsp;And after that they wenten in compas,<br> <span class="margnote"><FONT COLOR="GREEN" SIZE="-1"><A NAME="an_200">200</A></FONT></span>&nbsp;Daunsynge aboute this flour an esy pas,<br> <A NAME="an_201"></A>&nbsp;And songen, as it were in carole-wyse,<br> <A NAME="an_202"></A>&nbsp;This balade, which that I shal yow devyse.<br> <A NAME="an_203"></A>&nbsp;Hyd, Absalon, thy gilte tresses clere;<br> <A NAME="an_204"></A>&nbsp;Ester, ley thow thy meknesse al adoun;<br> <A NAME="an_205"></A>&nbsp;Hyd, Jonathas, al thyn frendly manere;<br> <A NAME="an_206"></A>&nbsp;Penelope and Marcia Catoun,<br> <A NAME="an_207"></A>&nbsp;Mak of youre wyfhod no comparisoun;<br> <A NAME="an_208"></A>&nbsp;Hyde ye youre beautes, Ysoude and Eleyne:<br> <A NAME="an_209"></A>&nbsp;Alceste is here, that al that may desteyne.<br> <span class="margnote"><FONT COLOR="GREEN" SIZE="-1"><A NAME="an_210">210</A></FONT></span>&nbsp;Thy fayre body, lat it nat apeere,<br> <A NAME="an_211"></A>&nbsp;Laveyne; and thow, Lucresse of Rome toun,<br> <A NAME="an_212"></A>&nbsp;And Polixene, that boughte love so dere,<br> <A NAME="an_213"></A>&nbsp;Ek Cleopatre, with al thy passioun,<br> <A NAME="an_214"></A>&nbsp;Hide ye youre trouth in love and youre renoun;<br> <A NAME="an_215"></A>&nbsp;And thow, Tysbe, that hast for love swich peyne:<br> <A NAME="an_216"></A>&nbsp;Alceste is here, that al that may desteyne.<br> <A NAME="an_217"></A>&nbsp;Herro, Dido, Laodomya, alle in-fere,<br> <A NAME="an_218"></A>&nbsp;Ek Phillis, hangynge for thy Demophoun,<br> <A NAME="an_219"></A>&nbsp;And Canace, espied by thy chere,<br> <span class="margnote"><FONT COLOR="GREEN" SIZE="-1"><A NAME="an_220">220</A></FONT></span>&nbsp;Ysiphile, betrayed with Jasoun,<br> <A NAME="an_221"></A>&nbsp;Mak of youre trouthe in love no bost ne soun;<br> <A NAME="an_222"></A>&nbsp;Nor Ypermystre or Adriane, ne pleyne<br> <A NAME="an_223"></A>&nbsp;Alceste is here, that al that may disteyne.<br> <A NAME="an_224"></A>&nbsp;Whan that this balade al ysongen was,<br> <A NAME="an_225"></A>&nbsp;Upon the softe and sote grene gras<br> <A NAME="an_226"></A>&nbsp;They setten hem ful softely adoun,<br> <A NAME="an_227"></A>&nbsp;By order alle in compas, enveroun.<br> <A NAME="an_228"></A>&nbsp;Fyrst sat the god of Love, and thanne this queene<br> <A NAME="an_229"></A>&nbsp;With the white corone, clad in grene,<br> <span class="margnote"><FONT COLOR="GREEN" SIZE="-1"><A NAME="an_230">230</A></FONT></span>&nbsp;And sithen al the remenant by and by,<br> <A NAME="an_231"></A>&nbsp;As they were of degre, ful curteysly;<br> <A NAME="an_232"></A>&nbsp;Ne nat a word was spoken in that place<br> <A NAME="an_233"></A>&nbsp;The mountaunce of a furlong-wey of space.<br> <A NAME="an_234"></A>&nbsp;I, lenynge faste by under a bente,<br> <A NAME="an_235"></A>&nbsp;Abod to knowe what this peple mente,<br> <A NAME="an_236"></A>&nbsp;As stille as any ston, til at the laste<br> <A NAME="an_237"></A>&nbsp;The god of Love on me his eye caste<br> <A NAME="an_238"></A>&nbsp;And seyde, "Who restith there?" And I answerde<br> <A NAME="an_239"></A>&nbsp;Unto his axynge, whan that I hym herde,<br> <span class="margnote"><FONT COLOR="GREEN" SIZE="-1"><A NAME="an_240">240</A></FONT></span>&nbsp;And seyde, "Sire, it am I," and cam hym ner,<br> <A NAME="an_241"></A>&nbsp;And salewede hym. Quod he, "What dost thow her<br> <A NAME="an_242"></A>&nbsp;In my presence, and that so boldely?<br> <A NAME="an_243"></A>&nbsp;For it were better worthi, trewely,<br> <A NAME="an_244"></A>&nbsp;A worm to comen in my syght than thow."<br> <A NAME="an_245"></A>&nbsp;"And why, sire," quod I, "and it lyke yow?"<br> <A NAME="an_246"></A>&nbsp;"For thow," quod he, "art therto nothyng able.<br> <A NAME="an_247"></A>&nbsp;My servaunts ben alle wyse and honourable.<br> <A NAME="an_248"></A>&nbsp;Thow art my mortal fo and me werreyest,<br> <A NAME="an_249"></A>&nbsp;And of myne olde servauntes thow mysseyest,<br> <span class="margnote"><FONT COLOR="GREEN" SIZE="-1"><A NAME="an_250">250</A></FONT></span>&nbsp;And hynderest hem with thy translacyoun,<br> <A NAME="an_251"></A>&nbsp;And lettest folk to han devocyoun<br> <A NAME="an_252"></A>&nbsp;To serven me, and holdest it folye<br> <A NAME="an_253"></A>&nbsp;To truste on me. Thow mayst it nat denye,<br> <A NAME="an_254"></A>&nbsp;For in pleyn text, it nedeth nat to glose,<br> <A NAME="an_255"></A>&nbsp;Thow hast translated the Romauns of the Rose,<br> <A NAME="an_256"></A>&nbsp;That is an heresye ageyns my lawe,<br> <A NAME="an_257"></A>&nbsp;And makest wise folk fro me withdrawe;<br> <A NAME="an_258"></A>&nbsp;And thynkest in thy wit, that is ful col,<br> <A NAME="an_259"></A>&nbsp;That he nys but a verray propre fol<br> <span class="margnote"><FONT COLOR="GREEN" SIZE="-1"><A NAME="an_260">260</A></FONT></span>&nbsp;That loveth paramours to harde and hote.<br> <A NAME="an_261"></A>&nbsp;Wel wot I therby thow begynnyst dote,<br> <A NAME="an_262"></A>&nbsp;As olde foles whan here spiryt fayleth;<br> <A NAME="an_263"></A>&nbsp;Thanne blame they folk, and wite nat what hem ayleth.<br> <A NAME="an_264"></A>&nbsp;Hast thow nat mad in Englysh ek the bok<br> <A NAME="an_265"></A>&nbsp;How that Crisseyde Troylus forsok,<br> <A NAME="an_266"></A>&nbsp;In shewynge how that wemen han don mis?<br> <A NAME="an_267"></A>&nbsp;But natheles, answere me now to this;<br> <A NAME="an_268"></A>&nbsp;Why noldest thow as wel [han] seyd goodnesse<br> <A NAME="an_269"></A>&nbsp;Of wemen, as thow hast seyd wikednesse?<br> <span class="margnote"><FONT COLOR="GREEN" SIZE="-1"><A NAME="an_270">270</A></FONT></span>&nbsp;Was there no good matere in thy mynde,<br> <A NAME="an_271"></A>&nbsp;Ne in alle thy bokes ne coudest thow nat fynde<br> <A NAME="an_272"></A>&nbsp;Som story of wemen that were goode and trewe?<br> <A NAME="an_273"></A>&nbsp;Yis, God wot, sixty bokes olde and newe<br> <A NAME="an_274"></A>&nbsp;Hast thow thyself, alle ful of storyes grete,<br> <A NAME="an_275"></A>&nbsp;That bothe Romayns and ek Grekes trete<br> <A NAME="an_276"></A>&nbsp;Of sundry wemen, which lyf that they ladde,<br> <A NAME="an_277"></A>&nbsp;And evere an hundred goode ageyn oon badde.<br> <A NAME="an_278"></A>&nbsp;This knoweth God, and alle clerkes eke<br> <A NAME="an_279"></A>&nbsp;That usen swiche materes for to seke.<br> <span class="margnote"><FONT COLOR="GREEN" SIZE="-1"><A NAME="an_280">280</A></FONT></span>&nbsp;What seith Valerye, Titus, or Claudyan?<br> <A NAME="an_281"></A>&nbsp;What seith Jerome agayns Jovynyan?<br> <A NAME="an_282"></A>&nbsp;How clene maydenes and how trewe wyves,<br> <A NAME="an_283"></A>&nbsp;How stedefaste widewes durynge alle here lyves,<br> <A NAME="an_284"></A>&nbsp;Telleth Jerome, and that nat of a fewe,<br> <A NAME="an_285"></A>&nbsp;But, I dar seyn, an hundred on a rewe,<br> <A NAME="an_286"></A>&nbsp;That it is pite for to rede, and routhe,<br> <A NAME="an_287"></A>&nbsp;The wo that they endure for here trouthe<br> <A NAME="an_288"></A>&nbsp;For to hyre love were they so trewe<br> <A NAME="an_289"></A>&nbsp;That, rathere than they wolde take a newe,<br> <span class="margnote"><FONT COLOR="GREEN" SIZE="-1"><A NAME="an_290">290</A></FONT></span>&nbsp;They chose to be ded in sondry wyse,<br> <A NAME="an_291"></A>&nbsp;And deiden, as the story wol devyse;<br> <A NAME="an_292"></A>&nbsp;And some were brend, and some were cut the hals,<br> <A NAME="an_293"></A>&nbsp;And some dreynt for they wolden not be fals;<br> <A NAME="an_294"></A>&nbsp;For alle keped they here maydenhede,<br> <A NAME="an_295"></A>&nbsp;Or elles wedlok, or here widewehede.<br> <A NAME="an_296"></A>&nbsp;And this thing was nat kept for holynesse,<br> <A NAME="an_297"></A>&nbsp;But al for verray vertu and clennesse,<br> <A NAME="an_298"></A>&nbsp;And for men schulde sette on hem no lak;<br> <A NAME="an_299"></A>&nbsp;And yit they were hethene, al the pak,<br> <span class="margnote"><FONT COLOR="GREEN" SIZE="-1"><A NAME="an_300">300</A></FONT></span>&nbsp;That were so sore adrad of alle shame.<br> <A NAME="an_301"></A>&nbsp;These olde wemen kepte so here name<br> <A NAME="an_302"></A>&nbsp;That in this world I trowe men shal nat fynde<br> <A NAME="an_303"></A>&nbsp;A man that coude be so trewe and kynde<br> <A NAME="an_304"></A>&nbsp;As was the leste woman in that tyde.<br> <A NAME="an_305"></A>&nbsp;What seyth also the epistel of Ovyde<br> <A NAME="an_306"></A>&nbsp;Of trewe wyves and of here labour?<br> <A NAME="an_307"></A>&nbsp;What Vincent in his Estoryal Myrour?<br> <A NAME="an_308"></A>&nbsp;Ek al the world of autours maystow here,<br> <A NAME="an_309"></A>&nbsp;Cristene and hethene, trete of swich matere;<br> <span class="margnote"><FONT COLOR="GREEN" SIZE="-1"><A NAME="an_310">310</A></FONT></span>&nbsp;It nedeth nat al day thus for to endite.<br> <A NAME="an_311"></A>&nbsp;But yit, I seye, what eyleth the to wryte<br> <A NAME="an_312"></A>&nbsp;The draf of storyes, and forgete the corn?<br> <A NAME="an_313"></A>&nbsp;By Seynt Venus, of whom that I was born,<br> <A NAME="an_314"></A>&nbsp;Althogh thow reneyed hast my lay,<br> <A NAME="an_315"></A>&nbsp;As othere olde foles many a day,<br> <A NAME="an_316"></A>&nbsp;Thow shalt repente it, so that it shal be sene!"<br> <A NAME="an_317"></A>&nbsp;Thanne spak Alceste, the worthyeste queene,<br> <A NAME="an_318"></A>&nbsp;And seyde, "God, ryght of youre curteysye,<br> <A NAME="an_319"></A>&nbsp;Ye moten herkenen if he can replye<br> <span class="margnote"><FONT COLOR="GREEN" SIZE="-1"><A NAME="an_320">320</A></FONT></span>&nbsp;Ageyns these poynts that ye han to hym meved.<br> <A NAME="an_321"></A>&nbsp;A god ne sholde not thus been agreved,<br> <A NAME="an_322"></A>&nbsp;But of his deite he shal be stable,<br> <A NAME="an_323"></A>&nbsp;And therto ryghtful, and ek mercyable.<br> <A NAME="an_324"></A>&nbsp;He shal nat ryghtfully his yre wreke<br> <A NAME="an_325"></A>&nbsp;Or he have herd the tother partye speke.<br> <A NAME="an_326"></A>&nbsp;Al ne is nat gospel that is to yow pleyned;<br> <A NAME="an_327"></A>&nbsp;The god of Love hereth many a tale yfeyned.<br> <A NAME="an_328"></A>&nbsp;For in youre court is many a losengeour,<br> <A NAME="an_329"></A>&nbsp;And many a queynte totelere accusour,<br> <span class="margnote"><FONT COLOR="GREEN" SIZE="-1"><A NAME="an_330">330</A></FONT></span>&nbsp;That tabouren in youre eres many a thyng<br> <A NAME="an_331"></A>&nbsp;For hate, or for jelous ymagynyng,<br> <A NAME="an_332"></A>&nbsp;And for to han with you som dalyaunce.<br> <A NAME="an_333"></A>&nbsp;Envye -- I preye to God yeve hire myschaunce! --<br> <A NAME="an_334"></A>&nbsp;Is lavender in the grete court alway,<br> <A NAME="an_335"></A>&nbsp;For she ne parteth, neyther nyght ne day,<br> <A NAME="an_336"></A>&nbsp;Out of the hous of Cesar; thus seyth Dante;<br> <A NAME="an_337"></A>&nbsp;Whoso that goth, alwey she mot [nat] wante.<br> <A NAME="an_338"></A>&nbsp;This man to yow may wrongly ben acused,<br> <A NAME="an_339"></A>&nbsp;There as by ryght hym oughte ben excusid.<br> <span class="margnote"><FONT COLOR="GREEN" SIZE="-1"><A NAME="an_340">340</A></FONT></span>&nbsp;Or elles, sire, for that this man is nyce,<br> <A NAME="an_341"></A>&nbsp;He may translate a thyng in no malyce,<br> <A NAME="an_342"></A>&nbsp;But for he useth bokes for to make,<br> <A NAME="an_343"></A>&nbsp;And taketh non hed of what matere he take,<br> <A NAME="an_344"></A>&nbsp;Therfore he wrot the Rose and ek Crisseyde<br> <A NAME="an_345"></A>&nbsp;Of innocence, and nyste what he seyde.<br> <A NAME="an_346"></A>&nbsp;Or hym was boden make thilke tweye<br> <A NAME="an_347"></A>&nbsp;Of som persone, and durste it not withseye;<br> <A NAME="an_348"></A>&nbsp;For he hath write many a bok er this.<br> <A NAME="an_349"></A>&nbsp;He ne hath not don so grevously amys<br> <span class="margnote"><FONT COLOR="GREEN" SIZE="-1"><A NAME="an_350">350</A></FONT></span>&nbsp;To translate that olde clerkes wryte,<br> <A NAME="an_351"></A>&nbsp;As thogh that he of maleys wolde endyte<br> <A NAME="an_352"></A>&nbsp;Despit of love, and hadde hymself ywrought.<br> <A NAME="an_353"></A>&nbsp;This shulde a ryghtwys lord han in his thought,<br> <A NAME="an_354"></A>&nbsp;And not ben lyk tyraunts of Lumbardye,<br> <A NAME="an_355"></A>&nbsp;That usen wilfulhed and tyrannye.<br> <A NAME="an_356"></A>&nbsp;For he that kyng or lord is naturel,<br> <A NAME="an_357"></A>&nbsp;Hym oughte nat be tyraunt and crewel<br> <A NAME="an_358"></A>&nbsp;As is a fermour, to don the harm he can.<br> <A NAME="an_359"></A>&nbsp;He moste thynke it is his lige man,<br> <span class="margnote"><FONT COLOR="GREEN" SIZE="-1"><A NAME="an_360">360</A></FONT></span>&nbsp;And that hym oweth, of verray duetee,<br> <A NAME="an_361"></A>&nbsp;Shewen his peple pleyn benygnete,<br> <A NAME="an_362"></A>&nbsp;And wel to heren here excusacyouns,<br> <A NAME="an_363"></A>&nbsp;And here compleyntes and petyciouns,<br> <A NAME="an_364"></A>&nbsp;In duewe tyme, whan they shal it profre.<br> <A NAME="an_365"></A>&nbsp;This is the sentence of the Philosophre,<br> <A NAME="an_366"></A>&nbsp;A kyng to kepe his lyges in justice;<br> <A NAME="an_367"></A>&nbsp;Withouten doute, that is his office.<br> <A NAME="an_368"></A>&nbsp;And therto is a kyng ful depe ysworn<br> <A NAME="an_369"></A>&nbsp;Ful many an hundred wynter herebeforn;<br> <span class="margnote"><FONT COLOR="GREEN" SIZE="-1"><A NAME="an_370">370</A></FONT></span>&nbsp;And for to kepe his lordes hir degre,<br> <A NAME="an_371"></A>&nbsp;As it is ryght and skylful that they be<br> <A NAME="an_372"></A>&nbsp;Enhaunsed and honoured, [and] most dere --<br> <A NAME="an_373"></A>&nbsp;For they ben half-goddes in this world here --<br> <A NAME="an_374"></A>&nbsp;This shal he don bothe to pore [and] ryche,<br> <A NAME="an_375"></A>&nbsp;Al be that her estat be nat alyche,<br> <A NAME="an_376"></A>&nbsp;And han of pore folk compassioun.<br> <A NAME="an_377"></A>&nbsp;For lo, the gentyl kynde of the lyoun:<br> <A NAME="an_378"></A>&nbsp;For whan a flye offendeth hym or byteth,<br> <A NAME="an_379"></A>&nbsp;He with his tayl awey the flye smyteth<br> <span class="margnote"><FONT COLOR="GREEN" SIZE="-1"><A NAME="an_380">380</A></FONT></span>&nbsp;Al esyly; for, of his genterye,<br> <A NAME="an_381"></A>&nbsp;Hym deyneth nat to wreke hym on a flye,<br> <A NAME="an_382"></A>&nbsp;As doth a curre, or elles another best.<br> <A NAME="an_383"></A>&nbsp;In noble corage oughte ben arest,<br> <A NAME="an_384"></A>&nbsp;And weyen every thing by equite,<br> <A NAME="an_385"></A>&nbsp;And evere han reward to his owen degre.<br> <A NAME="an_386"></A>&nbsp;For, sire, it is no maystrye for a lord<br> <A NAME="an_387"></A>&nbsp;To dampne a man withoute answere or word,<br> <A NAME="an_388"></A>&nbsp;And, for a lord, that is ful foul to use.<br> <A NAME="an_389"></A>&nbsp;And if so be he may hym nat excuse,<br> <span class="margnote"><FONT COLOR="GREEN" SIZE="-1"><A NAME="an_390">390</A></FONT></span>&nbsp;[But] axeth mercy with a sorweful herte,<br> <A NAME="an_391"></A>&nbsp;And profereth hym, ryght in his bare sherte,<br> <A NAME="an_392"></A>&nbsp;To been ryght at youre owene jugement,<br> <A NAME="an_393"></A>&nbsp;Than ought a god, by short avisement,<br> <A NAME="an_394"></A>&nbsp;Considere his owene honour and his trespas.<br> <A NAME="an_395"></A>&nbsp;For syth no cause of deth lyth in this cas,<br> <A NAME="an_396"></A>&nbsp;Yow oughte to ben the lyghter merciable;<br> <A NAME="an_397"></A>&nbsp;Leteth youre yre, and beth somwhat tretable.<br> <A NAME="an_398"></A>&nbsp;The man hath served yow of his konnynge,<br> <A NAME="an_399"></A>&nbsp;And forthered [wel] youre lawe with his makynge.<br> <span class="margnote"><FONT COLOR="GREEN" SIZE="-1"><A NAME="an_400">400</A></FONT></span>&nbsp;Whil he was yong, he kepte youre estat;<br> <A NAME="an_401"></A>&nbsp;I not wher he be now a renegat.<br> <A NAME="an_402"></A>&nbsp;But wel I wot, with that he can endyte<br> <A NAME="an_403"></A>&nbsp;He hath maked lewed folk to delyte<br> <A NAME="an_404"></A>&nbsp;To serven yow, in preysynge of youre name.<br> <A NAME="an_405"></A>&nbsp;He made the bok that highte the Hous of Fame,<br> <A NAME="an_406"></A>&nbsp;And ek the Deth of Blaunche the Duchesse,<br> <A NAME="an_407"></A>&nbsp;And the Parlement of Foules, as I gesse,<br> <A NAME="an_408"></A>&nbsp;And al the love of Palamon and Arcite<br> <A NAME="an_409"></A>&nbsp;Of Thebes, thogh the storye is knowen lite;<br> <span class="margnote"><FONT COLOR="GREEN" SIZE="-1"><A NAME="an_410">410</A></FONT></span>&nbsp;And many an ympne for your halydayes,<br> <A NAME="an_411"></A>&nbsp;That highten balades, roundeles, vyrelayes;<br> <A NAME="an_412"></A>&nbsp;And, for to speke of other besynesse,<br> <A NAME="an_413"></A>&nbsp;He hath in prose translated Boece,<br> <A NAME="an_414"></A>&nbsp;And Of the Wreched Engendrynge of Mankynde,<br> <A NAME="an_415"></A>&nbsp;As man may in Pope Innocent yfynde;<br> <A NAME="an_416"></A>&nbsp;And mad the lyf also of Seynt Cecile.<br> <A NAME="an_417"></A>&nbsp;He made also, gon is a gret while,<br> <A NAME="an_418"></A>&nbsp;Orygenes upon the Maudeleyne.<br> <A NAME="an_419"></A>&nbsp;Hym oughte now to have the lesse peyne;<br> <span class="margnote"><FONT COLOR="GREEN" SIZE="-1"><A NAME="an_420">420</A></FONT></span>&nbsp;He hath mad many a lay and many a thyng.<br> <A NAME="an_421"></A>&nbsp;Now as ye ben a god and ek a kyng,<br> <A NAME="an_422"></A>&nbsp;I, youre Alceste, whilom quene of Trace,<br> <A NAME="an_423"></A>&nbsp;I axe yow this man, ryght of youre grace,<br> <A NAME="an_424"></A>&nbsp;That ye hym nevere hurte in al his lyve;<br> <A NAME="an_425"></A>&nbsp;And he shal swere to yow, and that as blyve,<br> <A NAME="an_426"></A>&nbsp;He shal no more agilten in this wyse,<br> <A NAME="an_427"></A>&nbsp;But he shal maken, as ye wol devyse,<br> <A NAME="an_428"></A>&nbsp;Of women trewe in lovynge al here lyve,<br> <A NAME="an_429"></A>&nbsp;Wherso ye wol, of mayden or of wyve,<br> <span class="margnote"><FONT COLOR="GREEN" SIZE="-1"><A NAME="an_430">430</A></FONT></span>&nbsp;And fortheren yow as muche as he mysseyde<br> <A NAME="an_431"></A>&nbsp;Or in the Rose or elles in Crisseyde."<br> <A NAME="an_432"></A>&nbsp;The god of Love answerede hire thus anon:<br> <A NAME="an_433"></A>&nbsp;"Madame," quod he, "it is so longe agon<br> <A NAME="an_434"></A>&nbsp;That I yow knew so charytable and trewe,<br> <A NAME="an_435"></A>&nbsp;That nevere yit sith that the world was newe<br> <A NAME="an_436"></A>&nbsp;To me ne fond I betere non than ye;<br> <A NAME="an_437"></A>&nbsp;That, if that I wol save my degre,<br> <A NAME="an_438"></A>&nbsp;I may, ne wol, not warne youre requeste.<br> <A NAME="an_439"></A>&nbsp;Al lyth in yow, doth with hym what yow leste;<br> <span class="margnote"><FONT COLOR="GREEN" SIZE="-1"><A NAME="an_440">440</A></FONT></span>&nbsp;And al foryeve, withoute lenger space.<br> <A NAME="an_441"></A>&nbsp;For whoso yeveth a yifte or doth a grace,<br> <A NAME="an_442"></A>&nbsp;Do it by tyme, his thank is wel the more.<br> <A NAME="an_443"></A>&nbsp;And demeth ye what he shal do therfore.<br> <A NAME="an_444"></A>&nbsp;Go thanke now my lady here," quod he.<br> <A NAME="an_445"></A>&nbsp;I ros, and doun I sette me on my kne,<br> <A NAME="an_446"></A>&nbsp;And seyde thus, "Madame, the God above<br> <A NAME="an_447"></A>&nbsp;Foryelde yow that ye the god of Love<br> <A NAME="an_448"></A>&nbsp;Han maked me his wrathe to foryive,<br> <A NAME="an_449"></A>&nbsp;And yeve me grace so longe for to live<br> <span class="margnote"><FONT COLOR="GREEN" SIZE="-1"><A NAME="an_450">450</A></FONT></span>&nbsp;That I may knowe sothly what ye be<br> <A NAME="an_451"></A>&nbsp;That han me holpen and put in swich degre.<br> <A NAME="an_452"></A>&nbsp;But trewely I wende, as in this cas,<br> <A NAME="an_453"></A>&nbsp;Naught have agilt, ne don to love trespas.<br> <A NAME="an_454"></A>&nbsp;For-why a trewe man, withoute drede,<br> <A NAME="an_455"></A>&nbsp;Hath nat to parte with a theves dede;<br> <A NAME="an_456"></A>&nbsp;Ne a trewe lovere oghte me nat to blame<br> <A NAME="an_457"></A>&nbsp;Thogh that I speke a fals lovere som shame.<br> <A NAME="an_458"></A>&nbsp;They oughte rathere with me for to holde<br> <A NAME="an_459"></A>&nbsp;For that I of Criseyde wrot or tolde,<br> <span class="margnote"><FONT COLOR="GREEN" SIZE="-1"><A NAME="an_460">460</A></FONT></span>&nbsp;Or of the Rose; what so myn auctour mente,<br> <A NAME="an_461"></A>&nbsp;Algate, God wot, it was myn entente<br> <A NAME="an_462"></A>&nbsp;To forthere trouthe in love and it cheryce,<br> <A NAME="an_463"></A>&nbsp;And to be war fro falsnesse and fro vice<br> <A NAME="an_464"></A>&nbsp;By swich ensaumple; this was my menynge."<br> <A NAME="an_465"></A>&nbsp;And she answerde, "Lat be thyn arguynge,<br> <A NAME="an_466"></A>&nbsp;For Love ne wol nat counterpletyd be<br> <A NAME="an_467"></A>&nbsp;In ryght ne wrong; and lerne this at me!<br> <A NAME="an_468"></A>&nbsp;Thow hast thy grace, and hold the ryght therto.<br> <A NAME="an_469"></A>&nbsp;Now wol I seyn what penaunce thow shalt do<br> <span class="margnote"><FONT COLOR="GREEN" SIZE="-1"><A NAME="an_470">470</A></FONT></span>&nbsp;For thy trespas, and understond it here:<br> <A NAME="an_471"></A>&nbsp;Thow shalt, whil that thow livest, yer by yere,<br> <A NAME="an_472"></A>&nbsp;The moste partye of thy tyme spende<br> <A NAME="an_473"></A>&nbsp;In makynge of a gloryous legende<br> <A NAME="an_474"></A>&nbsp;Of goode women, maydenes and wyves,<br> <A NAME="an_475"></A>&nbsp;That were trewe in lovynge al here lyves;<br> <A NAME="an_476"></A>&nbsp;And telle of false men that hem betrayen,<br> <A NAME="an_477"></A>&nbsp;That al here lyf ne don nat but assayen<br> <A NAME="an_478"></A>&nbsp;How manye wemen they may don a shame;<br> <A NAME="an_479"></A>&nbsp;For in youre world that is now holden game.<br> <span class="margnote"><FONT COLOR="GREEN" SIZE="-1"><A NAME="an_480">480</A></FONT></span>&nbsp;And thogh the lesteth nat a lovere be,<br> <A NAME="an_481"></A>&nbsp;Spek wel of love; this penaunce yeve I thee.<br> <A NAME="an_482"></A>&nbsp;And to the god of Love I shal so preye<br> <A NAME="an_483"></A>&nbsp;That he shal charge his servaunts by any weye<br> <A NAME="an_484"></A>&nbsp;To fortheren the, and wel thy labour quite.<br> <A NAME="an_485"></A>&nbsp;Go now thy wey, thy penaunce is but lyte."<br> <A NAME="an_486"></A>&nbsp;The god of Love gan smyle, and thanne he seyde:<br> <A NAME="an_487"></A>&nbsp;"Wostow," quod he, "wher this be wif or mayde,<br> <A NAME="an_488"></A>&nbsp;Or queen, or countesse, or of what degre,<br> <A NAME="an_489"></A>&nbsp;That hath so lytel penaunce yiven the,<br> <span class="margnote"><FONT COLOR="GREEN" SIZE="-1"><A NAME="an_490">490</A></FONT></span>&nbsp;That hast deserved sorer for to smerte?<br> <A NAME="an_491"></A>&nbsp;But pite renneth sone in gentil herte;<br> <A NAME="an_492"></A>&nbsp;That mayst thow sen; she kytheth what she is."<br> <A NAME="an_493"></A>&nbsp;And I answerde, "Nay, sire, so have I blys,<br> <A NAME="an_494"></A>&nbsp;No more but that I se wel she is good."<br> <A NAME="an_495"></A>&nbsp;"That is a trewe tale, by myn hood!"<br> <A NAME="an_496"></A>&nbsp;Quod Love, "and that thow knowest wel, parde,<br> <A NAME="an_497"></A>&nbsp;Yif it be so that thow avise the.<br> <A NAME="an_498"></A>&nbsp;Hast thow nat in a bok, lyth in thy cheste,<br> <A NAME="an_499"></A>&nbsp;The grete goodnesse of the queene Alceste,<br> <span class="margnote"><FONT COLOR="GREEN" SIZE="-1"><A NAME="an_500">500</A></FONT></span>&nbsp;That turned was into a dayesye;<br> <A NAME="an_501"></A>&nbsp;She that for hire husbonde ches to dye,<br> <A NAME="an_502"></A>&nbsp;And ek to gon to helle rather than he,<br> <A NAME="an_503"></A>&nbsp;And Ercules rescued hire, parde,<br> <A NAME="an_504"></A>&nbsp;And broughte hyre out of helle ageyn to blys?"<br> <A NAME="an_505"></A>&nbsp;And I answerde ayen, and seyde, "Yis,<br> <A NAME="an_506"></A>&nbsp;Now knowe I hire. And is this goode Alceste,<br> <A NAME="an_507"></A>&nbsp;The dayesye, and myn owene hertes reste?<br> <A NAME="an_508"></A>&nbsp;Now fele I wel the goodnesse of this wif,<br> <A NAME="an_509"></A>&nbsp;That bothe after hire deth and in hire lyf<br> <span class="margnote"><FONT COLOR="GREEN" SIZE="-1"><A NAME="an_510">510</A></FONT></span>&nbsp;Hire grete bounte doubleth hire renoun.<br> <A NAME="an_511"></A>&nbsp;Wel hath she quit me myn affeccioun<br> <A NAME="an_512"></A>&nbsp;That I have to hire flour, the dayesye.<br> <A NAME="an_513"></A>&nbsp;No wonder is thogh Jove hire stellifye,<br> <A NAME="an_514"></A>&nbsp;As telleth Agaton, for hyre goodnesse!<br> <A NAME="an_515"></A>&nbsp;Hire white coroun bereth of it witnesse;<br> <A NAME="an_516"></A>&nbsp;For also manye vertues hadde she<br> <A NAME="an_517"></A>&nbsp;As smale flourys in hyre coroun be.<br> <A NAME="an_518"></A>&nbsp;In remembraunce of hire and in honour<br> <A NAME="an_519"></A>&nbsp;Cibella made the dayesye and the flour<br> <span class="margnote"><FONT COLOR="GREEN" SIZE="-1"><A NAME="an_520">520</A></FONT></span>&nbsp;Ycoroned al with whit, as men may se;<br> <A NAME="an_521"></A>&nbsp;And Mars yaf to hire corone red, parde,<br> <A NAME="an_522"></A>&nbsp;In stede of rubies, set among the white."<br> <A NAME="an_523"></A>&nbsp;Therwith this queene wex red for shame a lyte<br> <A NAME="an_524"></A>&nbsp;Whan she was preysed so in hire presence.<br> <A NAME="an_525"></A>&nbsp;Thanne seyde Love, "A ful gret neglygence<br> <A NAME="an_526"></A>&nbsp;Was it to the, to write unstedefastnesse<br> <A NAME="an_527"></A>&nbsp;Of women, sith thow knowest here goodnesse<br> <A NAME="an_528"></A>&nbsp;By pref, and ek by storyes herebyforn.<br> <A NAME="an_529"></A>&nbsp;Let be the chaf, and writ wel of the corn.<br> <span class="margnote"><FONT COLOR="GREEN" SIZE="-1"><A NAME="an_530">530</A></FONT></span>&nbsp;Why noldest thow han writen of Alceste,<br> <A NAME="an_531"></A>&nbsp;And laten Criseide ben aslepe and reste?<br> <A NAME="an_532"></A>&nbsp;For of Alceste shulde thy wrytynge be,<br> <A NAME="an_533"></A>&nbsp;Syn that thow wost that calandier is she<br> <A NAME="an_534"></A>&nbsp;Of goodnesse, for she taughte of fyn lovynge,<br> <A NAME="an_535"></A>&nbsp;And namely of wifhod the lyvynge,<br> <A NAME="an_536"></A>&nbsp;And alle the boundes that she oughte kepe.<br> <A NAME="an_537"></A>&nbsp;Thy litel wit was thilke tyme aslepe.<br> <A NAME="an_538"></A>&nbsp;But now I charge the upon thy lyf<br> <A NAME="an_539"></A>&nbsp;That in thy legende thow make of this wif<br> <span class="margnote"><FONT COLOR="GREEN" SIZE="-1"><A NAME="an_540">540</A></FONT></span>&nbsp;Whan thow hast othere smale mad byfore;<br> <A NAME="an_541"></A>&nbsp;And far now wel, I charge the no more.<br> <A NAME="an_542"></A>&nbsp;At Cleopatre I wol that thow begynne,<br> <A NAME="an_543"></A>&nbsp;And so forth, and my love so shalt thow wynne."<br> <A NAME="an_544"></A>&nbsp;And with that word, of slep I gan awake,<br> <A NAME="an_545"></A>&nbsp;And ryght thus on my Legende gan I make.<br>  
<p><HR>
<CENTER>
<A HREF="mect65">Next: The Legends</A></CENTER>
</BODY>
</HTML>
