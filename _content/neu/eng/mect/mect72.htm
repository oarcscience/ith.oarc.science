<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Shorter Poems: Womanly Noblesse</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect71.htm">Previous</A>&nbsp;
<A HREF="mect73.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Shorter Poems</h4> <h3 align="center" align="center">Womanly Noblesse</h3> <A NAME="an_1"></A>&nbsp;So hath myn herte caught in remembraunce<br> <A NAME="an_2"></A>&nbsp;Your beaute hoole and stidefast governaunce,<br> <A NAME="an_3"></A>&nbsp;Your vertues al and yowre hie noblesse,<br> <A NAME="an_4"></A>&nbsp;That you to serve is set al my plesaunce.<br> <A NAME="an_5"></A>&nbsp;So wel me liketh your womanly contenaunce,<br> <A NAME="an_6"></A>&nbsp;Your fresshe fetures and your comlynesse,<br> <A NAME="an_7"></A>&nbsp;That whiles I live myn hert to his maystresse<br> <A NAME="an_8"></A>&nbsp;You hath ful chose in trewe perseveraunce<br> <A NAME="an_9"></A>&nbsp;Never to chaunge, for no maner distresse.<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;And sith I shal do [you] this observaunce,<br> <A NAME="an_11"></A>&nbsp;Al my lif withouten displesaunce<br> <A NAME="an_12"></A>&nbsp;You for to serve with al my besynesse,<br> <A NAME="an_13"></A>&nbsp;And have me somwhat in your souvenaunce.<br> <A NAME="an_14"></A>&nbsp;My woful herte suffreth greet duresse,<br> <A NAME="an_15"></A>&nbsp;And [loke] how humbly with al symplesse<br> <A NAME="an_16"></A>&nbsp;My wil I conforme to your ordynaunce,<br> <A NAME="an_17"></A>&nbsp;As you best list, my peynes for to redresse.<br> <A NAME="an_18"></A>&nbsp;Considryng eke how I hange in balaunce<br> <A NAME="an_19"></A>&nbsp;In your service, such, lo, is my chaunce,<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;Abidyng grace, whan that your gentilnesse<br> <A NAME="an_21"></A>&nbsp;Of my grete wo liste do alleggeaunce,<br> <A NAME="an_22"></A>&nbsp;And with your pite me som wise avaunce<br> <A NAME="an_23"></A>&nbsp;In ful rebatyng of myn hevynesse;<br> <A NAME="an_24"></A>&nbsp;And thynketh by resoun that wommanly noblesse<br> <A NAME="an_25"></A>&nbsp;Shuld nat desire for to do the outrance<br> <A NAME="an_26"></A>&nbsp;Ther as she fyndeth non unbuxumnesse.<br> <A NAME="an_27"></A>&nbsp;Auctour of norture, lady of plesaunce,<br> <A NAME="an_28"></A>&nbsp;Soveraigne of beautee, floure of wommanhede,<br> <A NAME="an_29"></A>&nbsp;Take ye non hede unto myn ignoraunce,<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;But this receyveth of your goodlihede,<br> <A NAME="an_31"></A>&nbsp;Thynkyng that I have caught in remembraunce,<br> <A NAME="an_32"></A>&nbsp;Your beaute hole, your stidefast governaunce.<br>  
<p><HR>
<CENTER>
<A HREF="mect73.htm">Next: Chaucers Wordes unto Adam, His Owne Scriveyn</A></CENTER>
</BODY>
</HTML>
