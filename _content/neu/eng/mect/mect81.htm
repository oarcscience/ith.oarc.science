<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Shorter Poems: The Complaint of Chaucer to His Purse</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect80.htm">Previous</A>&nbsp;
<A HREF="mect82.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Shorter Poems</h4> <h3 align="center" align="center">The Complaint of Chaucer to His Purse</h3> <A NAME="an_1"></A>&nbsp;To yow, my purse, and to noon other wight<br> <A NAME="an_2"></A>&nbsp;Complayne I, for ye be my lady dere.<br> <A NAME="an_3"></A>&nbsp;I am so sory, now that ye been lyght;<br> <A NAME="an_4"></A>&nbsp;For certes but yf ye make me hevy chere,<br> <A NAME="an_5"></A>&nbsp;Me were as leef be layd upon my bere;<br> <A NAME="an_6"></A>&nbsp;For which unto your mercy thus I crye,<br> <A NAME="an_7"></A>&nbsp;Beth hevy ageyn, or elles mot I dye.<br> <A NAME="an_8"></A>&nbsp;Now voucheth sauf this day or hyt be nyght<br> <A NAME="an_9"></A>&nbsp;That I of yow the blisful soun may here<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;Or see your colour lyk the sonne bryght<br> <A NAME="an_11"></A>&nbsp;That of yelownesse hadde never pere.<br> <A NAME="an_12"></A>&nbsp;Ye be my lyf, ye be myn hertes stere.<br> <A NAME="an_13"></A>&nbsp;Quene of comfort and of good companye,<br> <A NAME="an_14"></A>&nbsp;Beth hevy ageyn, or elles moot I dye.<br> <A NAME="an_15"></A>&nbsp;Now purse that ben to me my lyves lyght<br> <A NAME="an_16"></A>&nbsp;And saveour as doun in this world here,<br> <A NAME="an_17"></A>&nbsp;Out of this toune helpe me thurgh your myght,<br> <A NAME="an_18"></A>&nbsp;Syn that ye wole nat ben my tresorere;<br> <A NAME="an_19"></A>&nbsp;For I am shave as nye as any frere.<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;But yet I pray unto your curtesye,<br> <A NAME="an_21"></A>&nbsp;Beth hevy agen, or elles moot I dye.<br> <A NAME="an_22"></A>&nbsp;O conquerour of Brutes Albyon,<br> <A NAME="an_23"></A>&nbsp;Which that by lyne and free eleccion<br> <A NAME="an_24"></A>&nbsp;Been verray kyng, this song to yow I sende,<br> <A NAME="an_25"></A>&nbsp;And ye, that mowen alle oure harmes amende,<br> <A NAME="an_26"></A>&nbsp;Have mynde upon my supplicacion.<br>  
<p><HR>
<CENTER>
<A HREF="mect82.htm">Next: Proverbs</A></CENTER>
</BODY>
</HTML>
