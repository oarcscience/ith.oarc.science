<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): Troilus and Criseyde: Book 3</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect59.htm">Previous</A>&nbsp;
<A HREF="mect61.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">Troilus and Criseyde</h4> <h3 align="center" align="center">Book 3</h3> <A NAME="an_1"></A>&nbsp;O blisful light of which the bemes clere<br> <A NAME="an_2"></A>&nbsp;Adorneth al the thridde heven faire!<br> <A NAME="an_3"></A>&nbsp;O sonnes lief, O Joves doughter deere,<br> <A NAME="an_4"></A>&nbsp;Plesance of love, O goodly debonaire,<br> <A NAME="an_5"></A>&nbsp;In gentil hertes ay redy to repaire!<br> <A NAME="an_6"></A>&nbsp;O veray cause of heele and of gladnesse,<br> <A NAME="an_7"></A>&nbsp;Iheryed be thy myght and thi goodnesse!<br> <A NAME="an_8"></A>&nbsp;In hevene and helle, in erthe and salte see<br> <A NAME="an_9"></A>&nbsp;Is felt thi myght, if that I wel descerne,<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;As man, brid, best, fissh, herbe, and grene tree<br> <A NAME="an_11"></A>&nbsp;Thee fele in tymes with vapour eterne.<br> <A NAME="an_12"></A>&nbsp;God loveth, and to love wol nought werne,<br> <A NAME="an_13"></A>&nbsp;And in this world no lyves creature<br> <A NAME="an_14"></A>&nbsp;Withouten love is worth, or may endure.<br> <A NAME="an_15"></A>&nbsp;Ye Joves first to thilke effectes glade,<br> <A NAME="an_16"></A>&nbsp;Thorugh which that thynges lyven alle and be,<br> <A NAME="an_17"></A>&nbsp;Comeveden, and amorous him made<br> <A NAME="an_18"></A>&nbsp;On mortal thyng, and as yow list, ay ye<br> <A NAME="an_19"></A>&nbsp;Yeve hym in love ese or adversitee,<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;And in a thousand formes down hym sente<br> <A NAME="an_21"></A>&nbsp;For love in erthe, and whom yow liste he hente.<br> <A NAME="an_22"></A>&nbsp;Ye fierse Mars apaisen of his ire,<br> <A NAME="an_23"></A>&nbsp;And as yow list, ye maken hertes digne;<br> <A NAME="an_24"></A>&nbsp;Algates hem that ye wol sette a-fyre,<br> <A NAME="an_25"></A>&nbsp;They dreden shame, and vices they resygne;<br> <A NAME="an_26"></A>&nbsp;Ye do hem corteys be, fresshe and benigne;<br> <A NAME="an_27"></A>&nbsp;And heighe or lowe, after a wight entendeth,<br> <A NAME="an_28"></A>&nbsp;The joies that he hath, youre myght it sendeth.<br> <A NAME="an_29"></A>&nbsp;Ye holden regne and hous in unitee;<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;Ye sothfast cause of frendship ben also;<br> <A NAME="an_31"></A>&nbsp;Ye knowe al thilke covered qualitee<br> <A NAME="an_32"></A>&nbsp;Of thynges, which that folk on wondren so,<br> <A NAME="an_33"></A>&nbsp;Whan they kan nought construe how it may jo<br> <A NAME="an_34"></A>&nbsp;She loveth hym, or whi he loveth here,<br> <A NAME="an_35"></A>&nbsp;As whi this fissh, and naught that, comth to were.<br> <A NAME="an_36"></A>&nbsp;Ye folk a lawe han set in universe,<br> <A NAME="an_37"></A>&nbsp;And this knowe I by hem that lovers be,<br> <A NAME="an_38"></A>&nbsp;That whoso stryveth with yow hath the werse.<br> <A NAME="an_39"></A>&nbsp;Now, lady bryght, for thi benignite,<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;At reverence of hem that serven the,<br> <A NAME="an_41"></A>&nbsp;Whos clerc I am, so techeth me devyse<br> <A NAME="an_42"></A>&nbsp;Som joye of that is felt in thi servyse.<br> <A NAME="an_43"></A>&nbsp;Ye in my naked herte sentement<br> <A NAME="an_44"></A>&nbsp;Inhielde, and do me shewe of thy swetnesse.<br> <A NAME="an_45"></A>&nbsp;Caliope, thi vois be now present,<br> <A NAME="an_46"></A>&nbsp;For now is nede: sestow nought my destresse,<br> <A NAME="an_47"></A>&nbsp;How I mot telle anonright the gladnesse<br> <A NAME="an_48"></A>&nbsp;Of Troilus, to Venus heryinge?<br> <A NAME="an_49"></A>&nbsp;To which gladnesse, who nede hath, God hym brynge!<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;Lay al this mene while Troilus,<br> <A NAME="an_51"></A>&nbsp;Recordyng his lesson in this manere:<br> <A NAME="an_52"></A>&nbsp;"Mafay," thoughte he, "thus wol I sey, and thus;<br> <A NAME="an_53"></A>&nbsp;Thus wol I pleyne unto my lady dere;<br> <A NAME="an_54"></A>&nbsp;That word is good, and this shal be my cheere;<br> <A NAME="an_55"></A>&nbsp;This nyl I nought foryeten in no wise."<br> <A NAME="an_56"></A>&nbsp;God leve hym werken as he kan devyse!<br> <A NAME="an_57"></A>&nbsp;And, Lord, so that his herte gan to quappe,<br> <A NAME="an_58"></A>&nbsp;Heryng hire come, and shorte for to sike!<br> <A NAME="an_59"></A>&nbsp;And Pandarus, that ledde hire by the lappe,<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;Com ner, and gan in at the curtyn pike,<br> <A NAME="an_61"></A>&nbsp;And seyde, "God do boot on alle syke!<br> <A NAME="an_62"></A>&nbsp;Se who is here yow comen to visite:<br> <A NAME="an_63"></A>&nbsp;Lo, here is she that is youre deth to wite."<br> <A NAME="an_64"></A>&nbsp;Therwith it semed as he wepte almost.<br> <A NAME="an_65"></A>&nbsp;"Ha, a," quod Troilus so reufully,<br> <A NAME="an_66"></A>&nbsp;"Wher me be wo, O myghty God, thow woost!<br> <A NAME="an_67"></A>&nbsp;Who is al ther? I se nought trewely."<br> <A NAME="an_68"></A>&nbsp;"Sire," quod Criseyde, "it is Pandare and I."<br> <A NAME="an_69"></A>&nbsp;"Ye, swete herte? Allas, I may nought rise,<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;To knele and do yow honour in som wyse."<br> <A NAME="an_71"></A>&nbsp;And dressed hym upward, and she right tho<br> <A NAME="an_72"></A>&nbsp;Gan bothe hire hondes softe upon hym leye.<br> <A NAME="an_73"></A>&nbsp;"O, for the love of God, do ye nought so<br> <A NAME="an_74"></A>&nbsp;To me," quod she, "I! What is this to seye?<br> <A NAME="an_75"></A>&nbsp;Sire, comen am I to yow for causes tweye:<br> <A NAME="an_76"></A>&nbsp;First, yow to thonke, and of youre lordshipe eke<br> <A NAME="an_77"></A>&nbsp;Continuance I wolde yow biseke."<br> <A NAME="an_78"></A>&nbsp;This Troilus, that herde his lady preye<br> <A NAME="an_79"></A>&nbsp;Of lordshipe hym, wax neither quyk ne ded,<br> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;Ne myghte o word for shame to it seye,<br> <A NAME="an_81"></A>&nbsp;Although men sholde smyten of his hed.<br> <A NAME="an_82"></A>&nbsp;But Lord, so he wex sodeynliche red,<br> <A NAME="an_83"></A>&nbsp;And sire, his lessoun, that he wende konne<br> <A NAME="an_84"></A>&nbsp;To preyen hire, is thorugh his wit ironne.<br> <A NAME="an_85"></A>&nbsp;Criseyde al this aspied wel ynough,<br> <A NAME="an_86"></A>&nbsp;For she was wis, and loved hym nevere the lasse,<br> <A NAME="an_87"></A>&nbsp;Al nere he malapert, or made it tough,<br> <A NAME="an_88"></A>&nbsp;Or was to bold, to synge a fool a masse.<br> <A NAME="an_89"></A>&nbsp;But whan his shame gan somwhat to passe,<br> <span class="margnote"><FONT COLOR="GREEN" SIZE="-1"><A NAME="an_90">90</A></FONT></span>&nbsp;His resons, as I may my rymes holde,<br> <A NAME="an_91"></A>&nbsp;I yow wol telle, as techen bokes olde.<br> <A NAME="an_92"></A>&nbsp;In chaunged vois, right for his verray drede,<br> <A NAME="an_93"></A>&nbsp;Which vois ek quook, and therto his manere<br> <A NAME="an_94"></A>&nbsp;Goodly abaist, and now his hewes rede,<br> <A NAME="an_95"></A>&nbsp;Now pale, unto Criseyde, his lady dere,<br> <A NAME="an_96"></A>&nbsp;With look down cast and humble iyolden chere,<br> <A NAME="an_97"></A>&nbsp;Lo, the alderfirste word that hym asterte<br> <A NAME="an_98"></A>&nbsp;Was, twyes, "Mercy, mercy, swete herte!"<br> <A NAME="an_99"></A>&nbsp;And stynte a while, and whan he myghte out brynge,<br> <span class="margnote"><FONT COLOR="GREEN" SIZE="-1"><A NAME="an_100">100</A></FONT></span>&nbsp;The nexte word was, "God woot, for I have,<br> <A NAME="an_101"></A>&nbsp;As ferforthly as I have had konnynge,<br> <A NAME="an_102"></A>&nbsp;Ben youres al, God so my soule save,<br> <A NAME="an_103"></A>&nbsp;And shal til that I, woful wight, be grave!<br> <A NAME="an_104"></A>&nbsp;And though I dar, ne kan, unto yow pleyne,<br> <A NAME="an_105"></A>&nbsp;Iwis, I suffre nought the lasse peyne.<br> <A NAME="an_106"></A>&nbsp;"Thus muche as now, O wommanliche wif,<br> <A NAME="an_107"></A>&nbsp;I may out brynge, and if this yow displese,<br> <A NAME="an_108"></A>&nbsp;That shal I wreke upon myn owen lif<br> <A NAME="an_109"></A>&nbsp;Right soone, I trowe, and do youre herte an ese,<br> <span class="margnote"><FONT COLOR="GREEN" SIZE="-1"><A NAME="an_110">110</A></FONT></span>&nbsp;If with my deth youre wreththe may apese.<br> <A NAME="an_111"></A>&nbsp;But syn that ye han herd me somwhat seye,<br> <A NAME="an_112"></A>&nbsp;Now recche I nevere how soone that I deye."<br> <A NAME="an_113"></A>&nbsp;Therwith his manly sorwe to biholde<br> <A NAME="an_114"></A>&nbsp;It myghte han mad an herte of stoon to rewe;<br> <A NAME="an_115"></A>&nbsp;And Pandare wep as he to water wolde,<br> <A NAME="an_116"></A>&nbsp;And poked evere his nece new and newe,<br> <A NAME="an_117"></A>&nbsp;And seyde, "Wo bygon ben hertes trewe!<br> <A NAME="an_118"></A>&nbsp;For love of God, make of this thing an ende,<br> <A NAME="an_119"></A>&nbsp;Or sle us both at ones er ye wende."<br> <span class="margnote"><FONT COLOR="GREEN" SIZE="-1"><A NAME="an_120">120</A></FONT></span>&nbsp;"I, what?" quod she, "by God and by my trouthe,<br> <A NAME="an_121"></A>&nbsp;I not nat what ye wilne that I seye."<br> <A NAME="an_122"></A>&nbsp;"I, what?" quod he, "That ye han on hym routhe,<br> <A NAME="an_123"></A>&nbsp;For Goddes love, and doth hym nought to deye!"<br> <A NAME="an_124"></A>&nbsp;"Now than thus," quod she, "I wolde hym preye<br> <A NAME="an_125"></A>&nbsp;To telle me the fyn of his entente.<br> <A NAME="an_126"></A>&nbsp;Yet wist I nevere wel what that he mente."<br> <A NAME="an_127"></A>&nbsp;"What that I mene, O swete herte deere?"<br> <A NAME="an_128"></A>&nbsp;Quod Troilus, "O goodly, fresshe free,<br> <A NAME="an_129"></A>&nbsp;That with the stremes of youre eyen cleere<br> <span class="margnote"><FONT COLOR="GREEN" SIZE="-1"><A NAME="an_130">130</A></FONT></span>&nbsp;Ye wolde somtyme frendly on me see,<br> <A NAME="an_131"></A>&nbsp;And thanne agreen that I may ben he,<br> <A NAME="an_132"></A>&nbsp;Withouten braunche of vice on any wise,<br> <A NAME="an_133"></A>&nbsp;In trouthe alwey to don yow my servise,<br> <A NAME="an_134"></A>&nbsp;"As to my lady right and chief resort,<br> <A NAME="an_135"></A>&nbsp;With al my wit and al my diligence;<br> <A NAME="an_136"></A>&nbsp;And I to han, right as yow list, comfort,<br> <A NAME="an_137"></A>&nbsp;Under yowre yerde, egal to myn offence,<br> <A NAME="an_138"></A>&nbsp;As deth, if that I breke youre defence;<br> <A NAME="an_139"></A>&nbsp;And that ye deigne me so muchel honoure<br> <span class="margnote"><FONT COLOR="GREEN" SIZE="-1"><A NAME="an_140">140</A></FONT></span>&nbsp;Me to comanden aught in any houre;<br> <A NAME="an_141"></A>&nbsp;"And I to ben youre -- verray, humble, trewe,<br> <A NAME="an_142"></A>&nbsp;Secret, and in my paynes pacient,<br> <A NAME="an_143"></A>&nbsp;And evere mo desiren fresshly newe<br> <A NAME="an_144"></A>&nbsp;To serve, and ben ylike diligent,<br> <A NAME="an_145"></A>&nbsp;And with good herte al holly youre talent<br> <A NAME="an_146"></A>&nbsp;Receyven wel, how sore that me smerte;<br> <A NAME="an_147"></A>&nbsp;Lo, this mene I, myn owen swete herte."<br> <A NAME="an_148"></A>&nbsp;Quod Pandarus, "Lo, here an hard requeste,<br> <A NAME="an_149"></A>&nbsp;And resonable, a lady for to werne!<br> <span class="margnote"><FONT COLOR="GREEN" SIZE="-1"><A NAME="an_150">150</A></FONT></span>&nbsp;Now, nece myn, by natal Joves feste,<br> <A NAME="an_151"></A>&nbsp;Were I a god, ye sholden sterve as yerne,<br> <A NAME="an_152"></A>&nbsp;That heren wel this man wol nothing yerne<br> <A NAME="an_153"></A>&nbsp;But youre honour, and sen hym almost sterve,<br> <A NAME="an_154"></A>&nbsp;And ben so loth to suffren hym yow serve."<br> <A NAME="an_155"></A>&nbsp;With that she gan hire eyen on hym caste<br> <A NAME="an_156"></A>&nbsp;Ful esily and ful debonairly,<br> <A NAME="an_157"></A>&nbsp;Avysyng hire, and hied nought to faste<br> <A NAME="an_158"></A>&nbsp;With nevere a word, but seyde hym softely,<br> <A NAME="an_159"></A>&nbsp;"Myn honour sauf, I wol wel trewely,<br> <span class="margnote"><FONT COLOR="GREEN" SIZE="-1"><A NAME="an_160">160</A></FONT></span>&nbsp;And in swich forme as he gan now devyse,<br> <A NAME="an_161"></A>&nbsp;Receyven hym fully to my servyse,<br> <A NAME="an_162"></A>&nbsp;"Bysechyng hym, for Goddes love, that he<br> <A NAME="an_163"></A>&nbsp;Wolde, in honour of trouthe and gentilesse,<br> <A NAME="an_164"></A>&nbsp;As I wel mene, ek menen wel to me,<br> <A NAME="an_165"></A>&nbsp;And myn honour with wit and bisynesse<br> <A NAME="an_166"></A>&nbsp;Ay kepe; and if I may don hym gladnesse,<br> <A NAME="an_167"></A>&nbsp;From hennesforth, iwys, I nyl nought feyne.<br> <A NAME="an_168"></A>&nbsp;Now beth al hool; no lenger ye ne pleyne.<br> <A NAME="an_169"></A>&nbsp;"But natheles, this warne I yow," quod she,<br> <span class="margnote"><FONT COLOR="GREEN" SIZE="-1"><A NAME="an_170">170</A></FONT></span>&nbsp;"A kynges sone although ye be, ywys,<br> <A NAME="an_171"></A>&nbsp;Ye shal namore han sovereignete<br> <A NAME="an_172"></A>&nbsp;Of me in love, than right in that cas is.<br> <A NAME="an_173"></A>&nbsp;N' y nyl forbere, if that ye don amys,<br> <A NAME="an_174"></A>&nbsp;To wratthe yow; and whil that ye me serve,<br> <A NAME="an_175"></A>&nbsp;Chericen yow right after ye disserve.<br> <A NAME="an_176"></A>&nbsp;"And shortly, deere herte and al my knyght,<br> <A NAME="an_177"></A>&nbsp;Beth glad, and draweth yow to lustinesse,<br> <A NAME="an_178"></A>&nbsp;And I shal trewely, with al my myght,<br> <A NAME="an_179"></A>&nbsp;Youre bittre tornen al into swetenesse.<br> <span class="margnote"><FONT COLOR="GREEN" SIZE="-1"><A NAME="an_180">180</A></FONT></span>&nbsp;If I be she that may yow do gladnesse,<br> <A NAME="an_181"></A>&nbsp;For every wo ye shal recovere a blisse" --<br> <A NAME="an_182"></A>&nbsp;And hym in armes took, and gan hym kisse.<br> <A NAME="an_183"></A>&nbsp;Fil Pandarus on knees, and up his eyen<br> <A NAME="an_184"></A>&nbsp;To heven threw, and held his hondes highe:<br> <A NAME="an_185"></A>&nbsp;"Immortal god," quod he, "that mayst nought deyen,<br> <A NAME="an_186"></A>&nbsp;Cupide I mene, of this mayst glorifie;<br> <A NAME="an_187"></A>&nbsp;And Venus, thow mayst maken melodie!<br> <A NAME="an_188"></A>&nbsp;Withouten hond, me semeth that in the towne,<br> <A NAME="an_189"></A>&nbsp;For this merveille ich here ech belle sowne.<br> <span class="margnote"><FONT COLOR="GREEN" SIZE="-1"><A NAME="an_190">190</A></FONT></span>&nbsp;"But ho! namore as now of this matere;<br> <A NAME="an_191"></A>&nbsp;For-whi this folk wol comen up anon,<br> <A NAME="an_192"></A>&nbsp;That han the lettre red; lo, I hem here.<br> <A NAME="an_193"></A>&nbsp;But I conjure the, Criseyde, anon,<br> <A NAME="an_194"></A>&nbsp;And to, thow Troilus, whan thow mayst goon,<br> <A NAME="an_195"></A>&nbsp;That at myn hous ye ben at my warnynge,<br> <A NAME="an_196"></A>&nbsp;For I ful well shal shape youre comynge;<br> <A NAME="an_197"></A>&nbsp;"And eseth there youre hertes right ynough;<br> <A NAME="an_198"></A>&nbsp;And lat se which of yow shal bere the belle<br> <A NAME="an_199"></A>&nbsp;To speke of love aright!" -- therwith he lough --<br> <span class="margnote"><FONT COLOR="GREEN" SIZE="-1"><A NAME="an_200">200</A></FONT></span>&nbsp;"For ther have ye a leiser for to telle."<br> <A NAME="an_201"></A>&nbsp;Quod Troilus, "How longe shal I dwelle,<br> <A NAME="an_202"></A>&nbsp;Er this be don?" Quod he, "Whan thow mayst ryse,<br> <A NAME="an_203"></A>&nbsp;This thyng shal be right as I yow devyse."<br> <A NAME="an_204"></A>&nbsp;With that Eleyne and also Deiphebus<br> <A NAME="an_205"></A>&nbsp;Tho comen upward, right at the steires ende;<br> <A NAME="an_206"></A>&nbsp;And Lord, so thanne gan gronen Troilus,<br> <A NAME="an_207"></A>&nbsp;His brother and his suster for to blende.<br> <A NAME="an_208"></A>&nbsp;Quod Pandarus, "It tyme is that we wende.<br> <A NAME="an_209"></A>&nbsp;Tak, nece myn, youre leve at alle thre,<br> <span class="margnote"><FONT COLOR="GREEN" SIZE="-1"><A NAME="an_210">210</A></FONT></span>&nbsp;And lat hem speke, and cometh forth with me."<br> <A NAME="an_211"></A>&nbsp;She took hire leve at hem ful thriftily,<br> <A NAME="an_212"></A>&nbsp;As she wel koude, and they hire reverence<br> <A NAME="an_213"></A>&nbsp;Unto the fulle diden, hardyly,<br> <A NAME="an_214"></A>&nbsp;And wonder wel speken, in hire absence,<br> <A NAME="an_215"></A>&nbsp;Of hire in preysing of hire excellence --<br> <A NAME="an_216"></A>&nbsp;Hire governaunce, hire wit, and hire manere<br> <A NAME="an_217"></A>&nbsp;Comendeden, it joie was to here.<br> <A NAME="an_218"></A>&nbsp;Now lat hire wende unto hire owen place,<br> <A NAME="an_219"></A>&nbsp;And torne we to Troilus ayein,<br> <span class="margnote"><FONT COLOR="GREEN" SIZE="-1"><A NAME="an_220">220</A></FONT></span>&nbsp;That gan ful lightly of the lettre pace<br> <A NAME="an_221"></A>&nbsp;That Deiphebus hadde in the gardyn seyn;<br> <A NAME="an_222"></A>&nbsp;And of Eleyne and hym he wolde feyn<br> <A NAME="an_223"></A>&nbsp;Delivered ben, and seyde that hym leste<br> <A NAME="an_224"></A>&nbsp;To slepe, and after tales have reste.<br> <A NAME="an_225"></A>&nbsp;Eleyne hym kiste, and took hire leve blyve,<br> <A NAME="an_226"></A>&nbsp;Deiphebus ek, and hom wente every wight;<br> <A NAME="an_227"></A>&nbsp;And Pandarus, as faste as he may dryve,<br> <A NAME="an_228"></A>&nbsp;To Troilus tho com, as lyne right,<br> <A NAME="an_229"></A>&nbsp;And on a paillet al that glade nyght<br> <span class="margnote"><FONT COLOR="GREEN" SIZE="-1"><A NAME="an_230">230</A></FONT></span>&nbsp;By Troilus he lay, with mery chere,<br> <A NAME="an_231"></A>&nbsp;To tale; and wel was hem they were yfeere.<br> <A NAME="an_232"></A>&nbsp;Whan every wight was voided but they two,<br> <A NAME="an_233"></A>&nbsp;And alle the dores weren faste yshette,<br> <A NAME="an_234"></A>&nbsp;To telle in short, withouten wordes mo,<br> <A NAME="an_235"></A>&nbsp;This Pandarus, withouten any lette,<br> <A NAME="an_236"></A>&nbsp;Up roos, and on his beddes syde hym sette,<br> <A NAME="an_237"></A>&nbsp;And gan to speken in a sobre wyse<br> <A NAME="an_238"></A>&nbsp;To Troilus, as I shal yow devyse:<br> <A NAME="an_239"></A>&nbsp;"Myn alderlevest lord, and brother deere,<br> <span class="margnote"><FONT COLOR="GREEN" SIZE="-1"><A NAME="an_240">240</A></FONT></span>&nbsp;God woot, and thow, that it sat me so soore,<br> <A NAME="an_241"></A>&nbsp;Whan I the saugh so langwisshyng to-yere<br> <A NAME="an_242"></A>&nbsp;For love, of which thi wo wax alwey moore,<br> <A NAME="an_243"></A>&nbsp;That I, with al my myght and al my loore,<br> <A NAME="an_244"></A>&nbsp;Have evere sithen don my bisynesse<br> <A NAME="an_245"></A>&nbsp;To brynge the to joye out of distresse,<br> <A NAME="an_246"></A>&nbsp;"And have it brought to swich plit as thow woost,<br> <A NAME="an_247"></A>&nbsp;So that thorugh me thow stondest now in weye<br> <A NAME="an_248"></A>&nbsp;To faren wel; I sey it for no bost,<br> <A NAME="an_249"></A>&nbsp;And wostow whi? For shame it is to seye:<br> <span class="margnote"><FONT COLOR="GREEN" SIZE="-1"><A NAME="an_250">250</A></FONT></span>&nbsp;For the have I bigonne a gamen pleye<br> <A NAME="an_251"></A>&nbsp;Which that I nevere do shal eft for other,<br> <A NAME="an_252"></A>&nbsp;Although he were a thousand fold my brother.<br> <A NAME="an_253"></A>&nbsp;"That is to seye, for the am I bicomen,<br> <A NAME="an_254"></A>&nbsp;Bitwixen game and ernest, swich a meene<br> <A NAME="an_255"></A>&nbsp;As maken wommen unto men to comen;<br> <A NAME="an_256"></A>&nbsp;Al sey I nought, thow wost wel what I meene.<br> <A NAME="an_257"></A>&nbsp;For the have I my nece, of vices cleene,<br> <A NAME="an_258"></A>&nbsp;So fully maad thi gentilesse triste,<br> <A NAME="an_259"></A>&nbsp;That al shal ben right as thiselven liste.<br> <span class="margnote"><FONT COLOR="GREEN" SIZE="-1"><A NAME="an_260">260</A></FONT></span>&nbsp;"But God, that al woot, take I to witnesse,<br> <A NAME="an_261"></A>&nbsp;That nevere I this for coveitise wroughte,<br> <A NAME="an_262"></A>&nbsp;But oonly for t' abregge that distresse<br> <A NAME="an_263"></A>&nbsp;For which wel neigh thow deidest, as me thoughte.<br> <A NAME="an_264"></A>&nbsp;But, goode brother, do now as the oughte,<br> <A NAME="an_265"></A>&nbsp;For Goddes love, and kep hire out of blame,<br> <A NAME="an_266"></A>&nbsp;Syn thow art wys, and save alwey hire name.<br> <A NAME="an_267"></A>&nbsp;"For wel thow woost, the name as yet of here<br> <A NAME="an_268"></A>&nbsp;Among the peeple, as who seyth, halwed is.<br> <A NAME="an_269"></A>&nbsp;For that man is unbore, I dar wel swere,<br> <span class="margnote"><FONT COLOR="GREEN" SIZE="-1"><A NAME="an_270">270</A></FONT></span>&nbsp;That evere wiste that she dide amys.<br> <A NAME="an_271"></A>&nbsp;But wo is me, that I, that cause al this,<br> <A NAME="an_272"></A>&nbsp;May thynken that she is my nece deere,<br> <A NAME="an_273"></A>&nbsp;And I hire em, and traitour ek yfeere!<br> <A NAME="an_274"></A>&nbsp;"And were it wist that I, thorugh myn engyn,<br> <A NAME="an_275"></A>&nbsp;Hadde in my nece yput this fantasie,<br> <A NAME="an_276"></A>&nbsp;To doon thi lust and holly to ben thyn,<br> <A NAME="an_277"></A>&nbsp;Whi, al the world upon it wolde crie,<br> <A NAME="an_278"></A>&nbsp;And seyn that I the werste trecherie<br> <A NAME="an_279"></A>&nbsp;Dide in this cas, that evere was bigonne,<br> <span class="margnote"><FONT COLOR="GREEN" SIZE="-1"><A NAME="an_280">280</A></FONT></span>&nbsp;And she forlost, and thow right nought ywonne.<br> <A NAME="an_281"></A>&nbsp;"Wherfore, er I wol ferther gon a pas,<br> <A NAME="an_282"></A>&nbsp;The preie ich eft, althogh thow shuldest deye,<br> <A NAME="an_283"></A>&nbsp;That privete go with us in this cas;<br> <A NAME="an_284"></A>&nbsp;That is to seyn, that thow us nevere wreye;<br> <A NAME="an_285"></A>&nbsp;And be nought wroth, though I the ofte preye<br> <A NAME="an_286"></A>&nbsp;To holden secree swich an heigh matere,<br> <A NAME="an_287"></A>&nbsp;For skilfull is, thow woost wel, my praiere.<br> <A NAME="an_288"></A>&nbsp;"And thynk what wo ther hath bitid er this,<br> <A NAME="an_289"></A>&nbsp;For makyng of avantes, as men rede;<br> <span class="margnote"><FONT COLOR="GREEN" SIZE="-1"><A NAME="an_290">290</A></FONT></span>&nbsp;And what meschaunce in this world yet ther is,<br> <A NAME="an_291"></A>&nbsp;Fro day to day, right for that wikked dede;<br> <A NAME="an_292"></A>&nbsp;For which thise wise clerkes that ben dede<br> <A NAME="an_293"></A>&nbsp;Han evere yet proverbed to us yonge,<br> <A NAME="an_294"></A>&nbsp;That `firste vertu is to kepe tonge.'<br> <A NAME="an_295"></A>&nbsp;"And nere it that I wilne as now t' abregge<br> <A NAME="an_296"></A>&nbsp;Diffusioun of speche, I koude almoost<br> <A NAME="an_297"></A>&nbsp;A thousand olde stories the allegge<br> <A NAME="an_298"></A>&nbsp;Of wommen lost through fals and foles bost.<br> <A NAME="an_299"></A>&nbsp;Proverbes kanst thiself ynowe and woost<br> <span class="margnote"><FONT COLOR="GREEN" SIZE="-1"><A NAME="an_300">300</A></FONT></span>&nbsp;Ayeins that vice, for to ben a labbe,<br> <A NAME="an_301"></A>&nbsp;Al seyde men soth as often as thei gabbe.<br> <A NAME="an_302"></A>&nbsp;"O tonge, allas, so often here-byforn<br> <A NAME="an_303"></A>&nbsp;Hath mad ful many a lady bright of hewe<br> <A NAME="an_304"></A>&nbsp;Seyd `Weilaway, the day that I was born!'<br> <A NAME="an_305"></A>&nbsp;And many a maydes sorwe for to newe;<br> <A NAME="an_306"></A>&nbsp;And for the more part, al is untrewe<br> <A NAME="an_307"></A>&nbsp;That men of yelpe, and it were brought to preve.<br> <A NAME="an_308"></A>&nbsp;Of kynde non avauntour is to leve.<br> <A NAME="an_309"></A>&nbsp;"Avauntour and a lyere, al is on;<br> <span class="margnote"><FONT COLOR="GREEN" SIZE="-1"><A NAME="an_310">310</A></FONT></span>&nbsp;As thus: I pose, a womman grante me<br> <A NAME="an_311"></A>&nbsp;Hire love, and seith that other wol she non,<br> <A NAME="an_312"></A>&nbsp;And I am sworn to holden it secree,<br> <A NAME="an_313"></A>&nbsp;And after I go telle it two or thre --<br> <A NAME="an_314"></A>&nbsp;Iwis, I am avauntour at the leeste,<br> <A NAME="an_315"></A>&nbsp;And lyere, for I breke my biheste.<br> <A NAME="an_316"></A>&nbsp;"Now loke thanne, if they be nought to blame,<br> <A NAME="an_317"></A>&nbsp;Swich manere folk -- what shal I clepe hem, what? --<br> <A NAME="an_318"></A>&nbsp;That hem avaunte of wommen, and by name,<br> <A NAME="an_319"></A>&nbsp;That nevere yet bihyghte hem this ne that,<br> <span class="margnote"><FONT COLOR="GREEN" SIZE="-1"><A NAME="an_320">320</A></FONT></span>&nbsp;Ne knewe hem more than myn olde hat!<br> <A NAME="an_321"></A>&nbsp;No wonder is, so God me sende hele,<br> <A NAME="an_322"></A>&nbsp;Though wommen dreden with us men to dele.<br> <A NAME="an_323"></A>&nbsp;"I sey nought this for no mistrust of yow,<br> <A NAME="an_324"></A>&nbsp;Ne for no wis-man, but for foles nyce,<br> <A NAME="an_325"></A>&nbsp;And for the harm that in the werld is now,<br> <A NAME="an_326"></A>&nbsp;As wel for folie ofte as for malice;<br> <A NAME="an_327"></A>&nbsp;For wel woot I, in wise folk that vice<br> <A NAME="an_328"></A>&nbsp;No womman drat, if she be wel avised;<br> <A NAME="an_329"></A>&nbsp;For wyse ben by foles harm chastised.<br> <span class="margnote"><FONT COLOR="GREEN" SIZE="-1"><A NAME="an_330">330</A></FONT></span>&nbsp;"But now to purpos; leve brother deere,<br> <A NAME="an_331"></A>&nbsp;Have al this thyng that I have seyd in mynde,<br> <A NAME="an_332"></A>&nbsp;And kep the clos, and be now of good cheere,<br> <A NAME="an_333"></A>&nbsp;For at thi day thow shalt me trewe fynde.<br> <A NAME="an_334"></A>&nbsp;I shal thi proces set in swych a kynde,<br> <A NAME="an_335"></A>&nbsp;And God toforn, that it shal the suffise,<br> <A NAME="an_336"></A>&nbsp;For it shal be right as thow wolt devyse.<br> <A NAME="an_337"></A>&nbsp;"For wel I woot, thow menest wel, parde;<br> <A NAME="an_338"></A>&nbsp;Therfore I dar this fully undertake.<br> <A NAME="an_339"></A>&nbsp;Thow woost ek what thi lady graunted the,<br> <span class="margnote"><FONT COLOR="GREEN" SIZE="-1"><A NAME="an_340">340</A></FONT></span>&nbsp;And day is set the chartres up to make.<br> <A NAME="an_341"></A>&nbsp;Have now good nyght, I may no lenger wake;<br> <A NAME="an_342"></A>&nbsp;And bid for me, syn thow art now in blysse,<br> <A NAME="an_343"></A>&nbsp;That God me sende deth or soone lisse."<br> <A NAME="an_344"></A>&nbsp;Who myghte tellen half the joie or feste<br> <A NAME="an_345"></A>&nbsp;Which that the soule of Troilus tho felte,<br> <A NAME="an_346"></A>&nbsp;Heryng th' effect of Pandarus byheste?<br> <A NAME="an_347"></A>&nbsp;His olde wo, that made his herte swelte,<br> <A NAME="an_348"></A>&nbsp;Gan tho for joie wasten and tomelte,<br> <A NAME="an_349"></A>&nbsp;And al the richesse of his sikes sore<br> <span class="margnote"><FONT COLOR="GREEN" SIZE="-1"><A NAME="an_350">350</A></FONT></span>&nbsp;At ones fledde; he felte of hem namore.<br> <A NAME="an_351"></A>&nbsp;But right so as thise holtes and thise hayis,<br> <A NAME="an_352"></A>&nbsp;That han in wynter dede ben and dreye,<br> <A NAME="an_353"></A>&nbsp;Revesten hem in grene whan that May is,<br> <A NAME="an_354"></A>&nbsp;Whan every lusty liketh best to pleye;<br> <A NAME="an_355"></A>&nbsp;Right in that selve wise, soth to seye,<br> <A NAME="an_356"></A>&nbsp;Wax sodeynliche his herte ful of joie,<br> <A NAME="an_357"></A>&nbsp;That gladder was ther nevere man in Troie.<br> <A NAME="an_358"></A>&nbsp;And gan his look on Pandarus up caste<br> <A NAME="an_359"></A>&nbsp;Ful sobrely, and frendly for to se,<br> <span class="margnote"><FONT COLOR="GREEN" SIZE="-1"><A NAME="an_360">360</A></FONT></span>&nbsp;And seyde, "Frend, in Aperil the laste --<br> <A NAME="an_361"></A>&nbsp;As wel thow woost, if it remembre the --<br> <A NAME="an_362"></A>&nbsp;How neigh the deth for wo thow fownde me,<br> <A NAME="an_363"></A>&nbsp;And how thow dedest al thi bisynesse<br> <A NAME="an_364"></A>&nbsp;To knowe of me the cause of my destresse.<br> <A NAME="an_365"></A>&nbsp;"Thow woost how longe ich it forbar to seye<br> <A NAME="an_366"></A>&nbsp;To the, that art the man that I best triste;<br> <A NAME="an_367"></A>&nbsp;And peril non was it to the bywreye,<br> <A NAME="an_368"></A>&nbsp;That wist I wel; but telle me, if the liste,<br> <A NAME="an_369"></A>&nbsp;Sith I so loth was that thiself it wiste,<br> <span class="margnote"><FONT COLOR="GREEN" SIZE="-1"><A NAME="an_370">370</A></FONT></span>&nbsp;How dorst I mo tellen of this matere,<br> <A NAME="an_371"></A>&nbsp;That quake now, and no wight may us here?<br> <A NAME="an_372"></A>&nbsp;"But natheles, by that God I the swere,<br> <A NAME="an_373"></A>&nbsp;That, as hym list, may al this world governe --<br> <A NAME="an_374"></A>&nbsp;And, if I lye, Achilles with his spere<br> <A NAME="an_375"></A>&nbsp;Myn herte cleve, al were my lif eterne,<br> <A NAME="an_376"></A>&nbsp;As I am mortal, if I late or yerne<br> <A NAME="an_377"></A>&nbsp;Wolde it bewreye, or dorst, or sholde konne,<br> <A NAME="an_378"></A>&nbsp;For al the good that God made under sonne --<br> <A NAME="an_379"></A>&nbsp;"That rather deye I wolde, and determyne,<br> <span class="margnote"><FONT COLOR="GREEN" SIZE="-1"><A NAME="an_380">380</A></FONT></span>&nbsp;As thynketh me, now stokked in prisoun,<br> <A NAME="an_381"></A>&nbsp;In wrecchidnesse, in filthe, and in vermyne,<br> <A NAME="an_382"></A>&nbsp;Caytif to cruel kyng Agamenoun;<br> <A NAME="an_383"></A>&nbsp;And this in all the temples of this town<br> <A NAME="an_384"></A>&nbsp;Upon the goddes alle, I wol the swere<br> <A NAME="an_385"></A>&nbsp;To-morwe day, if that it liketh here.<br> <A NAME="an_386"></A>&nbsp;"And that thow hast so muche ido for me<br> <A NAME="an_387"></A>&nbsp;That I ne may it nevere more disserve,<br> <A NAME="an_388"></A>&nbsp;This know I wel, al myghte I now for the<br> <A NAME="an_389"></A>&nbsp;A thousand tymes on a morwe sterve.<br> <span class="margnote"><FONT COLOR="GREEN" SIZE="-1"><A NAME="an_390">390</A></FONT></span>&nbsp;I kan namore, but that I wol the serve<br> <A NAME="an_391"></A>&nbsp;Right as thi sclave, whider so thow wende,<br> <A NAME="an_392"></A>&nbsp;For evere more, unto my lyves ende.<br> <A NAME="an_393"></A>&nbsp;"But here, with al myn herte, I the biseche<br> <A NAME="an_394"></A>&nbsp;That nevere in me thow deme swich folie<br> <A NAME="an_395"></A>&nbsp;As I shal seyn: me thoughte by thi speche<br> <A NAME="an_396"></A>&nbsp;That this which thow me dost for compaignie,<br> <A NAME="an_397"></A>&nbsp;I sholde wene it were a bauderye.<br> <A NAME="an_398"></A>&nbsp;I am nought wood, al if I lewed be!<br> <A NAME="an_399"></A>&nbsp;It is nought so, that woot I wel, parde!<br> <span class="margnote"><FONT COLOR="GREEN" SIZE="-1"><A NAME="an_400">400</A></FONT></span>&nbsp;"But he that gooth for gold or for ricchesse<br> <A NAME="an_401"></A>&nbsp;On swich message, calle hym what the list;<br> <A NAME="an_402"></A>&nbsp;And this that thow doost, calle it gentilesse,<br> <A NAME="an_403"></A>&nbsp;Compassioun, and felawship, and trist.<br> <A NAME="an_404"></A>&nbsp;Departe it so, for wyde-wher is wist<br> <A NAME="an_405"></A>&nbsp;How that ther is diversite requered<br> <A NAME="an_406"></A>&nbsp;Bytwixen thynges like, as I have lered.<br> <A NAME="an_407"></A>&nbsp;"And that thow knowe I thynke nought ne wene<br> <A NAME="an_408"></A>&nbsp;That this servise a shame be or jape,<br> <A NAME="an_409"></A>&nbsp;I have my faire suster Polixene,<br> <span class="margnote"><FONT COLOR="GREEN" SIZE="-1"><A NAME="an_410">410</A></FONT></span>&nbsp;Cassandre, Eleyne, or any of the frape --<br> <A NAME="an_411"></A>&nbsp;Be she nevere so fair or wel yshape,<br> <A NAME="an_412"></A>&nbsp;Tel me which thow wilt of everychone,<br> <A NAME="an_413"></A>&nbsp;To han for thyn, and lat me thanne allone.<br> <A NAME="an_414"></A>&nbsp;"But, sith thow hast don me this servyse<br> <A NAME="an_415"></A>&nbsp;My lif to save and for non hope of mede,<br> <A NAME="an_416"></A>&nbsp;So for the love of God, this grete emprise<br> <A NAME="an_417"></A>&nbsp;Perfourme it out, for now is moste nede;<br> <A NAME="an_418"></A>&nbsp;For heigh and lough, withowten any drede,<br> <A NAME="an_419"></A>&nbsp;I wol alwey thyn hestes alle kepe.<br> <span class="margnote"><FONT COLOR="GREEN" SIZE="-1"><A NAME="an_420">420</A></FONT></span>&nbsp;Have now good nyght, and lat us bothe slepe."<br> <A NAME="an_421"></A>&nbsp;Thus held hym ech of other wel apayed,<br> <A NAME="an_422"></A>&nbsp;That al the world ne myghte it bet amende;<br> <A NAME="an_423"></A>&nbsp;And on the morwe, whan they were arayed,<br> <A NAME="an_424"></A>&nbsp;Ech to his owen nedes gan entende.<br> <A NAME="an_425"></A>&nbsp;But Troilus, though as the fir he brende<br> <A NAME="an_426"></A>&nbsp;For sharp desir of hope and of plesaunce,<br> <A NAME="an_427"></A>&nbsp;He nought forgat his goode governaunce,<br> <A NAME="an_428"></A>&nbsp;But in hymself with manhod gan restreyne<br> <A NAME="an_429"></A>&nbsp;Ech racle dede and ech unbridled cheere,<br> <span class="margnote"><FONT COLOR="GREEN" SIZE="-1"><A NAME="an_430">430</A></FONT></span>&nbsp;That alle tho that lyven, soth to seyne,<br> <A NAME="an_431"></A>&nbsp;Ne sholde han wist, by word or by manere,<br> <A NAME="an_432"></A>&nbsp;What that he mente, as touchyng this matere.<br> <A NAME="an_433"></A>&nbsp;From every wight as fer as is the cloude<br> <A NAME="an_434"></A>&nbsp;He was, so wel dissimilen he koude.<br> <A NAME="an_435"></A>&nbsp;And al the while which that I yow devyse,<br> <A NAME="an_436"></A>&nbsp;This was his lif: with all his fulle myght,<br> <A NAME="an_437"></A>&nbsp;By day, he was in Martes heigh servyse --<br> <A NAME="an_438"></A>&nbsp;This is to seyn, in armes as a knyght;<br> <A NAME="an_439"></A>&nbsp;And for the more part, the longe nyght<br> <span class="margnote"><FONT COLOR="GREEN" SIZE="-1"><A NAME="an_440">440</A></FONT></span>&nbsp;He lay and thoughte how that he myghte serve<br> <A NAME="an_441"></A>&nbsp;His lady best, hire thonk for to deserve.<br> <A NAME="an_442"></A>&nbsp;Nil I naught swere, although he lay ful softe,<br> <A NAME="an_443"></A>&nbsp;That in his thought he nas somwhat disesed,<br> <A NAME="an_444"></A>&nbsp;Ne that he torned on his pilwes ofte,<br> <A NAME="an_445"></A>&nbsp;And wold of that hym missed han ben sesed.<br> <A NAME="an_446"></A>&nbsp;But in swich cas men is nought alwey plesed,<br> <A NAME="an_447"></A>&nbsp;For aught I woot, namore than was he;<br> <A NAME="an_448"></A>&nbsp;That kan I deme of possibilitee.<br> <A NAME="an_449"></A>&nbsp;But certeyn is, to purpos for to go,<br> <span class="margnote"><FONT COLOR="GREEN" SIZE="-1"><A NAME="an_450">450</A></FONT></span>&nbsp;That in this while, as writen is in geeste,<br> <A NAME="an_451"></A>&nbsp;He say his lady somtyme, and also<br> <A NAME="an_452"></A>&nbsp;She with hym spak, whan that she dorst or leste;<br> <A NAME="an_453"></A>&nbsp;And by hire bothe avys, as was the beste,<br> <A NAME="an_454"></A>&nbsp;Apoynteden full warly in this nede,<br> <A NAME="an_455"></A>&nbsp;So as they durste, how they wolde procede.<br> <A NAME="an_456"></A>&nbsp;But it was spoken in so short a wise,<br> <A NAME="an_457"></A>&nbsp;In swich await alwey, and in swich feere,<br> <A NAME="an_458"></A>&nbsp;Lest any wight devynen or devyse<br> <A NAME="an_459"></A>&nbsp;Wolde of hem two, or to it laye an ere,<br> <span class="margnote"><FONT COLOR="GREEN" SIZE="-1"><A NAME="an_460">460</A></FONT></span>&nbsp;That al this world so leef to hem ne were<br> <A NAME="an_461"></A>&nbsp;As that Cupide wolde hem grace sende<br> <A NAME="an_462"></A>&nbsp;To maken of hire speche aright an ende.<br> <A NAME="an_463"></A>&nbsp;But thilke litel that they spake or wroughte,<br> <A NAME="an_464"></A>&nbsp;His wise goost took ay of al swych heede,<br> <A NAME="an_465"></A>&nbsp;It semed hire he wiste what she thoughte<br> <A NAME="an_466"></A>&nbsp;Withouten word, so that it was no nede<br> <A NAME="an_467"></A>&nbsp;To bidde hym ought to doon, or ought forbeede;<br> <A NAME="an_468"></A>&nbsp;For which she thought that love, al come it late,<br> <A NAME="an_469"></A>&nbsp;Of alle joie hadde opned hire the yate.<br> <span class="margnote"><FONT COLOR="GREEN" SIZE="-1"><A NAME="an_470">470</A></FONT></span>&nbsp;And shortly of this proces for to pace,<br> <A NAME="an_471"></A>&nbsp;So wel his werk and wordes he bisette,<br> <A NAME="an_472"></A>&nbsp;That he so ful stood in his lady grace,<br> <A NAME="an_473"></A>&nbsp;That twenty thousand tymes, er she lette,<br> <A NAME="an_474"></A>&nbsp;She thonked God that evere she with hym mette.<br> <A NAME="an_475"></A>&nbsp;So koude he hym governe in swich servyse,<br> <A NAME="an_476"></A>&nbsp;That al the world ne myght it bet devyse.<br> <A NAME="an_477"></A>&nbsp;For whi she fond hym so discret in al,<br> <A NAME="an_478"></A>&nbsp;So secret, and of swich obeisaunce,<br> <A NAME="an_479"></A>&nbsp;That wel she felte he was to hire a wal<br> <span class="margnote"><FONT COLOR="GREEN" SIZE="-1"><A NAME="an_480">480</A></FONT></span>&nbsp;Of stiel, and sheld from every displesaunce;<br> <A NAME="an_481"></A>&nbsp;That to ben in his goode governaunce,<br> <A NAME="an_482"></A>&nbsp;So wis he was, she was namore afered --<br> <A NAME="an_483"></A>&nbsp;I mene, as fer as oughte ben requered.<br> <A NAME="an_484"></A>&nbsp;And Pandarus, to quike alwey the fir,<br> <A NAME="an_485"></A>&nbsp;Was evere ylike prest and diligent;<br> <A NAME="an_486"></A>&nbsp;To ese his frend was set al his desir.<br> <A NAME="an_487"></A>&nbsp;He shof ay on, he to and fro was sent;<br> <A NAME="an_488"></A>&nbsp;He lettres bar whan Troilus was absent;<br> <A NAME="an_489"></A>&nbsp;That nevere man, as in his frendes nede,<br> <span class="margnote"><FONT COLOR="GREEN" SIZE="-1"><A NAME="an_490">490</A></FONT></span>&nbsp;Ne bar hym bet than he, withouten drede.<br> <A NAME="an_491"></A>&nbsp;But now, paraunter, som man wayten wolde<br> <A NAME="an_492"></A>&nbsp;That every word, or soonde, or look, or cheere<br> <A NAME="an_493"></A>&nbsp;Of Troilus that I rehercen sholde,<br> <A NAME="an_494"></A>&nbsp;In al this while unto his lady deere --<br> <A NAME="an_495"></A>&nbsp;I trowe it were a long thyng for to here --<br> <A NAME="an_496"></A>&nbsp;Or of what wight that stant in swich disjoynte,<br> <A NAME="an_497"></A>&nbsp;His wordes alle, or every look, to poynte.<br> <A NAME="an_498"></A>&nbsp;For sothe, I have naught herd it don er this<br> <A NAME="an_499"></A>&nbsp;In story non, ne no man here, I wene;<br> <span class="margnote"><FONT COLOR="GREEN" SIZE="-1"><A NAME="an_500">500</A></FONT></span>&nbsp;And though I wolde, I koude nought, ywys;<br> <A NAME="an_501"></A>&nbsp;For ther was som epistel hem bitwene,<br> <A NAME="an_502"></A>&nbsp;That wolde, as seyth myn autour, wel contene<br> <A NAME="an_503"></A>&nbsp;Neigh half this book, of which hym liste nought write.<br> <A NAME="an_504"></A>&nbsp;How sholde I thanne a lyne of it endite?<br> <A NAME="an_505"></A>&nbsp;But to the grete effect: than sey I thus,<br> <A NAME="an_506"></A>&nbsp;That stondyng in concord and in quiete,<br> <A NAME="an_507"></A>&nbsp;Thise ilke two, Criseyde and Troilus,<br> <A NAME="an_508"></A>&nbsp;As I have told, and in this tyme swete --<br> <A NAME="an_509"></A>&nbsp;Save only often myghte they nought mete,<br> <span class="margnote"><FONT COLOR="GREEN" SIZE="-1"><A NAME="an_510">510</A></FONT></span>&nbsp;Ne leiser have hire speches to fulfelle --<br> <A NAME="an_511"></A>&nbsp;That it bifel right as I shal yow telle:<br> <A NAME="an_512"></A>&nbsp;That Pandarus, that evere dide his myght<br> <A NAME="an_513"></A>&nbsp;Right for the fyn that I shal speke of here,<br> <A NAME="an_514"></A>&nbsp;As for to bryngen to his hows som nyght<br> <A NAME="an_515"></A>&nbsp;His faire nece and Troilus yfere,<br> <A NAME="an_516"></A>&nbsp;Wheras at leiser al this heighe matere,<br> <A NAME="an_517"></A>&nbsp;Touchyng here love, were at the fulle upbounde,<br> <A NAME="an_518"></A>&nbsp;Hadde out of doute a tyme to it founde.<br> <A NAME="an_519"></A>&nbsp;For he with gret deliberacioun<br> <span class="margnote"><FONT COLOR="GREEN" SIZE="-1"><A NAME="an_520">520</A></FONT></span>&nbsp;Hadde every thyng that herto myght availle<br> <A NAME="an_521"></A>&nbsp;Forncast and put in execucioun,<br> <A NAME="an_522"></A>&nbsp;And neither left for cost ne for travaille.<br> <A NAME="an_523"></A>&nbsp;Come if hem list, hem sholde no thyng faille;<br> <A NAME="an_524"></A>&nbsp;And for to ben in ought aspied there,<br> <A NAME="an_525"></A>&nbsp;That, wiste he wel, an impossible were.<br> <A NAME="an_526"></A>&nbsp;Dredeles, it cler was in the wynd<br> <A NAME="an_527"></A>&nbsp;Of every pie and every lette-game;<br> <A NAME="an_528"></A>&nbsp;Now al is wel, for al the world is blynd<br> <A NAME="an_529"></A>&nbsp;In this matere, bothe fremde and tame.<br> <span class="margnote"><FONT COLOR="GREEN" SIZE="-1"><A NAME="an_530">530</A></FONT></span>&nbsp;This tymbur is al redy up to frame;<br> <A NAME="an_531"></A>&nbsp;Us lakketh nought but that we witen wolde<br> <A NAME="an_532"></A>&nbsp;A certeyn houre, in which she comen sholde.<br> <A NAME="an_533"></A>&nbsp;And Troilus, that al this purveiaunce<br> <A NAME="an_534"></A>&nbsp;Knew at the fulle, and waited on it ay,<br> <A NAME="an_535"></A>&nbsp;Hadde hereupon ek mad gret ordinaunce,<br> <A NAME="an_536"></A>&nbsp;And found his cause, and therto his aray,<br> <A NAME="an_537"></A>&nbsp;If that he were missed, nyght or day,<br> <A NAME="an_538"></A>&nbsp;Ther-while he was aboute this servyse,<br> <A NAME="an_539"></A>&nbsp;That he was gon to don his sacrifise,<br> <span class="margnote"><FONT COLOR="GREEN" SIZE="-1"><A NAME="an_540">540</A></FONT></span>&nbsp;And moste at swich a temple allone wake,<br> <A NAME="an_541"></A>&nbsp;Answered of Apollo for to be;<br> <A NAME="an_542"></A>&nbsp;And first to sen the holy laurer quake,<br> <A NAME="an_543"></A>&nbsp;Er that Apollo spak out of the tree,<br> <A NAME="an_544"></A>&nbsp;To telle hym next whan Grekes sholde flee --<br> <A NAME="an_545"></A>&nbsp;And forthy lette hym no man, God forbede,<br> <A NAME="an_546"></A>&nbsp;But prey Apollo helpen in this nede.<br> <A NAME="an_547"></A>&nbsp;Now is ther litel more for to doone,<br> <A NAME="an_548"></A>&nbsp;But Pandare up and, shortly for to seyne,<br> <A NAME="an_549"></A>&nbsp;Right sone upon the chaungynge of the moone,<br> <span class="margnote"><FONT COLOR="GREEN" SIZE="-1"><A NAME="an_550">550</A></FONT></span>&nbsp;Whan lightles is the world a nyght or tweyne,<br> <A NAME="an_551"></A>&nbsp;And that the wolken shop hym for to reyne,<br> <A NAME="an_552"></A>&nbsp;He streght o morwe unto his nece wente --<br> <A NAME="an_553"></A>&nbsp;Ye han wel herd the fyn of his entente.<br> <A NAME="an_554"></A>&nbsp;Whan he was com, he gan anon to pleye<br> <A NAME="an_555"></A>&nbsp;As he was wont, and of hymself to jape;<br> <A NAME="an_556"></A>&nbsp;And finaly he swor and gan hire seye,<br> <A NAME="an_557"></A>&nbsp;By this and that, she sholde hym nought escape,<br> <A NAME="an_558"></A>&nbsp;Ne lenger don hym after hire to cape;<br> <A NAME="an_559"></A>&nbsp;But certeynly she moste, by hire leve,<br> <span class="margnote"><FONT COLOR="GREEN" SIZE="-1"><A NAME="an_560">560</A></FONT></span>&nbsp;Come soupen in his hous with hym at eve.<br> <A NAME="an_561"></A>&nbsp;At which she lough, and gan hire faste excuse,<br> <A NAME="an_562"></A>&nbsp;And seyde, "It reyneth. lo, how sholde I gon?"<br> <A NAME="an_563"></A>&nbsp;"Lat be," quod he, "ne stant nought thus to muse.<br> <A NAME="an_564"></A>&nbsp;This moot be don! Ye shal be ther anon."<br> <A NAME="an_565"></A>&nbsp;So at the laste herof they fille aton,<br> <A NAME="an_566"></A>&nbsp;Or elles, softe he swor hire in hire ere,<br> <A NAME="an_567"></A>&nbsp;He nolde nevere comen ther she were.<br> <A NAME="an_568"></A>&nbsp;Soone after this, she to hym gan to rowne,<br> <A NAME="an_569"></A>&nbsp;And axed hym if Troilus were there.<br> <span class="margnote"><FONT COLOR="GREEN" SIZE="-1"><A NAME="an_570">570</A></FONT></span>&nbsp;He swor hire nay, for he was out of towne,<br> <A NAME="an_571"></A>&nbsp;And seyde, "Nece, I pose that he were;<br> <A NAME="an_572"></A>&nbsp;Yow thurste nevere han the more fere;<br> <A NAME="an_573"></A>&nbsp;For rather than men myghte hym ther aspie,<br> <A NAME="an_574"></A>&nbsp;Me were levere a thousand fold to dye."<br> <A NAME="an_575"></A>&nbsp;Nought list myn auctour fully to declare<br> <A NAME="an_576"></A>&nbsp;What that she thoughte whan he seyde so,<br> <A NAME="an_577"></A>&nbsp;That Troilus was out of towne yfare,<br> <A NAME="an_578"></A>&nbsp;As if he seyde therof soth or no;<br> <A NAME="an_579"></A>&nbsp;But that, withowten await, with hym to go,<br> <span class="margnote"><FONT COLOR="GREEN" SIZE="-1"><A NAME="an_580">580</A></FONT></span>&nbsp;She graunted hym, sith he hire that bisoughte,<br> <A NAME="an_581"></A>&nbsp;And, as his nece, obeyed as hire oughte.<br> <A NAME="an_582"></A>&nbsp;But natheles, yet gan she hym biseche,<br> <A NAME="an_583"></A>&nbsp;Although with hym to gon it was no fere,<br> <A NAME="an_584"></A>&nbsp;For to ben war of goosissh poeples speche,<br> <A NAME="an_585"></A>&nbsp;That dremen thynges whiche as nevere were,<br> <A NAME="an_586"></A>&nbsp;And wel avyse hym whom he broughte there;<br> <A NAME="an_587"></A>&nbsp;And seyde hym, "Em, syn I moste on yow triste,<br> <A NAME="an_588"></A>&nbsp;Loke al be wel, and do now as yow liste."<br> <A NAME="an_589"></A>&nbsp;He swor hire yis, by stokkes and by stones,<br> <span class="margnote"><FONT COLOR="GREEN" SIZE="-1"><A NAME="an_590">590</A></FONT></span>&nbsp;And by the goddes that in hevene dwelle,<br> <A NAME="an_591"></A>&nbsp;Or elles were hym levere, soule and bones,<br> <A NAME="an_592"></A>&nbsp;With Pluto kyng as depe ben in helle<br> <A NAME="an_593"></A>&nbsp;As Tantalus -- what sholde I more telle?<br> <A NAME="an_594"></A>&nbsp;Whan al was wel, he roos and took his leve,<br> <A NAME="an_595"></A>&nbsp;And she to soper com, whan it was eve,<br> <A NAME="an_596"></A>&nbsp;With a certein of hire owen men,<br> <A NAME="an_597"></A>&nbsp;And with hire faire nece Antigone,<br> <A NAME="an_598"></A>&nbsp;And other of hire wommen nyne or ten.<br> <A NAME="an_599"></A>&nbsp;But who was glad now, who, as trowe ye,<br> <span class="margnote"><FONT COLOR="GREEN" SIZE="-1"><A NAME="an_600">600</A></FONT></span>&nbsp;But Troilus, that stood and myght it se<br> <A NAME="an_601"></A>&nbsp;Thorughout a litel wyndow in a stewe,<br> <A NAME="an_602"></A>&nbsp;Ther he bishet syn mydnyght was in mewe,<br> <A NAME="an_603"></A>&nbsp;Unwist of every wight but of Pandare?<br> <A NAME="an_604"></A>&nbsp;But to the point: now whan that she was come,<br> <A NAME="an_605"></A>&nbsp;With alle joie and alle frendes fare<br> <A NAME="an_606"></A>&nbsp;Hire em anon in armes hath hire nome,<br> <A NAME="an_607"></A>&nbsp;And after to the soper, alle and some,<br> <A NAME="an_608"></A>&nbsp;Whan tyme was, ful softe they hem sette.<br> <A NAME="an_609"></A>&nbsp;God woot, ther was no deynte for to fette!<br> <span class="margnote"><FONT COLOR="GREEN" SIZE="-1"><A NAME="an_610">610</A></FONT></span>&nbsp;And after soper gonnen they to rise,<br> <A NAME="an_611"></A>&nbsp;At ese wel, with herte fresshe and glade;<br> <A NAME="an_612"></A>&nbsp;And wel was hym that koude best devyse<br> <A NAME="an_613"></A>&nbsp;To liken hire, or that hire laughen made:<br> <A NAME="an_614"></A>&nbsp;He song; she pleyde; he tolde tale of Wade.<br> <A NAME="an_615"></A>&nbsp;But at the laste, as every thyng hath ende,<br> <A NAME="an_616"></A>&nbsp;She took hire leve, and nedes wolde wende.<br> <A NAME="an_617"></A>&nbsp;But O Fortune, executrice of wierdes,<br> <A NAME="an_618"></A>&nbsp;O influences of thise hevenes hye!<br> <A NAME="an_619"></A>&nbsp;Soth is, that under God ye ben oure hierdes,<br> <span class="margnote"><FONT COLOR="GREEN" SIZE="-1"><A NAME="an_620">620</A></FONT></span>&nbsp;Though to us bestes ben the causez wrie.<br> <A NAME="an_621"></A>&nbsp;This mene I now: for she gan homward hye,<br> <A NAME="an_622"></A>&nbsp;But execut was al bisyde hire leve<br> <A NAME="an_623"></A>&nbsp;The goddes wil, for which she moste bleve.<br> <A NAME="an_624"></A>&nbsp;The bente moone with hire hornes pale,<br> <A NAME="an_625"></A>&nbsp;Saturne, and Jove, in Cancro joyned were,<br> <A NAME="an_626"></A>&nbsp;That swych a reyn from heven gan avale<br> <A NAME="an_627"></A>&nbsp;That every maner womman that was there<br> <A NAME="an_628"></A>&nbsp;Hadde of that smoky reyn a verray feere;<br> <A NAME="an_629"></A>&nbsp;At which Pandare tho lough, and seyde thenne,<br> <span class="margnote"><FONT COLOR="GREEN" SIZE="-1"><A NAME="an_630">630</A></FONT></span>&nbsp;"Now were it tyme a lady to gon henne!<br> <A NAME="an_631"></A>&nbsp;"But goode nece, if I myghte evere plese<br> <A NAME="an_632"></A>&nbsp;Yow any thyng, than prey ich yow," quod he,<br> <A NAME="an_633"></A>&nbsp;"To don myn herte as now so gret an ese<br> <A NAME="an_634"></A>&nbsp;As for to dwelle here al this nyght with me,<br> <A NAME="an_635"></A>&nbsp;For-whi this is youre owen hous, parde.<br> <A NAME="an_636"></A>&nbsp;For by my trouthe, I sey it nought a-game,<br> <A NAME="an_637"></A>&nbsp;To wende as now, it were to me a shame."<br> <A NAME="an_638"></A>&nbsp;Criseyde, which that koude as muche good<br> <A NAME="an_639"></A>&nbsp;As half a world, took hede of his preiere;<br> <span class="margnote"><FONT COLOR="GREEN" SIZE="-1"><A NAME="an_640">640</A></FONT></span>&nbsp;And syn it ron, and al was on a flod,<br> <A NAME="an_641"></A>&nbsp;She thoughte, "As good chep may I dwellen here,<br> <A NAME="an_642"></A>&nbsp;And graunte it gladly with a frendes chere,<br> <A NAME="an_643"></A>&nbsp;And have a thonk, as grucche and thanne abide;<br> <A NAME="an_644"></A>&nbsp;For hom to gon, it may nought wel bitide."<br> <A NAME="an_645"></A>&nbsp;"I wol," quod she, "myn uncle lief and deere;<br> <A NAME="an_646"></A>&nbsp;Syn that yow list, it skile is to be so.<br> <A NAME="an_647"></A>&nbsp;I am right glad with yow to dwellen here;<br> <A NAME="an_648"></A>&nbsp;I seyde but a-game I wolde go."<br> <A NAME="an_649"></A>&nbsp;"Iwys, graunt mercy, nece," quod he tho,<br> <span class="margnote"><FONT COLOR="GREEN" SIZE="-1"><A NAME="an_650">650</A></FONT></span>&nbsp;"Were it a game or no, soth for to telle,<br> <A NAME="an_651"></A>&nbsp;Now am I glad, syn that yow list to dwelle."<br> <A NAME="an_652"></A>&nbsp;Thus al is wel; but tho bigan aright<br> <A NAME="an_653"></A>&nbsp;The newe joie and al the feste agayn.<br> <A NAME="an_654"></A>&nbsp;But Pandarus, if goodly hadde he myght,<br> <A NAME="an_655"></A>&nbsp;He wolde han hyed hire to bedde fayn,<br> <A NAME="an_656"></A>&nbsp;And seyde, "Lord, this is an huge rayn!<br> <A NAME="an_657"></A>&nbsp;This were a weder for to slepen inne --<br> <A NAME="an_658"></A>&nbsp;And that I rede us soone to bygynne.<br> <A NAME="an_659"></A>&nbsp;"And nece, woot ye wher I wol yow leye,<br> <span class="margnote"><FONT COLOR="GREEN" SIZE="-1"><A NAME="an_660">660</A></FONT></span>&nbsp;For that we shul nat liggen far asonder,<br> <A NAME="an_661"></A>&nbsp;And for ye neither shullen, dar I seye,<br> <A NAME="an_662"></A>&nbsp;Heren noyse of reynes nor of thonder?<br> <A NAME="an_663"></A>&nbsp;By God, right in my litel closet yonder.<br> <A NAME="an_664"></A>&nbsp;And I wol in that outer hous allone<br> <A NAME="an_665"></A>&nbsp;Be wardein of youre wommen everichone.<br> <A NAME="an_666"></A>&nbsp;"And in this myddel chambre that ye se<br> <A NAME="an_667"></A>&nbsp;Shal youre wommen slepen, wel and softe;<br> <A NAME="an_668"></A>&nbsp;And there I seyde shal youreselven be;<br> <A NAME="an_669"></A>&nbsp;And if ye liggen wel to-nyght, com ofte,<br> <span class="margnote"><FONT COLOR="GREEN" SIZE="-1"><A NAME="an_670">670</A></FONT></span>&nbsp;And careth nought what weder is alofte.<br> <A NAME="an_671"></A>&nbsp;The wyn anon, and whan so that yow leste,<br> <A NAME="an_672"></A>&nbsp;So go we slepe: I trowe it be the beste."<br> <A NAME="an_673"></A>&nbsp;Ther nys no more, but hereafter soone,<br> <A NAME="an_674"></A>&nbsp;The voide dronke, and travers drawe anon,<br> <A NAME="an_675"></A>&nbsp;Gan every wight that hadde nought to done<br> <A NAME="an_676"></A>&nbsp;More in the place out of the chaumbre gon.<br> <A NAME="an_677"></A>&nbsp;And evere mo so sterneliche it ron,<br> <A NAME="an_678"></A>&nbsp;And blew therwith so wondirliche loude,<br> <A NAME="an_679"></A>&nbsp;That wel neigh no man heren other koude.<br> <span class="margnote"><FONT COLOR="GREEN" SIZE="-1"><A NAME="an_680">680</A></FONT></span>&nbsp;Tho Pandarus, hire em, right as hym oughte,<br> <A NAME="an_681"></A>&nbsp;With wommen swiche as were hire most aboute,<br> <A NAME="an_682"></A>&nbsp;Ful glad unto hire beddes syde hire broughte,<br> <A NAME="an_683"></A>&nbsp;And took his leve, and gan ful lowe loute,<br> <A NAME="an_684"></A>&nbsp;And seyde, "Here at this closet dore withoute,<br> <A NAME="an_685"></A>&nbsp;Right overthwart, youre wommen liggen alle,<br> <A NAME="an_686"></A>&nbsp;That whom yow list of hem ye may here calle."<br> <A NAME="an_687"></A>&nbsp;So whan that she was in the closet leyd,<br> <A NAME="an_688"></A>&nbsp;And alle hire wommen forth by ordinaunce<br> <A NAME="an_689"></A>&nbsp;Abedde weren, ther as I have seyd,<br> <span class="margnote"><FONT COLOR="GREEN" SIZE="-1"><A NAME="an_690">690</A></FONT></span>&nbsp;Ther was nomore to skippen nor to traunce,<br> <A NAME="an_691"></A>&nbsp;But boden go to bedde, with meschaunce,<br> <A NAME="an_692"></A>&nbsp;If any wight was steryng anywhere,<br> <A NAME="an_693"></A>&nbsp;And lat hem slepen that abedde were.<br> <A NAME="an_694"></A>&nbsp;But Pandarus, that wel koude ech a deel<br> <A NAME="an_695"></A>&nbsp;Th' olde daunce, and every point therinne,<br> <A NAME="an_696"></A>&nbsp;Whan that he sey that alle thyng was wel,<br> <A NAME="an_697"></A>&nbsp;He thought he wolde upon his werk bigynne,<br> <A NAME="an_698"></A>&nbsp;And gan the stuwe doore al softe unpynne;<br> <A NAME="an_699"></A>&nbsp;And stille as stoon, withouten lenger lette,<br> <span class="margnote"><FONT COLOR="GREEN" SIZE="-1"><A NAME="an_700">700</A></FONT></span>&nbsp;By Troilus adown right he hym sette,<br> <A NAME="an_701"></A>&nbsp;And shortly to the point right for to gon,<br> <A NAME="an_702"></A>&nbsp;Of al this werk he tolde hym word and ende,<br> <A NAME="an_703"></A>&nbsp;And seyde, "Make the redy right anon,<br> <A NAME="an_704"></A>&nbsp;For thow shalt into hevene blisse wende."<br> <A NAME="an_705"></A>&nbsp;"Now, blisful Venus, thow me grace sende!"<br> <A NAME="an_706"></A>&nbsp;Quod Troilus, "For nevere yet no nede<br> <A NAME="an_707"></A>&nbsp;Hadde ich er now, ne halvendel the drede."<br> <A NAME="an_708"></A>&nbsp;Quod Pandarus, "Ne drede the nevere a deel,<br> <A NAME="an_709"></A>&nbsp;For it shal be right as thow wolt desire;<br> <span class="margnote"><FONT COLOR="GREEN" SIZE="-1"><A NAME="an_710">710</A></FONT></span>&nbsp;So thryve I, this nyght shal I make it weel,<br> <A NAME="an_711"></A>&nbsp;Or casten al the gruwel in the fire."<br> <A NAME="an_712"></A>&nbsp;"Yet, blisful Venus, this nyght thow me enspire,"<br> <A NAME="an_713"></A>&nbsp;Quod Troilus, "As wys as I the serve,<br> <A NAME="an_714"></A>&nbsp;And evere bet and bet shal, til I sterve.<br> <A NAME="an_715"></A>&nbsp;"And if ich hadde, O Venus ful of myrthe,<br> <A NAME="an_716"></A>&nbsp;Aspectes badde of Mars or of Saturne,<br> <A NAME="an_717"></A>&nbsp;Or thow combust or let were in my birthe,<br> <A NAME="an_718"></A>&nbsp;Thy fader prey al thilke harm disturne<br> <A NAME="an_719"></A>&nbsp;Of grace, and that I glad ayein may turne,<br> <span class="margnote"><FONT COLOR="GREEN" SIZE="-1"><A NAME="an_720">720</A></FONT></span>&nbsp;For love of hym thow lovedest in the shawe --<br> <A NAME="an_721"></A>&nbsp;I meene Adoun, that with the boor was slawe.<br> <A NAME="an_722"></A>&nbsp;"O Jove ek, for the love of faire Europe,<br> <A NAME="an_723"></A>&nbsp;The which in forme of bole awey thow fette,<br> <A NAME="an_724"></A>&nbsp;Now help! O Mars, thow with thi blody cope,<br> <A NAME="an_725"></A>&nbsp;For love of Cipris, thow me nought ne lette!<br> <A NAME="an_726"></A>&nbsp;O Phebus, thynk whan Dane hireselven shette<br> <A NAME="an_727"></A>&nbsp;Under the bark, and laurer wax for drede;<br> <A NAME="an_728"></A>&nbsp;Yet for hire love, O help now at this nede!<br> <A NAME="an_729"></A>&nbsp;"Mercurie, for the love of Hierse eke,<br> <span class="margnote"><FONT COLOR="GREEN" SIZE="-1"><A NAME="an_730">730</A></FONT></span>&nbsp;For which Pallas was with Aglawros wroth,<br> <A NAME="an_731"></A>&nbsp;Now help! And ek Diane, I the biseke<br> <A NAME="an_732"></A>&nbsp;That this viage be nought to the looth!<br> <A NAME="an_733"></A>&nbsp;O fatal sustren which, er any cloth<br> <A NAME="an_734"></A>&nbsp;Me shapen was, my destine me sponne,<br> <A NAME="an_735"></A>&nbsp;So helpeth to this werk that is bygonne!"<br> <A NAME="an_736"></A>&nbsp;Quod Pandarus, "Thow wrecched mouses herte,<br> <A NAME="an_737"></A>&nbsp;Artow agast so that she wol the bite?<br> <A NAME="an_738"></A>&nbsp;Wy! Don this furred cloke upon thy sherte,<br> <A NAME="an_739"></A>&nbsp;And folwe me, for I wol have the wite.<br> <span class="margnote"><FONT COLOR="GREEN" SIZE="-1"><A NAME="an_740">740</A></FONT></span>&nbsp;But bid, and lat me gon biforn a lite."<br> <A NAME="an_741"></A>&nbsp;And with that word he gan undon a trappe,<br> <A NAME="an_742"></A>&nbsp;And Troilus he brought in by the lappe.<br> <A NAME="an_743"></A>&nbsp;The sterne wynd so loude gan to route<br> <A NAME="an_744"></A>&nbsp;That no wight oother noise myghte heere;<br> <A NAME="an_745"></A>&nbsp;And they that layen at the dore withoute,<br> <A NAME="an_746"></A>&nbsp;Ful sikerly they slepten alle yfere;<br> <A NAME="an_747"></A>&nbsp;And Pandarus, with a ful sobre cheere,<br> <A NAME="an_748"></A>&nbsp;Goth to the dore anon, withouten lette,<br> <A NAME="an_749"></A>&nbsp;Ther as they laye, and softely it shette.<br> <span class="margnote"><FONT COLOR="GREEN" SIZE="-1"><A NAME="an_750">750</A></FONT></span>&nbsp;And as he com ayeynward pryvely,<br> <A NAME="an_751"></A>&nbsp;His nece awook, and axed, "Who goth there?"<br> <A NAME="an_752"></A>&nbsp;"My dere nece," quod he, "it am I.<br> <A NAME="an_753"></A>&nbsp;Ne wondreth nought, ne have of it no fere."<br> <A NAME="an_754"></A>&nbsp;And ner he com and seyde hire in hire ere,<br> <A NAME="an_755"></A>&nbsp;"No word, for love of God, I yow biseche!<br> <A NAME="an_756"></A>&nbsp;Lat no wight risen and heren of oure speche."<br> <A NAME="an_757"></A>&nbsp;"What, which wey be ye comen, benedicite?"<br> <A NAME="an_758"></A>&nbsp;Quod she; "And how, unwist of hem alle?"<br> <A NAME="an_759"></A>&nbsp;"Here at this secre trappe-dore," quod he.<br> <span class="margnote"><FONT COLOR="GREEN" SIZE="-1"><A NAME="an_760">760</A></FONT></span>&nbsp;Quod tho Criseyde, "Lat me som wight calle!"<br> <A NAME="an_761"></A>&nbsp;"I! God forbede that it sholde falle,"<br> <A NAME="an_762"></A>&nbsp;Quod Pandarus, "that ye swich folye wroughte!<br> <A NAME="an_763"></A>&nbsp;They myghte demen thyng they nevere er thoughte.<br> <A NAME="an_764"></A>&nbsp;"It is nought good a slepyng hound to wake,<br> <A NAME="an_765"></A>&nbsp;Ne yeve a wight a cause to devyne:<br> <A NAME="an_766"></A>&nbsp;Youre wommen slepen alle, I undertake,<br> <A NAME="an_767"></A>&nbsp;So that, for hem, the hous men myghte myne,<br> <A NAME="an_768"></A>&nbsp;And slepen wollen til the sonne shyne.<br> <A NAME="an_769"></A>&nbsp;And whan my tale brought is to an ende,<br> <span class="margnote"><FONT COLOR="GREEN" SIZE="-1"><A NAME="an_770">770</A></FONT></span>&nbsp;Unwist, right as I com, so wol I wende.<br> <A NAME="an_771"></A>&nbsp;"Now, nece myn, ye shul wel understonde,"<br> <A NAME="an_772"></A>&nbsp;Quod he, "so as ye wommen demen alle,<br> <A NAME="an_773"></A>&nbsp;That for to holde in love a man in honde,<br> <A NAME="an_774"></A>&nbsp;And hym hire lief and deere herte calle,<br> <A NAME="an_775"></A>&nbsp;And maken hym an howve above a calle --<br> <A NAME="an_776"></A>&nbsp;I meene, as love another in this while --<br> <A NAME="an_777"></A>&nbsp;She doth hireself a shame and hym a gyle.<br> <A NAME="an_778"></A>&nbsp;"Now, wherby that I telle yow al this:<br> <A NAME="an_779"></A>&nbsp;Ye woot youreself, as wel as any wight,<br> <span class="margnote"><FONT COLOR="GREEN" SIZE="-1"><A NAME="an_780">780</A></FONT></span>&nbsp;How that youre love al fully graunted is<br> <A NAME="an_781"></A>&nbsp;To Troilus, the worthieste knyght,<br> <A NAME="an_782"></A>&nbsp;Oon of this world, and therto trouthe yplight,<br> <A NAME="an_783"></A>&nbsp;That, but it were on hym along, ye nolde<br> <A NAME="an_784"></A>&nbsp;Hym nevere falsen while ye lyven sholde.<br> <A NAME="an_785"></A>&nbsp;"Now stant it thus, that sith I fro yow wente,<br> <A NAME="an_786"></A>&nbsp;This Troilus, right platly for to seyn,<br> <A NAME="an_787"></A>&nbsp;Is thorugh a goter, by a pryve wente,<br> <A NAME="an_788"></A>&nbsp;Into my chaumbre come in al this reyn,<br> <A NAME="an_789"></A>&nbsp;Unwist of every manere wight, certeyn,<br> <span class="margnote"><FONT COLOR="GREEN" SIZE="-1"><A NAME="an_790">790</A></FONT></span>&nbsp;Save of myself, as wisly have I joye,<br> <A NAME="an_791"></A>&nbsp;And by that feith I shal Priam of Troie.<br> <A NAME="an_792"></A>&nbsp;"And he is come in swich peyne and distresse<br> <A NAME="an_793"></A>&nbsp;That, but he be al fully wood by this,<br> <A NAME="an_794"></A>&nbsp;He sodeynly mot falle into wodnesse,<br> <A NAME="an_795"></A>&nbsp;But if God helpe; and cause whi this is.<br> <A NAME="an_796"></A>&nbsp;He seith hym told is of a frend of his,<br> <A NAME="an_797"></A>&nbsp;How that ye sholden love oon hatte Horaste;<br> <A NAME="an_798"></A>&nbsp;For sorwe of which this nyght shal ben his laste."<br> <A NAME="an_799"></A>&nbsp;Criseyde, which that al this wonder herde,<br> <span class="margnote"><FONT COLOR="GREEN" SIZE="-1"><A NAME="an_800">800</A></FONT></span>&nbsp;Gan sodeynly aboute hire herte colde,<br> <A NAME="an_801"></A>&nbsp;And with a sik she sorwfully answerde,<br> <A NAME="an_802"></A>&nbsp;"Allas! I wende, whoso tales tolde,<br> <A NAME="an_803"></A>&nbsp;My deere herte wolde me nought holde<br> <A NAME="an_804"></A>&nbsp;So lightly fals! Allas, conceytes wronge,<br> <A NAME="an_805"></A>&nbsp;What harm they don! For now lyve I to longe!<br> <A NAME="an_806"></A>&nbsp;"Horaste! Allas, and falsen Troilus?<br> <A NAME="an_807"></A>&nbsp;I knowe hym nought, God helpe me so!" quod she.<br> <A NAME="an_808"></A>&nbsp;"Allas, what wikked spirit tolde hym thus?<br> <A NAME="an_809"></A>&nbsp;Now certes, em, tomorwe and I hym se,<br> <span class="margnote"><FONT COLOR="GREEN" SIZE="-1"><A NAME="an_810">810</A></FONT></span>&nbsp;I shal therof as ful excusen me,<br> <A NAME="an_811"></A>&nbsp;As evere dide womman, if hym like."<br> <A NAME="an_812"></A>&nbsp;And with that word she gan ful soore sike.<br> <A NAME="an_813"></A>&nbsp;"O God," quod she, "so worldly selynesse,<br> <A NAME="an_814"></A>&nbsp;Which clerkes callen fals felicitee,<br> <A NAME="an_815"></A>&nbsp;Imedled is with many a bitternesse!<br> <A NAME="an_816"></A>&nbsp;Ful angwissous than is, God woot," quod she,<br> <A NAME="an_817"></A>&nbsp;"Condicioun of veyn prosperitee:<br> <A NAME="an_818"></A>&nbsp;For either joies comen nought yfeere,<br> <A NAME="an_819"></A>&nbsp;Or elles no wight hath hem alwey here.<br> <span class="margnote"><FONT COLOR="GREEN" SIZE="-1"><A NAME="an_820">820</A></FONT></span>&nbsp;"O brotel wele of mannes joie unstable!<br> <A NAME="an_821"></A>&nbsp;With what wight so thow be, or how thow pleye,<br> <A NAME="an_822"></A>&nbsp;Either he woot that thow, joie, art muable,<br> <A NAME="an_823"></A>&nbsp;Or woot it nought; it mot ben oon of tweye.<br> <A NAME="an_824"></A>&nbsp;Now if he woot it nought, how may he seye<br> <A NAME="an_825"></A>&nbsp;That he hath verray joie and selynesse,<br> <A NAME="an_826"></A>&nbsp;That is of ignoraunce ay in derknesse?<br> <A NAME="an_827"></A>&nbsp;"Now if he woot that joie is transitorie,<br> <A NAME="an_828"></A>&nbsp;As every joye of worldly thyng mot flee,<br> <A NAME="an_829"></A>&nbsp;Than every tyme he that hath in memorie,<br> <span class="margnote"><FONT COLOR="GREEN" SIZE="-1"><A NAME="an_830">830</A></FONT></span>&nbsp;The drede of lesyng maketh hym that he<br> <A NAME="an_831"></A>&nbsp;May in no perfit selynesse be;<br> <A NAME="an_832"></A>&nbsp;And if to lese his joie he sette a myte,<br> <A NAME="an_833"></A>&nbsp;Than semeth it that joie is worth ful lite.<br> <A NAME="an_834"></A>&nbsp;"Wherfore I wol diffyne in this matere,<br> <A NAME="an_835"></A>&nbsp;That trewely, for aught I kan espie,<br> <A NAME="an_836"></A>&nbsp;Ther is no verray weele in this world heere.<br> <A NAME="an_837"></A>&nbsp;But O thow wikked serpent, jalousie,<br> <A NAME="an_838"></A>&nbsp;Thow mysbyleved envyous folie,<br> <A NAME="an_839"></A>&nbsp;Why hastow Troilus mad to me untriste,<br> <span class="margnote"><FONT COLOR="GREEN" SIZE="-1"><A NAME="an_840">840</A></FONT></span>&nbsp;That nevere yet agylte hym, that I wiste?"<br> <A NAME="an_841"></A>&nbsp;Quod Pandarus, "Thus fallen is this cas --"<br> <A NAME="an_842"></A>&nbsp;"Wy! Uncle myn," quod she, "who tolde hym this?<br> <A NAME="an_843"></A>&nbsp;Why doth my deere herte thus, allas?"<br> <A NAME="an_844"></A>&nbsp;"Ye woot, ye, nece myn," quod he, "what is.<br> <A NAME="an_845"></A>&nbsp;I hope al shal be wel that is amys,<br> <A NAME="an_846"></A>&nbsp;For ye may quenche al this, if that yow leste --<br> <A NAME="an_847"></A>&nbsp;And doth right so, for I holde it the beste."<br> <A NAME="an_848"></A>&nbsp;"So shal I do to-morwe, ywys," quod she,<br> <A NAME="an_849"></A>&nbsp;"And God toforn, so that it shal suffise."<br> <span class="margnote"><FONT COLOR="GREEN" SIZE="-1"><A NAME="an_850">850</A></FONT></span>&nbsp;"To-morwe? Allas, that were a fair!" quod he;<br> <A NAME="an_851"></A>&nbsp;"Nay, nay, it may nat stonden in this wise,<br> <A NAME="an_852"></A>&nbsp;For, nece myn, thus writen clerkes wise,<br> <A NAME="an_853"></A>&nbsp;That peril is with drecchyng in ydrawe;<br> <A NAME="an_854"></A>&nbsp;Nay, swiche abodes ben nought worth an hawe.<br> <A NAME="an_855"></A>&nbsp;"Nece, alle thyng hath tyme, I dar avowe;<br> <A NAME="an_856"></A>&nbsp;For whan a chaumbre afire is or an halle,<br> <A NAME="an_857"></A>&nbsp;Wel more nede is, it sodeynly rescowe<br> <A NAME="an_858"></A>&nbsp;Than to dispute and axe amonges alle<br> <A NAME="an_859"></A>&nbsp;How this candel in the strawe is falle.<br> <span class="margnote"><FONT COLOR="GREEN" SIZE="-1"><A NAME="an_860">860</A></FONT></span>&nbsp;A, benedicite! For al among that fare<br> <A NAME="an_861"></A>&nbsp;The harm is don, and fare-wel feldefare!<br> <A NAME="an_862"></A>&nbsp;"And nece myn -- ne take it naught agrief --<br> <A NAME="an_863"></A>&nbsp;If that ye suffre hym al nyght in this wo,<br> <A NAME="an_864"></A>&nbsp;God help me so, ye hadde hym nevere lief!<br> <A NAME="an_865"></A>&nbsp;That dar I seyn, now ther is but we two.<br> <A NAME="an_866"></A>&nbsp;But wel I woot that ye wol nat do so;<br> <A NAME="an_867"></A>&nbsp;Ye ben to wys to doon so gret folie,<br> <A NAME="an_868"></A>&nbsp;To putte his lif al nyght in jupertie."<br> <A NAME="an_869"></A>&nbsp;"Hadde I hym nevere lief? by God, I weene<br> <span class="margnote"><FONT COLOR="GREEN" SIZE="-1"><A NAME="an_870">870</A></FONT></span>&nbsp;Ye hadde nevere thyng so lief!" quod she.<br> <A NAME="an_871"></A>&nbsp;"Now by my thrift," quod he, "that shal be seene!<br> <A NAME="an_872"></A>&nbsp;For syn ye make this ensaumple of me,<br> <A NAME="an_873"></A>&nbsp;If ich al nyght wolde hym in sorwe se,<br> <A NAME="an_874"></A>&nbsp;For al the tresour in the town of Troie,<br> <A NAME="an_875"></A>&nbsp;I bidde God I nevere mote have joie.<br> <A NAME="an_876"></A>&nbsp;"Now loke thanne, if ye that ben his love<br> <A NAME="an_877"></A>&nbsp;Shul putte his lif al night in jupertie<br> <A NAME="an_878"></A>&nbsp;For thyng of nought, now by that God above,<br> <A NAME="an_879"></A>&nbsp;Naught oonly this delay comth of folie,<br> <span class="margnote"><FONT COLOR="GREEN" SIZE="-1"><A NAME="an_880">880</A></FONT></span>&nbsp;But of malice, if that I shal naught lie.<br> <A NAME="an_881"></A>&nbsp;What! Platly, and ye suffre hym in destresse,<br> <A NAME="an_882"></A>&nbsp;Ye neyther bounte don ne gentilesse."<br> <A NAME="an_883"></A>&nbsp;Quod tho Criseyde, "Wol ye don o thyng<br> <A NAME="an_884"></A>&nbsp;And ye therwith shal stynte al his disese?<br> <A NAME="an_885"></A>&nbsp;Have heere, and bereth hym this blewe ryng,<br> <A NAME="an_886"></A>&nbsp;For ther is nothyng myghte hym bettre plese,<br> <A NAME="an_887"></A>&nbsp;Save I myself, ne more hys herte apese;<br> <A NAME="an_888"></A>&nbsp;And sey my deere herte that his sorwe<br> <A NAME="an_889"></A>&nbsp;Is causeles; that shal be sene to-morwe."<br> <span class="margnote"><FONT COLOR="GREEN" SIZE="-1"><A NAME="an_890">890</A></FONT></span>&nbsp;"A ryng?" quod he, "Ye haselwodes shaken!<br> <A NAME="an_891"></A>&nbsp;Ye, nece myn, that ryng moste han a stoon<br> <A NAME="an_892"></A>&nbsp;That myghte dede men alyve maken;<br> <A NAME="an_893"></A>&nbsp;And swich a ryng trowe I that ye have non.<br> <A NAME="an_894"></A>&nbsp;Discrecioun out of youre hed is gon;<br> <A NAME="an_895"></A>&nbsp;That fele I now," quod he, "and that is routhe.<br> <A NAME="an_896"></A>&nbsp;O tyme ilost, wel maistow corsen slouthe!<br> <A NAME="an_897"></A>&nbsp;"Woot ye not wel that noble and heigh corage<br> <A NAME="an_898"></A>&nbsp;Ne sorweth nought, ne stynteth ek, for lite?<br> <A NAME="an_899"></A>&nbsp;But if a fool were in a jalous rage,<br> <span class="margnote"><FONT COLOR="GREEN" SIZE="-1"><A NAME="an_900">900</A></FONT></span>&nbsp;I nolde setten at his sorwe a myte,<br> <A NAME="an_901"></A>&nbsp;But feffe hym with a fewe wordes white<br> <A NAME="an_902"></A>&nbsp;Anothir day, whan that I myghte hym fynde;<br> <A NAME="an_903"></A>&nbsp;But this thyng stant al in another kynde.<br> <A NAME="an_904"></A>&nbsp;"This is so gentil and so tendre of herte<br> <A NAME="an_905"></A>&nbsp;That with his deth he wol his sorwes wreke;<br> <A NAME="an_906"></A>&nbsp;For trusteth wel, how sore that hym smerte,<br> <A NAME="an_907"></A>&nbsp;He wol to yow no jalous wordes speke.<br> <A NAME="an_908"></A>&nbsp;And forthi, nece, er that his herte breke,<br> <A NAME="an_909"></A>&nbsp;So speke youreself to hym of this matere,<br> <span class="margnote"><FONT COLOR="GREEN" SIZE="-1"><A NAME="an_910">910</A></FONT></span>&nbsp;For with o word ye may his herte stere.<br> <A NAME="an_911"></A>&nbsp;"Now have I told what peril he is inne,<br> <A NAME="an_912"></A>&nbsp;And his comynge unwist is to every wight;<br> <A NAME="an_913"></A>&nbsp;Ne, parde, harm may ther be non, ne synne:<br> <A NAME="an_914"></A>&nbsp;I wol myself be with yow al this nyght.<br> <A NAME="an_915"></A>&nbsp;Ye knowe ek how it is youre owen knyght,<br> <A NAME="an_916"></A>&nbsp;And that bi right ye moste upon hym triste,<br> <A NAME="an_917"></A>&nbsp;And I al prest to fecche hym whan yow liste."<br> <A NAME="an_918"></A>&nbsp;This accident so pitous was to here,<br> <A NAME="an_919"></A>&nbsp;And ek so like a sooth at prime face,<br> <span class="margnote"><FONT COLOR="GREEN" SIZE="-1"><A NAME="an_920">920</A></FONT></span>&nbsp;And Troilus hire knyght to hir so deere,<br> <A NAME="an_921"></A>&nbsp;His prive comyng, and the siker place,<br> <A NAME="an_922"></A>&nbsp;That though that she did hym as thanne a grace,<br> <A NAME="an_923"></A>&nbsp;Considered alle thynges as they stoode,<br> <A NAME="an_924"></A>&nbsp;No wonder is, syn she did al for goode.<br> <A NAME="an_925"></A>&nbsp;Criseyde answerde, "As wisly God at reste<br> <A NAME="an_926"></A>&nbsp;My soule brynge, as me is for hym wo!<br> <A NAME="an_927"></A>&nbsp;And em, iwis, fayn wolde I don the beste,<br> <A NAME="an_928"></A>&nbsp;If that ich hadde grace to do so;<br> <A NAME="an_929"></A>&nbsp;But whether that ye dwelle or for hym go,<br> <span class="margnote"><FONT COLOR="GREEN" SIZE="-1"><A NAME="an_930">930</A></FONT></span>&nbsp;I am, til God me bettre mynde sende,<br> <A NAME="an_931"></A>&nbsp;At dulcarnoun, right at my wittes ende."<br> <A NAME="an_932"></A>&nbsp;Quod Pandarus, "Yee, nece, wol ye here?<br> <A NAME="an_933"></A>&nbsp;Dulcarnoun called is `flemyng of wrecches':<br> <A NAME="an_934"></A>&nbsp;It semeth hard, for wrecches wol nought lere,<br> <A NAME="an_935"></A>&nbsp;For verray slouthe or other wilfull tecches;<br> <A NAME="an_936"></A>&nbsp;This seyd by hem that ben nought worth two fecches;<br> <A NAME="an_937"></A>&nbsp;But ye ben wis, and that we han on honde<br> <A NAME="an_938"></A>&nbsp;Nis neither hard, ne skilful to withstonde."<br> <A NAME="an_939"></A>&nbsp;"Than, em," quod she, "doth herof as yow list.<br> <span class="margnote"><FONT COLOR="GREEN" SIZE="-1"><A NAME="an_940">940</A></FONT></span>&nbsp;But er he com, I wil up first arise,<br> <A NAME="an_941"></A>&nbsp;And for the love of God, syn al my trist<br> <A NAME="an_942"></A>&nbsp;Is on yow two, and ye ben bothe wise,<br> <A NAME="an_943"></A>&nbsp;So werketh now in so discret a wise<br> <A NAME="an_944"></A>&nbsp;That I honour may have, and he plesaunce:<br> <A NAME="an_945"></A>&nbsp;For I am here al in youre governaunce."<br> <A NAME="an_946"></A>&nbsp;"That is wel seyd," quod he, "my nece deere.<br> <A NAME="an_947"></A>&nbsp;Ther good thrift on that wise gentil herte!<br> <A NAME="an_948"></A>&nbsp;But liggeth stille, and taketh hym right here --<br> <A NAME="an_949"></A>&nbsp;It nedeth nought no ferther for hym sterte.<br> <span class="margnote"><FONT COLOR="GREEN" SIZE="-1"><A NAME="an_950">950</A></FONT></span>&nbsp;And ech of yow ese otheres sorwes smerte,<br> <A NAME="an_951"></A>&nbsp;For love of God! And Venus, I the herye;<br> <A NAME="an_952"></A>&nbsp;For soone hope I we shul ben alle merye."<br> <A NAME="an_953"></A>&nbsp;This Troilus ful soone on knees hym sette<br> <A NAME="an_954"></A>&nbsp;Ful sobrely, right be hyre beddes hed,<br> <A NAME="an_955"></A>&nbsp;And in his beste wyse his lady grette.<br> <A NAME="an_956"></A>&nbsp;But Lord, so she wex sodeynliche red!<br> <A NAME="an_957"></A>&nbsp;Ne though men sholde smyten of hire hed,<br> <A NAME="an_958"></A>&nbsp;She kouth. nought a word aright out brynge<br> <A NAME="an_959"></A>&nbsp;So sodeynly, for his sodeyn comynge.<br> <span class="margnote"><FONT COLOR="GREEN" SIZE="-1"><A NAME="an_960">960</A></FONT></span>&nbsp;But Pandarus, that so wel koude feele<br> <A NAME="an_961"></A>&nbsp;In every thyng, to pleye anon bigan,<br> <A NAME="an_962"></A>&nbsp;And seyde, "Nece, se how this lord kan knele!<br> <A NAME="an_963"></A>&nbsp;Now for youre trouthe, se this gentil man!"<br> <A NAME="an_964"></A>&nbsp;And with that word he for a quysshen ran,<br> <A NAME="an_965"></A>&nbsp;And seyde, "Kneleth now, while that yow leste;<br> <A NAME="an_966"></A>&nbsp;There God youre hertes brynge soone at reste!"<br> <A NAME="an_967"></A>&nbsp;Kan I naught seyn, for she bad hym nought rise,<br> <A NAME="an_968"></A>&nbsp;If sorwe it putte out of hire remembraunce,<br> <A NAME="an_969"></A>&nbsp;Or elles that she took it in the wise<br> <span class="margnote"><FONT COLOR="GREEN" SIZE="-1"><A NAME="an_970">970</A></FONT></span>&nbsp;Of dewete, as for his observaunce;<br> <A NAME="an_971"></A>&nbsp;But wel fynde I she dede hym this plesaunce,<br> <A NAME="an_972"></A>&nbsp;That she hym kiste, although she siked sore,<br> <A NAME="an_973"></A>&nbsp;And bad hym sitte adown withouten more.<br> <A NAME="an_974"></A>&nbsp;Quod Pandarus, "Now wol ye wel bigynne.<br> <A NAME="an_975"></A>&nbsp;Now doth hym sitte, goode nece deere,<br> <A NAME="an_976"></A>&nbsp;Upon youre beddes syde al ther withinne,<br> <A NAME="an_977"></A>&nbsp;That ech of yow the bet may other heere."<br> <A NAME="an_978"></A>&nbsp;And with that word he drow hym to the feere,<br> <A NAME="an_979"></A>&nbsp;And took a light, and fond his contenaunce,<br> <span class="margnote"><FONT COLOR="GREEN" SIZE="-1"><A NAME="an_980">980</A></FONT></span>&nbsp;As for to looke upon an old romaunce.<br> <A NAME="an_981"></A>&nbsp;Criseyde, that was Troilus lady right,<br> <A NAME="an_982"></A>&nbsp;And cler stood on a ground of sikernesse,<br> <A NAME="an_983"></A>&nbsp;Al thoughte she hire servant and hire knyght<br> <A NAME="an_984"></A>&nbsp;Ne sholde of right non untrouthe in hire gesse,<br> <A NAME="an_985"></A>&nbsp;Yet natheles, considered his distresse,<br> <A NAME="an_986"></A>&nbsp;And that love is in cause of swich folie,<br> <A NAME="an_987"></A>&nbsp;Thus to hym spak she of his jalousie:<br> <A NAME="an_988"></A>&nbsp;"Lo, herte myn, as wolde the excellence<br> <A NAME="an_989"></A>&nbsp;Of love, ayeins the which that no man may --<br> <span class="margnote"><FONT COLOR="GREEN" SIZE="-1"><A NAME="an_990">990</A></FONT></span>&nbsp;Ne oughte ek -- goodly make resistence,<br> <A NAME="an_991"></A>&nbsp;And ek bycause I felte wel and say<br> <A NAME="an_992"></A>&nbsp;Youre grete trouthe and servise every day,<br> <A NAME="an_993"></A>&nbsp;And that youre herte al myn was, soth to seyne,<br> <A NAME="an_994"></A>&nbsp;This drof me for to rewe upon youre peyne.<br> <A NAME="an_995"></A>&nbsp;"And youre goodnesse have I founde alwey yit,<br> <A NAME="an_996"></A>&nbsp;Of which, my deere herte and al my knyght,<br> <A NAME="an_997"></A>&nbsp;I thonke it yow, as fer as I have wit,<br> <A NAME="an_998"></A>&nbsp;Al kan I nought as muche as it were right;<br> <A NAME="an_999"></A>&nbsp;And I, emforth my connyng and my might,<br> <span class="margnote"><FONT COLOR="GREEN" SIZE="-1"><A NAME="an_1000">1000</A></FONT></span>&nbsp;Have and ay shal, how sore that me smerte,<br> <A NAME="an_1001"></A>&nbsp;Ben to yow trewe and hool with al myn herte,<br> <A NAME="an_1002"></A>&nbsp;"And dredeles, that shal be founde at preve.<br> <A NAME="an_1003"></A>&nbsp;But, herte myn, what al this is to seyne<br> <A NAME="an_1004"></A>&nbsp;Shal wel be told, so that ye nought yow greve,<br> <A NAME="an_1005"></A>&nbsp;Though I to yow right on youreself compleyne,<br> <A NAME="an_1006"></A>&nbsp;For therwith mene I fynaly the peyne<br> <A NAME="an_1007"></A>&nbsp;That halt youre herte and myn in hevynesse<br> <A NAME="an_1008"></A>&nbsp;Fully to slen, and every wrong redresse.<br> <A NAME="an_1009"></A>&nbsp;"My goode myn, noot I for-why ne how<br> <span class="margnote"><FONT COLOR="GREEN" SIZE="-1"><A NAME="an_1010">1010</A></FONT></span>&nbsp;That jalousie, allas, that wikked wyvere,<br> <A NAME="an_1011"></A>&nbsp;Thus causeles is cropen into yow,<br> <A NAME="an_1012"></A>&nbsp;The harm of which I wolde fayn delyvere.<br> <A NAME="an_1013"></A>&nbsp;Allas, that he, al hool or of hym slyvere,<br> <A NAME="an_1014"></A>&nbsp;Shuld han his refut in so digne a place;<br> <A NAME="an_1015"></A>&nbsp;Ther Jove hym sone out of youre herte arace!<br> <A NAME="an_1016"></A>&nbsp;"But O, thow Jove, O auctour of nature,<br> <A NAME="an_1017"></A>&nbsp;Is this an honour to thi deyte,<br> <A NAME="an_1018"></A>&nbsp;That folk ungiltif suffren hire injure,<br> <A NAME="an_1019"></A>&nbsp;And who that giltif is, al quyt goth he?<br> <span class="margnote"><FONT COLOR="GREEN" SIZE="-1"><A NAME="an_1020">1020</A></FONT></span>&nbsp;O, were it lefull for to pleyn on the,<br> <A NAME="an_1021"></A>&nbsp;That undeserved suffrest jalousie,<br> <A NAME="an_1022"></A>&nbsp;Of that I wolde upon the pleyne and crie!<br> <A NAME="an_1023"></A>&nbsp;"Ek al my wo is this, that folk now usen<br> <A NAME="an_1024"></A>&nbsp;To seyn right thus, `Ye, jalousie is love!'<br> <A NAME="an_1025"></A>&nbsp;And wolde a busshel venym al excusen,<br> <A NAME="an_1026"></A>&nbsp;For that o greyn of love is on it shove.<br> <A NAME="an_1027"></A>&nbsp;But that woot heighe God that sit above,<br> <A NAME="an_1028"></A>&nbsp;If it be likkere love, or hate, or grame;<br> <A NAME="an_1029"></A>&nbsp;And after that, it oughte bere his name.<br> <span class="margnote"><FONT COLOR="GREEN" SIZE="-1"><A NAME="an_1030">1030</A></FONT></span>&nbsp;"But certeyn is, som manere jalousie<br> <A NAME="an_1031"></A>&nbsp;Is excusable more than som, iwys;<br> <A NAME="an_1032"></A>&nbsp;As whan cause is, and som swich fantasie<br> <A NAME="an_1033"></A>&nbsp;With piete so wel repressed is<br> <A NAME="an_1034"></A>&nbsp;That it unnethe doth or seyth amys,<br> <A NAME="an_1035"></A>&nbsp;But goodly drynketh up al his distresse --<br> <A NAME="an_1036"></A>&nbsp;And that excuse I, for the gentilesse;<br> <A NAME="an_1037"></A>&nbsp;"And som so ful of furie is and despit<br> <A NAME="an_1038"></A>&nbsp;That it sourmounteth his repressioun.<br> <A NAME="an_1039"></A>&nbsp;But herte myn, ye be nat in that plit,<br> <span class="margnote"><FONT COLOR="GREEN" SIZE="-1"><A NAME="an_1040">1040</A></FONT></span>&nbsp;That thonke I God; for which youre passioun<br> <A NAME="an_1041"></A>&nbsp;I wol nought calle it but illusioun<br> <A NAME="an_1042"></A>&nbsp;Of habundaunce of love and besy cure,<br> <A NAME="an_1043"></A>&nbsp;That doth youre herte this disese endure.<br> <A NAME="an_1044"></A>&nbsp;"Of which I am right sory but nought wroth;<br> <A NAME="an_1045"></A>&nbsp;But, for my devoir and youre hertes reste,<br> <A NAME="an_1046"></A>&nbsp;Wherso yow list, by ordal or by oth,<br> <A NAME="an_1047"></A>&nbsp;By sort, or in what wise so yow leste,<br> <A NAME="an_1048"></A>&nbsp;For love of God, lat preve it for the beste;<br> <A NAME="an_1049"></A>&nbsp;And if that I be giltif, do me deye!<br> <span class="margnote"><FONT COLOR="GREEN" SIZE="-1"><A NAME="an_1050">1050</A></FONT></span>&nbsp;Allas, what myght I more don or seye?"<br> <A NAME="an_1051"></A>&nbsp;With that a fewe brighte teris newe<br> <A NAME="an_1052"></A>&nbsp;Owt of hire eighen fille, and thus she seyde,<br> <A NAME="an_1053"></A>&nbsp;"Now God, thow woost, in thought ne dede untrewe<br> <A NAME="an_1054"></A>&nbsp;To Troilus was nevere yet Criseyde."<br> <A NAME="an_1055"></A>&nbsp;With that here heed down in the bed she leyde,<br> <A NAME="an_1056"></A>&nbsp;And with the sheete it wreigh, and sighte soore,<br> <A NAME="an_1057"></A>&nbsp;And held hire pees; nought o word spak she more.<br> <A NAME="an_1058"></A>&nbsp;But now help God to quenchen al this sorwe!<br> <A NAME="an_1059"></A>&nbsp;So hope I that he shal, for he best may.<br> <span class="margnote"><FONT COLOR="GREEN" SIZE="-1"><A NAME="an_1060">1060</A></FONT></span>&nbsp;For I have seyn of a ful misty morwe<br> <A NAME="an_1061"></A>&nbsp;Folowen ful ofte a myrie someris day;<br> <A NAME="an_1062"></A>&nbsp;And after wynter foloweth grene May;<br> <A NAME="an_1063"></A>&nbsp;Men sen alday, and reden ek in stories,<br> <A NAME="an_1064"></A>&nbsp;That after sharpe shoures ben victories.<br> <A NAME="an_1065"></A>&nbsp;This Troilus, whan he hire wordes herde,<br> <A NAME="an_1066"></A>&nbsp;Have ye no care, hym liste nought to slepe;<br> <A NAME="an_1067"></A>&nbsp;For it thoughte hym no strokes of a yerde<br> <A NAME="an_1068"></A>&nbsp;To heere or seen Criseyde, his lady, wepe;<br> <A NAME="an_1069"></A>&nbsp;But wel he felt aboute his herte crepe,<br> <span class="margnote"><FONT COLOR="GREEN" SIZE="-1"><A NAME="an_1070">1070</A></FONT></span>&nbsp;For everi tere which that Criseyde asterte,<br> <A NAME="an_1071"></A>&nbsp;The crampe of deth to streyne hym by the herte.<br> <A NAME="an_1072"></A>&nbsp;And in his mynde he gan the tyme acorse<br> <A NAME="an_1073"></A>&nbsp;That he com there, and that, that he was born;<br> <A NAME="an_1074"></A>&nbsp;For now is wikke torned into worse,<br> <A NAME="an_1075"></A>&nbsp;And al that labour he hath don byforn,<br> <A NAME="an_1076"></A>&nbsp;He wende it lost; he thoughte he nas but lorn.<br> <A NAME="an_1077"></A>&nbsp;"O Pandarus," thoughte he, "allas, thi wile<br> <A NAME="an_1078"></A>&nbsp;Serveth of nought, so weylaway the while!"<br> <A NAME="an_1079"></A>&nbsp;And therwithal he heng adown the heed,<br> <span class="margnote"><FONT COLOR="GREEN" SIZE="-1"><A NAME="an_1080">1080</A></FONT></span>&nbsp;And fil on knees, and sorwfully he sighte.<br> <A NAME="an_1081"></A>&nbsp;What myghte he seyn? He felte he nas but deed,<br> <A NAME="an_1082"></A>&nbsp;For wroth was she that sholde his sorwes lighte.<br> <A NAME="an_1083"></A>&nbsp;But natheles, whan that he speken myghte,<br> <A NAME="an_1084"></A>&nbsp;Than seyde he thus, "God woot that of this game,<br> <A NAME="an_1085"></A>&nbsp;Whan al is wist, than am I nought to blame."<br> <A NAME="an_1086"></A>&nbsp;Therwith the sorwe so his herte shette<br> <A NAME="an_1087"></A>&nbsp;That from his eyen fil there nought a tere,<br> <A NAME="an_1088"></A>&nbsp;And every spirit his vigour in knette,<br> <A NAME="an_1089"></A>&nbsp;So they astoned or oppressed were.<br> <span class="margnote"><FONT COLOR="GREEN" SIZE="-1"><A NAME="an_1090">1090</A></FONT></span>&nbsp;The felyng of his sorwe, or of his fere,<br> <A NAME="an_1091"></A>&nbsp;Or of aught elles, fled was out of towne;<br> <A NAME="an_1092"></A>&nbsp;And down he fel al sodeynly a-swowne.<br> <A NAME="an_1093"></A>&nbsp;This was no litel sorwe for to se;<br> <A NAME="an_1094"></A>&nbsp;But al was hust, and Pandare up as faste;<br> <A NAME="an_1095"></A>&nbsp;"O nece, pes, or we be lost!" quod he,<br> <A NAME="an_1096"></A>&nbsp;"Beth naught agast!" But certeyn, at the laste,<br> <A NAME="an_1097"></A>&nbsp;For this or that, he into bed hym caste,<br> <A NAME="an_1098"></A>&nbsp;And seyde, "O thef, is this a mannes herte?"<br> <A NAME="an_1099"></A>&nbsp;And of he rente al to his bare sherte,<br> <span class="margnote"><FONT COLOR="GREEN" SIZE="-1"><A NAME="an_1100">1100</A></FONT></span>&nbsp;And seyde, "Nece, but ye helpe us now,<br> <A NAME="an_1101"></A>&nbsp;Allas, youre owen Troilus is lorn!"<br> <A NAME="an_1102"></A>&nbsp;"Iwis, so wolde I, and I wiste how,<br> <A NAME="an_1103"></A>&nbsp;Ful fayn," quod she. "Allas, that I was born"!<br> <A NAME="an_1104"></A>&nbsp;"Yee, nece, wol ye pullen out the thorn<br> <A NAME="an_1105"></A>&nbsp;That stiketh in his herte?" quod Pandare.<br> <A NAME="an_1106"></A>&nbsp;"Sey `Al foryeve,' and stynt is al this fare!"<br> <A NAME="an_1107"></A>&nbsp;"Ye, that to me," quod she, "ful levere were<br> <A NAME="an_1108"></A>&nbsp;Than al the good the sonne aboute gooth."<br> <A NAME="an_1109"></A>&nbsp;And therwithal she swor hym in his ere,<br> <span class="margnote"><FONT COLOR="GREEN" SIZE="-1"><A NAME="an_1110">1110</A></FONT></span>&nbsp;"Iwys, my deere herte, I am nought wroth,<br> <A NAME="an_1111"></A>&nbsp;Have here my trouthe!" -- and many an other oth.<br> <A NAME="an_1112"></A>&nbsp;"Now speke to me, for it am I, Criseyde!"<br> <A NAME="an_1113"></A>&nbsp;But al for nought; yit myght he nought abreyde.<br> <A NAME="an_1114"></A>&nbsp;Therwith his pous and paumes of his hondes<br> <A NAME="an_1115"></A>&nbsp;They gan to frote, and wete his temples tweyne;<br> <A NAME="an_1116"></A>&nbsp;And to deliveren hym fro bittre bondes<br> <A NAME="an_1117"></A>&nbsp;She ofte hym kiste; and shortly for to seyne,<br> <A NAME="an_1118"></A>&nbsp;Hym to revoken she did al hire peyne;<br> <A NAME="an_1119"></A>&nbsp;And at the laste, he gan his breth to drawe,<br> <span class="margnote"><FONT COLOR="GREEN" SIZE="-1"><A NAME="an_1120">1120</A></FONT></span>&nbsp;And of his swough sone after that adawe,<br> <A NAME="an_1121"></A>&nbsp;And gan bet mynde and reson to hym take,<br> <A NAME="an_1122"></A>&nbsp;But wonder soore he was abayst, iwis;<br> <A NAME="an_1123"></A>&nbsp;And with a sik, whan he gan bet awake,<br> <A NAME="an_1124"></A>&nbsp;He seyde, "O mercy, God, what thyng is this?"<br> <A NAME="an_1125"></A>&nbsp;"Why do ye with youreselven thus amys?"<br> <A NAME="an_1126"></A>&nbsp;Quod tho Criseyde, "Is this a mannes game?<br> <A NAME="an_1127"></A>&nbsp;What, Troilus, wol ye do thus for shame?"<br> <A NAME="an_1128"></A>&nbsp;And therwithal hire arm over hym she leyde,<br> <A NAME="an_1129"></A>&nbsp;And al foryaf, and ofte tyme hym keste.<br> <span class="margnote"><FONT COLOR="GREEN" SIZE="-1"><A NAME="an_1130">1130</A></FONT></span>&nbsp;He thonked hire, and to hire spak, and seyde<br> <A NAME="an_1131"></A>&nbsp;As fil to purpos for his herte reste;<br> <A NAME="an_1132"></A>&nbsp;And she to that answerde hym as hire leste,<br> <A NAME="an_1133"></A>&nbsp;And with hire goodly wordes hym disporte<br> <A NAME="an_1134"></A>&nbsp;She gan, and ofte his sorwes to comforte.<br> <A NAME="an_1135"></A>&nbsp;Quod Pandarus, "For aught I kan aspien,<br> <A NAME="an_1136"></A>&nbsp;This light, nor I, ne serven here of nought.<br> <A NAME="an_1137"></A>&nbsp;Light is nought good for sike folkes yen!<br> <A NAME="an_1138"></A>&nbsp;But, for the love of God, syn ye ben brought<br> <A NAME="an_1139"></A>&nbsp;In thus good plit, lat now no hevy thought<br> <span class="margnote"><FONT COLOR="GREEN" SIZE="-1"><A NAME="an_1140">1140</A></FONT></span>&nbsp;Ben hangyng in the hertes of yow tweye" --<br> <A NAME="an_1141"></A>&nbsp;And bar the candel to the chymeneye.<br> <A NAME="an_1142"></A>&nbsp;Soone after this, though it no nede were,<br> <A NAME="an_1143"></A>&nbsp;Whan she swiche othes as hire leste devyse<br> <A NAME="an_1144"></A>&nbsp;Hadde of hym take, hire thoughte tho no fere,<br> <A NAME="an_1145"></A>&nbsp;Ne cause ek non to bidde hym thennes rise.<br> <A NAME="an_1146"></A>&nbsp;Yet lasse thyng than othes may suffise<br> <A NAME="an_1147"></A>&nbsp;In many a cas, for every wyght, I gesse,<br> <A NAME="an_1148"></A>&nbsp;That loveth wel, meneth but gentilesse.<br> <A NAME="an_1149"></A>&nbsp;But in effect she wolde wite anon<br> <span class="margnote"><FONT COLOR="GREEN" SIZE="-1"><A NAME="an_1150">1150</A></FONT></span>&nbsp;Of what man, and ek wheer, and also why<br> <A NAME="an_1151"></A>&nbsp;He jalous was, syn ther was cause non;<br> <A NAME="an_1152"></A>&nbsp;And ek the sygne that he took it by,<br> <A NAME="an_1153"></A>&nbsp;She badde hym that to telle hire bisily,<br> <A NAME="an_1154"></A>&nbsp;Or elles, certeyn, she bar hym on honde<br> <A NAME="an_1155"></A>&nbsp;That this was don of malice, hire to fonde.<br> <A NAME="an_1156"></A>&nbsp;Withouten more, shortly for to seyne,<br> <A NAME="an_1157"></A>&nbsp;He most obeye unto his lady heste;<br> <A NAME="an_1158"></A>&nbsp;And for the lasse harm, he moste feyne.<br> <A NAME="an_1159"></A>&nbsp;He seyde hire, whan she was at swich a feste,<br> <span class="margnote"><FONT COLOR="GREEN" SIZE="-1"><A NAME="an_1160">1160</A></FONT></span>&nbsp;She myght on hym han loked at the leste --<br> <A NAME="an_1161"></A>&nbsp;Noot I nought what, al deere ynough a rysshe,<br> <A NAME="an_1162"></A>&nbsp;As he that nedes most a cause fisshe.<br> <A NAME="an_1163"></A>&nbsp;And she answerde, "Swete, al were it so,<br> <A NAME="an_1164"></A>&nbsp;What harm was that, syn I non yvel mene?<br> <A NAME="an_1165"></A>&nbsp;For, by that God that bought us bothe two,<br> <A NAME="an_1166"></A>&nbsp;In alle thyng is myn entente cleene.<br> <A NAME="an_1167"></A>&nbsp;Swiche argumentes ne ben naught worth a beene.<br> <A NAME="an_1168"></A>&nbsp;Wol ye the childissh jalous contrefete?<br> <A NAME="an_1169"></A>&nbsp;Now were it worthi that ye were ybete."<br> <span class="margnote"><FONT COLOR="GREEN" SIZE="-1"><A NAME="an_1170">1170</A></FONT></span>&nbsp;Tho Troilus gan sorwfully to sike --<br> <A NAME="an_1171"></A>&nbsp;Lest she be wroth, hym thoughte his herte deyde --<br> <A NAME="an_1172"></A>&nbsp;And seyde, "Allas, upon my sorwes sike<br> <A NAME="an_1173"></A>&nbsp;Have mercy, swete herte myn, Criseyde!<br> <A NAME="an_1174"></A>&nbsp;And if that in tho wordes that I seyde<br> <A NAME="an_1175"></A>&nbsp;Be any wrong, I wol no more trespace.<br> <A NAME="an_1176"></A>&nbsp;Doth what yow list; I am al in youre grace."<br> <A NAME="an_1177"></A>&nbsp;And she answerde, "Of gilt misericorde!<br> <A NAME="an_1178"></A>&nbsp;That is to seyn, that I foryeve al this;<br> <A NAME="an_1179"></A>&nbsp;And evere more on this nyght yow recorde,<br> <span class="margnote"><FONT COLOR="GREEN" SIZE="-1"><A NAME="an_1180">1180</A></FONT></span>&nbsp;And beth wel war ye do namore amys."<br> <A NAME="an_1181"></A>&nbsp;"Nay, dere herte myn," quod he, "iwys!"<br> <A NAME="an_1182"></A>&nbsp;"And now," quod she, "that I have don yow smerte,<br> <A NAME="an_1183"></A>&nbsp;Foryeve it me, myn owene swete herte."<br> <A NAME="an_1184"></A>&nbsp;This Troilus, with blisse of that supprised,<br> <A NAME="an_1185"></A>&nbsp;Putte al in Goddes hand, as he that mente<br> <A NAME="an_1186"></A>&nbsp;Nothing but wel; and sodeynly avysed,<br> <A NAME="an_1187"></A>&nbsp;He hire in armes faste to hym hente.<br> <A NAME="an_1188"></A>&nbsp;And Pandarus with a ful good entente<br> <A NAME="an_1189"></A>&nbsp;Leyde hym to slepe, and seyde, "If ye be wise,<br> <span class="margnote"><FONT COLOR="GREEN" SIZE="-1"><A NAME="an_1190">1190</A></FONT></span>&nbsp;Swouneth nought now, lest more folk arise!"<br> <A NAME="an_1191"></A>&nbsp;What myghte or may the sely larke seye,<br> <A NAME="an_1192"></A>&nbsp;Whan that the sperhauk hath it in his foot?<br> <A NAME="an_1193"></A>&nbsp;I kan namore; but of thise ilke tweye --<br> <A NAME="an_1194"></A>&nbsp;To whom this tale sucre be or soot --<br> <A NAME="an_1195"></A>&nbsp;Though that I tarie a yer, somtyme I moot,<br> <A NAME="an_1196"></A>&nbsp;After myn auctour, tellen hire gladnesse,<br> <A NAME="an_1197"></A>&nbsp;As wel as I have told hire hevynesse.<br> <A NAME="an_1198"></A>&nbsp;Criseyde, which that felte hire thus itake,<br> <A NAME="an_1199"></A>&nbsp;As writen clerkes in hire bokes olde,<br> <span class="margnote"><FONT COLOR="GREEN" SIZE="-1"><A NAME="an_1200">1200</A></FONT></span>&nbsp;Right as an aspes leef she gan to quake,<br> <A NAME="an_1201"></A>&nbsp;Whan she hym felte hire in his armes folde.<br> <A NAME="an_1202"></A>&nbsp;But Troilus, al hool of cares colde,<br> <A NAME="an_1203"></A>&nbsp;Gan thanken tho the bryghte goddes sevene;<br> <A NAME="an_1204"></A>&nbsp;Thus sondry peynes bryngen folk in hevene.<br> <A NAME="an_1205"></A>&nbsp;This Troilus in armes gan hire streyne,<br> <A NAME="an_1206"></A>&nbsp;And seyde, "O swete, as evere mot I gon,<br> <A NAME="an_1207"></A>&nbsp;Now be ye kaught; now is ther but we tweyne!<br> <A NAME="an_1208"></A>&nbsp;Now yeldeth yow, for other bote is non!"<br> <A NAME="an_1209"></A>&nbsp;To that Criseyde answerde thus anon,<br> <span class="margnote"><FONT COLOR="GREEN" SIZE="-1"><A NAME="an_1210">1210</A></FONT></span>&nbsp;"Ne hadde I er now, my swete herte deere,<br> <A NAME="an_1211"></A>&nbsp;Ben yolde, ywis, I were now nought heere!"<br> <A NAME="an_1212"></A>&nbsp;O, sooth is seyd, that heled for to be<br> <A NAME="an_1213"></A>&nbsp;As of a fevre or other gret siknesse,<br> <A NAME="an_1214"></A>&nbsp;Men moste drynke, as men may ofte se,<br> <A NAME="an_1215"></A>&nbsp;Ful bittre drynke; and for to han gladnesse<br> <A NAME="an_1216"></A>&nbsp;Men drynken ofte peyne and gret distresse --<br> <A NAME="an_1217"></A>&nbsp;I mene it here, as for this aventure,<br> <A NAME="an_1218"></A>&nbsp;That thorugh a peyne hath founden al his cure.<br> <A NAME="an_1219"></A>&nbsp;And now swetnesse semeth more swete,<br> <span class="margnote"><FONT COLOR="GREEN" SIZE="-1"><A NAME="an_1220">1220</A></FONT></span>&nbsp;That bitternesse assaied was byforn;<br> <A NAME="an_1221"></A>&nbsp;For out of wo in blisse now they flete;<br> <A NAME="an_1222"></A>&nbsp;Non swich they felten sithen they were born.<br> <A NAME="an_1223"></A>&nbsp;Now is this bet than bothe two be lorn.<br> <A NAME="an_1224"></A>&nbsp;For love of God, take every womman heede<br> <A NAME="an_1225"></A>&nbsp;To werken thus, if it comth to the neede.<br> <A NAME="an_1226"></A>&nbsp;Criseyde, al quyt from every drede and tene,<br> <A NAME="an_1227"></A>&nbsp;As she that juste cause hadde hym to triste,<br> <A NAME="an_1228"></A>&nbsp;Made hym swych feste it joye was to sene,<br> <A NAME="an_1229"></A>&nbsp;Whan she his trouthe and clene entente wiste;<br> <span class="margnote"><FONT COLOR="GREEN" SIZE="-1"><A NAME="an_1230">1230</A></FONT></span>&nbsp;And as aboute a tree, with many a twiste,<br> <A NAME="an_1231"></A>&nbsp;Bytrent and writh the swote wodebynde,<br> <A NAME="an_1232"></A>&nbsp;Gan ech of hem in armes other wynde.<br> <A NAME="an_1233"></A>&nbsp;And as the newe abaysed nyghtyngale,<br> <A NAME="an_1234"></A>&nbsp;That stynteth first whan she bygynneth to synge,<br> <A NAME="an_1235"></A>&nbsp;Whan that she hereth any herde tale,<br> <A NAME="an_1236"></A>&nbsp;Or in the hegges any wyght stirynge,<br> <A NAME="an_1237"></A>&nbsp;And after siker doth hire vois out rynge,<br> <A NAME="an_1238"></A>&nbsp;Right so Criseyde, whan hire drede stente,<br> <A NAME="an_1239"></A>&nbsp;Opned hire herte and tolde hym hire entente.<br> <span class="margnote"><FONT COLOR="GREEN" SIZE="-1"><A NAME="an_1240">1240</A></FONT></span>&nbsp;And right as he that seth his deth yshapen,<br> <A NAME="an_1241"></A>&nbsp;And dyen mot, in ought that he may gesse,<br> <A NAME="an_1242"></A>&nbsp;And sodeynly rescous doth hym escapen,<br> <A NAME="an_1243"></A>&nbsp;And from his deth is brought in sykernesse,<br> <A NAME="an_1244"></A>&nbsp;For al this world, in swych present gladnesse<br> <A NAME="an_1245"></A>&nbsp;Was Troilus, and hath his lady swete.<br> <A NAME="an_1246"></A>&nbsp;With worse hap God lat us nevere mete!<br> <A NAME="an_1247"></A>&nbsp;Hire armes smale, hire streghte bak and softe,<br> <A NAME="an_1248"></A>&nbsp;Hire sydes longe, flesshly, smothe, and white<br> <A NAME="an_1249"></A>&nbsp;He gan to stroke, and good thrift bad ful ofte<br> <span class="margnote"><FONT COLOR="GREEN" SIZE="-1"><A NAME="an_1250">1250</A></FONT></span>&nbsp;Hire snowissh throte, hire brestes rounde and lite.<br> <A NAME="an_1251"></A>&nbsp;Thus in this hevene he gan hym to delite,<br> <A NAME="an_1252"></A>&nbsp;And therwithal a thousand tyme hire kiste,<br> <A NAME="an_1253"></A>&nbsp;That what to don, for joie unnethe he wiste.<br> <A NAME="an_1254"></A>&nbsp;Than seyde he thus: "O Love, O Charite!<br> <A NAME="an_1255"></A>&nbsp;Thi moder ek, Citheria the swete,<br> <A NAME="an_1256"></A>&nbsp;After thiself next heried be she --<br> <A NAME="an_1257"></A>&nbsp;Venus mene I, the wel-willy planete! --<br> <A NAME="an_1258"></A>&nbsp;And next that, Imeneus, I the grete,<br> <A NAME="an_1259"></A>&nbsp;For nevere man was to yow goddes holde<br> <span class="margnote"><FONT COLOR="GREEN" SIZE="-1"><A NAME="an_1260">1260</A></FONT></span>&nbsp;As I, which ye han brought fro cares colde.<br> <A NAME="an_1261"></A>&nbsp;"Benigne Love, thow holy bond of thynges,<br> <A NAME="an_1262"></A>&nbsp;Whoso wol grace and list the nought honouren,<br> <A NAME="an_1263"></A>&nbsp;Lo, his desir wol fle withouten wynges;<br> <A NAME="an_1264"></A>&nbsp;For noldestow of bownte hem socouren<br> <A NAME="an_1265"></A>&nbsp;That serven best and most alwey labouren,<br> <A NAME="an_1266"></A>&nbsp;Yet were al lost, that dar I wel seyn, certes,<br> <A NAME="an_1267"></A>&nbsp;But if thi grace passed oure desertes.<br> <A NAME="an_1268"></A>&nbsp;"And for thow me, that koude leest disserve<br> <A NAME="an_1269"></A>&nbsp;Of hem that noumbred ben unto thi grace,<br> <span class="margnote"><FONT COLOR="GREEN" SIZE="-1"><A NAME="an_1270">1270</A></FONT></span>&nbsp;Hast holpen, ther I likly was to sterve,<br> <A NAME="an_1271"></A>&nbsp;And me bistowed in so heigh a place<br> <A NAME="an_1272"></A>&nbsp;That thilke boundes may no blisse pace,<br> <A NAME="an_1273"></A>&nbsp;I kan namore; but laude and reverence<br> <A NAME="an_1274"></A>&nbsp;Be to thy bounte and thyn excellence!"<br> <A NAME="an_1275"></A>&nbsp;And therwithal Criseyde anon he kiste,<br> <A NAME="an_1276"></A>&nbsp;Of which certein she felte no disese,<br> <A NAME="an_1277"></A>&nbsp;And thus seyde he: "Now wolde God I wiste,<br> <A NAME="an_1278"></A>&nbsp;Myn herte swete, how I yow myght plese!<br> <A NAME="an_1279"></A>&nbsp;What man," quod he, "was evere thus at ese<br> <span class="margnote"><FONT COLOR="GREEN" SIZE="-1"><A NAME="an_1280">1280</A></FONT></span>&nbsp;As I, on which the faireste and the beste<br> <A NAME="an_1281"></A>&nbsp;That evere I say deyneth hire herte reste?<br> <A NAME="an_1282"></A>&nbsp;"Here may men seen that mercy passeth right;<br> <A NAME="an_1283"></A>&nbsp;Th' experience of that is felt in me,<br> <A NAME="an_1284"></A>&nbsp;That am unworthi to so swete a wight.<br> <A NAME="an_1285"></A>&nbsp;But herte myn, of youre benignite,<br> <A NAME="an_1286"></A>&nbsp;So thynketh, though that I unworthi be,<br> <A NAME="an_1287"></A>&nbsp;Yet mot I nede amenden in som wyse,<br> <A NAME="an_1288"></A>&nbsp;Right thorugh the vertu of youre heigh servyse.<br> <A NAME="an_1289"></A>&nbsp;"And for the love of God, my lady deere,<br> <span class="margnote"><FONT COLOR="GREEN" SIZE="-1"><A NAME="an_1290">1290</A></FONT></span>&nbsp;Syn God hath wrought me for I shall yow serve --<br> <A NAME="an_1291"></A>&nbsp;As thus I mene: he wol ye be my steere,<br> <A NAME="an_1292"></A>&nbsp;To do me lyve, if that yow liste, or sterve --<br> <A NAME="an_1293"></A>&nbsp;So techeth me how that I may disserve<br> <A NAME="an_1294"></A>&nbsp;Youre thonk, so that I thorugh myn ignoraunce<br> <A NAME="an_1295"></A>&nbsp;Ne do no thyng that yow be displesaunce.<br> <A NAME="an_1296"></A>&nbsp;"For certes, fresshe wommanliche wif,<br> <A NAME="an_1297"></A>&nbsp;This dar I seye, that trouth and diligence,<br> <A NAME="an_1298"></A>&nbsp;That shal ye fynden in me al my lif;<br> <A NAME="an_1299"></A>&nbsp;N' y wol nat, certein, breken youre defence;<br> <span class="margnote"><FONT COLOR="GREEN" SIZE="-1"><A NAME="an_1300">1300</A></FONT></span>&nbsp;And if I do, present or in absence,<br> <A NAME="an_1301"></A>&nbsp;For love of God, lat sle me with the dede,<br> <A NAME="an_1302"></A>&nbsp;If that it like unto youre wommanhede."<br> <A NAME="an_1303"></A>&nbsp;"Iwys," quod she, "myn owen hertes list,<br> <A NAME="an_1304"></A>&nbsp;My ground of ese, and al myn herte deere,<br> <A NAME="an_1305"></A>&nbsp;Gramercy, for on that is al my trist!<br> <A NAME="an_1306"></A>&nbsp;But lat us falle awey fro this matere,<br> <A NAME="an_1307"></A>&nbsp;For it suffiseth, this that seyd is heere,<br> <A NAME="an_1308"></A>&nbsp;And at o word, withouten repentaunce,<br> <A NAME="an_1309"></A>&nbsp;Welcome, my knyght, my pees, my suffisaunce!"<br> <span class="margnote"><FONT COLOR="GREEN" SIZE="-1"><A NAME="an_1310">1310</A></FONT></span>&nbsp;Of hire delit or joies oon the leeste<br> <A NAME="an_1311"></A>&nbsp;Were impossible to my wit to seye;<br> <A NAME="an_1312"></A>&nbsp;But juggeth ye that han ben at the feste<br> <A NAME="an_1313"></A>&nbsp;Of swich gladnesse, if that hem liste pleye!<br> <A NAME="an_1314"></A>&nbsp;I kan namore, but thus thise ilke tweye<br> <A NAME="an_1315"></A>&nbsp;That nyght, bitwixen drede and sikernesse,<br> <A NAME="an_1316"></A>&nbsp;Felten in love the grete worthynesse.<br> <A NAME="an_1317"></A>&nbsp;O blisful nyght, of hem so longe isought,<br> <A NAME="an_1318"></A>&nbsp;How blithe unto hem bothe two thow weere!<br> <A NAME="an_1319"></A>&nbsp;Why nad I swich oon with my soule ybought,<br> <span class="margnote"><FONT COLOR="GREEN" SIZE="-1"><A NAME="an_1320">1320</A></FONT></span>&nbsp;Ye, or the leeste joie that was theere?<br> <A NAME="an_1321"></A>&nbsp;Awey, thow foule daunger and thow feere,<br> <A NAME="an_1322"></A>&nbsp;And lat hem in this hevene blisse dwelle,<br> <A NAME="an_1323"></A>&nbsp;That is so heigh that al ne kan I telle!<br> <A NAME="an_1324"></A>&nbsp;But sooth is, though I kan nat tellen al,<br> <A NAME="an_1325"></A>&nbsp;As kan myn auctour, of his excellence,<br> <A NAME="an_1326"></A>&nbsp;Yet have I seyd, and God toforn, and shal<br> <A NAME="an_1327"></A>&nbsp;In every thyng, al holly his sentence;<br> <A NAME="an_1328"></A>&nbsp;And if that ich, at Loves reverence,<br> <A NAME="an_1329"></A>&nbsp;Have any word in eched for the beste,<br> <span class="margnote"><FONT COLOR="GREEN" SIZE="-1"><A NAME="an_1330">1330</A></FONT></span>&nbsp;Doth therwithal right as youreselven leste.<br> <A NAME="an_1331"></A>&nbsp;For myne wordes, heere and every part,<br> <A NAME="an_1332"></A>&nbsp;I speke hem alle under correccioun<br> <A NAME="an_1333"></A>&nbsp;Of yow that felyng han in loves art,<br> <A NAME="an_1334"></A>&nbsp;And putte it al in youre discrecioun<br> <A NAME="an_1335"></A>&nbsp;To encresse or maken dymynucioun<br> <A NAME="an_1336"></A>&nbsp;Of my langage, and that I yow biseche.<br> <A NAME="an_1337"></A>&nbsp;But now to purpos of my rather speche.<br> <A NAME="an_1338"></A>&nbsp;Thise ilke two, that ben in armes laft,<br> <A NAME="an_1339"></A>&nbsp;So loth to hem asonder gon it were,<br> <span class="margnote"><FONT COLOR="GREEN" SIZE="-1"><A NAME="an_1340">1340</A></FONT></span>&nbsp;That ech from other wenden ben biraft,<br> <A NAME="an_1341"></A>&nbsp;Or elles -- lo, this was hir mooste feere --<br> <A NAME="an_1342"></A>&nbsp;That al this thyng but nyce dremes were;<br> <A NAME="an_1343"></A>&nbsp;For which ful ofte ech of hem seyde, "O swete,<br> <A NAME="an_1344"></A>&nbsp;Clippe ich yow thus, or elles I it meete?"<br> <A NAME="an_1345"></A>&nbsp;And Lord! So he gan goodly on hire se<br> <A NAME="an_1346"></A>&nbsp;That nevere his look ne bleynte from hire face,<br> <A NAME="an_1347"></A>&nbsp;And seyde, "O deere herte, may it be<br> <A NAME="an_1348"></A>&nbsp;That it be soth, that ye ben in this place?"<br> <A NAME="an_1349"></A>&nbsp;"Yee, herte myn, God thank I of his grace,"<br> <span class="margnote"><FONT COLOR="GREEN" SIZE="-1"><A NAME="an_1350">1350</A></FONT></span>&nbsp;Quod tho Criseyde, and therwithal hym kiste,<br> <A NAME="an_1351"></A>&nbsp;That where his spirit was, for joie he nyste.<br> <A NAME="an_1352"></A>&nbsp;This Troilus ful ofte hire eyen two<br> <A NAME="an_1353"></A>&nbsp;Gan for to kisse, and seyde, "O eyen clere,<br> <A NAME="an_1354"></A>&nbsp;It weren ye that wroughte me swich wo,<br> <A NAME="an_1355"></A>&nbsp;Ye humble nettes of my lady deere!<br> <A NAME="an_1356"></A>&nbsp;Though ther be mercy writen in youre cheere,<br> <A NAME="an_1357"></A>&nbsp;God woot, the text ful hard is, soth, to fynde!<br> <A NAME="an_1358"></A>&nbsp;How koude ye withouten bond me bynde?"<br> <A NAME="an_1359"></A>&nbsp;Therwith he gan hire faste in armes take,<br> <span class="margnote"><FONT COLOR="GREEN" SIZE="-1"><A NAME="an_1360">1360</A></FONT></span>&nbsp;And wel a thousand tymes gan he syke --<br> <A NAME="an_1361"></A>&nbsp;Naught swiche sorwfull sikes as men make<br> <A NAME="an_1362"></A>&nbsp;For wo, or elles when that folk ben sike,<br> <A NAME="an_1363"></A>&nbsp;But esy sykes, swiche as ben to like,<br> <A NAME="an_1364"></A>&nbsp;That shewed his affeccioun withinne;<br> <A NAME="an_1365"></A>&nbsp;Of swiche sikes koude he nought bilynne.<br> <A NAME="an_1366"></A>&nbsp;Soone after this they spake of sondry thynges,<br> <A NAME="an_1367"></A>&nbsp;As fel to purpos of this aventure,<br> <A NAME="an_1368"></A>&nbsp;And pleyinge entrechaungeden hire rynges,<br> <A NAME="an_1369"></A>&nbsp;Of whiche I kan nought tellen no scripture;<br> <span class="margnote"><FONT COLOR="GREEN" SIZE="-1"><A NAME="an_1370">1370</A></FONT></span>&nbsp;But wel I woot, a broche, gold and asure,<br> <A NAME="an_1371"></A>&nbsp;In which a ruby set was lik an herte,<br> <A NAME="an_1372"></A>&nbsp;Criseyde hym yaf, and stak it on his sherte.<br> <A NAME="an_1373"></A>&nbsp;Lord, trowe ye a coveytous or a wrecche,<br> <A NAME="an_1374"></A>&nbsp;That blameth love and halt of it despit,<br> <A NAME="an_1375"></A>&nbsp;That of tho pens that he kan mokre and kecche<br> <A NAME="an_1376"></A>&nbsp;Was evere yit yyeven hym swich delit<br> <A NAME="an_1377"></A>&nbsp;As is in love, in o poynt, in som plit?<br> <A NAME="an_1378"></A>&nbsp;Nay, douteles, for also God me save,<br> <A NAME="an_1379"></A>&nbsp;So perfit joie may no nygard have.<br> <span class="margnote"><FONT COLOR="GREEN" SIZE="-1"><A NAME="an_1380">1380</A></FONT></span>&nbsp;They wol seyn "Yis," but Lord, so they lye,<br> <A NAME="an_1381"></A>&nbsp;Tho besy wrecches, ful of wo and drede!<br> <A NAME="an_1382"></A>&nbsp;Thei callen love a woodnesse or folie,<br> <A NAME="an_1383"></A>&nbsp;But it shall falle hem as I shal yow rede:<br> <A NAME="an_1384"></A>&nbsp;They shal forgon the white and ek the rede,<br> <A NAME="an_1385"></A>&nbsp;And lyve in wo, ther God yeve hem meschaunce,<br> <A NAME="an_1386"></A>&nbsp;And every lovere in his trouthe avaunce!<br> <A NAME="an_1387"></A>&nbsp;As wolde God tho wrecches that dispise<br> <A NAME="an_1388"></A>&nbsp;Servise of love hadde erys also longe<br> <A NAME="an_1389"></A>&nbsp;As hadde Mida, ful of coveytise,<br> <span class="margnote"><FONT COLOR="GREEN" SIZE="-1"><A NAME="an_1390">1390</A></FONT></span>&nbsp;And therto dronken hadde as hoot and stronge<br> <A NAME="an_1391"></A>&nbsp;As Crassus did for his affectis wronge,<br> <A NAME="an_1392"></A>&nbsp;To techen hem that they ben in the vice,<br> <A NAME="an_1393"></A>&nbsp;And loveres nought, although they holde hem nyce.<br> <A NAME="an_1394"></A>&nbsp;Thise ilke two of whom that I yow seye,<br> <A NAME="an_1395"></A>&nbsp;Whan that hire hertes wel assured were,<br> <A NAME="an_1396"></A>&nbsp;Tho gonne they to speken and to pleye,<br> <A NAME="an_1397"></A>&nbsp;And ek rehercen how, and whan, and where<br> <A NAME="an_1398"></A>&nbsp;Thei knewe hem first, and every wo and feere<br> <A NAME="an_1399"></A>&nbsp;That passed was; but al swich hevynesse --<br> <span class="margnote"><FONT COLOR="GREEN" SIZE="-1"><A NAME="an_1400">1400</A></FONT></span>&nbsp;I thank it God -- was torned to gladnesse.<br> <A NAME="an_1401"></A>&nbsp;And evere mo, when that hem fel to speke<br> <A NAME="an_1402"></A>&nbsp;Of any wo of swich a tyme agoon,<br> <A NAME="an_1403"></A>&nbsp;With kissyng al that tale sholde breke<br> <A NAME="an_1404"></A>&nbsp;And fallen in a newe joye anoon;<br> <A NAME="an_1405"></A>&nbsp;And diden al hire myght, syn they were oon,<br> <A NAME="an_1406"></A>&nbsp;For to recoveren blisse and ben at eise,<br> <A NAME="an_1407"></A>&nbsp;And passed wo with joie contrepeise.<br> <A NAME="an_1408"></A>&nbsp;Resoun wol nought that I speke of slep,<br> <A NAME="an_1409"></A>&nbsp;For it acordeth nought to my matere.<br> <span class="margnote"><FONT COLOR="GREEN" SIZE="-1"><A NAME="an_1410">1410</A></FONT></span>&nbsp;God woot, they took of that ful litel kep!<br> <A NAME="an_1411"></A>&nbsp;But lest this nyght, that was to hem so deere,<br> <A NAME="an_1412"></A>&nbsp;Ne sholde in veyn escape in no manere,<br> <A NAME="an_1413"></A>&nbsp;It was byset in joie and bisynesse<br> <A NAME="an_1414"></A>&nbsp;Of al that souneth into gentilesse.<br> <A NAME="an_1415"></A>&nbsp;But whan the cok, comune astrologer,<br> <A NAME="an_1416"></A>&nbsp;Gan on his brest to bete and after crowe,<br> <A NAME="an_1417"></A>&nbsp;And Lucyfer, the dayes messager,<br> <A NAME="an_1418"></A>&nbsp;Gan for to rise and out hire bemes throwe,<br> <A NAME="an_1419"></A>&nbsp;And estward roos -- to hym that koude it knowe --<br> <span class="margnote"><FONT COLOR="GREEN" SIZE="-1"><A NAME="an_1420">1420</A></FONT></span>&nbsp;Fortuna Major, that anoon Criseyde,<br> <A NAME="an_1421"></A>&nbsp;With herte soor, to Troilus thus seyde:<br> <A NAME="an_1422"></A>&nbsp;"Myn hertes lif, my trist, al my plesaunce,<br> <A NAME="an_1423"></A>&nbsp;That I was born, allas, what me is wo,<br> <A NAME="an_1424"></A>&nbsp;That day of us moot make disseveraunce!<br> <A NAME="an_1425"></A>&nbsp;For tyme it is to ryse and hennes go,<br> <A NAME="an_1426"></A>&nbsp;Or ellis I am lost for evere mo!<br> <A NAME="an_1427"></A>&nbsp;O nyght, allas, why nyltow over us hove<br> <A NAME="an_1428"></A>&nbsp;As longe as whan Almena lay by Jove?<br> <A NAME="an_1429"></A>&nbsp;"O blake nyght, as folk in bokes rede,<br> <span class="margnote"><FONT COLOR="GREEN" SIZE="-1"><A NAME="an_1430">1430</A></FONT></span>&nbsp;That shapen art by God this world to hide<br> <A NAME="an_1431"></A>&nbsp;At certeyn tymes wyth thi derke wede,<br> <A NAME="an_1432"></A>&nbsp;That under that men myghte in reste abide,<br> <A NAME="an_1433"></A>&nbsp;Wel oughten bestes pleyne and folk the chide,<br> <A NAME="an_1434"></A>&nbsp;That there as day wyth labour wolde us breste,<br> <A NAME="an_1435"></A>&nbsp;That thow thus fleest, and deynest us nought reste.<br> <A NAME="an_1436"></A>&nbsp;"Thow doost, allas, to shortly thyn office,<br> <A NAME="an_1437"></A>&nbsp;Thow rakle nyght! Ther God, maker of kynde,<br> <A NAME="an_1438"></A>&nbsp;The, for thyn haste and thyn unkynde vice,<br> <A NAME="an_1439"></A>&nbsp;So faste ay to oure hemysperie bynde<br> <span class="margnote"><FONT COLOR="GREEN" SIZE="-1"><A NAME="an_1440">1440</A></FONT></span>&nbsp;That nevere more under the ground thow wynde!<br> <A NAME="an_1441"></A>&nbsp;For now, for thow so hiest out of Troie,<br> <A NAME="an_1442"></A>&nbsp;Have I forgon thus hastili my joie!"<br> <A NAME="an_1443"></A>&nbsp;This Troilus, that with tho wordes felte,<br> <A NAME="an_1444"></A>&nbsp;As thoughte hym tho, for pietous distresse<br> <A NAME="an_1445"></A>&nbsp;The blody teris from his herte melte,<br> <A NAME="an_1446"></A>&nbsp;As he that nevere yet swich hevynesse<br> <A NAME="an_1447"></A>&nbsp;Assayed hadde, out of so gret gladnesse,<br> <A NAME="an_1448"></A>&nbsp;Gan therwithal Criseyde, his lady deere,<br> <A NAME="an_1449"></A>&nbsp;In armes streyne, and seyde in this manere:<br> <span class="margnote"><FONT COLOR="GREEN" SIZE="-1"><A NAME="an_1450">1450</A></FONT></span>&nbsp;"O cruel day, accusour of the joie<br> <A NAME="an_1451"></A>&nbsp;That nyght and love han stole and faste iwryen,<br> <A NAME="an_1452"></A>&nbsp;Acorsed be thi comyng into Troye,<br> <A NAME="an_1453"></A>&nbsp;For every bore hath oon of thi bryghte yen!<br> <A NAME="an_1454"></A>&nbsp;Envyous day, what list the so to spien?<br> <A NAME="an_1455"></A>&nbsp;What hastow lost? Why sekestow this place?<br> <A NAME="an_1456"></A>&nbsp;Ther God thi light so quenche, for his grace!<br> <A NAME="an_1457"></A>&nbsp;"Allas, what have thise loveris the agylt,<br> <A NAME="an_1458"></A>&nbsp;Dispitous day? Thyn be the peyne of helle!<br> <A NAME="an_1459"></A>&nbsp;For many a lovere hastow slayn, and wilt;<br> <span class="margnote"><FONT COLOR="GREEN" SIZE="-1"><A NAME="an_1460">1460</A></FONT></span>&nbsp;Thy pourynge in wol nowher lat hem dwelle.<br> <A NAME="an_1461"></A>&nbsp;What profrestow thi light here for to selle?<br> <A NAME="an_1462"></A>&nbsp;Go selle it hem that smale selys grave;<br> <A NAME="an_1463"></A>&nbsp;We wol the nought; us nedeth no day have."<br> <A NAME="an_1464"></A>&nbsp;And ek the sonne, Titan, gan he chide,<br> <A NAME="an_1465"></A>&nbsp;And seyde, "O fool, wel may men the dispise,<br> <A NAME="an_1466"></A>&nbsp;That hast the dawyng al nyght by thi syde,<br> <A NAME="an_1467"></A>&nbsp;And suffrest hire so soone up fro the rise<br> <A NAME="an_1468"></A>&nbsp;For to disese loveris in this wyse.<br> <A NAME="an_1469"></A>&nbsp;What, holde youre bed ther, thow, and ek thi Morwe!<br> <span class="margnote"><FONT COLOR="GREEN" SIZE="-1"><A NAME="an_1470">1470</A></FONT></span>&nbsp;I bidde God, so yeve yow bothe sorwe!"<br> <A NAME="an_1471"></A>&nbsp;Therwith ful soore he syghte, and thus he seyde:<br> <A NAME="an_1472"></A>&nbsp;"My lady right, and of my wele or wo<br> <A NAME="an_1473"></A>&nbsp;The welle and roote, O goodly myn Criseyde,<br> <A NAME="an_1474"></A>&nbsp;And shal I rise, allas, and shal I so?<br> <A NAME="an_1475"></A>&nbsp;Now fele I that myn herte moot a-two,<br> <A NAME="an_1476"></A>&nbsp;For how sholde I my lif an houre save,<br> <A NAME="an_1477"></A>&nbsp;Syn that with yow is al the lif ich have?<br> <A NAME="an_1478"></A>&nbsp;"What shal I don? For, certes, I not how,<br> <A NAME="an_1479"></A>&nbsp;Ne whan, allas, I shal the tyme see<br> <span class="margnote"><FONT COLOR="GREEN" SIZE="-1"><A NAME="an_1480">1480</A></FONT></span>&nbsp;That in this plit I may ben eft with yow;<br> <A NAME="an_1481"></A>&nbsp;And of my lif, God woot how that shal be,<br> <A NAME="an_1482"></A>&nbsp;Syn that desir right now so streyneth me<br> <A NAME="an_1483"></A>&nbsp;That I am ded anon, but I retourne.<br> <A NAME="an_1484"></A>&nbsp;How sholde I longe, allas, fro yow sojourne?<br> <A NAME="an_1485"></A>&nbsp;"But natheles, myn owen lady bright,<br> <A NAME="an_1486"></A>&nbsp;Were it so that I wiste outrely<br> <A NAME="an_1487"></A>&nbsp;That I, youre humble servant and youre knyght,<br> <A NAME="an_1488"></A>&nbsp;Were in youre herte iset so fermely<br> <A NAME="an_1489"></A>&nbsp;As ye in myn -- the which thyng, trewely,<br> <span class="margnote"><FONT COLOR="GREEN" SIZE="-1"><A NAME="an_1490">1490</A></FONT></span>&nbsp;Me levere were than thise worldes tweyne --<br> <A NAME="an_1491"></A>&nbsp;Yet sholde I bet enduren al my peyne."<br> <A NAME="an_1492"></A>&nbsp;To that Criseyde answerde right anon,<br> <A NAME="an_1493"></A>&nbsp;And with a sik she seyde, "O herte deere,<br> <A NAME="an_1494"></A>&nbsp;The game, ywys, so ferforth now is gon<br> <A NAME="an_1495"></A>&nbsp;That first shal Phebus fallen fro his speere,<br> <A NAME="an_1496"></A>&nbsp;And everich egle ben the dowves feere,<br> <A NAME="an_1497"></A>&nbsp;And everich roche out of his place sterte,<br> <A NAME="an_1498"></A>&nbsp;Er Troilus oute of Criseydes herte.<br> <A NAME="an_1499"></A>&nbsp;"Ye ben so depe in-with myn herte grave,<br> <span class="margnote"><FONT COLOR="GREEN" SIZE="-1"><A NAME="an_1500">1500</A></FONT></span>&nbsp;That, though I wolde it torne out of my thought,<br> <A NAME="an_1501"></A>&nbsp;As wisly verray God my soule save,<br> <A NAME="an_1502"></A>&nbsp;To dyen in the peyne, I koude nought.<br> <A NAME="an_1503"></A>&nbsp;And, for the love of God that us hath wrought,<br> <A NAME="an_1504"></A>&nbsp;Lat in youre brayn non other fantasie<br> <A NAME="an_1505"></A>&nbsp;So crepe that it cause me to dye!<br> <A NAME="an_1506"></A>&nbsp;"And that ye me wolde han as faste in mynde<br> <A NAME="an_1507"></A>&nbsp;As I have yow, that wolde I yow biseche;<br> <A NAME="an_1508"></A>&nbsp;And if I wiste sothly that to fynde,<br> <A NAME="an_1509"></A>&nbsp;God myghte nought a poynt my joies eche.<br> <span class="margnote"><FONT COLOR="GREEN" SIZE="-1"><A NAME="an_1510">1510</A></FONT></span>&nbsp;But herte myn, withouten more speche,<br> <A NAME="an_1511"></A>&nbsp;Beth to me trewe, or ellis were it routhe,<br> <A NAME="an_1512"></A>&nbsp;For I am thyn, by God and by my trouthe!<br> <A NAME="an_1513"></A>&nbsp;"Beth glad, forthy, and lyve in sikernesse!<br> <A NAME="an_1514"></A>&nbsp;Thus seyde I nevere er this, ne shal to mo;<br> <A NAME="an_1515"></A>&nbsp;And if to yow it were a gret gladnesse<br> <A NAME="an_1516"></A>&nbsp;To torne ayeyn soone after that ye go,<br> <A NAME="an_1517"></A>&nbsp;As fayn wolde I as ye that it were so,<br> <A NAME="an_1518"></A>&nbsp;As wisly God myn herte brynge at reste!"<br> <A NAME="an_1519"></A>&nbsp;And hym in armes tok, and ofte keste.<br> <span class="margnote"><FONT COLOR="GREEN" SIZE="-1"><A NAME="an_1520">1520</A></FONT></span>&nbsp;Agayns his wil, sith it mot nedes be,<br> <A NAME="an_1521"></A>&nbsp;This Troilus up ros, and faste hym cledde,<br> <A NAME="an_1522"></A>&nbsp;And in his armes took his lady free<br> <A NAME="an_1523"></A>&nbsp;An hondred tyme, and on his wey hym spedde;<br> <A NAME="an_1524"></A>&nbsp;And with swich voys as though his herte bledde,<br> <A NAME="an_1525"></A>&nbsp;He seyde, "Farwel, dere herte swete;<br> <A NAME="an_1526"></A>&nbsp;Ther God us graunte sownde and soone to mete!"<br> <A NAME="an_1527"></A>&nbsp;To which no word for sorwe she answerde,<br> <A NAME="an_1528"></A>&nbsp;So soore gan his partyng hire distreyne;<br> <A NAME="an_1529"></A>&nbsp;And Troilus unto his paleys ferde,<br> <span class="margnote"><FONT COLOR="GREEN" SIZE="-1"><A NAME="an_1530">1530</A></FONT></span>&nbsp;As wo-bygon as she was, soth to seyne.<br> <A NAME="an_1531"></A>&nbsp;So harde hym wrong of sharp desir the peyne<br> <A NAME="an_1532"></A>&nbsp;For to ben eft there he was in plesaunce,<br> <A NAME="an_1533"></A>&nbsp;That it may nevere out of his remembraunce.<br> <A NAME="an_1534"></A>&nbsp;Retorned to his real paleys soone,<br> <A NAME="an_1535"></A>&nbsp;He softe into his bed gan for to slynke,<br> <A NAME="an_1536"></A>&nbsp;To slepe longe, as he was wont to doone.<br> <A NAME="an_1537"></A>&nbsp;But al for nought; he may wel ligge and wynke,<br> <A NAME="an_1538"></A>&nbsp;But slep ne may ther in his herte synke,<br> <A NAME="an_1539"></A>&nbsp;Thynkyng how she for whom desir hym brende<br> <span class="margnote"><FONT COLOR="GREEN" SIZE="-1"><A NAME="an_1540">1540</A></FONT></span>&nbsp;A thousand fold was worth more than he wende.<br> <A NAME="an_1541"></A>&nbsp;And in his thought gan up and down to wynde<br> <A NAME="an_1542"></A>&nbsp;Hire wordes alle, and every countenaunce,<br> <A NAME="an_1543"></A>&nbsp;And fermely impressen in his mynde<br> <A NAME="an_1544"></A>&nbsp;The leeste point that to him was plesaunce;<br> <A NAME="an_1545"></A>&nbsp;And verraylich of thilke remembraunce<br> <A NAME="an_1546"></A>&nbsp;Desir al newe hym brende, and lust to brede<br> <A NAME="an_1547"></A>&nbsp;Gan more than erst, and yet took he non hede.<br> <A NAME="an_1548"></A>&nbsp;Criseyde also, right in the same wyse,<br> <A NAME="an_1549"></A>&nbsp;Of Troilus gan in hire herte shette<br> <span class="margnote"><FONT COLOR="GREEN" SIZE="-1"><A NAME="an_1550">1550</A></FONT></span>&nbsp;His worthynesse, his lust, his dedes wise,<br> <A NAME="an_1551"></A>&nbsp;His gentilesse, and how she with hym mette,<br> <A NAME="an_1552"></A>&nbsp;Thonkyng Love he so wel hire bisette,<br> <A NAME="an_1553"></A>&nbsp;Desiryng eft to han hire herte deere<br> <A NAME="an_1554"></A>&nbsp;In swich a plit, she dorste make hym cheere.<br> <A NAME="an_1555"></A>&nbsp;Pandare, o-morwe, which that comen was<br> <A NAME="an_1556"></A>&nbsp;Unto his nece and gan hire faire grete,<br> <A NAME="an_1557"></A>&nbsp;Seyde, "Al this nyght so reyned it, allas,<br> <A NAME="an_1558"></A>&nbsp;That al my drede is that ye, nece swete,<br> <A NAME="an_1559"></A>&nbsp;Han litel laiser had to slepe and mete.<br> <span class="margnote"><FONT COLOR="GREEN" SIZE="-1"><A NAME="an_1560">1560</A></FONT></span>&nbsp;Al nyght," quod he, "hath reyn so do me wake,<br> <A NAME="an_1561"></A>&nbsp;That som of us, I trowe, hire hedes ake."<br> <A NAME="an_1562"></A>&nbsp;And ner he com, and seyde, "How stant it now<br> <A NAME="an_1563"></A>&nbsp;This mury morwe? Nece, how kan ye fare?"<br> <A NAME="an_1564"></A>&nbsp;Criseyde answerde, "Nevere the bet for yow,<br> <A NAME="an_1565"></A>&nbsp;Fox that ye ben! God yeve youre herte kare!<br> <A NAME="an_1566"></A>&nbsp;God help me so, ye caused al this fare,<br> <A NAME="an_1567"></A>&nbsp;Trowe I," quod she, "for al youre wordes white.<br> <A NAME="an_1568"></A>&nbsp;O, whoso seeth yow knoweth yow ful lite."<br> <A NAME="an_1569"></A>&nbsp;With that she gan hire face for to wrye<br> <span class="margnote"><FONT COLOR="GREEN" SIZE="-1"><A NAME="an_1570">1570</A></FONT></span>&nbsp;With the shete, and wax for shame al reed;<br> <A NAME="an_1571"></A>&nbsp;And Pandarus gan under for to prie,<br> <A NAME="an_1572"></A>&nbsp;And seyde, "Nece, if that I shal be ded,<br> <A NAME="an_1573"></A>&nbsp;Have here a swerd and smyteth of myn hed!"<br> <A NAME="an_1574"></A>&nbsp;With that his arm al sodeynly he thriste<br> <A NAME="an_1575"></A>&nbsp;Under hire nekke, and at the laste hire kyste.<br> <A NAME="an_1576"></A>&nbsp;I passe al that which chargeth nought to seye.<br> <A NAME="an_1577"></A>&nbsp;What! God foryaf his deth, and she al so<br> <A NAME="an_1578"></A>&nbsp;Foryaf, and with here uncle gan to pleye,<br> <A NAME="an_1579"></A>&nbsp;For other cause was ther noon than so.<br> <span class="margnote"><FONT COLOR="GREEN" SIZE="-1"><A NAME="an_1580">1580</A></FONT></span>&nbsp;But of this thing right to the effect to go:<br> <A NAME="an_1581"></A>&nbsp;Whan tyme was, hom til here hous she wente,<br> <A NAME="an_1582"></A>&nbsp;And Pandarus hath fully his entente.<br> <A NAME="an_1583"></A>&nbsp;Now torne we ayeyn to Troilus,<br> <A NAME="an_1584"></A>&nbsp;That resteles ful longe abedde lay,<br> <A NAME="an_1585"></A>&nbsp;And pryvely sente after Pandarus,<br> <A NAME="an_1586"></A>&nbsp;To hym to com in al the haste he may.<br> <A NAME="an_1587"></A>&nbsp;He com anon -- nought ones seyde he nay --<br> <A NAME="an_1588"></A>&nbsp;And Troilus ful sobrely he grette,<br> <A NAME="an_1589"></A>&nbsp;And down upon his beddes syde hym sette.<br> <span class="margnote"><FONT COLOR="GREEN" SIZE="-1"><A NAME="an_1590">1590</A></FONT></span>&nbsp;This Troilus, with al th' affeccioun<br> <A NAME="an_1591"></A>&nbsp;Of frendes love that herte may devyse,<br> <A NAME="an_1592"></A>&nbsp;To Pandarus on knowes fil adown,<br> <A NAME="an_1593"></A>&nbsp;And er that he wolde of the place arise<br> <A NAME="an_1594"></A>&nbsp;He gan hym thonken in his beste wise<br> <A NAME="an_1595"></A>&nbsp;An hondred sythe, and gan the tyme blesse<br> <A NAME="an_1596"></A>&nbsp;That he was born, to brynge hym fro destresse.<br> <A NAME="an_1597"></A>&nbsp;He seyde, "O frend of frendes the alderbeste<br> <A NAME="an_1598"></A>&nbsp;That evere was, the sothe for to telle,<br> <A NAME="an_1599"></A>&nbsp;Thow hast in hevene ybrought my soule at reste<br> <span class="margnote"><FONT COLOR="GREEN" SIZE="-1"><A NAME="an_1600">1600</A></FONT></span>&nbsp;Fro Flegitoun, the fery flood of helle,<br> <A NAME="an_1601"></A>&nbsp;That, though I myght a thousand tymes selle<br> <A NAME="an_1602"></A>&nbsp;Upon a day my lif in thi servise,<br> <A NAME="an_1603"></A>&nbsp;It myghte naught a moote in that suffise.<br> <A NAME="an_1604"></A>&nbsp;"The sonne, which that al the world may se,<br> <A NAME="an_1605"></A>&nbsp;Saugh nevere yet my lif, that dar I leye,<br> <A NAME="an_1606"></A>&nbsp;So inly fair and goodly as is she<br> <A NAME="an_1607"></A>&nbsp;Whos I am al, and shal, tyl that I deye.<br> <A NAME="an_1608"></A>&nbsp;And that I thus am hires, dar I seye,<br> <A NAME="an_1609"></A>&nbsp;That thanked be the heighe worthynesse<br> <span class="margnote"><FONT COLOR="GREEN" SIZE="-1"><A NAME="an_1610">1610</A></FONT></span>&nbsp;Of Love, and ek thi kynde bysynesse.<br> <A NAME="an_1611"></A>&nbsp;"Thus hastow me no litel thing yyive,<br> <A NAME="an_1612"></A>&nbsp;For which to the obliged be for ay<br> <A NAME="an_1613"></A>&nbsp;My lif. And whi? For thorugh thyn help I lyve,<br> <A NAME="an_1614"></A>&nbsp;Or elles ded hadde I ben many a day."<br> <A NAME="an_1615"></A>&nbsp;And with that word down in his bed he lay,<br> <A NAME="an_1616"></A>&nbsp;And Pandarus ful sobrely hym herde<br> <A NAME="an_1617"></A>&nbsp;Tyl al was seyd, and than he thus answerde:<br> <A NAME="an_1618"></A>&nbsp;"My deere frend, if I have don for the<br> <A NAME="an_1619"></A>&nbsp;In any cas, God wot, it is me lief,<br> <span class="margnote"><FONT COLOR="GREEN" SIZE="-1"><A NAME="an_1620">1620</A></FONT></span>&nbsp;And am as glad as man may of it be,<br> <A NAME="an_1621"></A>&nbsp;God help me so; but tak now nat a-grief<br> <A NAME="an_1622"></A>&nbsp;That I shal seyn: be war of this meschief,<br> <A NAME="an_1623"></A>&nbsp;That, there as thow now brought art in thy blisse,<br> <A NAME="an_1624"></A>&nbsp;That thow thiself ne cause it nat to misse.<br> <A NAME="an_1625"></A>&nbsp;"For of fortunes sharpe adversitee<br> <A NAME="an_1626"></A>&nbsp;The worste kynde of infortune is this,<br> <A NAME="an_1627"></A>&nbsp;A man to han ben in prosperitee,<br> <A NAME="an_1628"></A>&nbsp;And it remembren whan it passed is.<br> <A NAME="an_1629"></A>&nbsp;Th' art wis ynough; forthi do nat amys:<br> <span class="margnote"><FONT COLOR="GREEN" SIZE="-1"><A NAME="an_1630">1630</A></FONT></span>&nbsp;Be naught to rakel, theigh thow sitte warme,<br> <A NAME="an_1631"></A>&nbsp;For if thow be, certeyn it wol the harme.<br> <A NAME="an_1632"></A>&nbsp;"Thow art at ese, and hold the wel therinne;<br> <A NAME="an_1633"></A>&nbsp;For also seur as reed is every fir,<br> <A NAME="an_1634"></A>&nbsp;As gret a craft is kepe wel as wynne.<br> <A NAME="an_1635"></A>&nbsp;Bridle alwey wel thi speche and thi desir,<br> <A NAME="an_1636"></A>&nbsp;For worldly joie halt nought but by a wir.<br> <A NAME="an_1637"></A>&nbsp;That preveth wel, it brest al day so ofte;<br> <A NAME="an_1638"></A>&nbsp;Forthi nede is to werken with it softe."<br> <A NAME="an_1639"></A>&nbsp;Quod Troilus, "I hope, and God toforn,<br> <span class="margnote"><FONT COLOR="GREEN" SIZE="-1"><A NAME="an_1640">1640</A></FONT></span>&nbsp;My deere frend, that I shal so me beere<br> <A NAME="an_1641"></A>&nbsp;That in my gylt ther shal nothyng be lorn,<br> <A NAME="an_1642"></A>&nbsp;N' y nyl nought rakle as for to greven heere.<br> <A NAME="an_1643"></A>&nbsp;It nedeth naught this matere ofte stere;<br> <A NAME="an_1644"></A>&nbsp;For wystestow myn herte wel, Pandare,<br> <A NAME="an_1645"></A>&nbsp;God woot, of this thow woldest litel care."<br> <A NAME="an_1646"></A>&nbsp;Tho gan he telle hym of his glade nyght,<br> <A NAME="an_1647"></A>&nbsp;And wherof first his herte dred, and how,<br> <A NAME="an_1648"></A>&nbsp;And seyde, "Frend, as I am trewe knyght,<br> <A NAME="an_1649"></A>&nbsp;And by that feyth I shal to God and yow,<br> <span class="margnote"><FONT COLOR="GREEN" SIZE="-1"><A NAME="an_1650">1650</A></FONT></span>&nbsp;I hadde it nevere half so hote as now;<br> <A NAME="an_1651"></A>&nbsp;And ay the more that desir me biteth<br> <A NAME="an_1652"></A>&nbsp;To love hire best, the more it me deliteth.<br> <A NAME="an_1653"></A>&nbsp;"I not myself naught wisly what it is,<br> <A NAME="an_1654"></A>&nbsp;But now I feele a newe qualitee --<br> <A NAME="an_1655"></A>&nbsp;Yee, al another than I dide er this."<br> <A NAME="an_1656"></A>&nbsp;Pandare answerd, and seyde thus, that "he<br> <A NAME="an_1657"></A>&nbsp;That ones may in hevene blisse be,<br> <A NAME="an_1658"></A>&nbsp;He feleth other weyes, dar I leye,<br> <A NAME="an_1659"></A>&nbsp;Than thilke tyme he first herde of it seye."<br> <span class="margnote"><FONT COLOR="GREEN" SIZE="-1"><A NAME="an_1660">1660</A></FONT></span>&nbsp;This is o word for al: this Troilus<br> <A NAME="an_1661"></A>&nbsp;Was nevere ful to speke of this matere,<br> <A NAME="an_1662"></A>&nbsp;And for to preisen unto Pandarus<br> <A NAME="an_1663"></A>&nbsp;The bounte of his righte lady deere,<br> <A NAME="an_1664"></A>&nbsp;And Pandarus to thanke and maken cheere.<br> <A NAME="an_1665"></A>&nbsp;This tale ay was span-newe to bygynne,<br> <A NAME="an_1666"></A>&nbsp;Til that the nyght departed hem atwynne.<br> <A NAME="an_1667"></A>&nbsp;Soon after this, for that Fortune it wolde,<br> <A NAME="an_1668"></A>&nbsp;Icomen was the blisful tyme swete<br> <A NAME="an_1669"></A>&nbsp;That Troilus was warned that he sholde,<br> <span class="margnote"><FONT COLOR="GREEN" SIZE="-1"><A NAME="an_1670">1670</A></FONT></span>&nbsp;There he was erst, Criseyde his lady mete,<br> <A NAME="an_1671"></A>&nbsp;For which he felte his herte in joie flete<br> <A NAME="an_1672"></A>&nbsp;And feithfully gan alle the goddes herie.<br> <A NAME="an_1673"></A>&nbsp;And lat se now if that he kan be merie!<br> <A NAME="an_1674"></A>&nbsp;And holden was the forme and al the wise<br> <A NAME="an_1675"></A>&nbsp;Of hire commyng, and of his also,<br> <A NAME="an_1676"></A>&nbsp;As it was erst, which nedeth nought devyse.<br> <A NAME="an_1677"></A>&nbsp;But pleynly to th' effect right for to go:<br> <A NAME="an_1678"></A>&nbsp;In joie and suerte Pandarus hem two<br> <A NAME="an_1679"></A>&nbsp;Abedde brought, whan that hem bothe leste,<br> <span class="margnote"><FONT COLOR="GREEN" SIZE="-1"><A NAME="an_1680">1680</A></FONT></span>&nbsp;And thus they ben in quyete and in reste.<br> <A NAME="an_1681"></A>&nbsp;Nought nedeth it to yow, syn they ben met,<br> <A NAME="an_1682"></A>&nbsp;To axe at me if that they blithe were;<br> <A NAME="an_1683"></A>&nbsp;For if it erst was wel, tho was it bet<br> <A NAME="an_1684"></A>&nbsp;A thousand fold; this nedeth nought enquere.<br> <A NAME="an_1685"></A>&nbsp;Ago was every sorwe and every feere;<br> <A NAME="an_1686"></A>&nbsp;And bothe, ywys, they hadde, and so they wende,<br> <A NAME="an_1687"></A>&nbsp;As muche joie as herte may comprende.<br> <A NAME="an_1688"></A>&nbsp;This is no litel thyng of for to seye;<br> <A NAME="an_1689"></A>&nbsp;This passeth every wit for to devyse;<br> <span class="margnote"><FONT COLOR="GREEN" SIZE="-1"><A NAME="an_1690">1690</A></FONT></span>&nbsp;For ech of hem gan otheres lust obeye.<br> <A NAME="an_1691"></A>&nbsp;Felicite, which that thise clerkes wise<br> <A NAME="an_1692"></A>&nbsp;Comenden so, ne may nought here suffise;<br> <A NAME="an_1693"></A>&nbsp;This joie may nought writen be with inke;<br> <A NAME="an_1694"></A>&nbsp;This passeth al that herte may bythynke.<br> <A NAME="an_1695"></A>&nbsp;But cruel day -- so wailaway the stounde! --<br> <A NAME="an_1696"></A>&nbsp;Gan for t' aproche, as they by sygnes knewe,<br> <A NAME="an_1697"></A>&nbsp;For which hem thoughte feelen dethis wownde.<br> <A NAME="an_1698"></A>&nbsp;So wo was hem that chaungen gan hire hewe,<br> <A NAME="an_1699"></A>&nbsp;And day they gonnen to despise al newe,<br> <span class="margnote"><FONT COLOR="GREEN" SIZE="-1"><A NAME="an_1700">1700</A></FONT></span>&nbsp;Callyng it traitour, envyous, and worse,<br> <A NAME="an_1701"></A>&nbsp;And bitterly the dayes light thei corse.<br> <A NAME="an_1702"></A>&nbsp;Quod Troilus, "Allas, now am I war<br> <A NAME="an_1703"></A>&nbsp;That Piros and tho swifte steedes thre,<br> <A NAME="an_1704"></A>&nbsp;Which that drawen forth the sonnes char,<br> <A NAME="an_1705"></A>&nbsp;Han gon som bi-path in dispit of me;<br> <A NAME="an_1706"></A>&nbsp;That maketh it so soone day to be;<br> <A NAME="an_1707"></A>&nbsp;And for the sonne hym hasteth thus to rise,<br> <A NAME="an_1708"></A>&nbsp;Ne shal I nevere don hire sacrifise."<br> <A NAME="an_1709"></A>&nbsp;But nedes day departe hem moste soone,<br> <span class="margnote"><FONT COLOR="GREEN" SIZE="-1"><A NAME="an_1710">1710</A></FONT></span>&nbsp;And whan hire speche don was and hire cheere,<br> <A NAME="an_1711"></A>&nbsp;They twynne anon, as they were wont to doone,<br> <A NAME="an_1712"></A>&nbsp;And setten tyme of metyng eft yfeere;<br> <A NAME="an_1713"></A>&nbsp;And many a nyght they wroughte in this manere,<br> <A NAME="an_1714"></A>&nbsp;And thus Fortune a tyme ledde in joie<br> <A NAME="an_1715"></A>&nbsp;Criseyde and ek this kynges sone of Troie.<br> <A NAME="an_1716"></A>&nbsp;In suffisaunce, in blisse, and in singynges,<br> <A NAME="an_1717"></A>&nbsp;This Troilus gan al his lif to lede.<br> <A NAME="an_1718"></A>&nbsp;He spendeth, jousteth, maketh festeynges;<br> <A NAME="an_1719"></A>&nbsp;He yeveth frely ofte, and chaungeth wede,<br> <span class="margnote"><FONT COLOR="GREEN" SIZE="-1"><A NAME="an_1720">1720</A></FONT></span>&nbsp;And held aboute hym alwey, out of drede,<br> <A NAME="an_1721"></A>&nbsp;A world of folk, as com hym wel of kynde,<br> <A NAME="an_1722"></A>&nbsp;The fresshest and the beste he koude fynde;<br> <A NAME="an_1723"></A>&nbsp;That swich a vois was of hym and a stevene,<br> <A NAME="an_1724"></A>&nbsp;Thorughout the world, of honour and largesse,<br> <A NAME="an_1725"></A>&nbsp;That it up rong unto the yate of hevene;<br> <A NAME="an_1726"></A>&nbsp;And, as in love, he was in swich gladnesse<br> <A NAME="an_1727"></A>&nbsp;That in his herte he demed, as I gesse,<br> <A NAME="an_1728"></A>&nbsp;That ther nys lovere in this world at ese<br> <A NAME="an_1729"></A>&nbsp;So wel as he; and thus gan love hym plese.<br> <span class="margnote"><FONT COLOR="GREEN" SIZE="-1"><A NAME="an_1730">1730</A></FONT></span>&nbsp;The goodlihede or beaute which that kynde<br> <A NAME="an_1731"></A>&nbsp;In any other lady hadde yset<br> <A NAME="an_1732"></A>&nbsp;Kan nought the montance of a knotte unbynde<br> <A NAME="an_1733"></A>&nbsp;Aboute his herte of al Criseydes net.<br> <A NAME="an_1734"></A>&nbsp;He was so narwe ymasked and yknet,<br> <A NAME="an_1735"></A>&nbsp;That it undon on any manere syde,<br> <A NAME="an_1736"></A>&nbsp;That nyl naught ben, for aught that may bitide.<br> <A NAME="an_1737"></A>&nbsp;And by the hond ful ofte he wolde take<br> <A NAME="an_1738"></A>&nbsp;This Pandarus, and into gardyn lede,<br> <A NAME="an_1739"></A>&nbsp;And swich a feste and swich a proces make<br> <span class="margnote"><FONT COLOR="GREEN" SIZE="-1"><A NAME="an_1740">1740</A></FONT></span>&nbsp;Hym of Criseyde, and of hire wommanhede,<br> <A NAME="an_1741"></A>&nbsp;And of hire beaute, that withouten drede<br> <A NAME="an_1742"></A>&nbsp;It was an hevene his wordes for to here;<br> <A NAME="an_1743"></A>&nbsp;And thanne he wolde synge in this manere:<br> <A NAME="an_1744"></A>&nbsp;"Love, that of erthe and se hath governaunce,<br> <A NAME="an_1745"></A>&nbsp;Love, that his hestes hath in hevene hye,<br> <A NAME="an_1746"></A>&nbsp;Love, that with an holsom alliaunce<br> <A NAME="an_1747"></A>&nbsp;Halt peples joyned, as hym lest hem gye,<br> <A NAME="an_1748"></A>&nbsp;Love, that knetteth lawe of compaignie,<br> <A NAME="an_1749"></A>&nbsp;And couples doth in vertu for to dwelle,<br> <span class="margnote"><FONT COLOR="GREEN" SIZE="-1"><A NAME="an_1750">1750</A></FONT></span>&nbsp;Bynd this acord, that I have told and telle.<br> <A NAME="an_1751"></A>&nbsp;"That, that the world with feith which that is stable<br> <A NAME="an_1752"></A>&nbsp;Diverseth so his stowndes concordynge,<br> <A NAME="an_1753"></A>&nbsp;That elementz that ben so discordable<br> <A NAME="an_1754"></A>&nbsp;Holden a bond perpetuely durynge,<br> <A NAME="an_1755"></A>&nbsp;That Phebus mote his rosy day forth brynge,<br> <A NAME="an_1756"></A>&nbsp;And that the mone hath lordshipe over the nyghtes:<br> <A NAME="an_1757"></A>&nbsp;Al this doth Love, ay heried be his myghtes! --<br> <A NAME="an_1758"></A>&nbsp;"That, that the se, that gredy is to flowen,<br> <A NAME="an_1759"></A>&nbsp;Constreyneth to a certeyn ende so<br> <span class="margnote"><FONT COLOR="GREEN" SIZE="-1"><A NAME="an_1760">1760</A></FONT></span>&nbsp;His flodes that so fiersly they ne growen<br> <A NAME="an_1761"></A>&nbsp;To drenchen erthe and al for evere mo;<br> <A NAME="an_1762"></A>&nbsp;And if that Love aught lete his bridel go,<br> <A NAME="an_1763"></A>&nbsp;Al that now loveth asondre sholde lepe,<br> <A NAME="an_1764"></A>&nbsp;And lost were al that Love halt now to-hepe.<br> <A NAME="an_1765"></A>&nbsp;"So wolde God, that auctour is of kynde,<br> <A NAME="an_1766"></A>&nbsp;That with his bond Love of his vertu liste<br> <A NAME="an_1767"></A>&nbsp;To cerclen hertes alle and faste bynde,<br> <A NAME="an_1768"></A>&nbsp;That from his bond no wight the wey out wiste;<br> <A NAME="an_1769"></A>&nbsp;And hertes colde, hem wolde I that he twiste<br> <span class="margnote"><FONT COLOR="GREEN" SIZE="-1"><A NAME="an_1770">1770</A></FONT></span>&nbsp;To make hem love, and that hem liste ay rewe<br> <A NAME="an_1771"></A>&nbsp;On hertes sore, and kepe hem that ben trewe!"<br> <A NAME="an_1772"></A>&nbsp;In alle nedes for the townes werre<br> <A NAME="an_1773"></A>&nbsp;He was, and ay, the first in armes dyght,<br> <A NAME="an_1774"></A>&nbsp;And certeynly, but if that bokes erre,<br> <A NAME="an_1775"></A>&nbsp;Save Ector most ydred of any wight;<br> <A NAME="an_1776"></A>&nbsp;And this encrees of hardynesse and myght<br> <A NAME="an_1777"></A>&nbsp;Com hym of love, his ladies thank to wynne,<br> <A NAME="an_1778"></A>&nbsp;That altered his spirit so withinne.<br> <A NAME="an_1779"></A>&nbsp;In tyme of trewe, on haukyng wolde he ride,<br> <span class="margnote"><FONT COLOR="GREEN" SIZE="-1"><A NAME="an_1780">1780</A></FONT></span>&nbsp;Or elles honte boor, beer, or lyoun;<br> <A NAME="an_1781"></A>&nbsp;The smale bestes leet he gon biside.<br> <A NAME="an_1782"></A>&nbsp;And whan that he com ridyng into town,<br> <A NAME="an_1783"></A>&nbsp;Ful ofte his lady from hire wyndow down,<br> <A NAME="an_1784"></A>&nbsp;As fressh as faukoun comen out of muwe,<br> <A NAME="an_1785"></A>&nbsp;Ful redy was hym goodly to saluwe.<br> <A NAME="an_1786"></A>&nbsp;And moost of love and vertu was his speche,<br> <A NAME="an_1787"></A>&nbsp;And in despit hadde alle wrecchednesse;<br> <A NAME="an_1788"></A>&nbsp;And douteles, no nede was hym biseche<br> <A NAME="an_1789"></A>&nbsp;To honouren hem that hadde worthynesse,<br> <span class="margnote"><FONT COLOR="GREEN" SIZE="-1"><A NAME="an_1790">1790</A></FONT></span>&nbsp;And esen hem that weren in destresse;<br> <A NAME="an_1791"></A>&nbsp;And glad was he if any wyght wel ferde,<br> <A NAME="an_1792"></A>&nbsp;That lovere was, whan he it wiste or herde.<br> <A NAME="an_1793"></A>&nbsp;For soth to seyne, he lost held every wyght,<br> <A NAME="an_1794"></A>&nbsp;But if he were in Loves heigh servise --<br> <A NAME="an_1795"></A>&nbsp;I mene folk that oughte it ben of right.<br> <A NAME="an_1796"></A>&nbsp;And over al this, so wel koude he devyse<br> <A NAME="an_1797"></A>&nbsp;Of sentement and in so unkouth wise<br> <A NAME="an_1798"></A>&nbsp;Al his array, that every lovere thoughte<br> <A NAME="an_1799"></A>&nbsp;That al was wel, what so he seyde or wroughte.<br> <span class="margnote"><FONT COLOR="GREEN" SIZE="-1"><A NAME="an_1800">1800</A></FONT></span>&nbsp;And though that he be come of blood roial,<br> <A NAME="an_1801"></A>&nbsp;Hym liste of pride at no wight for to chace;<br> <A NAME="an_1802"></A>&nbsp;Benigne he was to ech in general,<br> <A NAME="an_1803"></A>&nbsp;For which he gat hym thank in every place.<br> <A NAME="an_1804"></A>&nbsp;Thus wolde Love -- yheried be his grace! --<br> <A NAME="an_1805"></A>&nbsp;That Pride, Envye, Ire, and Avarice<br> <A NAME="an_1806"></A>&nbsp;He gan to fle, and everich other vice.<br> <A NAME="an_1807"></A>&nbsp;Thow lady bryght, the doughter to Dyone,<br> <A NAME="an_1808"></A>&nbsp;Thy blynde and wynged sone ek, daun Cupide,<br> <A NAME="an_1809"></A>&nbsp;Yee sustren nyne ek, that by Elicone<br> <span class="margnote"><FONT COLOR="GREEN" SIZE="-1"><A NAME="an_1810">1810</A></FONT></span>&nbsp;In hil Pernaso listen for t' abide,<br> <A NAME="an_1811"></A>&nbsp;That ye thus fer han deyned me to gyde --<br> <A NAME="an_1812"></A>&nbsp;I kan namore, but syn that ye wol wende,<br> <A NAME="an_1813"></A>&nbsp;Ye heried ben for ay withouten ende!<br> <A NAME="an_1814"></A>&nbsp;Thorugh yow have I seyd fully in my song<br> <A NAME="an_1815"></A>&nbsp;Th' effect and joie of Troilus servise,<br> <A NAME="an_1816"></A>&nbsp;Al be that ther was som disese among,<br> <A NAME="an_1817"></A>&nbsp;As to myn auctour listeth to devise.<br> <A NAME="an_1818"></A>&nbsp;My thridde bok now ende ich in this wyse,<br> <A NAME="an_1819"></A>&nbsp;And Troilus in lust and in quiete<br> <span class="margnote"><FONT COLOR="GREEN" SIZE="-1"><A NAME="an_1820">1820</A></FONT></span>&nbsp;Is with Criseyde, his owen herte swete.<br>  
<p><HR>
<CENTER>
<A HREF="mect61.htm">Next: Book 4</A></CENTER>
</BODY>
</HTML>
