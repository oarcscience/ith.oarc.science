<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Clerk's Prologue</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect16">Previous</A>&nbsp;
<A HREF="mect18">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Clerk's Prologue</h3> <A NAME="an_1"></A>&nbsp;"Sire Clerk of Oxenford," oure Hooste sayde,<br> <A NAME="an_2"></A>&nbsp;"Ye ryde as coy and stille as dooth a mayde<br> <A NAME="an_3"></A>&nbsp;Were newe spoused, sittynge at the bord;<br> <A NAME="an_4"></A>&nbsp;This day ne herde I of youre tonge a word.<br> <A NAME="an_5"></A>&nbsp;I trowe ye studie aboute som sophyme;<br> <A NAME="an_6"></A>&nbsp;But Salomon seith `every thyng hath tyme.'<br> <A NAME="an_7"></A>&nbsp;"For Goddes sake, as beth of bettre cheere!<br> <A NAME="an_8"></A>&nbsp;It is no tyme for to studien heere.<br> <A NAME="an_9"></A>&nbsp;Telle us som myrie tale, by youre fey!<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;For what man that is entred in a pley,<br> <A NAME="an_11"></A>&nbsp;He nedes moot unto the pley assente.<br> <A NAME="an_12"></A>&nbsp;But precheth nat, as freres doon in Lente,<br> <A NAME="an_13"></A>&nbsp;To make us for oure olde synnes wepe,<br> <A NAME="an_14"></A>&nbsp;Ne that thy tale make us nat to slepe.<br> <A NAME="an_15"></A>&nbsp;"Telle us som murie thyng of aventures.<br> <A NAME="an_16"></A>&nbsp;Youre termes, youre colours, and youre figures,<br> <A NAME="an_17"></A>&nbsp;Keepe hem in stoor til so be ye endite<br> <A NAME="an_18"></A>&nbsp;Heigh style, as whan that men to kynges write.<br> <A NAME="an_19"></A>&nbsp;Speketh so pleyn at this tyme, we yow preye,<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;That we may understonde what ye seye."<br> <A NAME="an_21"></A>&nbsp;This worthy clerk benignely answerde:<br> <A NAME="an_22"></A>&nbsp;"Hooste," quod he, "I am under youre yerde;<br> <A NAME="an_23"></A>&nbsp;Ye han of us as now the governance,<br> <A NAME="an_24"></A>&nbsp;And therfore wol I do yow obeisance,<br> <A NAME="an_25"></A>&nbsp;As fer as resoun axeth, hardily.<br> <A NAME="an_26"></A>&nbsp;I wol yow telle a tale which that I<br> <A NAME="an_27"></A>&nbsp;Lerned at Padowe of a worthy clerk,<br> <A NAME="an_28"></A>&nbsp;As preved by his wordes and his werk.<br> <A NAME="an_29"></A>&nbsp;He is now deed and nayled in his cheste;<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;I prey to God so yeve his soule reste!<br> <A NAME="an_31"></A>&nbsp;"Fraunceys Petrak, the lauriat poete,<br> <A NAME="an_32"></A>&nbsp;Highte this clerk, whos rethorike sweete<br> <A NAME="an_33"></A>&nbsp;Enlumyned al Ytaille of poetrie,<br> <A NAME="an_34"></A>&nbsp;As Lynyan dide of philosophie,<br> <A NAME="an_35"></A>&nbsp;Or lawe, or oother art particuler;<br> <A NAME="an_36"></A>&nbsp;But Deeth, that wol nat suffre us dwellen heer,<br> <A NAME="an_37"></A>&nbsp;But as it were a twynklyng of an ye,<br> <A NAME="an_38"></A>&nbsp;Hem bothe hath slayn, and alle shul we dye.<br> <A NAME="an_39"></A>&nbsp;"But forth to tellen of this worthy man<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;That taughte me this tale, as I bigan,<br> <A NAME="an_41"></A>&nbsp;I seye that first with heigh stile he enditeth,<br> <A NAME="an_42"></A>&nbsp;Er he the body of his tale writeth,<br> <A NAME="an_43"></A>&nbsp;A prohemye, in the which discryveth he<br> <A NAME="an_44"></A>&nbsp;Pemond and of Saluces the contree,<br> <A NAME="an_45"></A>&nbsp;And speketh of Apennyn, the hilles hye,<br> <A NAME="an_46"></A>&nbsp;That been the boundes of West Lumbardye,<br> <A NAME="an_47"></A>&nbsp;And of Mount Vesulus in special,<br> <A NAME="an_48"></A>&nbsp;Where as the Poo out of a welle smal<br> <A NAME="an_49"></A>&nbsp;Taketh his firste spryngyng and his sours,<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;That estward ay encresseth in his cours<br> <A NAME="an_51"></A>&nbsp;To Emele-ward, to Ferrare, and Venyse,<br> <A NAME="an_52"></A>&nbsp;The which a long thyng were to devyse.<br> <A NAME="an_53"></A>&nbsp;And trewely, as to my juggement,<br> <A NAME="an_54"></A>&nbsp;Me thynketh it a thyng impertinent,<br> <A NAME="an_55"></A>&nbsp;Save that he wole conveyen his mateere;<br> <A NAME="an_56"></A>&nbsp;But this his tale, which that ye may heere." <br>  
<p><HR>
<CENTER>
<A HREF="mect18">Next: The Clerk's Tale</A></CENTER>
</BODY>
</HTML>
