<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Manciple's Tale</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect44.htm">Previous</A>&nbsp;
<A HREF="mect46.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Manciple's Tale</h3> <A NAME="an_105"></A>&nbsp;Whan Phebus dwelled heere in this erthe adoun,<br> <A NAME="an_106"></A>&nbsp;As olde bookes maken mencioun,<br> <A NAME="an_107"></A>&nbsp;He was the mooste lusty bachiler<br> <A NAME="an_108"></A>&nbsp;In al this world, and eek the beste archer.<br> <A NAME="an_109"></A>&nbsp;He slow Phitoun, the serpent, as he lay<br> <span class="margnote"><FONT COLOR="GREEN" SIZE="-1"><A NAME="an_110">110</A></FONT></span>&nbsp;Slepynge agayn the sonne upon a day;<br> <A NAME="an_111"></A>&nbsp;And many another noble worthy dede<br> <A NAME="an_112"></A>&nbsp;He with his bowe wroghte, as men may rede.<br> <A NAME="an_113"></A>&nbsp;Pleyen he koude on every mynstralcie,<br> <A NAME="an_114"></A>&nbsp;And syngen that it was a melodie<br> <A NAME="an_115"></A>&nbsp;To heeren of his cleere voys the soun.<br> <A NAME="an_116"></A>&nbsp;Certes the kyng of Thebes, Amphioun,<br> <A NAME="an_117"></A>&nbsp;That with his syngyng walled that citee,<br> <A NAME="an_118"></A>&nbsp;Koude nevere syngen half so wel as hee.<br> <A NAME="an_119"></A>&nbsp;Therto he was the semelieste man<br> <span class="margnote"><FONT COLOR="GREEN" SIZE="-1"><A NAME="an_120">120</A></FONT></span>&nbsp;That is or was sith that the world bigan.<br> <A NAME="an_121"></A>&nbsp;What nedeth it his fetures to discryve?<br> <A NAME="an_122"></A>&nbsp;For in this world was noon so faire on-lyve.<br> <A NAME="an_123"></A>&nbsp;He was therwith fulfild of gentillesse,<br> <A NAME="an_124"></A>&nbsp;Of honour, and of parfit worthynesse.<br> <A NAME="an_125"></A>&nbsp;This Phebus, that was flour of bachilrie,<br> <A NAME="an_126"></A>&nbsp;As wel in fredom as in chivalrie,<br> <A NAME="an_127"></A>&nbsp;For his desport, in signe eek of victorie<br> <A NAME="an_128"></A>&nbsp;Of Phitoun, so as telleth us the storie,<br> <A NAME="an_129"></A>&nbsp;Was wont to beren in his hand a bowe.<br> <span class="margnote"><FONT COLOR="GREEN" SIZE="-1"><A NAME="an_130">130</A></FONT></span>&nbsp;Now hadde this Phebus in his hous a crowe<br> <A NAME="an_131"></A>&nbsp;Which in a cage he fostred many a day,<br> <A NAME="an_132"></A>&nbsp;And taughte it speken, as men teche a jay.<br> <A NAME="an_133"></A>&nbsp;Whit was this crowe as is a snow-whit swan,<br> <A NAME="an_134"></A>&nbsp;And countrefete the speche of every man<br> <A NAME="an_135"></A>&nbsp;He koude, whan he sholde telle a tale.<br> <A NAME="an_136"></A>&nbsp;Therwith in al this world no nyghtyngale<br> <A NAME="an_137"></A>&nbsp;Ne koude, by an hondred thousand deel,<br> <A NAME="an_138"></A>&nbsp;Syngen so wonder myrily and weel.<br> <A NAME="an_139"></A>&nbsp;Now hadde this Phebus in his hous a wyf<br> <span class="margnote"><FONT COLOR="GREEN" SIZE="-1"><A NAME="an_140">140</A></FONT></span>&nbsp;Which that he lovede moore than his lyf,<br> <A NAME="an_141"></A>&nbsp;And nyght and day dide evere his diligence<br> <A NAME="an_142"></A>&nbsp;Hir for to plese and doon hire reverence,<br> <A NAME="an_143"></A>&nbsp;Save oonly, if the sothe that I shal sayn,<br> <A NAME="an_144"></A>&nbsp;Jalous he was, and wolde have kept hire fayn.<br> <A NAME="an_145"></A>&nbsp;For hym were looth byjaped for to be,<br> <A NAME="an_146"></A>&nbsp;And so is every wight in swich degree;<br> <A NAME="an_147"></A>&nbsp;But al in ydel, for it availleth noght.<br> <A NAME="an_148"></A>&nbsp;A good wyf, that is clene of werk and thoght,<br> <A NAME="an_149"></A>&nbsp;Sholde nat been kept in noon awayt, certayn;<br> <span class="margnote"><FONT COLOR="GREEN" SIZE="-1"><A NAME="an_150">150</A></FONT></span>&nbsp;And trewely the labour is in vayn<br> <A NAME="an_151"></A>&nbsp;To kepe a shrewe, for it wol nat bee.<br> <A NAME="an_152"></A>&nbsp;This holde I for a verray nycetee,<br> <A NAME="an_153"></A>&nbsp;To spille labour for to kepe wyves:<br> <A NAME="an_154"></A>&nbsp;Thus writen olde clerkes in hir lyves.<br> <A NAME="an_155"></A>&nbsp;But now to purpos, as I first bigan:<br> <A NAME="an_156"></A>&nbsp;This worthy Phebus dooth al that he kan<br> <A NAME="an_157"></A>&nbsp;To plesen hire, wenynge for swich plesaunce,<br> <A NAME="an_158"></A>&nbsp;And for his manhede and his governaunce,<br> <A NAME="an_159"></A>&nbsp;That no man sholde han put hym from hir grace.<br> <span class="margnote"><FONT COLOR="GREEN" SIZE="-1"><A NAME="an_160">160</A></FONT></span>&nbsp;But God it woot, ther may no man embrace<br> <A NAME="an_161"></A>&nbsp;As to destreyne a thyng which that nature<br> <A NAME="an_162"></A>&nbsp;Hath natureelly set in a creature.<br> <A NAME="an_163"></A>&nbsp;Taak any bryd, and put it in a cage,<br> <A NAME="an_164"></A>&nbsp;And do al thyn entente and thy corage<br> <A NAME="an_165"></A>&nbsp;To fostre it tendrely with mete and drynke<br> <A NAME="an_166"></A>&nbsp;Of alle deyntees that thou kanst bithynke,<br> <A NAME="an_167"></A>&nbsp;And keep it al so clenly as thou may,<br> <A NAME="an_168"></A>&nbsp;Although his cage of gold be never so gay,<br> <A NAME="an_169"></A>&nbsp;Yet hath this brid, by twenty thousand foold,<br> <span class="margnote"><FONT COLOR="GREEN" SIZE="-1"><A NAME="an_170">170</A></FONT></span>&nbsp;Levere in a forest that is rude and coold<br> <A NAME="an_171"></A>&nbsp;Goon ete wormes and swich wrecchednesse.<br> <A NAME="an_172"></A>&nbsp;For evere this brid wol doon his bisynesse<br> <A NAME="an_173"></A>&nbsp;To escape out of his cage, yif he may.<br> <A NAME="an_174"></A>&nbsp;His libertee this brid desireth ay.<br> <A NAME="an_175"></A>&nbsp;Lat take a cat, and fostre hym wel with milk<br> <A NAME="an_176"></A>&nbsp;And tendre flessh, and make his couche of silk,<br> <A NAME="an_177"></A>&nbsp;And lat hym seen a mous go by the wal,<br> <A NAME="an_178"></A>&nbsp;Anon he weyveth milk and flessh and al,<br> <A NAME="an_179"></A>&nbsp;And every deyntee that is in that hous,<br> <span class="margnote"><FONT COLOR="GREEN" SIZE="-1"><A NAME="an_180">180</A></FONT></span>&nbsp;Swich appetit hath he to ete a mous.<br> <A NAME="an_181"></A>&nbsp;Lo, heere hath lust his dominacioun,<br> <A NAME="an_182"></A>&nbsp;And appetit fleemeth discrecioun.<br> <A NAME="an_183"></A>&nbsp;A she-wolf hath also a vileyns kynde.<br> <A NAME="an_184"></A>&nbsp;The lewedeste wolf that she may fynde,<br> <A NAME="an_185"></A>&nbsp;Or leest of reputacioun, wol she take,<br> <A NAME="an_186"></A>&nbsp;In tyme whan hir lust to han a make.<br> <A NAME="an_187"></A>&nbsp;Alle thise ensamples speke I by thise men<br> <A NAME="an_188"></A>&nbsp;That been untrewe, and nothyng by wommen.<br> <A NAME="an_189"></A>&nbsp;For men han evere a likerous appetit<br> <span class="margnote"><FONT COLOR="GREEN" SIZE="-1"><A NAME="an_190">190</A></FONT></span>&nbsp;On lower thyng to parfourne hire delit<br> <A NAME="an_191"></A>&nbsp;Than on hire wyves, be they never so faire,<br> <A NAME="an_192"></A>&nbsp;Ne never so trewe, ne so debonaire.<br> <A NAME="an_193"></A>&nbsp;Flessh is so newefangel, with meschaunce,<br> <A NAME="an_194"></A>&nbsp;That we ne konne in nothyng han plesaunce<br> <A NAME="an_195"></A>&nbsp;That sowneth into vertu any while.<br> <A NAME="an_196"></A>&nbsp;This Phebus, which that thoghte upon no gile,<br> <A NAME="an_197"></A>&nbsp;Deceyved was, for al his jolitee.<br> <A NAME="an_198"></A>&nbsp;For under hym another hadde shee,<br> <A NAME="an_199"></A>&nbsp;A man of litel reputacioun,<br> <span class="margnote"><FONT COLOR="GREEN" SIZE="-1"><A NAME="an_200">200</A></FONT></span>&nbsp;Nat worth to Phebus in comparisoun.<br> <A NAME="an_201"></A>&nbsp;The moore harm is, it happeth ofte so,<br> <A NAME="an_202"></A>&nbsp;Of which ther cometh muchel harm and wo.<br> <A NAME="an_203"></A>&nbsp;And so bifel, whan Phebus was absent,<br> <A NAME="an_204"></A>&nbsp;His wyf anon hath for hir lemman sent.<br> <A NAME="an_205"></A>&nbsp;Hir lemman? Certes, this is a knavyssh speche!<br> <A NAME="an_206"></A>&nbsp;Foryeveth it me, and that I yow biseche.<br> <A NAME="an_207"></A>&nbsp;The wise Plato seith, as ye may rede,<br> <A NAME="an_208"></A>&nbsp;The word moot nede accorde with the dede.<br> <A NAME="an_209"></A>&nbsp;If men shal telle proprely a thyng,<br> <span class="margnote"><FONT COLOR="GREEN" SIZE="-1"><A NAME="an_210">210</A></FONT></span>&nbsp;The word moot cosyn be to the werkyng.<br> <A NAME="an_211"></A>&nbsp;I am a boystous man, right thus seye I:<br> <A NAME="an_212"></A>&nbsp;Ther nys no difference, trewely,<br> <A NAME="an_213"></A>&nbsp;Bitwixe a wyf that is of heigh degree,<br> <A NAME="an_214"></A>&nbsp;If of hir body dishonest she bee,<br> <A NAME="an_215"></A>&nbsp;And a povre wenche, oother than this --<br> <A NAME="an_216"></A>&nbsp;If it so be they werke bothe amys --<br> <A NAME="an_217"></A>&nbsp;But that the gentile, in estaat above,<br> <A NAME="an_218"></A>&nbsp;She shal be cleped his lady, as in love;<br> <A NAME="an_219"></A>&nbsp;And for that oother is a povre womman,<br> <span class="margnote"><FONT COLOR="GREEN" SIZE="-1"><A NAME="an_220">220</A></FONT></span>&nbsp;She shal be cleped his wenche or his lemman.<br> <A NAME="an_221"></A>&nbsp;And, God it woot, myn owene deere brother,<br> <A NAME="an_222"></A>&nbsp;Men leyn that oon as lowe as lith that oother.<br> <A NAME="an_223"></A>&nbsp;Right so bitwixe a titlelees tiraunt<br> <A NAME="an_224"></A>&nbsp;And an outlawe or a theef erraunt,<br> <A NAME="an_225"></A>&nbsp;The same I seye: ther is no difference.<br> <A NAME="an_226"></A>&nbsp;To Alisaundre was toold this sentence,<br> <A NAME="an_227"></A>&nbsp;That, for the tirant is of gretter myght<br> <A NAME="an_228"></A>&nbsp;By force of meynee for to sleen dounright,<br> <A NAME="an_229"></A>&nbsp;And brennen hous and hoom, and make al playn,<br> <span class="margnote"><FONT COLOR="GREEN" SIZE="-1"><A NAME="an_230">230</A></FONT></span>&nbsp;Lo, therfore is he cleped a capitayn;<br> <A NAME="an_231"></A>&nbsp;And for the outlawe hath but smal meynee,<br> <A NAME="an_232"></A>&nbsp;And may nat doon so greet an harm as he,<br> <A NAME="an_233"></A>&nbsp;Ne brynge a contree to so greet mescheef,<br> <A NAME="an_234"></A>&nbsp;Men clepen hym an outlawe or a theef.<br> <A NAME="an_235"></A>&nbsp;But for I am a man noght textueel,<br> <A NAME="an_236"></A>&nbsp;I wol noght telle of textes never a deel;<br> <A NAME="an_237"></A>&nbsp;I wol go to my tale, as I bigan.<br> <A NAME="an_238"></A>&nbsp;Whan Phebus wyf had sent for hir lemman,<br> <A NAME="an_239"></A>&nbsp;Anon they wroghten al hire lust volage.<br> <span class="margnote"><FONT COLOR="GREEN" SIZE="-1"><A NAME="an_240">240</A></FONT></span>&nbsp;The white crowe, that heeng ay in the cage,<br> <A NAME="an_241"></A>&nbsp;Biheeld hire werk, and seyde never a word.<br> <A NAME="an_242"></A>&nbsp;And whan that hoom was come Phebus, the lord,<br> <A NAME="an_243"></A>&nbsp;This crowe sang "Cokkow! Cokkow! Cokkow!"<br> <A NAME="an_244"></A>&nbsp;"What, bryd?" quod Phebus. "What song syngestow?<br> <A NAME="an_245"></A>&nbsp;Ne were thow wont so myrily to synge<br> <A NAME="an_246"></A>&nbsp;That to myn herte it was a rejoysynge<br> <A NAME="an_247"></A>&nbsp;To heere thy voys? Allas, what song is this?"<br> <A NAME="an_248"></A>&nbsp;"By God," quod he, "I synge nat amys.<br> <A NAME="an_249"></A>&nbsp;Phebus," quod he, "for al thy worthynesse,<br> <span class="margnote"><FONT COLOR="GREEN" SIZE="-1"><A NAME="an_250">250</A></FONT></span>&nbsp;For al thy beautee and thy gentilesse,<br> <A NAME="an_251"></A>&nbsp;For al thy song and al thy mynstralcye,<br> <A NAME="an_252"></A>&nbsp;For al thy waityng, blered is thyn ye<br> <A NAME="an_253"></A>&nbsp;With oon of litel reputacioun,<br> <A NAME="an_254"></A>&nbsp;Noght worth to thee, as in comparisoun,<br> <A NAME="an_255"></A>&nbsp;The montance of a gnat, so moote I thryve!<br> <A NAME="an_256"></A>&nbsp;For on thy bed thy wyf I saugh hym swyve."<br> <A NAME="an_257"></A>&nbsp;What wol ye moore? The crowe anon hym tolde,<br> <A NAME="an_258"></A>&nbsp;By sadde tokenes and by wordes bolde,<br> <A NAME="an_259"></A>&nbsp;How that his wyf had doon hire lecherye,<br> <span class="margnote"><FONT COLOR="GREEN" SIZE="-1"><A NAME="an_260">260</A></FONT></span>&nbsp;Hym to greet shame and to greet vileynye,<br> <A NAME="an_261"></A>&nbsp;And tolde hym ofte he saugh it with his yen.<br> <A NAME="an_262"></A>&nbsp;This Phebus gan aweyward for to wryen,<br> <A NAME="an_263"></A>&nbsp;And thoughte his sorweful herte brast atwo.<br> <A NAME="an_264"></A>&nbsp;His bowe he bente, and sette therinne a flo,<br> <A NAME="an_265"></A>&nbsp;And in his ire his wyf thanne hath he slayn.<br> <A NAME="an_266"></A>&nbsp;This is th' effect; ther is namoore to sayn;<br> <A NAME="an_267"></A>&nbsp;For sorwe of which he brak his mynstralcie,<br> <A NAME="an_268"></A>&nbsp;Bothe harpe, and lute, and gyterne, and sautrie;<br> <A NAME="an_269"></A>&nbsp;And eek he brak his arwes and his bowe,<br> <span class="margnote"><FONT COLOR="GREEN" SIZE="-1"><A NAME="an_270">270</A></FONT></span>&nbsp;And after that thus spak he to the crowe:<br> <A NAME="an_271"></A>&nbsp;"Traitour," quod he, "with tonge of scorpioun,<br> <A NAME="an_272"></A>&nbsp;Thou hast me broght to my confusioun;<br> <A NAME="an_273"></A>&nbsp;Allas, that I was wroght! Why nere I deed?<br> <A NAME="an_274"></A>&nbsp;O deere wyf! O gemme of lustiheed!<br> <A NAME="an_275"></A>&nbsp;That were to me so sad and eek so trewe,<br> <A NAME="an_276"></A>&nbsp;Now listow deed, with face pale of hewe,<br> <A NAME="an_277"></A>&nbsp;Ful giltelees, that dorste I swere, ywys!<br> <A NAME="an_278"></A>&nbsp;O rakel hand, to doon so foule amys!<br> <A NAME="an_279"></A>&nbsp;O trouble wit, O ire recchelees,<br> <span class="margnote"><FONT COLOR="GREEN" SIZE="-1"><A NAME="an_280">280</A></FONT></span>&nbsp;That unavysed smyteth gilteles!<br> <A NAME="an_281"></A>&nbsp;O wantrust, ful of fals suspecion,<br> <A NAME="an_282"></A>&nbsp;Where was thy wit and thy discrecion?<br> <A NAME="an_283"></A>&nbsp;O every man, be war of rakelnesse!<br> <A NAME="an_284"></A>&nbsp;Ne trowe no thyng withouten strong witnesse.<br> <A NAME="an_285"></A>&nbsp;Smyt nat to soone, er that ye witen why,<br> <A NAME="an_286"></A>&nbsp;And beeth avysed wel and sobrely<br> <A NAME="an_287"></A>&nbsp;Er ye doon any execucion<br> <A NAME="an_288"></A>&nbsp;Upon youre ire for suspecion.<br> <A NAME="an_289"></A>&nbsp;Allas, a thousand folk hath rakel ire<br> <span class="margnote"><FONT COLOR="GREEN" SIZE="-1"><A NAME="an_290">290</A></FONT></span>&nbsp;Fully fordoon, and broght hem in the mire.<br> <A NAME="an_291"></A>&nbsp;Allas! For sorwe I wol myselven slee!"<br> <A NAME="an_292"></A>&nbsp;And to the crowe, "O false theef!" seyde he,<br> <A NAME="an_293"></A>&nbsp;"I wol thee quite anon thy false tale.<br> <A NAME="an_294"></A>&nbsp;Thou songe whilom lyk a nyghtyngale;<br> <A NAME="an_295"></A>&nbsp;Now shaltow, false theef, thy song forgon,<br> <A NAME="an_296"></A>&nbsp;And eek thy white fetheres everichon,<br> <A NAME="an_297"></A>&nbsp;Ne nevere in al thy lif ne shaltou speke.<br> <A NAME="an_298"></A>&nbsp;Thus shal men on a traytour been awreke;<br> <A NAME="an_299"></A>&nbsp;Thou and thyn ofspryng evere shul be blake,<br> <span class="margnote"><FONT COLOR="GREEN" SIZE="-1"><A NAME="an_300">300</A></FONT></span>&nbsp;Ne nevere sweete noyse shul ye make,<br> <A NAME="an_301"></A>&nbsp;But evere crie agayn tempest and rayn,<br> <A NAME="an_302"></A>&nbsp;In tokenynge that thurgh thee my wyf is slayn."<br> <A NAME="an_303"></A>&nbsp;And to the crowe he stirte, and that anon,<br> <A NAME="an_304"></A>&nbsp;And pulled his white fetheres everychon,<br> <A NAME="an_305"></A>&nbsp;And made hym blak, and refte hym al his song,<br> <A NAME="an_306"></A>&nbsp;And eek his speche, and out at dore hym slong<br> <A NAME="an_307"></A>&nbsp;Unto the devel, which I hym bitake;<br> <A NAME="an_308"></A>&nbsp;And for this caas been alle crowes blake.<br> <A NAME="an_309"></A>&nbsp;Lordynges, by this ensample I yow preye,<br> <span class="margnote"><FONT COLOR="GREEN" SIZE="-1"><A NAME="an_310">310</A></FONT></span>&nbsp;Beth war, and taketh kep what that ye seye:<br> <A NAME="an_311"></A>&nbsp;Ne telleth nevere no man in youre lyf<br> <A NAME="an_312"></A>&nbsp;How that another man hath dight his wyf;<br> <A NAME="an_313"></A>&nbsp;He wol yow haten mortally, certeyn.<br> <A NAME="an_314"></A>&nbsp;Daun Salomon, as wise clerkes seyn,<br> <A NAME="an_315"></A>&nbsp;Techeth a man to kepen his tonge weel.<br> <A NAME="an_316"></A>&nbsp;But, as I seyde, I am noght textueel.<br> <A NAME="an_317"></A>&nbsp;But nathelees, thus taughte me my dame:<br> <A NAME="an_318"></A>&nbsp;"My sone, thenk on the crowe, a Goddes name!<br> <A NAME="an_319"></A>&nbsp;My sone, keep wel thy tonge, and keep thy freend.<br> <span class="margnote"><FONT COLOR="GREEN" SIZE="-1"><A NAME="an_320">320</A></FONT></span>&nbsp;A wikked tonge is worse than a feend;<br> <A NAME="an_321"></A>&nbsp;My sone, from a feend men may hem blesse.<br> <A NAME="an_322"></A>&nbsp;My sone, God of his endelees goodnesse<br> <A NAME="an_323"></A>&nbsp;Walled a tonge with teeth and lippes eke,<br> <A NAME="an_324"></A>&nbsp;For man sholde hym avyse what he speeke.<br> <A NAME="an_325"></A>&nbsp;My sone, ful ofte, for to muche speche<br> <A NAME="an_326"></A>&nbsp;Hath many a man been spilt, as clerkes teche,<br> <A NAME="an_327"></A>&nbsp;But for litel speche avysely<br> <A NAME="an_328"></A>&nbsp;Is no man shent, to speke generally.<br> <A NAME="an_329"></A>&nbsp;My sone, thy tonge sholdestow restreyne<br> <span class="margnote"><FONT COLOR="GREEN" SIZE="-1"><A NAME="an_330">330</A></FONT></span>&nbsp;At alle tymes, but whan thou doost thy peyne<br> <A NAME="an_331"></A>&nbsp;To speke of God, in honour and preyere.<br> <A NAME="an_332"></A>&nbsp;The firste vertu, sone, if thou wolt leere,<br> <A NAME="an_333"></A>&nbsp;Is to restreyne and kepe wel thy tonge;<br> <A NAME="an_334"></A>&nbsp;Thus lerne children whan that they been yonge.<br> <A NAME="an_335"></A>&nbsp;My sone, of muchel spekyng yvele avysed,<br> <A NAME="an_336"></A>&nbsp;Ther lasse spekyng hadde ynough suffised,<br> <A NAME="an_337"></A>&nbsp;Comth muchel harm; thus was me toold and taught.<br> <A NAME="an_338"></A>&nbsp;In muchel speche synne wanteth naught.<br> <A NAME="an_339"></A>&nbsp;Wostow wherof a rakel tonge serveth?<br> <span class="margnote"><FONT COLOR="GREEN" SIZE="-1"><A NAME="an_340">340</A></FONT></span>&nbsp;Right as a swerd forkutteth and forkerveth<br> <A NAME="an_341"></A>&nbsp;An arm a-two, my deere sone, right so<br> <A NAME="an_342"></A>&nbsp;A tonge kutteth freendshipe al a-two.<br> <A NAME="an_343"></A>&nbsp;A jangler is to God abhomynable.<br> <A NAME="an_344"></A>&nbsp;Reed Salomon, so wys and honurable;<br> <A NAME="an_345"></A>&nbsp;Reed David in his psalmes; reed Senekke.<br> <A NAME="an_346"></A>&nbsp;My sone, spek nat, but with thyn heed thou bekke.<br> <A NAME="an_347"></A>&nbsp;Dissimule as thou were deef, if that thou heere<br> <A NAME="an_348"></A>&nbsp;A janglere speke of perilous mateere.<br> <A NAME="an_349"></A>&nbsp;The Flemyng seith, and lerne it if thee leste,<br> <span class="margnote"><FONT COLOR="GREEN" SIZE="-1"><A NAME="an_350">350</A></FONT></span>&nbsp;That litel janglyng causeth muchel reste.<br> <A NAME="an_351"></A>&nbsp;My sone, if thou no wikked word hast seyd,<br> <A NAME="an_352"></A>&nbsp;Thee thar nat drede for to be biwreyd;<br> <A NAME="an_353"></A>&nbsp;But he that hath mysseyd, I dar wel sayn,<br> <A NAME="an_354"></A>&nbsp;He may by no wey clepe his word agayn.<br> <A NAME="an_355"></A>&nbsp;Thyng that is seyd is seyd, and forth it gooth,<br> <A NAME="an_356"></A>&nbsp;Though hym repente, or be hym nevere so looth.<br> <A NAME="an_357"></A>&nbsp;He is his thral to whom that he hath sayd<br> <A NAME="an_358"></A>&nbsp;A tale of which he is now yvele apayd.<br> <A NAME="an_359"></A>&nbsp;My sone, be war, and be noon auctour newe<br> <span class="margnote"><FONT COLOR="GREEN" SIZE="-1"><A NAME="an_360">360</A></FONT></span>&nbsp;Of tidynges, wheither they been false or trewe.<br> <A NAME="an_361"></A>&nbsp;Whereso thou come, amonges hye or lowe,<br> <A NAME="an_362"></A>&nbsp;Kepe wel thy tonge and thenk upon the crowe."<br>  
<p><HR>
<CENTER>
<A HREF="mect46.htm">Next: The Parson's Prologue</A></CENTER>
</BODY>
</HTML>
