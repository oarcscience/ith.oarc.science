[![](../../../cdshop/ithlogo.png)](../../../index)  
[Intangible Textual Heritage](../../../index)  [Legends and
Sagas](../../index)  [England](../index)  [Index](index) 
[Previous](mect29)  [Next](mect31) 

------------------------------------------------------------------------

[![](img/tease.jpg)](index)  
*The Canterbury Tales and Other Works of Chaucer (Middle English)*, by
Geoffery Chaucer, \[14th cent.\], at Intangible Textual Heritage

------------------------------------------------------------------------

#### The Canterbury Tales

### The Prioress' Prologue

<span id="an_453"></span> O Lord, oure Lord, thy name how merveillous  
<span id="an_454"></span> Is in this large world ysprad -- quod she --  
<span id="an_455"></span> For noght oonly thy laude precious  
<span id="an_456"></span> Parfourned is by men of dignitee,  
<span id="an_457"></span> But by the mouth of children thy bountee  
<span id="an_458"></span> Parfourned is, for on the brest soukynge  
<span id="an_459"></span> Somtyme shewen they thyn heriynge.  
<span class="margnote"><span id="an_460">460</span></span> Wherfore in
laude, as I best kan or may,  
<span id="an_461"></span> Of thee and of the white lylye flour  
<span id="an_462"></span> Which that the bar, and is a mayde alway,  
<span id="an_463"></span> To telle a storie I wol do my labour;  
<span id="an_464"></span> Nat that I may encressen hir honour,  
<span id="an_465"></span> For she hirself is honour and the roote  
<span id="an_466"></span> Of bountee, next hir Sone, and soules boote.  
<span id="an_467"></span> O mooder Mayde, O mayde Mooder free!  
<span id="an_468"></span> O bussh unbrent, brennynge in Moyses sighte,  
<span id="an_469"></span> That ravyshedest doun fro the Deitee,  
<span class="margnote"><span id="an_470">470</span></span> Thurgh thyn
humblesse, the Goost that in th' alighte,  
<span id="an_471"></span> Of whos vertu, whan he thyn herte lighte,  
<span id="an_472"></span> Conceyved was the Fadres sapience,  
<span id="an_473"></span> Help me to telle it in thy reverence!  
<span id="an_474"></span> Lady, thy bountee, thy magnificence,  
<span id="an_475"></span> Thy vertu and thy grete humylitee  
<span id="an_476"></span> Ther may no tonge expresse in no science;  
<span id="an_477"></span> For somtyme, Lady, er men praye to thee,  
<span id="an_478"></span> Thou goost biforn of thy benyngnytee,  
<span id="an_479"></span> And getest us the lyght, of thy preyere,  
<span class="margnote"><span id="an_480">480</span></span> To gyden us
unto thy Sone so deere.  
<span id="an_481"></span> My konnyng is so wayk, O blisful Queene,  
<span id="an_482"></span> For to declare thy grete worthynesse  
<span id="an_483"></span> That I ne may the weighte nat susteene;  
<span id="an_484"></span> But as a child of twelf month oold, or
lesse,  
<span id="an_485"></span> That kan unnethes any word expresse,  
<span id="an_486"></span> Right so fare I, and therfore I yow preye,  
<span id="an_487"></span> Gydeth my song that I shal of yow seye.  

------------------------------------------------------------------------

[Next: The Prioress' Tale](mect31)
