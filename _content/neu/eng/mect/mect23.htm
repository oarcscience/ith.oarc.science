<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Squire's Tale</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect22.htm">Previous</A>&nbsp;
<A HREF="mect24.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Squire's Tale</h3> <A NAME="an_9"></A>&nbsp;At Sarray, in the land of Tartarye,<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;Ther dwelte a kyng that werreyed Russye,<br> <A NAME="an_11"></A>&nbsp;Thurgh which ther dyde many a doughty man.<br> <A NAME="an_12"></A>&nbsp;This noble kyng was cleped Cambyuskan,<br> <A NAME="an_13"></A>&nbsp;Which in his tyme was of so greet renoun<br> <A NAME="an_14"></A>&nbsp;That ther was nowher in no regioun<br> <A NAME="an_15"></A>&nbsp;So excellent a lord in alle thyng:<br> <A NAME="an_16"></A>&nbsp;Hym lakked noght that longeth to a kyng.<br> <A NAME="an_17"></A>&nbsp;As of the secte of which that he was born<br> <A NAME="an_18"></A>&nbsp;He kepte his lay, to which that he was sworn;<br> <A NAME="an_19"></A>&nbsp;And therto he was hardy, wys, and riche,<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;And pitous and just, alwey yliche;<br> <A NAME="an_21"></A>&nbsp;Sooth of his word, benigne, and honurable;<br> <A NAME="an_22"></A>&nbsp;Of his corage as any centre stable;<br> <A NAME="an_23"></A>&nbsp;Yong, fressh, and strong, in armes desirous<br> <A NAME="an_24"></A>&nbsp;As any bacheler of al his hous.<br> <A NAME="an_25"></A>&nbsp;A fair persone he was and fortunat,<br> <A NAME="an_26"></A>&nbsp;And kept alwey so wel roial estat<br> <A NAME="an_27"></A>&nbsp;That ther was nowher swich another man.<br> <A NAME="an_28"></A>&nbsp;This noble kyng, this Tartre Cambyuskan,<br> <A NAME="an_29"></A>&nbsp;Hadde two sones on Elpheta his wyf,<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;Of whiche the eldeste highte Algarsyf;<br> <A NAME="an_31"></A>&nbsp;That oother sone was cleped Cambalo.<br> <A NAME="an_32"></A>&nbsp;A doghter hadde this worthy kyng also,<br> <A NAME="an_33"></A>&nbsp;That yongest was, and highte Canacee.<br> <A NAME="an_34"></A>&nbsp;But for to telle yow al hir beautee,<br> <A NAME="an_35"></A>&nbsp;It lyth nat in my tonge, n' yn my konnyng;<br> <A NAME="an_36"></A>&nbsp;I dar nat undertake so heigh a thyng.<br> <A NAME="an_37"></A>&nbsp;Myn Englissh eek is insufficient.<br> <A NAME="an_38"></A>&nbsp;It moste been a rethor excellent<br> <A NAME="an_39"></A>&nbsp;That koude his colours longynge for that art,<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;If he sholde hire discryven every part.<br> <A NAME="an_41"></A>&nbsp;I am noon swich, I moot speke as I kan.<br> <A NAME="an_42"></A>&nbsp;And so bifel that whan this Cambyuskan<br> <A NAME="an_43"></A>&nbsp;Hath twenty wynter born his diademe,<br> <A NAME="an_44"></A>&nbsp;As he was wont fro yeer to yeer, I deme,<br> <A NAME="an_45"></A>&nbsp;He leet the feeste of his nativitee<br> <A NAME="an_46"></A>&nbsp;Doon cryen thurghout Sarray his citee,<br> <A NAME="an_47"></A>&nbsp;The laste Idus of March, after the yeer.<br> <A NAME="an_48"></A>&nbsp;Phebus the sonne ful joly was and cleer,<br> <A NAME="an_49"></A>&nbsp;For he was neigh his exaltacioun<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;In Martes face and in his mansioun<br> <A NAME="an_51"></A>&nbsp;In Aries, the colerik hoote signe.<br> <A NAME="an_52"></A>&nbsp;Ful lusty was the weder and benigne,<br> <A NAME="an_53"></A>&nbsp;For which the foweles, agayn the sonne sheene,<br> <A NAME="an_54"></A>&nbsp;What for the sesoun and the yonge grene,<br> <A NAME="an_55"></A>&nbsp;Ful loude songen hire affecciouns.<br> <A NAME="an_56"></A>&nbsp;Hem semed han geten hem protecciouns<br> <A NAME="an_57"></A>&nbsp;Agayn the swerd of wynter, keene and coold.<br> <A NAME="an_58"></A>&nbsp;This Cambyuskan, of which I have yow toold,<br> <A NAME="an_59"></A>&nbsp;In roial vestiment sit on his deys,<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;With diademe, ful heighe in his paleys,<br> <A NAME="an_61"></A>&nbsp;And halt his feeste so solempne and so ryche<br> <A NAME="an_62"></A>&nbsp;That in this world ne was ther noon it lyche;<br> <A NAME="an_63"></A>&nbsp;Of which if I shal tellen al th' array,<br> <A NAME="an_64"></A>&nbsp;Thanne wolde it occupie a someres day,<br> <A NAME="an_65"></A>&nbsp;And eek it nedeth nat for to devyse<br> <A NAME="an_66"></A>&nbsp;At every cours the ordre of hire servyse.<br> <A NAME="an_67"></A>&nbsp;I wol nat tellen of hir strange sewes,<br> <A NAME="an_68"></A>&nbsp;Ne of hir swannes, ne of hire heronsewes.<br> <A NAME="an_69"></A>&nbsp;Eek in that lond, as tellen knyghtes olde,<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;Ther is som mete that is ful deynte holde<br> <A NAME="an_71"></A>&nbsp;That in this lond men recche of it but smal;<br> <A NAME="an_72"></A>&nbsp;Ther nys no man that may reporten al.<br> <A NAME="an_73"></A>&nbsp;I wol nat taryen yow, for it is pryme<br> <A NAME="an_74"></A>&nbsp;And for it is no fruyt but los of tyme;<br> <A NAME="an_75"></A>&nbsp;Unto my firste I wole have my recours.<br> <A NAME="an_76"></A>&nbsp;And so bifel that after the thridde cours,<br> <A NAME="an_77"></A>&nbsp;Whil that this kyng sit thus in his nobleye,<br> <A NAME="an_78"></A>&nbsp;Herknynge his mynstralles hir thynges pleye<br> <A NAME="an_79"></A>&nbsp;Biforn hym at the bord deliciously,<br> <span class="margnote"><FONT COLOR="GREEN" SIZE="-1"><A NAME="an_80">80</A></FONT></span>&nbsp;In at the halle dore al sodeynly<br> <A NAME="an_81"></A>&nbsp;Ther cam a knyght upon a steede of bras,<br> <A NAME="an_82"></A>&nbsp;And in his hand a brood mirour of glas.<br> <A NAME="an_83"></A>&nbsp;Upon his thombe he hadde of gold a ryng,<br> <A NAME="an_84"></A>&nbsp;And by his syde a naked swerd hangyng;<br> <A NAME="an_85"></A>&nbsp;And up he rideth to the heighe bord.<br> <A NAME="an_86"></A>&nbsp;In al the halle ne was ther spoken a word<br> <A NAME="an_87"></A>&nbsp;For merveille of this knyght; hym to biholde<br> <A NAME="an_88"></A>&nbsp;Ful bisily they wayten, yonge and olde.<br> <A NAME="an_89"></A>&nbsp;This strange knyght, that cam thus sodeynly,<br> <span class="margnote"><FONT COLOR="GREEN" SIZE="-1"><A NAME="an_90">90</A></FONT></span>&nbsp;Al armed, save his heed, ful richely,<br> <A NAME="an_91"></A>&nbsp;Saleweth kyng and queene and lordes alle,<br> <A NAME="an_92"></A>&nbsp;By ordre, as they seten in the halle,<br> <A NAME="an_93"></A>&nbsp;With so heigh reverence and obeisaunce,<br> <A NAME="an_94"></A>&nbsp;As wel in speche as in contenaunce,<br> <A NAME="an_95"></A>&nbsp;That Gawayn, with his olde curteisye,<br> <A NAME="an_96"></A>&nbsp;Though he were comen ayeyn out of Fairye,<br> <A NAME="an_97"></A>&nbsp;Ne koude hym nat amende with a word.<br> <A NAME="an_98"></A>&nbsp;And after this, biforn the heighe bord,<br> <A NAME="an_99"></A>&nbsp;He with a manly voys seide his message,<br> <span class="margnote"><FONT COLOR="GREEN" SIZE="-1"><A NAME="an_100">100</A></FONT></span>&nbsp;After the forme used in his langage,<br> <A NAME="an_101"></A>&nbsp;Withouten vice of silable or of lettre;<br> <A NAME="an_102"></A>&nbsp;And for his tale sholde seme the bettre,<br> <A NAME="an_103"></A>&nbsp;Accordant to his wordes was his cheere,<br> <A NAME="an_104"></A>&nbsp;As techeth art of speche hem that it leere.<br> <A NAME="an_105"></A>&nbsp;Al be that I kan nat sowne his stile,<br> <A NAME="an_106"></A>&nbsp;Ne kan nat clymben over so heigh a style,<br> <A NAME="an_107"></A>&nbsp;Yet seye I this, as to commune entente:<br> <A NAME="an_108"></A>&nbsp;Thus muche amounteth al that evere he mente,<br> <A NAME="an_109"></A>&nbsp;If it so be that I have it in mynde.<br> <span class="margnote"><FONT COLOR="GREEN" SIZE="-1"><A NAME="an_110">110</A></FONT></span>&nbsp;He seyde, "The kyng of Arabe and of Inde,<br> <A NAME="an_111"></A>&nbsp;My lige lord, on this solempne day<br> <A NAME="an_112"></A>&nbsp;Saleweth yow, as he best kan and may,<br> <A NAME="an_113"></A>&nbsp;And sendeth yow, in honour of youre feeste,<br> <A NAME="an_114"></A>&nbsp;By me, that am al redy at youre heeste,<br> <A NAME="an_115"></A>&nbsp;This steede of bras, that esily and weel<br> <A NAME="an_116"></A>&nbsp;Kan in the space of o day natureel --<br> <A NAME="an_117"></A>&nbsp;This is to seyn, in foure and twenty houres --<br> <A NAME="an_118"></A>&nbsp;Wher-so yow lyst, in droghte or elles shoures,<br> <A NAME="an_119"></A>&nbsp;Beren youre body into every place<br> <span class="margnote"><FONT COLOR="GREEN" SIZE="-1"><A NAME="an_120">120</A></FONT></span>&nbsp;To which youre herte wilneth for to pace,<br> <A NAME="an_121"></A>&nbsp;Withouten wem of yow, thurgh foul or fair;<br> <A NAME="an_122"></A>&nbsp;Or, if yow lyst to fleen as hye in the air<br> <A NAME="an_123"></A>&nbsp;As dooth an egle whan hym list to soore,<br> <A NAME="an_124"></A>&nbsp;This same steede shal bere yow evere moore,<br> <A NAME="an_125"></A>&nbsp;Withouten harm, til ye be ther yow leste,<br> <A NAME="an_126"></A>&nbsp;Though that ye slepen on his bak or reste,<br> <A NAME="an_127"></A>&nbsp;And turne ayeyn with writhyng of a pyn.<br> <A NAME="an_128"></A>&nbsp;He that it wroghte koude ful many a gyn.<br> <A NAME="an_129"></A>&nbsp;He wayted many a constellacion<br> <span class="margnote"><FONT COLOR="GREEN" SIZE="-1"><A NAME="an_130">130</A></FONT></span>&nbsp;Er he had doon this operacion,<br> <A NAME="an_131"></A>&nbsp;And knew ful many a seel and many a bond.<br> <A NAME="an_132"></A>&nbsp;"This mirour eek, that I have in myn hond,<br> <A NAME="an_133"></A>&nbsp;Hath swich a myght that men may in it see<br> <A NAME="an_134"></A>&nbsp;Whan ther shal fallen any adversitee<br> <A NAME="an_135"></A>&nbsp;Unto youre regne or to youreself also,<br> <A NAME="an_136"></A>&nbsp;And openly who is youre freend or foo.<br> <A NAME="an_137"></A>&nbsp;"And over al this, if any lady bright<br> <A NAME="an_138"></A>&nbsp;Hath set hire herte on any maner wight,<br> <A NAME="an_139"></A>&nbsp;If he be fals, she shal his tresoun see,<br> <span class="margnote"><FONT COLOR="GREEN" SIZE="-1"><A NAME="an_140">140</A></FONT></span>&nbsp;His newe love, and al his subtiltee,<br> <A NAME="an_141"></A>&nbsp;So openly that ther shal no thyng hyde.<br> <A NAME="an_142"></A>&nbsp;Wherfore, ageyn this lusty someres tyde,<br> <A NAME="an_143"></A>&nbsp;This mirour and this ryng, that ye may see,<br> <A NAME="an_144"></A>&nbsp;He hath sent to my lady Canacee,<br> <A NAME="an_145"></A>&nbsp;Youre excellente doghter that is heere.<br> <A NAME="an_146"></A>&nbsp;"The vertu of the ryng, if ye wol heere,<br> <A NAME="an_147"></A>&nbsp;Is this: that if hire lust it for to were<br> <A NAME="an_148"></A>&nbsp;Upon hir thombe or in hir purs it bere,<br> <A NAME="an_149"></A>&nbsp;Ther is no fowel that fleeth under the hevene<br> <span class="margnote"><FONT COLOR="GREEN" SIZE="-1"><A NAME="an_150">150</A></FONT></span>&nbsp;That she ne shal wel understonde his stevene,<br> <A NAME="an_151"></A>&nbsp;And knowe his menyng openly and pleyn,<br> <A NAME="an_152"></A>&nbsp;And answere hym in his langage ageyn;<br> <A NAME="an_153"></A>&nbsp;And every gras that groweth upon roote<br> <A NAME="an_154"></A>&nbsp;She shal eek knowe, and whom it wol do boote,<br> <A NAME="an_155"></A>&nbsp;Al be his woundes never so depe and wyde.<br> <A NAME="an_156"></A>&nbsp;"This naked swerd, that hangeth by my syde,<br> <A NAME="an_157"></A>&nbsp;Swich vertu hath that what man so ye smyte<br> <A NAME="an_158"></A>&nbsp;Thurghout his armure it wole kerve and byte,<br> <A NAME="an_159"></A>&nbsp;Were it as thikke as is a branched ook;<br> <span class="margnote"><FONT COLOR="GREEN" SIZE="-1"><A NAME="an_160">160</A></FONT></span>&nbsp;And what man that is wounded with the strook<br> <A NAME="an_161"></A>&nbsp;Shal never be hool til that yow list, of grace,<br> <A NAME="an_162"></A>&nbsp;To stroke hym with the plat in thilke place<br> <A NAME="an_163"></A>&nbsp;Ther he is hurt; this is as muche to seyn,<br> <A NAME="an_164"></A>&nbsp;Ye moote with the platte swerd ageyn<br> <A NAME="an_165"></A>&nbsp;Stroke hym in the wounde, and it wol close.<br> <A NAME="an_166"></A>&nbsp;This is a verray sooth, withouten glose;<br> <A NAME="an_167"></A>&nbsp;It failleth nat whils it is in youre hoold."<br> <A NAME="an_168"></A>&nbsp;And whan this knyght hath thus his tale toold,<br> <A NAME="an_169"></A>&nbsp;He rideth out of halle and doun he lighte.<br> <span class="margnote"><FONT COLOR="GREEN" SIZE="-1"><A NAME="an_170">170</A></FONT></span>&nbsp;His steede, which that shoon as sonne brighte,<br> <A NAME="an_171"></A>&nbsp;Stant in the court, stille as any stoon.<br> <A NAME="an_172"></A>&nbsp;This knyght is to his chambre lad anoon,<br> <A NAME="an_173"></A>&nbsp;And is unarmed, and to mete yset.<br> <A NAME="an_174"></A>&nbsp;The presentes been ful roially yfet --<br> <A NAME="an_175"></A>&nbsp;This is to seyn, the swerd and the mirour --<br> <A NAME="an_176"></A>&nbsp;And born anon into the heighe tour<br> <A NAME="an_177"></A>&nbsp;With certeine officers ordeyned therfore;<br> <A NAME="an_178"></A>&nbsp;And unto Canacee this ryng is bore<br> <A NAME="an_179"></A>&nbsp;Solempnely, ther she sit at the table.<br> <span class="margnote"><FONT COLOR="GREEN" SIZE="-1"><A NAME="an_180">180</A></FONT></span>&nbsp;But sikerly, withouten any fable,<br> <A NAME="an_181"></A>&nbsp;The hors of bras, that may nat be remewed,<br> <A NAME="an_182"></A>&nbsp;It stant as it were to the ground yglewed.<br> <A NAME="an_183"></A>&nbsp;Ther may no man out of the place it dryve<br> <A NAME="an_184"></A>&nbsp;For noon engyn of wyndas or polyve;<br> <A NAME="an_185"></A>&nbsp;And cause why? For they kan nat the craft.<br> <A NAME="an_186"></A>&nbsp;And therfore in the place they han it laft<br> <A NAME="an_187"></A>&nbsp;Til that the knyght hath taught hem the manere<br> <A NAME="an_188"></A>&nbsp;To voyden hym, as ye shal after heere.<br> <A NAME="an_189"></A>&nbsp;Greet was the prees that swarmeth to and fro<br> <span class="margnote"><FONT COLOR="GREEN" SIZE="-1"><A NAME="an_190">190</A></FONT></span>&nbsp;To gauren on this hors that stondeth so,<br> <A NAME="an_191"></A>&nbsp;For it so heigh was, and so brood and long,<br> <A NAME="an_192"></A>&nbsp;So wel proporcioned for to been strong,<br> <A NAME="an_193"></A>&nbsp;Right as it were a steede of Lumbardye;<br> <A NAME="an_194"></A>&nbsp;Therwith so horsly, and so quyk of ye,<br> <A NAME="an_195"></A>&nbsp;As it a gentil Poilleys courser were.<br> <A NAME="an_196"></A>&nbsp;For certes, fro his tayl unto his ere<br> <A NAME="an_197"></A>&nbsp;Nature ne art ne koude hym nat amende<br> <A NAME="an_198"></A>&nbsp;In no degree, as al the people wende.<br> <A NAME="an_199"></A>&nbsp;But everemoore hir mooste wonder was<br> <span class="margnote"><FONT COLOR="GREEN" SIZE="-1"><A NAME="an_200">200</A></FONT></span>&nbsp;How that it koude gon, and was of bras;<br> <A NAME="an_201"></A>&nbsp;It was a fairye, as the peple semed.<br> <A NAME="an_202"></A>&nbsp;Diverse folk diversely they demed;<br> <A NAME="an_203"></A>&nbsp;As many heddes, as manye wittes ther been.<br> <A NAME="an_204"></A>&nbsp;They murmureden as dooth a swarm of been,<br> <A NAME="an_205"></A>&nbsp;And maden skiles after hir fantasies,<br> <A NAME="an_206"></A>&nbsp;Rehersynge of thise olde poetries,<br> <A NAME="an_207"></A>&nbsp;And seyden it was lyk the Pegasee,<br> <A NAME="an_208"></A>&nbsp;The hors that hadde wynges for to flee;<br> <A NAME="an_209"></A>&nbsp;Or elles it was the Grekes hors Synon,<br> <span class="margnote"><FONT COLOR="GREEN" SIZE="-1"><A NAME="an_210">210</A></FONT></span>&nbsp;That broghte Troie to destruccion,<br> <A NAME="an_211"></A>&nbsp;As men in thise olde geestes rede.<br> <A NAME="an_212"></A>&nbsp;"Myn herte," quod oon, "is everemoore in drede;<br> <A NAME="an_213"></A>&nbsp;I trowe som men of armes been therinne,<br> <A NAME="an_214"></A>&nbsp;That shapen hem this citee for to wynne.<br> <A NAME="an_215"></A>&nbsp;It were right good that al swich thyng were knowe."<br> <A NAME="an_216"></A>&nbsp;Another rowned to his felawe lowe,<br> <A NAME="an_217"></A>&nbsp;And seyde, "He lyeth, for it is rather lyk<br> <A NAME="an_218"></A>&nbsp;An apparence ymaad by som magyk,<br> <A NAME="an_219"></A>&nbsp;As jogelours pleyen at thise feestes grete."<br> <span class="margnote"><FONT COLOR="GREEN" SIZE="-1"><A NAME="an_220">220</A></FONT></span>&nbsp;Of sondry doutes thus they jangle and trete,<br> <A NAME="an_221"></A>&nbsp;As lewed peple demeth comunly<br> <A NAME="an_222"></A>&nbsp;Of thynges that been maad moore subtilly<br> <A NAME="an_223"></A>&nbsp;Than they kan in hir lewednesse comprehende;<br> <A NAME="an_224"></A>&nbsp;They demen gladly to the badder ende.<br> <A NAME="an_225"></A>&nbsp;And somme of hem wondred on the mirour,<br> <A NAME="an_226"></A>&nbsp;That born was up into the maister-tour,<br> <A NAME="an_227"></A>&nbsp;Hou men myghte in it swiche thynges se.<br> <A NAME="an_228"></A>&nbsp;Another answerde and seyde it myghte wel be<br> <A NAME="an_229"></A>&nbsp;Naturelly, by composiciouns<br> <span class="margnote"><FONT COLOR="GREEN" SIZE="-1"><A NAME="an_230">230</A></FONT></span>&nbsp;Of anglis and of slye reflexiouns,<br> <A NAME="an_231"></A>&nbsp;And seyde that in Rome was swich oon.<br> <A NAME="an_232"></A>&nbsp;They speken of Alocen, and Vitulon,<br> <A NAME="an_233"></A>&nbsp;And Aristotle, that writen in hir lyves<br> <A NAME="an_234"></A>&nbsp;Of queynte mirours and of perspectives,<br> <A NAME="an_235"></A>&nbsp;As knowen they that han hir bookes herd.<br> <A NAME="an_236"></A>&nbsp;And oother folk han wondred on the swerd<br> <A NAME="an_237"></A>&nbsp;That wolde percen thurghout every thyng,<br> <A NAME="an_238"></A>&nbsp;And fille in speche of Thelophus the kyng,<br> <A NAME="an_239"></A>&nbsp;And of Achilles with his queynte spere,<br> <span class="margnote"><FONT COLOR="GREEN" SIZE="-1"><A NAME="an_240">240</A></FONT></span>&nbsp;For he koude with it bothe heele and dere,<br> <A NAME="an_241"></A>&nbsp;Right in swich wise as men may with the swerd<br> <A NAME="an_242"></A>&nbsp;Of which right now ye han youreselven herd.<br> <A NAME="an_243"></A>&nbsp;They speken of sondry hardyng of metal,<br> <A NAME="an_244"></A>&nbsp;And speke of medicynes therwithal,<br> <A NAME="an_245"></A>&nbsp;And how and whanne it sholde yharded be,<br> <A NAME="an_246"></A>&nbsp;Which is unknowe, algates unto me.<br> <A NAME="an_247"></A>&nbsp;Tho speeke they of Canacees ryng,<br> <A NAME="an_248"></A>&nbsp;And seyden alle that swich a wonder thyng<br> <A NAME="an_249"></A>&nbsp;Of craft of rynges herde they nevere noon,<br> <span class="margnote"><FONT COLOR="GREEN" SIZE="-1"><A NAME="an_250">250</A></FONT></span>&nbsp;Save that he Moyses and kyng Salomon<br> <A NAME="an_251"></A>&nbsp;Hadde a name of konnyng in swich art.<br> <A NAME="an_252"></A>&nbsp;Thus seyn the peple and drawen hem apart.<br> <A NAME="an_253"></A>&nbsp;But nathelees somme seiden that it was<br> <A NAME="an_254"></A>&nbsp;Wonder to maken of fern-asshen glas,<br> <A NAME="an_255"></A>&nbsp;And yet nys glas nat lyk asshen of fern;<br> <A NAME="an_256"></A>&nbsp;But, for they han yknowen it so fern,<br> <A NAME="an_257"></A>&nbsp;Therfore cesseth hir janglyng and hir wonder.<br> <A NAME="an_258"></A>&nbsp;As soore wondren somme on cause of thonder,<br> <A NAME="an_259"></A>&nbsp;On ebbe, on flood, on gossomer, and on myst,<br> <span class="margnote"><FONT COLOR="GREEN" SIZE="-1"><A NAME="an_260">260</A></FONT></span>&nbsp;And alle thyng, til that the cause is wyst.<br> <A NAME="an_261"></A>&nbsp;Thus jangle they, and demen, and devyse<br> <A NAME="an_262"></A>&nbsp;Til that the kyng gan fro the bord aryse.<br> <A NAME="an_263"></A>&nbsp;Phebus hath laft the angle meridional,<br> <A NAME="an_264"></A>&nbsp;And yet ascendynge was the beest roial,<br> <A NAME="an_265"></A>&nbsp;The gentil Leon, with his Aldiran,<br> <A NAME="an_266"></A>&nbsp;Whan that this Tartre kyng, Cambyuskan,<br> <A NAME="an_267"></A>&nbsp;Roos fro his bord, ther as he sat ful hye.<br> <A NAME="an_268"></A>&nbsp;Toforn hym gooth the loude mynstralcye<br> <A NAME="an_269"></A>&nbsp;Til he cam to his chambre of parementz,<br> <span class="margnote"><FONT COLOR="GREEN" SIZE="-1"><A NAME="an_270">270</A></FONT></span>&nbsp;Ther as they sownen diverse instrumentz<br> <A NAME="an_271"></A>&nbsp;That it is lyk an hevene for to heere.<br> <A NAME="an_272"></A>&nbsp;Now dauncen lusty Venus children deere,<br> <A NAME="an_273"></A>&nbsp;For in the Fyssh hir lady sat ful hye,<br> <A NAME="an_274"></A>&nbsp;And looketh on hem with a freendly ye.<br> <A NAME="an_275"></A>&nbsp;This noble kyng is set upon his trone.<br> <A NAME="an_276"></A>&nbsp;This strange knyght is fet to hym ful soone,<br> <A NAME="an_277"></A>&nbsp;And on the daunce he gooth with Canacee.<br> <A NAME="an_278"></A>&nbsp;Heere is the revel and the jolitee<br> <A NAME="an_279"></A>&nbsp;That is nat able a dul man to devyse.<br> <span class="margnote"><FONT COLOR="GREEN" SIZE="-1"><A NAME="an_280">280</A></FONT></span>&nbsp;He moste han knowen love and his servyse<br> <A NAME="an_281"></A>&nbsp;And been a feestlych man as fressh as May,<br> <A NAME="an_282"></A>&nbsp;That sholde yow devysen swich array.<br> <A NAME="an_283"></A>&nbsp;Who koude telle yow the forme of daunces<br> <A NAME="an_284"></A>&nbsp;So unkouthe, and swiche fresshe contenaunces,<br> <A NAME="an_285"></A>&nbsp;Swich subtil lookyng and dissymulynges<br> <A NAME="an_286"></A>&nbsp;For drede of jalouse mennes aperceyvynges?<br> <A NAME="an_287"></A>&nbsp;No man but Launcelot, and he is deed.<br> <A NAME="an_288"></A>&nbsp;Therfore I passe of al this lustiheed;<br> <A NAME="an_289"></A>&nbsp;I sey namoore, but in this jolynesse<br> <span class="margnote"><FONT COLOR="GREEN" SIZE="-1"><A NAME="an_290">290</A></FONT></span>&nbsp;I lete hem til men to the soper dresse.<br> <A NAME="an_291"></A>&nbsp;The styward bit the spices for to hye,<br> <A NAME="an_292"></A>&nbsp;And eek the wyn, in al this melodye.<br> <A NAME="an_293"></A>&nbsp;The usshers and the squiers been ygoon,<br> <A NAME="an_294"></A>&nbsp;The spices and the wyn is come anoon.<br> <A NAME="an_295"></A>&nbsp;They ete and drynke, and whan this hadde an ende,<br> <A NAME="an_296"></A>&nbsp;Unto the temple, as reson was, they wende.<br> <A NAME="an_297"></A>&nbsp;The service doon, they soupen al by day.<br> <A NAME="an_298"></A>&nbsp;What nedeth yow rehercen hire array?<br> <A NAME="an_299"></A>&nbsp;Ech man woot wel that a kynges feeste<br> <span class="margnote"><FONT COLOR="GREEN" SIZE="-1"><A NAME="an_300">300</A></FONT></span>&nbsp;Hath plentee to the meeste and to the leeste,<br> <A NAME="an_301"></A>&nbsp;And deyntees mo than been in my knowyng.<br> <A NAME="an_302"></A>&nbsp;At after-soper gooth this noble kyng<br> <A NAME="an_303"></A>&nbsp;To seen this hors of bras, with al a route<br> <A NAME="an_304"></A>&nbsp;Of lordes and of ladyes hym aboute.<br> <A NAME="an_305"></A>&nbsp;Swich wondryng was ther on this hors of bras<br> <A NAME="an_306"></A>&nbsp;That syn the grete sege of Troie was,<br> <A NAME="an_307"></A>&nbsp;Theras men wondreden on an hors also,<br> <A NAME="an_308"></A>&nbsp;Ne was ther swich a wondryng as was tho.<br> <A NAME="an_309"></A>&nbsp;But fynally the kyng axeth this knyght<br> <span class="margnote"><FONT COLOR="GREEN" SIZE="-1"><A NAME="an_310">310</A></FONT></span>&nbsp;The vertu of this courser and the myght,<br> <A NAME="an_311"></A>&nbsp;And preyde hym to telle his governaunce.<br> <A NAME="an_312"></A>&nbsp;This hors anoon bigan to trippe and daunce,<br> <A NAME="an_313"></A>&nbsp;Whan that this knyght leyde hand upon his reyne,<br> <A NAME="an_314"></A>&nbsp;And seyde, "Sire, ther is namoore to seyne,<br> <A NAME="an_315"></A>&nbsp;But, whan yow list to ryden anywhere,<br> <A NAME="an_316"></A>&nbsp;Ye mooten trille a pyn, stant in his ere,<br> <A NAME="an_317"></A>&nbsp;Which I shal yow telle bitwix us two.<br> <A NAME="an_318"></A>&nbsp;Ye moote nempne hym to what place also,<br> <A NAME="an_319"></A>&nbsp;Or to what contree, that yow list to ryde.<br> <span class="margnote"><FONT COLOR="GREEN" SIZE="-1"><A NAME="an_320">320</A></FONT></span>&nbsp;And whan ye come ther as yow list abyde,<br> <A NAME="an_321"></A>&nbsp;Bidde hym descende, and trille another pyn,<br> <A NAME="an_322"></A>&nbsp;For therin lith th' effect of al the gyn,<br> <A NAME="an_323"></A>&nbsp;And he wol doun descende and doon youre wille,<br> <A NAME="an_324"></A>&nbsp;And in that place he wol abyde stille.<br> <A NAME="an_325"></A>&nbsp;Though al the world the contrarie hadde yswore,<br> <A NAME="an_326"></A>&nbsp;He shal nat thennes been ydrawe ne ybore.<br> <A NAME="an_327"></A>&nbsp;Or, if yow liste bidde hym thennes goon,<br> <A NAME="an_328"></A>&nbsp;Trille this pyn, and he wol vanysshe anoon<br> <A NAME="an_329"></A>&nbsp;Out of the sighte of every maner wight,<br> <span class="margnote"><FONT COLOR="GREEN" SIZE="-1"><A NAME="an_330">330</A></FONT></span>&nbsp;And come agayn, be it by day or nyght,<br> <A NAME="an_331"></A>&nbsp;Whan that yow list to clepen hym ageyn<br> <A NAME="an_332"></A>&nbsp;In swich a gyse as I shal to yow seyn<br> <A NAME="an_333"></A>&nbsp;Bitwixe yow and me, and that ful soone.<br> <A NAME="an_334"></A>&nbsp;Ride whan yow list; ther is namoore to doone."<br> <A NAME="an_335"></A>&nbsp;Enformed whan the kyng was of that knyght,<br> <A NAME="an_336"></A>&nbsp;And hath conceyved in his wit aright<br> <A NAME="an_337"></A>&nbsp;The manere and the forme of al this thyng,<br> <A NAME="an_338"></A>&nbsp;Ful glad and blithe, this noble doughty kyng<br> <A NAME="an_339"></A>&nbsp;Repeireth to his revel as biforn.<br> <span class="margnote"><FONT COLOR="GREEN" SIZE="-1"><A NAME="an_340">340</A></FONT></span>&nbsp;The brydel is unto the tour yborn<br> <A NAME="an_341"></A>&nbsp;And kept among his jueles leeve and deere.<br> <A NAME="an_342"></A>&nbsp;The hors vanysshed, I noot in what manere,<br> <A NAME="an_343"></A>&nbsp;Out of hir sighte; ye gete namoore of me.<br> <A NAME="an_344"></A>&nbsp;But thus I lete in lust and jolitee<br> <A NAME="an_345"></A>&nbsp;This Cambyuskan his lordes festeiynge<br> <A NAME="an_346"></A>&nbsp;Til wel ny the day bigan to sprynge.<br> <A NAME="an_347"></A>&nbsp;The norice of digestioun, the sleep,<br> <A NAME="an_348"></A>&nbsp;Gan on hem wynke and bad hem taken keep<br> <A NAME="an_349"></A>&nbsp;That muchel drynke and labour wolde han reste;<br> <span class="margnote"><FONT COLOR="GREEN" SIZE="-1"><A NAME="an_350">350</A></FONT></span>&nbsp;And with a galpyng mouth hem alle he keste,<br> <A NAME="an_351"></A>&nbsp;And seyde that it was tyme to lye adoun,<br> <A NAME="an_352"></A>&nbsp;For blood was in his domynacioun.<br> <A NAME="an_353"></A>&nbsp;"Cherisseth blood, natures freend," quod he.<br> <A NAME="an_354"></A>&nbsp;They thanken hym galpynge, by two, by thre,<br> <A NAME="an_355"></A>&nbsp;And every wight gan drawe hym to his reste,<br> <A NAME="an_356"></A>&nbsp;As sleep hem bad; they tooke it for the beste.<br> <A NAME="an_357"></A>&nbsp;Hire dremes shul nat now been toold for me;<br> <A NAME="an_358"></A>&nbsp;Ful were hire heddes of fumositee,<br> <A NAME="an_359"></A>&nbsp;That causeth dreem of which ther nys no charge.<br> <span class="margnote"><FONT COLOR="GREEN" SIZE="-1"><A NAME="an_360">360</A></FONT></span>&nbsp;They slepen til that it was pryme large,<br> <A NAME="an_361"></A>&nbsp;The mooste part, but it were Canacee.<br> <A NAME="an_362"></A>&nbsp;She was ful mesurable, as wommen be;<br> <A NAME="an_363"></A>&nbsp;For of hir fader hadde she take leve<br> <A NAME="an_364"></A>&nbsp;To goon to reste soone after it was eve.<br> <A NAME="an_365"></A>&nbsp;Hir liste nat appalled for to be,<br> <A NAME="an_366"></A>&nbsp;Ne on the morwe unfeestlich for to se,<br> <A NAME="an_367"></A>&nbsp;And slepte hire firste sleep, and thanne awook.<br> <A NAME="an_368"></A>&nbsp;For swich a joye she in hir herte took<br> <A NAME="an_369"></A>&nbsp;Bothe of hir queynte ryng and hire mirour,<br> <span class="margnote"><FONT COLOR="GREEN" SIZE="-1"><A NAME="an_370">370</A></FONT></span>&nbsp;That twenty tyme she changed hir colour;<br> <A NAME="an_371"></A>&nbsp;And in hire sleep, right for impressioun<br> <A NAME="an_372"></A>&nbsp;Of hire mirour, she hadde a visioun.<br> <A NAME="an_373"></A>&nbsp;Wherfore, er that the sonne gan up glyde,<br> <A NAME="an_374"></A>&nbsp;She cleped on hir maistresse hire bisyde,<br> <A NAME="an_375"></A>&nbsp;And seyde that hire liste for to ryse.<br> <A NAME="an_376"></A>&nbsp;Thise olde wommen that been gladly wyse,<br> <A NAME="an_377"></A>&nbsp;As is hire maistresse, answerde hire anon,<br> <A NAME="an_378"></A>&nbsp;And seyde, "Madame, whider wil ye goon<br> <A NAME="an_379"></A>&nbsp;Thus erly, for the folk been alle on reste?"<br> <span class="margnote"><FONT COLOR="GREEN" SIZE="-1"><A NAME="an_380">380</A></FONT></span>&nbsp;"I wol," quod she, "arise, for me leste<br> <A NAME="an_381"></A>&nbsp;Ne lenger for to slepe, and walke aboute."<br> <A NAME="an_382"></A>&nbsp;Hire maistresse clepeth wommen a greet route,<br> <A NAME="an_383"></A>&nbsp;And up they rysen, wel a ten or twelve;<br> <A NAME="an_384"></A>&nbsp;Up riseth fresshe Canacee hireselve,<br> <A NAME="an_385"></A>&nbsp;As rody and bright as dooth the yonge sonne,<br> <A NAME="an_386"></A>&nbsp;That in the Ram is foure degrees up ronne --<br> <A NAME="an_387"></A>&nbsp;Noon hyer was he whan she redy was --<br> <A NAME="an_388"></A>&nbsp;And forth she walketh esily a pas,<br> <A NAME="an_389"></A>&nbsp;Arrayed after the lusty seson soote<br> <span class="margnote"><FONT COLOR="GREEN" SIZE="-1"><A NAME="an_390">390</A></FONT></span>&nbsp;Lightly, for to pleye and walke on foote,<br> <A NAME="an_391"></A>&nbsp;Nat but with fyve or sixe of hir meynee;<br> <A NAME="an_392"></A>&nbsp;And in a trench forth in the park gooth she.<br> <A NAME="an_393"></A>&nbsp;The vapour which that fro the erthe glood<br> <A NAME="an_394"></A>&nbsp;Made the sonne to seme rody and brood;<br> <A NAME="an_395"></A>&nbsp;But nathelees it was so fair a sighte<br> <A NAME="an_396"></A>&nbsp;That it made alle hire hertes for to lighte,<br> <A NAME="an_397"></A>&nbsp;What for the seson and the morwenynge,<br> <A NAME="an_398"></A>&nbsp;And for the foweles that she herde synge.<br> <A NAME="an_399"></A>&nbsp;For right anon she wiste what they mente<br> <span class="margnote"><FONT COLOR="GREEN" SIZE="-1"><A NAME="an_400">400</A></FONT></span>&nbsp;Right by hir song, and knew al hire entente.<br> <A NAME="an_401"></A>&nbsp;The knotte why that every tale is toold,<br> <A NAME="an_402"></A>&nbsp;If it be taried til that lust be coold<br> <A NAME="an_403"></A>&nbsp;Of hem that han it after herkned yoore,<br> <A NAME="an_404"></A>&nbsp;The savour passeth ever lenger the moore,<br> <A NAME="an_405"></A>&nbsp;For fulsomnesse of his prolixitee;<br> <A NAME="an_406"></A>&nbsp;And by the same resoun, thynketh me,<br> <A NAME="an_407"></A>&nbsp;I sholde to the knotte condescende,<br> <A NAME="an_408"></A>&nbsp;And maken of hir walkyng soone an ende.<br> <A NAME="an_409"></A>&nbsp;Amydde a tree, for drye as whit as chalk,<br> <span class="margnote"><FONT COLOR="GREEN" SIZE="-1"><A NAME="an_410">410</A></FONT></span>&nbsp;As Canacee was pleyyng in hir walk,<br> <A NAME="an_411"></A>&nbsp;Ther sat a faucon over hire heed ful hye,<br> <A NAME="an_412"></A>&nbsp;That with a pitous voys so gan to crye<br> <A NAME="an_413"></A>&nbsp;That all the wode resouned of hire cry.<br> <A NAME="an_414"></A>&nbsp;Ybeten hadde she hirself so pitously<br> <A NAME="an_415"></A>&nbsp;With bothe hir wynges til the rede blood<br> <A NAME="an_416"></A>&nbsp;Ran endelong the tree ther-as she stood.<br> <A NAME="an_417"></A>&nbsp;And evere in oon she cryde alwey and shrighte,<br> <A NAME="an_418"></A>&nbsp;And with hir beek hirselven so she prighte<br> <A NAME="an_419"></A>&nbsp;That ther nys tygre, ne noon so crueel beest<br> <span class="margnote"><FONT COLOR="GREEN" SIZE="-1"><A NAME="an_420">420</A></FONT></span>&nbsp;That dwelleth outher in wode or in forest,<br> <A NAME="an_421"></A>&nbsp;That nolde han wept, if that he wepe koude,<br> <A NAME="an_422"></A>&nbsp;For sorwe of hire, she shrighte alwey so loude.<br> <A NAME="an_423"></A>&nbsp;For ther nas nevere yet no man on lyve,<br> <A NAME="an_424"></A>&nbsp;If that I koude a faucon wel discryve,<br> <A NAME="an_425"></A>&nbsp;That herde of swich another of fairnesse,<br> <A NAME="an_426"></A>&nbsp;As wel of plumage as of gentillesse<br> <A NAME="an_427"></A>&nbsp;Of shap, of al that myghte yrekened be.<br> <A NAME="an_428"></A>&nbsp;A faucon peregryn thanne semed she<br> <A NAME="an_429"></A>&nbsp;Of fremde land; and everemoore, as she stood,<br> <span class="margnote"><FONT COLOR="GREEN" SIZE="-1"><A NAME="an_430">430</A></FONT></span>&nbsp;She swowneth now and now for lak of blood,<br> <A NAME="an_431"></A>&nbsp;Til wel neigh is she fallen fro the tree.<br> <A NAME="an_432"></A>&nbsp;This faire kynges doghter, Canacee,<br> <A NAME="an_433"></A>&nbsp;That on hir fynger baar the queynte ryng,<br> <A NAME="an_434"></A>&nbsp;Thurgh which she understood wel every thyng<br> <A NAME="an_435"></A>&nbsp;That any fowel may in his leden seyn,<br> <A NAME="an_436"></A>&nbsp;And koude answeren hym in his ledene ageyn,<br> <A NAME="an_437"></A>&nbsp;Hath understonde what this faucon seyde,<br> <A NAME="an_438"></A>&nbsp;And wel neigh for the routhe almoost she deyde.<br> <A NAME="an_439"></A>&nbsp;And to the tree she gooth ful hastily,<br> <span class="margnote"><FONT COLOR="GREEN" SIZE="-1"><A NAME="an_440">440</A></FONT></span>&nbsp;And on this faukon looketh pitously,<br> <A NAME="an_441"></A>&nbsp;And heeld hir lappe abrood, for wel she wiste<br> <A NAME="an_442"></A>&nbsp;The faukon moste fallen fro the twiste,<br> <A NAME="an_443"></A>&nbsp;Whan that it swowned next, for lak of blood.<br> <A NAME="an_444"></A>&nbsp;A longe whil to wayten hire she stood<br> <A NAME="an_445"></A>&nbsp;Til atte laste she spak in this manere<br> <A NAME="an_446"></A>&nbsp;Unto the hauk, as ye shal after heere:<br> <A NAME="an_447"></A>&nbsp;"What is the cause, if it be for to telle,<br> <A NAME="an_448"></A>&nbsp;That ye be in this furial pyne of helle?"<br> <A NAME="an_449"></A>&nbsp;Quod Canacee unto this hauk above.<br> <span class="margnote"><FONT COLOR="GREEN" SIZE="-1"><A NAME="an_450">450</A></FONT></span>&nbsp;"Is this for sorwe of deeth or los of love?<br> <A NAME="an_451"></A>&nbsp;For, as I trowe, thise been causes two<br> <A NAME="an_452"></A>&nbsp;That causen moost a gentil herte wo;<br> <A NAME="an_453"></A>&nbsp;Of oother harm it nedeth nat to speke.<br> <A NAME="an_454"></A>&nbsp;For ye youreself upon yourself yow wreke,<br> <A NAME="an_455"></A>&nbsp;Which proveth wel that outher ire or drede<br> <A NAME="an_456"></A>&nbsp;Moot been enchesoun of youre cruel dede,<br> <A NAME="an_457"></A>&nbsp;Syn that I see noon oother wight yow chace.<br> <A NAME="an_458"></A>&nbsp;For love of God, as dooth youreselven grace,<br> <A NAME="an_459"></A>&nbsp;Or what may been youre help? For west nor est<br> <span class="margnote"><FONT COLOR="GREEN" SIZE="-1"><A NAME="an_460">460</A></FONT></span>&nbsp;Ne saugh I nevere er now no bryd ne beest<br> <A NAME="an_461"></A>&nbsp;That ferde with hymself so pitously.<br> <A NAME="an_462"></A>&nbsp;Ye sle me with youre sorwe verraily,<br> <A NAME="an_463"></A>&nbsp;I have of yow so greet compassioun.<br> <A NAME="an_464"></A>&nbsp;For Goddes love, com fro the tree adoun;<br> <A NAME="an_465"></A>&nbsp;And as I am a kynges doghter trewe,<br> <A NAME="an_466"></A>&nbsp;If that I verraily the cause knewe<br> <A NAME="an_467"></A>&nbsp;Of youre disese, if it lay in my myght,<br> <A NAME="an_468"></A>&nbsp;I wolde amenden it er that it were nyght,<br> <A NAME="an_469"></A>&nbsp;As wisly helpe me grete God of kynde!<br> <span class="margnote"><FONT COLOR="GREEN" SIZE="-1"><A NAME="an_470">470</A></FONT></span>&nbsp;And herbes shal I right ynowe yfynde<br> <A NAME="an_471"></A>&nbsp;To heel with youre hurtes hastily."<br> <A NAME="an_472"></A>&nbsp;Tho shrighte this faucon yet moore pitously<br> <A NAME="an_473"></A>&nbsp;Than ever she dide, and fil to grounde anon,<br> <A NAME="an_474"></A>&nbsp;And lith aswowne, deed and lyk a stoon,<br> <A NAME="an_475"></A>&nbsp;Til Canacee hath in hire lappe hire take<br> <A NAME="an_476"></A>&nbsp;Unto the tyme she gan of swough awake.<br> <A NAME="an_477"></A>&nbsp;And after that she of hir swough gan breyde,<br> <A NAME="an_478"></A>&nbsp;Right in hir haukes ledene thus she seyde:<br> <A NAME="an_479"></A>&nbsp;"That pitee renneth soone in gentil herte,<br> <span class="margnote"><FONT COLOR="GREEN" SIZE="-1"><A NAME="an_480">480</A></FONT></span>&nbsp;Feelynge his similitude in peynes smerte,<br> <A NAME="an_481"></A>&nbsp;Is preved alday, as men may it see,<br> <A NAME="an_482"></A>&nbsp;As wel by werk as by auctoritee;<br> <A NAME="an_483"></A>&nbsp;For gentil herte kitheth gentillesse.<br> <A NAME="an_484"></A>&nbsp;I se wel that ye han of my distresse<br> <A NAME="an_485"></A>&nbsp;Compassion, my faire Canacee,<br> <A NAME="an_486"></A>&nbsp;Of verray wommanly benignytee<br> <A NAME="an_487"></A>&nbsp;That Nature in youre principles hath set.<br> <A NAME="an_488"></A>&nbsp;But for noon hope for to fare the bet,<br> <A NAME="an_489"></A>&nbsp;But for to obeye unto youre herte free,<br> <span class="margnote"><FONT COLOR="GREEN" SIZE="-1"><A NAME="an_490">490</A></FONT></span>&nbsp;And for to maken othere be war by me,<br> <A NAME="an_491"></A>&nbsp;As by the whelp chasted is the leon,<br> <A NAME="an_492"></A>&nbsp;Right for that cause and that conclusion,<br> <A NAME="an_493"></A>&nbsp;Whil that I have a leyser and a space,<br> <A NAME="an_494"></A>&nbsp;Myn harm I wol confessen er I pace."<br> <A NAME="an_495"></A>&nbsp;And evere, whil that oon hir sorwe tolde,<br> <A NAME="an_496"></A>&nbsp;That oother weep as she to water wolde<br> <A NAME="an_497"></A>&nbsp;Til that the faucon bad hire to be stille,<br> <A NAME="an_498"></A>&nbsp;And, with a syk, right thus she seyde hir wille:<br> <A NAME="an_499"></A>&nbsp;"Ther I was bred -- allas, that ilke day! --<br> <span class="margnote"><FONT COLOR="GREEN" SIZE="-1"><A NAME="an_500">500</A></FONT></span>&nbsp;And fostred in a roche of marbul gray<br> <A NAME="an_501"></A>&nbsp;So tendrely that no thyng eyled me,<br> <A NAME="an_502"></A>&nbsp;I nyste nat what was adversitee<br> <A NAME="an_503"></A>&nbsp;Til I koude flee ful hye under the sky.<br> <A NAME="an_504"></A>&nbsp;Tho dwelte a tercelet me faste by,<br> <A NAME="an_505"></A>&nbsp;That semed welle of alle gentillesse;<br> <A NAME="an_506"></A>&nbsp;Al were he ful of treson and falsnesse,<br> <A NAME="an_507"></A>&nbsp;It was so wrapped under humble cheere,<br> <A NAME="an_508"></A>&nbsp;And under hewe of trouthe in swich manere,<br> <A NAME="an_509"></A>&nbsp;Under plesance, and under bisy peyne,<br> <span class="margnote"><FONT COLOR="GREEN" SIZE="-1"><A NAME="an_510">510</A></FONT></span>&nbsp;That no wight koude han wend he koude feyne,<br> <A NAME="an_511"></A>&nbsp;So depe in greyn he dyed his coloures.<br> <A NAME="an_512"></A>&nbsp;Right as a serpent hit hym under floures<br> <A NAME="an_513"></A>&nbsp;Til he may seen his tyme for to byte,<br> <A NAME="an_514"></A>&nbsp;Right so this god of loves ypocryte<br> <A NAME="an_515"></A>&nbsp;Dooth so his cerymonyes and obeisaunces,<br> <A NAME="an_516"></A>&nbsp;And kepeth in semblaunt alle his observaunces<br> <A NAME="an_517"></A>&nbsp;That sownen into gentillesse of love.<br> <A NAME="an_518"></A>&nbsp;As in a toumbe is al the faire above,<br> <A NAME="an_519"></A>&nbsp;And under is the corps, swich as ye woot,<br> <span class="margnote"><FONT COLOR="GREEN" SIZE="-1"><A NAME="an_520">520</A></FONT></span>&nbsp;Swich was this ypocrite, bothe coold and hoot.<br> <A NAME="an_521"></A>&nbsp;And in this wise he served his entente<br> <A NAME="an_522"></A>&nbsp;That, save the feend, noon wiste what he mente,<br> <A NAME="an_523"></A>&nbsp;Til he so longe hadde wopen and compleyned,<br> <A NAME="an_524"></A>&nbsp;And many a yeer his service to me feyned,<br> <A NAME="an_525"></A>&nbsp;Til that myn herte, to pitous and to nyce,<br> <A NAME="an_526"></A>&nbsp;Al innocent of his crouned malice,<br> <A NAME="an_527"></A>&nbsp;Forfered of his deeth, as thoughte me,<br> <A NAME="an_528"></A>&nbsp;Upon his othes and his seuretee,<br> <A NAME="an_529"></A>&nbsp;Graunted hym love, upon this condicioun,<br> <span class="margnote"><FONT COLOR="GREEN" SIZE="-1"><A NAME="an_530">530</A></FONT></span>&nbsp;That everemoore myn honour and renoun<br> <A NAME="an_531"></A>&nbsp;Were saved, bothe privee and apert;<br> <A NAME="an_532"></A>&nbsp;This is to seyn, that after his desert,<br> <A NAME="an_533"></A>&nbsp;I yaf hym al myn herte and al my thoght --<br> <A NAME="an_534"></A>&nbsp;God woot and he, that ootherwise noght --<br> <A NAME="an_535"></A>&nbsp;And took his herte in chaunge of myn for ay.<br> <A NAME="an_536"></A>&nbsp;But sooth is seyd, goon sithen many a day,<br> <A NAME="an_537"></A>&nbsp;`A trewe wight and a theef thenken nat oon.'<br> <A NAME="an_538"></A>&nbsp;And whan he saugh the thyng so fer ygoon<br> <A NAME="an_539"></A>&nbsp;That I hadde graunted hym fully my love<br> <span class="margnote"><FONT COLOR="GREEN" SIZE="-1"><A NAME="an_540">540</A></FONT></span>&nbsp;In swich a gyse as I have seyd above,<br> <A NAME="an_541"></A>&nbsp;And yeven hym my trewe herte as free<br> <A NAME="an_542"></A>&nbsp;As he swoor he yaf his herte to me,<br> <A NAME="an_543"></A>&nbsp;Anon this tigre, ful of doublenesse,<br> <A NAME="an_544"></A>&nbsp;Fil on his knees with so devout humblesse,<br> <A NAME="an_545"></A>&nbsp;With so heigh reverence, and, as by his cheere,<br> <A NAME="an_546"></A>&nbsp;So lyk a gentil lovere of manere,<br> <A NAME="an_547"></A>&nbsp;So ravysshed, as it semed, for the joye<br> <A NAME="an_548"></A>&nbsp;That nevere Jason ne Parys of Troye --<br> <A NAME="an_549"></A>&nbsp;Jason? certes, ne noon oother man<br> <span class="margnote"><FONT COLOR="GREEN" SIZE="-1"><A NAME="an_550">550</A></FONT></span>&nbsp;Syn Lameth was, that alderfirst bigan<br> <A NAME="an_551"></A>&nbsp;To loven two, as writen folk biforn --<br> <A NAME="an_552"></A>&nbsp;Ne nevere, syn the firste man was born,<br> <A NAME="an_553"></A>&nbsp;Ne koude man, by twenty thousand part,<br> <A NAME="an_554"></A>&nbsp;Countrefete the sophymes of his art,<br> <A NAME="an_555"></A>&nbsp;Ne were worthy unbokelen his galoche,<br> <A NAME="an_556"></A>&nbsp;Ther doublenesse or feynyng sholde approche,<br> <A NAME="an_557"></A>&nbsp;Ne so koude thonke a wight as he dide me!<br> <A NAME="an_558"></A>&nbsp;His manere was an hevene for to see<br> <A NAME="an_559"></A>&nbsp;Til any womman, were she never so wys,<br> <span class="margnote"><FONT COLOR="GREEN" SIZE="-1"><A NAME="an_560">560</A></FONT></span>&nbsp;So peynted he and kembde at point-devys<br> <A NAME="an_561"></A>&nbsp;As wel his wordes as his contenaunce.<br> <A NAME="an_562"></A>&nbsp;And I so loved hym for his obeisaunce,<br> <A NAME="an_563"></A>&nbsp;And for the trouthe I demed in his herte,<br> <A NAME="an_564"></A>&nbsp;That if so were that any thyng hym smerte,<br> <A NAME="an_565"></A>&nbsp;Al were it never so lite, and I it wiste,<br> <A NAME="an_566"></A>&nbsp;Me thoughte I felte deeth myn herte twiste.<br> <A NAME="an_567"></A>&nbsp;And shortly, so ferforth this thyng is went<br> <A NAME="an_568"></A>&nbsp;That my wyl was his willes instrument;<br> <A NAME="an_569"></A>&nbsp;This is to seyn, my wyl obeyed his wyl<br> <span class="margnote"><FONT COLOR="GREEN" SIZE="-1"><A NAME="an_570">570</A></FONT></span>&nbsp;In alle thyng, as fer as reson fil,<br> <A NAME="an_571"></A>&nbsp;Kepynge the boundes of my worshipe evere.<br> <A NAME="an_572"></A>&nbsp;Ne nevere hadde I thyng so lief, ne levere,<br> <A NAME="an_573"></A>&nbsp;As hym, God woot, ne nevere shal namo.<br> <A NAME="an_574"></A>&nbsp;"This laste lenger than a yeer or two,<br> <A NAME="an_575"></A>&nbsp;That I supposed of hym noght but good.<br> <A NAME="an_576"></A>&nbsp;But finally, thus atte laste it stood,<br> <A NAME="an_577"></A>&nbsp;That Fortune wolde that he moste twynne<br> <A NAME="an_578"></A>&nbsp;Out of that place which that I was inne.<br> <A NAME="an_579"></A>&nbsp;Wher me was wo, that is no questioun;<br> <span class="margnote"><FONT COLOR="GREEN" SIZE="-1"><A NAME="an_580">580</A></FONT></span>&nbsp;I kan nat make of it discripsioun.<br> <A NAME="an_581"></A>&nbsp;For o thyng dar I tellen boldely:<br> <A NAME="an_582"></A>&nbsp;I knowe what is the peyne of deeth therby;<br> <A NAME="an_583"></A>&nbsp;Swich harm I felte for he ne myghte bileve.<br> <A NAME="an_584"></A>&nbsp;So on a day of me he took his leve,<br> <A NAME="an_585"></A>&nbsp;So sorwefully eek that I wende verraily<br> <A NAME="an_586"></A>&nbsp;That he had felt as muche harm as I,<br> <A NAME="an_587"></A>&nbsp;Whan that I herde hym speke and saugh his hewe.<br> <A NAME="an_588"></A>&nbsp;But nathelees, I thoughte he was so trewe,<br> <A NAME="an_589"></A>&nbsp;And eek that he repaire sholde ageyn<br> <span class="margnote"><FONT COLOR="GREEN" SIZE="-1"><A NAME="an_590">590</A></FONT></span>&nbsp;Withinne a litel while, sooth to seyn;<br> <A NAME="an_591"></A>&nbsp;And resoun wolde eek that he moste go<br> <A NAME="an_592"></A>&nbsp;For his honour, as ofte it happeth so,<br> <A NAME="an_593"></A>&nbsp;That I made vertu of necessitee,<br> <A NAME="an_594"></A>&nbsp;And took it wel, syn that it moste be.<br> <A NAME="an_595"></A>&nbsp;As I best myghte, I hidde fro hym my sorwe,<br> <A NAME="an_596"></A>&nbsp;And took hym by the hond, Seint John to borwe,<br> <A NAME="an_597"></A>&nbsp;And seyde hym thus: `Lo, I am youres al;<br> <A NAME="an_598"></A>&nbsp;Beth swich as I to yow have been and shal.'<br> <A NAME="an_599"></A>&nbsp;What he answerde, it nedeth noght reherce;<br> <span class="margnote"><FONT COLOR="GREEN" SIZE="-1"><A NAME="an_600">600</A></FONT></span>&nbsp;Who kan sey bet than he, who kan do werse?<br> <A NAME="an_601"></A>&nbsp;Whan he hath al wel seyd, thanne hath he doon.<br> <A NAME="an_602"></A>&nbsp;`Therfore bihoveth hire a ful long spoon<br> <A NAME="an_603"></A>&nbsp;That shal ete with a feend,' thus herde I seye.<br> <A NAME="an_604"></A>&nbsp;So atte laste he moste forth his weye,<br> <A NAME="an_605"></A>&nbsp;And forth he fleeth til he cam ther hym leste.<br> <A NAME="an_606"></A>&nbsp;Whan it cam hym to purpos for to reste,<br> <A NAME="an_607"></A>&nbsp;I trowe he hadde thilke text in mynde,<br> <A NAME="an_608"></A>&nbsp;That `alle thyng, repeirynge to his kynde,<br> <A NAME="an_609"></A>&nbsp;Gladeth hymself;' thus seyn men, as I gesse.<br> <span class="margnote"><FONT COLOR="GREEN" SIZE="-1"><A NAME="an_610">610</A></FONT></span>&nbsp;Men loven of propre kynde newefangelnesse,<br> <A NAME="an_611"></A>&nbsp;As briddes doon that men in cages fede.<br> <A NAME="an_612"></A>&nbsp;For though thou nyght and day take of hem hede,<br> <A NAME="an_613"></A>&nbsp;And strawe hir cage faire and softe as silk,<br> <A NAME="an_614"></A>&nbsp;And yeve hem sugre, hony, breed and milk,<br> <A NAME="an_615"></A>&nbsp;Yet right anon as that his dore is uppe<br> <A NAME="an_616"></A>&nbsp;He with his feet wol spurne adoun his cuppe,<br> <A NAME="an_617"></A>&nbsp;And to the wode he wole and wormes ete;<br> <A NAME="an_618"></A>&nbsp;So newefangel been they of hire mete,<br> <A NAME="an_619"></A>&nbsp;And loven novelries of propre kynde,<br> <span class="margnote"><FONT COLOR="GREEN" SIZE="-1"><A NAME="an_620">620</A></FONT></span>&nbsp;No gentillesse of blood ne may hem bynde.<br> <A NAME="an_621"></A>&nbsp;"So ferde this tercelet, allas the day!<br> <A NAME="an_622"></A>&nbsp;Though he were gentil born, and fressh and gay,<br> <A NAME="an_623"></A>&nbsp;And goodlich for to seen, and humble and free,<br> <A NAME="an_624"></A>&nbsp;He saugh upon a tyme a kyte flee,<br> <A NAME="an_625"></A>&nbsp;And sodeynly he loved this kyte so<br> <A NAME="an_626"></A>&nbsp;That al his love is clene fro me ago,<br> <A NAME="an_627"></A>&nbsp;And hath his trouthe falsed in this wyse.<br> <A NAME="an_628"></A>&nbsp;Thus hath the kyte my love in hire servyse,<br> <A NAME="an_629"></A>&nbsp;And I am lorn withouten remedie!"<br> <span class="margnote"><FONT COLOR="GREEN" SIZE="-1"><A NAME="an_630">630</A></FONT></span>&nbsp;And with that word this faucon gan to crie<br> <A NAME="an_631"></A>&nbsp;And swowned eft in Canacees barm.<br> <A NAME="an_632"></A>&nbsp;Greet was the sorwe for the haukes harm<br> <A NAME="an_633"></A>&nbsp;That Canacee and alle hir wommen made;<br> <A NAME="an_634"></A>&nbsp;They nyste hou they myghte the faucon glade.<br> <A NAME="an_635"></A>&nbsp;But Canacee hom bereth hire in hir lappe,<br> <A NAME="an_636"></A>&nbsp;And softely in plastres gan hire wrappe,<br> <A NAME="an_637"></A>&nbsp;Ther as she with hire beek hadde hurt hirselve.<br> <A NAME="an_638"></A>&nbsp;Now kan nat Canacee but herbes delve<br> <A NAME="an_639"></A>&nbsp;Out of the ground, and make salves newe<br> <span class="margnote"><FONT COLOR="GREEN" SIZE="-1"><A NAME="an_640">640</A></FONT></span>&nbsp;Of herbes preciouse and fyne of hewe<br> <A NAME="an_641"></A>&nbsp;To heelen with this hauk. Fro day to nyght<br> <A NAME="an_642"></A>&nbsp;She dooth hire bisynesse and al hire myght,<br> <A NAME="an_643"></A>&nbsp;And by hire beddes heed she made a mewe<br> <A NAME="an_644"></A>&nbsp;And covered it with veluettes blewe,<br> <A NAME="an_645"></A>&nbsp;In signe of trouthe that is in wommen sene.<br> <A NAME="an_646"></A>&nbsp;And al withoute, the mewe is peynted grene,<br> <A NAME="an_647"></A>&nbsp;In which were peynted alle thise false fowles,<br> <A NAME="an_648"></A>&nbsp;As ben thise tidyves, tercelettes, and owles;<br> <A NAME="an_649"></A>&nbsp;Right for despit were peynted hem bisyde,<br> <span class="margnote"><FONT COLOR="GREEN" SIZE="-1"><A NAME="an_650">650</A></FONT></span>&nbsp;Pyes, on hem for to crie and chyde.<br> <A NAME="an_651"></A>&nbsp;Thus lete I Canacee hir hauk kepyng;<br> <A NAME="an_652"></A>&nbsp;I wol namoore as now speke of hir ryng<br> <A NAME="an_653"></A>&nbsp;Til it come eft to purpos for to seyn<br> <A NAME="an_654"></A>&nbsp;How that this faucon gat hire love ageyn<br> <A NAME="an_655"></A>&nbsp;Repentant, as the storie telleth us,<br> <A NAME="an_656"></A>&nbsp;By mediacion of Cambalus,<br> <A NAME="an_657"></A>&nbsp;The kynges sone, of which I yow tolde.<br> <A NAME="an_658"></A>&nbsp;But hennesforth I wol my proces holde<br> <A NAME="an_659"></A>&nbsp;To speken of aventures and of batailles<br> <span class="margnote"><FONT COLOR="GREEN" SIZE="-1"><A NAME="an_660">660</A></FONT></span>&nbsp;That nevere yet was herd so grete mervailles.<br> <A NAME="an_661"></A>&nbsp;First wol I telle yow of Cambyuskan,<br> <A NAME="an_662"></A>&nbsp;That in his tyme many a citee wan;<br> <A NAME="an_663"></A>&nbsp;And after wol I speke of Algarsif,<br> <A NAME="an_664"></A>&nbsp;How that he wan Theodora to his wif,<br> <A NAME="an_665"></A>&nbsp;For whom ful ofte in greet peril he was,<br> <A NAME="an_666"></A>&nbsp;Ne hadde he ben holpen by the steede of bras;<br> <A NAME="an_667"></A>&nbsp;And after wol I speke of Cambalo,<br> <A NAME="an_668"></A>&nbsp;That faught in lystes with the bretheren two<br> <A NAME="an_669"></A>&nbsp;For Canacee er that he myghte hire wynne.<br> <span class="margnote"><FONT COLOR="GREEN" SIZE="-1"><A NAME="an_670">670</A></FONT></span>&nbsp;And ther I lefte I wol ayeyn bigynne.<br> <A NAME="an_671"></A>&nbsp;Appollo whirleth up his chaar so hye<br> <A NAME="an_672"></A>&nbsp;Til that the god Mercurius hous, the slye --<br> <A NAME="an_673"></A>&nbsp;"In feith, Squier, thow hast thee wel yquit<br> <A NAME="an_674"></A>&nbsp;And gentilly. I preise wel thy wit,"<br> <A NAME="an_675"></A>&nbsp;Quod the Frankeleyn, "considerynge thy yowthe,<br> <A NAME="an_676"></A>&nbsp;So feelyngly thou spekest, sire, I allow the!<br> <A NAME="an_677"></A>&nbsp;As to my doom, ther is noon that is heere<br> <A NAME="an_678"></A>&nbsp;Of eloquence that shal be thy peere,<br> <A NAME="an_679"></A>&nbsp;If that thou lyve; God yeve thee good chaunce,<br> <span class="margnote"><FONT COLOR="GREEN" SIZE="-1"><A NAME="an_680">680</A></FONT></span>&nbsp;And in vertu sende thee continuaunce,<br> <A NAME="an_681"></A>&nbsp;For of thy speche I have greet deyntee.<br> <A NAME="an_682"></A>&nbsp;I have a sone, and by the Trinitee,<br> <A NAME="an_683"></A>&nbsp;I hadde levere than twenty pound worth lond,<br> <A NAME="an_684"></A>&nbsp;Though it right now were fallen in myn hond,<br> <A NAME="an_685"></A>&nbsp;He were a man of swich discrecioun<br> <A NAME="an_686"></A>&nbsp;As that ye been! Fy on possessioun,<br> <A NAME="an_687"></A>&nbsp;But if a man be vertuous withal!<br> <A NAME="an_688"></A>&nbsp;I have my sone snybbed, and yet shal,<br> <A NAME="an_689"></A>&nbsp;For he to vertu listeth nat entende;<br> <span class="margnote"><FONT COLOR="GREEN" SIZE="-1"><A NAME="an_690">690</A></FONT></span>&nbsp;But for to pleye at dees, and to despende<br> <A NAME="an_691"></A>&nbsp;And lese al that he hath is his usage.<br> <A NAME="an_692"></A>&nbsp;And he hath levere talken with a page<br> <A NAME="an_693"></A>&nbsp;Than to comune with any gentil wight<br> <A NAME="an_694"></A>&nbsp;Where he myghte lerne gentillesse aright."<br> <A NAME="an_695"></A>&nbsp;"Straw for youre gentillesse!" quod oure Hoost.<br> <A NAME="an_696"></A>&nbsp;"What, Frankeleyn! Pardee, sire, wel thou woost<br> <A NAME="an_697"></A>&nbsp;That ech of yow moot tellen atte leste<br> <A NAME="an_698"></A>&nbsp;A tale or two, or breken his biheste."<br> <A NAME="an_699"></A>&nbsp;"That knowe I wel, sire," quod the Frankeleyn.<br> <span class="margnote"><FONT COLOR="GREEN" SIZE="-1"><A NAME="an_700">700</A></FONT></span>&nbsp;"I prey yow, haveth me nat in desdeyn,<br> <A NAME="an_701"></A>&nbsp;Though to this man I speke a word or two."<br> <A NAME="an_702"></A>&nbsp;"Telle on thy tale withouten wordes mo."<br> <A NAME="an_703"></A>&nbsp;"Gladly, sire Hoost," quod he, "I wole obeye<br> <A NAME="an_704"></A>&nbsp;Unto your wyl; now herkneth what I seye.<br> <A NAME="an_705"></A>&nbsp;I wol yow nat contrarien in no wyse<br> <A NAME="an_706"></A>&nbsp;As fer as that my wittes wol suffyse.<br> <A NAME="an_707"></A>&nbsp;I prey to God that it may plesen yow;<br> <A NAME="an_708"></A>&nbsp;Thanne woot I wel that it is good ynow."<br>  
<p><HR>
<CENTER>
<A HREF="mect24.htm">Next: The Franklin's Prologue</A></CENTER>
</BODY>
</HTML>
