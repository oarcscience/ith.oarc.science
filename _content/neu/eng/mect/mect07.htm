<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Cook's Tale</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect06">Previous</A>&nbsp;
<A HREF="mect08">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Cook's Tale</h3> <A NAME="an_4365"></A>&nbsp;A prentys whilom dwelled in oure citee,<br> <A NAME="an_4366"></A>&nbsp;And of a craft of vitailliers was hee.<br> <A NAME="an_4367"></A>&nbsp;Gaillard he was as goldfynch in the shawe,<br> <A NAME="an_4368"></A>&nbsp;Broun as a berye, a propre short felawe,<br> <A NAME="an_4369"></A>&nbsp;With lokkes blake, ykembd ful fetisly.<br> <span class="margnote"><FONT COLOR="GREEN" SIZE="-1"><A NAME="an_4370">4370</A></FONT></span>&nbsp;Dauncen he koude so wel and jolily<br> <A NAME="an_4371"></A>&nbsp;That he was cleped Perkyn Revelour.<br> <A NAME="an_4372"></A>&nbsp;He was as ful of love and paramour<br> <A NAME="an_4373"></A>&nbsp;As is the hyve ful of hony sweete;<br> <A NAME="an_4374"></A>&nbsp;Wel was the wenche with hym myghte meete.<br> <A NAME="an_4375"></A>&nbsp;At every bridale wolde he synge and hoppe;<br> <A NAME="an_4376"></A>&nbsp;He loved bet the taverne than the shoppe.<br> <A NAME="an_4377"></A>&nbsp;For whan ther any ridyng was in Chepe,<br> <A NAME="an_4378"></A>&nbsp;Out of the shoppe thider wolde he lepe --<br> <A NAME="an_4379"></A>&nbsp;Til that he hadde al the sighte yseyn,<br> <span class="margnote"><FONT COLOR="GREEN" SIZE="-1"><A NAME="an_4380">4380</A></FONT></span>&nbsp;And daunced wel, he wolde nat come ayeyn --<br> <A NAME="an_4381"></A>&nbsp;And gadered hym a meynee of his sort<br> <A NAME="an_4382"></A>&nbsp;To hoppe and synge and maken swich disport;<br> <A NAME="an_4383"></A>&nbsp;And ther they setten stevene for to meete,<br> <A NAME="an_4384"></A>&nbsp;To pleyen at the dys in swich a streete.<br> <A NAME="an_4385"></A>&nbsp;For in the toune nas ther no prentys<br> <A NAME="an_4386"></A>&nbsp;That fairer koude caste a paire of dys<br> <A NAME="an_4387"></A>&nbsp;Than Perkyn koude, and therto he was free<br> <A NAME="an_4388"></A>&nbsp;Of his dispense, in place of pryvetee.<br> <A NAME="an_4389"></A>&nbsp;That fond his maister wel in his chaffare,<br> <span class="margnote"><FONT COLOR="GREEN" SIZE="-1"><A NAME="an_4390">4390</A></FONT></span>&nbsp;For often tyme he foond his box ful bare.<br> <A NAME="an_4391"></A>&nbsp;For sikerly a prentys revelour<br> <A NAME="an_4392"></A>&nbsp;That haunteth dys, riot, or paramour,<br> <A NAME="an_4393"></A>&nbsp;His maister shal it in his shoppe abye,<br> <A NAME="an_4394"></A>&nbsp;Al have he no part of the mynstralcye.<br> <A NAME="an_4395"></A>&nbsp;For thefte and riot, they been convertible,<br> <A NAME="an_4396"></A>&nbsp;Al konne he pleye on gyterne or ribible.<br> <A NAME="an_4397"></A>&nbsp;Revel and trouthe, as in a lowe degree,<br> <A NAME="an_4398"></A>&nbsp;They been ful wrothe al day, as men may see.<br> <A NAME="an_4399"></A>&nbsp;This joly prentys with his maister bood,<br> <span class="margnote"><FONT COLOR="GREEN" SIZE="-1"><A NAME="an_4400">4400</A></FONT></span>&nbsp;Til he were ny out of his prentishood,<br> <A NAME="an_4401"></A>&nbsp;Al were he snybbed bothe erly and late,<br> <A NAME="an_4402"></A>&nbsp;And somtyme lad with revel to Newegate.<br> <A NAME="an_4403"></A>&nbsp;But atte laste his maister hym bithoghte,<br> <A NAME="an_4404"></A>&nbsp;Upon a day, whan he his papir soghte,<br> <A NAME="an_4405"></A>&nbsp;Of a proverbe that seith this same word:<br> <A NAME="an_4406"></A>&nbsp;"Wel bet is roten appul out of hoord<br> <A NAME="an_4407"></A>&nbsp;Than that it rotie al the remenaunt."<br> <A NAME="an_4408"></A>&nbsp;So fareth it by a riotous servaunt;<br> <A NAME="an_4409"></A>&nbsp;It is ful lasse harm to lete hym pace,<br> <span class="margnote"><FONT COLOR="GREEN" SIZE="-1"><A NAME="an_4410">4410</A></FONT></span>&nbsp;Than he shende alle the servantz in the place.<br> <A NAME="an_4411"></A>&nbsp;Therfore his maister yaf hym acquitance,<br> <A NAME="an_4412"></A>&nbsp;And bad hym go, with sorwe and with meschance!<br> <A NAME="an_4413"></A>&nbsp;And thus this joly prentys hadde his leve.<br> <A NAME="an_4414"></A>&nbsp;Now lat hym riote al the nyght or leve.<br> <A NAME="an_4415"></A>&nbsp;And for ther is no theef withoute a lowke,<br> <A NAME="an_4416"></A>&nbsp;That helpeth hym to wasten and to sowke<br> <A NAME="an_4417"></A>&nbsp;Of that he brybe kan or borwe may,<br> <A NAME="an_4418"></A>&nbsp;Anon he sente his bed and his array<br> <A NAME="an_4419"></A>&nbsp;Unto a compeer of his owene sort,<br> <span class="margnote"><FONT COLOR="GREEN" SIZE="-1"><A NAME="an_4420">4420</A></FONT></span>&nbsp;That lovede dys, and revel, and disport,<br> <A NAME="an_4421"></A>&nbsp;And hadde a wyf that heeld for contenance<br> <A NAME="an_4422"></A>&nbsp;A shoppe, and swyved for hir sustenance.<br>  
<p><HR>
<CENTER>
<A HREF="mect08">Next: The Man of Law's Introduction and Prologue</A></CENTER>
</BODY>
</HTML>
