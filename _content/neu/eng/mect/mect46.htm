<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Parson's Prologue</TITLE>
</HEAD>
<BODY>
<CENTER>
<A HREF="../../../index"><IMG SRC="../../../cdshop/ithlogo.png" BORDER="0"></A><BR>
<A HREF="../../../index">Intangible Textual Heritage</A>&nbsp;
<A HREF="../../index">Legends and Sagas</A>&nbsp;
<A HREF="../index">England</A>&nbsp;
<A HREF="index">Index</A>&nbsp;
<A HREF="mect45">Previous</A>&nbsp;
<A HREF="mect47">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Parson's Prologue</h3> <A NAME="an_1"></A>&nbsp;By that the Maunciple hadde his tale al ended,<br> <A NAME="an_2"></A>&nbsp;The sonne fro the south lyne was descended<br> <A NAME="an_3"></A>&nbsp;So lowe that he nas nat, to my sighte,<br> <A NAME="an_4"></A>&nbsp;Degrees nyne and twenty as in highte.<br> <A NAME="an_5"></A>&nbsp;Foure of the clokke it was tho, as I gesse,<br> <A NAME="an_6"></A>&nbsp;For ellevene foot, or litel moore or lesse,<br> <A NAME="an_7"></A>&nbsp;My shadwe was at thilke tyme, as there<br> <A NAME="an_8"></A>&nbsp;Of swiche feet as my lengthe parted were<br> <A NAME="an_9"></A>&nbsp;In sixe feet equal of proporcioun.<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;Therwith the moones exaltacioun --<br> <A NAME="an_11"></A>&nbsp;I meene Libra -- alwey gan ascende<br> <A NAME="an_12"></A>&nbsp;As we were entryng at a thropes ende;<br> <A NAME="an_13"></A>&nbsp;For which oure Hoost, as he was wont to gye,<br> <A NAME="an_14"></A>&nbsp;As in this caas, oure joly compaignye,<br> <A NAME="an_15"></A>&nbsp;Seyde in this wise: "Lordynges everichoon,<br> <A NAME="an_16"></A>&nbsp;Now lakketh us no tales mo than oon.<br> <A NAME="an_17"></A>&nbsp;Fulfilled is my sentence and my decree;<br> <A NAME="an_18"></A>&nbsp;I trowe that we han herd of ech degree;<br> <A NAME="an_19"></A>&nbsp;Almoost fulfild is al myn ordinaunce.<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;I pray to God, so yeve hym right good chaunce,<br> <A NAME="an_21"></A>&nbsp;That telleth this tale to us lustily.<br> <A NAME="an_22"></A>&nbsp;"Sire preest," quod he, "artow a vicary?<br> <A NAME="an_23"></A>&nbsp;Or arte a person? Sey sooth, by thy fey!<br> <A NAME="an_24"></A>&nbsp;Be what thou be, ne breke thou nat oure pley;<br> <A NAME="an_25"></A>&nbsp;For every man, save thou, hath toold his tale.<br> <A NAME="an_26"></A>&nbsp;Unbokele and shewe us what is in thy male;<br> <A NAME="an_27"></A>&nbsp;For trewely, me thynketh by thy cheere<br> <A NAME="an_28"></A>&nbsp;Thou sholdest knytte up wel a greet mateere.<br> <A NAME="an_29"></A>&nbsp;Telle us a fable anon, for cokkes bones!"<br> <span class="margnote"><FONT COLOR="GREEN" SIZE="-1"><A NAME="an_30">30</A></FONT></span>&nbsp;This Persoun answerde, al atones,<br> <A NAME="an_31"></A>&nbsp;"Thou getest fable noon ytoold for me,<br> <A NAME="an_32"></A>&nbsp;For Paul, that writeth unto Thymothee,<br> <A NAME="an_33"></A>&nbsp;Repreveth hem that weyven soothfastnesse<br> <A NAME="an_34"></A>&nbsp;And tellen fables and swich wrecchednesse.<br> <A NAME="an_35"></A>&nbsp;Why sholde I sowen draf out of my fest,<br> <A NAME="an_36"></A>&nbsp;Whan I may sowen whete, if that me lest?<br> <A NAME="an_37"></A>&nbsp;For which I seye, if that yow list to heere<br> <A NAME="an_38"></A>&nbsp;Moralitee and vertuous mateere,<br> <A NAME="an_39"></A>&nbsp;And thanne that ye wol yeve me audience,<br> <span class="margnote"><FONT COLOR="GREEN" SIZE="-1"><A NAME="an_40">40</A></FONT></span>&nbsp;I wol ful fayn, at Cristes reverence,<br> <A NAME="an_41"></A>&nbsp;Do yow plesaunce leefful, as I kan.<br> <A NAME="an_42"></A>&nbsp;But trusteth wel, I am a Southren man;<br> <A NAME="an_43"></A>&nbsp;I kan nat geeste `rum, ram, ruf,' by lettre,<br> <A NAME="an_44"></A>&nbsp;Ne, God woot, rym holde I but litel bettre;<br> <A NAME="an_45"></A>&nbsp;And therfore, if yow list -- I wol nat glose --<br> <A NAME="an_46"></A>&nbsp;I wol yow telle a myrie tale in prose<br> <A NAME="an_47"></A>&nbsp;To knytte up al this feeste and make an ende.<br> <A NAME="an_48"></A>&nbsp;And Jhesu, for his grace, wit me sende<br> <A NAME="an_49"></A>&nbsp;To shewe yow the wey, in this viage,<br> <span class="margnote"><FONT COLOR="GREEN" SIZE="-1"><A NAME="an_50">50</A></FONT></span>&nbsp;Of thilke parfit glorious pilgrymage<br> <A NAME="an_51"></A>&nbsp;That highte Jerusalem celestial.<br> <A NAME="an_52"></A>&nbsp;And if ye vouche sauf, anon I shal<br> <A NAME="an_53"></A>&nbsp;Bigynne upon my tale, for which I preye<br> <A NAME="an_54"></A>&nbsp;Telle youre avys; I kan no bettre seye.<br> <A NAME="an_55"></A>&nbsp;"But nathelees, this meditacioun<br> <A NAME="an_56"></A>&nbsp;I putte it ay under correccioun<br> <A NAME="an_57"></A>&nbsp;Of clerkes, for I am nat textueel;<br> <A NAME="an_58"></A>&nbsp;I take but the sentence, trusteth weel.<br> <A NAME="an_59"></A>&nbsp;Therfore I make protestacioun<br> <span class="margnote"><FONT COLOR="GREEN" SIZE="-1"><A NAME="an_60">60</A></FONT></span>&nbsp;That I wol stonde to correccioun."<br> <A NAME="an_61"></A>&nbsp;Upon this word we han assented soone,<br> <A NAME="an_62"></A>&nbsp;For, as it seemed, it was for to doone --<br> <A NAME="an_63"></A>&nbsp;To enden in som vertuous sentence,<br> <A NAME="an_64"></A>&nbsp;And for to yeve hym space and audience,<br> <A NAME="an_65"></A>&nbsp;And bade oure Hoost he sholde to hym seye<br> <A NAME="an_66"></A>&nbsp;That alle we to telle his tale hym preye.<br> <A NAME="an_67"></A>&nbsp;Oure Hoost hadde the wordes for us alle;<br> <A NAME="an_68"></A>&nbsp;"Sire preest," quod he, "now faire yow bifalle!<br> <A NAME="an_69"></A>&nbsp;Telleth," quod he, "youre meditacioun.<br> <span class="margnote"><FONT COLOR="GREEN" SIZE="-1"><A NAME="an_70">70</A></FONT></span>&nbsp;But hasteth yow; the sonne wole adoun;<br> <A NAME="an_71"></A>&nbsp;Beth fructuous, and that in litel space,<br> <A NAME="an_72"></A>&nbsp;And to do wel God sende yow his grace!<br> <A NAME="an_73"></A>&nbsp;Sey what yow list, and we wol gladly heere."<br> <A NAME="an_74"></A>&nbsp;And with that word he seyde in this manere.<br>  
<p><HR>
<CENTER>
<A HREF="mect47">Next: The Parson's Tale</A></CENTER>
</BODY>
</HTML>
