<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Franklin's Prologue</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect23.htm">Previous</A>&nbsp;
<A HREF="mect25.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Franklin's Prologue</h3> <A NAME="an_709"></A>&nbsp;Thise olde gentil Britouns in hir dayes<br> <span class="margnote"><FONT COLOR="GREEN" SIZE="-1"><A NAME="an_710">710</A></FONT></span>&nbsp;Of diverse aventures maden layes,<br> <A NAME="an_711"></A>&nbsp;Rymeyed in hir firste Briton tonge,<br> <A NAME="an_712"></A>&nbsp;Whiche layes with hir instrumentz they songe<br> <A NAME="an_713"></A>&nbsp;Or elles redden hem for hir plesaunce;<br> <A NAME="an_714"></A>&nbsp;And oon of hem have I in remembraunce,<br> <A NAME="an_715"></A>&nbsp;Which I shal seyn with good wyl as I kan.<br> <A NAME="an_716"></A>&nbsp;But, sires, by cause I am a burel man,<br> <A NAME="an_717"></A>&nbsp;At my bigynnyng first I yow biseche,<br> <A NAME="an_718"></A>&nbsp;Have me excused of my rude speche.<br> <A NAME="an_719"></A>&nbsp;I lerned nevere rethorik, certeyn;<br> <span class="margnote"><FONT COLOR="GREEN" SIZE="-1"><A NAME="an_720">720</A></FONT></span>&nbsp;Thyng that I speke, it moot be bare and pleyn.<br> <A NAME="an_721"></A>&nbsp;I sleep nevere on the Mount of Pernaso,<br> <A NAME="an_722"></A>&nbsp;Ne lerned Marcus Tullius Scithero.<br> <A NAME="an_723"></A>&nbsp;Colours ne knowe I none, withouten drede,<br> <A NAME="an_724"></A>&nbsp;But swiche colours as growen in the mede,<br> <A NAME="an_725"></A>&nbsp;Or elles swiche as men dye or peynte.<br> <A NAME="an_726"></A>&nbsp;Colours of rethoryk been to me queynte;<br> <A NAME="an_727"></A>&nbsp;My spirit feeleth noght of swich mateere.<br> <A NAME="an_728"></A>&nbsp;But if yow list, my tale shul ye heere.<br>  
<p><HR>
<CENTER>
<A HREF="mect25.htm">Next: The Franklin's Tale</A></CENTER>
</BODY>
</HTML>
