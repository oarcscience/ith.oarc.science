<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Canterbury Tales: The Monk's Prologue</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect34.htm">Previous</A>&nbsp;
<A HREF="mect36.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Canterbury Tales</h4> <h3 align="center" align="center">The Monk's Prologue</h3> <A NAME="an_1889"></A>&nbsp;Whan ended was my tale of Melibee,<br> <span class="margnote"><FONT COLOR="GREEN" SIZE="-1"><A NAME="an_1890">1890</A></FONT></span>&nbsp;And of Prudence and hire benignytee,<br> <A NAME="an_1891"></A>&nbsp;Oure Hooste seyde, "As I am feithful man,<br> <A NAME="an_1892"></A>&nbsp;And by that precious corpus Madrian,<br> <A NAME="an_1893"></A>&nbsp;I hadde levere than a barel ale<br> <A NAME="an_1894"></A>&nbsp;That Goodelief, my wyf, hadde herd this tale!<br> <A NAME="an_1895"></A>&nbsp;For she nys no thyng of swich pacience<br> <A NAME="an_1896"></A>&nbsp;As was this Melibeus wyf Prudence.<br> <A NAME="an_1897"></A>&nbsp;By Goddes bones, whan I bete my knaves,<br> <A NAME="an_1898"></A>&nbsp;She bryngeth me forth the grete clobbed staves,<br> <A NAME="an_1899"></A>&nbsp;And crieth, `Slee the dogges everichoon,<br> <span class="margnote"><FONT COLOR="GREEN" SIZE="-1"><A NAME="an_1900">1900</A></FONT></span>&nbsp;And brek hem, bothe bak and every boon!'<br> <A NAME="an_1901"></A>&nbsp;"And if that any neighebor of myne<br> <A NAME="an_1902"></A>&nbsp;Wol nat in chirche to my wyf enclyne,<br> <A NAME="an_1903"></A>&nbsp;Or be so hardy to hire to trespace,<br> <A NAME="an_1904"></A>&nbsp;Whan she comth hoom she rampeth in my face,<br> <A NAME="an_1905"></A>&nbsp;And crieth, `False coward, wrek thy wyf!<br> <A NAME="an_1906"></A>&nbsp;By corpus bones, I wol have thy knyf,<br> <A NAME="an_1907"></A>&nbsp;And thou shalt have my distaf and go spynne!'<br> <A NAME="an_1908"></A>&nbsp;Fro day to nyght right thus she wol bigynne.<br> <A NAME="an_1909"></A>&nbsp;`Allas,' she seith, `that evere I was shape<br> <span class="margnote"><FONT COLOR="GREEN" SIZE="-1"><A NAME="an_1910">1910</A></FONT></span>&nbsp;To wedden a milksop, or a coward ape,<br> <A NAME="an_1911"></A>&nbsp;That wol been overlad with every wight!<br> <A NAME="an_1912"></A>&nbsp;Thou darst nat stonden by thy wyves right!'<br> <A NAME="an_1913"></A>&nbsp;"This is my lif, but if that I wol fighte;<br> <A NAME="an_1914"></A>&nbsp;And out at dore anon I moot me dighte,<br> <A NAME="an_1915"></A>&nbsp;Or elles I am but lost, but if that I<br> <A NAME="an_1916"></A>&nbsp;Be lik a wilde leoun, fool-hardy.<br> <A NAME="an_1917"></A>&nbsp;I woot wel she wol do me slee som day<br> <A NAME="an_1918"></A>&nbsp;Som neighebor, and thanne go my way;<br> <A NAME="an_1919"></A>&nbsp;For I am perilous with knyf in honde,<br> <span class="margnote"><FONT COLOR="GREEN" SIZE="-1"><A NAME="an_1920">1920</A></FONT></span>&nbsp;Al be it that I dar nat hire withstonde,<br> <A NAME="an_1921"></A>&nbsp;For she is byg in armes, by my feith:<br> <A NAME="an_1922"></A>&nbsp;That shal he fynde that hire mysdooth or seith --<br> <A NAME="an_1923"></A>&nbsp;But lat us passe awey fro this mateere.<br> <A NAME="an_1924"></A>&nbsp;"My lord, the Monk," quod he, "be myrie of cheere,<br> <A NAME="an_1925"></A>&nbsp;For ye shul telle a tale trewely.<br> <A NAME="an_1926"></A>&nbsp;Loo, Rouchestre stant heer faste by!<br> <A NAME="an_1927"></A>&nbsp;Ryde forth, myn owene lord, brek nat oure game.<br> <A NAME="an_1928"></A>&nbsp;But, by my trouthe, I knowe nat youre name.<br> <A NAME="an_1929"></A>&nbsp;Wher shal I calle yow my lord daun John,<br> <span class="margnote"><FONT COLOR="GREEN" SIZE="-1"><A NAME="an_1930">1930</A></FONT></span>&nbsp;Or daun Thomas, or elles daun Albon?<br> <A NAME="an_1931"></A>&nbsp;Of what hous be ye, by youre fader kyn?<br> <A NAME="an_1932"></A>&nbsp;I vowe to God, thou hast a ful fair skyn;<br> <A NAME="an_1933"></A>&nbsp;It is a gentil pasture ther thow goost.<br> <A NAME="an_1934"></A>&nbsp;Thou art nat lyk a penant or a goost:<br> <A NAME="an_1935"></A>&nbsp;Upon my feith, thou art som officer,<br> <A NAME="an_1936"></A>&nbsp;Som worthy sexteyn, or som celerer,<br> <A NAME="an_1937"></A>&nbsp;For by my fader soule, as to my doom,<br> <A NAME="an_1938"></A>&nbsp;Thou art a maister whan thou art at hoom;<br> <A NAME="an_1939"></A>&nbsp;No povre cloysterer, ne no novys,<br> <span class="margnote"><FONT COLOR="GREEN" SIZE="-1"><A NAME="an_1940">1940</A></FONT></span>&nbsp;But a governour, wily and wys,<br> <A NAME="an_1941"></A>&nbsp;And therwithal of brawnes and of bones<br> <A NAME="an_1942"></A>&nbsp;A wel farynge persone for the nones.<br> <A NAME="an_1943"></A>&nbsp;I pray to God, yeve hym confusioun<br> <A NAME="an_1944"></A>&nbsp;That first thee broghte unto religioun!<br> <A NAME="an_1945"></A>&nbsp;Thou woldest han been a tredefowel aright.<br> <A NAME="an_1946"></A>&nbsp;Haddestow as greet a leeve as thou hast myght<br> <A NAME="an_1947"></A>&nbsp;To parfourne al thy lust in engendrure,<br> <A NAME="an_1948"></A>&nbsp;Thou haddest bigeten ful many a creature.<br> <A NAME="an_1949"></A>&nbsp;Allas, why werestow so wyd a cope?<br> <span class="margnote"><FONT COLOR="GREEN" SIZE="-1"><A NAME="an_1950">1950</A></FONT></span>&nbsp;God yeve me sorwe, but, and I were a pope,<br> <A NAME="an_1951"></A>&nbsp;Nat oonly thou, but every myghty man,<br> <A NAME="an_1952"></A>&nbsp;Though he were shorn ful hye upon his pan,<br> <A NAME="an_1953"></A>&nbsp;Sholde have a wyf; for al the world is lorn!<br> <A NAME="an_1954"></A>&nbsp;Religioun hath take up al the corn<br> <A NAME="an_1955"></A>&nbsp;Of tredyng, and we borel men been shrympes.<br> <A NAME="an_1956"></A>&nbsp;Of fieble trees ther comen wrecched ympes.<br> <A NAME="an_1957"></A>&nbsp;This maketh that oure heires been so sklendre<br> <A NAME="an_1958"></A>&nbsp;And feble that they may nat wel engendre.<br> <A NAME="an_1959"></A>&nbsp;This maketh that oure wyves wole assaye<br> <span class="margnote"><FONT COLOR="GREEN" SIZE="-1"><A NAME="an_1960">1960</A></FONT></span>&nbsp;Religious folk, for ye mowe bettre paye<br> <A NAME="an_1961"></A>&nbsp;Of Venus paiementz than mowe we;<br> <A NAME="an_1962"></A>&nbsp;God woot, no lussheburghes payen ye!<br> <A NAME="an_1963"></A>&nbsp;But be nat wrooth, my lord, though that I pleye.<br> <A NAME="an_1964"></A>&nbsp;Ful ofte in game a sooth I have herd seye!"<br> <A NAME="an_1965"></A>&nbsp;This worthy Monk took al in pacience,<br> <A NAME="an_1966"></A>&nbsp;And seyde, "I wol doon al my diligence,<br> <A NAME="an_1967"></A>&nbsp;As fer as sowneth into honestee,<br> <A NAME="an_1968"></A>&nbsp;To telle yow a tale, or two, or three.<br> <A NAME="an_1969"></A>&nbsp;And if yow list to herkne hyderward,<br> <span class="margnote"><FONT COLOR="GREEN" SIZE="-1"><A NAME="an_1970">1970</A></FONT></span>&nbsp;I wol yow seyn the lyf of Seint Edward;<br> <A NAME="an_1971"></A>&nbsp;Or ellis, first, tragedies wol I telle,<br> <A NAME="an_1972"></A>&nbsp;Of whiche I have an hundred in my celle.<br> <A NAME="an_1973"></A>&nbsp;Tragedie is to seyn a certeyn storie,<br> <A NAME="an_1974"></A>&nbsp;As olde bookes maken us memorie,<br> <A NAME="an_1975"></A>&nbsp;Of hym that stood in greet prosperitee,<br> <A NAME="an_1976"></A>&nbsp;And is yfallen out of heigh degree<br> <A NAME="an_1977"></A>&nbsp;Into myserie, and endeth wrecchedly.<br> <A NAME="an_1978"></A>&nbsp;And they ben versified communely<br> <A NAME="an_1979"></A>&nbsp;Of six feet, which men clepen exametron.<br> <span class="margnote"><FONT COLOR="GREEN" SIZE="-1"><A NAME="an_1980">1980</A></FONT></span>&nbsp;In prose eek been endited many oon,<br> <A NAME="an_1981"></A>&nbsp;And eek in meetre in many a sondry wyse.<br> <A NAME="an_1982"></A>&nbsp;Lo, this declaryng oghte ynogh suffise.<br> <A NAME="an_1983"></A>&nbsp;"Now herkneth, if yow liketh for to heere.<br> <A NAME="an_1984"></A>&nbsp;But first I yow biseeke in this mateere,<br> <A NAME="an_1985"></A>&nbsp;Though I by ordre telle nat thise thynges,<br> <A NAME="an_1986"></A>&nbsp;Be it of popes, emperours, or kynges,<br> <A NAME="an_1987"></A>&nbsp;After hir ages, as men writen fynde,<br> <A NAME="an_1988"></A>&nbsp;But tellen hem som bifore and som bihynde,<br> <A NAME="an_1989"></A>&nbsp;As it now comth unto my remembraunce,<br> <span class="margnote"><FONT COLOR="GREEN" SIZE="-1"><A NAME="an_1990">1990</A></FONT></span>&nbsp;Have me excused of myn ignoraunce."<br>  
<p><HR>
<CENTER>
<A HREF="mect36.htm">Next: The Monk's Tale</A></CENTER>
</BODY>
</HTML>
