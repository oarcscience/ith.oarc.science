<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Canterbury Tales and Other Works of Chaucer (Middle English), by Geoffery Chaucer, [14th cent.], full text etext at Intangible Textual Heritage">
<META name="keywords" content="Chaucer Canterbury Tales English Literature Poetry">
<TITLE>The Canterbury Tales and Other Works of Chaucer (Middle English): The Shorter Poems: To Rosemounde</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Legends and Sagas</A>&nbsp;
<A HREF="../index.htm">England</A>&nbsp;
<A HREF="index.htm">Index</A>&nbsp;
<A HREF="mect70.htm">Previous</A>&nbsp;
<A HREF="mect72.htm">Next</A>&nbsp;
</CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index.htm"><IMG SRC="img/tease.jpg"></A><BR><I>The Canterbury Tales and Other Works of Chaucer (Middle English)</I>, by Geoffery Chaucer, [14th cent.], at Intangible Textual Heritage</FONT></P><HR></p> <h4 align="center">The Shorter Poems</h4> <h3 align="center" align="center">To Rosemounde</h3> <A NAME="an_1"></A>&nbsp;Madame, ye ben of al beaute shryne<br> <A NAME="an_2"></A>&nbsp;As fer as cercled is the mapamounde,<br> <A NAME="an_3"></A>&nbsp;For as the cristal glorious ye shyne,<br> <A NAME="an_4"></A>&nbsp;And lyke ruby ben your chekes rounde.<br> <A NAME="an_5"></A>&nbsp;Therwith ye ben so mery and so jocounde<br> <A NAME="an_6"></A>&nbsp;That at a revel whan that I see you daunce,<br> <A NAME="an_7"></A>&nbsp;It is an oynement unto my wounde,<br> <A NAME="an_8"></A>&nbsp;Thogh ye to me ne do no daliaunce.<br> <A NAME="an_9"></A>&nbsp;For thogh I wepe of teres ful a tyne,<br> <span class="margnote"><FONT COLOR="GREEN" SIZE="-1"><A NAME="an_10">10</A></FONT></span>&nbsp;Yet may that wo myn herte nat confounde;<br> <A NAME="an_11"></A>&nbsp;Your semy voys that ye so smal out twyne<br> <A NAME="an_12"></A>&nbsp;Maketh my thoght in joy and blis habounde.<br> <A NAME="an_13"></A>&nbsp;So curtaysly I go with love bounde<br> <A NAME="an_14"></A>&nbsp;That to myself I sey in my penaunce,<br> <A NAME="an_15"></A>&nbsp;"Suffyseth me to love you, Rosemounde,<br> <A NAME="an_16"></A>&nbsp;Thogh ye to me ne do no daliaunce."<br> <A NAME="an_17"></A>&nbsp;Nas never pyk walwed in galauntyne<br> <A NAME="an_18"></A>&nbsp;As I in love am walwed and ywounde,<br> <A NAME="an_19"></A>&nbsp;For which ful ofte I of myself devyne<br> <span class="margnote"><FONT COLOR="GREEN" SIZE="-1"><A NAME="an_20">20</A></FONT></span>&nbsp;That I am trewe Tristam the secounde.<br> <A NAME="an_21"></A>&nbsp;My love may not refreyde nor affounde,<br> <A NAME="an_22"></A>&nbsp;I brenne ay in an amorous plesaunce.<br> <A NAME="an_23"></A>&nbsp;Do what you lyst, I wyl your thral be founde,<br> <A NAME="an_24"></A>&nbsp;Thogh ye to me ne do no daliaunce.<br>  
<p><HR>
<CENTER>
<A HREF="mect72.htm">Next: Womanly Noblesse</A></CENTER>
</BODY>
</HTML>
