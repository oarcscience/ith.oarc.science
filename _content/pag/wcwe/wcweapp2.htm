<HTML>
<HEAD>
<link rel="stylesheet" type="text/css" href="../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Witch-Cult in Western Europe, by Margaret Alice Murray, [1921], full text etext at Intangible Textual Heritage">
<META name="keywords" content="Pagan Paganism Wicca Witch Witchcraft Spell Spells Rituals Familiar Joan of Arc Gilles de Rais">
<TITLE>The Witch-Cult in Western Europe: Appendix II. Trial of Silvain Nevillon and Gentien le Clerc</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Neopaganism</A>&nbsp;
<A HREF="index">Index</A>&nbsp;
<A HREF="wcweapp1">Previous</A>&nbsp;
<A HREF="wcweapp3">Next</A>&nbsp;
<HR><A HREF="https://www.amazon.com/exec/obidos/ASIN/B0027ISAIM/internetsacredte">Buy this Book at Amazon.com</A></CENTER>
<HR>
<P ALIGN="CENTER"><FONT SIZE="-1" COLOR="GREEN"><A HREF="index"><IMG SRC="img/tease.jpg"></A><BR><I>The Witch-Cult in Western Europe</I>, by Margaret Alice Murray, [1921], at Intangible Textual Heritage</FONT></P><HR></p>  <h1 align="center">APPENDIX II</h1>  <h3 align="center" align="center">TRIAL OF SILVAIN NEVILLON AND GENTIEN LE CLERC AT ORLEANS, 1614-15</h3>  
<p>[This trial is included here as a specimen of purely ritual witchcraft, without spell-casting.]</p>  
<p><i>Arrest &amp; procedure faicte par le Lieutenant Criminel d Orleans, contre Siluain Neuillon, Gentien le Clerc dit Niuelle, &amp; Mathurin Ferrand du village de Nouan en Sologne, conuaincus de sortilege le 20 Juin 1614.</i></p>  
<p>Le Vendredy 20 Iuin 1614 ledit Lieutenant procedant &agrave; l'audition dudit Neuillon comireur &amp; Masson, aag&eacute; de 77 ans.</p>  
<p>Ledit Lieutenant Criminel luy ayant dit qu'il luy vouloit faire raire on razer le poil &amp; changer d'habits: afin qu'il dict verit&eacute;. L'accus&eacute; s'escria en ces mots, Comment me veut-on faire mourir, Messieurs, si ie vous confesse la verit&eacute;, vous ne me ferez pas razer.</p>  
<p>A confess&eacute; auoir est&eacute; an Sabbat prez Nouan, en vn lieu nomm&eacute; Oliuet,</p>  
<p>Dit que le Sabbat se tenoit dans vne maison, o&ugrave; il vit &agrave; la chemin&eacute;e com[m]e ledit Sabbat se faisoit, vn homme noir duquel on ne voyoit point la teste, &amp; deux cheures on boucs en la mesme maison ayant grand poil noir. Il y auoit 200. personnes tons masquez, except&eacute; vn nomin&eacute; Ferrand. Qu'allant &agrave; l'offrande aucuns baillent de l'argent comme &agrave; l'Eglise.</p>  
<p>Vit aussi vn grand homme noir &agrave; l'opposite de celuy de la chemin&eacute;e, qui regardoit dans vn liure, dont les feuillets estoient noirs &amp; bleuds, &amp; marmotoit entre ses dents sans entendre ce qu'il disoit, leuoit vne hostie noire, puis vn calice de meschant estain tout</p>  
<p>[1. <i>Sadducismus Debellatus</i>, p. 50.</p>  
<p>2. Id., p. 25.</p>  
<p>3. Cunningham, pp. 246, 251]</p>  
<p>crasseux. Vit que tons les assistans dan&ccedil;oient en bransles dos &agrave; dos, &amp; deux boucs ou cheures auec eux. Il y auoit des viandes si fades qu'il n'en peut aualler, &amp; croit que c'estoit de la chair de cheual, &amp; que ledit hom[m]e noir parloit comme si la voix fut sortie d'vn poinson: Et vit enuiron douze enfans portez par des femmes, &amp; que le Diable batit vne femme auec vn baston, de ce qu'elle n'auoit pas apport&eacute; son enfant comme elle auoit promis, bailloit ledit homme noir des gasteaux auxdits petits enfans.</p>  
<p>Dit que ceux qui ne vont au Sabbat, payent huict sols, qu'il y a des processions o&ugrave; il a veu par fois six cens personnes, que les deux Diables qui estoient au Sabbat, l'vn s'appelloit l'Orthon, &amp; l'autre Traisnesac, &amp; qu'ils se baissoient enuers ceux qui leur emmenoient leurs enfans comme pour les remercier, &amp; baisoient leursdits enfans au cul.</p>  
<p>Dit qu'il a veu le Diable en plusieurs fa&ccedil;ons, tantost comme vn bouc, ayant vn visage deuant &amp; vn autre derriere, ores comme vn gros mouton.</p>  
<p>Qu'on baptise des enfans au Sabbat auec du Cresme, que des femmes apportent, &amp; frottent la verge de quelque homme, &amp; en font sortir de la sentence qu'elles amassent, &amp; la meslent auec le Cresme, puis mettent cela sur la teste de l'enfant en pronon&ccedil;ant quelques paroles en Latin.</p>  
<p>Dit aussi auoir veu des Sorciers &amp; Sorcieres qui apportoient des Hosties an Sabbat, lesquelles elles auoient gard&eacute; lors qu'on leur auoit baill&eacute; &agrave; communier &agrave; l'Eglise, &amp; que le Diable faisoit des gestes comme en depitant sur icelles Hosties, desquelles on faisoit de lit poudre, &amp; quelque fois on les mettoit dans l'eau, &amp; que le Diable estoit fort ayse quand on luy apportoit lesdites Hosties.</p>  
<p>Dit auoir ouy dire &agrave; Guilleaume le Clerc dit Nitelle, que pour auoir faict mourir vn homme le Diable donnoit de recompence huict sols, &amp; pour vne femme cinq sols.</p>  
<p>Dit que le Diable les bat ail Sabbat, quand ils ne s&ccedil;auent rendre compte d'auoir fait quelque mal, &amp; qu'il leur dit en se separant vengez vous, autrement vous mourrez.</p>  
<p>Dit que le iour qu'on a est&eacute; a la Messe, on ne peut estre ensorcell&eacute;, on qu'on a vn <i>Agnus Dei</i> sur soy, que bien souuent ils appellent l'Hostie Iean le blanc, que les femmes chantent des ch&atilde;sons en l'honneur du Diable, &amp; qu'&agrave; l'entree &amp; sortie de table au Sabbat, on dit au Diable nous vous recognoissons pour nostre maistre, nostre Dieu, nostre Createur.</p>  
<p>Que le Diable dit le Sem&otilde; au Sabbat, mais qu'on n'entend ce qu'il dit, parce qu'il parle com[m]e en gr&otilde;dant, &amp; qu'il iette de la poudre par toute l'assembl&eacute;e, com[m]e on fait de l'eau beniste.</p>  
<p>Vit qu'on frappoit dans l'eau d'vne baguette, &amp; aussi tost vit comme il luy sembloit que c'estoit de la gresle.</p>  
<p>Dit estre all&eacute; souuent an Sabbat de son pied tout esueill&eacute;, &amp; ne se grassoit point, d'autant que c'estoit folie de se graisser quand on tie va pas loing.</p>  
<p>Dit que le Diable monstre une forme de membre viril au Sabbat, ong comme vne chandelle, &amp; qu'il vit vne femme qui le baisa par l&agrave;.</p>  
<p>Dit que les Sorciers ne peuuent faire mal le Vendredy, &agrave; cause que Dieu y auoit souffert la mort, &amp; estoit venu au monde ledit iour.</p>  
<p>Dit qu'il y a des Sorciers qui nourrissent des Marionettes, qui sont de petits Diableteaux en forme de Crapaux, &amp; leur font manger de la bouillie compos&eacute;e de laict &amp; de farine, &amp; leur donnent le premier mourceau, &amp; n'oseroient s'absenter de leur maison sans leur demander cong&eacute;, &amp; luy faut dire combien de temps ils seront absens, comme trois ou quatre iours, &amp; si elles disent que c'est trop, ceux qui les gardent, n'osent faire leur voyage ny outre-passer leur volont&eacute;.</p>  
<p>Et quand ils veulent aller en marchandise ou io&uuml;er, &amp; s&ccedil;auoir s'il y fera bon, ils regardent si lesdites Marionettes sont ioyeuses, en ce cas ils vont en marchandise, ou io&uuml;er: mais si elles sont maussades &amp; tristes, ils ne bougent de la maison, &amp; le plus souuent lesdites Marionettes vsent enuers eux de grandes menaces.</p>  
<p>Interrog&eacute; ledit Neuillon par ledit Lieutenant Criminel, si &agrave; son aduis vn Iuge pourroit faire prendre lesdites Marionettes, veu que ce sont Demons familliers.</p>  
<p>Respond qu'vn bon Iuge pourroit bien faire emporter lesdites Marionettes, d'autant qu'elles craignent fort les bons Iuges: mais qu'vn Iuge qui ne feroit pas bien la Iustice, ny gagneroit rien, &amp; que les Sorciers peuuent ensorceller vn meschant Iuge, parce que Dieu l'a abandonn&eacute;.</p>  
<p>Dit qu'il a veu bailler au Sabbat du pain benist, &amp; de l'encens, mais il ne sentoit bon comme celuy de l'Eglise, &amp; que c'estoit vn des Diables nomm&eacute; Orthon qui le donnoit, lorsque Tramesabot disoit la Messe, &amp; qu'auant la commencer il iettoit de l'eau beniste qui estoit faicte de pissat, &amp; faisoit la reverence de l'espaule, &amp; disoit, <i>Asperges Diaboli</i>.</p>  
<p>Ledit Neuillon estoit conuaincu par le procez, d'auoir empoisone&eacute; &amp; faict mourir plusieurs personnes &amp; bestiaux, &amp; d'auoir faict d'autres maux.</p>  
<p>Gentil ou Gentie[n] le Clerc dit, que sa m&egrave;re le presenta (dit-on) ell l'aage de trois ans au Sabbat, &agrave; vn bouc, qu'on appelloit l'Aspic. Dit qu'il fut baptis&eacute; au Sabbat, au Carroir d'Oliuet, auec quatorze ou quinze autres, &amp; que Ieanne Geraut porta du Chresme qui estoit jaune dans vn pot, &amp; que ledit Neuillon ietta de la semence dans ledit pot, &amp; vn nomm&eacute; Semelle, &amp; bro&uuml;illoient cela auec vne petite cuilliere de bois, &amp; puis leur en mirent &agrave; tous sur la teste.</p>  
<p>Il vit marquer plusieurs personnes, mais les femmes principalement entre les tetins.</p>  
<p>Qu'on baille &agrave; baiser la paix comme l'Eglise, &amp; que cela semble vne tuille, &amp; qu'on y baille vn denier ou vn double allant &agrave; l'offrande, l'eau beniste est iaune comme du pissat d'asne, &amp; qu'apres qu'on la iett&eacute;e on dit la Messe, &amp; que c'est le Diable qui la dit, qu'il a vne Chasuble qui a vne croix: mais qu'elle n'a que trois barres: &amp; tourne le dos &agrave; l'Autel quand il veut leuer l'Hostie &amp; le Calice, qui sont noirs, &amp; marmote dans vn liure, duquel la couuerture est toute velu&euml; comme d'vne peau de loup, auec des feuillets blancs &amp; rouges, d'autres noirs.</p>  
<p>Et quand ledit homme noir a iett&eacute;, ou iette de l'eau beniste, chacun des assistans, se iette en terre comme on faict &agrave; l'Eglise sur la fosse des trespassez, auec vn morceau de hou qui a trois feuilles au bout. Apr&egrave;s la Messe on dance, puis on couche ensemble, hommes auec hommes, &amp; femme auec des femmes. Puis on se met &agrave; table, o&ugrave; il n'a iamais veu de sel. Et n'y a autre viande que grenouille &amp; anguilles, &amp; point de vin ains de l'eau.</p>  
<p>Dit qu'il a cognu des hommes &amp; s'est accoupl&eacute; auec eux; qu'il auoit vne couppe ou gondolle par le moyen de laquelle toutes les femmes le suiuoient pour y boire.</p>  
<p>Qu'au Sabbat on y blasphemoit souuent, disant chardieu, c'est vne belle chose qu'ils font blanchir pour qu'on la voye de plus loing, &amp; puis la mangent, &amp; quand Ils l'ont mang&eacute; il n'y en a plus, que les Prestres font cela pour amuser le monde, &amp; que c'est vn beau Ianicot, qu'il y auoit plus d'acquest en sa Marionette qu'en Dieu. Et auoit veu souuent la Marionette dudit Neuillon, qui est comme vn gros crapaut tout noir, comme d'vne fourrure noire, &amp; estoit dans vne bo&euml;tte cach&eacute; soubs vn carreau, qui sautoit &amp; leuoit quand on vouloit dormer &agrave; manger audit crapaut. Qu'il l'a veu encore puis six sepmaines en la ruelle du lict dudict Neuillon, &amp; qu'il a veu qu'il l'apportoit vne autre fois dans son manteau, qu'il luy a dit vne douzaine de fois, que s'il vouloit il luy en feroit auoir vne. Qu'il y auoit plus profit en icelle qu'en Dieu, &amp; qu'il ne gagnoit rien &agrave; regarder Dieu: mais que sa Marionette luy apportoit tousiours quelque chose.</p>  
<p>Confesse auoir faict mourir plusieurs personnes, &amp; qu'il s&ccedil;ait faire dancer les b&#339;ufs dans vn cercle qu'il fait, &amp; qu'vne vieille luy apprins.</p>  
<p>Ils furent condamnez par sentence a estre pendus &amp; bruslez. Appel en la Cour, ou au rapport de Monsieur Berulle, Conseiller en la seconde Chambre des Enquestes, deux Sorciers moururent. Cependant Gentien le Clerc seul, fut condamn&eacute; par Arrest du 4 Feurier 1615.</p>  
<p><HR>
<CENTER>
<A HREF="wcweapp3">Next: Appendix III. Names of Witches in Covens</A></CENTER>
</BODY>
</HTML>
