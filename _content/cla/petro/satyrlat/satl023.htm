<HTML>
<HEAD>
<TITLE>Satyricon XXIII (Latin)</TITLE>
</HTML>
<BODY>


<CENTER>
<A HREF="../../../index">Intangible Textual Heritage</A>&nbsp;
<A HREF="../../index">Classics</A>&nbsp;
<A HREF="../index">Petronius</A>&nbsp;
<A HREF="../satyr/index">Index (English)</A>&nbsp;
<A HREF="index">Index (Latin)</A>&nbsp;
<A HREF="../satyr/sat05.htm#XXIII">English</A>&nbsp;
<A HREF="satl022">Previous</A>&nbsp;
<A HREF="satl024">Next</A>&nbsp;
</CENTER>
<HR>
<P>[XXIII] Refectum igitur est convivium et rursus Quartilla ad bibendum revocavit. Adiuvit hilaritatem comissantis cymbalistria.<BR>
Intrat cinaedus, homo omnium insulsissimus et plane illa domo dignus, qui ut infractis manibus congemuit, eiusmodi carmina effudit:</P><DIR>
<DIR>

<P>Huc huc convenite nunc, spatalocinaedi,<BR>
pede tendite, cursum addite, convolate planta,<BR>
femore facili, clune agili et manu procaces,<BR>
molles, veteres, Deliaci manu recisi.</P></DIR>
</DIR>

<P>Consumptis versibus suis immundissimo me basio conspuit. Mox et super lectum venit atque omni vi detexit recusantem. Super inguina mea diu multumque frustra moluit. Profluebant per frontem sudantis acaciae rivi, et inter rugas malarum tantum erat cretae, ut putares detectum parietem nimbo laborare.</P>
<HR>
<CENTER>
<A HREF="satl024">Next: XXIV</A></CENTER>
</BODY>
</HTML>
