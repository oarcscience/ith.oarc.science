<HTML>
<HEAD>
<TITLE>Satyricon CXXXIII (Latin)</TITLE>
</HTML>
<BODY>


<CENTER>
<A HREF="../../../index">Intangible Textual Heritage</A>&nbsp;
<A HREF="../../index">Classics</A>&nbsp;
<A HREF="../index">Petronius</A>&nbsp;
<A HREF="../satyr/index">Index (English)</A>&nbsp;
<A HREF="index">Index (Latin)</A>&nbsp;
<A HREF="../satyr/sat17.htm#CXXXIII">English</A>&nbsp;
<A HREF="satl132">Previous</A>&nbsp;
<A HREF="satl134">Next</A>&nbsp;
</CENTER>
<HR>
<P>[CXXXIII] Hac declamatione finita Gitona voco et: "Narra mihi, inquam, frater, sed tua fide: ea nocte, qua te mihi Ascyltos subduxit, usque in iniuriam vigilavit, an contentus fuit vidua pudicaque nocte?" Tetigit puer oculos suos, conceptissimisque iuravit verbis sibi ab Ascylto nullam vim factam. &lt;. . .&gt; positoque in limine genu sic deprecatus sum numen aversum:</P><DIR>
<DIR>

<P>Nympharum Bacchique comes, quem pulcra Dione<BR>
divitibus silvis numen dedit, inclita paret<BR>
cui Lesbos viridisque Thasos, quem Lydus adorat<BR>
septifluus, templumque tuis imponit Hypaepis:<BR>
huc aedes et Bacchi tutor Dryadumque voluptas,<BR>
et timidas admitte preces. Non sanguine tristi<BR>
perfusus venio, non templis impius hostis<BR>
admovi dextram, sed inops et rebus egenis<BR>
attritus facinus non toto corpore feci.<BR>
Quisquis peccat inops, minor est reus. Hac prece, quaeso,<BR>
exonera mentem culpaeque ignosce minori,<BR>
et quandoque mihi fortunae arriserit hora,<BR>
non sine honore tuum patiar decus. Ibit ad aras,<BR>
Sancte, tuas hircus, pecoris pater; ibit ad aras<BR>
corniger et querulae fetus suis, hostia lactens.<BR>
Spumabit pateris hornus liquor, et ter ovantem<BR>
circa delubrum gressum feret ebria pubes."</P></DIR>
</DIR>

<P>Dum haec ago curaque sollerti deposito meo caveo, intravit delubrum anus laceratis crinibus nigraque veste deformis, extraque vestibulum me iniecta manu duxit. &lt;. . .&gt;</P>
<HR>
<CENTER>
<A HREF="satl134">Next: CXXXIV</A></CENTER>
</BODY>
</HTML>
