<HTML>
<HEAD>
<TITLE>The Aeneid of Virgil: Book II</TITLE>
</HEAD>
<BODY>


<CENTER>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Classics</A>&nbsp;
<A HREF="../index.htm">Virgil</A>&nbsp;
<A HREF="index.htm">Index</A>&nbsp;
<A HREF="aen02.htm">English</A>&nbsp;
<A HREF="aenl01.htm">Previous</A>&nbsp;
<A HREF="aenl03.htm">Next</A>&nbsp;
</CENTER>
<HR>
<H1 ALIGN="CENTER">AENEID BOOK II</H1>
<FONT SIZE=4><P>&nbsp;</P>

<P>Conticuere omnes intentique ora tenebant<BR>
inde toro pater Aeneas sic orsus ab alto: </P>
<P>Infandum, regina, iubes renouare dolorem,<BR>
Troianas ut opes et lamentabile regnum<BR>
eruerint Danai, quaeque ipse miserrima uidi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>5</FONT><FONT SIZE=4><BR>
et quorum pars magna fui. quis talia fando<BR>
Myrmidonum Dolopumue aut duri miles Vlixi<BR>
temperet a lacrimis? et iam nox umida caelo<BR>
praecipitat suadentque cadentia sidera somnos.<BR>
sed si tantus amor casus cognoscere nostros&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>10</FONT><FONT SIZE=4><BR>
et breuiter Troiae supremum audire laborem,<BR>
quamquam animus meminisse horret luctuque refugit,<BR>
incipiam. fracti bello fatisque repulsi<BR>
ductores Danaum tot iam labentibus annis<BR>
instar montis equum diuina Palladis arte&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>15</FONT><FONT SIZE=4><BR>
aedificant, sectaque intexunt abiete costas;<BR>
uotum pro reditu simulant; ea fama uagatur.<BR>
huc delecta uirum sortiti corpora furtim<BR>
includunt caeco lateri penitusque cauernas<BR>
ingentis uterumque armato milite complent.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>20</FONT><FONT SIZE=4><BR>
est in conspectu Tenedos, notissima fama<BR>
insula, diues opum Priami dum regna manebant,<BR>
nunc tantum sinus et statio male fida carinis:<BR>
huc se prouecti deserto in litore condunt;<BR>
nos abiisse rati et uento petiisse Mycenas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>25</FONT><FONT SIZE=4><BR>
ergo omnis longo soluit se Teucria luctu;<BR>
panduntur portae, iuuat ire et Dorica castra<BR>
desertosque uidere locos litusque relictum:<BR>
hic Dolopum manus, hic saeuus tendebat Achilles;<BR>
classibus hic locus, hic acie certare solebant.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>30</FONT><FONT SIZE=4><BR>
pars stupet innuptae donum exitiale Mineruae<BR>
et molem mirantur equi; primusque Thymoetes<BR>
duci intra muros hortatur et arce locari,<BR>
siue dolo seu iam Troiae sic fata ferebant.<BR>
at Capys, et quorum melior sententia menti,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>35</FONT><FONT SIZE=4><BR>
aut pelago Danaum insidias suspectaque dona<BR>
praecipitare iubent subiectisque urere flammis,<BR>
aut terebrare cauas uteri et temptare latebras.<BR>
scinditur incertum studia in contraria uulgus. </P>
<P>Primus ibi ante omnis magna comitante caterua&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>40</FONT><FONT SIZE=4><BR>
Laocoon ardens summa decurrit ab arce,<BR>
et procul 'o miseri, quae tanta insania, ciues?<BR>
creditis auectos hostis? aut ulla putatis<BR>
dona carere dolis Danaum? sic notus Vlixes?<BR>
aut hoc inclusi ligno occultantur Achiui,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>45</FONT><FONT SIZE=4><BR>
aut haec in nostros fabricata est machina muros,<BR>
inspectura domos uenturaque desuper urbi,<BR>
aut aliquis latet error; equo ne credite, Teucri.<BR>
quidquid id est, timeo Danaos et dona ferentis.'<BR>
sic fatus ualidis ingentem uiribus hastam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>50</FONT><FONT SIZE=4><BR>
in latus inque feri curuam compagibus aluum<BR>
contorsit. stetit illa tremens, uteroque recusso<BR>
insonuere cauae gemitumque dedere cauernae.<BR>
et, si fata deum, si mens non laeua fuisset,<BR>
impulerat ferro Argolicas foedare latebras,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>55</FONT><FONT SIZE=4><BR>
Troiaque nunc staret, Priamique arx alta maneres. </P>
<P>Ecce, manus iuuenem interea post terga reuinctum<BR>
pastores magno ad regem clamore trahebant<BR>
Dardanidae, qui se ignotum uenientibus ultro,<BR>
hoc ipsum ut strueret Troiamque aperiret Achiuis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>60</FONT><FONT SIZE=4><BR>
obtulerat, fidens animi atque in utrumque paratus,<BR>
seu uersare dolos seu certae occumbere morti.<BR>
undique uisendi studio Troiana iuuentus<BR>
circumfusa ruit certantque inludere capto.<BR>
accipe nunc Danaum insidias et crimine ab uno&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>65</FONT><FONT SIZE=4><BR>
disce omnis.<BR>
namque ut conspectu in medio turbatus, inermis<BR>
constitit atque oculis Phrygia agmina circumspexit,<BR>
'heu, quae nunc tellus,' inquit, 'quae me aequora possunt<BR>
accipere? aut quid iam misero mihi denique restat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>70</FONT><FONT SIZE=4><BR>
cui neque apud Danaos usquam locus, et super ipsi<BR>
Dardanidae infensi poenas cum sanguine poscunt?'<BR>
quo gemitu conuersi animi compressus et omnis<BR>
impetus. hortamur fari quo sanguine cretus,<BR>
quidue ferat; memoret quae sit fiducia capto.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>75</FONT><FONT SIZE=4> </P>
<P>'Cuncta equidem tibi, rex, fuerit quodcumque, fatebor&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>77</FONT><FONT SIZE=4><BR>
uera,' inquit; 'neque me Argolica de gente negabo.<BR>
hoc primum; nec, si miserum Fortuna Sinonem<BR>
finxit, uanum etiam mendacemque improba finget.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>80</FONT><FONT SIZE=4><BR>
fando aliquod si forte tuas peruenit ad auris<BR>
Belidae nomen Palamedis et incluta fama<BR>
gloria, quem falsa sub proditione Pelasgi<BR>
insontem infando indicio, quia bella uetabat,<BR>
demisere neci, nunc cassum lumine lugent:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>85</FONT><FONT SIZE=4><BR>
illi me comitem et consanguinitate propinquum<BR>
pauper in arma pater primis huc misit ab annis.<BR>
dum stabat regno incolumis regumque uigebat<BR>
conciliis, et nos aliquod nomenque decusque<BR>
gessimus. inuidia postquam pellacis Vlixi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>90</FONT><FONT SIZE=4><BR>
(haud ignota loquor) superis concessit ab oris,<BR>
adflictus uitam in tenebris luctuque trahebam<BR>
et casum insontis mecum indignabar amici.<BR>
nec tacui demens et me, fors si qua tulisset,<BR>
si patrios umquam remeassem uictor ad Argos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>95</FONT><FONT SIZE=4><BR>
promisi ultorem et uerbis odia aspera moui.<BR>
hinc mihi prima mali labes, hinc semper Vlixes<BR>
criminibus terrere nouis, hinc spargere uoces<BR>
in uulgum ambiguas et quaerere conscius arma.<BR>
nec requieuit enim, donec Calchante ministro—&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>100</FONT><FONT SIZE=4><BR>
sed quid ego haec autem nequiquam ingrata reuoluo,<BR>
quidue moror? si omnis uno ordine habetis Achiuos,<BR>
idque audire sat est, iamdudum sumite poenas:<BR>
hoc Ithacus uelit et magno mercentur Atridae.' </P>
<P>Tum uero ardemus scitari et quaerere causas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>105</FONT><FONT SIZE=4><BR>
ignari scelerum tantorum artisque Pelasgae.<BR>
prosequitur pauitans et ficto pectore fatur: </P>
<P>'Saepe fugam Danai Troia cupiere relicta<BR>
moliri et longo fessi discedere bello;<BR>
fecissentque utinam! saepe illos aspera ponti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>110</FONT><FONT SIZE=4><BR>
interclusit hiems et terruit Auster euntis.<BR>
praecipue cum iam hic trabibus contextus acernis<BR>
staret equus, toto sonuerunt aethere nimbi.<BR>
suspensi Eurypylum scitatum oracula Phoebi<BR>
mittimus, isque adytis haec tristia dicta reportat:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>115</FONT><FONT SIZE=4><BR>
"sanguine placastis uentos et uirgine caesa,<BR>
cum primum Iliacas, Danai, uenistis ad oras;<BR>
sanguine quaerendi reditus animaque litandum<BR>
Argolica." uulgi quae uox ut uenit ad auris,<BR>
obstipuere animi gelidusque per ima cucurrit &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>120</FONT><FONT SIZE=4><BR>
ossa tremor, cui fata parent, quem poscat Apollo.<BR>
hic Ithacus uatem magno Calchanta tumultu<BR>
protrahit in medios; quae sint ea numina diuum<BR>
flagitat. et mihi iam multi crudele canebant<BR>
artificis scelus, et taciti uentura uidebant.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>125</FONT><FONT SIZE=4><BR>
bis quinos silet ille dies tectusque recusat<BR>
prodere uoce sua quemquam aut opponere morti.<BR>
uix tandem, magnis Ithaci clamoribus actus,<BR>
composito rumpit uocem et me destinat arae.<BR>
adsensere omnes et, quae sibi quisque timebat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>130</FONT><FONT SIZE=4><BR>
unius in miseri exitium conuersa tulere.<BR>
iamque dies infanda aderat; mihi sacra parari<BR>
et salsae fruges et circum tempora uittae.<BR>
eripui, fateor, leto me et uincula rupi,<BR>
limosoque lacu per noctem obscurus in ulua&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>135</FONT><FONT SIZE=4><BR>
delitui dum uela darent, si forte dedissent.<BR>
nec mihi iam patriam antiquam spes ulla uidendi<BR>
nec dulcis natos exoptatumque parentem,<BR>
quos illi fors et poenas ob nostra reposcent<BR>
effugia, et culpam hanc miserorum morte piabunt.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>140</FONT><FONT SIZE=4><BR>
quod te per superos et conscia numina ueri,<BR>
per si qua est quae restet adhuc mortalibus usquam<BR>
intemerata fides, oro, miserere laborum<BR>
tantorum, miserere animi non digna ferentis.' </P>
<P>His lacrimis uitam damus et miserescimus ultro.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>145</FONT><FONT SIZE=4><BR>
ipse uiro primus manicas atque arta leuari<BR>
uincla iubet Priamus dictisque ita fatur amicis:<BR>
'quisquis es, amissos hinc iam obliuiscere Graios<BR>
(noster eris) mihique haec edissere uera roganti:<BR>
quo molem hanc immanis equi statuere? quis auctor?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>150</FONT><FONT SIZE=4><BR>
quidue petunt? quae religio? aut quae machina belli?'<BR>
dixerat. ille dolis instructus et arte Pelasga<BR>
sustulit exutas uinclis ad sidera palmas:<BR>
'uos, aeterni ignes, et non uiolabile uestrum<BR>
testor numen,' ait, 'uos arae ensesque nefandi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>155</FONT><FONT SIZE=4><BR>
quos fugi, uittaeque deum, quas hostia gessi:<BR>
fas mihi Graiorum sacrata resoluere iura,<BR>
fas odisse uiros atque omnia ferre sub auras,<BR>
si qua tegunt, teneor patriae nec legibus ullis.<BR>
tu modo promissis maneas seruataque serues&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>160</FONT><FONT SIZE=4><BR>
Troia fidem, si uera feram, si magna rependam.<BR>
omnis spes Danaum et coepti fiducia belli<BR>
Palladis auxiliis semper stetit. impius ex quo<BR>
Tydides sed enim scelerumque inuentor Vlixes,<BR>
fatale adgressi sacrato auellere templo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>165</FONT><FONT SIZE=4><BR>
Palladium caesis summae custodibus arcis,<BR>
corripuere sacram effigiem manibusque cruentis<BR>
uirgineas ausi diuae contingere uittas,<BR>
ex illo fluere ac retro sublapsa referri<BR>
spes Danaum, fractae uires, auersa deae mens.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>170</FONT><FONT SIZE=4><BR>
nec dubiis ea signa dedit Tritonia monstris.<BR>
uix positum castris simulacrum: arsere coruscae<BR>
luminibus flammae arrectis, salsusque per artus<BR>
sudor iit, terque ipsa solo (mirabile dictu)<BR>
emicuit parmamque ferens hastamque trementem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>175</FONT><FONT SIZE=4><BR>
extemplo temptanda fuga canit aequora Calchas,<BR>
nec posse Argolicis exscindi Pergama telis<BR>
omina ni repetant Argis numenque reducant<BR>
quod pelago et curuis secum auexere carinis.<BR>
et nunc quod patrias uento petiere Mycenas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>180</FONT><FONT SIZE=4><BR>
arma deosque parant comites pelagoque remenso<BR>
improuisi aderunt; ita digerit omina Calchas.<BR>
hanc pro Palladio moniti, pro numine laeso<BR>
effigiem statuere, nefas quae triste piaret.<BR>
hanc tamen immensam Calchas attollere molem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>185</FONT><FONT SIZE=4><BR>
roboribus textis caeloque educere iussit,<BR>
ne recipi portis aut duci in moenia posset,<BR>
neu populum antiqua sub religione tueri.<BR>
nam si uestra manus uiolasset dona Mineruae,<BR>
tum magnum exitium (quod di prius omen in ipsum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>190</FONT><FONT SIZE=4><BR>
conuertant!) Priami imperio Phrygibusque futurum;<BR>
sin manibus uestris uestram ascendisset in urbem,<BR>
ultro Asiam magno Pelopea ad moenia bello<BR>
uenturam, et nostros ea fata manere nepotes.' </P>
<P>Talibus insidiis periurique arte Sinonis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>195</FONT><FONT SIZE=4><BR>
credita res, captique dolis lacrimisque coactis<BR>
quos neque Tydides nec Larisaeus Achilles,<BR>
non anni domuere decem, non mille carinae. </P>
<P>Hic aliud maius miseris multoque tremendum<BR>
obicitur magis atque improuida pectora turbat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>200</FONT><FONT SIZE=4><BR>
Laocoon, ductus Neptuno sorte sacerdos,<BR>
sollemnis taurum ingentem mactabat ad aras.<BR>
ecce autem gemini a Tenedo tranquilla per alta<BR>
(horresco referens) immensis orbibus angues<BR>
incumbunt pelago pariterque ad litora tendunt;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>205</FONT><FONT SIZE=4><BR>
pectora quorum inter fluctus arrecta iubaeque<BR>
sanguineae superant undas, pars cetera pontum<BR>
pone legit sinuatque immensa uolumine terga.<BR>
fit sonitus spumante salo; iamque arua tenebant<BR>
ardentisque oculos suffecti sanguine et igni&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>210</FONT><FONT SIZE=4><BR>
sibila lambebant linguis uibrantibus ora.<BR>
diffugimus uisu exsangues. illi agmine certo<BR>
Laocoonta petunt; et primum parua duorum<BR>
corpora natorum serpens amplexus uterque<BR>
implicat et miseros morsu depascitur artus;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>215</FONT><FONT SIZE=4><BR>
post ipsum auxilio subeuntem ac tela ferentem<BR>
corripiunt spirisque ligant ingentibus; et iam<BR>
bis medium amplexi, bis collo squamea circum<BR>
terga dati superant capite et ceruicibus altis.<BR>
ille simul manibus tendit diuellere nodos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>220</FONT><FONT SIZE=4><BR>
perfusus sanie uittas atroque ueneno,<BR>
clamores simul horrendos ad sidera tollit:<BR>
qualis mugitus, fugit cum saucius aram<BR>
taurus et incertam excussit ceruice securim.<BR>
at gemini lapsu delubra ad summa dracones&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>225</FONT><FONT SIZE=4><BR>
effugiunt saeuaeque petunt Tritonidis arcem,<BR>
sub pedibusque deae clipeique sub orbe teguntur.<BR>
tum uero tremefacta nouus per pectora cunctis<BR>
insinuat pauor, et scelus expendisse merentem<BR>
Laocoonta ferunt, sacrum qui cuspide robur&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>230</FONT><FONT SIZE=4><BR>
laeserit et tergo sceleratam intorserit hastam.<BR>
ducendum ad sedes simulacrum orandaque diuae<BR>
numina conclamant.<BR>
diuidimus muros et moenia pandimus urbis.<BR>
accingunt omnes operi pedibusque rotarum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>235</FONT><FONT SIZE=4><BR>
subiciunt lapsus, et stuppea uincula collo<BR>
intendunt; scandit fatalis machina muros<BR>
feta armis. pueri circum innuptaeque puellae<BR>
sacra canunt funemque manu contingere gaudent;<BR>
illa subit mediaeque minans inlabitur urbi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>240</FONT><FONT SIZE=4><BR>
o patria, o diuum domus Ilium et incluta bello<BR>
moenia Dardanidum! quater ipso in limine portae<BR>
substitit atque utero sonitum quater arma dedere;<BR>
instamus tamen immemores caecique furore<BR>
et monstrum infelix sacrata sistimus arce.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>245</FONT><FONT SIZE=4><BR>
tunc etiam fatis aperit Cassandra futuris<BR>
ora dei iussu non umquam credita Teucris.<BR>
nos delubra deum miseri, quibus ultimus esset<BR>
ille dies, festa uelamus fronde per urbem. </P>
<P>Vertitur interea caelum et ruit Oceano nox&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>250</FONT><FONT SIZE=4><BR>
inuoluens umbra magna terramque polumque<BR>
Myrmidonumque dolos; fusi per moenia Teucri<BR>
conticuere; sopor fessos complectitur artus.<BR>
et iam Argiua phalanx instructis nauibus ibat<BR>
a Tenedo tacitae per amica silentia lunae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>255</FONT><FONT SIZE=4><BR>
litora nota petens, flammas cum regia puppis<BR>
extulerat, fatisque deum defensus iniquis<BR>
inclusos utero Danaos et pinea furtim<BR>
laxat claustra Sinon. illos patefactus ad auras<BR>
reddit equus laetique cauo se robore promunt&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>260</FONT><FONT SIZE=4><BR>
Thessandrus Sthenelusque duces et dirus Vlixes,<BR>
demissum lapsi per funem, Acamasque Thoasque<BR>
Pelidesque Neoptolemus primusque Machaon<BR>
et Menelaus et ipse doli fabricator Epeos.<BR>
inuadunt urbem somno uinoque sepultam;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>265</FONT><FONT SIZE=4><BR>
caeduntur uigiles, portisque patentibus omnis<BR>
accipiunt socios atque agmina conscia iungunt. </P>
<P>Tempus erat quo prima quies mortalibus aegris<BR>
incipit et dono diuum gratissima serpit.<BR>
in somnis, ecce, ante oculos maestissimus Hector&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>270</FONT><FONT SIZE=4><BR>
uisus adesse mihi largosque effundere fletus,<BR>
raptatus bigis ut quondam, aterque cruento<BR>
puluere perque pedes traiectus lora tumentis.<BR>
ei mihi, qualis erat, quantum mutatus ab illo<BR>
Hectore qui redit exuuias indutus Achilli&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>275</FONT><FONT SIZE=4><BR>
uel Danaum Phrygios iaculatus puppibus ignis!<BR>
squalentem barbam et concretos sanguine crinis<BR>
uulneraque illa gerens, quae circum plurima muros<BR>
accepit patrios. ultro flens ipse uidebar<BR>
compellare uirum et maestas expromere uoces:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>280</FONT><FONT SIZE=4><BR>
'o lux Dardaniae, spes o fidissima Teucrum,<BR>
quae tantae tenuere morae? quibus Hector ab oris<BR>
exspectate uenis? ut te post multa tuorum<BR>
funera, post uarios hominumque urbisque labores<BR>
defessi aspicimus! quae causa indigna serenos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>285</FONT><FONT SIZE=4><BR>
foedauit uultus? aut cur haec uulnera cerno?'<BR>
ille nihil, nec me quaerentem uana moratur,<BR>
sed grauiter gemitus imo de pectore ducens,<BR>
'heu fuge, nate dea, teque his' ait 'eripe flammis.<BR>
hostis habet muros; ruit alto a culmine Troia.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>290</FONT><FONT SIZE=4><BR>
sat patriae Priamoque datum: si Pergama dextra<BR>
defendi possent, etiam hac defensa fuissent.<BR>
sacra suosque tibi commendat Troia penatis;<BR>
hos cape fatorum comites, his moenia quaere<BR>
magna pererrato statues quae denique ponto.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>295</FONT><FONT SIZE=4><BR>
sic ait et manibus uittas Vestamque potentem<BR>
aeternumque adytis effert penetralibus ignem. </P>
<P>Diuerso interea miscentur moenia luctu,<BR>
et magis atque magis, quamquam secreta parentis<BR>
Anchisae domus arboribusque obtecta recessit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>300</FONT><FONT SIZE=4><BR>
clarescunt sonitus armorumque ingruit horror.<BR>
excutior somno et summi fastigia tecti<BR>
ascensu supero atque arrectis auribus asto:<BR>
in segetem ueluti cum flamma furentibus Austris<BR>
incidit, aut rapidus montano flumine torrens&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>305</FONT><FONT SIZE=4><BR>
sternit agros, sternit sata laeta boumque labores<BR>
praecipitisque trahit siluas; stupet inscius alto<BR>
accipiens sonitum saxi de uertice pastor.<BR>
tum uero manifesta fides, Danaumque patescunt<BR>
insidiae. iam Deiphobi dedit ampla ruinam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>310</FONT><FONT SIZE=4><BR>
Volcano superante domus, iam proximus ardet<BR>
Vcalegon; Sigea igni freta lata relucent.<BR>
exoritur clamorque uirum clangorque tubarum.<BR>
arma amens capio; nec sat rationis in armis,<BR>
sed glomerare manum bello et concurrere in arcem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>315</FONT><FONT SIZE=4><BR>
cum sociis ardent animi; furor iraque mentem<BR>
praecipitat, pulchrumque mori succurrit in armis. </P>
<P>Ecce autem telis Panthus elapsus Achiuum,<BR>
Panthus Othryades, arcis Phoebique sacerdos,<BR>
sacra manu uictosque deos paruumque nepotem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>320</FONT><FONT SIZE=4><BR>
ipse trahit cursuque amens ad limina tendit.<BR>
'quo res summa loco, Panthu? quam prendimus arcem?'<BR>
uix ea fatus eram gemitu cum talia reddit:<BR>
'uenit summa dies et ineluctabile tempus<BR>
Dardaniae. fuimus Troes, fuit Ilium et ingens&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>325</FONT><FONT SIZE=4><BR>
gloria Teucrorum; ferus omnia Iuppiter Argos<BR>
transtulit; incensa Danai dominantur in urbe.<BR>
arduus armatos mediis in moenibus astans<BR>
fundit equus uictorque Sinon incendia miscet<BR>
insultans. portis alii bipatentibus adsunt,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>330</FONT><FONT SIZE=4><BR>
milia quot magnis umquam uenere Mycenis;<BR>
obsedere alii telis angusta uiarum<BR>
oppositis; stat ferri acies mucrone corusco<BR>
stricta, parata neci; uix primi proelia temptant<BR>
portarum uigiles et caeco Marte resistunt.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>335</FONT><FONT SIZE=4><BR>
talibus Othryadae dictis et numine diuum<BR>
in flammas et in arma feror, quo tristis Erinys,<BR>
quo fremitus uocat et sublatus ad aethera clamor.<BR>
addunt se socios Rhipeus et maximus armis<BR>
Epytus, oblati per lunam, Hypanisque Dymasque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>340</FONT><FONT SIZE=4><BR>
et lateri adglomerant nostro, iuuenisque Coroebus<BR>
Mygdonides—illis ad Troiam forte diebus<BR>
uenerat insano Cassandrae incensus amore<BR>
et gener auxilium Priamo Phrygibusque ferebat,<BR>
infelix qui non sponsae praecepta furentis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>345</FONT><FONT SIZE=4><BR>
audierit!<BR>
quos ubi confertos ardere in proelia uidi,<BR>
incipio super his: 'iuuenes, fortissima frustra<BR>
pectora, si uobis audentem extrema cupido<BR>
certa sequi, quae sit rebus fortuna uidetis: &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>350</FONT><FONT SIZE=4><BR>
excessere omnes adytis arisque relictis<BR>
di quibus imperium hoc steterat; succurritis urbi<BR>
incensae. moriamur et in media arma ruamus.<BR>
una salus uictis nullam sperare salutem.'<BR>
sic animis iuuenum furor additus. inde, lupi ceu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>355</FONT><FONT SIZE=4><BR>
raptores atra in nebula, quos improba uentris<BR>
exegit caecos rabies catulique relicti<BR>
faucibus exspectant siccis, per tela, per hostis<BR>
uadimus haud dubiam in mortem mediaeque tenemus<BR>
urbis iter; nox atra caua circumuolat umbra.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>360</FONT><FONT SIZE=4><BR>
quis cladem illius noctis, quis funera fando<BR>
explicet aut possit lacrimis aequare labores?<BR>
urbs antiqua ruit multos dominata per annos;<BR>
plurima perque uias sternuntur inertia passim<BR>
corpora perque domos et religiosa deorum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>365</FONT><FONT SIZE=4><BR>
limina. nec soli poenas dant sanguine Teucri;<BR>
quondam etiam uictis redit in praecordia uirtus<BR>
uictoresque cadunt Danai. crudelis ubique<BR>
luctus, ubique pauor et plurima mortis imago. </P>
<P>Primus se Danaum magna comitante caterua&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>370</FONT><FONT SIZE=4><BR>
Androgeos offert nobis, socia agmina credens<BR>
inscius, atque ultro uerbis compellat amicis:<BR>
'festinate, uiri! nam quae tam sera moratur<BR>
segnities? alii rapiunt incensa feruntque<BR>
Pergama: uos celsis nunc primum a nauibus itis?'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>375</FONT><FONT SIZE=4><BR>
dixit, et extemplo (neque enim responsa dabantur<BR>
fida satis) sensit medios delapsus in hostis.<BR>
obstipuit retroque pedem cum uoce repressit.<BR>
improuisum aspris ueluti qui sentibus anguem<BR>
pressit humi nitens trepidusque repente refugit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>380</FONT><FONT SIZE=4><BR>
attollentem iras et caerula colla tumentem,<BR>
haud secus Androgeos uisu tremefactus abibat.<BR>
inruimus densis et circumfundimur armis,<BR>
ignarosque loci passim et formidine captos<BR>
sternimus; aspirat primo Fortuna labori.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>385</FONT><FONT SIZE=4><BR>
atque hic successu exsultans animisque Coroebus<BR>
'o socii, qua prima' inquit 'Fortuna salutis<BR>
monstrat iter, quaque ostendit se dextra, sequamur:<BR>
mutemus clipeos Danaumque insignia nobis<BR>
aptemus. dolus an uirtus, quis in hoste requirat?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>390</FONT><FONT SIZE=4><BR>
arma dabunt ipsi.' sic fatus deinde comantem<BR>
Androgei galeam clipeique insigne decorum<BR>
induitur laterique Argiuum accommodat ensem.<BR>
hoc Rhipeus, hoc ipse Dymas omnisque iuuentus<BR>
laeta facit: spoliis se quisque recentibus armat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>395</FONT><FONT SIZE=4><BR>
uadimus immixti Danais haud numine nostro<BR>
multaque per caecam congressi proelia noctem<BR>
conserimus, multos Danaum demittimus Orco.<BR>
diffugiunt alii ad nauis et litora cursu<BR>
fida petunt; pars ingentem formidine turpi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>400</FONT><FONT SIZE=4><BR>
scandunt rursus equum et nota conduntur in aluo. </P>
<P>Heu nihil inuitis fas quemquam fidere diuis!<BR>
ecce trahebatur passis Priameia uirgo<BR>
crinibus a templo Cassandra adytisque Mineruae<BR>
ad caelum tendens ardentia lumina frustra,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>405</FONT><FONT SIZE=4><BR>
lumina, nam teneras arcebant uincula palmas.<BR>
non tulit hanc speciem furiata mente Coroebus<BR>
et sese medium iniecit periturus in agmen;<BR>
consequimur cuncti et densis incurrimus armis.<BR>
hic primum ex alto delubri culmine telis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>410</FONT><FONT SIZE=4><BR>
nostrorum obruimur oriturque miserrima caedes<BR>
armorum facie et Graiarum errore iubarum.<BR>
tum Danai gemitu atque ereptae uirginis ira<BR>
undique collecti inuadunt, acerrimus Aiax<BR>
et gemini Atridae Dolopumque exercitus omnis:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>415</FONT><FONT SIZE=4><BR>
aduersi rupto ceu quondam turbine uenti<BR>
confligunt, Zephyrusque Notusque et laetus Eois<BR>
Eurus equis; stridunt siluae saeuitque tridenti<BR>
spumeus atque imo Nereus ciet aequora fundo.<BR>
illi etiam, si quos obscura nocte per umbram&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>420</FONT><FONT SIZE=4><BR>
fudimus insidiis totaque agitauimus urbe,<BR>
apparent; primi clipeos mentitaque tela<BR>
agnoscunt atque ora sono discordia signant.<BR>
ilicet obruimur numero, primusque Coroebus<BR>
Penelei dextra diuae armipotentis ad aram&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>425</FONT><FONT SIZE=4><BR>
procumbit; cadit et Rhipeus, iustissimus unus<BR>
qui fuit in Teucris et seruantissimus aequi<BR>
(dis aliter uisum); pereunt Hypanisque Dymasque<BR>
confixi a sociis; nec te tua plurima, Panthu,<BR>
labentem pietas nec Apollinis infula texit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>430</FONT><FONT SIZE=4><BR>
Iliaci cineres et flamma extrema meorum,<BR>
testor, in occasu uestro nec tela nec ullas<BR>
uitauisse uices, Danaum et, si fata fuissent<BR>
ut caderem, meruisse manu. diuellimur inde,<BR>
Iphitus et Pelias mecum (quorum Iphitus aeuo&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>435</FONT><FONT SIZE=4><BR>
iam grauior, Pelias et uulnere tardus Vlixi),<BR>
protinus ad sedes Priami clamore uocati.<BR>
hic uero ingentem pugnam, ceu cetera nusquam<BR>
bella forent, nulli tota morerentur in urbe,<BR>
sic Martem indomitum Danaosque ad tecta ruentis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>440</FONT><FONT SIZE=4><BR>
cernimus obsessumque acta testudine limen.<BR>
haerent parietibus scalae postisque sub ipsos<BR>
nituntur gradibus clipeosque ad tela sinistris<BR>
protecti obiciunt, prensant fastigia dextris.<BR>
Dardanidae contra turris ac tota domorum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>445</FONT><FONT SIZE=4><BR>
culmina conuellunt; his se, quando ultima cernunt,<BR>
extrema iam in morte parant defendere telis,<BR>
auratasque trabes, ueterum decora alta parentum,<BR>
deuoluunt; alii strictis mucronibus imas<BR>
obsedere fores, has seruant agmine denso.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>450</FONT><FONT SIZE=4><BR>
instaurati animi regis succurrere tectis<BR>
auxilioque leuare uiros uimque addere uictis. </P>
<P>Limen erat caecaeque fores et peruius usus<BR>
tectorum inter se Priami, postesque relicti<BR>
a tergo, infelix qua se, dum regna manebant,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>455</FONT><FONT SIZE=4><BR>
saepius Andromache ferre incomitata solebat<BR>
ad soceros et auo puerum Astyanacta trahebat.<BR>
euado ad summi fastigia culminis, unde<BR>
tela manu miseri iactabant inrita Teucri.<BR>
turrim in praecipiti stantem summisque sub astra&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>460</FONT><FONT SIZE=4><BR>
eductam tectis, unde omnis Troia uideri<BR>
et Danaum solitae naues et Achaica castra,<BR>
adgressi ferro circum, qua summa labantis<BR>
iuncturas tabulata dabant, conuellimus altis<BR>
sedibus impulimusque; ea lapsa repente ruinam&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>465</FONT><FONT SIZE=4><BR>
cum sonitu trahit et Danaum super agmina late<BR>
incidit. ast alii subeunt, nec saxa nec ullum<BR>
telorum interea cessat genus. </P>
<P>Vestibulum ante ipsum primoque in limine Pyrrhus<BR>
exsultat telis et luce coruscus aena:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>470</FONT><FONT SIZE=4><BR>
qualis ubi in lucem coluber mala gramina pastus,<BR>
frigida sub terra tumidum quem bruma tegebat,<BR>
nunc, positis nouus exuuiis nitidusque iuuenta,<BR>
lubrica conuoluit sublato pectore terga<BR>
arduus ad solem, et linguis micat ore trisulcis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>475</FONT><FONT SIZE=4><BR>
una ingens Periphas et equorum agitator Achillis,<BR>
armiger Automedon, una omnis Scyria pubes<BR>
succedunt tecto et flammas ad culmina iactant.<BR>
ipse inter primos correpta dura bipenni<BR>
limina perrumpit postisque a cardine uellit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>480</FONT><FONT SIZE=4><BR>
aeratos; iamque excisa trabe firma cauauit<BR>
robora et ingentem lato dedit ore fenestram.<BR>
apparet domus intus et atria longa patescunt;<BR>
apparent Priami et ueterum penetralia regum,<BR>
armatosque uident stantis in limine primo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>485</FONT><FONT SIZE=4><BR>
at domus interior gemitu miseroque tumultu<BR>
miscetur, penitusque cauae plangoribus aedes<BR>
femineis ululant; ferit aurea sidera clamor.<BR>
tum pauidae tectis matres ingentibus errant<BR>
amplexaeque tenent postis atque oscula figunt.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>490</FONT><FONT SIZE=4><BR>
instat ui patria Pyrrhus; nec claustra nec ipsi<BR>
custodes sufferre ualent; labat ariete crebro<BR>
ianua, et emoti procumbunt cardine postes.<BR>
fit uia ui; rumpunt aditus primosque trucidant<BR>
immissi Danai et late loca milite complent.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>495</FONT><FONT SIZE=4><BR>
non sic, aggeribus ruptis cum spumeus amnis<BR>
exiit oppositasque euicit gurgite moles,<BR>
fertur in arua furens cumulo camposque per omnis<BR>
cum stabulis armenta trahit. uidi ipse furentem<BR>
caede Neoptolemum geminosque in limine Atridas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>500</FONT><FONT SIZE=4><BR>
uidi Hecubam centumque nurus Priamumque per aras<BR>
sanguine foedantem quos ipse sacrauerat ignis.<BR>
quinquaginta illi thalami, spes tanta nepotum,<BR>
barbarico postes auro spoliisque superbi<BR>
procubuere; tenent Danai qua deficit ignis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>505</FONT><FONT SIZE=4> </P>
<P>Forsitan et Priami fuerint quae fata requiras.<BR>
urbis uti captae casum conuulsaque uidit<BR>
limina tectorum et medium in penetralibus hostem,<BR>
arma diu senior desueta trementibus aeuo<BR>
circumdat nequiquam umeris et inutile ferrum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>510</FONT><FONT SIZE=4><BR>
cingitur, ac densos fertur moriturus in hostis.<BR>
aedibus in mediis nudoque sub aetheris axe<BR>
ingens ara fuit iuxtaque ueterrima laurus<BR>
incumbens arae atque umbra complexa penatis.<BR>
hic Hecuba et natae nequiquam altaria circum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>515</FONT><FONT SIZE=4><BR>
praecipites atra ceu tempestate columbae,<BR>
condensae et diuum amplexae simulacra sedebant.<BR>
ipsum autem sumptis Priamum iuuenalibus armis<BR>
ut uidit, 'quae mens tam dira, miserrime coniunx,<BR>
impulit his cingi telis? aut quo ruis?' inquit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>520</FONT><FONT SIZE=4><BR>
'non tali auxilio nec defensoribus istis<BR>
tempus eget; non, si ipse meus nunc adforet Hector.<BR>
huc tandem concede; haec ara tuebitur omnis,<BR>
aut moriere simul.' sic ore effata recepit<BR>
ad sese et sacra longaeuum in sede locauit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>525</FONT><FONT SIZE=4> </P>
<P>Ecce autem elapsus Pyrrhi de caede Polites,<BR>
unus natorum Priami, per tela, per hostis<BR>
porticibus longis fugit et uacua atria lustrat<BR>
saucius. illum ardens infesto uulnere Pyrrhus<BR>
insequitur, iam iamque manu tenet et premit hasta.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>530</FONT><FONT SIZE=4><BR>
ut tandem ante oculos euasit et ora parentum,<BR>
concidit ac multo uitam cum sanguine fudit.<BR>
hic Priamus, quamquam in media iam morte tenetur,<BR>
non tamen abstinuit nec uoci iraeque pepercit:<BR>
'at tibi pro scelere,' exclamat, 'pro talibus ausis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>535</FONT><FONT SIZE=4><BR>
di, si qua est caelo pietas quae talia curet,<BR>
persoluant grates dignas et praemia reddant<BR>
debita, qui nati coram me cernere letum<BR>
fecisti et patrios foedasti funere uultus.<BR>
at non ille, satum quo te mentiris, Achilles&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>540</FONT><FONT SIZE=4><BR>
talis in hoste fuit Priamo; sed iura fidemque<BR>
supplicis erubuit corpusque exsangue sepulcro<BR>
reddidit Hectoreum meque in mea regna remisit.'<BR>
sic fatus senior telumque imbelle sine ictu<BR>
coniecit, rauco quod protinus aere repulsum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>545</FONT><FONT SIZE=4><BR>
et summo clipei nequiquam umbone pependit.<BR>
cui Pyrrhus: 'referes ergo haec et nuntius ibis<BR>
Pelidae genitori. illi mea tristia facta<BR>
degeneremque Neoptolemum narrare memento.<BR>
nunc morere.' hoc dicens altaria ad ipsa trementem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>550</FONT><FONT SIZE=4><BR>
traxit et in multo lapsantem sanguine nati,<BR>
implicuitque comam laeua, dextraque coruscum<BR>
extulit ac lateri capulo tenus abdidit ensem.<BR>
haec finis Priami fatorum, hic exitus illum<BR>
sorte tulit Troiam incensam et prolapsa uidentem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>555</FONT><FONT SIZE=4><BR>
Pergama, tot quondam populis terrisque superbum<BR>
regnatorem Asiae. iacet ingens litore truncus,<BR>
auulsumque umeris caput et sine nomine corpus. </P>
<P>At me tum primum saeuus circumstetit horror.<BR>
obstipui; subiit cari genitoris imago,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>560</FONT><FONT SIZE=4><BR>
ut regem aequaeuum crudeli uulnere uidi<BR>
uitam exhalantem, subiit deserta Creusa<BR>
et direpta domus et parui casus Iuli.<BR>
respicio et quae sit me circum copia lustro.<BR>
deseruere omnes defessi, et corpora saltu&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>565</FONT><FONT SIZE=4><BR>
ad terram misere aut ignibus aegra dedere. </P>
<P>[Iamque adeo super unus eram, cum limina Vestae<BR>
seruantem et tacitam secreta in sede latentem<BR>
Tyndarida aspicio; dant claram incendia lucem<BR>
erranti passimque oculos per cuncta ferenti.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>570</FONT><FONT SIZE=4><BR>
illa sibi infestos euersa ob Pergama Teucros<BR>
et Danaum poenam et deserti coniugis iras<BR>
praemetuens, Troiae et patriae communis Erinys,<BR>
abdiderat sese atque aris inuisa sedebat.<BR>
exarsere ignes animo; subit ira cadentem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>575</FONT><FONT SIZE=4><BR>
ulcisci patriam et sceleratas sumere poenas.<BR>
'scilicet haec Spartam incolumis patriasque Mycenas<BR>
aspiciet, partoque ibit regina triumpho?<BR>
coniugiumque domumque patris natosque uidebit<BR>
Iliadum turba et Phrygiis comitata ministris?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>580</FONT><FONT SIZE=4><BR>
occiderit ferro Priamus? Troia arserit igni?<BR>
Dardanium totiens sudarit sanguine litus?<BR>
non ita. namque etsi nullum memorabile nomen<BR>
feminea in poena est, habet haec uictoria laudem;<BR>
exstinxisse nefas tamen et sumpsisse merentis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>585</FONT><FONT SIZE=4><BR>
laudabor poenas, animumque explesse iuuabit<BR>
ultricis ~famam et cineres satiasse meorum.'<BR>
talia iactabam et furiata mente ferebar,]<BR>
cum mihi se, non ante oculis tam clara, uidendam<BR>
obtulit et pura per noctem in luce refulsit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>590</FONT><FONT SIZE=4><BR>
alma parens, confessa deam qualisque uideri<BR>
caelicolis et quanta solet, dextraque prehensum<BR>
continuit roseoque haec insuper addidit ore:<BR>
'nate, quis indomitas tantus dolor excitat iras?<BR>
quid furis? aut quonam nostri tibi cura recessit?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>595</FONT><FONT SIZE=4><BR>
non prius aspicies ubi fessum aetate parentem<BR>
liqueris Anchisen, superet coniunxne Creusa<BR>
Ascaniusque puer? quos omnis undique Graiae<BR>
circum errant acies et, ni mea cura resistat,<BR>
iam flammae tulerint inimicus et hauserit ensis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>600</FONT><FONT SIZE=4><BR>
non tibi Tyndaridis facies inuisa Lacaenae<BR>
culpatusue Paris, diuum inclementia, diuum<BR>
has euertit opes sternitque a culmine Troiam.<BR>
aspice (namque omnem, quae nunc obducta tuenti<BR>
mortalis hebetat uisus tibi et umida circum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>605</FONT><FONT SIZE=4><BR>
caligat, nubem eripiam; tu ne qua parentis<BR>
iussa time neu praeceptis parere recusa):<BR>
hic, ubi disiectas moles auulsaque saxis<BR>
saxa uides, mixtoque undantem puluere fumum,<BR>
Neptunus muros magnoque emota tridenti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>610</FONT><FONT SIZE=4><BR>
fundamenta quatit totamque a sedibus urbem<BR>
eruit. hic Iuno Scaeas saeuissima portas<BR>
prima tenet sociumque furens a nauibus agmen<BR>
ferro accincta uocat.<BR>
iam summas arces Tritonia, respice, Pallas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>615</FONT><FONT SIZE=4><BR>
insedit nimbo effulgens et Gorgone saeua.<BR>
ipse pater Danais animos uirisque secundas<BR>
sufficit, ipse deos in Dardana suscitat arma.<BR>
eripe, nate, fugam finemque impone labori;<BR>
nusquam abero et tutum patrio te limine sistam.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>620</FONT><FONT SIZE=4><BR>
dixerat et spissis noctis se condidit umbris.<BR>
apparent dirae facies inimicaque Troiae<BR>
numina magna deum. </P>
<P>Tum uero omne mihi uisum considere in ignis<BR>
Ilium et ex imo uerti Neptunia Troia:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>625</FONT><FONT SIZE=4><BR>
ac ueluti summis antiquam in montibus ornum<BR>
cum ferro accisam crebrisque bipennibus instant<BR>
eruere agricolae certatim, illa usque minatur<BR>
et tremefacta comam concusso uertice nutat,<BR>
uulneribus donec paulatim euicta supremum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>630</FONT><FONT SIZE=4><BR>
congemuit traxitque iugis auulsa ruinam.<BR>
descendo ac ducente deo flammam inter et hostis<BR>
expedior: dant tela locum flammaeque recedunt. </P>
<P>Atque ubi iam patriae peruentum ad limina sedis<BR>
antiquasque domos, genitor, quem tollere in altos&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>635</FONT><FONT SIZE=4><BR>
optabam primum montis primumque petebam,<BR>
abnegat excisa uitam producere Troia<BR>
exsiliumque pati. 'uos o, quibus integer aeui<BR>
sanguis,' ait, 'solidaeque suo stant robore uires,<BR>
uos agitate fugam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>640</FONT><FONT SIZE=4><BR>
me si caelicolae uoluissent ducere uitam,<BR>
has mihi seruassent sedes. satis una superque<BR>
uidimus excidia et captae superauimus urbi.<BR>
sic o sic positum adfati discedite corpus.<BR>
ipse manu mortem inueniam; miserebitur hostis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>645</FONT><FONT SIZE=4><BR>
exuuiasque petet. facilis iactura sepulcri.<BR>
iam pridem inuisus diuis et inutilis annos<BR>
demoror, ex quo me diuum pater atque hominum rex<BR>
fulminis adflauit uentis et contigit igni.' </P>
<P>Talia perstabat memorans fixusque manebat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>650</FONT><FONT SIZE=4><BR>
nos contra effusi lacrimis coniunxque Creusa<BR>
Ascaniusque omnisque domus, ne uertere secum<BR>
cuncta pater fatoque urgenti incumbere uellet.<BR>
abnegat inceptoque et sedibus haeret in isdem.<BR>
rursus in arma feror mortemque miserrimus opto.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>655</FONT><FONT SIZE=4><BR>
nam quod consilium aut quae iam fortuna dabatur?<BR>
'mene efferre pedem, genitor, te posse relicto<BR>
sperasti tantumque nefas patrio excidit ore?<BR>
si nihil ex tanta superis placet urbe relinqui,<BR>
et sedet hoc animo perituraeque addere Troiae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>660</FONT><FONT SIZE=4><BR>
teque tuosque iuuat, patet isti ianua leto,<BR>
iamque aderit multo Priami de sanguine Pyrrhus,<BR>
natum ante ora patris, patrem qui obtruncat ad aras.<BR>
hoc erat, alma parens, quod me per tela, per ignis<BR>
eripis, ut mediis hostem in penetralibus utque&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>665</FONT><FONT SIZE=4><BR>
Ascanium patremque meum iuxtaque Creusam<BR>
alterum in alterius mactatos sanguine cernam?<BR>
arma, uiri, ferte arma; uocat lux ultima uictos.<BR>
reddite me Danais; sinite instaurata reuisam<BR>
proelia. numquam omnes hodie moriemur inulti.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>670</FONT><FONT SIZE=4> </P>
<P>Hinc ferro accingor rursus clipeoque sinistram<BR>
insertabam aptans meque extra tecta ferebam.<BR>
ecce autem complexa pedes in limine coniunx<BR>
haerebat, paruumque patri tendebat Iulum:<BR>
'si periturus abis, et nos rape in omnia tecum;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>675</FONT><FONT SIZE=4><BR>
sin aliquam expertus sumptis spem ponis in armis,<BR>
hanc primum tutare domum. cui paruus Iulus,<BR>
cui pater et coniunx quondam tua dicta relinquor?' </P>
<P>Talia uociferans gemitu tectum omne replebat,<BR>
cum subitum dictuque oritur mirabile monstrum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>680</FONT><FONT SIZE=4><BR>
namque manus inter maestorumque ora parentum<BR>
ecce leuis summo de uertice uisus Iuli<BR>
fundere lumen apex, tactuque innoxia mollis<BR>
lambere flamma comas et circum tempora pasci.<BR>
nos pauidi trepidare metu crinemque flagrantem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>685</FONT><FONT SIZE=4><BR>
excutere et sanctos restinguere fontibus ignis.<BR>
at pater Anchises oculos ad sidera laetus<BR>
extulit et caelo palmas cum uoce tetendit:<BR>
'Iuppiter omnipotens, precibus si flecteris ullis,<BR>
aspice nos, hoc tantum, et si pietate meremur,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>690</FONT><FONT SIZE=4><BR>
da deinde auxilium, pater, atque haec omina firma.' </P>
<P>Vix ea fatus erat senior, subitoque fragore<BR>
intonuit laeuum, et de caelo lapsa per umbras<BR>
stella facem ducens multa cum luce cucurrit.<BR>
illam summa super labentem culmina tecti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>695</FONT><FONT SIZE=4><BR>
cernimus Idaea claram se condere silua<BR>
signantemque uias; tum longo limite sulcus<BR>
dat lucem et late circum loca sulphure fumant.<BR>
hic uero uictus genitor se tollit ad auras<BR>
adfaturque deos et sanctum sidus adorat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>700</FONT><FONT SIZE=4><BR>
'iam iam nulla mora est; sequor et qua ducitis adsum,<BR>
di patrii; seruate domum, seruate nepotem.<BR>
uestrum hoc augurium, uestroque in numine Troia est.<BR>
cedo equidem nec, nate, tibi comes ire recuso.'<BR>
dixerat ille, et iam per moenia clarior ignis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>705</FONT><FONT SIZE=4><BR>
auditur, propiusque aestus incendia uoluunt.<BR>
'ergo age, care pater, ceruici imponere nostrae;<BR>
ipse subibo umeris nec me labor iste grauabit;<BR>
quo res cumque cadent, unum et commune periclum,<BR>
una salus ambobus erit. mihi paruus Iulus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>710</FONT><FONT SIZE=4><BR>
sit comes, et longe seruet uestigia coniunx.<BR>
uos, famuli, quae dicam animis aduertite uestris.<BR>
est urbe egressis tumulus templumque uetustum<BR>
desertae Cereris, iuxtaque antiqua cupressus<BR>
religione patrum multos seruata per annos;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>715</FONT><FONT SIZE=4><BR>
hanc ex diuerso sedem ueniemus in unam.<BR>
tu, genitor, cape sacra manu patriosque penatis;<BR>
me bello e tanto digressum et caede recenti<BR>
attrectare nefas, donec me flumine uiuo<BR>
abluero.'&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>720</FONT><FONT SIZE=4><BR>
haec fatus latos umeros subiectaque colla<BR>
ueste super fuluique insternor pelle leonis,<BR>
succedoque oneri; dextrae se paruus Iulus<BR>
implicuit sequiturque patrem non passibus aequis;<BR>
pone subit coniunx. ferimur per opaca locorum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>725</FONT><FONT SIZE=4><BR>
et me, quem dudum non ulla iniecta mouebant<BR>
tela neque aduerso glomerati examine Grai,<BR>
nunc omnes terrent aurae, sonus excitat omnis<BR>
suspensum et pariter comitique onerique timentem.<BR>
iamque propinquabam portis omnemque uidebar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>730</FONT><FONT SIZE=4><BR>
euasisse uiam, subito cum creber ad auris<BR>
uisus adesse pedum sonitus, genitorque per umbram<BR>
prospiciens 'nate,' exclamat, 'fuge, nate; propinquant.<BR>
ardentis clipeos atque aera micantia cerno.'<BR>
hic mihi nescio quod trepido male numen amicum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>735</FONT><FONT SIZE=4><BR>
confusam eripuit mentem. namque auia cursu<BR>
dum sequor et nota excedo regione uiarum,<BR>
heu misero coniunx fatone erepta Creusa<BR>
substitit, errauitne uia seu lapsa resedit,<BR>
incertum; nec post oculis est reddita nostris.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>740</FONT><FONT SIZE=4><BR>
nec prius amissam respexi animumue reflexi<BR>
quam tumulum antiquae Cereris sedemque sacratam<BR>
uenimus: hic demum collectis omnibus una<BR>
defuit, et comites natumque uirumque fefellit.<BR>
quem non incusaui amens hominumque deorumque,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>745</FONT><FONT SIZE=4><BR>
aut quid in euersa uidi crudelius urbe?<BR>
Ascanium Anchisenque patrem Teucrosque penatis<BR>
commendo sociis et curua ualle recondo;<BR>
ipse urbem repeto et cingor fulgentibus armis.<BR>
stat casus renouare omnis omnemque reuerti&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>750</FONT><FONT SIZE=4><BR>
per Troiam et rursus caput obiectare periclis.<BR>
principio muros obscuraque limina portae,<BR>
qua gressum extuleram, repeto et uestigia retro<BR>
obseruata sequor per noctem et lumine lustro:<BR>
horror ubique animo, simul ipsa silentia terrent.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>755</FONT><FONT SIZE=4><BR>
inde domum, si forte pedem, si forte tulisset,<BR>
me refero: inruerant Danai et tectum omne tenebant.<BR>
ilicet ignis edax summa ad fastigia uento<BR>
uoluitur; exsuperant flammae, furit aestus ad auras.<BR>
procedo et Priami sedes arcemque reuiso:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>760</FONT><FONT SIZE=4><BR>
et iam porticibus uacuis Iunonis asylo<BR>
custodes lecti Phoenix et dirus Vlixes<BR>
praedam adseruabant. huc undique Troia gaza<BR>
incensis erepta adytis, mensaeque deorum<BR>
crateresque auro solidi, captiuaque uestis&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>765</FONT><FONT SIZE=4><BR>
congeritur. pueri et pauidae longo ordine matres<BR>
stant circum.<BR>
ausus quin etiam uoces iactare per umbram<BR>
impleui clamore uias, maestusque Creusam<BR>
nequiquam ingeminans iterumque iterumque uocaui.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>770</FONT><FONT SIZE=4><BR>
quaerenti et tectis urbis sine fine ruenti<BR>
infelix simulacrum atque ipsius umbra Creusae<BR>
uisa mihi ante oculos et nota maior imago.<BR>
obstipui, steteruntque comae et uox faucibus haesit.<BR>
tum sic adfari et curas his demere dictis:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>775</FONT><FONT SIZE=4><BR>
'quid tantum insano iuuat indulgere dolori,<BR>
o dulcis coniunx? non haec sine numine diuum<BR>
eueniunt; nec te comitem hinc portare Creusam<BR>
fas, aut ille sinit superi regnator Olympi.<BR>
longa tibi exsilia et uastum maris aequor arandum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>780</FONT><FONT SIZE=4><BR>
et terram Hesperiam uenies, ubi Lydius arua<BR>
inter opima uirum leni fluit agmine Thybris.<BR>
illic res laetae regnumque et regia coniunx<BR>
parta tibi; lacrimas dilectae pelle Creusae.<BR>
non ego Myrmidonum sedes Dolopumue superbas&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>785</FONT><FONT SIZE=4><BR>
aspiciam aut Grais seruitum matribus ibo,<BR>
Dardanis et diuae Veneris nurus;<BR>
sed me magna deum genetrix his detinet oris.<BR>
iamque uale et nati serua communis amorem.'<BR>
haec ubi dicta dedit, lacrimantem et multa uolentem&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>790</FONT><FONT SIZE=4><BR>
dicere deseruit, tenuisque recessit in auras.<BR>
ter conatus ibi collo dare bracchia circum;<BR>
ter frustra comprensa manus effugit imago,<BR>
par leuibus uentis uolucrique simillima somno.<BR>
sic demum socios consumpta nocte reuiso.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>795</FONT><FONT SIZE=4> </P>
<P>Atque hic ingentem comitum adfluxisse nouorum<BR>
inuenio admirans numerum, matresque uirosque,<BR>
collectam exsilio pubem, miserabile uulgus.<BR>
undique conuenere animis opibusque parati<BR>
in quascumque uelim pelago deducere terras.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT><FONT SIZE=2>800</FONT><FONT SIZE=4><BR>
iamque iugis summae surgebat Lucifer Idae<BR>
ducebatque diem, Danaique obsessa tenebant<BR>
limina portarum, nec spes opis ulla dabatur.<BR>
cessi et sublato montis genitore petiui. </P>
<BLOCKQUOTE ALIGN="CENTER">&nbsp;</P>

</FONT><HR>
<CENTER>
<A HREF="aenl03.htm">Next: Book III</A></CENTER>
</BODY>
</HTML>
