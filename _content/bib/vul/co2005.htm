<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Corinthians: 2 Corinthians Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/co2005">Polyglot</A>&nbsp;
<A HREF="../gnt/co2005">GNT</A>&nbsp;
<A HREF="../kjv/co2005">KJV</A>&nbsp;

<BR>
<BR><A HREF="co2">2 Corinthians Index</A><BR>
&nbsp;
<A HREF="co2004">Previous</A>&nbsp;
<A HREF="co2006">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Corinthians Chapter 5</H3><P><a name="001">1</A>&nbsp;Scimus enim quoniam si terrestris domus nostra hujus habitationis dissolvatur, quod &#230;dificationem ex Deo habemus, domum non manufactam, &#230;ternam in c&#230;lis.</P>
<P><a name="002">2</A>&nbsp;Nam et in hoc ingemiscimus, habitationem nostram, qu&#230; de c&#230;lo est, superindui cupientes:</P>
<P><a name="003">3</A>&nbsp;si tamen vestiti, non nudi inveniamur.</P>
<P><a name="004">4</A>&nbsp;Nam et qui sumus in hoc tabernaculo, ingemiscimus gravati: eo quod nolumus expoliari, sed supervestiri, ut absorbeatur quod mortale est, a vita.</P>
<P><a name="005">5</A>&nbsp;Qui autem efficit nos in hoc ipsum, Deus, qui dedit nobis pignus Spiritus.</P>
<P><a name="006">6</A>&nbsp;Audentes igitur semper, scientes quoniam dum sumus in corpore, peregrinamur a Domino</P>
<P><a name="007">7</A>&nbsp;(per fidem enim ambulamus, et non per speciem):</P>
<P><a name="008">8</A>&nbsp;audemus autem, et bonam voluntatem habemus magis peregrinari a corpore, et pr&#230;sentes esse ad Dominum.</P>
<P><a name="009">9</A>&nbsp;Et ideo contendimus, sive absentes, sive pr&#230;sentes, placere illi.</P>
<P><a name="010">10</A>&nbsp;Omnes enim non manifestari oportet ante tribunal Christi, ut referat unusquisque propria corporis, prout gessit, sive bonum, sive malum.<BR>
</P>
<P><a name="011">11</A>&nbsp;Scientes ergo timorem Domini, hominibus suademus, Deo autem manifesti sumus. Spero autem et in conscientiis vestris manifestos nos esse.</P>
<P><a name="012">12</A>&nbsp;Non iterum commendamus nos vobis, sed occasionem damus vobis gloriandi pro nobis: ut habeatis ad eos qui in facie gloriantur, et non in corde.</P>
<P><a name="013">13</A>&nbsp;Sive enim mente excedimus Deo: sive sobrii sumus, vobis.</P>
<P><a name="014">14</A>&nbsp;Caritas enim Christi urget nos: &#230;stimantes hoc, quoniam si unus pro omnibus mortuus est, ergo omnes mortui sunt:</P>
<P><a name="015">15</A>&nbsp;et pro omnibus mortuus est Christus: ut, et qui vivunt, jam non sibi vivant, sed ei qui pro ipsis mortuus est et resurrexit.</P>
<P><a name="016">16</A>&nbsp;Itaque nos ex hoc neminem novimus secundum carnem. Et si cognovimus secundum carnem Christum, sed nunc jam non novimus.</P>
<P><a name="017">17</A>&nbsp;Si qua ergo in Christo nova creatura, vetera transierunt: ecce facta sunt omnia nova.</P>
<P><a name="018">18</A>&nbsp;Omnia autem ex Deo, qui nos reconciliavit sibi per Christum: et dedit nobis ministerium reconciliationis,</P>
<P><a name="019">19</A>&nbsp;quoniam quidem Deus erat in Christo mundum reconcilians sibi, non reputans illis delicta ipsorum, et posuit in nobis verbum reconciliationis.</P>
<P><a name="020">20</A>&nbsp;Pro Christo ergo legatione fungimur, tamquam Deo exhortante per nos. Obsecramus pro Christo, reconciliamini Deo.</P>
<P><a name="021">21</A>&nbsp;Eum, qui non noverat peccatum, pro nobis peccatum fecit, ut nos efficeremur justitia Dei in ipso.</P>
<P><HR>
<CENTER>
<A HREF="co2006">Next: 2 Corinthians Chapter 6</A></CENTER>
</BODY>
</HTML>
