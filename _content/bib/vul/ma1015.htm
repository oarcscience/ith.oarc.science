<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Macabees: 1 Macabees Chapter 15</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ma1015">Polyglot</A>&nbsp;
<A HREF="../apo/ma1015">Apo</A>&nbsp;
<A HREF="../sep/ma1015">Sep</A>&nbsp;

<BR>
<BR><A HREF="ma1">1 Macabees Index</A><BR>
&nbsp;
<A HREF="ma1014">Previous</A>&nbsp;
<A HREF="ma1016">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Macabees Chapter 15</H3><P><a name="001">1</A>&nbsp;Et misit rex Antiochus filius Demetrii epistolas ab insulis maris Simoni sacerdoti, et principi gentis Jud&#230;orum, et univers&#230; genti:</P>
<P><a name="002">2</A>&nbsp;et erant continentes hunc modum: Rex Antiochus Simoni sacerdoti magno, et genti Jud&#230;orum salutem.</P>
<P><a name="003">3</A>&nbsp;Quoniam quidem pestilentes obtinuerunt regnum patrum nostrorum, volo autem vendicare regnum, et restituere illud sicut erat antea: et electam feci multitudinem exercitus, et feci naves bellicas.</P>
<P><a name="004">4</A>&nbsp;Volo autem procedere per regionem ut ulciscar in eos, qui corruperunt regionem nostram, et qui desolaverunt civitates multas in regno meo.</P>
<P><a name="005">5</A>&nbsp;Nunc ergo statuo tibi omnes oblationes, quas remiserunt tibi ante me omnes reges, et qu&#230;cumque alia dona remiserunt tibi:</P>
<P><a name="006">6</A>&nbsp;et permitto tibi facere percussuram proprii numismatis in regione tua:</P>
<P><a name="007">7</A>&nbsp;Jerusalem autem sanctam esse, et liberam: et omnia arma, qu&#230; fabricata sunt, et pr&#230;sidia, qu&#230; construxisti, qu&#230; tenes, maneant tibi.</P>
<P><a name="008">8</A>&nbsp;Et omne debitum regis, et qu&#230; futura sunt regi, ex hoc et in totum tempus remittuntur tibi.</P>
<P><a name="009">9</A>&nbsp;Cum autem obtinuerimus regnum nostrum, glorificabimus te, et gentem tuam, et templum, gloria magna, ita ut manifestetur gloria vestra in universa terra.</P>
<P><a name="010">10</A>&nbsp;Anno centesimo septuagesimo quarto exiit Antiochus in terram patrum suorum, et convenerunt ad eum omnes exercitus, ita ut pauci relicti essent cum Tryphone.</P>
<P><a name="011">11</A>&nbsp;Et insecutus est eum Antiochus rex, et venit Doram fugiens per maritimam:</P>
<P><a name="012">12</A>&nbsp;sciebat enim quod congregata sunt mala in eum, et reliquit eum exercitus:</P>
<P><a name="013">13</A>&nbsp;et applicuit Antiochus super Doram cum centum viginti millibus virorum belligeratorum, et octo millibus equitum:</P>
<P><a name="014">14</A>&nbsp;et circuivit civitatem, et naves a mari accesserunt: et vexabant civitatem a terra et mari, et neminem sinebant ingredi vel egredi.<BR>
</P>
<P><a name="015">15</A>&nbsp;Venit autem Numenius, et qui cum eo fuerant, ab urbe Roma, habentes epistolas regibus et regionibus scriptas, in quibus continebantur h&#230;c:</P>
<P><a name="016">16</A>&nbsp;Lucius consul Romanorum, Ptolem&#230;o regi salutem.</P>
<P><a name="017">17</A>&nbsp;Legati Jud&#230;orum venerunt ad nos amici nostri, renovantes pristinam amicitiam et societatem, missi a Simone principe sacerdotum et populo Jud&#230;orum.</P>
<P><a name="018">18</A>&nbsp;Attulerunt autem et clypeum aureum mnarum mille.</P>
<P><a name="019">19</A>&nbsp;Placuit itaque nobis scribere regibus et regionibus, ut non inferant illis mala, neque impugnent eos, et civitates eorum, et regiones eorum: et ut non ferant auxilium pugnantibus adversus eos.</P>
<P><a name="020">20</A>&nbsp;Visum autem est nobis accipere ab eis clypeum.</P>
<P><a name="021">21</A>&nbsp;Si qui ergo pestilentes refugerunt de regione ipsorum ad vos, tradite eos Simoni principi sacerdotum, ut vindicet in eos secundum legem suam.</P>
<P><a name="022">22</A>&nbsp;H&#230;c eadem scripta sunt Demetrio regi, et Attalo, et Ariarathi, et Arsaci,</P>
<P><a name="023">23</A>&nbsp;et in omnes regiones: et Lampsaco, et Spartiatis, et in Delum, et in Myndum, et in Sicyonem, et in Cariam, et in Samum, et in Pamphyliam, et in Lyciam, et in Alicarnassum, et in Coo, et in Siden, et in Aradon, et in Rhodum, et in Phaselidem, et in Gortynam, et Gnidum, et Cyprum, et Cyrenen.</P>
<P><a name="024">24</A>&nbsp;Exemplum autem eorum scripserunt Simoni principi sacerdotum, et populo Jud&#230;orum.<BR>
</P>
<P><a name="025">25</A>&nbsp;Antiochus autem rex applicuit castra in Doram secundo, admovens ei semper manus, et machinas faciens: et conclusit Tryphonem, ne procederet:</P>
<P><a name="026">26</A>&nbsp;et misit ad eum Simon duo millia virorum electorum in auxilium, et argentum, et aurum, et vasa copiosa:</P>
<P><a name="027">27</A>&nbsp;et noluit ea accipere, sed rupit omnia, qu&#230; pactus est cum eo antea, et alienavit se ab eo.</P>
<P><a name="028">28</A>&nbsp;Et misit ad eum Athenobium unum de amicis suis, ut tractaret cum ipso, dicens: Vos tenetis Joppen, et Gazaram, et arcem, qu&#230; est in Jerusalem, civitates regni mei:</P>
<P><a name="029">29</A>&nbsp;fines earum desolastis, et fecistis plagam magnam in terra, et dominati estis per loca multa in regno meo.</P>
<P><a name="030">30</A>&nbsp;Nunc ergo tradite civitates quas occupastis, et tributa locorum in quibus dominati estis extra fines Jud&#230;&#230;:</P>
<P><a name="031">31</A>&nbsp;sin autem, date pro illis quingenta talenta argenti, et exterminii, quod exterminastis, et tributorum civitatum alia talenta quingenta: sin autem, veniemus, et expugnabimus vos.</P>
<P><a name="032">32</A>&nbsp;Et venit Athenobius amicus regis in Jerusalem, et vidit gloriam Simonis, et claritatem in auro, et argento, et apparatum copiosum: et obstupuit, et retulit ei verba regis.</P>
<P><a name="033">33</A>&nbsp;Et respondit ei Simon, et dixit ei: Neque alienam terram sumpsimus, neque aliena detinemus: sed h&#230;reditatem patrum nostrorum, qu&#230; injuste ab inimicis nostris aliquo tempore possessa est.</P>
<P><a name="034">34</A>&nbsp;Nos vero tempus habentes, vindicamus h&#230;reditatem patrum nostrorum.</P>
<P><a name="035">35</A>&nbsp;Nam de Joppe et Gazara qu&#230; expostulas, ipsi faciebant in populo plagam magnam, et in regione nostra: horum damus talenta centum. Et non respondit ei Athenobius verbum.</P>
<P><a name="036">36</A>&nbsp;Reversus autem cum ira ad regem, renuntiavit ei verba ista, et gloriam Simonis, et universa qu&#230; vidit, et iratus est rex ira magna.</P>
<P><a name="037">37</A>&nbsp;Tryphon autem fugit navi in Orthosiada.<BR>
</P>
<P><a name="038">38</A>&nbsp;Et constituit rex Cendeb&#230;um ducem maritimum, et exercitum peditum et equitum dedit illi.</P>
<P><a name="039">39</A>&nbsp;Et mandavit illi movere castra contra faciem Jud&#230;&#230;: et mandavit ei &#230;dificare Gedorem, et obstruere portas civitatis, et debellare populum. Rex autem persequebatur Typhonem.</P>
<P><a name="040">40</A>&nbsp;Et pervenit Cendeb&#230;us Jamniam, et c&#156;pit irritare plebem, et conculcare Jud&#230;am, et captivare populum, et interficere, et &#230;dificare Gedorem.</P>
<P><a name="041">41</A>&nbsp;Et collocavit illic equites et exercitum, ut egressi perambularent viam Jud&#230;&#230;, sicut constituit ei rex.</P>
<P><HR>
<CENTER>
<A HREF="ma1016">Next: 1 Macabees Chapter 16</A></CENTER>
</BODY>
</HTML>
