<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo005">Polyglot</A>&nbsp;
<A HREF="../kjv/exo005">KJV</A>&nbsp;
<A HREF="../sep/exo005">Sep</A>&nbsp;
<A HREF="../tan/exo005">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo004">Previous</A>&nbsp;
<A HREF="exo006">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 5</H3><P><a name="001">1</A>&nbsp;Post h&#230;c ingressi sunt Moyses et Aaron, et dixerunt Pharaoni: H&#230;c dicit Dominus Deus Isra&#235;l: Dimitte populum meum ut sacrificet mihi in deserto.</P>
<P><a name="002">2</A>&nbsp;At ille respondit: Quis est Dominus, ut audiam vocem ejus, et dimittam Isra&#235;l? nescio Dominum, et Isra&#235;l non dimittam.</P>
<P><a name="003">3</A>&nbsp;Dixeruntque: Deus Hebr&#230;orum vocavit nos, ut eamus viam trium dierum in solitudinem, et sacrificemus Domino Deo nostro: ne forte accidat nobis pestis aut gladius.</P>
<P><a name="004">4</A>&nbsp;Ait ad eos rex &#198;gypti: Quare Moyses et Aaron sollicitatis populum ab operibus suis? ite ad onera vestra.<BR>
</P>
<P><a name="005">5</A>&nbsp;Dixitque Pharao: Multus est populus terr&#230;: videtis quod turba succreverit: quanto magis si dederitis eis requiem ab operibus?</P>
<P><a name="006">6</A>&nbsp;Pr&#230;cepit ergo in die illo pr&#230;fectis operum et exactoribus populi, dicens:</P>
<P><a name="007">7</A>&nbsp;Nequaquam ultra dabitis paleas populo ad conficiendos lateres, sicut prius: sed ipsi vadant, et colligant stipulas.</P>
<P><a name="008">8</A>&nbsp;Et mensuram laterum, quam prius faciebant, imponetis super eos, nec minuetis quidquam: vacant enim, et idcirco vociferantur, dicentes: Eamus, et sacrificemus Deo nostro.</P>
<P><a name="009">9</A>&nbsp;Opprimantur operibus, et expleant ea: ut non acquiescant verbis mendacibus.</P>
<P><a name="010">10</A>&nbsp;Igitur egressi pr&#230;fecti operum et exactores ad populum, dixerunt: Sic dicit Pharao: Non do vobis paleas:</P>
<P><a name="011">11</A>&nbsp;ite, et colligite sicubi invenire poteritis, nec minuetur quidquam de opere vestro.</P>
<P><a name="012">12</A>&nbsp;Dispersusque est populus per omnem terram &#198;gypti ad colligendas paleas.</P>
<P><a name="013">13</A>&nbsp;Pr&#230;fecti quoque operum instabant, dicentes: Complete opus vestrum quotidie, ut prius facere solebatis quando dabantur vobis pale&#230;.</P>
<P><a name="014">14</A>&nbsp;Flagellatique sunt qui pr&#230;erant operibus filiorum Isra&#235;l, ab exactoribus Pharaonis, dicentibus: Quare non impletis mensuram laterum sicut prius, nec heri, nec hodie?</P>
<P><a name="015">15</A>&nbsp;Veneruntque pr&#230;positi filiorum Isra&#235;l, et vociferati sunt ad Pharaonem dicentes: Cur ita agis contra servos tuos?</P>
<P><a name="016">16</A>&nbsp;pale&#230; non dantur nobis, et lateres similiter imperantur: en famuli tui flagellis c&#230;dimur, et injuste agitur contra populum tuum.</P>
<P><a name="017">17</A>&nbsp;Qui ait: Vacatis otio, et idcirco dicitis: Eamus, et sacrificemus Domino.</P>
<P><a name="018">18</A>&nbsp;Ite ergo, et operamini: pale&#230; non dabuntur vobis, et reddetis consuetum numerum laterum.</P>
<P><a name="019">19</A>&nbsp;Videbantque se pr&#230;positi filiorum Isra&#235;l in malo, eo quod diceretur eis: Non minuetur quidquam de lateribus per singulos dies.</P>
<P><a name="020">20</A>&nbsp;Occurreruntque Moysi et Aaron, qui stabant ex adverso, egredientibus a Pharaone:</P>
<P><a name="021">21</A>&nbsp;et dixerunt ad eos: Videat Dominus et judicet, quoniam f&#156;tere fecistis odorem nostrum coram Pharaone et servis ejus, et pr&#230;buistis ei gladium, ut occideret nos.</P>
<P><a name="022">22</A>&nbsp;Reversusque est Moyses ad Dominum, et ait: Domine, cur afflixisti populum istum? quare misisti me?</P>
<P><a name="023">23</A>&nbsp;ex eo enim quo ingressus sum ad Pharaonem ut loquerer in nomine tuo, afflixit populum tuum: et non liberasti eos.</P>
<P><HR>
<CENTER>
<A HREF="exo006">Next: Exodus Chapter 6</A></CENTER>
</BODY>
</HTML>
