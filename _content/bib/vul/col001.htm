<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Colossians: Colossians Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/col001.htm">Polyglot</A>&nbsp;
<A HREF="../gnt/col001.htm">GNT</A>&nbsp;
<A HREF="../kjv/col001.htm">KJV</A>&nbsp;

<BR>
<BR><A HREF="col.htm">Colossians Index</A><BR>
&nbsp;
<A HREF="phi004.htm">Previous</A>&nbsp;
<A HREF="col002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Colossians Chapter 1</H3><P><a name="001">1</A>&nbsp;Paulus Apostolus Jesu Christi per voluntatem Dei, et Timotheus frater:</P>
<P><a name="002">2</A>&nbsp;eis, qui sunt Colossis, sanctis, et fidelibus fratribus in Christo Jesu.</P>
<P><a name="003">3</A>&nbsp;Gratia vobis, et pax a Deo Patre nostro, et Domino Jesu Christo.<BR>
 Gratias agimus Deo, et Patri Domini nostri Jesu Christi semper pro vobis orantes:</P>
<P><a name="004">4</A>&nbsp;audientes fidem vestram in Christo Jesu, et dilectionem quam habetis in sanctos omnes</P>
<P><a name="005">5</A>&nbsp;propter spem, qu&#230; reposita est vobis in c&#230;lis: quam audistis in verbo veritatis Evangelii:</P>
<P><a name="006">6</A>&nbsp;quod pervenit ad vos, sicut et in universo mundo est, et fructificat, et crescit sicut in vobis, ex ea die, qua audistis, et cognovistis gratiam Dei in veritate,</P>
<P><a name="007">7</A>&nbsp;sicut didicistis ab Epaphra carissimo conservo nostro, qui est fidelis pro vobis minister Christi Jesu,</P>
<P><a name="008">8</A>&nbsp;qui etiam manifestavit nobis dilectionem vestram in spiritu.</P>
<P><a name="009">9</A>&nbsp;Ideo et nos ex qua die audivimus, non cessamus pro vobis orantes, et postulantes ut impleamini agnitione voluntatis ejus, in omni sapientia et intellectu spiritali:</P>
<P><a name="010">10</A>&nbsp;ut ambuletis digne Deo per omnia placentes: in omni opere bono fructificantes, et crescentes in scientia Dei:</P>
<P><a name="011">11</A>&nbsp;in omni virtute confortati secundum potentiam claritatis ejus, in omni patientia et longanimitate cum gaudio,</P>
<P><a name="012">12</A>&nbsp;gratias agentes Deo Patri, qui dignos nos fecit in partem sortis sanctorum in lumine:</P>
<P><a name="013">13</A>&nbsp;qui eripuit nos de potestate tenebrarum, et transtulit in regnum filii dilectionis su&#230;,</P>
<P><a name="014">14</A>&nbsp;in quo habemus redemptionem per sanguinem ejus, remissionem peccatorum:</P>
<P><a name="015">15</A>&nbsp;qui est imago Dei invisibilis, primogenitus omnis creatur&#230;:</P>
<P><a name="016">16</A>&nbsp;quoniam in ipso condita sunt universa in c&#230;lis, et in terra, visibilia, et invisibilia, sive throni, sive dominationes, sive principatus, sive potestates: omnia per ipsum et in ipso creata sunt:</P>
<P><a name="017">17</A>&nbsp;et ipse est ante omnes, et omnia in ipso constant.<BR>
</P>
<P><a name="018">18</A>&nbsp;Et ipse est caput corporis Ecclesi&#230;, qui est principium, primogenitus ex mortuis: ut sit in omnibus ipse primatum tenens:</P>
<P><a name="019">19</A>&nbsp;quia in ipso complacuit, omnem plenitudinem inhabitare:</P>
<P><a name="020">20</A>&nbsp;et per eum reconciliare omnia in ipsum, pacificans per sanguinem crucis ejus, sive qu&#230; in terris, sive qu&#230; in c&#230;lis sunt.</P>
<P><a name="021">21</A>&nbsp;Et vos cum essetis aliquando alienati, et inimici sensu in operibus malis:</P>
<P><a name="022">22</A>&nbsp;nunc autem reconciliavit in corpore carnis ejus per mortem, exhibere vos sanctos, et immaculatos, et irreprehensibiles coram ipso:</P>
<P><a name="023">23</A>&nbsp;si tamen permanetis in fide fundati, et stabiles, et immobiles a spe Evangelii, quod audistis, quod pr&#230;dicatum est in universa creatura, qu&#230; sub c&#230;lo est, cujus factus sum ego Paulus minister.<BR>
</P>
<P><a name="024">24</A>&nbsp;Qui nunc gaudeo in passionibus pro vobis, et adimpleo ea qu&#230; desunt passionem Christi, in carne mea pro corpore ejus, quod est Ecclesia:</P>
<P><a name="025">25</A>&nbsp;cujus factus sum ego minister secundum dispensationem Dei, qu&#230; data est mihi in vos, ut impleam verbum Dei:</P>
<P><a name="026">26</A>&nbsp;mysterium, quod absconditum fuit a s&#230;culis, et generationibus, nunc autem manifestatum est sanctis ejus,</P>
<P><a name="027">27</A>&nbsp;quibus voluit Deus notas facere divitias glori&#230; sacramenti hujus in gentibus, quod est Christus, in vobis spes glori&#230;,</P>
<P><a name="028">28</A>&nbsp;quem nos annuntiamus, corripientes omnem hominem, et docentes omnem hominem, in omni sapientia, ut exhibeamus omnem hominem perfectum in Christo Jesu:</P>
<P><a name="029">29</A>&nbsp;in quo et laboro, certando secundum operationem ejus, quam operatur in me in virtute.</P>
<P><HR>
<CENTER>
<A HREF="col002.htm">Next: Colossians Chapter 2</A></CENTER>
</BODY>
</HTML>
