<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen003.htm">Polyglot</A>&nbsp;
<A HREF="../kjv/gen003.htm">KJV</A>&nbsp;
<A HREF="../sep/gen003.htm">Sep</A>&nbsp;
<A HREF="../tan/gen003.htm">Tan</A>&nbsp;

<BR>
<BR><A HREF="gen.htm">Genesis Index</A><BR>
&nbsp;
<A HREF="gen002.htm">Previous</A>&nbsp;
<A HREF="gen004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 3</H3><P><a name="001">1</A>&nbsp;Sed et serpens erat callidior cunctis animantibus terr&#230; qu&#230; fecerat Dominus Deus. Qui dixit ad mulierem: Cur pr&#230;cepit vobis Deus ut non comederetis de omni ligno paradisi?</P>
<P><a name="002">2</A>&nbsp;Cui respondit mulier: De fructu lignorum, qu&#230; sunt in paradiso, vescimur:</P>
<P><a name="003">3</A>&nbsp;de fructu vero ligni quod est in medio paradisi, pr&#230;cepit nobis Deus ne comederemus, et ne tangeremus illud, ne forte moriamur.</P>
<P><a name="004">4</A>&nbsp;Dixit autem serpens ad mulierem: Nequaquam morte moriemini.</P>
<P><a name="005">5</A>&nbsp;Scit enim Deus quod in quocumque die comederitis ex eo, aperientur oculi vestri, et eritis sicut dii, scientes bonum et malum.</P>
<P><a name="006">6</A>&nbsp;Vidit igitur mulier quod bonum esset lignum ad vescendum, et pulchrum oculis, aspectuque delectabile: et tulit de fructu illius, et comedit: deditque viro suo, qui comedit.</P>
<P><a name="007">7</A>&nbsp;Et aperti sunt oculi amborum; cumque cognovissent se esse nudos, consuerunt folia ficus, et fecerunt sibi perizomata.</P>
<P><a name="008">8</A>&nbsp;Et cum audissent vocem Domini Dei deambulantis in paradiso ad auram post meridiem, abscondit se Adam et uxor ejus a facie Domini Dei in medio ligni paradisi.</P>
<P><a name="009">9</A>&nbsp;Vocavitque Dominus Deus Adam, et dixit ei: Ubi es?</P>
<P><a name="010">10</A>&nbsp;Qui ait: Vocem tuam audivi in paradiso, et timui, eo quod nudus essem, et abscondi me.</P>
<P><a name="011">11</A>&nbsp;Cui dixit: Quis enim indicavit tibi quod nudus esses, nisi quod ex ligno de quo pr&#230;ceperam tibi ne comederes, comedisti?</P>
<P><a name="012">12</A>&nbsp;Dixitque Adam: Mulier, quam dedisti mihi sociam, dedit mihi de ligno, et comedi.</P>
<P><a name="013">13</A>&nbsp;Et dixit Dominus Deus ad mulierem: Quare hoc fecisti? Qu&#230; respondit: Serpens decepit me, et comedi.<BR>
</P>
<P><a name="014">14</A>&nbsp;Et ait Dominus Deus ad serpentem: [Quia fecisti hoc,<BR> maledictus es inter omnia animantia, et bestias terr&#230;:<BR> super pectus tuum gradieris, et terram comedes cunctis diebus vit&#230; tu&#230;.<BR></P>
<P><a name="015">15</A>&nbsp;Inimicitias ponam inter te et mulierem,<BR> et semen tuum et semen illius:<BR> ipsa conteret caput tuum,<BR> et tu insidiaberis calcaneo ejus.]</P>
<P><a name="016">16</A>&nbsp;Mulieri quoque dixit: Multiplicabo &#230;rumnas tuas, et conceptus tuos: in dolore paries filios, et sub viri potestate eris, et ipse dominabitur tui.</P>
<P><a name="017">17</A>&nbsp;Ad&#230; vero dixit: Quia audisti vocem uxoris tu&#230;, et comedisti de ligno, ex quo pr&#230;ceperam tibi ne comederes, maledicta terra in opere tuo: in laboribus comedes ex ea cunctis diebus vit&#230; tu&#230;.</P>
<P><a name="018">18</A>&nbsp;Spinas et tribulos germinabit tibi, et comedes herbam terr&#230;.</P>
<P><a name="019">19</A>&nbsp;In sudore vultus tui vesceris pane, donec revertaris in terram de qua sumptus es: quia pulvis es et in pulverem reverteris.</P>
<P><a name="020">20</A>&nbsp;Et vocavit Adam nomen uxoris su&#230;, Heva: eo quod mater esset cunctorum viventium.</P>
<P><a name="021">21</A>&nbsp;Fecit quoque Dominus Deus Ad&#230; et uxori ejus tunicas pelliceas, et induit eos:</P>
<P><a name="022">22</A>&nbsp;et ait: Ecce Adam quasi unus ex nobis factus est, sciens bonum et malum: nunc ergo ne forte mittat manum suam, et sumat etiam de ligno vit&#230;, et comedat, et vivat in &#230;ternum.</P>
<P><a name="023">23</A>&nbsp;Et emisit eum Dominus Deus de paradiso voluptatis, ut operaretur terram de qua sumptus est.</P>
<P><a name="024">24</A>&nbsp;Ejecitque Adam: et collocavit ante paradisum voluptatis cherubim, et flammeum gladium, atque versatilem, ad custodiendam viam ligni vit&#230;.</P>
<P><HR>
<CENTER>
<A HREF="gen004.htm">Next: Genesis Chapter 4</A></CENTER>
</BODY>
</HTML>
