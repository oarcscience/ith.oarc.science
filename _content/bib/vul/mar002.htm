<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Mark: Mark Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mar002">Polyglot</A>&nbsp;
<A HREF="../gnt/mar002">GNT</A>&nbsp;
<A HREF="../kjv/mar002">KJV</A>&nbsp;

<BR>
<BR><A HREF="mar">Mark Index</A><BR>
&nbsp;
<A HREF="mar001">Previous</A>&nbsp;
<A HREF="mar003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Mark Chapter 2</H3><P><a name="001">1</A>&nbsp;Et iterum intravit Capharnaum post dies,</P>
<P><a name="002">2</A>&nbsp;et auditum est quod in domo esset, et convenerunt multi, ita ut non caperet neque ad januam, et loquebatur eis verbum.</P>
<P><a name="003">3</A>&nbsp;Et venerunt ad eum ferentes paralyticum, qui a quatuor portabatur.</P>
<P><a name="004">4</A>&nbsp;Et cum non possent offerre eum illi pr&#230; turba, nudaverunt tectum ubi erat: et patefacientes submiserunt grabatum in quo paralyticus jacebat.</P>
<P><a name="005">5</A>&nbsp;Cum autem vidisset Jesus fidem illorum, ait paralytico: Fili, dimittuntur tibi peccata tua.</P>
<P><a name="006">6</A>&nbsp;Erant autem illic quidam de scribis sedentes, et cogitantes in cordibus suis:</P>
<P><a name="007">7</A>&nbsp;Quid hic sic loquitur? blasphemat. Quis potest dimittere peccata, nisi solus Deus?</P>
<P><a name="008">8</A>&nbsp;Quo statim cognito Jesus spiritu suo, quia sic cogitarent intra se, dicit illis: Quid ista cogitatis in cordibus vestris?</P>
<P><a name="009">9</A>&nbsp;Quid est facilius dicere paralytico: Dimittuntur tibi peccata tua: an dicere: Surge, tolle grabatum tuum, et ambula?</P>
<P><a name="010">10</A>&nbsp;Ut autem sciatis quia Filius hominis habet potestatem in terra dimittendi peccata (ait paralytico),</P>
<P><a name="011">11</A>&nbsp;tibi dico: Surge, tolle grabatum tuum, et vade in domum tuam.</P>
<P><a name="012">12</A>&nbsp;Et statim surrexit ille: et, sublato grabato, abiit coram omnibus, ita ut mirarentur omnes, et honorificent Deum, dicentes: Quia numquam sic vidimus.<BR>
</P>
<P><a name="013">13</A>&nbsp;Et egressus est rursus ad mare, omnisque turba veniebat ad eum, et docebat eos.</P>
<P><a name="014">14</A>&nbsp;Et cum pr&#230;teriret, vidit Levi Alph&#230;i sedentem ad telonium, et ait illi: Sequere me. Et surgens secutus est eum.</P>
<P><a name="015">15</A>&nbsp;Et factum est, cum accumberet in domo illius, multi publicani et peccatores simul discumbebant cum Jesu et discipulis ejus: erant enim multi, qui et sequebantur eum.</P>
<P><a name="016">16</A>&nbsp;Et scrib&#230; et pharis&#230;i videntes quia manducaret cum publicanis et peccatoribus, dicebant discipulis ejus: Quare cum publicanis et peccatoribus manducat et bibit Magister vester?</P>
<P><a name="017">17</A>&nbsp;Hoc audito Jesus ait illis: Non necesse habent sani medico, sed qui male habent: non enim veni vocare justos, sed peccatores.</P>
<P><a name="018">18</A>&nbsp;Et erant discipuli Joannis et pharis&#230;i jejunantes: et veniunt, et dicunt illi: Quare discipuli Joannis et pharis&#230;orum jejunant, tui autem discipuli non jejunant?</P>
<P><a name="019">19</A>&nbsp;Et ait illis Jesus: Numquid possunt filii nuptiarum, quamdiu sponsus cum illis est, jejunare? Quanto tempore habent secum sponsum, non possunt jejunare.</P>
<P><a name="020">20</A>&nbsp;Venient autem dies cum auferetur ab eis sponsus: et tunc jejunabunt in illis diebus.</P>
<P><a name="021">21</A>&nbsp;Nemo assumentum panni rudis assuit vestimento veteri: alioquin aufert supplementum novum a veteri, et major scissura fit.</P>
<P><a name="022">22</A>&nbsp;Et nemo mittit vinum novum in utres veteres: alioquin dirumpet vinum utres, et vinum effundetur, et utres peribunt: sed vinum novum in utres novos mitti debet.<BR>
</P>
<P><a name="023">23</A>&nbsp;Et factum est iterum Dominus sabbatis ambularet per sata, et discipuli ejus c&#156;perunt progredi, et vellere spicas.</P>
<P><a name="024">24</A>&nbsp;Pharis&#230;i autem dicebant ei: Ecce, quid faciunt sabbatis quod non licet?</P>
<P><a name="025">25</A>&nbsp;Et ait illis: Numquam legistis quid fecerit David, quando necessitatem habuit, et esuriit ipse, et qui cum eo erant?</P>
<P><a name="026">26</A>&nbsp;quomodo introibit in domum Dei sub Abiathar principe sacerdotum, et panes propositionis manducavit, quos non licebat manducare, nisi sacerdotibus, et dedit eis qui cum eo erant?</P>
<P><a name="027">27</A>&nbsp;Et dicebat eis: Sabbatum propter hominem factum est, et non homo propter sabbatum.</P>
<P><a name="028">28</A>&nbsp;Itaque Dominus est Filius hominis, etiam sabbati.</P>
<P><HR>
<CENTER>
<A HREF="mar003">Next: Mark Chapter 3</A></CENTER>
</BODY>
</HTML>
