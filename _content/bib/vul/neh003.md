[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/neh003)  [KJV](../kjv/neh003) 
[Tan](../tan/neh003)   
  
[Nehemiah Index](neh)  
  [Previous](neh002)  [Next](neh004) 

------------------------------------------------------------------------

### Vulgate (Latin): Nehemiah Chapter 3

<span id="001">1</span> Et surrexit Eliasib sacerdos magnus, et fratres
ejus sacerdotes, et ædificaverunt portam gregis: ipsi sanctificaverunt
eam, et statuerunt valvas ejus, et usque ad turrim centum cubitorum
sanctificaverunt eam, usque ad turrim Hananeel.

<span id="002">2</span> Et juxta eum ædificaverunt viri Jericho: et
juxta eum ædificavit Zachur filius Amri.  

<span id="003">3</span> Portam autem piscium ædificaverunt filii Asnaa:
ipsi texerunt eam, et statuerunt valvas ejus, et seras, et vectes. Et
juxta eos ædificavit Marimuth filius Uriæ, filii Accus.

<span id="004">4</span> Et juxta eum ædificavit Mosollam filius
Barachiæ, filii Mesezebel: et juxta eos ædificavit Sadoc filius Baana.

<span id="005">5</span> Et juxta eos ædificaverunt Thecueni: optimates
autem eorum non supposuerunt colla sua in opere Domini sui.  

<span id="006">6</span> Et portam veterem ædificaverunt Jojada filius
Phasea, et Mosollam filius Besodia: ipsi texerunt eam, et statuerunt
valvas ejus, et seras, et vectes.

<span id="007">7</span> Et juxta eos ædificaverunt Meltias Gabaonites,
et Jadon Meronathites, viri de Gabaon et Maspha, pro duce qui erat in
regione trans flumen.

<span id="008">8</span> Et juxta eum ædificavit Eziel filius Araia
aurifex: et juxta eum ædificavit Ananias filius pigmentarii: et
dimiserunt Jerusalem usque ad murum plateæ latioris.

<span id="009">9</span> Et juxta eum ædificavit Raphaia filius Hur,
princeps vici Jerusalem.

<span id="010">10</span> Et juxta eum ædificavit Jedaia filius Haromaph
contra domum suam: et juxta eum ædificavit Hattus filius Haseboniæ.

<span id="011">11</span> Mediam partem vici ædificavit Melchias filius
Herem, et Hasub filius Phahath Moab, et turrim furnorum.

<span id="012">12</span> Et juxta eum ædificavit Sellum filius Alohes,
princeps mediæ partis vici Jerusalem, ipse et filiæ ejus.

<span id="013">13</span> Et portam vallis ædificavit Hanun, et
habitatores Zanoë: ipsi ædificaverunt eam, et statuerunt valvas ejus, et
seras, et vectes, et mille cubitos in muro usque ad portam sterquilinii.

<span id="014">14</span> Et portam sterquilinii ædificavit Melchias
filius Rechab, princeps vici Bethacharam: ipse ædificavit eam, et
statuit valvas ejus, et seras, et vectes.

<span id="015">15</span> Et portam fontis ædificavit Sellum filius
Cholhoza, princeps pagi Maspha: ipse ædificavit eam, et texit, et
statuit valvas ejus, et seras, et vectes, et muros piscinæ Siloë in
hortum regis, et usque ad gradus qui descendunt de civitate David.  

<span id="016">16</span> Post eum ædificavit Nehemias filius Azboc,
princeps dimidiæ partis vici Bethsur, usque contra sepulchrum David, et
usque ad piscinam quæ grandi opere constructa est, et usque ad domum
fortium.

<span id="017">17</span> Post eum ædificaverunt Levitæ, Rehum filius
Benni: post eum ædificavit Hasebias princeps dimidiæ partis vici Ceilæ
in vico suo.

<span id="018">18</span> Post eum ædificaverunt fratres eorum: Bavai
filius Enadad, princeps dimidiæ partis Ceilæ:

<span id="019">19</span> et ædificavit juxta eum Azer filius Josue,
princeps Maspha, mensuram secundam, contra ascensum firmissimi anguli.

<span id="020">20</span> Post eum in monte ædificavit Baruch filius
Zachai mensuram secundam, ab angulo usque ad portam domus Eliasib
sacerdotis magni.

<span id="021">21</span> Post eum ædificavit Merimuth filius Uriæ filii
Haccus, mensuram secundam, a porta domus Eliasib, donec extenderetur
domus Eliasib.

<span id="022">22</span> Et post eum ædificaverunt sacerdotes, viri de
campestribus Jordanis.

<span id="023">23</span> Post eum ædificavit Benjamin et Hasub contra
domum suam: et post eum ædificavit Azarias filius Maasiæ filii Ananiæ
contra domum suam.

<span id="024">24</span> Post eum ædificavit Bennui filius Henadad
mensuram secundam, a domo Azariæ usque ad flexuram, et usque ad angulum.

<span id="025">25</span> Phalel filius Ozi contra flexuram, et turrim
quæ eminet de domo regis excelsa, id est, in atrio carceris: post eum
Phadaia filius Pharos.  

<span id="026">26</span> Nathinæi autem habitabant in Ophel usque contra
portam aquarum ad orientem, et turrim quæ prominebat.

<span id="027">27</span> Post eum ædificaverunt Thecueni mensuram
secundam e regione, a turre magna et eminente usque ad murum templi.

<span id="028">28</span> Sursum autem a porta equorum ædificaverunt
sacerdotes, unusquisque contra domum suam.

<span id="029">29</span> Post eos ædificavit Sadoc filius Emmer contra
domum suam. Et post eum ædificavit Semaia filius Secheniæ, custos portæ
orientalis.

<span id="030">30</span> Post eum ædificavit Hanania filius Selemiæ, et
Hanun filius Seleph sextus, mensuram secundam: post eum ædificavit
Mosollam filius Barachiæ, contra gazophylacium suum. Post eum ædificavit
Melchias filius aurificis usque ad domum Nathinæorum, et scruta
vendentium contra portam judicialem, et usque ad cœnaculum anguli.

<span id="031">31</span> Et inter cœnaculum anguli in porta gregis,
ædificaverunt aurifices et negotiatores.

------------------------------------------------------------------------

[Next: Nehemiah Chapter 4](neh004)
