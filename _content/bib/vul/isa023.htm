<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 23</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa023.htm">Polyglot</A>&nbsp;
<A HREF="../kjv/isa023.htm">KJV</A>&nbsp;
<A HREF="../sep/isa023.htm">Sep</A>&nbsp;
<A HREF="../tan/isa023.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa022.htm">Previous</A>&nbsp;
<A HREF="isa024.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 23</H3><P><a name="001">1</A>&nbsp;Onus Tyri. [Ululate, naves maris,<BR> quia vastata est domus<BR> unde venire consueverant:<BR> de terra Cethim<BR> revelatum est eis.<BR></P>
<P><a name="002">2</A>&nbsp;Tacete, qui habitatis in insula;<BR> negotiatores Sidonis, transfretantes mare, repleverunt te.<BR></P>
<P><a name="003">3</A>&nbsp;In aquis multis semen Nili;<BR> messis fluminis fruges ejus:<BR> et facta est negotiatio gentium.<BR></P>
<P><a name="004">4</A>&nbsp;Erubesce, Sidon; ait enim mare,<BR> fortitudo maris, dicens:<BR> Non parturivi, et non peperi,<BR> et non enutrivi juvenes,<BR> nec ad incrementum perduxi virgines.<BR></P>
<P><a name="005">5</A>&nbsp;Cum auditum fuerit in &#198;gypto,<BR> dolebunt cum audierint de Tiro.<BR></P>
<P><a name="006">6</A>&nbsp;Transite maria, ululate,<BR> qui habitatis in insula!<BR></P>
<P><a name="007">7</A>&nbsp;Numquid non vestra h&#230;c est, qu&#230; gloriabatur<BR> a diebus pristinis in antiquitate sua?<BR> Ducent eam pedes sui<BR> longe ad peregrinandum.<BR></P>
<P><a name="008">8</A>&nbsp;Quis cogitavit hoc<BR> super Tyrum quondam coronatam,<BR> cujus negotiatores principes,<BR> institores ejus inclyti terr&#230;?<BR></P>
<P><a name="009">9</A>&nbsp;Dominus exercituum cogitavit hoc,<BR> ut detraheret superbiam omnis glori&#230;,<BR> et ad ignominiam deduceret universos inclytos terr&#230;.<BR></P>
<P><a name="010">10</A>&nbsp;Transi terram tuam quasi flumen, filia maris!<BR> non est cingulum ultra tibi.<BR></P>
<P><a name="011">11</A>&nbsp;Manum suam extendit super mare;<BR> conturbavit regna.<BR> Dominus mandavit adversus Chanaan,<BR> ut contereret fortes ejus;<BR></P>
<P><a name="012">12</A>&nbsp;et dixit: Non adjicies ultra ut glorieris,<BR> calumniam sustinens virgo filia Sidonis:<BR> in Cethim consurgens transfreta:<BR> ibi quoque non erit requies tibi.<BR></P>
<P><a name="013">13</A>&nbsp;Ecce terra Chald&#230;orum, talis populus non fuit:<BR> Assur fundavit eam;<BR> in captivitatem traduxerunt robustos ejus,<BR> suffoderunt domos ejus,<BR> posuerunt eam in ruinam.<BR></P>
<P><a name="014">14</A>&nbsp;Ululate, naves maris,<BR> quia devastata est fortitudo vestra.]</P>
<P><a name="015">15</A>&nbsp;Et erit in die illa: in oblivione eris, o Tyre! septuaginta annis, sicut dies regis unius; post septuaginta autem annos erit Tyro quasi canticum meretricis:</P>
<P><a name="016">16</A>&nbsp;[Sume citharam, circui civitatem,<BR> meretrix oblivioni tradita:<BR> bene cane, frequenta canticum,<BR> ut memoria tui sit.<BR></P>
<P><a name="017">17</A>&nbsp;Et erit post septuaginta annos:<BR> visitabit Dominus Tyrum,<BR> et reducet eam ad mercedes suas,<BR> et rursum fornicabitur cum universis regnis terr&#230;<BR> super faciem terr&#230;;<BR></P>
<P><a name="018">18</A>&nbsp;et erunt negotiationes ejus et mercedes ejus sanctificat&#230; Domino:<BR> non condentur neque reponentur,<BR> quia his qui habitaverint coram Domino erit negotiatio ejus,<BR> ut manducent in saturitatem, et vestiantur usque ad vetustatem.]</P>
<P><HR>
<CENTER>
<A HREF="isa024.htm">Next: Isaiah Chapter 24</A></CENTER>
</BODY>
</HTML>
