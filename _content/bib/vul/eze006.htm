<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze006.htm">Polyglot</A>&nbsp;
<A HREF="../kjv/eze006.htm">KJV</A>&nbsp;
<A HREF="../sep/eze006.htm">Sep</A>&nbsp;
<A HREF="../tan/eze006.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze005.htm">Previous</A>&nbsp;
<A HREF="eze007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 6</H3><P><a name="001">1</A>&nbsp;Et factus est sermo Domini ad me, dicens:</P>
<P><a name="002">2</A>&nbsp;Fili hominis, pone faciem tuam ad montes Isra&#235;l, et prophetabis ad eos,</P>
<P><a name="003">3</A>&nbsp;et dices: [Montes Isra&#235;l,<BR> audite verbum Domini Dei.<BR> H&#230;c dicit Dominus Deus<BR> montibus et collibus,<BR> rupibus et vallibus:<BR> Ecce ego inducam super vos gladium,<BR> et disperdam excelsa vestra,<BR></P>
<P><a name="004">4</A>&nbsp;et demoliar aras vestras,<BR> et confringentur simulacra vestra,<BR> et dejiciam interfectos vestros<BR> ante idola vestra:<BR></P>
<P><a name="005">5</A>&nbsp;et dabo cadavera filiorum Isra&#235;l<BR> ante faciem simulacrorum vestrorum,<BR> et dispergam ossa vestra<BR> circum aras vestras:<BR></P>
<P><a name="006">6</A>&nbsp;in omnibus habitationibus vestris<BR> urbes desert&#230; erunt,<BR> et excelsa demolientur et dissipabuntur:<BR> et interibunt ar&#230; vestr&#230;, et confringentur,<BR> et cessabunt idola vestra,<BR> et conterentur delubra vestra,<BR> et delebuntur opera vestra:<BR></P>
<P><a name="007">7</A>&nbsp;et cadet interfectus in medio vestri,<BR> et scietis quia ego sum Dominus.<BR></P>
<P><a name="008">8</A>&nbsp;Et relinquam in vobis eos<BR> qui fugerint gladium in gentibus,<BR> cum dispersero vos in terris:<BR></P>
<P><a name="009">9</A>&nbsp;et recordabuntur mei liberati vestri in gentibus<BR> ad quas captivi ducti sunt:<BR> quia contrivi cor eorum<BR> fornicans et recedens a me,<BR> et oculos eorum fornicantes post idola sua:<BR> et displicebunt sibimet super malis<BR> qu&#230; fecerunt in universis abominationibus suis.<BR></P>
<P><a name="010">10</A>&nbsp;Et scient quia ego Dominus non frustra locutus sum,<BR> ut facerem eis malum hoc.<BR></P>
<P><a name="011">11</A>&nbsp;H&#230;c dicit Dominus Deus:<BR> Percute manum tuam<BR> et allide pedem tuum,<BR> et dic: Heu! ad omnes abominationes malorum domus Isra&#235;l:<BR> quia gladio, fame et peste ruituri sunt.<BR></P>
<P><a name="012">12</A>&nbsp;Qui longe est, peste morietur:<BR> qui autem prope, gladio corruet:<BR> et qui relictus fuerit et obsessus, fame morietur:<BR> et complebo indignationem meam in eis.<BR></P>
<P><a name="013">13</A>&nbsp;Et scietis quia ego Dominus,<BR> cum fuerint interfecti vestri in medio idolorum vestrorum,<BR> in circuitu ararum vestrarum,<BR> in omni colle excelso,<BR> et in cunctis summitatibus montium,<BR> et subtus omne lignum nemorosum,<BR> et subtus universam quercum frondosam,<BR> locum ubi accenderunt thura redolentia universis idolis suis.<BR></P>
<P><a name="014">14</A>&nbsp;Et extendam manum meam super eos:<BR> et faciam terram desolatam et destitutam,<BR> a deserto Deblatha, in omnibus habitationibus eorum:<BR> et scient quia ego Dominus.]</P>
<P><HR>
<CENTER>
<A HREF="eze007.htm">Next: Ezekiel Chapter 7</A></CENTER>
</BODY>
</HTML>
