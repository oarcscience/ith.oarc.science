<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 John: 1 John Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jo1002">Polyglot</A>&nbsp;
<A HREF="../gnt/jo1002">GNT</A>&nbsp;
<A HREF="../kjv/jo1002">KJV</A>&nbsp;

<BR>
<BR><A HREF="jo1">1 John Index</A><BR>
&nbsp;
<A HREF="jo1001">Previous</A>&nbsp;
<A HREF="jo1003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 John Chapter 2</H3><P><a name="001">1</A>&nbsp;Filioli mei, h&#230;c scribo vobis, ut non peccetis. Sed et si quis peccaverit, advocatum habemus apud Patrem, Jesum Christum justum:</P>
<P><a name="002">2</A>&nbsp;et ipse est propitiatio pro peccatis nostris: non pro nostris autem tantum, sed etiam pro totius mundi.<BR>
</P>
<P><a name="003">3</A>&nbsp;Et in hoc scimus quoniam cognovimus eum, si mandata ejus observemus.</P>
<P><a name="004">4</A>&nbsp;Qui dicit se nosse eum, et mandata ejus non custodit, mendax est, et in hoc veritas non est.</P>
<P><a name="005">5</A>&nbsp;Qui autem servat verbum ejus, vere in hoc caritas Dei perfecta est: et in hoc scimus quoniam in ipso sumus.</P>
<P><a name="006">6</A>&nbsp;Qui dicit se in ipso manere, debet, sicut ille ambulavit, et ipse ambulare.</P>
<P><a name="007">7</A>&nbsp;Carissimi, non mandatum novum scribo vobis, sed mandatum vetus, quod habuistis ab initio. Mandatum vetus est verbum, quod audistis.</P>
<P><a name="008">8</A>&nbsp;Iterum mandatum novum scribo vobis, quod verum est et in ipso, et in vobis: quia tenebr&#230; transierunt, et verum lumen jam lucet.</P>
<P><a name="009">9</A>&nbsp;Qui dicit se in luce esse, et fratrem suum odit, in tenebris est usque adhuc.</P>
<P><a name="010">10</A>&nbsp;Qui diligit fratrem suum, in lumine manet, et scandalum in eo non est.</P>
<P><a name="011">11</A>&nbsp;Qui autem odit fratrem suum, in tenebris est, et in tenebris ambulat, et nescit quo eat: quia tenebr&#230; obc&#230;caverunt oculos ejus.<BR>
</P>
<P><a name="012">12</A>&nbsp;Scribo vobis, filioli, quoniam remittuntur vobis peccata propter nomen ejus.</P>
<P><a name="013">13</A>&nbsp;Scribo vobis, patres, quoniam cognovistis eum, qui ab initio est. Scribo vobis, adolescentes, quoniam vicistis malignum.</P>
<P><a name="014">14</A>&nbsp;Scribo vobis, infantes, quoniam cognovistis patrem. Scribo vobis juvenes, quoniam fortes estis, et verbum Dei manet in vobis, et vicistis malignum.</P>
<P><a name="015">15</A>&nbsp;Nolite diligere mundum, neque ea qu&#230; in mundo sunt. Si quis diligit mundum, non est caritas Patris in eo:</P>
<P><a name="016">16</A>&nbsp;quoniam omne quod est in mundo, concupiscentia carnis est, et concupiscentia oculorum, et superbia vit&#230;: qu&#230; non est ex Patre, sed ex mundo est.</P>
<P><a name="017">17</A>&nbsp;Et mundus transit, et concupiscentia ejus: qui autem facit voluntatem Dei manet in &#230;ternum.<BR>
</P>
<P><a name="018">18</A>&nbsp;Filioli, novissima hora est: et sicut audistis quia antichristus venit, et nunc antichristi multi facti sunt; unde scimus, quia novissima hora est.</P>
<P><a name="019">19</A>&nbsp;Ex nobis prodierunt, sed non erant ex nobis, nam, si fuissent ex nobis, permansissent utique nobiscum: sed ut manifesti sint quoniam non sunt omnes ex nobis.</P>
<P><a name="020">20</A>&nbsp;Sed vos unctionem habetis a Sancto, et nostis omnia.</P>
<P><a name="021">21</A>&nbsp;Non scripsi vobis quasi ignorantibus veritatem, sed quasi scientibus eam: et quoniam omne mendacium ex veritate non est.</P>
<P><a name="022">22</A>&nbsp;Quis est mendax, nisi is qui negat quoniam Jesus est Christus? Hic est antichristus, qui negat Patrem, et Filium.</P>
<P><a name="023">23</A>&nbsp;Omnis qui negat Filium, nec Patrem habet: qui confitetur Filium, et Patrem habet.</P>
<P><a name="024">24</A>&nbsp;Vos quod audistis ab initio, in vobis permaneat: si in vobis permanserit quod audistis ab initio, et vos in Filio et Patre manebitis.</P>
<P><a name="025">25</A>&nbsp;Et h&#230;c est repromissio, quam ipse pollicitus est nobis, vitam &#230;ternam.</P>
<P><a name="026">26</A>&nbsp;H&#230;c scripsi vobis de his, qui seducant vos.</P>
<P><a name="027">27</A>&nbsp;Et vos unctionem, quam accepistis ab eo, maneat in vobis. Et non necesse habetis ut aliquis doceat vos: sed sicut unctio ejus docet vos de omnibus, et verum est, et non est mendacium. Et sicut docuit vos: manete in eo.<BR>
</P>
<P><a name="028">28</A>&nbsp;Et nunc, filioli, manete in eo: ut cum apparuerit, habeamus fiduciam, et non confundamur ab eo in adventu ejus.</P>
<P><a name="029">29</A>&nbsp;Si scitis quoniam justus est, scitote quoniam et omnis, qui facit justitiam, ex ipso natus est.</P>
<P><HR>
<CENTER>
<A HREF="jo1003">Next: 1 John Chapter 3</A></CENTER>
</BODY>
</HTML>
