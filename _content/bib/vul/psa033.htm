<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 33</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa033">Polyglot</A>&nbsp;
<A HREF="../kjv/psa033">KJV</A>&nbsp;
<A HREF="../sep/psa033">Sep</A>&nbsp;
<A HREF="../tan/psa033">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa032">Previous</A>&nbsp;
<A HREF="psa034">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 33</H3><P><a name="001">1</A>&nbsp;Davidi, cum immutavit vultum suum coram Achimelech, et dimisit eum, et abiit.</P>
<P><a name="002">2</A>&nbsp;[Benedicam Dominum in omni tempore;<BR> semper laus ejus in ore meo.<BR></P>
<P><a name="003">3</A>&nbsp;In Domino laudabitur anima mea:<BR> audiant mansueti, et l&#230;tentur.<BR></P>
<P><a name="004">4</A>&nbsp;Magnificate Dominum mecum,<BR> et exaltemus nomen ejus in idipsum.<BR></P>
<P><a name="005">5</A>&nbsp;Exquisivi Dominum, et exaudivit me;<BR> et ex omnibus tribulationibus meis eripuit me.<BR></P>
<P><a name="006">6</A>&nbsp;Accedite ad eum, et illuminamini;<BR> et facies vestr&#230; non confundentur.<BR></P>
<P><a name="007">7</A>&nbsp;Iste pauper clamavit, et Dominus exaudivit eum,<BR> et de omnibus tribulationibus ejus salvavit eum.<BR></P>
<P><a name="008">8</A>&nbsp;Immittet angelus Domini in circuitu timentium eum,<BR> et eripiet eos.<BR></P>
<P><a name="009">9</A>&nbsp;Gustate et videte quoniam suavis est Dominus;<BR> beatus vir qui sperat in eo.<BR></P>
<P><a name="010">10</A>&nbsp;Timete Dominum, omnes sancti ejus,<BR> quoniam non est inopia timentibus eum.<BR></P>
<P><a name="011">11</A>&nbsp;Divites eguerunt, et esurierunt;<BR> inquirentes autem Dominum non minuentur omni bono.<BR></P>
<P><a name="012">12</A>&nbsp;Venite, filii; audite me:<BR> timorem Domini docebo vos.<BR></P>
<P><a name="013">13</A>&nbsp;Quis est homo qui vult vitam;<BR> diligit dies videre bonos?<BR></P>
<P><a name="014">14</A>&nbsp;Prohibe linguam tuam a malo,<BR> et labia tua ne loquantur dolum.<BR></P>
<P><a name="015">15</A>&nbsp;Diverte a malo, et fac bonum;<BR> inquire pacem, et persequere eam.<BR></P>
<P><a name="016">16</A>&nbsp;Oculi Domini super justos,<BR> et aures ejus in preces eorum.<BR></P>
<P><a name="017">17</A>&nbsp;Vultus autem Domini super facientes mala,<BR> ut perdat de terra memoriam eorum.<BR></P>
<P><a name="018">18</A>&nbsp;Clamaverunt justi, et Dominus exaudivit eos;<BR> et ex omnibus tribulationibus eorum liberavit eos.<BR></P>
<P><a name="019">19</A>&nbsp;Juxta est Dominus iis qui tribulato sunt corde,<BR> et humiles spiritu salvabit.<BR></P>
<P><a name="020">20</A>&nbsp;Mult&#230; tribulationes justorum;<BR> et de omnibus his liberabit eos Dominus.<BR></P>
<P><a name="021">21</A>&nbsp;Custodit Dominus omnia ossa eorum:<BR> unum ex his non conteretur.<BR></P>
<P><a name="022">22</A>&nbsp;Mors peccatorum pessima;<BR> et qui oderunt justum delinquent.<BR></P>
<P><a name="023">23</A>&nbsp;Redimet Dominus animas servorum suorum,<BR> et non delinquent omnes qui sperant in eo.]</P>
<P><HR>
<CENTER>
<A HREF="psa034">Next: Psalms Chapter 34</A></CENTER>
</BODY>
</HTML>
