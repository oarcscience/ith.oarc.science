<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Amos: Amos Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/amo002.htm">Polyglot</A>&nbsp;
<A HREF="../kjv/amo002.htm">KJV</A>&nbsp;
<A HREF="../sep/amo002.htm">Sep</A>&nbsp;
<A HREF="../tan/amo002.htm">Tan</A>&nbsp;

<BR>
<BR><A HREF="amo.htm">Amos Index</A><BR>
&nbsp;
<A HREF="amo001.htm">Previous</A>&nbsp;
<A HREF="amo003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Amos Chapter 2</H3><P><a name="001">1</A>&nbsp;[H&#230;c dicit Dominus:<BR> Super tribus sceleribus Moab,<BR> et super quatuor non convertam eum,<BR> eo quod incenderit ossa regis Idum&#230;&#230; usque ad cinerem.<BR></P>
<P><a name="002">2</A>&nbsp;Et mittam ignem in Moab,<BR> et devorabit &#230;des Carioth:<BR> et morietur in sonitu Moab, in clangore tub&#230;.<BR></P>
<P><a name="003">3</A>&nbsp;Et disperdam judicem de medio ejus,<BR> et omnes principes ejus interficiam cum eo,<BR> dicit Dominus.]<BR>
</P>
<P><a name="004">4</A>&nbsp;[H&#230;c dicit Dominus:<BR> Super tribus sceleribus Juda,<BR> et super quatuor non convertam eum,<BR> eo quod abjecerit legem Domini<BR> et mandata ejus non custodierit:<BR> deceperant enim eos idola sua,<BR> post qu&#230; abierant patres eorum.<BR></P>
<P><a name="005">5</A>&nbsp;Et mittam ignem in Juda,<BR> et devorabit &#230;des Jerusalem.<BR></P>
<P><a name="006">6</A>&nbsp;H&#230;c dicit Dominus:<BR> Super tribus sceleribus Isra&#235;l,<BR> et super quatuor non convertam eum,<BR> pro eo quod vendiderit pro argento justum,<BR> et pauperem pro calceamentis.<BR></P>
<P><a name="007">7</A>&nbsp;Qui conterunt super pulverem terr&#230; capita pauperum,<BR> et viam humilium declinant:<BR> et filius ac pater ejus ierunt ad puellam,<BR> ut violarent nomen sanctum meum.<BR></P>
<P><a name="008">8</A>&nbsp;Et super vestimentis pignoratis accubuerunt juxta omne altare,<BR> et vinum damnatorum bibebant in domo Dei sui.<BR></P>
<P><a name="009">9</A>&nbsp;Ego autem exterminavi Amorrh&#230;um a facie eorum,<BR> cujus altitudo, cedrorum altitudo ejus,<BR> et fortis ipse quasi quercus;<BR> et contrivi fructum ejus desuper,<BR> et radices ejus subter.<BR></P>
<P><a name="010">10</A>&nbsp;Ego sum qui ascendere vos feci de terra &#198;gypti,<BR> et duxi vos in deserto quadraginta annis,<BR> ut possideretis terram Amorrh&#230;i.<BR></P>
<P><a name="011">11</A>&nbsp;Et suscitavi de filiis vestris in prophetas,<BR> et de juvenibus vestris nazar&#230;os.<BR> Numquid non ita est, filii Isra&#235;l? dicit Dominus.<BR></P>
<P><a name="012">12</A>&nbsp;Et propinabitis nazar&#230;is vinum,<BR> et prophetis mandabitis, dicentes:<BR> Ne prophetetis.<BR></P>
<P><a name="013">13</A>&nbsp;Ecce ego stridebo subter vos,<BR> sicut stridet plaustrum onustum f&#156;no.<BR></P>
<P><a name="014">14</A>&nbsp;Et peribit fuga a veloce,<BR> et fortis non obtinebit virtutem suam,<BR> et robustus non salvabit animam suam:<BR></P>
<P><a name="015">15</A>&nbsp;et tenens arcum non stabit,<BR> et velox pedibus suis non salvabitur,<BR> et ascensor equi non salvabit animam suam:<BR></P>
<P><a name="016">16</A>&nbsp;et robustus corde inter fortes nudus fugiet in illa die,<BR> dicit Dominus.]</P>
<P><HR>
<CENTER>
<A HREF="amo003.htm">Next: Amos Chapter 3</A></CENTER>
</BODY>
</HTML>
