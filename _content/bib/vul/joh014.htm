<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/joh014">Polyglot</A>&nbsp;
<A HREF="../gnt/joh014">GNT</A>&nbsp;
<A HREF="../kjv/joh014">KJV</A>&nbsp;

<BR>
<BR><A HREF="joh">John Index</A><BR>
&nbsp;
<A HREF="joh013">Previous</A>&nbsp;
<A HREF="joh015">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 14</H3><P><a name="001">1</A>&nbsp;Non turbetur cor vestrum. Creditis in Deum, et in me credite.</P>
<P><a name="002">2</A>&nbsp;In domo Patris mei mansiones mult&#230; sunt; si quominus dixissem vobis: quia vado parare vobis locum.</P>
<P><a name="003">3</A>&nbsp;Et si abiero, et pr&#230;paravero vobis locum, iterum venio, et accipiam vos ad meipsum: ut ubi sum ego, et vos sitis.</P>
<P><a name="004">4</A>&nbsp;Et quo ego vado scitis, et viam scitis.</P>
<P><a name="005">5</A>&nbsp;Dicit ei Thomas: Domine, nescimus quo vadis: et quomodo possumus viam scire?</P>
<P><a name="006">6</A>&nbsp;Dicit ei Jesus: Ego sum via, et veritas, et vita. Nemo venit ad Patrem, nisi per me.</P>
<P><a name="007">7</A>&nbsp;Si cognovissetis me, et Patrem meum utique cognovissetis: et amodo cognoscetis eum, et vidistis eum.</P>
<P><a name="008">8</A>&nbsp;Dicit ei Philippus: Domine, ostende nobis Patrem, et sufficit nobis.</P>
<P><a name="009">9</A>&nbsp;Dicit ei Jesus: Tanto tempore vobiscum sum, et non cognovistis me? Philippe, qui videt me, videt et Patrem. Quomodo tu dicis: Ostende nobis Patrem?</P>
<P><a name="010">10</A>&nbsp;Non creditis quia ego in Patre, et Pater in me est? Verba qu&#230; ego loquor vobis, a meipso non loquor. Pater autem in me manens, ipse fecit opera.</P>
<P><a name="011">11</A>&nbsp;Non creditis quia ego in Patre, et Pater in me est?</P>
<P><a name="012">12</A>&nbsp;alioquin propter opera ipsa credite. Amen, amen dico vobis, qui credit in me, opera qu&#230; ego facio, et ipse faciet, et majora horum faciet: quia ego ad Patrem vado.</P>
<P><a name="013">13</A>&nbsp;Et quodcumque petieritis Patrem in nomine meo, hoc faciam: ut glorificetur Pater in Filio.</P>
<P><a name="014">14</A>&nbsp;Si quid petieritis me in nomine meo, hoc faciam.<BR>
</P>
<P><a name="015">15</A>&nbsp;Si diligitis me, mandata mea servate:</P>
<P><a name="016">16</A>&nbsp;et ego rogabo Patrem, et alium Paraclitum dabit vobis, ut maneat vobiscum in &#230;ternum,</P>
<P><a name="017">17</A>&nbsp;Spiritum veritatis, quem mundus non potest accipere, quia non videt eum, nec scit eum: vos autem cognoscetis eum, quia apud vos manebit, et in vobis erit.</P>
<P><a name="018">18</A>&nbsp;Non relinquam vos orphanos: veniam ad vos.</P>
<P><a name="019">19</A>&nbsp;Adhuc modicum, et mundus me jam non videt. Vos autem videtis me: quia ego vivo, et vos vivetis.</P>
<P><a name="020">20</A>&nbsp;In illo die vos cognoscetis quia ego sum in Patre meo, et vos in me, et ego in vobis.</P>
<P><a name="021">21</A>&nbsp;Qui habet mandata mea, et servat ea: ille est qui diligit me. Qui autem diligit me, diligetur a Patre meo: et ego diligam eum, et manifestabo ei meipsum.</P>
<P><a name="022">22</A>&nbsp;Dicit ei Judas, non ille Iscariotes: Domine, quid factum est, quia manifestaturus es nobis teipsum, et non mundo?</P>
<P><a name="023">23</A>&nbsp;Respondit Jesus, et dixit ei: Si quis diligit me, sermonem meum servabit, et Pater meus diliget eum, et ad eum veniemus, et mansionem apud eum faciemus;</P>
<P><a name="024">24</A>&nbsp;qui non diligit me, sermones meos non servat. Et sermonem, quem audistis, non est meus: sed ejus qui misit me, Patris.</P>
<P><a name="025">25</A>&nbsp;H&#230;c locutus sum vobis apud vos manens.</P>
<P><a name="026">26</A>&nbsp;Paraclitus autem Spiritus Sanctus, quem mittet Pater in nomine meo, ille vos docebit omnia, et suggeret vobis omnia qu&#230;cumque dixero vobis.<BR>
</P>
<P><a name="027">27</A>&nbsp;Pacem relinquo vobis, pacem meam do vobis: non quomodo mundus dat, ego do vobis. Non turbetur cor vestrum, neque formidet.</P>
<P><a name="028">28</A>&nbsp;Audistis quia ego dixi vobis: Vado, et venio ad vos. Si diligeretis me, gauderetis utique, quia vado ad Patrem: quia Pater major me est.</P>
<P><a name="029">29</A>&nbsp;Et nunc dixi vobis priusquam fiat: ut cum factum fuerit, credatis.</P>
<P><a name="030">30</A>&nbsp;Jam non multa loquar vobiscum: venit enim princeps mundi hujus, et in me non habet quidquam.</P>
<P><a name="031">31</A>&nbsp;Sed ut cognoscat mundus quia diligo Patrem, et sicut mandatum dedit mihi Pater, sic facio. Surgite, eamus hinc.</P>
<P><HR>
<CENTER>
<A HREF="joh015">Next: John Chapter 15</A></CENTER>
</BODY>
</HTML>
