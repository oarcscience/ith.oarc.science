[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa089)  [KJV](../kjv/psa089)  [Sep](../sep/psa089) 
[Tan](../tan/psa089)   
  
[Psalms Index](psa)  
  [Previous](psa088)  [Next](psa090) 

------------------------------------------------------------------------

### Vulgate (Latin): Psalms Chapter 89

<span id="001">1</span> Oratio Moysi, hominis Dei. \[Domine, refugium
factus es nobis  
a generatione in generationem.  

<span id="002">2</span> Priusquam montes fierent,  
aut formaretur terra et orbis,  
a sæculo et usque in sæculum tu es, Deus.  

<span id="003">3</span> Ne avertas hominem in humilitatem:  
et dixisti: Convertimini, filii hominum.  

<span id="004">4</span> Quoniam mille anni ante oculos tuos  
tamquam dies hesterna quæ præteriit:  
et custodia in nocte

<span id="005">5</span> quæ pro nihilo habentur,  
eorum anni erunt.  

<span id="006">6</span> Mane sicut herba transeat;  
mane floreat, et transeat;  
vespere decidat, induret, et arescat.  

<span id="007">7</span> Quia defecimus in ira tua,  
et in furore tuo turbati sumus.  

<span id="008">8</span> Posuisti iniquitates nostras in conspectu tuo;  
sæculum nostrum in illuminatione vultus tui.  

<span id="009">9</span> Quoniam omnes dies nostri defecerunt,  
et in ira tua defecimus.  
Anni nostri sicut aranea meditabuntur;  

<span id="010">10</span> dies annorum nostrorum in ipsis septuaginta
anni.  
Si autem in potentatibus octoginta anni,  
et amplius eorum labor et dolor;  
quoniam supervenit mansuetudo, et corripiemur.  

<span id="011">11</span> Quis novit potestatem iræ tuæ,  
et præ timore tuo iram tuam

<span id="012">12</span> dinumerare?  
Dexteram tuam sic notam fac,  
et eruditos corde in sapientia.  

<span id="013">13</span> Convertere, Domine; usquequo?  
et deprecabilis esto super servos tuos.  

<span id="014">14</span> Repleti sumus mane misericordia tua;  
et exsultavimus, et delectati sumus omnibus diebus nostris.  

<span id="015">15</span> Lætati sumus pro diebus quibus nos
humiliasti;  
annis quibus vidimus mala.  

<span id="016">16</span> Respice in servos tuos et in opera tua,  
et dirige filios eorum.  

<span id="017">17</span> Et sit splendor Domini Dei nostri super nos,  
et opera manuum nostrarum dirige super nos,  
et opus manuum nostrarum dirige.\]

------------------------------------------------------------------------

[Next: Psalms Chapter 90](psa090)
