<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Galatians: Galatians Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gal003">Polyglot</A>&nbsp;
<A HREF="../gnt/gal003">GNT</A>&nbsp;
<A HREF="../kjv/gal003">KJV</A>&nbsp;

<BR>
<BR><A HREF="gal">Galatians Index</A><BR>
&nbsp;
<A HREF="gal002">Previous</A>&nbsp;
<A HREF="gal004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Galatians Chapter 3</H3><P><a name="001">1</A>&nbsp;O insensati Galat&#230;, quis vos fascinavit non obedire veritati, ante quorum oculos Jesus Christus pr&#230;scriptus est, in vobis crucifixus?</P>
<P><a name="002">2</A>&nbsp;Hoc solum a vobis volo discere: ex operibus legis Spiritum accepistis, an ex auditu fidei?</P>
<P><a name="003">3</A>&nbsp;sic stulti estis, ut cum Spiritu c&#156;peritis, nunc carne consummemini?</P>
<P><a name="004">4</A>&nbsp;tanta passi estis sine causa? si tamen sine causa.</P>
<P><a name="005">5</A>&nbsp;Qui ergo tribuit vobis Spiritum, et operatur virtutes in vobis: ex operibus legis, an ex auditu fidei?<BR>
</P>
<P><a name="006">6</A>&nbsp;Sicut scriptum est: Abraham credidit Deo, et reputatum est illi ad justitiam:</P>
<P><a name="007">7</A>&nbsp;cognoscite ergo quia qui ex fide sunt, ii sunt filii Abrah&#230;.</P>
<P><a name="008">8</A>&nbsp;Providens autem Scriptura quia ex fide justificat gentes Deus, pr&#230;nuntiavit Abrah&#230;: Quia benedicentur in te omnes gentes.</P>
<P><a name="009">9</A>&nbsp;Igitur qui ex fide sunt, benedicentur cum fideli Abraham.</P>
<P><a name="010">10</A>&nbsp;Quicumque enim ex operibus legis sunt, sub maledicto sunt. Scriptum est enim: Maledictus omnis qui non permanserit in omnibus qu&#230; scripta sunt in libro legis ut faciat ea.</P>
<P><a name="011">11</A>&nbsp;Quoniam autem in lege nemo justificatur apud Deum, manifestum est: quia justus ex fide vivit.</P>
<P><a name="012">12</A>&nbsp;Lex autem non est ex fide, sed: Qui fecerit ea, vivet in illis.</P>
<P><a name="013">13</A>&nbsp;Christus nos redemit de maledicto legis, factus pro nobis maledictum: quia scriptum est: Maledictus omnis qui pendet in ligno:</P>
<P><a name="014">14</A>&nbsp;ut in gentibus benedictio Abrah&#230; fieret in Christo Jesu, ut pollicitationem Spiritus accipiamus per fidem.<BR>
</P>
<P><a name="015">15</A>&nbsp;Fratres (secundum hominem dico) tamen hominis confirmatum testamentum nemo spernit, aut superordinat.</P>
<P><a name="016">16</A>&nbsp;Abrah&#230; dict&#230; sunt promissiones, et semini ejus. Non dicit: Et seminibus, quasi in multis: sed quasi in uno: Et semini tuo, qui est Christus.</P>
<P><a name="017">17</A>&nbsp;Hoc autem dico, testamentum confirmatum a Deo: qu&#230; post quadringentos et triginta annos facta est lex, non irritum facit ad evacuandam promissionem.</P>
<P><a name="018">18</A>&nbsp;Nam si ex lege h&#230;reditas, jam non ex promissione. Abrah&#230; autem per repromissionem donavit Deus.<BR>
</P>
<P><a name="019">19</A>&nbsp;Quid igitur lex? Propter transgressiones posita est donec veniret semen, cui promiserat, ordinata per angelos in manu mediatoris.</P>
<P><a name="020">20</A>&nbsp;Mediator autem unius non est: Deus autem unus est.</P>
<P><a name="021">21</A>&nbsp;Lex ergo adversus promissa Dei? Absit. Si enim data esset lex, qu&#230; posset vivificare, vere ex lege esset justitia.</P>
<P><a name="022">22</A>&nbsp;Sed conclusit Scriptura omnia sub peccato, ut promissio ex fide Jesu Christi daretur credentibus.</P>
<P><a name="023">23</A>&nbsp;Prius autem quam veniret fides, sub lege custodiebamur conclusi in eam fidem qu&#230; revelanda erat.</P>
<P><a name="024">24</A>&nbsp;Itaque lex p&#230;dagogus noster fuit in Christo, ut ex fide justificemur.</P>
<P><a name="025">25</A>&nbsp;At ubi venit fides, jam non sumus sub p&#230;dagogo.<BR>
</P>
<P><a name="026">26</A>&nbsp;Omnes enim filii Dei estis per fidem, qu&#230; est in Christo Jesu.</P>
<P><a name="027">27</A>&nbsp;Quicumque enim in Christo baptizati estis, Christum induistis.</P>
<P><a name="028">28</A>&nbsp;Non est Jud&#230;us, neque Gr&#230;cus: non est servus, neque liber: non est masculus, neque femina. Omnes enim vos unum estis in Christo Jesu.</P>
<P><a name="029">29</A>&nbsp;Si autem vos Christi, ergo semen Abrah&#230; estis, secundum promissionem h&#230;redes.</P>
<P><HR>
<CENTER>
<A HREF="gal004">Next: Galatians Chapter 4</A></CENTER>
</BODY>
</HTML>
