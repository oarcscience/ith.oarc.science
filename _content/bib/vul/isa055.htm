<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 55</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa055">Polyglot</A>&nbsp;
<A HREF="../kjv/isa055">KJV</A>&nbsp;
<A HREF="../sep/isa055">Sep</A>&nbsp;
<A HREF="../tan/isa055">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa054">Previous</A>&nbsp;
<A HREF="isa056">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 55</H3><P><a name="001">1</A>&nbsp;[Omnes sitientes, venite ad aquas,<BR> et qui non habetis argentum,<BR> properate, emite, et comedite:<BR> venite, emite absque argento<BR> et absque ulla commutatione<BR> vinum et lac.<BR></P>
<P><a name="002">2</A>&nbsp;Quare appenditis argentum non in panibus,<BR> et laborem vestrum non in saturitate?<BR> Audite, audientes me, et comedite bonum,<BR> et delectabitur in crassitudine anima vestra.<BR></P>
<P><a name="003">3</A>&nbsp;Inclinate aurem vestram, et venite ad me;<BR> audite, et vivet anima vestra,<BR> et feriam vobiscum pactum sempiternum,<BR> misericordias David fideles.<BR></P>
<P><a name="004">4</A>&nbsp;Ecce testem populis dedi eum,<BR> ducem ac pr&#230;ceptorem gentibus.<BR></P>
<P><a name="005">5</A>&nbsp;Ecce gentem quam nesciebas vocabis,<BR> et gentes qu&#230; te non cognoverunt ad te current,<BR> propter Dominum Deum tuum,<BR> et Sanctum Isra&#235;l, quia glorificavit te.<BR></P>
<P><a name="006">6</A>&nbsp;Qu&#230;rite Dominum dum inveniri potest;<BR> invocate eum dum prope est.<BR></P>
<P><a name="007">7</A>&nbsp;Derelinquat impius viam suam,<BR> et vir iniquus cogitationes suas,<BR> et revertatur ad Dominum, et miserebitur ejus;<BR> et ad Deum nostrum, quoniam multus est ad ignoscendum.<BR></P>
<P><a name="008">8</A>&nbsp;Non enim cogitationes me&#230; cogitationes vestr&#230;,<BR> neque vi&#230; vestr&#230; vi&#230; me&#230;, dicit Dominus.<BR></P>
<P><a name="009">9</A>&nbsp;Quia sicut exaltantur c&#230;li a terra,<BR> sic exaltat&#230; sunt vi&#230; me&#230; a viis vestris,<BR> et cogitationes me&#230; a cogitationibus vestris.<BR></P>
<P><a name="010">10</A>&nbsp;Et quomodo descendit imber et nix de c&#230;lo,<BR> et illuc ultra non revertitur,<BR> sed inebriat terram, et infundit eam,<BR> et germinare eam facit,<BR> et dat semen serenti,<BR> et panem comedenti:<BR></P>
<P><a name="011">11</A>&nbsp;sic erit verbum meum quod egredietur de ore meo;<BR> non revertetur ad me vacuum,<BR> sed faciet qu&#230;cumque volui,<BR> et prosperabitur in his ad qu&#230; misi illud.<BR></P>
<P><a name="012">12</A>&nbsp;Quia in l&#230;titia egrediemini,<BR> et in pace deducemini;<BR> montes et colles cantabunt coram vobis laudem,<BR> et omnia ligna regionis plaudent manu.<BR></P>
<P><a name="013">13</A>&nbsp;Pro saliunca ascendet abies,<BR> et pro urtica crescet myrtus;<BR> et erit Dominus nominatus<BR> in signum &#230;ternum quod non auferetur.]</P>
<P><HR>
<CENTER>
<A HREF="isa056">Next: Isaiah Chapter 56</A></CENTER>
</BODY>
</HTML>
