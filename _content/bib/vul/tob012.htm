<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Tobias: Tobias Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/tob012.htm">Polyglot</A>&nbsp;
<A HREF="../apo/tob012.htm">Apo</A>&nbsp;
<A HREF="../sep/toa012.htm">Sep:ToA</A>&nbsp;
<A HREF="../sep/tos012.htm">Sep:ToS</A>&nbsp;

<BR>
<BR><A HREF="tob.htm">Tobias Index</A><BR>
&nbsp;
<A HREF="tob011.htm">Previous</A>&nbsp;
<A HREF="tob013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Tobias Chapter 12</H3><P><a name="001">1</A>&nbsp;Tunc vocavit ad se Tobias filium suum, dixitque ei: Quid possumus dare viro isti sancto, qui venit tecum?</P>
<P><a name="002">2</A>&nbsp;Respondens Tobias, dixit patri suo: Pater, quam mercedem dabimus ei? aut quid dignum poterit esse beneficiis ejus?</P>
<P><a name="003">3</A>&nbsp;Me duxit et reduxit sanum, pecuniam a Gabelo ipse recepit, uxorem ipse me habere fecit, et d&#230;monium ab ea ipse compescuit: gaudium parentibus ejus fecit, meipsum a devoratione piscis eripuit, te quoque videre fecit lumen c&#230;li, et bonis omnibus per eum repleti sumus. Quid illi ad h&#230;c poterimus dignum dare?</P>
<P><a name="004">4</A>&nbsp;Sed peto te, pater mi, ut roges eum, si forte dignabitur medietatem de omnibus qu&#230; allata sunt, sibi assumere.</P>
<P><a name="005">5</A>&nbsp;Et vocantes eum, pater scilicet et filius, tulerunt eum in partem: et rogare c&#156;perunt ut dignaretur dimidiam partem omnium qu&#230; attulerant acceptam habere.<BR>
</P>
<P><a name="006">6</A>&nbsp;Tunc dixit eis occulte: Benedicite Deum c&#230;li, et coram omnibus viventibus confitemini ei, quia fecit vobiscum misericordiam suam.</P>
<P><a name="007">7</A>&nbsp;Etenim sacramentum regis abscondere bonum est: opera autem Dei revelare et confiteri honorificum est.</P>
<P><a name="008">8</A>&nbsp;Bona est oratio cum jejunio, et eleemosyna magis quam thesauros auri recondere:</P>
<P><a name="009">9</A>&nbsp;quoniam eleemosyna a morte liberat, et ipsa est qu&#230; purgat peccata, et facit invenire misericordiam et viam &#230;ternam.</P>
<P><a name="010">10</A>&nbsp;Qui autem faciunt peccatum et iniquitatem, hostes sunt anim&#230; su&#230;.</P>
<P><a name="011">11</A>&nbsp;Manifesto ergo vobis veritatem, et non abscondam a vobis occultum sermonem.</P>
<P><a name="012">12</A>&nbsp;Quando orabas cum lacrimis, et sepeliebas mortuos, et derelinquebas prandium tuum, et mortuos abscondebas per diem in domo tua, et nocte sepeliebas eos, ego obtuli orationem tuam Domino.</P>
<P><a name="013">13</A>&nbsp;Et quia acceptus eras Deo, necesse fuit ut tentatio probaret te.</P>
<P><a name="014">14</A>&nbsp;Et nunc misit me Dominus ut curarem te, et Saram uxorem filii tui a d&#230;monio liberarem.</P>
<P><a name="015">15</A>&nbsp;Ego enim sum Rapha&#235;l angelus, unus ex septem qui adstamus ante Dominum.</P>
<P><a name="016">16</A>&nbsp;Cumque h&#230;c audissent, turbati sunt, et trementes ceciderunt super terram in faciem suam.</P>
<P><a name="017">17</A>&nbsp;Dixitque eis angelus: Pax vobis: nolite timere.</P>
<P><a name="018">18</A>&nbsp;Etenim cum essem vobiscum, per voluntatem Dei eram: ipsum benedicite, et cantate illi.</P>
<P><a name="019">19</A>&nbsp;Videbar quidem vobiscum manducare et bibere: sed ego cibo invisibili, et potu qui ab hominibus videri non potest, utor.</P>
<P><a name="020">20</A>&nbsp;Tempus est ergo ut revertar ad eum qui me misit: vos autem benedicite Deum, et narrate omnia mirabilia ejus.</P>
<P><a name="021">21</A>&nbsp;Et cum h&#230;c dixisset, ab aspectu eorum ablatus est, et ultra eum videre non potuerunt.</P>
<P><a name="022">22</A>&nbsp;Tunc prostrati per horas tres in faciem, benedixerunt Deum: et exsurgentes narraverunt omnia mirabilia ejus.</P>
<P><HR>
<CENTER>
<A HREF="tob013.htm">Next: Tobias Chapter 13</A></CENTER>
</BODY>
</HTML>
