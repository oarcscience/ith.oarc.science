<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 13</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev013">Polyglot</A>&nbsp;
<A HREF="../kjv/lev013">KJV</A>&nbsp;
<A HREF="../sep/lev013">Sep</A>&nbsp;
<A HREF="../tan/lev013">Tan</A>&nbsp;

<BR>
<BR><A HREF="lev">Leviticus Index</A><BR>
&nbsp;
<A HREF="lev012">Previous</A>&nbsp;
<A HREF="lev014">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 13</H3><P><a name="001">1</A>&nbsp;Locutusque est Dominus ad Moysen, et Aaron, dicens:</P>
<P><a name="002">2</A>&nbsp;Homo, in cujus cute et carne ortus fuerit diversus color, sive pustula, aut quasi lucens quippiam, id est, plaga lepr&#230;, adducetur ad Aaron sacerdotem, vel ad unum quemlibet filiorum ejus.</P>
<P><a name="003">3</A>&nbsp;Qui cum viderit lepram in cute, et pilos in album mutatos colorem, ipsamque speciem lepr&#230; humiliorem cute et carne reliqua: plaga lepr&#230; est, et ad arbitrium ejus separabitur.<BR>
</P>
<P><a name="004">4</A>&nbsp;Sin autem lucens candor fuerit in cute, nec humilior carne reliqua, et pili coloris pristini, recludet eum sacerdos septem diebus:</P>
<P><a name="005">5</A>&nbsp;et considerabit die septimo: et si quidem lepra ultra non creverit, nec transierit in cute priores terminos, rursum recludet eum septem diebus aliis.</P>
<P><a name="006">6</A>&nbsp;Et die septimo contemplabitur: si obscurior fuerit lepra, et non creverit in cute, mundabit eum, quia scabies est: lavabitque homo vestimenta sua, et mundus erit.</P>
<P><a name="007">7</A>&nbsp;Quod si postquam a sacerdote visus est, et redditus munditi&#230;, iterum lepra creverit: adducetur ad eum,</P>
<P><a name="008">8</A>&nbsp;et immunditi&#230; condemnabitur.<BR>
</P>
<P><a name="009">9</A>&nbsp;Plaga lepr&#230; si fuerit in homine, adducetur ad sacerdotem,</P>
<P><a name="010">10</A>&nbsp;et videbit eum. Cumque color albus in cute fuerit, et capillorum mutaverit aspectum, ipsa quoque caro viva apparuerit:</P>
<P><a name="011">11</A>&nbsp;lepra vetustissima judicabitur, atque inolita cuti. Contaminabit itaque eum sacerdos, et non recludet, quia perspicu&#230; immunditi&#230; est.</P>
<P><a name="012">12</A>&nbsp;Sin autem effloruerit discurrens lepra in cute, et operuerit omnem cutem a capite usque ad pedes, quidquid sub aspectum oculorum cadit,</P>
<P><a name="013">13</A>&nbsp;considerabit eum sacerdos, et teneri lepra mundissima judicabit: eo quod omnis in candorem versa sit, et idcirco homo mundus erit.</P>
<P><a name="014">14</A>&nbsp;Quando vero caro vivens in eo apparuerit,</P>
<P><a name="015">15</A>&nbsp;tunc sacerdotis judicio polluetur, et inter immundos reputabitur: caro enim viva, si lepra aspergitur, immunda est.</P>
<P><a name="016">16</A>&nbsp;Quod si rursum versa fuerit in alborem, et totum hominem operuerit,</P>
<P><a name="017">17</A>&nbsp;considerabit eum sacerdos, et mundum esse decernet.<BR>
</P>
<P><a name="018">18</A>&nbsp;Caro autem et cutis in qua ulcus natum est, et sanatum,</P>
<P><a name="019">19</A>&nbsp;et in loco ulceris cicatrix alba apparuerit, sive subrufa, adducetur homo ad sacerdotem.</P>
<P><a name="020">20</A>&nbsp;Qui cum viderit locum lepr&#230; humiliorem carne reliqua, et pilos versos in candorem, contaminabit eum: plaga enim lepr&#230; orta est in ulcere.</P>
<P><a name="021">21</A>&nbsp;Quod si pilus coloris est pristini, et cicatrix subobscura, et vicina carne non est humilior, recludet eum septem diebus:</P>
<P><a name="022">22</A>&nbsp;et si quidem creverit, adjudicabit eum lepr&#230;;</P>
<P><a name="023">23</A>&nbsp;sin autem steterit in loco suo, ulceris est cicatrix, et homo mundus erit.<BR>
</P>
<P><a name="024">24</A>&nbsp;Caro autem et cutis, quam ignis exusserit, et sanata albam sive rufam habuerit cicatricem,</P>
<P><a name="025">25</A>&nbsp;considerabit eam sacerdos: et ecce versa est in alborem, et locus ejus reliqua cute est humilior, contaminabit eum, quia plaga lepr&#230; in cicatrice orta est.</P>
<P><a name="026">26</A>&nbsp;Quod si pilorum color non fuerit immutatus, nec humilior plaga carne reliqua, et ipsa lepr&#230; species fuerit subobscura, recludet eum septem diebus,</P>
<P><a name="027">27</A>&nbsp;et die septimo contemplabitur: si creverit in cute lepra, contaminabit eum.</P>
<P><a name="028">28</A>&nbsp;Sin autem in loco suo candor steterit non satis clarus, plaga combustionis est, et idcirco mundabitur, quia cicatrix est combustur&#230;.<BR>
</P>
<P><a name="029">29</A>&nbsp;Vir, sive mulier, in cujus capite vel barba germinaverit lepra, videbit eos sacerdos.</P>
<P><a name="030">30</A>&nbsp;Et si quidem humilior fuerit locus carne reliqua, et capillus flavus, solitoque subtilior, contaminabit eos, quia lepra capitis ac barb&#230; est.</P>
<P><a name="031">31</A>&nbsp;Sin autem viderit locum macul&#230; &#230;qualem vicin&#230; carni, et capillum nigrum: recludet eum septem diebus,</P>
<P><a name="032">32</A>&nbsp;et die septimo intuebitur. Si non creverit macula, et capillus sui coloris est, et locus plag&#230; carni reliqu&#230; &#230;qualis:</P>
<P><a name="033">33</A>&nbsp;radetur homo absque loco macul&#230;, et includetur septem diebus aliis.</P>
<P><a name="034">34</A>&nbsp;Si die septimo visa fuerit stetisse plaga in loco suo, nec humilior carne reliqua, mundabit eum: lotisque vestibus suis, mundus erit.</P>
<P><a name="035">35</A>&nbsp;Sin autem post emundationem rursus creverit macula in cute,</P>
<P><a name="036">36</A>&nbsp;non qu&#230;ret amplius utrum capillus in flavum colorem sit immutatus, quia aperte immundus est.</P>
<P><a name="037">37</A>&nbsp;Porro si steterit macula, et capilli nigri fuerint, noverit hominem sanatum esse, et confidenter eum pronuntiet mundum.<BR>
</P>
<P><a name="038">38</A>&nbsp;Vir, sive mulier, in cujus cute candor apparuerit,</P>
<P><a name="039">39</A>&nbsp;intuebitur eos sacerdos. Si deprehenderit subobscurum alborem lucere in cute, sciat non esse lepram, sed maculam coloris candidi, et hominem mundum.<BR>
</P>
<P><a name="040">40</A>&nbsp;Vir, de cujus capite capilli fluunt, calvus et mundus est:</P>
<P><a name="041">41</A>&nbsp;et si a fronte ceciderint pili, recalvaster et mundus est.</P>
<P><a name="042">42</A>&nbsp;Sin autem in calvitio sive in recalvatione albus vel rufus color fuerit exortus,</P>
<P><a name="043">43</A>&nbsp;et hoc sacerdos viderit, condemnabit eum haud dubi&#230; lepr&#230;, qu&#230; orta est in calvitio.</P>
<P><a name="044">44</A>&nbsp;Quicumque ergo maculatus fuerit lepra, et separatus est ad arbitrium sacerdotis,</P>
<P><a name="045">45</A>&nbsp;habebit vestimenta dissuta, caput nudum, os veste contectum, contaminatum ac sordidum se clamabit.</P>
<P><a name="046">46</A>&nbsp;Omni tempore quo leprosus est et immundus, solus habitabit extra castra.<BR>
</P>
<P><a name="047">47</A>&nbsp;Vestis lanea sive linea, qu&#230; lepram habuerit,</P>
<P><a name="048">48</A>&nbsp;in stamine atque subtegmine, aut certe pellis, vel quidquid ex pelle confectum est,</P>
<P><a name="049">49</A>&nbsp;si alba vel rufa macula fuerit infecta, lepra reputabitur, ostendeturque sacerdoti:</P>
<P><a name="050">50</A>&nbsp;qui consideratam recludet septem diebus:</P>
<P><a name="051">51</A>&nbsp;et die septimo rursus aspiciens, si deprehenderit crevisse, lepra perseverans est: pollutum judicabit vestimentum, et omne in quo fuerit inventa:</P>
<P><a name="052">52</A>&nbsp;et idcirco comburetur flammis.</P>
<P><a name="053">53</A>&nbsp;Quod si eam viderit non crevisse,</P>
<P><a name="054">54</A>&nbsp;pr&#230;cipiet, et lavabunt id in quo lepra est, recludetque illud septem diebus aliis.</P>
<P><a name="055">55</A>&nbsp;Et cum viderit faciem quidem pristinam non reversam, nec tamen crevisse lepram, immundum judicabit, et igne comburet, eo quod infusa sit in superficie vestimenti, vel per totum, lepra.</P>
<P><a name="056">56</A>&nbsp;Sin autem obscurior fuerit locus lepr&#230;, postquam vestis est lota, abrumpet eum, et a solido dividet.</P>
<P><a name="057">57</A>&nbsp;Quod si ultra apparuerit in his locis, qu&#230; prius immaculata erant, lepra volatilis et vaga, debet igne comburi.</P>
<P><a name="058">58</A>&nbsp;Si cessaverit, lavabit aqua ea, qu&#230; pura sunt, secundo, et munda erunt.</P>
<P><a name="059">59</A>&nbsp;Ista est lex lepr&#230; vestimenti lanei et linei, staminis, atque subtegminis, omnisque supellectilis pellice&#230;, quomodo mundari debeat, vel contaminari.</P>
<P><HR>
<CENTER>
<A HREF="lev014">Next: Leviticus Chapter 14</A></CENTER>
</BODY>
</HTML>
