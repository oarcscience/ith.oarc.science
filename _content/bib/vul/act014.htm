<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/act014">Polyglot</A>&nbsp;
<A HREF="../gnt/act014">GNT</A>&nbsp;
<A HREF="../kjv/act014">KJV</A>&nbsp;

<BR>
<BR><A HREF="act">Acts Index</A><BR>
&nbsp;
<A HREF="act013">Previous</A>&nbsp;
<A HREF="act015">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 14</H3><P><a name="001">1</A>&nbsp;Factum est autem Iconii, ut simul introirent in synagogam Jud&#230;orum, et loquerentur, ita ut crederet Jud&#230;orum et Gr&#230;corum copiosa multitudo.</P>
<P><a name="002">2</A>&nbsp;Qui vero increduli fuerunt Jud&#230;i, suscitaverunt et ad iracundiam concitaverunt animas gentium adversus fratres.</P>
<P><a name="003">3</A>&nbsp;Multo igitur tempore demorati sunt, fiducialiter agentes in Domino, testimonium perhibente verbo grati&#230; su&#230;, dante signa et prodigia fieri per manus eorum.</P>
<P><a name="004">4</A>&nbsp;Divisa est autem multitudo civitatis: et quidam quidem erant cum Jud&#230;is, quidam vero cum Apostolis.<BR>
</P>
<P><a name="005">5</A>&nbsp;Cum autem factus esset impetus gentilium et Jud&#230;orum cum principibus suis, ut contumeliis afficerent, et lapidarent eos,</P>
<P><a name="006">6</A>&nbsp;intelligentes confugerunt ad civitates Lycaoni&#230; Lystram et Derben, et universam in circuitu regionem, et ibi evangelizantes erant.</P>
<P><a name="007">7</A>&nbsp;Et quidam vir Lystris infirmus pedibus sedebat, claudus ex utero matris su&#230;, qui numquam ambulaverat.</P>
<P><a name="008">8</A>&nbsp;Hic audivit Paulum loquentem. Qui intuitus eum, et videns quia fidem haberet ut salvus fieret,</P>
<P><a name="009">9</A>&nbsp;dixit magna voce: Surge super pedes tuos rectus. Et exilivit, et ambulabat.</P>
<P><a name="010">10</A>&nbsp;Turb&#230; autem cum vidissent quod fecerat Paulus, levaverunt vocem suam lycaonice, dicentes: Dii similes facti hominibus descenderunt ad nos.</P>
<P><a name="011">11</A>&nbsp;Et vocabant Barnabam Jovem, Paulum vero Mercurium: quoniam ipse erat dux verbi.</P>
<P><a name="012">12</A>&nbsp;Sacerdos quoque Jovis, qui erat ante civitatem, tauros et coronas ante januas afferens, cum populis volebat sacrificare.</P>
<P><a name="013">13</A>&nbsp;Quod ubi audierunt Apostoli, Barnabas et Paulus, conscissis tunicis suis exilierunt in turbas, clamantes</P>
<P><a name="014">14</A>&nbsp;et dicentes: Viri, quid h&#230;c facitis? et nos mortales sumus, similes vobis homines, annuntiantes vobis ab his vanis converti ad Deum vivum, qui fecit c&#230;lum, et terram, et mare, et omnia qu&#230; in eis sunt:</P>
<P><a name="015">15</A>&nbsp;qui in pr&#230;teritis generationibus dimisit omnes gentes ingredi vias suas.</P>
<P><a name="016">16</A>&nbsp;Et quidem non sine testimonio semetipsum reliquit benefaciens de c&#230;lo, dans pluvias et tempora fructifera, implens cibo et l&#230;titia corda nostra.</P>
<P><a name="017">17</A>&nbsp;Et h&#230;c dicentes, vix sedaverunt turbas ne sibi immolarent.</P>
<P><a name="018">18</A>&nbsp;Supervenerunt autem quidam ab Antiochia et Iconio Jud&#230;i: et persuasis turbis, lapidantesque Paulum, traxerunt extra civitatem, existimantes eum mortuum esse.</P>
<P><a name="019">19</A>&nbsp;Circumdantibus autem eum discipulis, surgens intravit civitatem, et postera die profectus est cum Barnaba in Derben.<BR>
</P>
<P><a name="020">20</A>&nbsp;Cumque evangelizassent civitati illi, et docuissent multos, reversi sunt Lystram, et Iconium, et Antiochiam,</P>
<P><a name="021">21</A>&nbsp;confirmantes animas discipulorum, exhortantesque ut permanerent in fide: et quoniam per multas tribulationes oportet nos intrare in regnum Dei.</P>
<P><a name="022">22</A>&nbsp;Et cum constituissent illis per singulas ecclesias presbyteros, et orassent cum jejunationibus, commendaverunt eos Domino, in quem crediderunt.</P>
<P><a name="023">23</A>&nbsp;Transeuntesque Pisidiam, venerunt in Pamphyliam,</P>
<P><a name="024">24</A>&nbsp;et loquentes verbum Domini in Perge, descenderunt in Attaliam:</P>
<P><a name="025">25</A>&nbsp;et inde navigaverunt Antiochiam, unde erant traditi grati&#230; Dei in opus quod compleverunt.</P>
<P><a name="026">26</A>&nbsp;Cum autem venissent, et congregassent ecclesiam, retulerunt quanta fecisset Deus cum illis, et quia aperuisset gentibus ostium fidei.</P>
<P><a name="027">27</A>&nbsp;Morati sunt autem tempus non modicum cum discipulis.</P>
<P><HR>
<CENTER>
<A HREF="act015">Next: Acts Chapter 15</A></CENTER>
</BODY>
</HTML>
