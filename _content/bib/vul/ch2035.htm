<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 35</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2035">Polyglot</A>&nbsp;
<A HREF="../kjv/ch2035">KJV</A>&nbsp;
<A HREF="../sep/ch2035">Sep</A>&nbsp;
<A HREF="../tan/ch2035">Tan</A>&nbsp;

<BR>
<BR><A HREF="ch2">2 Chronicles Index</A><BR>
&nbsp;
<A HREF="ch2034">Previous</A>&nbsp;
<A HREF="ch2036">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 35</H3><P><a name="001">1</A>&nbsp;Fecit autem Josias in Jerusalem Phase Domino, quod immolatum est quartadecima die mensis primi:</P>
<P><a name="002">2</A>&nbsp;et constituit sacerdotes in officiis suis, hortatusque est eos ut ministrarent in domo Domini:</P>
<P><a name="003">3</A>&nbsp;Levitis quoque, ad quorum eruditionem omnis Isra&#235;l sanctificabatur Domino, locutus est: Ponite arcam in sanctuario templi, quod &#230;dificavit Salomon filius David rex Isra&#235;l, nequaquam enim eam ultra portabitis: nunc autem ministrate Domino Deo vestro, et populo ejus Isra&#235;l.</P>
<P><a name="004">4</A>&nbsp;Et pr&#230;parate vos per domos et cognationes vestras in divisionibus singulorum, sicut pr&#230;cepit David rex Isra&#235;l, et descripsit Salomon filius ejus.</P>
<P><a name="005">5</A>&nbsp;Et ministrate in sanctuario per familias turmasque Leviticas,</P>
<P><a name="006">6</A>&nbsp;et sanctificati immolate Phase: fratres etiam vestros, ut possint juxta verba qu&#230; locutus est Dominus in manu Moysi facere, pr&#230;parate.</P>
<P><a name="007">7</A>&nbsp;Dedit pr&#230;terea Josias omni populo qui ibi fuerat inventus in solemnitate Phase, agnos et h&#230;dos de gregibus et reliqui pecoris triginta millia, boum quoque tria millia: h&#230;c de regis universa substantia.</P>
<P><a name="008">8</A>&nbsp;Duces quoque ejus sponte quod voverant, obtulerunt, tam populo quam sacerdotibus et Levitis. Porro Helcias, et Zacharias, et Jahiel principes domus Domini dederunt sacerdotibus ad faciendum Phase pecora commixtim duo millia sexcenta, et boves trecentos.</P>
<P><a name="009">9</A>&nbsp;Chonenias autem, et Semeias, etiam Nathana&#235;l fratres ejus, necnon Hasabias, et Jehiel, et Jozabad principes Levitarum, dederunt ceteris Levitis ad celebrandum Phase quinque millia pecorum, et boves quingentos.</P>
<P><a name="010">10</A>&nbsp;Pr&#230;paratumque est ministerium, et steterunt sacerdotes in officio suo: Levit&#230; quoque in turmis, juxta regis imperium.</P>
<P><a name="011">11</A>&nbsp;Et immolatum est Phase: asperseruntque sacerdotes manu sua sanguinem, et Levit&#230; detraxerunt pelles holocaustorum:</P>
<P><a name="012">12</A>&nbsp;et separaverunt ea ut darent per domos et familias singulorum, et offerrentur Domino, sicut scriptum est in libro Moysi: de bobus quoque fecerunt similiter.</P>
<P><a name="013">13</A>&nbsp;Et assaverunt Phase super ignem, juxta quod in lege scriptum est: pacificas vero hostias coxerunt in lebetibus, et cacabis, et ollis, et festinato distribuerunt univers&#230; plebi:</P>
<P><a name="014">14</A>&nbsp;sibi autem et sacerdotibus postea paraverunt, nam in oblatione holocaustorum et adipum usque ad noctem sacerdotes fuerunt occupati, unde Levit&#230; sibi et sacerdotibus filiis Aaron paraverunt novissimis.</P>
<P><a name="015">15</A>&nbsp;Porro cantores filii Asaph stabant in ordine suo, juxta pr&#230;ceptum David, et Asaph, et Heman, et Idithun prophetarum regis: janitores vero per portas singulas observabant, ita ut nec puncto quidem discederent a ministerio: quam ob rem et fratres eorum Levit&#230; paraverunt eis cibos.</P>
<P><a name="016">16</A>&nbsp;Omnis igitur cultura Domini rite completa est in die illa, ut facerent Phase, et offerrent holocausta super altare Domini, juxta pr&#230;ceptum regis Josi&#230;.</P>
<P><a name="017">17</A>&nbsp;Feceruntque filii Isra&#235;l, qui reperti fuerant ibi, Phase in tempore illo, et solemnitatem azymorum septem diebus.</P>
<P><a name="018">18</A>&nbsp;Non fuit Phase simile huic in Isra&#235;l a diebus Samuelis prophet&#230;: sed nec quisquam de cunctis regibus Isra&#235;l fecit Phase sicut Josias, sacerdotibus, et Levitis, et omni Jud&#230; et Isra&#235;l qui repertus fuerat, et habitantibus in Jerusalem.</P>
<P><a name="019">19</A>&nbsp;Octavodecimo anno regni Josi&#230; hoc Phase celebratum est.<BR>
</P>
<P><a name="020">20</A>&nbsp;Postquam instauraverat Josias templum, ascendit Nechao rex &#198;gypti ad pugnandum in Charcamis juxta Euphraten: et processit in occursum ejus Josias.</P>
<P><a name="021">21</A>&nbsp;At ille, missis ad eum nuntiis, ait: Quid mihi et tibi est, rex Juda? non adversum te hodie venio, sed contra aliam pugno domum, ad quam me Deus festinato ire pr&#230;cepit: desine adversum Deum facere, qui mecum est, ne interficiat te.</P>
<P><a name="022">22</A>&nbsp;Noluit Josias reverti, sed pr&#230;paravit contra eum bellum, nec acquievit sermonibus Nechao ex ore Dei: verum perrexit ut dimicaret in campo Mageddo.</P>
<P><a name="023">23</A>&nbsp;Ibique vulneratus a sagittariis, dixit pueris suis: Educite me de pr&#230;lio, quia oppido vulneratus sum.</P>
<P><a name="024">24</A>&nbsp;Qui transtulerunt eum de curru in alterum currum, qui sequebatur eum more regio, et asportaverunt eum in Jerusalem: mortuusque est, et sepultus in mausoleo patrum suorum, et universus Juda et Jerusalem luxerunt eum.</P>
<P><a name="025">25</A>&nbsp;Jeremias maxime: cujus omnes cantores atque cantatrices, usque in pr&#230;sentem diem, lamentationes super Josiam replicant, et quasi lex obtinuit in Isra&#235;l: Ecce scriptum fertur in lamentationibus.</P>
<P><a name="026">26</A>&nbsp;Reliqua autem sermonum Josi&#230;, et misericordiarum ejus, qu&#230; lege pr&#230;cepta sunt Domini,</P>
<P><a name="027">27</A>&nbsp;opera quoque illius prima et novissima, scripta sunt in libro regum Juda et Isra&#235;l.</P>
<P><HR>
<CENTER>
<A HREF="ch2036">Next: 2 Chronicles Chapter 36</A></CENTER>
</BODY>
</HTML>
