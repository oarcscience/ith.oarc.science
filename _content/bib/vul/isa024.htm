<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa024">Polyglot</A>&nbsp;
<A HREF="../kjv/isa024">KJV</A>&nbsp;
<A HREF="../sep/isa024">Sep</A>&nbsp;
<A HREF="../tan/isa024">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa023">Previous</A>&nbsp;
<A HREF="isa025">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 24</H3><P><a name="001">1</A>&nbsp;[Ecce Dominus dissipabit terram:<BR> et nudabit eam, et affliget faciem ejus,<BR> et disperget habitatores ejus.<BR></P>
<P><a name="002">2</A>&nbsp;Et erit sicut populus, sic sacerdos;<BR> et sicut servus, sic dominus ejus;<BR> sicut ancilla, sic domina ejus;<BR> sicut emens, sic ille qui vendit;<BR> sicut f&#156;nerator, sic is qui mutuum accipit;<BR> sicut qui repetit, sic qui debet.<BR></P>
<P><a name="003">3</A>&nbsp;Dissipatione dissipabitur terra, et direptione pr&#230;dabitur;<BR> Dominus enim locutus est verbum hoc.<BR></P>
<P><a name="004">4</A>&nbsp;Luxit, et defluxit terra, et infirmata est;<BR> defluxit orbis,<BR> infirmata est altitudo populi terr&#230;.<BR></P>
<P><a name="005">5</A>&nbsp;Et terra infecta est ab habitatoribus suis,<BR> quia transgressi sunt leges,<BR> mutaverunt jus,<BR> dissipaverunt f&#156;dus sempiternum.<BR></P>
<P><a name="006">6</A>&nbsp;Propter hoc maledictio vorabit terram,<BR> et peccabunt habitatores ejus;<BR> ideoque insanient cultores ejus,<BR> et relinquentur homines pauci.<BR></P>
<P><a name="007">7</A>&nbsp;Luxit vindemia, infirmata est vitis,<BR> ingemuerunt omnes qui l&#230;tabantur corde;<BR></P>
<P><a name="008">8</A>&nbsp;cessavit gaudium tympanorum,<BR> quievit sonitus l&#230;tantium,<BR> conticuit dulcedo cithar&#230;.<BR></P>
<P><a name="009">9</A>&nbsp;Cum cantico non bibent vinum;<BR> amara erit potio bibentibus illam.<BR></P>
<P><a name="010">10</A>&nbsp;Attrita est civitas vanitatis,<BR> clausa est omnis domus, nullo intro&#235;unte.<BR></P>
<P><a name="011">11</A>&nbsp;Clamor erit super vino in plateis,<BR> deserta est omnia l&#230;titia,<BR> translatum est gaudium terr&#230;.<BR></P>
<P><a name="012">12</A>&nbsp;Relicta est in urbe solitudo,<BR> et calamitas opprimet portas.<BR></P>
<P><a name="013">13</A>&nbsp;Quia h&#230;c erunt in medio terr&#230;<BR> in medio populorum,<BR> quomodo si pauc&#230; oliv&#230; qu&#230; remanserunt<BR> excutiantur ex olea et racemi,<BR> cum fuerit finita vindemia.]<BR>
</P>
<P><a name="014">14</A>&nbsp;[Hi levabunt vocem suam, atque laudabunt:<BR> cum glorificatus fuerit Dominus, hinnient de mari.<BR></P>
<P><a name="015">15</A>&nbsp;Propter hoc in doctrinis glorificate Dominum;<BR> in insulis maris<BR> nomen Domini Dei Isra&#235;l.<BR></P>
<P><a name="016">16</A>&nbsp;A finibus terr&#230; laudes audivimus,<BR> gloriam Justi.<BR> Et dixi: Secretum meum mihi,<BR> secretum meum mihi.<BR> V&#230; mihi!<BR> pr&#230;varicantes pr&#230;varicati sunt,<BR> et pr&#230;varicatione transgressorum pr&#230;varicati sunt.<BR></P>
<P><a name="017">17</A>&nbsp;Formido, et fovea, et laqueus<BR> super te, qui habitator es terr&#230;.<BR></P>
<P><a name="018">18</A>&nbsp;Et erit: qui fugerit a voce formidinis cadet in foveam;<BR> et qui se explicaverit de fovea tenebitur laqueo;<BR> quia cataract&#230; de excelsis apert&#230; sunt<BR> et concutientur fundamenta terr&#230;.<BR></P>
<P><a name="019">19</A>&nbsp;Confractione confringetur terra,<BR> contritione conteretur terra,<BR> commotione commovebitur terra;<BR></P>
<P><a name="020">20</A>&nbsp;agitatione agitabitur terra sicut ebrius,<BR> et auferetur quasi tabernaculum unius noctis;<BR> et gravabit eam iniquitas sua,<BR> et corruet, et non adjiciet ut resurgat.<BR></P>
<P><a name="021">21</A>&nbsp;Et erit: in die illa visitabit Dominus<BR> super militiam c&#230;li in excelso,<BR> et super reges terr&#230; qui sunt super terram;<BR></P>
<P><a name="022">22</A>&nbsp;et congregabuntur in congregatione unius fascis in lacum,<BR> et claudentur ibi in carcere,<BR> et post multos dies visitabuntur.<BR></P>
<P><a name="023">23</A>&nbsp;Et erubescet luna, et confundetur sol,<BR> cum regnaverit Dominus exercituum<BR> in monte Sion et in Jerusalem<BR> et in conspectu senum suorum fuerit glorificatus.]</P>
<P><HR>
<CENTER>
<A HREF="isa025">Next: Isaiah Chapter 25</A></CENTER>
</BODY>
</HTML>
