<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ecclesiastes: Ecclesiastes Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ecc009.htm">Polyglot</A>&nbsp;
<A HREF="../kjv/ecc009.htm">KJV</A>&nbsp;
<A HREF="../sep/ecc009.htm">Sep</A>&nbsp;
<A HREF="../tan/ecc009.htm">Tan</A>&nbsp;

<BR>
<BR><A HREF="ecc.htm">Ecclesiastes Index</A><BR>
&nbsp;
<A HREF="ecc008.htm">Previous</A>&nbsp;
<A HREF="ecc010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ecclesiastes Chapter 9</H3><P><a name="001">1</A>&nbsp;[Omnia h&#230;c tractavi in corde meo,<BR> ut curiose intelligerem.<BR> Sunt justi atque sapientes,<BR> et opera eorum in manu Dei;<BR> et tamen nescit homo utrum amore an odio dignus sit.<BR></P>
<P><a name="002">2</A>&nbsp;Sed omnia in futurum servantur incerta,<BR> eo quod universa &#230;que eveniant justo et impio,<BR> bono et malo, mundo et immundo,<BR> immolanti victimas et sacrificia contemnenti.<BR> Sicut bonus, sic et peccator;<BR> ut perjurus, ita et ille qui verum dejerat.]<BR>
</P>
<P><a name="003">3</A>&nbsp;[Hoc est pessimum inter omnia qu&#230; sub sole fiunt:<BR> quia eadem cunctis eveniunt.<BR> Unde et corda filiorum hominum implentur malitia<BR> et contemptu in vita sua,<BR> et post h&#230;c ad inferos deducentur.<BR></P>
<P><a name="004">4</A>&nbsp;Nemo est qui semper vivat, et qui hujus rei habeat fiduciam;<BR> melior est canis vivus leone mortuo.<BR></P>
<P><a name="005">5</A>&nbsp;Viventes enim sciunt se esse morituros;<BR> mortui vero nihil noverunt amplius,<BR> nec habent ultra mercedem,<BR> quia oblivioni tradita est memoria eorum.<BR></P>
<P><a name="006">6</A>&nbsp;Amor quoque, et odium, et invidi&#230; simul perierunt;<BR> nec habent partem in hoc s&#230;culo,<BR> et in opere quod sub sole geritur.<BR></P>
<P><a name="007">7</A>&nbsp;Vade ergo, et comede in l&#230;titia panem tuum,<BR> et bibe cum gaudio vinum tuum,<BR> quia Deo placent opera tua.<BR></P>
<P><a name="008">8</A>&nbsp;Omni tempore sint vestimenta tua candida,<BR> et oleum de capite tuo non deficiat.<BR></P>
<P><a name="009">9</A>&nbsp;Perfruere vinum cum uxore quam diligis,<BR> cunctis diebus vit&#230; instabilitatis tu&#230;,<BR> qui dati sunt tibi sub sole omni tempore vanitatis tu&#230;:<BR> h&#230;c est enim pars in vita<BR> et in labore tuo quo laboras sub sole.<BR></P>
<P><a name="010">10</A>&nbsp;Quodcumque facere potest manus tua,<BR> instanter operare,<BR> quia nec opus, nec ratio, nec sapientia, nec scientia<BR> erunt apud inferos, quo tu properas.]<BR>
</P>
<P><a name="011">11</A>&nbsp;[Verti me ad aliud, et vidi sub sole<BR> nec velocium esse cursum,<BR> nec fortium bellum,<BR> nec sapientium panem,<BR> nec doctorum divitias,<BR> nec artificum gratiam;<BR> sed tempus casumque in omnibus.<BR></P>
<P><a name="012">12</A>&nbsp;Nescit homo finem suum;<BR> sed sicut pisces capiuntur hamo,<BR> et sicut aves laqueo comprehenduntur,<BR> sic capiuntur homines in tempore malo,<BR> cum eis extemplo supervenerit.<BR></P>
<P><a name="013">13</A>&nbsp;Hanc quoque sub sole vidi sapientiam,<BR> et probavi maximam:<BR></P>
<P><a name="014">14</A>&nbsp;civitas parva, et pauci in ea viri;<BR> venit contra eam rex magnus, et vallavit eam,<BR> exstruxitque munitiones per gyrum, et perfecta est obsidio.<BR></P>
<P><a name="015">15</A>&nbsp;Inventusque est in ea vir pauper et sapiens,<BR> et liberavit urbem per sapientiam suam;<BR> et nullus deinceps recordatus est hominis illius pauperis.<BR></P>
<P><a name="016">16</A>&nbsp;Et dicebam ego meliorem esse sapientiam fortitudine.<BR> Quomodo ergo sapientia pauperis contempta est,<BR> et verba ejus non sunt audita?<BR></P>
<P><a name="017">17</A>&nbsp;Verba sapientium audiuntur in silentio,<BR> plus quam clamor principis inter stultos.<BR></P>
<P><a name="018">18</A>&nbsp;Melior est sapientia quam arma bellica;<BR> et qui in uno peccaverit, multa bona perdet.]</P>
<P><HR>
<CENTER>
<A HREF="ecc010.htm">Next: Ecclesiastes Chapter 10</A></CENTER>
</BODY>
</HTML>
