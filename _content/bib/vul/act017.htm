<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/act017.htm">Polyglot</A>&nbsp;
<A HREF="../gnt/act017.htm">GNT</A>&nbsp;
<A HREF="../kjv/act017.htm">KJV</A>&nbsp;

<BR>
<BR><A HREF="act.htm">Acts Index</A><BR>
&nbsp;
<A HREF="act016.htm">Previous</A>&nbsp;
<A HREF="act018.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 17</H3><P><a name="001">1</A>&nbsp;Cum autem perambulassent Amphipolim et Apolloniam, venerunt Thessalonicam, ubi erat synagoga Jud&#230;orum.</P>
<P><a name="002">2</A>&nbsp;Secundum consuetudinem autem Paulus introivit ad eos, et per sabbata tria disserebat eis de Scripturis,</P>
<P><a name="003">3</A>&nbsp;adaperiens et insinuans quia Christum oportuit pati, et resurgere a mortuis: et quia hic est Jesus Christus, quem ego annuntio vobis.</P>
<P><a name="004">4</A>&nbsp;Et quidam ex eis crediderunt et adjuncti sunt Paulo et Sil&#230;: et de colentibus gentilibusque multitudo magna, et mulieres nobiles non pauc&#230;.</P>
<P><a name="005">5</A>&nbsp;Zelantes autem Jud&#230;i, assumentesque de vulgo viros quosdam malos, et turba facta, concitaverunt civitatem: et assistentes domui Jasonis qu&#230;rebant eos producere in populum.</P>
<P><a name="006">6</A>&nbsp;Et cum non invenissent eos, trahebant Jasonem et quosdam fratres ad principes civitatis, clamantes: Quoniam hi qui urbem concitant, et huc venerunt,</P>
<P><a name="007">7</A>&nbsp;quos suscepit Jason, et hi omnes contra decreta C&#230;saris faciunt, regem alium dicentes esse, Jesum.</P>
<P><a name="008">8</A>&nbsp;Concitaverunt autem plebem et principes civitatis audientes h&#230;c.</P>
<P><a name="009">9</A>&nbsp;Et accepta satisfactione a Jasone et a ceteris, dimiserunt eos.<BR>
</P>
<P><a name="010">10</A>&nbsp;Fratres vero confestim per noctem dimiserunt Paulum et Silam in Ber&#156;am. Qui cum venissent, in synagogam Jud&#230;orum introierunt.</P>
<P><a name="011">11</A>&nbsp;Hi autem erant nobiliores eorum qui sunt Thessalonic&#230;, qui susceperunt verbum cum omni aviditate, quotidie scrutantes Scripturas, si h&#230;c ita se haberent.</P>
<P><a name="012">12</A>&nbsp;Et multi quidem crediderunt ex eis, et mulierum gentilium honestarum, et viri non pauci.</P>
<P><a name="013">13</A>&nbsp;Cum autem cognovissent in Thessalonica Jud&#230;i quia et Ber&#156;&#230; pr&#230;dicatum est a Paulo verbum Dei, venerunt et illuc commoventes, et turbantes multitudinem.</P>
<P><a name="014">14</A>&nbsp;Statimque tunc Paulum dimiserunt fratres, ut iret usque ad mare: Silas autem et Timotheus remanserunt ibi.<BR>
</P>
<P><a name="015">15</A>&nbsp;Qui autem deducebant Paulum, perduxerunt eum usque Athenas, et accepto mandato ab eo ad Silam et Timotheum ut quam celeriter venirent ad illum, profecti sunt.</P>
<P><a name="016">16</A>&nbsp;Paulus autem cum Athenis eos exspectaret, incitabatur spiritus ejus in ipso, videns idololatri&#230; deditam civitatem.</P>
<P><a name="017">17</A>&nbsp;Disputabat igitur in synagoga cum Jud&#230;is et colentibus, et in foro, per omnes dies ad eos qui aderant.</P>
<P><a name="018">18</A>&nbsp;Quidam autem epicurei et stoici philosophi disserebant cum eo, et quidam dicebant: Quid vult seminiverbius hic dicere? Alii vero: Novorum d&#230;moniorum videtur annuntiator esse: quia Jesum et resurrectionem annuntiabat eis.<BR>
</P>
<P><a name="019">19</A>&nbsp;Et apprehensum eum ad Areopagum duxerunt, dicentes: Possumus scire qu&#230; est h&#230;c nova, qu&#230; a te dicitur, doctrina?</P>
<P><a name="020">20</A>&nbsp;nova enim qu&#230;dam infers auribus nostris: volumus ergo scire quidnam velint h&#230;c esse.</P>
<P><a name="021">21</A>&nbsp;(Athenienses autem omnes, et adven&#230; hospites, ad nihil aliud vacabant nisi aut dicere aut audire aliquid novi.)</P>
<P><a name="022">22</A>&nbsp;Stans autem Paulus in medio Areopagi, ait: Viri Athenienses, per omnia quasi superstitiosiores vos video.</P>
<P><a name="023">23</A>&nbsp;Pr&#230;teriens enim, et videns simulacra vestra, inveni et aram in qua scriptum erat: Ignoto Deo. Quod ergo ignorantes colitis, hoc ego annuntio vobis.</P>
<P><a name="024">24</A>&nbsp;Deus, qui fecit mundum, et omnia qu&#230; in eo sunt, hic c&#230;li et terr&#230; cum sit Dominus, non in manufactis templis habitat,</P>
<P><a name="025">25</A>&nbsp;nec manibus humanis colitur indigens aliquo, cum ipse det omnibus vitam, et inspirationem, et omnia:</P>
<P><a name="026">26</A>&nbsp;fecitque ex uno omne genus hominum inhabitare super universam faciem terr&#230;, definiens statuta tempora, et terminos habitationis eorum,</P>
<P><a name="027">27</A>&nbsp;qu&#230;rere Deum si forte attrectent eum, aut inveniant, quamvis non longe sit ab unoquoque nostrum.</P>
<P><a name="028">28</A>&nbsp;In ipso enim vivimus, et movemur, et sumus: sicut et quidam vestrorum po&#235;tarum dixerunt: Ipsius enim et genus sumus.</P>
<P><a name="029">29</A>&nbsp;Genus ergo cum simus Dei, non debemus &#230;stimare auro, aut argento, aut lapidi, sculptur&#230; artis, et cogitationis hominis, divinum esse simile.</P>
<P><a name="030">30</A>&nbsp;Et tempora quidem hujus ignoranti&#230; despiciens Deus, nunc annuntiat hominibus ut omnes ubique p&#156;nitentiam agant,</P>
<P><a name="031">31</A>&nbsp;eo quod statuit diem in quo judicaturus est orbem in &#230;quitate, in viro in quo statuit, fidem pr&#230;bens omnibus, suscitans eum a mortuis.</P>
<P><a name="032">32</A>&nbsp;Cum audissent autem resurrectionem mortuorum, quidam quidem irridebant, quidam vero dixerunt: Audiemus te de hoc iterum.</P>
<P><a name="033">33</A>&nbsp;Sic Paulus exivit de medio eorum.</P>
<P><a name="034">34</A>&nbsp;Quidam vero viri adh&#230;rentes ei, crediderunt: in quibus et Dionysius Areopagita, et mulier nomine Damaris, et alii cum eis.</P>
<P><HR>
<CENTER>
<A HREF="act018.htm">Next: Acts Chapter 18</A></CENTER>
</BODY>
</HTML>
