[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jos015)  [KJV](../kjv/jos015) 
[Sep:JsB](../sep/jsb015)  [Sep:JsA](../sep/jsa015) 
[Tan](../tan/jos015)   
  
[Joshua Index](jos)  
  [Previous](jos014)  [Next](jos016) 

------------------------------------------------------------------------

### Vulgate (Latin): Joshua Chapter 15

<span id="001">1</span> Igitur sors filiorum Judæ per cognationes suas
ista fuit: a termino Edom, desertum Sin, contra meridiem, et usque ad
extremam partem australis plagæ.

<span id="002">2</span> Initium ejus a summitate maris salsissimi, et a
lingua ejus, quæ respicit meridiem.

<span id="003">3</span> Egrediturque contra ascensum Scorpionis, et
pertransit in Sina: ascenditque in Cadesbarne, et pervenit in Esron,
ascendens ad Addar, et circuiens Carcaa,

<span id="004">4</span> atque inde pertransiens in Asemona, et
perveniens ad torrentem Ægypti: eruntque termini ejus mare magnum. Hic
erit finis meridianæ plagæ.

<span id="005">5</span> Ab oriente vero erit initium, mare salsissimum
usque ad extrema Jordanis: et ea quæ respiciunt ad aquilonem, a lingua
maris usque ad eumdem Jordanis fluvium.

<span id="006">6</span> Ascenditque terminus in Beth Hagla, et transit
ab aquilone in Beth Araba, ascendens ad lapidem Boën filii Ruben:

<span id="007">7</span> et tendens usque ad terminos Debera de valle
Achor, contra aquilonem respiciens Galgala, quæ est ex adverso
ascensionis Adommim, ab australi parte torrentis: transitque aquas, quæ
vocantur fons solis: et erunt exitus ejus ad fontem Rogel.

<span id="008">8</span> Ascenditque per convallem filii Ennom ex latere
Jebusæi ad meridiem, hæc est Jerusalem: et inde se erigens ad verticem
montis, qui est contra Geennom ad occidentem in summitate vallis Raphaim
contra aquilonem:

<span id="009">9</span> pertransitque a vertice montis usque ad fontem
aquæ Nephtoa: et pervenit usque ad vicos montis Ephron: inclinaturque in
Baala, quæ est Cariathiarim, id est, urbs silvarum.

<span id="010">10</span> Et circuit de Baala contra occidentem, usque ad
montem Seir: transitque juxta latus montis Jarim ad aquilonem in
Cheslon: et descendit in Bethsames, transitque in Thamna.

<span id="011">11</span> Et pervenit contra aquilonem partis Accaron ex
latere: inclinaturque Sechrona, et transit montem Baala: pervenitque in
Jebneel, et magni maris contra occidentem fine concluditur.

<span id="012">12</span> Hi sunt termini filiorum Juda per circuitum in
cognationibus suis.  

<span id="013">13</span> Caleb vero filio Jephone dedit partem in medio
filiorum Juda, sicut præceperat ei Dominus: Cariath Arbe patris Enac,
ipsa est Hebron.

<span id="014">14</span> Delevitque ex ea Caleb tres filios Enac, Sesai
et Ahiman et Tholmai de stirpe Enac.

<span id="015">15</span> Atque inde conscendens venit ad habitatores
Dabir, quæ prius vocabatur Cariath Sepher, id est, civitas litterarum.

<span id="016">16</span> Dixitque Caleb: Qui percusserit Cariath Sepher,
et ceperit eam, dabo ei Axam filiam meam uxorem.

<span id="017">17</span> Cepitque eam Othoniel filius Cenez frater Caleb
junior: deditque ei Axam filiam suam uxorem.

<span id="018">18</span> Quæ, cum pergerent simul, suasa est a viro suo
ut peteret a patre suo agrum. Suspiravitque ut sedebat in asino: cui
Caleb: Quid habes? inquit.

<span id="019">19</span> At illa respondit: Da mihi benedictionem:
terram australem et arentem dedisti mihi; junge et irriguam. Dedit
itaque ei Caleb irriguum superius et inferius.  

<span id="020">20</span> Hæc est possessio tribus filiorum Juda per
cognationes suas.

<span id="021">21</span> Erantque civitates ab extremis partibus
filiorum Juda juxta terminos Edom a meridie: Cabseel et Eder et Jagur,

<span id="022">22</span> et Cyna et Dimona et Adada,

<span id="023">23</span> et Cades et Asor et Jethnam,

<span id="024">24</span> Ziph et Telem et Baloth,

<span id="025">25</span> Asor nova et Carioth, Hesron, hæc est Asor;

<span id="026">26</span> Amam, Sama, et Molada,

<span id="027">27</span> et Asergadda et Hassemon et Bethphelet,

<span id="028">28</span> et Hasersual et Bersabee et Baziothia,

<span id="029">29</span> et Baala et Jim et Esem,

<span id="030">30</span> et Eltholad et Cesil et Harma,

<span id="031">31</span> et Siceleg et Medemena et Sensenna,

<span id="032">32</span> Lebaoth et Selim et Aën et Remon. Omnes
civitates viginti novem, et villæ earum.

<span id="033">33</span> In campestribus vero: Estaol et Sarea et Asena,

<span id="034">34</span> et Zanoë et Ængannim et Taphua et Enaim,

<span id="035">35</span> et Jerimoth et Adullam, Socho et Azeca,

<span id="036">36</span> et Saraim et Adithaim et Gedera et Gederothaim:
urbes quatuordecim, et villæ earum.

<span id="037">37</span> Sanan et Hadassa et Magdalgad,

<span id="038">38</span> Delean et Masepha et Jecthel,

<span id="039">39</span> Lachis et Bascath et Eglon,

<span id="040">40</span> Chebbon et Leheman et Cethlis,

<span id="041">41</span> et Gideroth et Bethdagon et Naama et Maceda:
civitates sedecim, et villæ earum.

<span id="042">42</span> Labana et Ether et Asan,

<span id="043">43</span> Jephtha et Esna et Nesib,

<span id="044">44</span> et Ceila et Achzib et Maresa: civitates novem,
et villæ earum.

<span id="045">45</span> Accaron cum vicis et villulis suis.

<span id="046">46</span> Ab Accaron usque ad mare: omnia quæ vergunt ad
Azotum et viculos ejus.

<span id="047">47</span> Azotus cum vicis et villulis suis. Gaza cum
vicis et villulis suis, usque ad torrentem Ægypti, et mare magnum
terminus ejus.

<span id="048">48</span> Et in monte: Samir et Jether et Socoth

<span id="049">49</span> et Danna et Cariathsenna, hæc est Dabir:

<span id="050">50</span> Anab et Istemo et Anim,

<span id="051">51</span> Gosen et Olon et Gilo: civitates undecim et
villæ earum.

<span id="052">52</span> Arab et Ruma et Esaan,

<span id="053">53</span> et Janum et Beththaphua et Apheca,

<span id="054">54</span> Athmatha, et Cariath Arbe, hæc est Hebron, et
Sior: civitates novem, et villæ earum.

<span id="055">55</span> Maon et Carmel et Ziph et Jota,

<span id="056">56</span> Jezraël et Jucadam et Zanoë,

<span id="057">57</span> Accain, Gabaa et Thamna: civitates decem et
villæ earum.

<span id="058">58</span> Halhul, et Besur, et Gedor,

<span id="059">59</span> Mareth, et Bethanoth, et Eltecon: civitates sex
et villæ earum.

<span id="060">60</span> Cariathbaal, hæc est Cariathiarim urbs
silvarum, et Arebba: civitates duæ, et villæ earum.

<span id="061">61</span> In deserto Betharaba, Meddin, et Sachacha,

<span id="062">62</span> et Nebsan, et civitas salis, et Engaddi:
civitates sex, et villæ earum.

<span id="063">63</span> Jebusæum autem habitatorem Jerusalem non
potuerunt filii Juda delere: habitavitque Jebusæus cum filiis Juda in
Jerusalem usque in præsentem diem.

------------------------------------------------------------------------

[Next: Joshua Chapter 16](jos016)
