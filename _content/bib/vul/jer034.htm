<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 34</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer034">Polyglot</A>&nbsp;
<A HREF="../kjv/jer034">KJV</A>&nbsp;
<A HREF="../sep/jer034">Sep</A>&nbsp;
<A HREF="../tan/jer034">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer033">Previous</A>&nbsp;
<A HREF="jer035">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 34</H3><P><a name="001">1</A>&nbsp;Verbum quod factum est ad Jeremiam a Domino quando Nabuchodonosor rex Babylonis, et omnis exercitus ejus, universaque regna terr&#230; qu&#230; erant sub potestate manus ejus, et omnes populi, bellabant contra Jerusalem, et contra omnes urbes ejus, dicens:</P>
<P><a name="002">2</A>&nbsp;H&#230;c dicit Dominus Deus Isra&#235;l: Vade, et loquere ad Sedeciam regem Juda, et dices ad eum: H&#230;c dicit Dominus: Ecce ego tradam civitatem hanc in manus regis Babylonis, et succendet eam igni:</P>
<P><a name="003">3</A>&nbsp;et tu non effugies de manu ejus, sed comprehensione capieris, et in manu ejus traderis: et oculi tui oculos regis Babylonis videbunt, et os ejus cum ore tuo loquetur, et Babylonem introibis.</P>
<P><a name="004">4</A>&nbsp;Attamen audi verbum Domini, Sedecia, rex Juda: H&#230;c dicit Dominus ad te: Non morieris in gladio,</P>
<P><a name="005">5</A>&nbsp;sed in pace morieris: et secundum combustiones patrum tuorum, regum priorum qui fuerunt ante te, sic comburent te: et: V&#230; domine, plangent te: quia verbum ego locutus sum, dicit Dominus.</P>
<P><a name="006">6</A>&nbsp;Et locutus est Jeremias propheta ad Sedeciam regem Juda universa verba h&#230;c in Jerusalem.</P>
<P><a name="007">7</A>&nbsp;Et exercitus regis Babylonis pugnabat contra Jerusalem, et contra omnes civitates Juda qu&#230; reliqu&#230; erant, contra Lachis et contra Azecha: h&#230; enim supererant de civitatibus Juda, urbes munit&#230;.<BR>
</P>
<P><a name="008">8</A>&nbsp;Verbum quod factum est ad Jeremiam a Domino, postquam percussit rex Sedecias f&#156;dus cum omni populo in Jerusalem, pr&#230;dicans</P>
<P><a name="009">9</A>&nbsp;ut dimitteret unusquisque servum suum et unusquisque ancillam suam, Hebr&#230;um et Hebr&#230;am, liberos, et nequaquam dominarentur eis, id est, in Jud&#230;o et fratre suo.</P>
<P><a name="010">10</A>&nbsp;Audierunt ergo omnes principes et universus populus qui inierant pactum ut dimitteret unusquisque servum suum et unusquisque ancillam suam liberos, et ultra non dominarentur eis: audierunt igitur, et dimiserunt.</P>
<P><a name="011">11</A>&nbsp;Et conversi sunt deinceps: et retraxerunt servos et ancillas suas quos dimiserant liberos, et subjugaverunt in famulos et famulas.</P>
<P><a name="012">12</A>&nbsp;Et factum est verbum Domini ad Jeremiam a Domino, dicens:</P>
<P><a name="013">13</A>&nbsp;H&#230;c dicit Dominus Deus Isra&#235;l: Ego percussi f&#156;dus cum patribus vestris in die qua eduxi eos de terra &#198;gypti, de domo servitutis, dicens:</P>
<P><a name="014">14</A>&nbsp;Cum completi fuerint septem anni, dimittat unusquisque fratrem suum Hebr&#230;um, qui venditus est ei: et serviet tibi sex annis, et dimittes eum a te liberum: et non audierunt patres vestri me, nec inclinaverunt aurem suam.</P>
<P><a name="015">15</A>&nbsp;Et conversi estis vos hodie, et fecistis quod rectum est in oculis meis, ut pr&#230;dicaretis libertatem unusquisque ad amicum suum: et inistis pactum in conspectu meo, in domo in qua invocatum est nomen meum super eam:</P>
<P><a name="016">16</A>&nbsp;et reversi estis, et commaculastis nomen meum, et reduxistis unusquisque servum suum et unusquisque ancillam suam quos dimiseratis ut essent liberi et su&#230; potestatis, et subjugastis eos ut sint vobis servi et ancill&#230;.</P>
<P><a name="017">17</A>&nbsp;Propterea h&#230;c dicit Dominus: Vos non audistis me, ut pr&#230;dicaretis libertatem unusquisque fratri suo et unusquisque amico suo: ecce ego pr&#230;dico vobis libertatem, ait Dominus, ad gladium, ad pestem, et ad famem, et dabo vos in commotionem cunctis regnis terr&#230;.</P>
<P><a name="018">18</A>&nbsp;Et dabo viros qui pr&#230;varicantur f&#156;dus meum, et non observaverunt verba f&#156;deris quibus assensi sunt in conspectu meo, vitulum quem conciderunt in duas partes, et transierunt inter divisiones ejus,</P>
<P><a name="019">19</A>&nbsp;principes Juda et principes Jerusalem, eunuchi et sacerdotes, et omnis populus terr&#230;, qui transierunt inter divisiones vituli:</P>
<P><a name="020">20</A>&nbsp;et dabo eos in manus inimicorum suorum, et in manus qu&#230;rentium animam eorum, et erit morticinum eorum in escam volatilibus c&#230;li et bestiis terr&#230;.</P>
<P><a name="021">21</A>&nbsp;Et Sedeciam regem Juda, et principes ejus, dabo in manus inimicorum suorum, et in manus qu&#230;rentium animas eorum, et in manus exercituum regis Babylonis, qui recesserunt a vobis.</P>
<P><a name="022">22</A>&nbsp;Ecce ego pr&#230;cipio, dicit Dominus, et reducam eos in civitatem hanc, et pr&#230;liabuntur adversus eam, et capient eam, et incendent igni: et civitates Juda dabo in solitudinem, eo quod non sit habitator.</P>
<P><HR>
<CENTER>
<A HREF="jer035">Next: Jeremiah Chapter 35</A></CENTER>
</BODY>
</HTML>
