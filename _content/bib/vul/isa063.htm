<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 63</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa063.htm">Polyglot</A>&nbsp;
<A HREF="../kjv/isa063.htm">KJV</A>&nbsp;
<A HREF="../sep/isa063.htm">Sep</A>&nbsp;
<A HREF="../tan/isa063.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa062.htm">Previous</A>&nbsp;
<A HREF="isa064.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 63</H3><P><a name="001">1</A>&nbsp;[Quis est iste, qui venit de Edom,<BR> tinctis vestibus de Bosra?<BR> iste formosus in stola sua,<BR> gradiens in multitudine fortitudinis su&#230;?<BR> Ego qui loquor justitiam,<BR> et propugnator sum ad salvandum.<BR></P>
<P><a name="002">2</A>&nbsp;Quare ergo rubrum est indumentum tuum,<BR> et vestimenta tua sicut calcantium in torculari?<BR></P>
<P><a name="003">3</A>&nbsp;Torcular calcavi solus,<BR> et de gentibus non est vir mecum;<BR> calcavi eos in furore meo,<BR> et conculcavi eos in ira mea:<BR> et aspersus est sanguis eorum super vestimenta mea,<BR> et omnia indumenta mea inquinavi.<BR></P>
<P><a name="004">4</A>&nbsp;Dies enim ultionis in corde meo;<BR> annus redemptionis me&#230; venit.<BR></P>
<P><a name="005">5</A>&nbsp;Circumspexi, et non erat auxiliator;<BR> qu&#230;sivi, et non fuit qui adjuvaret:<BR> et salvavit mihi brachium meum,<BR> et indignatio mea ipsa auxiliata est mihi.<BR></P>
<P><a name="006">6</A>&nbsp;Et conculcavi populos in furore meo,<BR> et inebriavi eos in indignatione mea,<BR> et detraxi in terram virtutem eorum.]<BR>
</P>
<P><a name="007">7</A>&nbsp;[Miserationum Domini recordabor;<BR> laudem Domini<BR> super omnibus qu&#230; reddidit nobis Dominus,<BR> et super multitudinem bonorum domui Isra&#235;l,<BR> qu&#230; largitus est eis secundum indulgentiam suam,<BR> et secundum multitudinem misericordiarum suarum.<BR></P>
<P><a name="008">8</A>&nbsp;Et dixit: Verumtamen populus meus est,<BR> filii non negantes;<BR> et factus est eis salvator.<BR></P>
<P><a name="009">9</A>&nbsp;In omni tribulatione eorum non est tribulatus,<BR> et angelus faciei ejus salvavit eos:<BR> in dilectione sua et in indulgentia sua<BR> ipse redemit eos,<BR> et portavit eos, et elevavit eos<BR> cunctis diebus s&#230;culi.<BR></P>
<P><a name="010">10</A>&nbsp;Ipsi autem ad iracundiam provocaverunt,<BR> et afflixerunt spiritum Sancti ejus:<BR> et conversus est eis in inimicum,<BR> et ipse debellavit eos.<BR></P>
<P><a name="011">11</A>&nbsp;Et recordatus est dierum s&#230;culi Moysi, et populi sui.<BR> Ubi est qui eduxit eos de mari<BR> cum pastoribus gregis sui?<BR> Ubi est qui posuit in medio ejus<BR> spiritum Sancti sui;<BR></P>
<P><a name="012">12</A>&nbsp;qui eduxit ad dexteram Moysen,<BR> brachio majestatis su&#230;;<BR> qui scidit aquas ante eos,<BR> ut faceret sibi nomen sempiternum;<BR></P>
<P><a name="013">13</A>&nbsp;qui eduxit eos per abyssos,<BR> quasi equum in deserto<BR> non impingentem?<BR></P>
<P><a name="014">14</A>&nbsp;Quasi animal in campo descendens,<BR> spiritus Domini ductor ejus fuit.<BR> Sic adduxisti populum tuum,<BR> ut faceres tibi nomen glori&#230;.<BR></P>
<P><a name="015">15</A>&nbsp;Attende de c&#230;lo, et vide<BR> de habitaculo sancto tuo, et glori&#230; tu&#230;.<BR> Ubi est zelus tuus, et fortitudo tua,<BR> multitudo viscerum tuorum et miserationum tuarum?<BR> Super me continuerunt se.<BR></P>
<P><a name="016">16</A>&nbsp;Tu enim pater noster:<BR> et Abraham nescivit nos,<BR> et Isra&#235;l ignoravit nos:<BR> tu, Domine, pater noster,<BR> redemptor noster, a s&#230;culo nomen tuum.<BR></P>
<P><a name="017">17</A>&nbsp;Quare errare nos fecisti, Domine, de viis tuis;<BR> indurasti cor nostrum ne timeremus te?<BR> Convertere propter servos tuos,<BR> tribus h&#230;reditatis tu&#230;.<BR></P>
<P><a name="018">18</A>&nbsp;Quasi nihilum possederunt populum sanctum tuum:<BR> hostes nostri conculcaverunt sanctificationem tuam.<BR></P>
<P><a name="019">19</A>&nbsp;Facti sumus quasi in principio, cum non dominareris nostri,<BR> neque invocaretur nomen tuum super nos.]</P>
<P><HR>
<CENTER>
<A HREF="isa064.htm">Next: Isaiah Chapter 64</A></CENTER>
</BODY>
</HTML>
