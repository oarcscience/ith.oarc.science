<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa007.htm">Polyglot</A>&nbsp;
<A HREF="../kjv/psa007.htm">KJV</A>&nbsp;
<A HREF="../sep/psa007.htm">Sep</A>&nbsp;
<A HREF="../tan/psa007.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa006.htm">Previous</A>&nbsp;
<A HREF="psa008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 7</H3><P><a name="001">1</A>&nbsp;Psalmus David, quem cantavit Domino pro verbis Chusi, filii Jemini.</P>
<P><a name="002">2</A>&nbsp;[Domine Deus meus, in te speravi;<BR> salvum me fac ex omnibus persequentibus me, et libera me:<BR></P>
<P><a name="003">3</A>&nbsp;nequando rapiat ut leo animam meam,<BR> dum non est qui redimat, neque qui salvum faciat.<BR></P>
<P><a name="004">4</A>&nbsp;Domine Deus meus, si feci istud,<BR> si est iniquitas in manibus meis,<BR></P>
<P><a name="005">5</A>&nbsp;si reddidi retribuentibus mihi mala,<BR> decidam merito ab inimicis meis inanis.<BR></P>
<P><a name="006">6</A>&nbsp;Persequatur inimicus animam meam, et comprehendat;<BR> et conculcet in terra vitam meam,<BR> et gloriam meam in pulverem deducat.<BR></P>
<P><a name="007">7</A>&nbsp;Exsurge, Domine, in ira tua,<BR> et exaltare in finibus inimicorum meorum:<BR> et exsurge, Domine Deus meus, in pr&#230;cepto quod mandasti,<BR></P>
<P><a name="008">8</A>&nbsp;et synagoga populorum circumdabit te:<BR> et propter hanc in altum regredere:<BR></P>
<P><a name="009">9</A>&nbsp;Dominus judicat populos.<BR> Judica me, Domine, secundum justitiam meam,<BR> et secundum innocentiam meam super me.<BR></P>
<P><a name="010">10</A>&nbsp;Consumetur nequitia peccatorum, et diriges justum,<BR> scrutans corda et renes, Deus.<BR></P>
<P><a name="011">11</A>&nbsp;Justum adjutorium meum a Domino,<BR> qui salvos facit rectos corde.<BR></P>
<P><a name="012">12</A>&nbsp;Deus judex justus, fortis, et patiens;<BR> numquid irascitur per singulos dies?<BR></P>
<P><a name="013">13</A>&nbsp;Nisi conversi fueritis, gladium suum vibrabit;<BR> arcum suum tetendit, et paravit illum.<BR></P>
<P><a name="014">14</A>&nbsp;Et in eo paravit vasa mortis,<BR> sagittas suas ardentibus effecit.<BR></P>
<P><a name="015">15</A>&nbsp;Ecce parturiit injustitiam;<BR> concepit dolorem, et peperit iniquitatem.<BR></P>
<P><a name="016">16</A>&nbsp;Lacum aperuit, et effodit eum;<BR> et incidit in foveam quam fecit.<BR></P>
<P><a name="017">17</A>&nbsp;Convertetur dolor ejus in caput ejus,<BR> et in verticem ipsius iniquitas ejus descendet.<BR></P>
<P><a name="018">18</A>&nbsp;Confitebor Domino secundum justitiam ejus,<BR> et psallam nomini Domini altissimi.]</P>
<P><HR>
<CENTER>
<A HREF="psa008.htm">Next: Psalms Chapter 8</A></CENTER>
</BODY>
</HTML>
