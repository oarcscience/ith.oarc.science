<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 28</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num028">Polyglot</A>&nbsp;
<A HREF="../kjv/num028">KJV</A>&nbsp;
<A HREF="../sep/num028">Sep</A>&nbsp;
<A HREF="../tan/num028">Tan</A>&nbsp;

<BR>
<BR><A HREF="num">Numbers Index</A><BR>
&nbsp;
<A HREF="num027">Previous</A>&nbsp;
<A HREF="num029">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 28</H3><P><a name="001">1</A>&nbsp;Dixit quoque Dominus ad Moysen:</P>
<P><a name="002">2</A>&nbsp;Pr&#230;cipe filiis Isra&#235;l, et dices ad eos: Oblationem meam et panes, et incensum odoris suavissimi offerte per tempora sua.</P>
<P><a name="003">3</A>&nbsp;H&#230;c sunt sacrificia qu&#230; offerre debetis: agnos anniculos immaculatos duos quotidie in holocaustum sempiternum:</P>
<P><a name="004">4</A>&nbsp;unum offeretis mane, et alterum ad vesperum:</P>
<P><a name="005">5</A>&nbsp;decimam partem ephi simil&#230;, qu&#230; conspersa sit oleo purissimo, et habeat quartam partem hin.</P>
<P><a name="006">6</A>&nbsp;Holocaustum juge est quod obtulistis in monte Sinai in odorem suavissimum incensi Domini.</P>
<P><a name="007">7</A>&nbsp;Et libabitis vini quartam partem hin per agnos singulos in sanctuario Domini.</P>
<P><a name="008">8</A>&nbsp;Alterumque agnum similiter offeretis ad vesperam juxta omnem ritum sacrificii matutini, et libamentorum ejus, oblationem suavissimi odoris Domino.</P>
<P><a name="009">9</A>&nbsp;Die autem sabbati offeretis duos agnos anniculos immaculatos, et duas decimas simil&#230; oleo conspers&#230; in sacrificio, et liba:</P>
<P><a name="010">10</A>&nbsp;qu&#230; rite funduntur per singula sabbata in holocaustum sempiternum.</P>
<P><a name="011">11</A>&nbsp;In calendis autem offeretis holocaustum Domino, vitulos de armento duos, arietem unum, agnos anniculos septem immaculatos,</P>
<P><a name="012">12</A>&nbsp;et tres decimas simil&#230; oleo conspers&#230; in sacrificio per singulos vitulos: et duas decimas simil&#230; oleo conspers&#230; per singulos arietes:</P>
<P><a name="013">13</A>&nbsp;et decimam decim&#230; simil&#230; ex oleo in sacrificio per agnos singulos: holocaustum suavissimi odoris atque incensi est Domino.</P>
<P><a name="014">14</A>&nbsp;Libamenta autem vini, qu&#230; per singulas fundenda sunt victimas, ista erunt: media pars hin per singulos vitulos, tertia per arietem, quarta per agnum. Hoc erit holocaustum per omnes menses, qui sibi anno vertente succedunt.</P>
<P><a name="015">15</A>&nbsp;Hircus quoque offeretur Domino pro peccatis in holocaustum sempiternum cum libamentis suis.</P>
<P><a name="016">16</A>&nbsp;Mense autem primo, quartadecima die mensis, Phase Domini erit,</P>
<P><a name="017">17</A>&nbsp;et quintadecima die solemnitas: septem diebus vescentur azymis.</P>
<P><a name="018">18</A>&nbsp;Quarum dies prima venerabilis et sancta erit: omne opus servile non facietis in ea.</P>
<P><a name="019">19</A>&nbsp;Offeretisque incensum holocaustum Domino, vitulos de armento duos, arietem unum, agnos anniculos immaculatos septem:</P>
<P><a name="020">20</A>&nbsp;et sacrificia singulorum ex simila qu&#230; conspersa sit oleo, tres decimas per singulos vitulos, et duas decimas per arietem,</P>
<P><a name="021">21</A>&nbsp;et decimam decim&#230; per agnos singulos, id est, per septem agnos.</P>
<P><a name="022">22</A>&nbsp;Et hircum pro peccato unum, ut expietur pro vobis,</P>
<P><a name="023">23</A>&nbsp;pr&#230;ter holocaustum matutinum, quod semper offeretis.</P>
<P><a name="024">24</A>&nbsp;Ita facietis per singulos dies septem dierum in fomitem ignis, et in odorem suavissimum Domino, qui surget de holocausto, et de libationibus singulorum.</P>
<P><a name="025">25</A>&nbsp;Dies quoque septimus celeberrimus et sanctus erit vobis: omne opus servile non facietis in eo.</P>
<P><a name="026">26</A>&nbsp;Dies etiam primitivorum, quando offeretis novas fruges Domino, expletis hebdomadibus, venerabilis et sancta erit: omne opus servile non facietis in ea.</P>
<P><a name="027">27</A>&nbsp;Offeretisque holocaustum in odorem suavissimum Domino, vitulos de armento duos, arietem unum, et agnos anniculos immaculatos septem:</P>
<P><a name="028">28</A>&nbsp;atque in sacrificiis eorum, simil&#230; oleo conspers&#230; tres decimas per singulos vitulos, per arietes duas,</P>
<P><a name="029">29</A>&nbsp;per agnos decimam decim&#230;, qui simul sunt agni septem. Hircum quoque,</P>
<P><a name="030">30</A>&nbsp;qui mactatur pro expiatione: pr&#230;ter holocaustum sempiternum et liba ejus.</P>
<P><a name="031">31</A>&nbsp;Immaculata offeretis omnia cum libationibus suis.</P>
<P><HR>
<CENTER>
<A HREF="num029">Next: Numbers Chapter 29</A></CENTER>
</BODY>
</HTML>
