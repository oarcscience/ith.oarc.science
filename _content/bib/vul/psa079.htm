<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 79</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa079.htm">Polyglot</A>&nbsp;
<A HREF="../kjv/psa079.htm">KJV</A>&nbsp;
<A HREF="../sep/psa079.htm">Sep</A>&nbsp;
<A HREF="../tan/psa079.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa078.htm">Previous</A>&nbsp;
<A HREF="psa080.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 79</H3><P><a name="001">1</A>&nbsp;In finem, pro iis qui commutabuntur. Testimonium Asaph, psalmus.</P>
<P><a name="002">2</A>&nbsp;[Qui regis Isra&#235;l, intende;<BR> qui deducis velut ovem Joseph.<BR> Qui sedes super cherubim, manifestare<BR></P>
<P><a name="003">3</A>&nbsp;coram Ephraim, Benjamin, et Manasse.<BR> Excita potentiam tuam, et veni,<BR> ut salvos facias nos.<BR></P>
<P><a name="004">4</A>&nbsp;Deus, converte nos, et ostende faciem tuam,<BR> et salvi erimus.<BR></P>
<P><a name="005">5</A>&nbsp;Domine Deus virtutum,<BR> quousque irasceris super orationem servi tui?<BR></P>
<P><a name="006">6</A>&nbsp;cibabis nos pane lacrimarum,<BR> et potum dabis nobis in lacrimis in mensura?<BR></P>
<P><a name="007">7</A>&nbsp;Posuisti nos in contradictionem vicinis nostris,<BR> et inimici nostri subsannaverunt nos.<BR></P>
<P><a name="008">8</A>&nbsp;Deus virtutum, converte nos, et ostende faciem tuam,<BR> et salvi erimus.<BR></P>
<P><a name="009">9</A>&nbsp;Vineam de &#198;gypto transtulisti:<BR> ejecisti gentes, et plantasti eam.<BR></P>
<P><a name="010">10</A>&nbsp;Dux itineris fuisti in conspectu ejus;<BR> plantasti radices ejus, et implevit terram.<BR></P>
<P><a name="011">11</A>&nbsp;Operuit montes umbra ejus,<BR> et arbusta ejus cedros Dei.<BR></P>
<P><a name="012">12</A>&nbsp;Extendit palmites suos usque ad mare,<BR> et usque ad flumen propagines ejus.<BR></P>
<P><a name="013">13</A>&nbsp;Ut quid destruxisti maceriam ejus,<BR> et vindemiant eam omnes qui pr&#230;tergrediuntur viam?<BR></P>
<P><a name="014">14</A>&nbsp;Exterminavit eam aper de silva,<BR> et singularis ferus depastus est eam.<BR></P>
<P><a name="015">15</A>&nbsp;Deus virtutum, convertere,<BR> respice de c&#230;lo, et vide,<BR> et visita vineam istam:<BR></P>
<P><a name="016">16</A>&nbsp;et perfice eam quam plantavit dextera tua,<BR> et super filium hominis quem confirmasti tibi.<BR></P>
<P><a name="017">17</A>&nbsp;Incensa igni et suffossa,<BR> ab increpatione vultus tui peribunt.<BR></P>
<P><a name="018">18</A>&nbsp;Fiat manus tua super virum dexter&#230; tu&#230;,<BR> et super filium hominis quem confirmasti tibi.<BR></P>
<P><a name="019">19</A>&nbsp;Et non discedimus a te:<BR> vivificabis nos, et nomen tuum invocabimus.<BR></P>
<P><a name="020">20</A>&nbsp;Domine Deus virtutum, converte nos, et ostende faciem tuam,<BR> et salvi erimus.]</P>
<P><HR>
<CENTER>
<A HREF="psa080.htm">Next: Psalms Chapter 80</A></CENTER>
</BODY>
</HTML>
