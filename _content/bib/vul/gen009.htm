<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen009">Polyglot</A>&nbsp;
<A HREF="../kjv/gen009">KJV</A>&nbsp;
<A HREF="../sep/gen009">Sep</A>&nbsp;
<A HREF="../tan/gen009">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen008">Previous</A>&nbsp;
<A HREF="gen010">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 9</H3><P><a name="001">1</A>&nbsp;Benedixitque Deus No&#235; et filiis ejus. Et dixit ad eos: Crescite, et multiplicamini, et replete terram.</P>
<P><a name="002">2</A>&nbsp;Et terror vester ac tremor sit super cuncta animalia terr&#230;, et super omnes volucres c&#230;li, cum universis qu&#230; moventur super terram: omnes pisces maris manui vestr&#230; traditi sunt.</P>
<P><a name="003">3</A>&nbsp;Et omne, quod movetur et vivit, erit vobis in cibum: quasi olera virentia tradidi vobis omnia.</P>
<P><a name="004">4</A>&nbsp;Excepto, quod carnem cum sanguine non comedetis.</P>
<P><a name="005">5</A>&nbsp;Sanguinem enim animarum vestrarum requiram de manu cunctarum bestiarum: et de manu hominis, de manu viri, et fratris ejus requiram animam hominis.</P>
<P><a name="006">6</A>&nbsp;Quicumque effuderit humanum sanguinem, fundetur sanguis illius: ad imaginem quippe Dei factus est homo.</P>
<P><a name="007">7</A>&nbsp;Vos autem crescite et multiplicamini, et ingredimini super terram, et implete eam.<BR>
</P>
<P><a name="008">8</A>&nbsp;H&#230;c quoque dixit Deus ad No&#235;, et ad filios ejus cum eo:</P>
<P><a name="009">9</A>&nbsp;Ecce ego statuam pactum meum vobiscum, et cum semine vestro post vos:</P>
<P><a name="010">10</A>&nbsp;et ad omnem animam viventem, qu&#230; est vobiscum, tam in volucribus quam in jumentis et pecudibus terr&#230; cunctis, qu&#230; egressa sunt de arca, et universis bestiis terr&#230;.</P>
<P><a name="011">11</A>&nbsp;Statuam pactum meum vobiscum, et nequaquam ultra interficietur omnis caro aquis diluvii, neque erit deinceps diluvium dissipans terram.</P>
<P><a name="012">12</A>&nbsp;Dixitque Deus: Hoc signum f&#156;deris quod do inter me et vos, et ad omnem animam viventem, qu&#230; est vobiscum in generationes sempiternas:</P>
<P><a name="013">13</A>&nbsp;arcum meum ponam in nubibus, et erit signum f&#156;deris inter me et inter terram.</P>
<P><a name="014">14</A>&nbsp;Cumque obduxero nubibus c&#230;lum, apparebit arcus meus in nubibus:</P>
<P><a name="015">15</A>&nbsp;et recordabor f&#156;deris mei vobiscum, et cum omni anima vivente qu&#230; carnem vegetat: et non erunt ultra aqu&#230; diluvii ad delendum universam carnem.</P>
<P><a name="016">16</A>&nbsp;Eritque arcus in nubibus, et videbo illum, et recordabor f&#156;deris sempiterni quod pactum est inter Deum et omnem animam viventem univers&#230; carnis qu&#230; est super terram.</P>
<P><a name="017">17</A>&nbsp;Dixitque Deus ad No&#235;: Hoc erit signum f&#156;deris, quod constitui inter me et omnem carnem super terram.<BR>
</P>
<P><a name="018">18</A>&nbsp;Erant ergo filii No&#235;, qui egressi sunt de arca, Sem, Cham et Japheth: porro Cham ipse est pater Chanaan.</P>
<P><a name="019">19</A>&nbsp;Tres isti filii sunt No&#235;: et ab his disseminatum est omne genus hominum super universam terram.</P>
<P><a name="020">20</A>&nbsp;C&#156;pitque No&#235; vir agricola exercere terram, et plantavit vineam.</P>
<P><a name="021">21</A>&nbsp;Bibensque vinum inebriatus est, et nudatus in tabernaculo suo.</P>
<P><a name="022">22</A>&nbsp;Quod cum vidisset Cham, pater Chanaan, verenda scilicet patris sui esse nudata, nuntiavit duobus fratribus suis foras.</P>
<P><a name="023">23</A>&nbsp;At vero Sem et Japheth pallium imposuerunt humeris suis, et incedentes retrorsum, operuerunt verenda patris sui: faciesque eorum avers&#230; erant, et patris virilia non viderunt.</P>
<P><a name="024">24</A>&nbsp;Evigilans autem No&#235; ex vino, cum didicisset qu&#230; fecerat ei filius suus minor,</P>
<P><a name="025">25</A>&nbsp;ait: [Maledictus Chanaan,<BR> servus servorum erit fratribus suis.]</P>
<P><a name="026">26</A>&nbsp;Dixitque: [Benedictus Dominus Deus Sem,<BR> sit Chanaan servus ejus.<BR></P>
<P><a name="027">27</A>&nbsp;Dilatet Deus Japheth, et habitet in tabernaculis Sem,<BR> sitque Chanaan servus ejus.]</P>
<P><a name="028">28</A>&nbsp;Vixit autem No&#235; post diluvium trecentis quinquaginta annis.</P>
<P><a name="029">29</A>&nbsp;Et impleti sunt omnes dies ejus nongentorum quinquaginta annorum: et mortuus est.</P>
<P><HR>
<CENTER>
<A HREF="gen010">Next: Genesis Chapter 10</A></CENTER>
</BODY>
</HTML>
