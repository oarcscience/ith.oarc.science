<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Corinthians: 1 Corinthians Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/co1005.htm">Polyglot</A>&nbsp;
<A HREF="../gnt/co1005.htm">GNT</A>&nbsp;
<A HREF="../kjv/co1005.htm">KJV</A>&nbsp;

<BR>
<BR><A HREF="co1.htm">1 Corinthians Index</A><BR>
&nbsp;
<A HREF="co1004.htm">Previous</A>&nbsp;
<A HREF="co1006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Corinthians Chapter 5</H3><P><a name="001">1</A>&nbsp;Omnino auditur inter vos fornicatio, et talis fornicatio, qualis nec inter gentes, ita ut uxorem patris sui aliquis habeat.</P>
<P><a name="002">2</A>&nbsp;Et vos inflati estis: et non magis luctum habuistis ut tollatur de medio vestrum qui hoc opus fecit.</P>
<P><a name="003">3</A>&nbsp;Ego quidem absens corpore, pr&#230;sens autem spiritu, jam judicavi ut pr&#230;sens eum, qui sic operatus est,</P>
<P><a name="004">4</A>&nbsp;in nomine Domini nostri Jesu Christi, congregatis vobis et meo spiritu, cum virtute Domini nostri Jesu,</P>
<P><a name="005">5</A>&nbsp;tradere hujusmodi Satan&#230; in interitum carnis, ut spiritus salvus sit in die Domini nostri Jesu Christi.<BR>
</P>
<P><a name="006">6</A>&nbsp;Non est bona gloriatio vestra. Nescitis quia modicum fermentum totam massam corrumpit?</P>
<P><a name="007">7</A>&nbsp;Expurgate vetus fermentum, ut sitis nova conspersio, sicut estis azymi. Etenim Pascha nostrum immolatus est Christus.</P>
<P><a name="008">8</A>&nbsp;Itaque epulemur: non in fermento veteri, neque in fermento maliti&#230; et nequiti&#230;: sed in azymis sinceritatis et veritatis.</P>
<P><a name="009">9</A>&nbsp;Scripsi in epistola: Ne commisceamini fornicariis:</P>
<P><a name="010">10</A>&nbsp;non utique fornicariis hujus mundi, aut avaris, aut rapacibus, aut idolis servientibus: alioquin debueratis de hoc mundo exiisse.</P>
<P><a name="011">11</A>&nbsp;Nunc autem scripsi vobis non commisceri: si is qui frater nominatur, est fornicator, aut avarus, aut idolis serviens, aut maledicus, aut ebriosus, aut rapax, cum ejusmodi nec cibum sumere.</P>
<P><a name="012">12</A>&nbsp;Quid enim mihi de iis qui foris sunt, judicare? nonne de iis qui intus sunt, vos judicatis?</P>
<P><a name="013">13</A>&nbsp;nam eos qui foris sunt, Deus judicabit. Auferte malum ex vobis ipsis.</P>
<P><HR>
<CENTER>
<A HREF="co1006.htm">Next: 1 Corinthians Chapter 6</A></CENTER>
</BODY>
</HTML>
