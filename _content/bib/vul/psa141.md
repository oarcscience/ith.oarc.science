[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa141)  [KJV](../kjv/psa141)  [Sep](../sep/psa141) 
[Tan](../tan/psa141)   
  
[Psalms Index](psa)  
  [Previous](psa140)  [Next](psa142) 

------------------------------------------------------------------------

### Vulgate (Latin): Psalms Chapter 141

<span id="001">1</span> Intellectus David, cum esset in spelunca,
oratio.

<span id="002">2</span> \[Voce mea ad Dominum clamavi,  
voce mea ad Dominum deprecatus sum.  

<span id="003">3</span> Effundo in conspectu ejus orationem meam,  
et tribulationem meam ante ipsum pronuntio:  

<span id="004">4</span> in deficiendo ex me spiritum meum,  
et tu cognovisti semitas meas.  
In via hac qua ambulabam  
absconderunt laqueum mihi.  

<span id="005">5</span> Considerabam ad dexteram, et videbam,  
et non erat qui cognosceret me:  
periit fuga a me,  
et non est qui requirat animam meam.  

<span id="006">6</span> Clamavi ad te, Domine;  
dixi: Tu es spes mea,  
portio mea in terra viventium.  

<span id="007">7</span> Intende ad deprecationem meam,  
quia humiliatus sum nimis.  
Libera me a persequentibus me,  
quia confortati sunt super me.  

<span id="008">8</span> Educ de custodia animam meam  
ad confitendum nomini tuo;  
me exspectant justi donec retribuas mihi.\]

------------------------------------------------------------------------

[Next: Psalms Chapter 142](psa142)
