<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo004.htm">Polyglot</A>&nbsp;
<A HREF="../kjv/exo004.htm">KJV</A>&nbsp;
<A HREF="../sep/exo004.htm">Sep</A>&nbsp;
<A HREF="../tan/exo004.htm">Tan</A>&nbsp;

<BR>
<BR><A HREF="exo.htm">Exodus Index</A><BR>
&nbsp;
<A HREF="exo003.htm">Previous</A>&nbsp;
<A HREF="exo005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 4</H3><P><a name="001">1</A>&nbsp;Respondens Moyses ait: Non credent mihi, neque audient vocem meam, sed dicent: Non apparuit tibi Dominus.</P>
<P><a name="002">2</A>&nbsp;Dixit ergo ad eum: Quid est quod tenes in manu tua? Respondit: Virga.</P>
<P><a name="003">3</A>&nbsp;Dixitque Dominus: Projice eam in terram. Projecit, et versa est in colubrum, ita ut fugeret Moyses.</P>
<P><a name="004">4</A>&nbsp;Dixitque Dominus: Extende manum tuam, et apprehende caudam ejus. Extendit, et tenuit, versaque est in virgam.</P>
<P><a name="005">5</A>&nbsp;Ut credant, inquit, quod apparuerit tibi Dominus Deus patrum suorum, Deus Abraham, Deus Isaac et Deus Jacob.</P>
<P><a name="006">6</A>&nbsp;Dixitque Dominus rursum: Mitte manum tuam in sinum tuum. Quam cum misisset in sinum, protulit leprosam instar nivis.</P>
<P><a name="007">7</A>&nbsp;Retrahe, ait, manum tuam in sinum tuum. Retraxit, et protulit iterum, et erat similis carni reliqu&#230;.</P>
<P><a name="008">8</A>&nbsp;Si non crediderint, inquit, tibi, neque audierint sermonem signi prioris, credent verbo signi sequentis.</P>
<P><a name="009">9</A>&nbsp;Quod si nec duobus quidem his signis crediderint, neque audierint vocem tuam: sume aquam fluminis, et effunde eam super aridam, et quidquid hauseris de fluvio, vertetur in sanguinem.<BR>
</P>
<P><a name="010">10</A>&nbsp;Ait Moyses: Obsecro, Domine, non sum eloquens ab heri et nudiustertius: et ex quo locutus es ad servum tuum, impeditioris et tardioris lingu&#230; sum.</P>
<P><a name="011">11</A>&nbsp;Dixit Dominus ad eum: Quis fecit os hominis? aut quis fabricatus est mutum et surdum, videntem et c&#230;cum? nonne ego?</P>
<P><a name="012">12</A>&nbsp;Perge, igitur, et ego ero in ore tuo: doceboque te quid loquaris.</P>
<P><a name="013">13</A>&nbsp;At ille: Obsecro, inquit, Domine, mitte quem missurus es.</P>
<P><a name="014">14</A>&nbsp;Iratus Dominus in Moysen, ait: Aaron frater tuus Levites, scio quod eloquens sit: ecce ipse egreditur in occursum tuum, vidensque te l&#230;tabitur corde.</P>
<P><a name="015">15</A>&nbsp;Loquere ad eum, et pone verba mea in ore ejus: et ego ero in ore tuo, et in ore illius, et ostendam vobis quid agere debeatis.</P>
<P><a name="016">16</A>&nbsp;Ipse loquetur pro te ad populum, et erit os tuum: tu autem eris ei in his qu&#230; ad Deum pertinent.</P>
<P><a name="017">17</A>&nbsp;Virgam quoque hanc sume in manu tua, in qua facturus es signa.</P>
<P><a name="018">18</A>&nbsp;Abiit Moyses, et reversus est ad Jethro socerum suum, dixitque ei: Vadam et revertar ad fratres meos in &#198;gyptum, ut videam si adhuc vivant. Cui ait Jethro: Vade in pace.<BR>
</P>
<P><a name="019">19</A>&nbsp;Dixit ergo Dominus ad Moysen in Madian: Vade, et revertere in &#198;gyptum, mortui sunt enim omnes qui qu&#230;rebant animam tuam.</P>
<P><a name="020">20</A>&nbsp;Tulit ergo Moyses uxorem suam, et filios suos, et imposuit eos super asinum: reversusque est in &#198;gyptum, portans virgam Dei in manu sua.</P>
<P><a name="021">21</A>&nbsp;Dixitque ei Dominus revertenti in &#198;gyptum: Vide ut omnia ostenta qu&#230; posui in manu tua, facias coram Pharaone: ego indurabo cor ejus, et non dimittet populum.</P>
<P><a name="022">22</A>&nbsp;Dicesque ad eum: H&#230;c dicit Dominus: Filius meus primogenitus Isra&#235;l.</P>
<P><a name="023">23</A>&nbsp;Dixi tibi: Dimitte filium meum ut serviat mihi; et noluisti dimittere eum: ecce ego interficiam filium tuum primogenitum.</P>
<P><a name="024">24</A>&nbsp;Cumque esset in itinere, in diversorio occurrit ei Dominus, et volebat occidere eum.</P>
<P><a name="025">25</A>&nbsp;Tulit idcirco Sephora acutissimam petram, et circumcidit pr&#230;putium filii sui, tetigitque pedes ejus, et ait: Sponsus sanguinum tu mihi es.</P>
<P><a name="026">26</A>&nbsp;Et dimisit eum postquam dixerat: Sponsus sanguinum ob circumcisionem.</P>
<P><a name="027">27</A>&nbsp;Dixit autem Dominus ad Aaron: Vade in occursum Moysi in desertum. Qui perrexit obviam ei in montem Dei, et osculatus est eum.</P>
<P><a name="028">28</A>&nbsp;Narravitque Moyses Aaron omnia verba Domini quibus miserat eum, et signa qu&#230; mandaverat.</P>
<P><a name="029">29</A>&nbsp;Veneruntque simul, et congregaverunt cunctos seniores filiorum Isra&#235;l.</P>
<P><a name="030">30</A>&nbsp;Locutusque est Aaron omnia verba qu&#230; dixerat Dominus ad Moysen: et fecit signa coram populo,</P>
<P><a name="031">31</A>&nbsp;et credidit populus. Audieruntque quod visitasset Dominus filios Isra&#235;l, et respexisset afflictionem illorum: et proni adoraverunt.</P>
<P><HR>
<CENTER>
<A HREF="exo005.htm">Next: Exodus Chapter 5</A></CENTER>
</BODY>
</HTML>
