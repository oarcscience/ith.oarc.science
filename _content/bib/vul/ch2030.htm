<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 30</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2030">Polyglot</A>&nbsp;
<A HREF="../kjv/ch2030">KJV</A>&nbsp;
<A HREF="../sep/ch2030">Sep</A>&nbsp;
<A HREF="../tan/ch2030">Tan</A>&nbsp;

<BR>
<BR><A HREF="ch2">2 Chronicles Index</A><BR>
&nbsp;
<A HREF="ch2029">Previous</A>&nbsp;
<A HREF="ch2031">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 30</H3><P><a name="001">1</A>&nbsp;Misit quoque Ezechias ad omnem Isra&#235;l et Judam: scripsitque epistolas ad Ephraim et Manassen ut venirent ad domum Domini in Jerusalem, et facerent Phase Domino Deo Isra&#235;l.</P>
<P><a name="002">2</A>&nbsp;Inito ergo consilio regis et principum, et universi c&#156;tus Jerusalem, decreverunt ut facerent Phase mense secundo.</P>
<P><a name="003">3</A>&nbsp;Non enim potuerant facere in tempore suo, quia sacerdotes qui possent sufficere, sanctificati non fuerant, et populus nondum congregatus fuerat in Jerusalem.</P>
<P><a name="004">4</A>&nbsp;Placuitque sermo regi, et omni multitudini.</P>
<P><a name="005">5</A>&nbsp;Et decreverunt ut mitterent nuntios in universum Isra&#235;l, de Bersabee usque Dan, ut venirent, et facerent Phase Domino Deo Isra&#235;l in Jerusalem: multi enim non fecerant sicut lege pr&#230;scriptum est.<BR>
</P>
<P><a name="006">6</A>&nbsp;Perrexeruntque cursores cum epistolis ex regis imperio, et principum ejus, in universum Isra&#235;l et Judam, juxta id quod rex jusserat, pr&#230;dicantes: Filii Isra&#235;l, revertimini ad Dominum Deum Abraham, et Isaac, et Isra&#235;l: et revertetur ad reliquias qu&#230; effugerunt manum regis Assyriorum.</P>
<P><a name="007">7</A>&nbsp;Nolite fieri sicut patres vestri et fratres, qui recesserunt a Domino Deo patrum suorum, qui tradidit eos in interitum, ut ipsi cernitis.</P>
<P><a name="008">8</A>&nbsp;Nolite indurare cervices vestras, sicut patres vestri: tradite manus Domino, et venite ad sanctuarium ejus quod sanctificavit in &#230;ternum: servite Domino Deo patrum vestrorum, et avertetur a vobis ira furoris ejus.</P>
<P><a name="009">9</A>&nbsp;Si enim vos reversi fueritis ad Dominum, fratres vestri et filii habebunt misericordiam coram dominis suis, qui illos duxerunt captivos, et revertentur in terram hanc: pius enim et clemens est Dominus Deus vester, et non avertet faciem suam a vobis, si reversi fueritis ad eum.</P>
<P><a name="010">10</A>&nbsp;Igitur cursores pergebant velociter de civitate in civitatem per terram Ephraim et Manasse usque ad Zabulon, illis irridentibus et subsannantibus eos.</P>
<P><a name="011">11</A>&nbsp;Attamen quidam viri ex Aser, et Manasse, et Zabulon acquiescentes consilio, venerunt Jerusalem.</P>
<P><a name="012">12</A>&nbsp;In Juda vero facta est manus Domini ut daret eis cor unum, ut facerent juxta pr&#230;ceptum regis et principum verbum Domini.</P>
<P><a name="013">13</A>&nbsp;Congregatique sunt in Jerusalem populi multi ut facerent solemnitatem azymorum, in mense secundo:</P>
<P><a name="014">14</A>&nbsp;et surgentes destruxerunt altaria qu&#230; erant in Jerusalem, atque universa in quibus idolis adolebatur incensum, subvertentes, projecerunt in torrentem Cedron.<BR>
</P>
<P><a name="015">15</A>&nbsp;Immolaverunt autem Phase quartadecima die mensis secundi. Sacerdotes quoque atque Levit&#230; tandem sanctificati, obtulerunt holocausta in domo Domini:</P>
<P><a name="016">16</A>&nbsp;steteruntque in ordine suo juxta dispositionem et legem Moysi hominis Dei: sacerdotes vero suscipiebant effundendum sanguinem de manibus Levitarum,</P>
<P><a name="017">17</A>&nbsp;eo quod multa turba sanctificata non esset: et idcirco immolarent Levit&#230; Phase his qui non occurrerant sanctificari Domino.</P>
<P><a name="018">18</A>&nbsp;Magna etiam pars populi de Ephraim, et Manasse, et Issachar, et Zabulon, qu&#230; sanctificata non fuerat, comedit Phase non juxta quod scriptum est: et oravit pro eis Ezechias, dicens: Dominus bonus propitiabitur</P>
<P><a name="019">19</A>&nbsp;cunctis, qui in toto corde requirunt Dominum Deum patrum suorum: et non imputabit eis quod minus sanctificati sunt.</P>
<P><a name="020">20</A>&nbsp;Quem exaudivit Dominus, et placatus est populo.</P>
<P><a name="021">21</A>&nbsp;Feceruntque filii Isra&#235;l, qui inventi sunt in Jerusalem, solemnitatem azymorum septem diebus in l&#230;titia magna, laudantes Dominum per singulos dies: Levit&#230; quoque et sacerdotes per organa qu&#230; suo officio congruebant.</P>
<P><a name="022">22</A>&nbsp;Et locutus est Ezechias ad cor omnium Levitarum qui habebant intelligentiam bonam super Domino: et comederunt septem diebus solemnitatis, immolantes victimas pacificorum, et laudantes Dominum Deum patrum suorum.</P>
<P><a name="023">23</A>&nbsp;Placuitque univers&#230; multitudini ut celebrarent etiam alios dies septem: quod et fecerunt cum ingenti gaudio.</P>
<P><a name="024">24</A>&nbsp;Ezechias enim rex Juda pr&#230;buerat multitudini mille tauros, et septem millia ovium: principes vero dederant populo tauros mille, et oves decem millia: sanctificata est ergo sacerdotum plurima multitudo.</P>
<P><a name="025">25</A>&nbsp;Et hilaritate perfusa omnis turba Juda, tam sacerdotum et Levitarum, quam univers&#230; frequenti&#230; qu&#230; venerat ex Isra&#235;l: proselytorum quoque de terra Isra&#235;l, et habitantium in Juda.</P>
<P><a name="026">26</A>&nbsp;Factaque est grandis celebritas in Jerusalem, qualis a diebus Salomonis filii David regis Isra&#235;l in ea urbe non fuerat.</P>
<P><a name="027">27</A>&nbsp;Surrexerunt autem sacerdotes atque Levit&#230; benedicentes populo: et exaudita est vox eorum, pervenitque oratio in habitaculum sanctum c&#230;li.</P>
<P><HR>
<CENTER>
<A HREF="ch2031">Next: 2 Chronicles Chapter 31</A></CENTER>
</BODY>
</HTML>
