[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jer014)  [KJV](../kjv/jer014)  [Sep](../sep/jer014) 
[Tan](../tan/jer014)   
  
[Jeremiah Index](jer)  
  [Previous](jer013)  [Next](jer015) 

------------------------------------------------------------------------

### Vulgate (Latin): Jeremiah Chapter 14

<span id="001">1</span> Quod factum est verbum Domini ad Jeremiam, de
sermonibus siccitatis.

<span id="002">2</span> \[Luxit Judæa, et portæ ejus corruerunt,  
et obscuratæ sunt in terra,  
et clamor Jerusalem ascendit.  

<span id="003">3</span> Majores miserunt minores suos ad aquam:  
venerunt ad hauriendum.  
Non invenerunt aquam:  
reportaverunt vasa sua vacua.  
Confusi sunt, et afflicti,  
et operuerunt capita sua.  

<span id="004">4</span> Propter terræ vastitatem,  
quia non venit pluvia in terram,  
confusi sunt agricolæ:  
operuerunt capita sua.  

<span id="005">5</span> Nam et cerva in agro peperit, et reliquit,  
quia non erat herba.  

<span id="006">6</span> Et onagri steterunt in rupibus;  
traxerunt ventum quasi dracones:  
defecerunt oculi eorum,  
quia non erat herba.  

<span id="007">7</span> Si iniquitates nostræ responderint nobis,
Domine,  
fac propter nomen tuum:  
quoniam multæ sunt aversiones nostræ:  
tibi peccavimus.  

<span id="008">8</span> Exspectatio Israël,  
salvator ejus in tempore tribulationis,  
quare quasi colonus futurus es in terra,  
et quasi viator declinans ad manendum?  

<span id="009">9</span> quare futurus es velut vir vagus,  
ut fortis qui non potest salvare?  
Tu autem in nobis es, Domine,  
et nomen tuum invocatum est super nos:  
ne derelinquas nos.  

<span id="010">10</span> Hæc dicit Dominus populo huic,  
qui dilexit movere pedes suos,  
et non quievit,  
et Domino non placuit:  
Nunc recordabitur iniquitatum eorum,  
et visitabit peccata eorum.  

<span id="011">11</span> Et dixit Dominus ad me:  
Noli orare pro populo isto in bonum.  

<span id="012">12</span> Cum jejunaverint,  
non exaudiam preces eorum,  
et si obtulerint holocautomata et victimas,  
non suscipiam ea:  
quoniam gladio, et fame, et peste consumam eos.\]

<span id="013">13</span> Et dixi: \[A, a, a, Domine Deus:  
prophetæ dicunt eis:  
Non videbitis gladium,  
et fames non erit in vobis:  
sed pacem veram dabit vobis in loco isto.\]

<span id="014">14</span> Et dicit Dominus ad me: \[Falso prophetæ
vaticinantur in nomine meo:  
non misi eos, et non præcepi eis,  
neque locutus sum ad eos.  
Visionem mendacem, et divinationem,  
et fraudulentiam, et seductionem cordis sui,  
prophetant vobis.  

<span id="015">15</span> Idcirco hæc dicit Dominus  
de prophetis qui prophetant in nomine meo,  
quos ego non misi, dicentes:  
Gladius et fames non erit in terra hac:  
In gladio et fame consumentur prophetæ illi.  

<span id="016">16</span> Et populi quibus prophetant  
erunt projecti in viis Jerusalem  
præ fame et gladio,  
et non erit qui sepeliat eos:  
ipsi et uxores eorum,  
filii et filiæ eorum:  
et effundam super eos malum suum.  

<span id="017">17</span> Et dices ad eos verbum istud:  
Deducant oculi mei lacrimam per noctem et diem,  
et non taceant,  
quoniam contritione magna  
contrita est virgo filia populi mei,  
plaga pessima vehementer.  

<span id="018">18</span> Si egressus fuero ad agros,  
ecce occisi gladio:  
et si introiero in civitatem,  
ecce attenuati fame.  
Propheta quoque et sacerdos abierunt in terram quam ignorabant.  

<span id="019">19</span> Numquid projiciens abjecisti Judam?  
aut Sion abominata est anima tua?  
quare ergo percussisti nos ita ut nulla sit sanitas?  
Exspectavimus pacem,  
et non est bonum:  
et tempus curationis,  
et ecce turbatio.  

<span id="020">20</span> Cognovimus, Domine, impietates nostras,  
iniquitates patrum nostrorum,  
quia peccavimus tibi.  

<span id="021">21</span> Ne des nos in opprobrium, propter nomen tuum,  
neque facias nobis contumeliam solii gloriæ tuæ:  
recordare, ne irritum facias fœdus tuum nobiscum.  

<span id="022">22</span> Numquid sunt in sculptilibus gentium qui
pluant?  
aut cæli possunt dare imbres?  
nonne tu es Dominus Deus noster, quem exspectavimus?  
tu enim fecisti omnia hæc.\]

------------------------------------------------------------------------

[Next: Jeremiah Chapter 15](jer015)
