<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 102</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa102.htm">Polyglot</A>&nbsp;
<A HREF="../kjv/psa102.htm">KJV</A>&nbsp;
<A HREF="../sep/psa102.htm">Sep</A>&nbsp;
<A HREF="../tan/psa102.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa101.htm">Previous</A>&nbsp;
<A HREF="psa103.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 102</H3><P><a name="001">1</A>&nbsp;Ipsi David. [Benedic, anima mea, Domino,<BR> et omnia qu&#230; intra me sunt nomini sancto ejus.<BR></P>
<P><a name="002">2</A>&nbsp;Benedic, anima mea, Domino,<BR> et noli oblivisci omnes retributiones ejus.<BR></P>
<P><a name="003">3</A>&nbsp;Qui propitiatur omnibus iniquitatibus tuis;<BR> qui sanat omnes infirmitates tuas:<BR></P>
<P><a name="004">4</A>&nbsp;qui redimit de interitu vitam tuam;<BR> qui coronat te in misericordia et miserationibus:<BR></P>
<P><a name="005">5</A>&nbsp;qui replet in bonis desiderium tuum;<BR> renovabitur ut aquil&#230; juventus tua:<BR></P>
<P><a name="006">6</A>&nbsp;faciens misericordias Dominus,<BR> et judicium omnibus injuriam patientibus.<BR></P>
<P><a name="007">7</A>&nbsp;Notas fecit vias suas Moysi;<BR> filiis Isra&#235;l voluntates suas.<BR></P>
<P><a name="008">8</A>&nbsp;Miserator et misericors Dominus:<BR> longanimis, et multum misericors.<BR></P>
<P><a name="009">9</A>&nbsp;Non in perpetuum irascetur,<BR> neque in &#230;ternum comminabitur.<BR></P>
<P><a name="010">10</A>&nbsp;Non secundum peccata nostra fecit nobis,<BR> neque secundum iniquitates nostras retribuit nobis.<BR></P>
<P><a name="011">11</A>&nbsp;Quoniam secundum altitudinem c&#230;li a terra,<BR> corroboravit misericordiam suam super timentes se;<BR></P>
<P><a name="012">12</A>&nbsp;quantum distat ortus ab occidente,<BR> longe fecit a nobis iniquitates nostras.<BR></P>
<P><a name="013">13</A>&nbsp;Quomodo miseretur pater filiorum,<BR> misertus est Dominus timentibus se.<BR></P>
<P><a name="014">14</A>&nbsp;Quoniam ipse cognovit figmentum nostrum;<BR> recordatus est quoniam pulvis sumus.<BR></P>
<P><a name="015">15</A>&nbsp;Homo, sicut f&#156;num dies ejus;<BR> tamquam flos agri, sic efflorebit:<BR></P>
<P><a name="016">16</A>&nbsp;quoniam spiritus pertransibit in illo, et non subsistet,<BR> et non cognoscet amplius locum suum.<BR></P>
<P><a name="017">17</A>&nbsp;Misericordia autem Domini ab &#230;terno,<BR> et usque in &#230;ternum super timentes eum.<BR> Et justitia illius in filios filiorum,<BR></P>
<P><a name="018">18</A>&nbsp;his qui servant testamentum ejus,<BR> et memores sunt mandatorum ipsius ad faciendum ea.<BR></P>
<P><a name="019">19</A>&nbsp;Dominus in c&#230;lo paravit sedem suam,<BR> et regnum ipsius omnibus dominabitur.<BR></P>
<P><a name="020">20</A>&nbsp;Benedicite Domino, omnes angeli ejus:<BR> potentes virtute, facientes verbum illius,<BR> ad audiendam vocem sermonum ejus.<BR></P>
<P><a name="021">21</A>&nbsp;Benedicite Domino, omnes virtutes ejus;<BR> ministri ejus, qui facitis voluntatem ejus.<BR></P>
<P><a name="022">22</A>&nbsp;Benedicite Domino, omnia opera ejus:<BR> in omni loco dominationis ejus,<BR> benedic, anima mea, Domino.]</P>
<P><HR>
<CENTER>
<A HREF="psa103.htm">Next: Psalms Chapter 103</A></CENTER>
</BODY>
</HTML>
