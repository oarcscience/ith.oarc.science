<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 20</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job020">Polyglot</A>&nbsp;
<A HREF="../kjv/job020">KJV</A>&nbsp;
<A HREF="../sep/job020">Sep</A>&nbsp;
<A HREF="../tan/job020">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job019">Previous</A>&nbsp;
<A HREF="job021">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 20</H3><P><a name="001">1</A>&nbsp;Respondens autem Sophar Naamathites, dixit:</P>
<P><a name="002">2</A>&nbsp;[Idcirco cogitationes me&#230; vari&#230; succedunt sibi,<BR> et mens in diversa rapitur.<BR></P>
<P><a name="003">3</A>&nbsp;Doctrinam qua me arguis audiam,<BR> et spiritus intelligenti&#230; me&#230; respondebit mihi.<BR></P>
<P><a name="004">4</A>&nbsp;Hoc scio a principio,<BR> ex quo positus est homo super terram,<BR></P>
<P><a name="005">5</A>&nbsp;quod laus impiorum brevis sit,<BR> et gaudium hypocrit&#230; ad instar puncti.<BR></P>
<P><a name="006">6</A>&nbsp;Si ascenderit usque ad c&#230;lum superbia ejus,<BR> et caput ejus nubes tetigerit,<BR></P>
<P><a name="007">7</A>&nbsp;quasi sterquilinium in fine perdetur,<BR> et qui eum viderant, dicent: Ubi est?<BR></P>
<P><a name="008">8</A>&nbsp;Velut somnium avolans non invenietur:<BR> transiet sicut visio nocturna.<BR></P>
<P><a name="009">9</A>&nbsp;Oculus qui eum viderat non videbit,<BR> neque ultra intuebitur eum locus suus.<BR></P>
<P><a name="010">10</A>&nbsp;Filii ejus atterentur egestate,<BR> et manus illius reddent ei dolorem suum.<BR></P>
<P><a name="011">11</A>&nbsp;Ossa ejus implebuntur vitiis adolescenti&#230; ejus,<BR> et cum eo in pulvere dormient.<BR></P>
<P><a name="012">12</A>&nbsp;Cum enim dulce fuerit in ore ejus malum,<BR> abscondet illud sub lingua sua.<BR></P>
<P><a name="013">13</A>&nbsp;Parcet illi, et non derelinquet illud,<BR> et celabit in gutture suo.<BR></P>
<P><a name="014">14</A>&nbsp;Panis ejus in utero illius<BR> vertetur in fel aspidum intrinsecus.<BR></P>
<P><a name="015">15</A>&nbsp;Divitias quas devoravit evomet,<BR> et de ventre illius extrahet eas Deus.<BR></P>
<P><a name="016">16</A>&nbsp;Caput aspidum suget,<BR> et occidet eum lingua viper&#230;.<BR></P>
<P><a name="017">17</A>&nbsp;(Non videat rivulos fluminis,<BR> torrentes mellis et butyri.)<BR></P>
<P><a name="018">18</A>&nbsp;Luet qu&#230; fecit omnia, nec tamen consumetur:<BR> juxta multitudinem adinventionum suarum, sic et sustinebit.<BR></P>
<P><a name="019">19</A>&nbsp;Quoniam confringens nudavit pauperes:<BR> domum rapuit, et non &#230;dificavit eam.<BR></P>
<P><a name="020">20</A>&nbsp;Nec est satiatus venter ejus:<BR> et cum habuerit qu&#230; concupierat, possidere non poterit.<BR></P>
<P><a name="021">21</A>&nbsp;Non remansit de cibo ejus,<BR> et propterea nihil permanebit de bonis ejus.<BR></P>
<P><a name="022">22</A>&nbsp;Cum satiatus fuerit, arctabitur:<BR> &#230;stuabit, et omnis dolor irruet super eum.<BR></P>
<P><a name="023">23</A>&nbsp;Utinam impleatur venter ejus,<BR> ut emittat in eum iram furoris sui,<BR> et pluat super illum bellum suum.<BR></P>
<P><a name="024">24</A>&nbsp;Fugiet arma ferrea,<BR> et irruet in arcum &#230;reum.<BR></P>
<P><a name="025">25</A>&nbsp;Eductus, et egrediens de vagina sua,<BR> et fulgurans in amaritudine sua:<BR> vadent et venient super eum horribiles.<BR></P>
<P><a name="026">26</A>&nbsp;Omnes tenebr&#230; abscondit&#230; sunt in occultis ejus;<BR> devorabit eum ignis qui non succenditur:<BR> affligetur relictus in tabernaculo suo.<BR></P>
<P><a name="027">27</A>&nbsp;Revelabunt c&#230;li iniquitatem ejus,<BR> et terra consurget adversus eum.<BR></P>
<P><a name="028">28</A>&nbsp;Apertum erit germen domus illius:<BR> detrahetur in die furoris Dei.<BR></P>
<P><a name="029">29</A>&nbsp;H&#230;c est pars hominis impii a Deo,<BR> et h&#230;reditas verborum ejus a Domino.]</P>
<P><HR>
<CENTER>
<A HREF="job021">Next: Job Chapter 21</A></CENTER>
</BODY>
</HTML>
