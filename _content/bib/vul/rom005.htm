<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rom005.htm">Polyglot</A>&nbsp;
<A HREF="../gnt/rom005.htm">GNT</A>&nbsp;
<A HREF="../kjv/rom005.htm">KJV</A>&nbsp;

<BR>
<BR><A HREF="rom.htm">Romans Index</A><BR>
&nbsp;
<A HREF="rom004.htm">Previous</A>&nbsp;
<A HREF="rom006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 5</H3><P><a name="001">1</A>&nbsp;Justificati ergo ex fide, pacem habeamus ad Deum per Dominum nostrum Jesum Christum:</P>
<P><a name="002">2</A>&nbsp;per quem et habemus accessum per fidem in gratiam istam, in qua stamus, et gloriamur in spe glori&#230; filiorum Dei.</P>
<P><a name="003">3</A>&nbsp;Non solum autem, sed et gloriamur in tribulationibus: scientes quod tribulatio patientiam operatur:</P>
<P><a name="004">4</A>&nbsp;patientia autem probationem, probatio vero spem,</P>
<P><a name="005">5</A>&nbsp;spes autem non confundit: quia caritas Dei diffusa est in cordibus nostris per Spiritum Sanctum, qui datus est nobis.</P>
<P><a name="006">6</A>&nbsp;Ut quid enim Christus, cum adhuc infirmi essemus, secundum tempus, pro impiis mortuus est?</P>
<P><a name="007">7</A>&nbsp;vix enim pro justo quis moritur: nam pro bono forsitan quis audeat mori.</P>
<P><a name="008">8</A>&nbsp;Commendat autem caritatem suam Deus in nobis: quoniam cum adhuc peccatores essemus, secundum tempus,</P>
<P><a name="009">9</A>&nbsp;Christus pro nobis mortuus est: multo igitur magis nunc justificati in sanguine ipsius, salvi erimus ab ira per ipsum.</P>
<P><a name="010">10</A>&nbsp;Si enim cum inimici essemus, reconciliati sumus Deo per mortem filii ejus: multo magis reconciliati, salvi erimus in vita ipsius.</P>
<P><a name="011">11</A>&nbsp;Non solum autem: sed et gloriamur in Deo per Dominum nostrum Jesum Christum, per quem nunc reconciliationem accepimus.<BR>
</P>
<P><a name="012">12</A>&nbsp;Propterea sicut per unum hominem peccatum in hunc mundum intravit, et per peccatum mors, et ita in omnes homines mors pertransiit, in quo omnes peccaverunt.</P>
<P><a name="013">13</A>&nbsp;Usque ad legem enim peccatum erat in mundo: peccatum autem non imputabatur, cum lex non esset.</P>
<P><a name="014">14</A>&nbsp;Sed regnavit mors ab Adam usque ad Moysen etiam in eos qui non peccaverunt in similitudinem pr&#230;varicationis Ad&#230;, qui est forma futuri.</P>
<P><a name="015">15</A>&nbsp;Sed non sicut delictum, ita et donum: si enim unius delicto multi mortui sunt: multo magis gratia Dei et donum in gratia unius hominis Jesu Christi in plures abundavit.</P>
<P><a name="016">16</A>&nbsp;Et non sicut per unum peccatum, ita et donum. Nam judicium quidem ex uno in condemnationem: gratia autem ex multis delictis in justificationem.</P>
<P><a name="017">17</A>&nbsp;Si enim unius delicto mors regnavit per unum: multo magis abundantiam grati&#230;, et donationis, et justiti&#230; accipientes, in vita regnabunt per unum Jesum Christum.</P>
<P><a name="018">18</A>&nbsp;Igitur sicut per unius delictum in omnes homines in condemnationem: sic et per unius justitiam in omnes homines in justificationem vit&#230;.</P>
<P><a name="019">19</A>&nbsp;Sicut enim per inobedientiam unius hominis, peccatores constituti sunt multi: ita et per unius obeditionem, justi constituentur multi.</P>
<P><a name="020">20</A>&nbsp;Lex autem subintravit ut abundaret delictum. Ubi autem abundavit delictum, superabundavit gratia:</P>
<P><a name="021">21</A>&nbsp;ut sicut regnavit peccatum in mortem: ita et gratia regnet per justitiam in vitam &#230;ternam, per Jesum Christum Dominum nostrum.</P>
<P><HR>
<CENTER>
<A HREF="rom006.htm">Next: Romans Chapter 6</A></CENTER>
</BODY>
</HTML>
