<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 22</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev022.htm">Polyglot</A>&nbsp;
<A HREF="../kjv/lev022.htm">KJV</A>&nbsp;
<A HREF="../sep/lev022.htm">Sep</A>&nbsp;
<A HREF="../tan/lev022.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev021.htm">Previous</A>&nbsp;
<A HREF="lev023.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 22</H3><P><a name="001">1</A>&nbsp;Locutus quoque est Dominus ad Moysen, dicens:</P>
<P><a name="002">2</A>&nbsp;Loquere ad Aaron et ad filios ejus, ut caveant ab his qu&#230; consecrata sunt filiorum Isra&#235;l, et non contaminent nomen sanctificatorum mihi, qu&#230; ipsi offerunt. Ego Dominus.</P>
<P><a name="003">3</A>&nbsp;Dic ad eos, et ad posteros eorum: Omnis homo qui accesserit de stirpe vestra ad ea qu&#230; consecrata sunt, et qu&#230; obtulerunt filii Isra&#235;l Domino, in quo est immunditia, peribit coram Domino. Ego sum Dominus.</P>
<P><a name="004">4</A>&nbsp;Homo de semine Aaron, qui fuerit leprosus, aut patiens fluxum seminis, non vescetur de his qu&#230; sanctificata sunt mihi, donec sanetur. Qui tetigerit immundum super mortuo, et ex quo egreditur semen quasi coitus,</P>
<P><a name="005">5</A>&nbsp;et qui tangit reptile, et quodlibet immundum cujus tactus est sordidus,</P>
<P><a name="006">6</A>&nbsp;immundus erit usque ad vesperum, et non vescetur his qu&#230; sanctificata sunt: sed cum laverit carnem suam aqua,</P>
<P><a name="007">7</A>&nbsp;et occubuerit sol, tunc mundatus vescetur de sanctificatis, quia cibus illius est.</P>
<P><a name="008">8</A>&nbsp;Morticinum et captum a bestia non comedent, nec polluentur in eis. Ego sum Dominus.</P>
<P><a name="009">9</A>&nbsp;Custodiant pr&#230;cepta mea, ut non subjaceant peccato, et moriantur in sanctuario, cum polluerint illud. Ego Dominus qui sanctifico eos.</P>
<P><a name="010">10</A>&nbsp;Omnis alienigena non comedet de sanctificatis; inquilinus sacerdotis et mercenarius non vescentur ex eis.</P>
<P><a name="011">11</A>&nbsp;Quem autem sacerdos emerit, et qui vernaculus domus ejus fuerit, his comedent ex eis.</P>
<P><a name="012">12</A>&nbsp;Si filia sacerdotis cuilibet ex populo nupta fuerit, de his qu&#230; sanctificata sunt, et de primitiis non vescetur.</P>
<P><a name="013">13</A>&nbsp;Sin autem vidua, vel repudiata, et absque liberis reversa fuerit ad domum patris sui: sicut puella consueverat, aletur cibis patris sui. Omnis alienigena comedendi ex eis non habet potestatem.</P>
<P><a name="014">14</A>&nbsp;Qui comederit de sanctificatis per ignorantiam, addet quintam partem cum eo quod comedit, et dabit sacerdoti in sanctuarium.</P>
<P><a name="015">15</A>&nbsp;Nec contaminabunt sanctificata filiorum Isra&#235;l, qu&#230; offerunt Domino:</P>
<P><a name="016">16</A>&nbsp;ne forte sustineant iniquitatem delicti sui, cum sanctificata comederint. Ego Dominus qui sanctifico eos.<BR>
</P>
<P><a name="017">17</A>&nbsp;Locutusque est Dominus ad Moysen, dicens:</P>
<P><a name="018">18</A>&nbsp;Loquere ad Aaron et filios ejus, et ad omnes filios Isra&#235;l, dicesque ad eos: Homo de domo Isra&#235;l, et de advenis qui habitant apud vos, qui obtulerit oblationem suam, vel vota solvens, vel sponte offerens, quidquid illud obtulerit in holocaustum Domini,</P>
<P><a name="019">19</A>&nbsp;ut offeratur per vos, masculus immaculatus erit ex bobus, et ovibus, et ex capris:</P>
<P><a name="020">20</A>&nbsp;si maculam habuerit, non offeretis, neque erit acceptabile.</P>
<P><a name="021">21</A>&nbsp;Homo qui obtulerit victimam pacificorum Domino, vel vota solvens, vel sponte offerens, tam de bobus quam de ovibus, immaculatum offeret ut acceptabile sit: omnis macula non erit in eo.</P>
<P><a name="022">22</A>&nbsp;Si c&#230;cum fuerit, si fractum, si cicatricem habens, si papulas, aut scabiem, aut impetiginem: non offeretis ea Domino, nec adolebitis ex eis super altare Domini.</P>
<P><a name="023">23</A>&nbsp;Bovem et ovem, aure et cauda amputatis, voluntarie offerre potes, votum autem ex eis solvi non potest.</P>
<P><a name="024">24</A>&nbsp;Omne animal, quod vel contritis, vel tusis, vel sectis ablatisque testiculis est, non offeretis Domino, et in terra vestra hoc omnino ne faciatis.</P>
<P><a name="025">25</A>&nbsp;De manu alienigen&#230; non offeretis panes Deo vestro, et quidquid aliud dare voluerit, quia corrupta, et maculata sunt omnia: non suscipietis ea.</P>
<P><a name="026">26</A>&nbsp;Locutusque est Dominus ad Moysen, dicens:</P>
<P><a name="027">27</A>&nbsp;Bos, ovis et capra, cum genita fuerint, septem diebus erunt sub ubere matris su&#230;: die autem octavo, et deinceps, offerri poterunt Domino.</P>
<P><a name="028">28</A>&nbsp;Sive illa bos, sive ovis, non immolabuntur una die cum f&#156;tibus suis.</P>
<P><a name="029">29</A>&nbsp;Si immolaveritis hostiam pro gratiarum actione Domino, ut possit esse placabilis,</P>
<P><a name="030">30</A>&nbsp;eodem die comedetis eam: non remanebit quidquam in mane alterius diei. Ego Dominus.</P>
<P><a name="031">31</A>&nbsp;Custodite mandata mea, et facite ea. Ego Dominus.</P>
<P><a name="032">32</A>&nbsp;Ne polluatis nomen meum sanctum, ut sanctificer in medio filiorum Isra&#235;l. Ego Dominus qui sanctifico vos,</P>
<P><a name="033">33</A>&nbsp;et eduxi de terra &#198;gypti, ut essem vobis in Deum. Ego Dominus.</P>
<P><HR>
<CENTER>
<A HREF="lev023.htm">Next: Leviticus Chapter 23</A></CENTER>
</BODY>
</HTML>
