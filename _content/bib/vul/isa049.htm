<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 49</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa049.htm">Polyglot</A>&nbsp;
<A HREF="../kjv/isa049.htm">KJV</A>&nbsp;
<A HREF="../sep/isa049.htm">Sep</A>&nbsp;
<A HREF="../tan/isa049.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa048.htm">Previous</A>&nbsp;
<A HREF="isa050.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 49</H3><P><a name="001">1</A>&nbsp;[Audite, insul&#230;,<BR> et attendite, populi de longe:<BR> Dominus ab utero vocavit me;<BR> de ventre matris me&#230; recordatus est nominis mei.<BR></P>
<P><a name="002">2</A>&nbsp;Et posuit os meum quasi gladium acutum,<BR> in umbra manus su&#230; protexit me,<BR> et posuit me sicut sagittam electam:<BR> in pharetra sua abscondit me.<BR></P>
<P><a name="003">3</A>&nbsp;Et dixit mihi: Servus meus es tu Isra&#235;l,<BR> quia in te gloriabor.<BR></P>
<P><a name="004">4</A>&nbsp;Et ego dixi: In vacuum laboravi;<BR> sine causa et vane fortitudinem meam consumpsi:<BR> ergo judicium meum cum Domino,<BR> et opus meum cum Deo meo.<BR></P>
<P><a name="005">5</A>&nbsp;Et nunc dicit Dominus,<BR> formans me ex utero servum sibi,<BR> ut reducam Jacob ad eum,<BR> et Isra&#235;l non congregabitur;<BR> et glorificatus sum in oculis Domini,<BR> et Deus meus factus est fortitudo mea.<BR></P>
<P><a name="006">6</A>&nbsp;Et dixit: Parum est ut sis mihi servus<BR> ad suscitandas tribus Jacob,<BR> et f&#230;ces Isra&#235;l convertendas:<BR> ecce dedi te in lucem gentium,<BR> ut sis salus mea<BR> usque ad extremum terr&#230;.<BR></P>
<P><a name="007">7</A>&nbsp;H&#230;c dicit Dominus,<BR> redemptor Isra&#235;l, Sanctus ejus,<BR> ad contemptibilem animam, ad abominatam gentem,<BR> ad servum dominorum:<BR> Reges videbunt,<BR> et consurgent principes, et adorabunt<BR> propter Dominum, quia fidelis est,<BR> et Sanctum Isra&#235;l qui elegit te.]<BR>
</P>
<P><a name="008">8</A>&nbsp;[H&#230;c dicit Dominus:<BR> In tempore placito exaudivi te,<BR> et in die salutis auxiliatus sum tui:<BR> et servavi te, et dedi te in f&#156;dus populi,<BR> ut suscitares terram,<BR> et possideres h&#230;reditates dissipatas;<BR></P>
<P><a name="009">9</A>&nbsp;ut diceres his qui vincti sunt: Exite,<BR> et his qui in tenebris: Revelamini.<BR> Super vias pascentur,<BR> et in omnibus planis pascua eorum.<BR></P>
<P><a name="010">10</A>&nbsp;Non esurient neque sitient,<BR> et non percutiet eos &#230;stus et sol,<BR> quia miserator eorum reget eos,<BR> et ad fontes aquarum potabit eos.<BR></P>
<P><a name="011">11</A>&nbsp;Et ponam omnes montes meos in viam,<BR> et semit&#230; me&#230; exaltabuntur.<BR></P>
<P><a name="012">12</A>&nbsp;Ecce isti de longe venient,<BR> et ecce illi ab aquilone et mari,<BR> et isti de terra australi.<BR></P>
<P><a name="013">13</A>&nbsp;Laudate, c&#230;li, et exsulta, terra;<BR> jubilate, montes, laudem,<BR> quia consolatus est Dominus populum suum,<BR> et pauperum suorum miserebitur.]<BR>
</P>
<P><a name="014">14</A>&nbsp;[Et dixit Sion: Dereliquit me Dominus,<BR> et Dominus oblitus est mei.<BR></P>
<P><a name="015">15</A>&nbsp;Numquid oblivisci potest mulier infantem suum,<BR> ut non misereatur filio uteri sui?<BR> Etsi illa oblita fuerit,<BR> ego tamen non obliviscar tui.<BR></P>
<P><a name="016">16</A>&nbsp;Ecce in manibus meis descripsi te;<BR> muri tui coram oculis meis semper.<BR></P>
<P><a name="017">17</A>&nbsp;Venerunt structores tui;<BR> destruentes te et dissipantes a te exibunt.<BR></P>
<P><a name="018">18</A>&nbsp;Leva in circuitu oculos tuos, et vide:<BR> omnes isti congregati sunt, venerunt tibi.<BR> Vivo ego, dicit Dominus,<BR> quia omnibus his velut ornamento vestieris,<BR> et circumdabis tibi eos quasi sponsa;<BR></P>
<P><a name="019">19</A>&nbsp;quia deserta tua, et solitudines tu&#230;,<BR> et terra ruin&#230; tu&#230;,<BR> nunc angusta erunt pr&#230; habitatoribus;<BR> et longe fugabuntur qui absorbebant te.<BR></P>
<P><a name="020">20</A>&nbsp;Adhuc dicent in auribus tuis<BR> filii sterilitatis tu&#230;:<BR> Angustus est mihi locus;<BR> fac spatium mihi ut habitem.<BR></P>
<P><a name="021">21</A>&nbsp;Et dices in corde tuo:<BR> Quis genuit mihi istos?<BR> ego sterilis et non pariens,<BR> transmigrata, et captiva;<BR> et istos quis enutrivit?<BR> ego destituta et sola;<BR> et isti ubi erant?<BR></P>
<P><a name="022">22</A>&nbsp;H&#230;c dicit Dominus Deus:<BR> Ecce levabo ad gentes manum meam,<BR> et ad populos exaltabo signum meum:<BR> et afferent filios tuos in ulnis,<BR> et filias tuas super humeros portabunt.<BR></P>
<P><a name="023">23</A>&nbsp;Et erunt reges nutritii tui,<BR> et regin&#230; nutrices tu&#230;;<BR> vultu in terram demisso adorabunt te,<BR> et pulverem pedum tuorum lingent.<BR> Et scies quia ego Dominus,<BR> super quo non confundentur qui exspectant eum.<BR></P>
<P><a name="024">24</A>&nbsp;Numquid tolletur a forti pr&#230;da?<BR> aut quod captum fuerit a robusto, salvum esse poterit?<BR></P>
<P><a name="025">25</A>&nbsp;Quia h&#230;c dicit Dominus:<BR> Equidem, et captivitas a forti tolletur,<BR> et quod ablatum fuerit a robusto, salvabitur.<BR> Eos vero qui judicaverunt te, ego judicabo,<BR> et filios tuos ego salvabo.<BR></P>
<P><a name="026">26</A>&nbsp;Et cibabo hostes tuos carnibus suis,<BR> et quasi musto, sanguine suo inebriabuntur,<BR> et sciet omnis caro<BR> quia ego Dominus salvans te,<BR> et redemptor tuus fortis Jacob.]</P>
<P><HR>
<CENTER>
<A HREF="isa050.htm">Next: Isaiah Chapter 50</A></CENTER>
</BODY>
</HTML>
