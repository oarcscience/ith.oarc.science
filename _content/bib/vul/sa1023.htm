<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 23</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa1023">Polyglot</A>&nbsp;
<A HREF="../kjv/sa1023">KJV</A>&nbsp;
<A HREF="../sep/sa1023">Sep</A>&nbsp;
<A HREF="../tan/sa1023">Tan</A>&nbsp;

<BR>
<BR><A HREF="sa1">1 Samuel Index</A><BR>
&nbsp;
<A HREF="sa1022">Previous</A>&nbsp;
<A HREF="sa1024">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 23</H3><P><a name="001">1</A>&nbsp;Et annuntiaverunt David, dicentes: Ecce Philisthiim oppugnant Ceilam et diripiunt areas.</P>
<P><a name="002">2</A>&nbsp;Consuluit ergo David Dominum, dicens: Num vadam, et percutiam Philisth&#230;os istos? Et ait Dominus ad David: Vade, et percuties Philisth&#230;os, et Ceilam salvabis.</P>
<P><a name="003">3</A>&nbsp;Et dixerunt viri qui erant cum David ad eum: Ecce nos hic in Jud&#230;a consistentes timemus: quanto magis si ierimus in Ceilam adversum agmina Philisthinorum?</P>
<P><a name="004">4</A>&nbsp;Rursum ergo David consuluit Dominum. Qui respondens, ait ei: Surge, et vade in Ceilam: ego enim tradam Philisth&#230;os in manu tua.</P>
<P><a name="005">5</A>&nbsp;Abiit ergo David et viri ejus in Ceilam, et pugnavit adversum Philisth&#230;os: et abegit jumenta eorum, et percussit eos plaga magna: et salvavit David habitatores Ceil&#230;.</P>
<P><a name="006">6</A>&nbsp;Porro eo tempore quo fugiebat Abiathar filius Achimelech ad David in Ceilam, ephod secum habens descenderat.<BR>
</P>
<P><a name="007">7</A>&nbsp;Nuntiatum est autem Sauli quod venisset David in Ceilam: et ait Saul: Tradidit eum Deus in manus meas, conclususque est introgressus urbem, in qua port&#230; et ser&#230; sunt.</P>
<P><a name="008">8</A>&nbsp;Et pr&#230;cepit Saul omni populo ut ad pugnam descenderet in Ceilam, et obsideret David et viros ejus.</P>
<P><a name="009">9</A>&nbsp;Quod cum David rescisset quia pr&#230;pararet ei Saul clam malum, dixit ad Abiathar sacerdotem: Applica ephod.</P>
<P><a name="010">10</A>&nbsp;Et ait David: Domine Deus Isra&#235;l, audivit famam servus tuus, quod disponat Saul venire in Ceilam, ut evertat urbem propter me:</P>
<P><a name="011">11</A>&nbsp;si tradent me viri Ceil&#230; in manus ejus? et si descendet Saul, sicut audivit servus tuus? Domine Deus Isra&#235;l, indica servo tuo. Et ait Dominus: Descendet.</P>
<P><a name="012">12</A>&nbsp;Dixitque David: Si tradent me viri Ceil&#230;, et viros qui sunt mecum, in manus Saul? Et dixit Dominus: Tradent.</P>
<P><a name="013">13</A>&nbsp;Surrexit ergo David et viri ejus quasi sexcenti, et egressi de Ceila, huc atque illuc vagabantur incerti: nuntiatumque est Sauli quod fugisset David de Ceila, et salvatus esset: quam ob rem dissimulavit exire.</P>
<P><a name="014">14</A>&nbsp;Morabatur autem David in deserto in locis firmissimis, mansitque in monte solitudinis Ziph, in monte opaco: qu&#230;rebat eum tamen Saul cunctis diebus, et non tradidit eum Deus in manus ejus.</P>
<P><a name="015">15</A>&nbsp;Et vidit David quod egressus esset Saul ut qu&#230;reret animam ejus. Porro David erat in deserto Ziph in silva.</P>
<P><a name="016">16</A>&nbsp;Et surrexit Jonathas filius Saul, et abiit ad David in silvam, et confortavit manus ejus in Deo: dixitque ei:</P>
<P><a name="017">17</A>&nbsp;Ne timeas: neque enim inveniet te manus Saul patris mei, et tu regnabis super Isra&#235;l, et ego ero tibi secundus: sed et Saul pater meus scit hoc.</P>
<P><a name="018">18</A>&nbsp;Percussit ergo uterque f&#156;dus coram Domino: mansitque David in silva, Jonathas autem reversus est in domum suam.<BR>
</P>
<P><a name="019">19</A>&nbsp;Ascenderunt autem Ziph&#230;i ad Saul in Gabaa, dicentes: Nonne ecce David latitat apud nos in locis tutissimis silv&#230;, in colle Hachila, qu&#230; est ad dexteram deserti?</P>
<P><a name="020">20</A>&nbsp;Nunc ergo, sicut desideravit anima tua ut descenderes, descende: nostrum autem erit ut tradamus eum in manus regis.</P>
<P><a name="021">21</A>&nbsp;Dixitque Saul: Benedicti vos a Domino, quia doluistis vicem meam.</P>
<P><a name="022">22</A>&nbsp;Abite ergo, oro, et diligentius pr&#230;parate, et curiosius agite, et considerate locum ubi sit pes ejus, vel quis viderit eum ibi: recogitat enim de me, quod callide insidier ei.</P>
<P><a name="023">23</A>&nbsp;Considerate, et videte omnia latibula ejus in quibus absconditur: et revertimini ad me ad rem certam, ut vadam vobiscum. Quod si etiam in terram se abstruserit, perscrutabor eum in cunctis millibus Juda.<BR>
</P>
<P><a name="024">24</A>&nbsp;At illi surgentes abierunt in Ziph ante Saul: David autem et viri ejus erant in deserto Maon, in campestribus ad dexteram Jesimon.</P>
<P><a name="025">25</A>&nbsp;Ivit ergo Saul et socii ejus ad qu&#230;rendum eum. Et nuntiatum est David: statimque descendit ad petram, et versabatur in deserto Maon: quod cum audisset Saul, persecutus est David in deserto Maon.</P>
<P><a name="026">26</A>&nbsp;Et ibat Saul ad latus montis ex parte una: David autem et viri ejus erant in latere montis ex parte altera. Porro David desperabat se posse evadere a facie Saul: itaque Saul et viri ejus in modum coron&#230; cingebant David et viros ejus, ut caperent eos.</P>
<P><a name="027">27</A>&nbsp;Et nuntius venit ad Saul, dicens: Festina, et veni, quoniam infuderunt se Philisthiim super terram.</P>
<P><a name="028">28</A>&nbsp;Reversus est ergo Saul desistens persequi David, et perrexit in occursum Philisthinorum: propter hoc vocaverunt locum illum, Petram dividentem.</P>
<P><HR>
<CENTER>
<A HREF="sa1024">Next: 1 Samuel Chapter 24</A></CENTER>
</BODY>
</HTML>
