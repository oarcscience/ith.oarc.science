<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Revelation: Revelation Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rev009.htm">Polyglot</A>&nbsp;
<A HREF="../gnt/rev009.htm">GNT</A>&nbsp;
<A HREF="../kjv/rev009.htm">KJV</A>&nbsp;

<BR>
<BR><A HREF="rev.htm">Revelation Index</A><BR>
&nbsp;
<A HREF="rev008.htm">Previous</A>&nbsp;
<A HREF="rev010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Revelation Chapter 9</H3><P><a name="001">1</A>&nbsp;Et quintus angelus tuba cecinit: et vidi stellam de c&#230;lo cecidisse in terram, et data est ei clavis putei abyssi.</P>
<P><a name="002">2</A>&nbsp;Et aperuit puteum abyssi: et ascendit fumus putei, sicut fumus fornacis magn&#230;: et obscuratus est sol, et a&#235;r de fumo putei:</P>
<P><a name="003">3</A>&nbsp;et de fumo putei exierunt locust&#230; in terram, et data est illis potestas, sicut habent potestatem scorpiones terr&#230;:</P>
<P><a name="004">4</A>&nbsp;et pr&#230;ceptum est illis ne l&#230;derent f&#156;num terr&#230;, neque omne viride, neque omnem arborem: nisi tantum homines, qui non habent signum Dei in frontibus suis:</P>
<P><a name="005">5</A>&nbsp;et datum est illis ne occiderent eos: sed ut cruciarent mensibus quinque: et cruciatus eorum, ut cruciatus scorpii cum percutit hominem.</P>
<P><a name="006">6</A>&nbsp;Et in diebus illis qu&#230;rent homines mortem, et non invenient eam: et desiderabunt mori, et fugiet mors ab eis.</P>
<P><a name="007">7</A>&nbsp;Et similitudines locustarum, similes equis paratis in pr&#230;lium: et super capita earum tamquam coron&#230; similes auro: et facies earum tamquam facies hominum.</P>
<P><a name="008">8</A>&nbsp;Et habebant capillos sicut capillos mulierum. Et dentes earum, sicut dentes leonum erant:</P>
<P><a name="009">9</A>&nbsp;et habebant loricas sicut loricas ferreas, et vox alarum earum sicut vox curruum equorum multorum currentium in bellum:</P>
<P><a name="010">10</A>&nbsp;et habebant caudas similes scorpionum, et aculei erant in caudis earum: et potestas earum nocere hominibus mensibus quinque:</P>
<P><a name="011">11</A>&nbsp;et habebant super se regem angelum abyssi cui nomen hebraice Abaddon, gr&#230;ce autem Apollyon, latine habens nomen Exterminans.</P>
<P><a name="012">12</A>&nbsp;V&#230; unum abiit, et ecce veniunt adhuc duo v&#230; post h&#230;c.<BR>
</P>
<P><a name="013">13</A>&nbsp;Et sextus angelus tuba cecinit: et audivi vocem unam ex quatuor cornibus altaris aurei, quod est ante oculos Dei,</P>
<P><a name="014">14</A>&nbsp;dicentem sexto angelo, qui habebat tubam: Solve quatuor angelos, qui alligati sunt in flumine magno Euphrate.</P>
<P><a name="015">15</A>&nbsp;Et soluti sunt quatuor angeli, qui parati erant in horam, et diem, et mensem, et annum, ut occiderent tertiam partem hominum.</P>
<P><a name="016">16</A>&nbsp;Et numerus equestris exercitus vicies millies dena millia. Et audivi numerum eorum.</P>
<P><a name="017">17</A>&nbsp;Et ita vidi equos in visione: et qui sedebant super eos, habebant loricas igneas, et hyacinthinas, et sulphureas, et capita eorum erant tamquam capita leonum: et de ore eorum procedit ignis, et fumus, et sulphur.</P>
<P><a name="018">18</A>&nbsp;Et ab his tribus plagis occisa est tertia pars hominum de igne, et de fumo, et sulphure, qu&#230; procedebant de ore ipsorum.</P>
<P><a name="019">19</A>&nbsp;Potestas enim equorum in ore eorum est, et in caudis eorum, nam caud&#230; eorum similes serpentibus, habentes capita: et in his nocent.</P>
<P><a name="020">20</A>&nbsp;Et ceteri homines, qui non sunt occisi in his plagis, neque p&#156;nitentiam egerunt de operibus manuum suarum, ut non adorarent d&#230;monia, et simulacra aurea, et argentea, et &#230;rea, et lapidea, et lignea, qu&#230; neque videre possunt, neque audire, neque ambulare,</P>
<P><a name="021">21</A>&nbsp;et non egerunt p&#156;nitentiam ab homicidiis suis, neque a veneficiis suis, neque a fornicatione sua, neque a furtis suis.</P>
<P><HR>
<CENTER>
<A HREF="rev010.htm">Next: Revelation Chapter 10</A></CENTER>
</BODY>
</HTML>
