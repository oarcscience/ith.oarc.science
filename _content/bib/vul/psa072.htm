<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 72</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa072.htm">Polyglot</A>&nbsp;
<A HREF="../kjv/psa072.htm">KJV</A>&nbsp;
<A HREF="../sep/psa072.htm">Sep</A>&nbsp;
<A HREF="../tan/psa072.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa071.htm">Previous</A>&nbsp;
<A HREF="psa073.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 72</H3><P><a name="001">1</A>&nbsp;Psalmus Asaph. [Quam bonus Isra&#235;l Deus,<BR> his qui recto sunt corde!<BR></P>
<P><a name="002">2</A>&nbsp;Mei autem pene moti sunt pedes,<BR> pene effusi sunt gressus mei:<BR></P>
<P><a name="003">3</A>&nbsp;quia zelavi super iniquos,<BR> pacem peccatorum videns.<BR></P>
<P><a name="004">4</A>&nbsp;Quia non est respectus morti eorum,<BR> et firmamentum in plaga eorum.<BR></P>
<P><a name="005">5</A>&nbsp;In labore hominum non sunt,<BR> et cum hominibus non flagellabuntur.<BR></P>
<P><a name="006">6</A>&nbsp;Ideo tenuit eos superbia;<BR> operti sunt iniquitate et impietate sua.<BR></P>
<P><a name="007">7</A>&nbsp;Prodiit quasi ex adipe iniquitas eorum;<BR> transierunt in affectum cordis.<BR></P>
<P><a name="008">8</A>&nbsp;Cogitaverunt et locuti sunt nequitiam;<BR> iniquitatem in excelso locuti sunt.<BR></P>
<P><a name="009">9</A>&nbsp;Posuerunt in c&#230;lum os suum,<BR> et lingua eorum transivit in terra.<BR></P>
<P><a name="010">10</A>&nbsp;Ideo convertetur populus meus hic,<BR> et dies pleni invenientur in eis.<BR></P>
<P><a name="011">11</A>&nbsp;Et dixerunt: Quomodo scit Deus,<BR> et si est scientia in excelso?<BR></P>
<P><a name="012">12</A>&nbsp;Ecce ipsi peccatores, et abundantes in s&#230;culo<BR> obtinuerunt divitias.<BR></P>
<P><a name="013">13</A>&nbsp;Et dixi: Ergo sine causa justificavi cor meum,<BR> et lavi inter innocentes manus meas,<BR></P>
<P><a name="014">14</A>&nbsp;et fui flagellatus tota die,<BR> et castigatio mea in matutinis.<BR></P>
<P><a name="015">15</A>&nbsp;Si dicebam: Narrabo sic;<BR> ecce nationem filiorum tuorum reprobavi.<BR></P>
<P><a name="016">16</A>&nbsp;Existimabam ut cognoscerem hoc;<BR> labor est ante me:<BR></P>
<P><a name="017">17</A>&nbsp;donec intrem in sanctuarium Dei,<BR> et intelligam in novissimis eorum.<BR></P>
<P><a name="018">18</A>&nbsp;Verumtamen propter dolos posuisti eis;<BR> dejecisti eos dum allevarentur.<BR></P>
<P><a name="019">19</A>&nbsp;Quomodo facti sunt in desolationem?<BR> subito defecerunt: perierunt propter iniquitatem suam.<BR></P>
<P><a name="020">20</A>&nbsp;Velut somnium surgentium, Domine,<BR> in civitate tua imaginem ipsorum ad nihilum rediges.<BR></P>
<P><a name="021">21</A>&nbsp;Quia inflammatum est cor meum,<BR> et renes mei commutati sunt;<BR></P>
<P><a name="022">22</A>&nbsp;et ego ad nihilum redactus sum, et nescivi:<BR></P>
<P><a name="023">23</A>&nbsp;ut jumentum factus sum apud te,<BR> et ego semper tecum.<BR></P>
<P><a name="024">24</A>&nbsp;Tenuisti manum dexteram meam,<BR> et in voluntate tua deduxisti me,<BR> et cum gloria suscepisti me.<BR></P>
<P><a name="025">25</A>&nbsp;Quid enim mihi est in c&#230;lo?<BR> et a te quid volui super terram?<BR></P>
<P><a name="026">26</A>&nbsp;Defecit caro mea et cor meum;<BR> Deus cordis mei, et pars mea, Deus in &#230;ternum.<BR></P>
<P><a name="027">27</A>&nbsp;Quia ecce qui elongant se a te peribunt;<BR> perdidisti omnes qui fornicantur abs te.<BR></P>
<P><a name="028">28</A>&nbsp;Mihi autem adh&#230;rere Deo bonum est;<BR> ponere in Domino Deo spem meam:<BR> ut annuntiem omnes pr&#230;dicationes tuas<BR> in portis fili&#230; Sion.]</P>
<P><HR>
<CENTER>
<A HREF="psa073.htm">Next: Psalms Chapter 73</A></CENTER>
</BODY>
</HTML>
