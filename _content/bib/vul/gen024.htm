<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen024">Polyglot</A>&nbsp;
<A HREF="../kjv/gen024">KJV</A>&nbsp;
<A HREF="../sep/gen024">Sep</A>&nbsp;
<A HREF="../tan/gen024">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen023">Previous</A>&nbsp;
<A HREF="gen025">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 24</H3><P><a name="001">1</A>&nbsp;Erat autem Abraham senex, dierumque multorum: et Dominus in cunctis benedixerat ei.</P>
<P><a name="002">2</A>&nbsp;Dixitque ad servum seniorem domus su&#230;, qui pr&#230;erat omnibus qu&#230; habebat: Pone manum tuam subter femur meum,</P>
<P><a name="003">3</A>&nbsp;ut adjurem te per Dominum Deum c&#230;li et terr&#230;, ut non accipias uxorem filio meo de filiabus Chanan&#230;orum, inter quos habito:</P>
<P><a name="004">4</A>&nbsp;sed ad terram et cognationem meam proficiscaris et inde accipias uxorem filio meo Isaac.</P>
<P><a name="005">5</A>&nbsp;Respondit servus: Si noluerit mulier venire mecum in terram hanc, numquid reducere debeo filium tuum ad locum, de quo egressus es?</P>
<P><a name="006">6</A>&nbsp;Dixitque Abraham: Cave nequando reducas filium meum illuc.</P>
<P><a name="007">7</A>&nbsp;Dominus Deus c&#230;li, qui tulit me de domo patris mei, et de terra nativitatis me&#230;, qui locutus est mihi, et juravit mihi, dicens: Semini tuo dabo terram hanc: ipse mittet angelum suum coram te, et accipies inde uxorem filio meo:</P>
<P><a name="008">8</A>&nbsp;sin autem mulier noluerit sequi te, non teneberis juramento: filium meum tantum ne reducas illuc.</P>
<P><a name="009">9</A>&nbsp;Posuit ergo servus manum sub femore Abraham domini sui, et juravit illi super sermone hoc.</P>
<P><a name="010">10</A>&nbsp;Tulitque decem camelos de grege domini sui, et abiit, ex omnibus bonis ejus portans secum, profectusque perrexit in Mesopotamiam ad urbem Nachor.</P>
<P><a name="011">11</A>&nbsp;Cumque camelos fecisset accumbere extra oppidum juxta puteum aqu&#230; vespere, tempore quo solent mulieres egredi ad hauriendam aquam, dixit:</P>
<P><a name="012">12</A>&nbsp;Domine Deus domini mei Abraham, occurre, obsecro, mihi hodie, et fac misericordiam cum domino meo Abraham.</P>
<P><a name="013">13</A>&nbsp;Ecce ego sto prope fontem aqu&#230;, et fili&#230; habitatorum hujus civitatis egredientur ad hauriendam aquam.</P>
<P><a name="014">14</A>&nbsp;Igitur puella, cui ego dixero: Inclina hydriam tuam ut bibam: et illa responderit: Bibe, quin et camelis tuis dabo potum: ipsa est quam pr&#230;parasti servo tuo Isaac: et per hoc intelligam quod feceris misericordiam cum domino meo.</P>
<P><a name="015">15</A>&nbsp;Necdum intra se verba compleverat, et ecce Rebecca egrediebatur, filia Bathuel, filii Melch&#230; uxoris Nachor fratris Abraham, habens hydriam in scapula sua:</P>
<P><a name="016">16</A>&nbsp;puella decora nimis, virgoque pulcherrima, et incognita viro: descenderat autem ad fontem, et impleverat hydriam, ac revertebatur.</P>
<P><a name="017">17</A>&nbsp;Occurritque ei servus, et ait: Pauxillum aqu&#230; mihi ad bibendum pr&#230;be de hydria tua.</P>
<P><a name="018">18</A>&nbsp;Qu&#230; respondit: Bibe, domine mi: celeriterque deposuit hydriam super ulnam suam, et dedit ei potum.</P>
<P><a name="019">19</A>&nbsp;Cumque ille bibisset, adjecit: Quin et camelis tuis hauriam aquam, donec cuncti bibant.</P>
<P><a name="020">20</A>&nbsp;Effundensque hydriam in canalibus, recurrit ad puteum ut hauriret aquam: et haustam omnibus camelis dedit.</P>
<P><a name="021">21</A>&nbsp;Ipse autem contemplabatur eam tacitus, scire volens utrum prosperum iter suum fecisset Dominus, an non.</P>
<P><a name="022">22</A>&nbsp;Postquam autem biberunt cameli, protulit vir inaures aureas, appendentes siclos duos, et armillas totidem pondo siclorum decem.</P>
<P><a name="023">23</A>&nbsp;Dixitque ad eam: Cujus es filia? indica mihi, est in domo patris tui locus ad manendum?</P>
<P><a name="024">24</A>&nbsp;Qu&#230; respondit: Filia sum Bathuelis, filii Melch&#230;, quem peperit ipsi Nachor.</P>
<P><a name="025">25</A>&nbsp;Et addidit, dicens: Palearum quoque et f&#156;ni plurimum est apud nos, et locus spatiosus ad manendum.</P>
<P><a name="026">26</A>&nbsp;Inclinavit se homo, et adoravit Dominum,</P>
<P><a name="027">27</A>&nbsp;dicens: Benedictus Dominus Deus domini mei Abraham, qui non abstulit misericordiam et veritatem suam a domino meo, et recto itinere me perduxit in domum fratris domini mei.<BR>
</P>
<P><a name="028">28</A>&nbsp;Cucurrit itaque puella, et nuntiavit in domum matris su&#230; omnia qu&#230; audierat.</P>
<P><a name="029">29</A>&nbsp;Habebat autem Rebecca fratrem nomine Laban, qui festinus egressus est ad hominem, ubi erat fons.</P>
<P><a name="030">30</A>&nbsp;Cumque vidisset inaures et armillas in manibus sororis su&#230;, et audisset cuncta verba referentis: H&#230;c locutus est mihi homo: venit ad virum qui stabat juxta camelos, et prope fontem aqu&#230;:</P>
<P><a name="031">31</A>&nbsp;dixitque ad eum: Ingredere, benedicte Domini: cur foris stas? pr&#230;paravi domum, et locum camelis.</P>
<P><a name="032">32</A>&nbsp;Et introduxit eum in hospitium: ac destravit camelos, deditque paleas et f&#156;num, et aquam ad lavandos pedes ejus, et virorum qui venerant cum eo.</P>
<P><a name="033">33</A>&nbsp;Et appositus est in conspectu ejus panis. Qui ait: Non comedam, donec loquar sermones meos. Respondit ei: Loquere.</P>
<P><a name="034">34</A>&nbsp;At ille: Servus, inquit, Abraham sum:</P>
<P><a name="035">35</A>&nbsp;et Dominus benedixit domino meo valde, magnificatusque est: et dedit ei oves et boves, argentum et aurum, servos et ancillas, camelos et asinos.</P>
<P><a name="036">36</A>&nbsp;Et peperit Sara uxor domini mei filium domino meo in senectute sua, deditque illi omnia qu&#230; habuerat.</P>
<P><a name="037">37</A>&nbsp;Et adjuravit me dominus meus, dicens: Non accipies uxorem filio meo de filiabus Chanan&#230;orum, in quorum terra habito:</P>
<P><a name="038">38</A>&nbsp;sed ad domum patris mei perges, et de cognatione mea accipies uxorem filio meo.</P>
<P><a name="039">39</A>&nbsp;Ego vero respondi domino meo: Quid si noluerit venire mecum mulier?</P>
<P><a name="040">40</A>&nbsp;Dominus, ait, in cujus conspectu ambulo, mittet angelum suum tecum, et diriget viam tuam: accipiesque uxorem filio meo de cognatione mea, et de domo patris mei.</P>
<P><a name="041">41</A>&nbsp;Innocens eris a maledictione mea, cum veneris ad propinquos meos, et non dederint tibi.</P>
<P><a name="042">42</A>&nbsp;Veni ergo hodie ad fontem aqu&#230;, et dixi: Domine Deus domini mei Abraham, si direxisti viam meam, in qua nunc ambulo,</P>
<P><a name="043">43</A>&nbsp;ecce sto juxta fontem aqu&#230;, et virgo, qu&#230; egredietur ad hauriendam aquam, audierit a me: Da mihi pauxillum aqu&#230; ad bibendum ex hydria tua:</P>
<P><a name="044">44</A>&nbsp;et dixerit mihi: Et tu bibe, et camelis tuis hauriam: ipsa est mulier, quam pr&#230;paravit Dominus filio domini mei.</P>
<P><a name="045">45</A>&nbsp;Dumque h&#230;c tacitus mecum volverem, apparuit Rebecca veniens cum hydria, quam portabat in scapula: descenditque ad fontem, et hausit aquam. Et aio ad eam: Da mihi paululum bibere.</P>
<P><a name="046">46</A>&nbsp;Qu&#230; festinans deposuit hydriam de humero, et dixit mihi: Et tu bibe, et camelis tuis tribuam potum. Bibi, et adaquavit camelos.</P>
<P><a name="047">47</A>&nbsp;Interrogavique eam, et dixi: Cujus es filia? Qu&#230; respondit: Filia Bathuelis sum, filii Nachor, quem peperit ei Melcha. Suspendi itaque inaures ad ornandam faciem ejus, et armillas posui in manibus ejus.</P>
<P><a name="048">48</A>&nbsp;Pronusque adoravi Dominum, benedicens Domino Deo domini mei Abraham, qui perduxit me recto itinere, ut sumerem filiam fratris domini mei filio ejus.</P>
<P><a name="049">49</A>&nbsp;Quam ob rem si facitis misericordiam et veritatem cum domino meo, indicate mihi: sin autem aliud placet, et hoc dicite mihi, ut vadam ad dextram, sive ad sinistram.<BR>
</P>
<P><a name="050">50</A>&nbsp;Responderuntque Laban et Bathuel: A Domino egressus est sermo: non possumus extra placitum ejus quidquam aliud loqui tecum.</P>
<P><a name="051">51</A>&nbsp;En Rebecca coram te est, tolle eam, et proficiscere, et sit uxor filii domini tui, sicut locutus est Dominus.</P>
<P><a name="052">52</A>&nbsp;Quod cum audisset puer Abraham, procidens adoravit in terram Dominum.</P>
<P><a name="053">53</A>&nbsp;Prolatisque vasis argenteis, et aureis, ac vestibus, dedit ea Rebecca pro munere: fratribus quoque ejus et matri dona obtulit.</P>
<P><a name="054">54</A>&nbsp;Inito convivio, vescentes pariter et bibentes manserunt ibi. Surgens autem mane, locutus est puer: Dimitte me, ut vadam ad dominum meum.</P>
<P><a name="055">55</A>&nbsp;Responderuntque fratres ejus et mater: Maneat puella saltem decem dies apud nos, et postea proficiscetur.</P>
<P><a name="056">56</A>&nbsp;Nolite, ait, me retinere, quia Dominus direxit viam meam: dimittite me ut pergam ad dominum meum.</P>
<P><a name="057">57</A>&nbsp;Et dixerunt: Vocemus puellam, et qu&#230;ramus ipsius voluntatem.</P>
<P><a name="058">58</A>&nbsp;Cumque vocata venisset, sciscitati sunt: Vis ire cum homine isto? Qu&#230; ait: Vadam.</P>
<P><a name="059">59</A>&nbsp;Dimiserunt ergo eam, et nutricem illius, servumque Abraham, et comites ejus,</P>
<P><a name="060">60</A>&nbsp;imprecantes prospera sorori su&#230;, atque dicentes: Soror nostra es, crescas in mille millia, et possideat semen tuum portas inimicorum suorum.</P>
<P><a name="061">61</A>&nbsp;Igitur Rebecca et puell&#230; illius, ascensis camelis, secut&#230; sunt virum: qui festinus revertebatur ad dominum suum.</P>
<P><a name="062">62</A>&nbsp;Eo autem tempore deambulabat Isaac per viam qu&#230; ducit ad puteum, cujus nomen est Viventis et videntis: habitabat enim in terra australi:</P>
<P><a name="063">63</A>&nbsp;et egressus fuerat ad meditandum in agro, inclinata jam die: cumque elevasset oculos, vidit camelos venientes procul.</P>
<P><a name="064">64</A>&nbsp;Rebecca quoque, conspecto Isaac, descendit de camelo,</P>
<P><a name="065">65</A>&nbsp;et ait ad puerum: Quis est ille homo qui venit per agrum in occursum nobis? Dixitque ei: Ipse est dominus meus. At illa tollens cito pallium, operuit se.</P>
<P><a name="066">66</A>&nbsp;Servus autem cuncta, qu&#230; gesserat, narravit Isaac.</P>
<P><a name="067">67</A>&nbsp;Qui introduxit eam in tabernaculum Sar&#230; matris su&#230;, et accepit eam uxorem: et in tantum dilexit eam, ut dolorem, qui ex morte matris ejus acciderat, temperaret.</P>
<P><HR>
<CENTER>
<A HREF="gen025">Next: Genesis Chapter 25</A></CENTER>
</BODY>
</HTML>
