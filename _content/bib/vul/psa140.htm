<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 140</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa140">Polyglot</A>&nbsp;
<A HREF="../kjv/psa140">KJV</A>&nbsp;
<A HREF="../sep/psa140">Sep</A>&nbsp;
<A HREF="../tan/psa140">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa139">Previous</A>&nbsp;
<A HREF="psa141">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 140</H3><P><a name="001">1</A>&nbsp;Psalmus David. [Domine, clamavi ad te: exaudi me;<BR> intende voci me&#230;, cum clamavero ad te.<BR></P>
<P><a name="002">2</A>&nbsp;Dirigatur oratio mea sicut incensum in conspectu tuo;<BR> elevatio manuum mearum sacrificium vespertinum.<BR></P>
<P><a name="003">3</A>&nbsp;Pone, Domine, custodiam ori meo,<BR> et ostium circumstanti&#230; labiis meis.<BR></P>
<P><a name="004">4</A>&nbsp;Non declines cor meum in verba maliti&#230;,<BR> ad excusandas excusationes in peccatis;<BR> cum hominibus operantibus iniquitatem,<BR> et non communicabo cum electis eorum.<BR></P>
<P><a name="005">5</A>&nbsp;Corripiet me justus in misericordia, et increpabit me:<BR> oleum autem peccatoris non impinguet caput meum.<BR> Quoniam adhuc et oratio mea in beneplacitis eorum:<BR></P>
<P><a name="006">6</A>&nbsp;absorpti sunt juncti petr&#230; judices eorum.<BR> Audient verba mea, quoniam potuerunt.<BR></P>
<P><a name="007">7</A>&nbsp;Sicut crassitudo terr&#230; erupta est super terram,<BR> dissipata sunt ossa nostra secus infernum.<BR></P>
<P><a name="008">8</A>&nbsp;Quia ad te, Domine, Domine, oculi mei;<BR> in te speravi, non auferas animam meam.<BR></P>
<P><a name="009">9</A>&nbsp;Custodi me a laqueo quem statuerunt mihi,<BR> et a scandalis operantium iniquitatem.<BR></P>
<P><a name="010">10</A>&nbsp;Cadent in retiaculo ejus peccatores:<BR> singulariter sum ego, donec transeam.]</P>
<P><HR>
<CENTER>
<A HREF="psa141">Next: Psalms Chapter 141</A></CENTER>
</BODY>
</HTML>
