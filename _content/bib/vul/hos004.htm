<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hosea: Hosea Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/hos004">Polyglot</A>&nbsp;
<A HREF="../kjv/hos004">KJV</A>&nbsp;
<A HREF="../sep/hos004">Sep</A>&nbsp;
<A HREF="../tan/hos004">Tan</A>&nbsp;

<BR>
<BR><A HREF="hos">Hosea Index</A><BR>
&nbsp;
<A HREF="hos003">Previous</A>&nbsp;
<A HREF="hos005">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hosea Chapter 4</H3><P><a name="001">1</A>&nbsp;[Audite verbum Domini, filii Isra&#235;l,<BR> quia judicium Domino cum habitatoribus terr&#230;:<BR> non est enim veritas, et non est misericordia,<BR> et non est scientia Dei in terra.<BR></P>
<P><a name="002">2</A>&nbsp;Maledictum, et mendacium,<BR> et homicidium, et furtum, et adulterium inundaverunt,<BR> et sanguis sanguinem tetigit.<BR></P>
<P><a name="003">3</A>&nbsp;Propter hoc lugebit terra,<BR> et infirmabitur omnis qui habitat in ea,<BR> in bestia agri, et in volucre c&#230;li;<BR> sed et pisces maris congregabuntur.<BR></P>
<P><a name="004">4</A>&nbsp;Verumtamen unusquisque non judicet,<BR> et non arguatur vir:<BR> populus enim tuus sicut hi qui contradicunt sacerdoti.<BR></P>
<P><a name="005">5</A>&nbsp;Et corrues hodie,<BR> et corruet etiam propheta tecum.<BR> Nocte tacere feci matrem tuam.<BR></P>
<P><a name="006">6</A>&nbsp;Conticuit populus meus,<BR> eo quod non habuerit scientiam:<BR> quia tu scientiam repulisti,<BR> repellam te, ne sacerdotio fungaris mihi;<BR> et oblita es legis Dei tui,<BR> obliviscar filiorum tuorum et ego.<BR></P>
<P><a name="007">7</A>&nbsp;Secundum multitudinem eorum sic peccaverunt mihi:<BR> gloriam eorum in ignominiam commutabo.<BR></P>
<P><a name="008">8</A>&nbsp;Peccata populi mei comedent,<BR> et ad iniquitatem eorum sublevabunt animas eorum.<BR></P>
<P><a name="009">9</A>&nbsp;Et erit sicut populus, sic sacerdos;<BR> et visitabo super eum vias ejus,<BR> et cogitationes ejus reddam ei.<BR></P>
<P><a name="010">10</A>&nbsp;Et comedent, et non saturabuntur;<BR> fornicati sunt, et non cessaverunt:<BR> quoniam Dominum dereliquerunt in non custodiendo.<BR></P>
<P><a name="011">11</A>&nbsp;Fornicatio, et vinum, et ebrietas auferunt cor.<BR></P>
<P><a name="012">12</A>&nbsp;Populus meus in ligno suo interrogavit,<BR> et baculus ejus annuntiavit ei;<BR> spiritus enim fornicationum decepit eos,<BR> et fornicati sunt a Deo suo.<BR></P>
<P><a name="013">13</A>&nbsp;Super capita montium sacrificabant,<BR> et super colles ascendebant thymiama;<BR> subtus quercum, et populum, et terebinthum,<BR> quia bona erat umbra ejus;<BR> ideo fornicabuntur fili&#230; vestr&#230;,<BR> et spons&#230; vestr&#230; adulter&#230; erunt.<BR></P>
<P><a name="014">14</A>&nbsp;Non visitabo super filias vestras cum fuerint fornicat&#230;,<BR> et super sponsas vestras cum adulteraverint,<BR> quoniam ipsi cum meretricibus conversabantur,<BR> et cum effeminatis sacrificabant;<BR> et populus non intelligens vapulabit.<BR></P>
<P><a name="015">15</A>&nbsp;Si fornicaris tu, Isra&#235;l,<BR> non delinquat saltem Juda;<BR> et nolite ingredi in Galgala,<BR> et ne ascenderitis in Bethaven,<BR> neque juraveritis: Vivit Dominus!<BR></P>
<P><a name="016">16</A>&nbsp;Quoniam sicut vacca lasciviens declinavit Isra&#235;l;<BR> nunc pascet eos Dominus, quasi agnum in latitudine.<BR></P>
<P><a name="017">17</A>&nbsp;Particeps idolorum Ephraim: dimitte eum.<BR></P>
<P><a name="018">18</A>&nbsp;Separatum est convivium eorum;<BR> fornicatione fornicati sunt:<BR> dilexerunt afferre ignominiam protectores ejus.<BR></P>
<P><a name="019">19</A>&nbsp;Ligavit eum spiritus in alis suis,<BR> et confundentur a sacrificiis suis.]</P>
<P><HR>
<CENTER>
<A HREF="hos005">Next: Hosea Chapter 5</A></CENTER>
</BODY>
</HTML>
