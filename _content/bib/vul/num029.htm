<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 29</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num029">Polyglot</A>&nbsp;
<A HREF="../kjv/num029">KJV</A>&nbsp;
<A HREF="../sep/num029">Sep</A>&nbsp;
<A HREF="../tan/num029">Tan</A>&nbsp;

<BR>
<BR><A HREF="num">Numbers Index</A><BR>
&nbsp;
<A HREF="num028">Previous</A>&nbsp;
<A HREF="num030">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 29</H3><P><a name="001">1</A>&nbsp;Mensis etiam septimi prima dies venerabilis et sancta erit vobis. Omne opus servile non facietis in ea, quia dies clangoris est et tubarum.</P>
<P><a name="002">2</A>&nbsp;Offeretisque holocaustum in odorem suavissimum Domino, vitulum de armento unum, arietem unum, et agnos anniculos immaculatos septem:</P>
<P><a name="003">3</A>&nbsp;et in sacrificiis eorum, simil&#230; oleo conspers&#230; tres decimas per singulos vitulos, duas decimas per arietem,</P>
<P><a name="004">4</A>&nbsp;unam decimam per agnum, qui simul sunt agni septem:</P>
<P><a name="005">5</A>&nbsp;et hircum pro peccato, qui offertur in expiationem populi,</P>
<P><a name="006">6</A>&nbsp;pr&#230;ter holocaustum calendarum cum sacrificiis suis, et holocaustum sempiternum cum libationibus solitis: eisdem c&#230;remoniis offeretis in odorem suavissimum incensum Domino.</P>
<P><a name="007">7</A>&nbsp;Decima quoque dies mensis hujus septimi erit vobis sancta atque venerabilis, et affligetis animas vestras: omne opus servile non facietis in ea.</P>
<P><a name="008">8</A>&nbsp;Offeretisque holocaustum Domino in odorem suavissimum, vitulum de armento unum, arietem unum, agnos anniculos immaculatos septem:</P>
<P><a name="009">9</A>&nbsp;et in sacrificiis eorum simil&#230; oleo conspers&#230; tres decimas per singulos vitulos, duas decimas per arietem,</P>
<P><a name="010">10</A>&nbsp;decimam decim&#230; per agnos singulos, qui sunt simul agni septem:</P>
<P><a name="011">11</A>&nbsp;et hircum pro peccato, absque his qu&#230; offerri pro delicto solent in expiationem, et holocaustum sempiternum, cum sacrificio et libaminibus eorum.</P>
<P><a name="012">12</A>&nbsp;Quintadecima vero die mensis septimi, qu&#230; vobis sancta erit atque venerabilis, omne opus servile non facietis in ea, sed celebrabitis solemnitatem Domino septem diebus.</P>
<P><a name="013">13</A>&nbsp;Offeretisque holocaustum in odorem suavissimum Domino, vitulos de armento tredecim, arietes duos, agnos anniculos immaculatos quatuordecim:</P>
<P><a name="014">14</A>&nbsp;et in libamentis eorum, simil&#230; oleo conspers&#230; tres decimas per vitulos singulos, qui sunt simul vituli tredecim, et duas decimas arieti uno, id est, simul arietibus duobus,</P>
<P><a name="015">15</A>&nbsp;et decimam decim&#230; agnis singulis, qui sunt simul agni quatuordecim:</P>
<P><a name="016">16</A>&nbsp;et hircum pro peccato, absque holocausto sempiterno, et sacrificio, et libamine ejus.</P>
<P><a name="017">17</A>&nbsp;In die altero offeretis vitulos de armento duodecim, arietes duos, agnos anniculos immaculatos quatuordecim:</P>
<P><a name="018">18</A>&nbsp;sacrificiaque et libamina singulorum, per vitulos, et arietes, et agnos rite celebrabitis:</P>
<P><a name="019">19</A>&nbsp;et hircum pro peccato, absque holocausto sempiterno, sacrificioque et libamine ejus.</P>
<P><a name="020">20</A>&nbsp;Die tertio offeretis vitulos undecim, arietes duos, agnos anniculos immaculatos quatuordecim:</P>
<P><a name="021">21</A>&nbsp;sacrificiaque et libamina singulorum, per vitulos, et arietes, et agnos rite celebrabitis:</P>
<P><a name="022">22</A>&nbsp;et hircum pro peccato, absque holocausto sempiterno, sacrificioque et libamine ejus.</P>
<P><a name="023">23</A>&nbsp;Die quarto offeretis vitulos decem, arietes duos, agnos anniculos immaculatos quatuordecim:</P>
<P><a name="024">24</A>&nbsp;sacrificiaque et libamina singulorum, per vitulos, et arietes, et agnos rite celebrabitis:</P>
<P><a name="025">25</A>&nbsp;et hircum pro peccato, absque holocausto sempiterno, sacrificioque ejus et libamine.</P>
<P><a name="026">26</A>&nbsp;Die quinto offeretis vitulos novem, arietes duos, agnos anniculos immaculatos quatuordecim:</P>
<P><a name="027">27</A>&nbsp;sacrificiaque et libamina singulorum, per vitulos, et arietes, et agnos rite celebrabitis:</P>
<P><a name="028">28</A>&nbsp;et hircum pro peccato, absque holocausto sempiterno, sacrificioque ejus et libamine.</P>
<P><a name="029">29</A>&nbsp;Die sexto offeretis vitulos octo, arietes duos, agnos anniculos immaculatos quatuordecim:</P>
<P><a name="030">30</A>&nbsp;sacrificiaque et libamina singulorum, per vitulos, et arietes, et agnos rite celebrabitis:</P>
<P><a name="031">31</A>&nbsp;et hircum pro peccato, absque holocausto sempiterno, sacrificioque ejus et libamine.</P>
<P><a name="032">32</A>&nbsp;Die septimo offeretis vitulos septem, et arietes duos, agnos anniculos immaculatos quatuordecim:</P>
<P><a name="033">33</A>&nbsp;sacrificiaque et libamina singulorum, per vitulos, et arietes, et agnos rite celebrabitis:</P>
<P><a name="034">34</A>&nbsp;et hircum pro peccato, absque holocausto sempiterno, sacrificioque ejus et libamine.</P>
<P><a name="035">35</A>&nbsp;Die octavo, qui est celeberrimus, omne opus servile non facietis,</P>
<P><a name="036">36</A>&nbsp;offerentes holocaustum in odorem suavissimum Domino, vitulum unum, arietem unum, agnos anniculos immaculatos septem:</P>
<P><a name="037">37</A>&nbsp;sacrificiaque et libamina singulorum, per vitulos, et arietes, et agnos rite celebrabitis:</P>
<P><a name="038">38</A>&nbsp;et hircum pro peccato, absque holocausto sempiterno, sacrificioque ejus et libamine.</P>
<P><a name="039">39</A>&nbsp;H&#230;c offeretis Domino in solemnitatibus vestris: pr&#230;ter vota et oblationes spontaneas in holocausto, in sacrificio, in libamine, et in hostiis pacificis.</P>
<P><HR>
<CENTER>
<A HREF="num030">Next: Numbers Chapter 30</A></CENTER>
</BODY>
</HTML>
