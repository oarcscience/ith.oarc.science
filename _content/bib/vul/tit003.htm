<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Titus: Titus Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/tit003">Polyglot</A>&nbsp;
<A HREF="../gnt/tit003">GNT</A>&nbsp;
<A HREF="../kjv/tit003">KJV</A>&nbsp;

<BR>
<BR><A HREF="tit">Titus Index</A><BR>
&nbsp;
<A HREF="tit002">Previous</A>&nbsp;
<A HREF="plm001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Titus Chapter 3</H3><P><a name="001">1</A>&nbsp;Admone illos principibus, et potestatibus subditos esse, dicto obedire, ad omne opus bonum paratos esse:</P>
<P><a name="002">2</A>&nbsp;neminem blasphemare, non litigiosos esse, sed modestos, omnem ostendentes mansuetudinem ad omnes homines.</P>
<P><a name="003">3</A>&nbsp;Eramus enim aliquando et nos insipientes, increduli, errantes, servientes desideriis, et voluptatibus variis, in malitia et invidia agentes, odibiles, odientes invicem.</P>
<P><a name="004">4</A>&nbsp;Cum autem benignitas et humanitas apparuit Salvatoris nostri Dei,</P>
<P><a name="005">5</A>&nbsp;non ex operibus justiti&#230;, qu&#230; fecimus nos, sed secundum suam misericordiam salvos nos fecit per lavacrum regenerationis et renovationis Spiritus Sancti,</P>
<P><a name="006">6</A>&nbsp;quem effudit in nos abunde per Jesum Christum Salvatorem nostrum:</P>
<P><a name="007">7</A>&nbsp;ut justificati gratia ipsius, h&#230;redes simus secundum spem vit&#230; &#230;tern&#230;.</P>
<P><a name="008">8</A>&nbsp;Fidelis sermo est: et de his volo te confirmare: ut curent bonis operibus pr&#230;esse qui credunt Deo. H&#230;c sunt bona, et utilia hominibus.</P>
<P><a name="009">9</A>&nbsp;Stultas autem qu&#230;stiones, et genealogias, et contentiones, et pugnas legis devita: sunt enim inutiles, et van&#230;.</P>
<P><a name="010">10</A>&nbsp;H&#230;reticum hominem post unam et secundam correptionem devita:</P>
<P><a name="011">11</A>&nbsp;sciens quia subversus est, qui ejusmodi est, et delinquit, cum sit proprio judicio condemnatus.<BR>
</P>
<P><a name="012">12</A>&nbsp;Cum misero ad te Artemam, aut Tychicum, festina ad me venire Nicopolim: ibi enim statui hiemare.</P>
<P><a name="013">13</A>&nbsp;Zenam legisperitum et Apollo sollicite pr&#230;mitte, ut nihil illis desit.</P>
<P><a name="014">14</A>&nbsp;Discant autem et nostri bonis operibus pr&#230;esse ad usus necessarios: ut non sint infructuosi.</P>
<P><a name="015">15</A>&nbsp;Salutant te qui mecum sunt omnes: saluta eos qui nos amant in fide. Gratia Dei cum omnibus vobis. Amen.</P>
<P></P>
<P><HR>
<CENTER>
<A HREF="plm001">Next: Philemon Chapter 1</A></CENTER>
</BODY>
</HTML>
