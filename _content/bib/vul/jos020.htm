<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Joshua: Joshua Chapter 20</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jos020">Polyglot</A>&nbsp;
<A HREF="../kjv/jos020">KJV</A>&nbsp;
<A HREF="../sep/jsb020">Sep:JsB</A>&nbsp;
<A HREF="../tan/jos020">Tan</A>&nbsp;

<BR>
<BR><A HREF="jos">Joshua Index</A><BR>
&nbsp;
<A HREF="jos019">Previous</A>&nbsp;
<A HREF="jos021">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Joshua Chapter 20</H3><P><a name="001">1</A>&nbsp;Et locutus est Dominus ad Josue, dicens: Loquere filiis Isra&#235;l, et dic eis:</P>
<P><a name="002">2</A>&nbsp;Separate urbes fugitivorum, de quibus locutus sum ad vos per manum Moysi:</P>
<P><a name="003">3</A>&nbsp;ut confugiat ad eas quicumque animam percusserit nescius, et possit evadere iram proximi, qui ultor est sanguinis:</P>
<P><a name="004">4</A>&nbsp;cum ad unam harum confugerit civitatum, stabit ante portam civitatis, et loquetur senioribus urbis illius ea qu&#230; se comprobent innocentem: sicque suscipient eum, et dabunt ei locum ad habitandum.</P>
<P><a name="005">5</A>&nbsp;Cumque ultor sanguinis eum fuerit persecutus, non tradent in manus ejus: quia ignorans percussit proximum ejus, nec ante biduum triduumve ejus probatur inimicus.</P>
<P><a name="006">6</A>&nbsp;Et habitabit in civitate illa, donec stet ante judicium, causam reddens facti sui, et moriatur sacerdos magnus, qui fuerit in illo tempore: tunc revertetur homicida, et ingredietur civitatem et domum suam de qua fugerat.</P>
<P><a name="007">7</A>&nbsp;Decreveruntque Cedes in Galil&#230;a montis Nephthali, et Sichem in monte Ephraim, et Cariatharbe, ipsa est Hebron in monte Juda.</P>
<P><a name="008">8</A>&nbsp;Et trans Jordanem contra orientalem plagam Jericho, statuerunt Bosor, qu&#230; sita est in campestri solitudine de tribu Ruben, et Ramoth in Galaad de tribu Gad, et Gaulon in Basan de tribu Manasse.</P>
<P><a name="009">9</A>&nbsp;H&#230; civitates constitut&#230; sunt cunctis filiis Isra&#235;l, et advenis qui habitabant inter eos, ut fugeret ad eas qui animam nescius percussisset, et non moreretur in manu proximi, effusum sanguinem vindicare cupientis, donec staret ante populum expositurus causam suam.</P>
<P><HR>
<CENTER>
<A HREF="jos021">Next: Joshua Chapter 21</A></CENTER>
</BODY>
</HTML>
