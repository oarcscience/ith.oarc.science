<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze021">Polyglot</A>&nbsp;
<A HREF="../kjv/eze021">KJV</A>&nbsp;
<A HREF="../sep/eze021">Sep</A>&nbsp;
<A HREF="../tan/eze021">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze020">Previous</A>&nbsp;
<A HREF="eze022">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 21</H3><P><a name="001">1</A>&nbsp;Et factus est sermo Domini ad me, dicens:</P>
<P><a name="002">2</A>&nbsp;[Fili hominis, pone faciem tuam ad Jerusalem,<BR> et stilla ad sanctuaria,<BR> et propheta contra humum Isra&#235;l.<BR></P>
<P><a name="003">3</A>&nbsp;Et dices terr&#230; Isra&#235;l:<BR> H&#230;c dicit Dominus Deus:<BR> Ecce ego ad te,<BR> et ejiciam gladium meum de vagina sua,<BR> et occidam in te justum et impium.<BR></P>
<P><a name="004">4</A>&nbsp;Pro eo autem quod occidi in te justum et impium,<BR> idcirco egredietur gladius meus de vagina sua<BR> ad omnem carnem, ab austro usque ad aquilonem:<BR></P>
<P><a name="005">5</A>&nbsp;ut sciat omnis caro quia ego Dominus,<BR> eduxi gladium meum de vagina sua irrevocabilem.<BR></P>
<P><a name="006">6</A>&nbsp;Et tu, fili hominis, ingemisce in contritione lumborum,<BR> et in amaritudinibus ingemisce coram eis.<BR></P>
<P><a name="007">7</A>&nbsp;Cumque dixerint ad te: Quare tu gemis?<BR> dices: Pro auditu:<BR> quia venit, et tabescet omne cor,<BR> et dissolventur univers&#230; manus,<BR> et infirmabitur omnis spiritus,<BR> et per cuncta genua fluent aqu&#230;:<BR> ecce venit, et fiet, ait Dominus Deus.]</P>
<P><a name="008">8</A>&nbsp;Et factus est sermo Domini ad me, dicens:</P>
<P><a name="009">9</A>&nbsp;Fili hominis, propheta, et dices: H&#230;c dicit Dominus Deus: loquere: [Gladius, gladius exacutus est, et limatus:<BR></P>
<P><a name="010">10</A>&nbsp;ut c&#230;dat victimas, exacutus est:<BR> ut splendeat, limatus est:<BR> qui moves sceptrum filii mei, succidisti omne lignum.<BR></P>
<P><a name="011">11</A>&nbsp;Et dedi eum ad levigandum, ut teneatur manu:<BR> iste exacutus est gladius, et iste limatus est,<BR> ut sit in manu interficientis.<BR></P>
<P><a name="012">12</A>&nbsp;Clama et ulula, fili hominis,<BR> quia hic factus est in populo meo,<BR> hic in cunctis ducibus Isra&#235;l qui fugerant:<BR> gladio traditi sunt cum populo meo:<BR> idcirco plaude super femur,</P>
<P><a name="013">13</A>&nbsp;quia probatus est:<BR> et hoc, cum sceptrum subverterit, et non erit,<BR> dicit Dominus Deus.<BR></P>
<P><a name="014">14</A>&nbsp;Tu ergo, fili hominis, propheta,<BR> et percute manu ad manum:<BR> et duplicetur gladius,<BR> ac triplicetur gladius interfectorum:<BR> hic est gladius occisionis magn&#230;,<BR> qui obstupescere eos facit<BR></P>
<P><a name="015">15</A>&nbsp;et corde tabescere,<BR> et multiplicat ruinas.<BR> In omnibus portis eorum dedi conturbationem gladii acuti,<BR> et limati ad fulgendum,<BR> amicti ad c&#230;dem.<BR></P>
<P><a name="016">16</A>&nbsp;Exacuere, vade ad dexteram sive ad sinistram,<BR> quocumque faciei tu&#230; est appetitus.<BR></P>
<P><a name="017">17</A>&nbsp;Quin et ego plaudam manu ad manum,<BR> et implebo indignationem meam:<BR> ego Dominus locutus sum.]</P>
<P><a name="018">18</A>&nbsp;Et factus est sermo Domini ad me, dicens:</P>
<P><a name="019">19</A>&nbsp;Et tu, fili hominis, pone tibi duas vias, ut veniat gladius regis Babylonis: de terra una egredientur amb&#230;: et manu capiet conjecturam; in capite vi&#230; civitatis conjiciet.</P>
<P><a name="020">20</A>&nbsp;Viam pones ut veniat gladius ad Rabbath filiorum Ammon, et ad Judam in Jerusalem munitissimam.</P>
<P><a name="021">21</A>&nbsp;Stetit enim rex Babylonis in bivio, in capite duarum viarum, divinationem qu&#230;rens, commiscens sagittas: interrogavit idola, exta consuluit.</P>
<P><a name="022">22</A>&nbsp;Ad dexteram ejus facta est divinatio super Jerusalem, ut ponat arietes, ut aperiat os in c&#230;de, ut elevet vocem in ululatu, ut ponat arietes contra portas, ut comportet aggerem, ut &#230;dificet munitiones.</P>
<P><a name="023">23</A>&nbsp;Eritque quasi consulens frustra oraculum in oculis eorum, et sabbatorum otium imitans: ipse autem recordabitur iniquitatis ad capiendum.</P>
<P><a name="024">24</A>&nbsp;Idcirco h&#230;c dicit Dominus Deus: Pro eo quod recordati estis iniquitatis vestr&#230;, et revelastis pr&#230;varicationes vestras, et apparuerunt peccata vestra in omnibus cogitationibus vestris, pro eo, inquam, quod recordati estis, manu capiemini.</P>
<P><a name="025">25</A>&nbsp;Tu autem, profane, impie dux Isra&#235;l, cujus venit dies in tempore iniquitatis pr&#230;finita:</P>
<P><a name="026">26</A>&nbsp;h&#230;c dicit Dominus Deus: Aufer cidarim, tolle coronam: nonne h&#230;c est qu&#230; humilem sublevavit, et sublimem humiliavit?</P>
<P><a name="027">27</A>&nbsp;Iniquitatem, iniquitatem, iniquitatem ponam eam: et hoc non factum est, donec veniret cujus est judicium, et tradam ei.<BR>
</P>
<P><a name="028">28</A>&nbsp;Et tu, fili hominis, propheta, et dic: H&#230;c dicit Dominus Deus ad filios Ammon, et ad opprobrium eorum: et dices: [Mucro, mucro, evagina te ad occidendum:<BR> lima te ut interficias et fulgeas:<BR></P>
<P><a name="029">29</A>&nbsp;cum tibi viderentur vana,<BR> et divinarentur mendacia,<BR> ut dareris super colla vulneratorum impiorum,<BR> quorum venit dies in tempore iniquitatis pr&#230;finita.<BR></P>
<P><a name="030">30</A>&nbsp;Revertere ad vaginam tuam,<BR> in loco in quo creatus es:<BR> in terra nativitatis tu&#230; judicabo te.<BR></P>
<P><a name="031">31</A>&nbsp;Et effundam super te indignationem meam;<BR> in igne furoris mei sufflabo in te:<BR> daboque te in manus hominum insipientium,<BR> et fabricantium interitum.<BR></P>
<P><a name="032">32</A>&nbsp;Igni eris cibus;<BR> sanguis tuus erit in medio terr&#230;;<BR> oblivioni traderis:<BR> quia ego Dominus locutus sum.]</P>
<P><HR>
<CENTER>
<A HREF="eze022">Next: Ezekiel Chapter 22</A></CENTER>
</BODY>
</HTML>
