<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ephesians: Ephesians Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eph001">Polyglot</A>&nbsp;
<A HREF="../gnt/eph001">GNT</A>&nbsp;
<A HREF="../kjv/eph001">KJV</A>&nbsp;

<BR>
<BR><A HREF="eph">Ephesians Index</A><BR>
&nbsp;
<A HREF="gal006">Previous</A>&nbsp;
<A HREF="eph002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ephesians Chapter 1</H3><P><a name="001">1</A>&nbsp;Paulus Apostolus Jesu Christi per voluntatem Dei, omnibus sanctis qui sunt Ephesi, et fidelibus in Christo Jesu.</P>
<P><a name="002">2</A>&nbsp;Gratia vobis, et pax a Deo Patre nostro, et Domino Jesu Christo.<BR>
</P>
<P><a name="003">3</A>&nbsp;Benedictus Deus et Pater Domini nostri Jesu Christi, qui benedixit nos in omni benedictione spirituali in c&#230;lestibus in Christo,</P>
<P><a name="004">4</A>&nbsp;sicut elegit nos in ipso ante mundi constitutionem, ut essemus sancti et immaculati in conspectu ejus in caritate.</P>
<P><a name="005">5</A>&nbsp;Qui pr&#230;destinavit nos in adoptionem filiorum per Jesum Christum in ipsum: secundum propositum voluntatis su&#230;,</P>
<P><a name="006">6</A>&nbsp;in laudem glori&#230; grati&#230; su&#230;, in qua gratificavit nos in dilecto Filio suo.</P>
<P><a name="007">7</A>&nbsp;In quo habemus redemptionem per sanguinem ejus, remissionem peccatorum secundum divitias grati&#230; ejus,</P>
<P><a name="008">8</A>&nbsp;qu&#230; superabundavit in nobis in omni sapientia et prudentia:</P>
<P><a name="009">9</A>&nbsp;ut notum faceret nobis sacramentum voluntatis su&#230;, secundum beneplacitum ejus, quod proposuit in eo,</P>
<P><a name="010">10</A>&nbsp;in dispensatione plenitudinis temporum, instaurare omnia in Christo, qu&#230; in c&#230;lis et qu&#230; in terra sunt, in ipso;</P>
<P><a name="011">11</A>&nbsp;in quo etiam et nos sorte vocati sumus pr&#230;destinati secundum propositum ejus qui operatur omnia secundum consilium voluntatis su&#230;:</P>
<P><a name="012">12</A>&nbsp;ut simus in laudem glori&#230; ejus nos, qui ante speravimus in Christo;</P>
<P><a name="013">13</A>&nbsp;in quo et vos, cum audissetis verbum veritatis, Evangelium salutis vestr&#230;, in quo et credentes signati estis Spiritu promissionis Sancto,</P>
<P><a name="014">14</A>&nbsp;qui est pignus h&#230;reditatis nostr&#230;, in redemptionem acquisitionis, in laudem glori&#230; ipsius.<BR>
</P>
<P><a name="015">15</A>&nbsp;Propterea et ego audiens fidem vestram, qu&#230; est in Domino Jesu, et dilectionem in omnes sanctos,</P>
<P><a name="016">16</A>&nbsp;non cesso gratias agens pro vobis, memoriam vestri faciens in orationibus meis:</P>
<P><a name="017">17</A>&nbsp;ut Deus Domini nostri Jesu Christi, Pater glori&#230;, det vobis spiritum sapienti&#230; et revelationis in agnitione ejus,</P>
<P><a name="018">18</A>&nbsp;illuminatos oculos cordis vestri, ut sciatis qu&#230; sit spes vocationis ejus, et qu&#230; diviti&#230; glori&#230; h&#230;reditatis ejus in sanctis,</P>
<P><a name="019">19</A>&nbsp;et qu&#230; sit supereminens magnitudo virtutis ejus in nos, qui credimus secundum operationem potenti&#230; virtutis ejus,</P>
<P><a name="020">20</A>&nbsp;quam operatus est in Christo, suscitans illum a mortuis, et constituens ad dexteram suam in c&#230;lestibus:</P>
<P><a name="021">21</A>&nbsp;supra omnem principatum, et potestatem, et virtutem, et dominationem, et omne nomen, quod nominatur non solum in hoc s&#230;culo, sed etiam in futuro.</P>
<P><a name="022">22</A>&nbsp;Et omnia subjecit sub pedibus ejus: et ipsum dedit caput supra omnem ecclesiam,</P>
<P><a name="023">23</A>&nbsp;qu&#230; est corpus ipsius, et plenitudo ejus, qui omnia in omnibus adimpletur.</P>
<P><HR>
<CENTER>
<A HREF="eph002">Next: Ephesians Chapter 2</A></CENTER>
</BODY>
</HTML>
