<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 21</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev021.htm">Polyglot</A>&nbsp;
<A HREF="../kjv/lev021.htm">KJV</A>&nbsp;
<A HREF="../sep/lev021.htm">Sep</A>&nbsp;
<A HREF="../tan/lev021.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev020.htm">Previous</A>&nbsp;
<A HREF="lev022.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 21</H3><P><a name="001">1</A>&nbsp;Dixit quoque Dominus ad Moysen: Loquere ad sacerdotes filios Aaron, et dices ad eos: Ne contaminetur sacerdos in mortibus civium suorum,</P>
<P><a name="002">2</A>&nbsp;nisi tantum in consanguineis, ac propinquis, id est, super patre et matre, et filio, et filia, fratre quoque,</P>
<P><a name="003">3</A>&nbsp;et sorore virgine qu&#230; non est nupta viro:</P>
<P><a name="004">4</A>&nbsp;sed nec in principe populi sui contaminabitur.</P>
<P><a name="005">5</A>&nbsp;Non radent caput, nec barbam, neque in carnibus suis facient incisuras.</P>
<P><a name="006">6</A>&nbsp;Sancti erunt Deo suo, et non polluent nomen ejus: incensum enim Domini, et panes Dei sui offerunt, et ideo sancti erunt.</P>
<P><a name="007">7</A>&nbsp;Scortum et vile prostibulum non ducent uxorem, nec eam qu&#230; repudiata est a marito: quia consecrati sunt Deo suo,</P>
<P><a name="008">8</A>&nbsp;et panes propositionis offerunt. Sint ergo sancti, quia et ego sanctus sum, Dominus qui sanctifico eos.</P>
<P><a name="009">9</A>&nbsp;Sacerdotis filia si deprehensa fuerit in stupro, et violaverit nomen patris sui, flammis exuretur.<BR>
</P>
<P><a name="010">10</A>&nbsp;Pontifex, id est, sacerdos maximus inter fratres suos, super cujus caput fusum est unctionis oleum, et cujus manus in sacerdotio consecrat&#230; sunt, vestitusque est sanctis vestibus, caput suum non discooperiet, vestimenta non scindet:</P>
<P><a name="011">11</A>&nbsp;et ad omnem mortuum non ingredietur omnino: super patre quoque suo et matre non contaminabitur.</P>
<P><a name="012">12</A>&nbsp;Nec egredietur de sanctis, ne polluat sanctuarium Domini, quia oleum sanct&#230; unctionis Dei sui super eum est. Ego Dominus.</P>
<P><a name="013">13</A>&nbsp;Virginem ducet uxorem:</P>
<P><a name="014">14</A>&nbsp;viduam autem et repudiatam, et sordidam, atque meretricem non accipiet, sed puellam de populo suo:</P>
<P><a name="015">15</A>&nbsp;ne commisceat stirpem generis sui vulgo gentis su&#230;: quia ego Dominus, qui sanctifico eum.</P>
<P><a name="016">16</A>&nbsp;Locutusque est Dominus ad Moysen, dicens:</P>
<P><a name="017">17</A>&nbsp;Loquere ad Aaron: Homo de semine tuo per familias qui habuerit maculam, non offeret panes Deo suo,</P>
<P><a name="018">18</A>&nbsp;nec accedet ad ministerium ejus: si c&#230;cus fuerit, si claudus, si parvo vel grandi, vel torto naso,</P>
<P><a name="019">19</A>&nbsp;si fracto pede, si manu,</P>
<P><a name="020">20</A>&nbsp;si gibbus, si lippus, si albuginem habens in oculo, si jugem scabiem, si impetiginem in corpore, vel herniosus.</P>
<P><a name="021">21</A>&nbsp;Omnis qui habuerit maculam de semine Aaron sacerdotis, non accedet offerre hostias Domino, nec panes Deo suo:</P>
<P><a name="022">22</A>&nbsp;vescetur tamen panibus qui offeruntur in sanctuario,</P>
<P><a name="023">23</A>&nbsp;ita dumtaxat, ut intra velum non ingrediatur, nec accedat ad altare, quia maculam habet, et contaminare non debet sanctuarium meum. Ego Dominus qui sanctifico eos.</P>
<P><a name="024">24</A>&nbsp;Locutus est ergo Moyses ad Aaron, et ad filios ejus, et ad omnem Isra&#235;l cuncta qu&#230; fuerant sibi imperata.</P>
<P><HR>
<CENTER>
<A HREF="lev022.htm">Next: Leviticus Chapter 22</A></CENTER>
</BODY>
</HTML>
