<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 18</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/act018">Polyglot</A>&nbsp;
<A HREF="../gnt/act018">GNT</A>&nbsp;
<A HREF="../kjv/act018">KJV</A>&nbsp;

<BR>
<BR><A HREF="act">Acts Index</A><BR>
&nbsp;
<A HREF="act017">Previous</A>&nbsp;
<A HREF="act019">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 18</H3><P><a name="001">1</A>&nbsp;Post h&#230;c egressus ab Athenis, venit Corinthum:</P>
<P><a name="002">2</A>&nbsp;et inveniens quemdam Jud&#230;um nomine Aquilam, Ponticum genere, qui nuper venerat ab Italia, et Priscillam uxorem ejus (eo quod pr&#230;cepisset Claudius discedere omnes Jud&#230;os a Roma), accessit ad eos.</P>
<P><a name="003">3</A>&nbsp;Et quia ejusdem erat artis, manebat apud eos, et operabatur. (Erant autem scenofactori&#230; artis.)</P>
<P><a name="004">4</A>&nbsp;Et disputabat in synagoga per omne sabbatum, interponens nomen Domini Jesu: suadebatque Jud&#230;is et Gr&#230;cis.</P>
<P><a name="005">5</A>&nbsp;Cum venissent autem de Macedonia Silas et Timotheus, instabat verbo Paulus, testificans Jud&#230;is esse Christum Jesum.</P>
<P><a name="006">6</A>&nbsp;Contradicentibus autem eis, et blasphemantibus, excutiens vestimenta sua, dixit ad eos: Sanguis vester super caput vestrum: mundus ego: ex hoc ad gentes vadam.</P>
<P><a name="007">7</A>&nbsp;Et migrans inde, intravit in domum cujusdam, nomine Titi Justi, colentis Deum, cujus domus erat conjuncta synagog&#230;.</P>
<P><a name="008">8</A>&nbsp;Crispus autem archisynagogus credidit Domino cum omni domo sua: et multi Corinthiorum audientes credebant, et baptizabantur.</P>
<P><a name="009">9</A>&nbsp;Dixit autem Dominus nocte per visionem Paulo: Noli timere, sed loquere, et ne taceas:</P>
<P><a name="010">10</A>&nbsp;propter quod ego sum tecum, et nemo apponetur tibi ut noceat te: quoniam populus est mihi multus in hac civitate.</P>
<P><a name="011">11</A>&nbsp;Sedit autem ibi annum et sex menses, docens apud eos verbum Dei.<BR>
</P>
<P><a name="012">12</A>&nbsp;Gallione autem proconsule Achai&#230;, insurrexerunt uno animo Jud&#230;i in Paulum, et adduxerunt eum ad tribunal,</P>
<P><a name="013">13</A>&nbsp;dicentes: Quia contra legem hic persuadet hominibus colere Deum.</P>
<P><a name="014">14</A>&nbsp;Incipiente autem Paulo aperire os, dixit Gallio ad Jud&#230;os: Si quidem esset iniquum aliquid aut facinus pessimum, o viri Jud&#230;i, recte vos sustinerem.</P>
<P><a name="015">15</A>&nbsp;Si vero qu&#230;stiones sunt de verbo, et nominibus, et lege vestra, vos ipsi videritis: judex ego horum nolo esse.</P>
<P><a name="016">16</A>&nbsp;Et minavit eos a tribunali.</P>
<P><a name="017">17</A>&nbsp;Apprehendentes autem omnes Sosthenem principem synagog&#230;, percutiebant eum ante tribunal: et nihil eorum Gallioni cur&#230; erat.<BR>
</P>
<P><a name="018">18</A>&nbsp;Paulus vero cum adhuc sustinuisset dies multos fratribus valefaciens, navigavit in Syriam (et cum eo Priscilla et Aquila), qui sibi totonderat in Cenchris caput: habebat enim votum.</P>
<P><a name="019">19</A>&nbsp;Devenitque Ephesum, et illos ibi reliquit. Ipse vero ingressus synagogam, disputabat cum Jud&#230;is.</P>
<P><a name="020">20</A>&nbsp;Rogantibus autem eis ut ampliori tempore maneret, non consensit,</P>
<P><a name="021">21</A>&nbsp;sed valefaciens, et dicens: Iterum revertar ad vos, Deo volente: profectus est ab Epheso.</P>
<P><a name="022">22</A>&nbsp;Et descendens C&#230;saream, ascendit, et salutavit ecclesiam, et descendit Antiochiam.<BR>
</P>
<P><a name="023">23</A>&nbsp;Et facto ibi aliquanto tempore profectus est, perambulans ex ordine Galaticam regionem, et Phrygiam, confirmans omnes discipulos.</P>
<P><a name="024">24</A>&nbsp;Jud&#230;us autem quidam, Apollo nomine, Alexandrinus genere, vir eloquens, devenit Ephesum, potens in scripturis.</P>
<P><a name="025">25</A>&nbsp;Hic erat edoctus viam Domini: et fervens spiritu loquebatur, et docebat diligenter ea qu&#230; sunt Jesu, sciens tantum baptisma Joannis.</P>
<P><a name="026">26</A>&nbsp;Hic ergo c&#156;pit fiducialiter agere in synagoga. Quem cum audissent Priscilla et Aquila, assumpserunt eum, et diligentius exposuerunt ei viam Domini.</P>
<P><a name="027">27</A>&nbsp;Cum autem vellet ire Achaiam, exhortati fratres, scripserunt discipulis ut susciperent eum. Qui cum venisset, contulit multum his qui crediderant.</P>
<P><a name="028">28</A>&nbsp;Vehementer enim Jud&#230;os revincebat publice, ostendens per Scripturas esse Christum Jesum.</P>
<P><HR>
<CENTER>
<A HREF="act019">Next: Acts Chapter 19</A></CENTER>
</BODY>
</HTML>
