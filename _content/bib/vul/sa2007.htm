<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Samuel: 2 Samuel Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa2007.htm">Polyglot</A>&nbsp;
<A HREF="../kjv/sa2007.htm">KJV</A>&nbsp;
<A HREF="../sep/sa2007.htm">Sep</A>&nbsp;
<A HREF="../tan/sa2007.htm">Tan</A>&nbsp;

<BR>
<BR><A HREF="sa2.htm">2 Samuel Index</A><BR>
&nbsp;
<A HREF="sa2006.htm">Previous</A>&nbsp;
<A HREF="sa2008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Samuel Chapter 7</H3><P><a name="001">1</A>&nbsp;Factum est autem cum sedisset rex in domo sua, et Dominus dedisset ei requiem undique ab universis inimicis suis,</P>
<P><a name="002">2</A>&nbsp;dixit ad Nathan prophetam: Videsne quod ego habitem in domo cedrina, et arca Dei posita sit in medio pellium?</P>
<P><a name="003">3</A>&nbsp;Dixitque Nathan ad regem: Omne quod est in corde tuo, vade, fac: quia Dominus tecum est.</P>
<P><a name="004">4</A>&nbsp;Factum est autem in illa nocte: et ecce sermo Domini ad Nathan, dicens:</P>
<P><a name="005">5</A>&nbsp;Vade, et loquere ad servum meum David: H&#230;c dicit Dominus: Numquid tu &#230;dificabis mihi domum ad habitandum?</P>
<P><a name="006">6</A>&nbsp;Neque enim habitavi in domo ex die illa, qua eduxi filios Isra&#235;l de terra &#198;gypti, usque in diem hanc: sed ambulabam in tabernaculo, et in tentorio.</P>
<P><a name="007">7</A>&nbsp;Per cuncta loca qu&#230; transivi cum omnibus filiis Isra&#235;l, numquid loquens locutus sum ad unam de tribubus Isra&#235;l, cui pr&#230;cepi ut pasceret populum meum Isra&#235;l, dicens: Quare non &#230;dificastis mihi domum cedrinam?<BR>
</P>
<P><a name="008">8</A>&nbsp;Et nunc h&#230;c dices servo meo David: H&#230;c dicit Dominus exercituum: Ego tuli te de pascuis sequentem greges, ut esses dux super populum meum Isra&#235;l:</P>
<P><a name="009">9</A>&nbsp;et fui tecum in omnibus ubicumque ambulasti, et interfeci universos inimicos tuos a facie tua: fecique tibi nomen grande, juxta nomen magnorum qui sunt in terra.</P>
<P><a name="010">10</A>&nbsp;Et ponam locum populo meo Isra&#235;l, et plantabo eum, et habitabit sub eo, et non turbabitur amplius: nec addent filii iniquitatis ut affligant eum sicut prius,</P>
<P><a name="011">11</A>&nbsp;ex die qua constitui judices super populum meum Isra&#235;l: et requiem dabo tibi ab omnibus inimicis tuis: pr&#230;dicitque tibi Dominus quod domum faciat tibi Dominus.</P>
<P><a name="012">12</A>&nbsp;Cumque completi fuerint dies tui, et dormieris cum patribus tuis, suscitabo semen tuum post te, quod egredietur de utero tuo, et firmabo regnum ejus.</P>
<P><a name="013">13</A>&nbsp;Ipse &#230;dificabit domum nomini meo, et stabiliam thronum regni ejus usque in sempiternum.</P>
<P><a name="014">14</A>&nbsp;Ego ero ei in patrem, et ipse erit mihi in filium: qui si inique aliquid gesserit, arguam eum in virga virorum, et in plagis filiorum hominum.</P>
<P><a name="015">15</A>&nbsp;Misericordiam autem meam non auferam ab eo, sicut abstuli a Saul, quem amovi a facie mea.</P>
<P><a name="016">16</A>&nbsp;Et fidelis erit domus tua, et regnum tuum usque in &#230;ternum ante faciem tuam, et thronus tuus erit firmus jugiter.</P>
<P><a name="017">17</A>&nbsp;Secundum omnia verba h&#230;c, et juxta universam visionem istam, sic locutus est Nathan ad David.<BR>
</P>
<P><a name="018">18</A>&nbsp;Ingressus est autem rex David, et sedit coram Domino, et dixit: Quis ego sum, Domine Deus, et qu&#230; domus mea, quia adduxisti me hucusque?</P>
<P><a name="019">19</A>&nbsp;Sed et hoc parum visum est in conspectu tuo, Domine Deus, nisi loquereris etiam de domo servi tui in longinquum: ista est enim lex Adam, Domine Deus.</P>
<P><a name="020">20</A>&nbsp;Quid ergo addere poterit adhuc David, ut loquatur ad te? tu enim scis servum tuum, Domine Deus.</P>
<P><a name="021">21</A>&nbsp;Propter verbum tuum, et secundum cor tuum, fecisti omnia magnalia h&#230;c, ita ut notum faceres servo tuo.</P>
<P><a name="022">22</A>&nbsp;Idcirco magnificatus es, Domine Deus, quia non est similis tui, neque est deus extra te, in omnibus qu&#230; audivimus auribus nostris.</P>
<P><a name="023">23</A>&nbsp;Qu&#230; est autem ut populus tuus Isra&#235;l gens in terra, propter quam ivit Deus ut redimeret eam sibi in populum, et poneret sibi nomen, faceretque eis magnalia et horribilia super terram a facie populi tui quem redemisti tibi ex &#198;gypto, gentem, et deum ejus.</P>
<P><a name="024">24</A>&nbsp;Firmasti enim tibi populum tuum Isra&#235;l in populum sempiternum: et tu, Domine Deus, factus es eis in Deum.</P>
<P><a name="025">25</A>&nbsp;Nunc ergo Domine Deus, verbum quod locutus es super servum tuum, et super domum ejus, suscita in sempiternum: et fac sicut locutus es,</P>
<P><a name="026">26</A>&nbsp;ut magnificetur nomen tuum usque in sempiternum, atque dicatur: Dominus exercituum, Deus super Isra&#235;l. Et domus servi tui David erit stabilita coram Domino,</P>
<P><a name="027">27</A>&nbsp;quia tu, Domine exercituum Deus Isra&#235;l, revelasti aurem servi tui, dicens: Domum &#230;dificabo tibi: propterea invenit servus tuus cor suum ut oraret te oratione hac.</P>
<P><a name="028">28</A>&nbsp;Nunc ergo Domine Deus, tu es Deus, et verba tua erunt vera: locutus es enim ad servum tuum bona h&#230;c.</P>
<P><a name="029">29</A>&nbsp;Incipe ergo, et benedic domui servi tui, ut sit in sempiternum coram te: quia tu, Domine Deus, locutus es, et benedictione tua benedicetur domus servi tui in sempiternum.</P>
<P><HR>
<CENTER>
<A HREF="sa2008.htm">Next: 2 Samuel Chapter 8</A></CENTER>
</BODY>
</HTML>
