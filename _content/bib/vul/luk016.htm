<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 16</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/luk016">Polyglot</A>&nbsp;
<A HREF="../gnt/luk016">GNT</A>&nbsp;
<A HREF="../kjv/luk016">KJV</A>&nbsp;

<BR>
<BR><A HREF="luk">Luke Index</A><BR>
&nbsp;
<A HREF="luk015">Previous</A>&nbsp;
<A HREF="luk017">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 16</H3><P><a name="001">1</A>&nbsp;Dicebat autem et ad discipulos suos: Homo quidam erat dives, qui habebat villicum: et hic diffamatus est apud illum quasi dissipasset bona ipsius.</P>
<P><a name="002">2</A>&nbsp;Et vocavit illum, et ait illi: Quid hoc audio de te? redde rationem villicationis tu&#230;: jam enim non poteris villicare.</P>
<P><a name="003">3</A>&nbsp;Ait autem villicus intra se: Quid faciam, quia dominus meus aufert a me villicationem? Fodere non valeo, mendicare erubesco.</P>
<P><a name="004">4</A>&nbsp;Scio quid faciam, ut, cum amotus fuero a villicatione, recipiant me in domos suas.</P>
<P><a name="005">5</A>&nbsp;Convocatis itaque singulis debitoribus domini sui, dicebat primo: Quantum debes domino meo?</P>
<P><a name="006">6</A>&nbsp;At ille dixit: Centum cados olei. Dixitque illi: Accipe cautionem tuam: et sede cito, scribe quinquaginta.</P>
<P><a name="007">7</A>&nbsp;Deinde alii dixit: Tu vero quantum debes? Qui ait: Centum coros tritici. Ait illi: Accipe litteras tuas, et scribe octoginta.</P>
<P><a name="008">8</A>&nbsp;Et laudavit dominus villicum iniquitatis, quia prudenter fecisset: quia filii hujus s&#230;culi prudentiores filiis lucis in generatione sua sunt.</P>
<P><a name="009">9</A>&nbsp;Et ego vobis dico: facite vobis amicos de mammona iniquitatis: ut, cum defeceritis, recipiant vos in &#230;terna tabernacula.</P>
<P><a name="010">10</A>&nbsp;Qui fidelis est in minimo, et in majori fidelis est: et qui in modico iniquus est, et in majori iniquus est.</P>
<P><a name="011">11</A>&nbsp;Si ergo in iniquo mammona fideles non fuistis quod verum est, quis credet vobis?</P>
<P><a name="012">12</A>&nbsp;Et si in alieno fideles non fuistis, quod vestrum est, quis dabit vobis?</P>
<P><a name="013">13</A>&nbsp;Nemo servus potest duobus dominis servire: aut enim unum odiet, et alterum diliget: aut uni adh&#230;rebit, et alterum contemnet. Non potestis Deo servire et mammon&#230;.<BR>
</P>
<P><a name="014">14</A>&nbsp;Audiebant autem omnia h&#230;c pharis&#230;i, qui erant avari: et deridebant illum.</P>
<P><a name="015">15</A>&nbsp;Et ait illis: Vos estis qui justificatis vos coram hominibus: Deus autem novit corda vestra: quia quod hominibus altum est, abominatio est ante Deum.</P>
<P><a name="016">16</A>&nbsp;Lex et prophet&#230; usque ad Joannem: ex eo regnum Dei evangelizatur, et omnis in illud vim facit.</P>
<P><a name="017">17</A>&nbsp;Facilius est autem c&#230;lum et terram pr&#230;terire, quam de lege unum apicem cadere.</P>
<P><a name="018">18</A>&nbsp;Omnis qui dimittit uxorem suam et alteram ducit, m&#156;chatur: et qui dimissam a viro ducit, m&#156;chatur.<BR>
</P>
<P><a name="019">19</A>&nbsp;Homo quidam erat dives, qui induebatur purpura et bysso, et epulabatur quotidie splendide.</P>
<P><a name="020">20</A>&nbsp;Et erat quidam mendicus, nomine Lazarus, qui jacebat ad januam ejus, ulceribus plenus,</P>
<P><a name="021">21</A>&nbsp;cupiens saturari de micis qu&#230; cadebant de mensa divitis, et nemo illi dabat: sed et canes veniebant, et lingebant ulcera ejus.</P>
<P><a name="022">22</A>&nbsp;Factum est autem ut moreretur mendicus, et portaretur ab angelis in sinum Abrah&#230;. Mortuus est autem et dives, et sepultus est in inferno.</P>
<P><a name="023">23</A>&nbsp;Elevans autem oculos suos, cum esset in tormentis, vidit Abraham a longe, et Lazarum in sinu ejus:</P>
<P><a name="024">24</A>&nbsp;et ipse clamans dixit: Pater Abraham, miserere mei, et mitte Lazarum ut intingat extremum digiti sui in aquam, ut refrigeret linguam meam, quia crucior in hac flamma.</P>
<P><a name="025">25</A>&nbsp;Et dixit illi Abraham: Fili, recordare quia recepisti bona in vita tua, et Lazarus similiter mala: nunc autem hic consolatur, tu vero cruciaris:</P>
<P><a name="026">26</A>&nbsp;et in his omnibus inter nos et vos chaos magnum firmatum est: ut hi qui volunt hinc transire ad vos, non possint, neque inde huc transmeare.</P>
<P><a name="027">27</A>&nbsp;Et ait: Rogo ergo te, pater, ut mittas eum in domum patris mei:</P>
<P><a name="028">28</A>&nbsp;habeo enim quinque fratres: ut testetur illis, ne et ipsi veniant in hunc locum tormentorum.</P>
<P><a name="029">29</A>&nbsp;Et ait illi Abraham: Habent Moysen et prophetas: audiant illos.</P>
<P><a name="030">30</A>&nbsp;At ille dixit: Non, pater Abraham: sed si quis ex mortuis ierit ad eos, p&#156;nitentiam agent.</P>
<P><a name="031">31</A>&nbsp;Ait autem illi: Si Moysen et prophetas non audiunt, neque si quis ex mortuis resurrexerit, credent.</P>
<P><HR>
<CENTER>
<A HREF="luk017">Next: Luke Chapter 17</A></CENTER>
</BODY>
</HTML>
