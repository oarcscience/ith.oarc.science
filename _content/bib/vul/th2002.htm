<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Thessalonians: 2 Thessalonians Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/th2002.htm">Polyglot</A>&nbsp;
<A HREF="../gnt/th2002.htm">GNT</A>&nbsp;
<A HREF="../kjv/th2002.htm">KJV</A>&nbsp;

<BR>
<BR><A HREF="th2.htm">2 Thessalonians Index</A><BR>
&nbsp;
<A HREF="th2001.htm">Previous</A>&nbsp;
<A HREF="th2003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Thessalonians Chapter 2</H3><P><a name="001">1</A>&nbsp;Rogamus autem vos, fratres, per adventum Domini nostri Jesu Christi, et nostr&#230; congregationis in ipsum:</P>
<P><a name="002">2</A>&nbsp;ut non cito moveamini a vestro sensu, neque terreamini, neque per spiritum, neque per sermonem, neque per epistolam tamquam per nos missam, quasi instet dies Domini.</P>
<P><a name="003">3</A>&nbsp;Ne quis vos seducat ullo modo: quoniam nisi venerit discessio primum, et revelatus fuerit homo peccati filius perditionis,</P>
<P><a name="004">4</A>&nbsp;qui adversatur, et extollitur supra omne, quod dicitur Deus, aut quod colitur, ita ut in templo Dei sedeat ostendens se tamquam sit Deus.</P>
<P><a name="005">5</A>&nbsp;Non retinetis quod cum adhuc essem apud vos, h&#230;c dicebam vobis?</P>
<P><a name="006">6</A>&nbsp;et nunc quid detineat scitis, ut reveletur in suo tempore.</P>
<P><a name="007">7</A>&nbsp;Nam mysterium jam operatur iniquitatis: tantum ut qui tenet nunc, teneat, donec de medio fiat.</P>
<P><a name="008">8</A>&nbsp;Et tunc revelabitur ille iniquus, quem Dominus Jesus interficiet spiritu oris sui, et destruet illustratione adventus sui eum:</P>
<P><a name="009">9</A>&nbsp;cujus est adventus secundum operationem Satan&#230; in omni virtute, et signis, et prodigiis mendacibus,</P>
<P><a name="010">10</A>&nbsp;et in omni seductione iniquitatis iis qui pereunt: eo quod caritatem veritatis non receperunt ut salvi fierent.</P>
<P><a name="011">11</A>&nbsp;Ideo mittet illis Deus operationem erroris ut credant mendacio,</P>
<P><a name="012">12</A>&nbsp;ut judicentur omnes qui non crediderunt veritati, sed consenserunt iniquitati.<BR>
</P>
<P><a name="013">13</A>&nbsp;Nos autem debemus gratias agere Deo semper pro vobis, fratres dilecti a Deo, quod elegerit vos Deus primitias in salutem in sanctificatione spiritus, et in fide veritatis:</P>
<P><a name="014">14</A>&nbsp;in qua et vocavit vos per Evangelium nostrum in acquisitionem glori&#230; Domini nostri Jesu Christi.</P>
<P><a name="015">15</A>&nbsp;Itaque fratres, state: et tenete traditiones, quas didicistis, sive per sermonem, sive per epistolam nostram.</P>
<P><a name="016">16</A>&nbsp;Ipse autem Dominus noster Jesus Christus, et Deus et Pater noster, qui dilexit nos, et dedit consolationem &#230;ternam, et spem bonam in gratia,</P>
<P><a name="017">17</A>&nbsp;exhortetur corda vestra, et confirmet in omni opere et sermone bono.</P>
<P><HR>
<CENTER>
<A HREF="th2003.htm">Next: 2 Thessalonians Chapter 3</A></CENTER>
</BODY>
</HTML>
