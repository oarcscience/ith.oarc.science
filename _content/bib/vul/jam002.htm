<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: James: James Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jam002.htm">Polyglot</A>&nbsp;
<A HREF="../gnt/jam002.htm">GNT</A>&nbsp;
<A HREF="../kjv/jam002.htm">KJV</A>&nbsp;

<BR>
<BR><A HREF="jam.htm">James Index</A><BR>
&nbsp;
<A HREF="jam001.htm">Previous</A>&nbsp;
<A HREF="jam003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): James Chapter 2</H3><P><a name="001">1</A>&nbsp;Fratres mei, nolite in personarum acceptione habere fidem Domini nostri Jesu Christi glori&#230;.</P>
<P><a name="002">2</A>&nbsp;Etenim si introierit in conventum vestrum vir aureum annulum habens in veste candida, introierit autem et pauper in sordido habitu,</P>
<P><a name="003">3</A>&nbsp;et intendatis in eum qui indutus est veste pr&#230;clara, et dixeritis ei: Tu sede hic bene: pauperi autem dicatis: Tu sta illic; aut sede sub scabello pedum meorum:</P>
<P><a name="004">4</A>&nbsp;nonne judicatis apud vosmetipsos, et facti estis judices cogitationum iniquarum?</P>
<P><a name="005">5</A>&nbsp;Audite, fratres mei dilectissimi: nonne Deus elegit pauperes in hoc mundo, divites in fide, et h&#230;redes regni, quod repromisit Deus diligentibus se?</P>
<P><a name="006">6</A>&nbsp;vos autem exhonorastis pauperem. Nonne divites per potentiam opprimunt vos, et ipsi trahunt vos ad judicia?</P>
<P><a name="007">7</A>&nbsp;nonne ipsi blasphemant bonum nomen, quod invocatum est super vos?</P>
<P><a name="008">8</A>&nbsp;Si tamen legem perficitis regalem secundum Scripturas: Diliges proximum tuum sicut teipsum: bene facitis:</P>
<P><a name="009">9</A>&nbsp;si autem personas accipitis, peccatum operamini, redarguti a lege quasi transgressores.</P>
<P><a name="010">10</A>&nbsp;Quicumque autem totam legem servaverit, offendat autem in uno, factus est omnium reus.</P>
<P><a name="011">11</A>&nbsp;Qui enim dixit: Non m&#156;chaberis, dixit et: Non occides. Quod si non m&#156;chaberis, occides autem, factus es transgressor legis.</P>
<P><a name="012">12</A>&nbsp;Sic loquimini, et sic facite sicut per legem libertatis incipientes judicari.</P>
<P><a name="013">13</A>&nbsp;Judicium enim sine misericordia illi qui non fecit misericordiam: superexaltat autem misericordia judicium.<BR>
</P>
<P><a name="014">14</A>&nbsp;Quid proderit, fratres mei, si fidem quis dicat se habere, opera autem non habeat? numquid poterit fides salvare eum?</P>
<P><a name="015">15</A>&nbsp;Si autem frater et soror nudi sint, et indigeant victu quotidiano,</P>
<P><a name="016">16</A>&nbsp;dicat autem aliquis ex vobis illis: Ite in pace, calefacimini et saturamini: non dederitis autem eis qu&#230; necessaria sunt corpori, quid proderit?</P>
<P><a name="017">17</A>&nbsp;Sic et fides, si non habeat opera, mortua est in semetipsa.</P>
<P><a name="018">18</A>&nbsp;Sed dicet quis: Tu fidem habes, et ego opera habeo: ostende mihi fidem tuam sine operibus: et ego ostendam tibi ex operibus fidem meam.</P>
<P><a name="019">19</A>&nbsp;Tu credis quoniam unus est Deus: bene facis: et d&#230;mones credunt, et contremiscunt.</P>
<P><a name="020">20</A>&nbsp;Vis autem scire, o homo inanis, quoniam fides sine operibus mortua est?</P>
<P><a name="021">21</A>&nbsp;Abraham pater noster nonne ex operibus justificatus est, offerens Isaac filium suum super altare?</P>
<P><a name="022">22</A>&nbsp;Vides quoniam fides cooperabatur operibus illius: et ex operibus fides consummata est?</P>
<P><a name="023">23</A>&nbsp;Et suppleta est Scriptura, dicens: Credidit Abraham Deo, et reputatum est illi ad justitiam, et amicus Dei appellatus est.</P>
<P><a name="024">24</A>&nbsp;Videtis quoniam ex operibus justificatur homo, et non ex fide tantum?</P>
<P><a name="025">25</A>&nbsp;Similiter et Rahab meretrix, nonne ex operibus justificata est, suscipiens nuntios, et alia via ejiciens?</P>
<P><a name="026">26</A>&nbsp;Sicut enim corpus sine spiritu mortuum est, ita et fides sine operibus mortua est.</P>
<P><HR>
<CENTER>
<A HREF="jam003.htm">Next: James Chapter 3</A></CENTER>
</BODY>
</HTML>
