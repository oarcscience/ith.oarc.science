<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Song of Solomon: Song of Solomon Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sol005">Polyglot</A>&nbsp;
<A HREF="../kjv/sol005">KJV</A>&nbsp;
<A HREF="../sep/sol005">Sep</A>&nbsp;
<A HREF="../tan/sol005">Tan</A>&nbsp;

<BR>
<BR><A HREF="sol">Song of Solomon Index</A><BR>
&nbsp;
<A HREF="sol004">Previous</A>&nbsp;
<A HREF="sol006">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Song of Solomon Chapter 5</H3><P><a name="001">1</A>&nbsp;[Veniat dilectus meus in hortum suum,<BR> et comedat fructum pomorum suorum.<BR> <Sponsus>Veni in hortum meum, soror mea, sponsa;<BR> messui myrrham meam cum aromatibus meis;<BR> comedi favum cum melle meo;<BR> bibi vinum meum cum lacte meo;<BR> comedite, amici, et bibite,<BR> et inebriamini, carissimi.<BR></P>
<P><a name="002">2</A>&nbsp;<Sponsa>Ego dormio, et cor meum vigilat.<BR> Vox dilecti mei pulsantis:<BR> <Sponsus>Aperi mihi, soror mea, amica mea,<BR> columba mea, immaculata mea,<BR> quia caput meum plenum est rore,<BR> et cincinni mei guttis noctium.<BR></P>
<P><a name="003">3</A>&nbsp;<Sponsa>Expoliavi me tunica mea: quomodo induar illa?<BR> lavi pedes meos: quomodo inquinabo illos?<BR></P>
<P><a name="004">4</A>&nbsp;Dilectus meus misit manum suam per foramen,<BR> et venter meus intremuit ad tactum ejus.<BR></P>
<P><a name="005">5</A>&nbsp;Surrexi ut aperirem dilecto meo;<BR> manus me&#230; stillaverunt myrrham,<BR> et digiti mei pleni myrrha probatissima.<BR></P>
<P><a name="006">6</A>&nbsp;Pessulum ostii mei aperui dilecto meo,<BR> at ille declinaverat, atque transierat.<BR> Anima mea liquefacta est, ut locutus est;<BR> qu&#230;sivi, et non inveni illum;<BR> vocavi, et non respondit mihi.<BR></P>
<P><a name="007">7</A>&nbsp;Invenerunt me custodes qui circumeunt civitatem;<BR> percusserunt me, et vulneraverunt me.<BR> Tulerunt pallium meum mihi custodes murorum.<BR></P>
<P><a name="008">8</A>&nbsp;Adjuro vos, fili&#230; Jerusalem,<BR> si inveneritis dilectum meum,<BR> ut nuntietis ei quia amore langueo.<BR></P>
<P><a name="009">9</A>&nbsp;<Chorus>Qualis est dilectus tuus ex dilecto, o pulcherrima mulierum?<BR> qualis est dilectus tuus ex dilecto, quia sic adjurasti nos?<BR></P>
<P><a name="010">10</A>&nbsp;<Sponsa>Dilectus meus candidus et rubicundus;<BR> electus ex millibus.<BR></P>
<P><a name="011">11</A>&nbsp;Caput ejus aurum optimum;<BR> com&#230; ejus sicut elat&#230; palmarum, nigr&#230; quasi corvus.<BR></P>
<P><a name="012">12</A>&nbsp;Oculi ejus sicut columb&#230; super rivulos aquarum,<BR> qu&#230; lacte sunt lot&#230;, et resident juxta fluenta plenissima.<BR></P>
<P><a name="013">13</A>&nbsp;Gen&#230; illius sicut areol&#230; aromatum,<BR> consit&#230; a pigmentariis.<BR> Labia ejus lilia,<BR> distillantia myrrham primam.<BR></P>
<P><a name="014">14</A>&nbsp;Manus illius tornatiles, aure&#230;,<BR> plen&#230; hyacinthis.<BR> Venter ejus eburneus,<BR> distinctus sapphiris.<BR></P>
<P><a name="015">15</A>&nbsp;Crura illius column&#230; marmore&#230;<BR> qu&#230; fundat&#230; sunt super bases aureas.<BR> Species ejus ut Libani,<BR> electus ut cedri.<BR></P>
<P><a name="016">16</A>&nbsp;Guttur illius suavissimum,<BR> et totus desiderabilis.<BR> Talis est dilectus meus,<BR> et ipse est amicus meus, fili&#230; Jerusalem.<BR></P>
<P><a name="017">17</A>&nbsp;<Chorus>Quo abiit dilectus tuus, o pulcherrima mulierum?<BR> quo declinavit dilectus tuus?<BR> et qu&#230;remus eum tecum.]</P>
<P><HR>
<CENTER>
<A HREF="sol006">Next: Song of Solomon Chapter 6</A></CENTER>
</BODY>
</HTML>
