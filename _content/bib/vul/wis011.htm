<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Wisdom: Wisdom Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/wis011">Polyglot</A>&nbsp;
<A HREF="../apo/wis011">Apo</A>&nbsp;
<A HREF="../sep/wis011">Sep</A>&nbsp;

<BR>
<BR><A HREF="wis">Wisdom Index</A><BR>
&nbsp;
<A HREF="wis010">Previous</A>&nbsp;
<A HREF="wis012">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Wisdom Chapter 11</H3><P><a name="001">1</A>&nbsp;[Direxit opera eorum in manibus prophet&#230; sancti.<BR></P>
<P><a name="002">2</A>&nbsp;Iter fecerunt per deserta qu&#230; non habitabantur,<BR> et in locis desertis fixerunt casas.<BR></P>
<P><a name="003">3</A>&nbsp;Steterunt contra hostes,<BR> et de inimicis se vindicaverunt.<BR></P>
<P><a name="004">4</A>&nbsp;Sitierunt, et invocaverunt te,<BR> et data est illis aqua de petra altissima,<BR> et requies sitis de lapide duro.]<BR>
</P>
<P><a name="005">5</A>&nbsp;[Per qu&#230; enim p&#156;nas passi sunt inimici illorum<BR> a defectione potus sui,<BR> et in eis cum abundarent filii Isra&#235;l l&#230;tati sunt:<BR></P>
<P><a name="006">6</A>&nbsp;per h&#230;c, cum illis deessent, bene cum illis actum est.<BR></P>
<P><a name="007">7</A>&nbsp;Nam pro fonte quidem sempiterni fluminis,<BR> humanum sanguinem dedisti injustis.<BR></P>
<P><a name="008">8</A>&nbsp;Qui cum minuerentur in traductione infantium occisorum,<BR> dedisti illis abundantem aquam insperate,<BR></P>
<P><a name="009">9</A>&nbsp;ostendens per sitim qu&#230; tunc fuit,<BR> quemadmodum tuos exaltares,<BR> et adversarios illorum necares.<BR></P>
<P><a name="010">10</A>&nbsp;Cum enim tentati sunt,<BR> et quidem cum misericordia disciplinam accipientes,<BR> scierunt quemadmodum cum ira judicati impii tormenta paterentur.<BR></P>
<P><a name="011">11</A>&nbsp;Hos quidem tamquam pater monens probasti;<BR> illos autem tamquam durus rex interrogans condemnasti.<BR></P>
<P><a name="012">12</A>&nbsp;Absentes enim, et pr&#230;sentes, similiter torquebantur.<BR></P>
<P><a name="013">13</A>&nbsp;Duplex enim illos acceperat t&#230;dium et gemitus,<BR> cum memoria pr&#230;teritorum.<BR></P>
<P><a name="014">14</A>&nbsp;Cum enim audirent per sua tormenta bene secum agi,<BR> commemorati sunt Dominum, admirantes in finem exitus.<BR></P>
<P><a name="015">15</A>&nbsp;Quem enim in expositione prava projectum deriserunt,<BR> in finem eventus mirati sunt,<BR> non similiter justis sitientes.<BR></P>
<P><a name="016">16</A>&nbsp;Pro cogitationibus autem insensatis iniquitatis illorum,<BR> quod quidam errantes colebant mutos serpentes<BR> et bestias supervacuas,<BR> immisisti illis multitudinem mutorum animalium in vindictam;<BR></P>
<P><a name="017">17</A>&nbsp;ut scirent quia per qu&#230; peccat quis, per h&#230;c et torquetur.<BR></P>
<P><a name="018">18</A>&nbsp;Non enim impossibilis erat omnipotens manus tua,<BR> qu&#230; creavit orbem terrarum ex materia invisa,<BR> immittere illis multitudinem ursorum, aut audaces leones,<BR></P>
<P><a name="019">19</A>&nbsp;aut novi generis ira plenas ignotas bestias,<BR> aut vaporem ignium spirantes,<BR> aut fumi odorem proferentes,<BR> aut horrendas ab oculis scintillas emittentes;<BR></P>
<P><a name="020">20</A>&nbsp;quarum non solum l&#230;sura poterat illos exterminare,<BR> sed et aspectus per timorem occidere.<BR></P>
<P><a name="021">21</A>&nbsp;Sed et sine his uno spiritu poterant occidi,<BR> persecutionem passi ab ipsis factis suis,<BR> et dispersi per spiritum virtutis tu&#230;:<BR> sed omnia in mensura, et numero et pondere disposuisti.<BR></P>
<P><a name="022">22</A>&nbsp;Multum enim valere, tibi soli supererat semper:<BR> et virtuti brachii tui quis resistet?<BR></P>
<P><a name="023">23</A>&nbsp;Quoniam tamquam momentum stater&#230;,<BR> sic est ante te orbis terrarum,<BR> et tamquam gutta roris antelucani qu&#230; descendit in terram.<BR></P>
<P><a name="024">24</A>&nbsp;Sed misereris omnium, quia omnia potes;<BR> et dissimulas peccata hominum, propter p&#156;nitentiam.<BR></P>
<P><a name="025">25</A>&nbsp;Diligis enim omnia qu&#230; sunt,<BR> et nihil odisti eorum qu&#230; fecisti;<BR> nec enim odiens aliquid constituisti aut fecisti.<BR></P>
<P><a name="026">26</A>&nbsp;Quomodo autem posset aliquid permanere, nisi tu voluisses?<BR> aut quod a te vocatum non esset conservaretur?<BR></P>
<P><a name="027">27</A>&nbsp;Parcis autem omnibus, quoniam tua sunt, Domine,<BR> qui amas animas.]</P>
<P><HR>
<CENTER>
<A HREF="wis012">Next: Wisdom Chapter 12</A></CENTER>
</BODY>
</HTML>
