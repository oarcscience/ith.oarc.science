<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 37</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa037">Polyglot</A>&nbsp;
<A HREF="../kjv/psa037">KJV</A>&nbsp;
<A HREF="../sep/psa037">Sep</A>&nbsp;
<A HREF="../tan/psa037">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa036">Previous</A>&nbsp;
<A HREF="psa038">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 37</H3><P><a name="001">1</A>&nbsp;Psalmus David, in rememorationem de sabbato.</P>
<P><a name="002">2</A>&nbsp;[Domine, ne in furore tuo arguas me,<BR> neque in ira tua corripias me:<BR></P>
<P><a name="003">3</A>&nbsp;quoniam sagitt&#230; tu&#230; infix&#230; sunt mihi,<BR> et confirmasti super me manum tuam.<BR></P>
<P><a name="004">4</A>&nbsp;Non est sanitas in carne mea, a facie ir&#230; tu&#230;;<BR> non est pax ossibus meis, a facie peccatorum meorum:<BR></P>
<P><a name="005">5</A>&nbsp;quoniam iniquitates me&#230; supergress&#230; sunt caput meum,<BR> et sicut onus grave gravat&#230; sunt super me.<BR></P>
<P><a name="006">6</A>&nbsp;Putruerunt et corrupt&#230; sunt cicatrices me&#230;,<BR> a facie insipienti&#230; me&#230;.<BR></P>
<P><a name="007">7</A>&nbsp;Miser factus sum et curvatus sum usque in finem;<BR> tota die contristatus ingrediebar.<BR></P>
<P><a name="008">8</A>&nbsp;Quoniam lumbi mei impleti sunt illusionibus,<BR> et non est sanitas in carne mea.<BR></P>
<P><a name="009">9</A>&nbsp;Afflictus sum, et humiliatus sum nimis;<BR> rugiebam a gemitu cordis mei.<BR></P>
<P><a name="010">10</A>&nbsp;Domine, ante te omne desiderium meum,<BR> et gemitus meus a te non est absconditus.<BR></P>
<P><a name="011">11</A>&nbsp;Cor meum conturbatum est;<BR> dereliquit me virtus mea, et lumen oculorum meorum,<BR> et ipsum non est mecum.<BR></P>
<P><a name="012">12</A>&nbsp;Amici mei et proximi mei adversum me appropinquaverunt, et steterunt;<BR> et qui juxta me erant, de longe steterunt:<BR> et vim faciebant qui qu&#230;rebant animam meam.<BR></P>
<P><a name="013">13</A>&nbsp;Et qui inquirebant mala mihi, locuti sunt vanitates,<BR> et dolos tota die meditabantur.<BR></P>
<P><a name="014">14</A>&nbsp;Ego autem, tamquam surdus, non audiebam;<BR> et sicut mutus non aperiens os suum.<BR></P>
<P><a name="015">15</A>&nbsp;Et factus sum sicut homo non audiens,<BR> et non habens in ore suo redargutiones.<BR></P>
<P><a name="016">16</A>&nbsp;Quoniam in te, Domine, speravi;<BR> tu exaudies me, Domine Deus meus.<BR></P>
<P><a name="017">17</A>&nbsp;Quia dixi: Nequando supergaudeant mihi inimici mei;<BR> et dum commoventur pedes mei, super me magna locuti sunt.<BR></P>
<P><a name="018">18</A>&nbsp;Quoniam ego in flagella paratus sum,<BR> et dolor meus in conspectu meo semper.<BR></P>
<P><a name="019">19</A>&nbsp;Quoniam iniquitatem meam annuntiabo,<BR> et cogitabo pro peccato meo.<BR></P>
<P><a name="020">20</A>&nbsp;Inimici autem mei vivunt, et confirmati sunt super me:<BR> et multiplicati sunt qui oderunt me inique.<BR></P>
<P><a name="021">21</A>&nbsp;Qui retribuunt mala pro bonis detrahebant mihi,<BR> quoniam sequebar bonitatem.<BR></P>
<P><a name="022">22</A>&nbsp;Ne derelinquas me, Domine Deus meus;<BR> ne discesseris a me.<BR></P>
<P><a name="023">23</A>&nbsp;Intende in adjutorium meum,<BR> Domine Deus salutis me&#230;.]</P>
<P><HR>
<CENTER>
<A HREF="psa038">Next: Psalms Chapter 38</A></CENTER>
</BODY>
</HTML>
