<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job021">Polyglot</A>&nbsp;
<A HREF="../kjv/job021">KJV</A>&nbsp;
<A HREF="../sep/job021">Sep</A>&nbsp;
<A HREF="../tan/job021">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job020">Previous</A>&nbsp;
<A HREF="job022">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 21</H3><P><a name="001">1</A>&nbsp;Respondens autem Job, dixit:</P>
<P><a name="002">2</A>&nbsp;[Audite, qu&#230;so, sermones meos,<BR> et agite p&#156;nitentiam.<BR></P>
<P><a name="003">3</A>&nbsp;Sustinete me, et ego loquar:<BR> et post mea, si videbitur, verba, ridete.<BR></P>
<P><a name="004">4</A>&nbsp;Numquid contra hominem disputatio mea est,<BR> ut merito non debeam contristari?<BR></P>
<P><a name="005">5</A>&nbsp;Attendite me et obstupescite,<BR> et superponite digitum ori vestro.<BR></P>
<P><a name="006">6</A>&nbsp;Et ego, quando recordatus fuero, pertimesco,<BR> et concutit carnem meam tremor.<BR></P>
<P><a name="007">7</A>&nbsp;Quare ergo impii vivunt,<BR> sublevati sunt, confortatique divitiis?<BR></P>
<P><a name="008">8</A>&nbsp;Semen eorum permanet coram eis:<BR> propinquorum turba et nepotum in conspectu eorum.<BR></P>
<P><a name="009">9</A>&nbsp;Domus eorum secur&#230; sunt et pacat&#230;,<BR> et non est virga Dei super illos.<BR></P>
<P><a name="010">10</A>&nbsp;Bos eorum concepit, et non abortivit:<BR> vacca peperit, et non est privata f&#156;tu suo.<BR></P>
<P><a name="011">11</A>&nbsp;Egrediuntur quasi greges parvuli eorum,<BR> et infantes eorum exultant lusibus.<BR></P>
<P><a name="012">12</A>&nbsp;Tenent tympanum et citharam,<BR> et gaudent ad sonitum organi.<BR></P>
<P><a name="013">13</A>&nbsp;Ducunt in bonis dies suos,<BR> et in puncto ad inferna descendunt.<BR></P>
<P><a name="014">14</A>&nbsp;Qui dixerunt Deo: Recede a nobis,<BR> et scientiam viarum tuarum nolumus.<BR></P>
<P><a name="015">15</A>&nbsp;Quis est Omnipotens, ut serviamus ei?<BR> et quid nobis prodest si oraverimus illum?<BR></P>
<P><a name="016">16</A>&nbsp;Verumtamen quia non sunt in manu eorum bona sua,<BR> consilium impiorum longe sit a me.<BR></P>
<P><a name="017">17</A>&nbsp;Quoties lucerna impiorum extinguetur,<BR> et superveniet eis inundatio,<BR> et dolores dividet furoris sui?<BR></P>
<P><a name="018">18</A>&nbsp;Erunt sicut pale&#230; ante faciem venti,<BR> et sicut favilla quam turbo dispergit.<BR></P>
<P><a name="019">19</A>&nbsp;Deus servabit filiis illius dolorem patris,<BR> et cum reddiderit, tunc sciet.<BR></P>
<P><a name="020">20</A>&nbsp;Videbunt oculi ejus interfectionem suam,<BR> et de furore Omnipotentis bibet.<BR></P>
<P><a name="021">21</A>&nbsp;Quid enim ad eum pertinet de domo sua post se,<BR> et si numerus mensium ejus dimidietur?<BR></P>
<P><a name="022">22</A>&nbsp;Numquid Deus docebit quispiam scientiam,<BR> qui excelsos judicat?<BR></P>
<P><a name="023">23</A>&nbsp;Iste moritur robustus et sanus,<BR> dives et felix:<BR></P>
<P><a name="024">24</A>&nbsp;viscera ejus plena sunt adipe,<BR> et medullis ossa illius irrigantur:<BR></P>
<P><a name="025">25</A>&nbsp;alius vero moritur in amaritudine anim&#230;<BR> absque ullis opibus:<BR></P>
<P><a name="026">26</A>&nbsp;et tamen simul in pulvere dormient,<BR> et vermes operient eos.<BR></P>
<P><a name="027">27</A>&nbsp;Certe novi cogitationes vestras,<BR> et sententias contra me iniquas.<BR></P>
<P><a name="028">28</A>&nbsp;Dicitis enim: Ubi est domus principis?<BR> et ubi tabernacula impiorum?<BR></P>
<P><a name="029">29</A>&nbsp;Interrogate quemlibet de viatoribus,<BR> et h&#230;c eadem illum intelligere cognoscetis:<BR></P>
<P><a name="030">30</A>&nbsp;quia in diem perditionis servatur malus,<BR> et ad diem furoris ducetur.<BR></P>
<P><a name="031">31</A>&nbsp;Quis arguet coram eo viam ejus?<BR> et qu&#230; fecit, quis reddet illi?<BR></P>
<P><a name="032">32</A>&nbsp;Ipse ad sepulchra ducetur,<BR> et in congerie mortuorum vigilabit.<BR></P>
<P><a name="033">33</A>&nbsp;Dulcis fuit glareis Cocyti,<BR> et post se omnem hominem trahet,<BR> et ante se innumerabiles.<BR></P>
<P><a name="034">34</A>&nbsp;Quomodo igitur consolamini me frustra,<BR> cum responsio vestra repugnare ostensa sit veritati?]</P>
<P><HR>
<CENTER>
<A HREF="job022">Next: Job Chapter 22</A></CENTER>
</BODY>
</HTML>
