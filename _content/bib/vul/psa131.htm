<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 131</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa131">Polyglot</A>&nbsp;
<A HREF="../kjv/psa131">KJV</A>&nbsp;
<A HREF="../sep/psa131">Sep</A>&nbsp;
<A HREF="../tan/psa131">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa130">Previous</A>&nbsp;
<A HREF="psa132">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 131</H3><P><a name="001">1</A>&nbsp;Canticum graduum. [Memento, Domine, David,<BR> et omnis mansuetudinis ejus:<BR></P>
<P><a name="002">2</A>&nbsp;sicut juravit Domino;<BR> votum vovit Deo Jacob:<BR></P>
<P><a name="003">3</A>&nbsp;Si introiero in tabernaculum domus me&#230;;<BR> si ascendero in lectum strati mei;<BR></P>
<P><a name="004">4</A>&nbsp;si dedero somnum oculis meis,<BR> et palpebris meis dormitationem,<BR></P>
<P><a name="005">5</A>&nbsp;et requiem temporibus meis,<BR> donec inveniam locum Domino,<BR> tabernaculum Deo Jacob.<BR></P>
<P><a name="006">6</A>&nbsp;Ecce audivimus eam in Ephrata;<BR> invenimus eam in campis silv&#230;.<BR></P>
<P><a name="007">7</A>&nbsp;Introibimus in tabernaculum ejus;<BR> adorabimus in loco ubi steterunt pedes ejus.<BR></P>
<P><a name="008">8</A>&nbsp;Surge, Domine, in requiem tuam,<BR> tu et arca sanctificationis tu&#230;.<BR></P>
<P><a name="009">9</A>&nbsp;Sacerdotes tui induantur justitiam,<BR> et sancti tui exsultent.<BR></P>
<P><a name="010">10</A>&nbsp;Propter David servum tuum<BR> non avertas faciem christi tui.<BR></P>
<P><a name="011">11</A>&nbsp;Juravit Dominus David veritatem,<BR> et non frustrabitur eam:<BR> De fructu ventris tui<BR> ponam super sedem tuam.<BR></P>
<P><a name="012">12</A>&nbsp;Si custodierint filii tui testamentum meum,<BR> et testimonia mea h&#230;c qu&#230; docebo eos,<BR> et filii eorum usque in s&#230;culum<BR> sedebunt super sedem tuam.<BR></P>
<P><a name="013">13</A>&nbsp;Quoniam elegit Dominus Sion:<BR> elegit eam in habitationem sibi.<BR></P>
<P><a name="014">14</A>&nbsp;H&#230;c requies mea in s&#230;culum s&#230;culi;<BR> hic habitabo, quoniam elegi eam.<BR></P>
<P><a name="015">15</A>&nbsp;Viduam ejus benedicens benedicam;<BR> pauperes ejus saturabo panibus.<BR></P>
<P><a name="016">16</A>&nbsp;Sacerdotes ejus induam salutari,<BR> et sancti ejus exsultatione exsultabunt.<BR></P>
<P><a name="017">17</A>&nbsp;Illuc producam cornu David;<BR> paravi lucernam christo meo.<BR></P>
<P><a name="018">18</A>&nbsp;Inimicos ejus induam confusione;<BR> super ipsum autem efflorebit sanctificatio mea.]</P>
<P><HR>
<CENTER>
<A HREF="psa132">Next: Psalms Chapter 132</A></CENTER>
</BODY>
</HTML>
