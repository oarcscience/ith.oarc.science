<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Revelation: Revelation Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/rev001">Polyglot</A>&nbsp;
<A HREF="../gnt/rev001">GNT</A>&nbsp;
<A HREF="../kjv/rev001">KJV</A>&nbsp;

<BR>
<BR><A HREF="rev">Revelation Index</A><BR>
&nbsp;
<A HREF="jde001">Previous</A>&nbsp;
<A HREF="rev002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Revelation Chapter 1</H3><P><a name="001">1</A>&nbsp;Apocalypsis Jesu Christi, quam dedit illi Deus palam facere servis suis, qu&#230; oportet fieri cito: et significavit, mittens per angelum suum servo suo Joanni,</P>
<P><a name="002">2</A>&nbsp;qui testimonium perhibuit verbo Dei, et testimonium Jesu Christi, qu&#230;cumque vidit.</P>
<P><a name="003">3</A>&nbsp;Beatus qui legit, et audit verba propheti&#230; hujus, et servat ea, qu&#230; in ea scripta sunt: tempus enim prope est.<BR>
</P>
<P><a name="004">4</A>&nbsp;Joannes septem ecclesiis, qu&#230; sunt in Asia. Gratia vobis, et pax ab eo, qui est, et qui erat, et qui venturus est: et a septem spiritibus qui in conspectu throni ejus sunt:</P>
<P><a name="005">5</A>&nbsp;et a Jesu Christo, qui est testis fidelis, primogenitus mortuorum, et princeps regum terr&#230;, qui dilexit nos, et lavit nos a peccatis nostris in sanguine suo,</P>
<P><a name="006">6</A>&nbsp;et fecit nos regnum, et sacerdotes Deo et Patri suo: ipsi gloria et imperium in s&#230;cula s&#230;culorum. Amen.</P>
<P><a name="007">7</A>&nbsp;Ecce venit cum nubibus, et videbit eum omnis oculus, et qui eum pupugerunt. Et plangent se super eum omnes tribus terr&#230;. Etiam: amen.</P>
<P><a name="008">8</A>&nbsp;Ego sum alpha et omega, principium et finis, dicit Dominus Deus: qui est, et qui erat, et qui venturus est, omnipotens.<BR>
</P>
<P><a name="009">9</A>&nbsp;Ego Joannes frater vester, et particeps in tribulatione, et regno, et patientia in Christo Jesu: fui in insula, qu&#230; appellatur Patmos, propter verbum Dei, et testimonium Jesu:</P>
<P><a name="010">10</A>&nbsp;fui in spiritu in dominica die, et audivi post me vocem magnam tamquam tub&#230;,</P>
<P><a name="011">11</A>&nbsp;dicentis: Quod vides, scribe in libro: et mitte septem ecclesiis, qu&#230; sunt in Asia, Epheso, et Smyrn&#230;, et Pergamo, et Thyatir&#230;, et Sardis, et Philadelphi&#230;, et Laodici&#230;.</P>
<P><a name="012">12</A>&nbsp;Et conversus sum ut viderem vocem, qu&#230; loquebatur mecum: et conversus vidi septem candelabra aurea:</P>
<P><a name="013">13</A>&nbsp;et in medio septem candelabrorum aureorum, similem Filio hominis vestitum podere, et pr&#230;cinctum ad mamillas zona aurea:</P>
<P><a name="014">14</A>&nbsp;caput autem ejus, et capilli erant candidi tamquam lana alba, et tamquam nix, et oculi ejus tamquam flamma ignis:</P>
<P><a name="015">15</A>&nbsp;et pedes ejus similes auricalco, sicut in camino ardenti, et vox illius tamquam vox aquarum multarum:</P>
<P><a name="016">16</A>&nbsp;et habebat in dextera sua stellas septem: et de ore ejus gladius utraque parte acutus exibat: et facies ejus sicut sol lucet in virtute sua.</P>
<P><a name="017">17</A>&nbsp;Et cum vidissem eum, cecidi ad pedes ejus tamquam mortuus. Et posuit dexteram suam super me, dicens: Noli timere: ego sum primus, et novissimus,</P>
<P><a name="018">18</A>&nbsp;et vivus, et fui mortuus, et ecce sum vivens in s&#230;cula s&#230;culorum: et habeo claves mortis, et inferni.</P>
<P><a name="019">19</A>&nbsp;Scribe ergo qu&#230; vidisti, et qu&#230; sunt, et qu&#230; oportet fieri post h&#230;c.</P>
<P><a name="020">20</A>&nbsp;Sacramentum septem stellarum, quas vidisti in dextera mea, et septem candelabra aurea: septem stell&#230;, angeli sunt septem ecclesiarum: et candelabra septem, septem ecclesi&#230; sunt.</P>
<P><HR>
<CENTER>
<A HREF="rev002">Next: Revelation Chapter 2</A></CENTER>
</BODY>
</HTML>
