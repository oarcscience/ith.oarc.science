<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Amos: Amos Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/amo003.htm">Polyglot</A>&nbsp;
<A HREF="../kjv/amo003.htm">KJV</A>&nbsp;
<A HREF="../sep/amo003.htm">Sep</A>&nbsp;
<A HREF="../tan/amo003.htm">Tan</A>&nbsp;

<BR>
<BR><A HREF="amo.htm">Amos Index</A><BR>
&nbsp;
<A HREF="amo002.htm">Previous</A>&nbsp;
<A HREF="amo004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Amos Chapter 3</H3><P><a name="001">1</A>&nbsp;[Audite verbum quod locutus est Dominus super vos, filii Isra&#235;l,<BR> super omnem cognationem quam eduxi de terra &#198;gypti, dicens:<BR></P>
<P><a name="002">2</A>&nbsp;Tantummodo vos cognovi ex omnibus cognationibus terr&#230;;<BR> idcirco visitabo super vos omnes iniquitates vestras.<BR></P>
<P><a name="003">3</A>&nbsp;Numquid ambulabunt duo pariter,<BR> nisi convenerit eis?<BR></P>
<P><a name="004">4</A>&nbsp;numquid rugiet leo in saltu,<BR> nisi habuerit pr&#230;dam?<BR> numquid dabit catulus leonis vocem de cubili suo,<BR> nisi aliquid apprehenderit?<BR></P>
<P><a name="005">5</A>&nbsp;numquid cadet avis in laqueum terr&#230;<BR> absque aucupe?<BR> numquid auferetur laqueus de terra<BR> antequam quid ceperit?<BR></P>
<P><a name="006">6</A>&nbsp;si clanget tuba in civitate,<BR> et populus non expavescet?<BR> si erit malum in civitate,<BR> quod Dominus non fecerit?<BR></P>
<P><a name="007">7</A>&nbsp;Quia non facit Dominus Deus verbum,<BR> nisi revelaverit secretum suum ad servos suos prophetas.<BR></P>
<P><a name="008">8</A>&nbsp;Leo rugiet, quis non timebit?<BR> Dominus Deus locutus est, quis non prophetabit?<BR></P>
<P><a name="009">9</A>&nbsp;Auditum facite in &#230;dibus Azoti,<BR> et in &#230;dibus terr&#230; &#198;gypti,<BR> et dicite: Congregamini super montes Samari&#230;,<BR> et videte insanias multas in medio ejus,<BR> et calumniam patientes in penetralibus ejus.<BR></P>
<P><a name="010">10</A>&nbsp;Et nescierunt facere rectum, dicit Dominus,<BR> thesaurizantes iniquitatem et rapinas in &#230;dibus suis.<BR></P>
<P><a name="011">11</A>&nbsp;Propterea h&#230;c dicit Dominus Deus:<BR> Tribulabitur et circuietur terra:<BR> et detrahetur ex te fortitudo tua,<BR> et diripientur &#230;des tu&#230;.<BR></P>
<P><a name="012">12</A>&nbsp;H&#230;c dicit Dominus:<BR> Quomodo si eruat pastor de ore leonis<BR> duo crura, aut extremum auricul&#230;,<BR> sic eruentur filii Isra&#235;l, qui habitant in Samaria<BR> in plaga lectuli, et in Damasci grabato.<BR></P>
<P><a name="013">13</A>&nbsp;Audite, et contestamini in domo Jacob,<BR> dicit Dominus Deus exercituum;<BR></P>
<P><a name="014">14</A>&nbsp;quia in die cum visitare c&#156;pero pr&#230;varicationes Isra&#235;l,<BR> super eum visitabo, et super altaria Bethel;<BR> et amputabuntur cornua altaris, et cadent in terram.<BR></P>
<P><a name="015">15</A>&nbsp;Et percutiam domum hiemalem cum domo &#230;stiva,<BR> et peribunt domus eburne&#230;,<BR> et dissipabuntur &#230;des mult&#230;,<BR> dicit Dominus.]</P>
<P><HR>
<CENTER>
<A HREF="amo004.htm">Next: Amos Chapter 4</A></CENTER>
</BODY>
</HTML>
