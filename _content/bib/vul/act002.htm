<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/act002.htm">Polyglot</A>&nbsp;
<A HREF="../gnt/act002.htm">GNT</A>&nbsp;
<A HREF="../kjv/act002.htm">KJV</A>&nbsp;

<BR>
<BR><A HREF="act.htm">Acts Index</A><BR>
&nbsp;
<A HREF="act001.htm">Previous</A>&nbsp;
<A HREF="act003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 2</H3><P><a name="001">1</A>&nbsp;Et cum complerentur dies Pentecostes, erant omnes pariter in eodem loco:</P>
<P><a name="002">2</A>&nbsp;et factus est repente de c&#230;lo sonus, tamquam advenientis spiritus vehementis, et replevit totam domum ubi erant sedentes.</P>
<P><a name="003">3</A>&nbsp;Et apparuerunt illis dispertit&#230; lingu&#230; tamquam ignis, seditque supra singulos eorum:</P>
<P><a name="004">4</A>&nbsp;et repleti sunt omnes Spiritu Sancto, et c&#156;perunt loqui variis linguis, prout Spiritus Sanctus dabat eloqui illis.</P>
<P><a name="005">5</A>&nbsp;Erant autem in Jerusalem habitantes Jud&#230;i, viri religiosi ex omni natione qu&#230; sub c&#230;lo est.</P>
<P><a name="006">6</A>&nbsp;Facta autem hac voce, convenit multitudo, et mente confusa est, quoniam audiebat unusquisque lingua sua illos loquentes.</P>
<P><a name="007">7</A>&nbsp;Stupebant autem omnes, et mirabantur, dicentes: Nonne ecce omnes isti qui loquuntur, Galil&#230;i sunt?</P>
<P><a name="008">8</A>&nbsp;et quomodo nos audivimus unusquisque linguam nostram in qua nati sumus?</P>
<P><a name="009">9</A>&nbsp;Parthi, et Medi, et &#198;lamit&#230;, et qui habitant Mespotamiam, Jud&#230;am, et Cappadociam, Pontum, et Asiam,</P>
<P><a name="010">10</A>&nbsp;Phrygiam, et Pamphyliam, &#198;gyptum, et partes Liby&#230; qu&#230; est circa Cyrenen: et adven&#230; Romani,</P>
<P><a name="011">11</A>&nbsp;Jud&#230;i quoque, et Proselyti, Cretes, et Arabes: audivimus eos loquentes nostris linguis magnalia Dei.</P>
<P><a name="012">12</A>&nbsp;Stupebant autem omnes, et mirabantur ad invicem, dicentes: Quidnam vult hoc esse?</P>
<P><a name="013">13</A>&nbsp;Alii autem irridentes dicebant: Quia musto pleni sunt isti.<BR>
</P>
<P><a name="014">14</A>&nbsp;Stans autem Petrus cum undecim, levavit vocem suam, et locutus est eis: Viri Jud&#230;i, et qui habitatis Jerusalem universi, hoc vobis notum sit, et auribus percipite verba mea.</P>
<P><a name="015">15</A>&nbsp;Non enim, sicut vos &#230;stimatis, hi ebrii sunt, cum sit hora diei tertia:</P>
<P><a name="016">16</A>&nbsp;sed hoc est quod dictum est per prophetam Jo&#235;l:</P>
<P><a name="017">17</A>&nbsp;[Et erit in novissimis diebus, dicit Dominus,<BR> effundam de Spiritu meo super omnem carnem:<BR> et prophetabunt filii vestri et fili&#230; vestr&#230;,<BR> et juvenes vestri visiones videbunt,<BR> et seniores vestri somnia somniabunt.<BR></P>
<P><a name="018">18</A>&nbsp;Et quidem super servos meos, et super ancillas meas,<BR> in diebus illis effundam de Spiritu meo,<BR> et prophetabunt:<BR></P>
<P><a name="019">19</A>&nbsp;et dabo prodigia in c&#230;lo sursum,<BR> et signa in terra deorsum, sanguinem, et ignem, et vaporem fumi:<BR></P>
<P><a name="020">20</A>&nbsp;sol convertetur in tenebras,<BR> et luna in sanguinem,<BR> antequam veniat dies Domini magnus et manifestus.<BR></P>
<P><a name="021">21</A>&nbsp;Et erit: omnis quicumque invocaverit nomen Domini, salvus erit.]</P>
<P><a name="022">22</A>&nbsp;Viri Isra&#235;lit&#230;, audite verba h&#230;c: Jesum Nazarenum, virum approbatum a Deo in vobis, virtutibus, et prodigiis, et signis, qu&#230; fecit Deus per illum in medio vestri, sicut et vos scitis:</P>
<P><a name="023">23</A>&nbsp;hunc, definito consilio et pr&#230;scientia Dei traditum, per manus iniquorum affligentes interemistis:</P>
<P><a name="024">24</A>&nbsp;quem Deus suscitavit, solutis doloribus inferni, juxta quod impossibile erat teneri illum ab eo.</P>
<P><a name="025">25</A>&nbsp;David enim dicit in eum: [Providebam Dominum in conspectu meo semper:<BR> quoniam a dextris est mihi, ne commovear:<BR></P>
<P><a name="026">26</A>&nbsp;propter hoc l&#230;tatum est cor meum, et exsultavit lingua mea,<BR> insuper et caro mea requiescet in spe:<BR></P>
<P><a name="027">27</A>&nbsp;quoniam non derelinques animam meam in inferno,<BR> nec dabis sanctum tuum videre corruptionem.<BR></P>
<P><a name="028">28</A>&nbsp;Notas mihi fecisti vias vit&#230;:<BR> et replebis me jucunditate cum facie tua.]</P>
<P><a name="029">29</A>&nbsp;Viri fratres, liceat audenter dicere ad vos de patriarcha David, quoniam defunctus est, et sepultus: et sepulchrum ejus est apud nos usque in hodiernum diem.</P>
<P><a name="030">30</A>&nbsp;Propheta igitur cum esset, et sciret quia jurejurando jurasset illi Deus de fructu lumbi ejus sedere super sedem ejus:</P>
<P><a name="031">31</A>&nbsp;providens locutus est de resurrectione Christi, quia neque derelictus est in inferno, neque caro ejus vidit corruptionem.</P>
<P><a name="032">32</A>&nbsp;Hunc Jesum resuscitavit Deus, cujus omnes nos testes sumus.</P>
<P><a name="033">33</A>&nbsp;Dextera igitur Dei exaltatus, et promissione Spiritus Sancti accepta a Patre, effudit hunc, quem vos videtis et auditis.</P>
<P><a name="034">34</A>&nbsp;Non enim David ascendit in c&#230;lum: dixit autem ipse: [Dixit Dominus Domino meo:<BR> Sede a dextris meis,<BR></P>
<P><a name="035">35</A>&nbsp;donec ponam inimicos tuos<BR> scabellum pedum tuorum.]</P>
<P><a name="036">36</A>&nbsp;Certissime sciat ergo omnis domus Isra&#235;l, quia et Dominum eum et Christum fecit Deus hunc Jesum, quem vos crucifixistis.<BR>
</P>
<P><a name="037">37</A>&nbsp;His autem auditis, compuncti sunt corde, et dixerunt ad Petrum et ad reliquos Apostolos: Quid faciemus, viri fratres?</P>
<P><a name="038">38</A>&nbsp;Petrus vero ad illos: P&#156;nitentiam, inquit, agite, et baptizetur unusquisque vestrum in nomine Jesu Christi in remissionem peccatorum vestrorum: et accipietis donum Spiritus Sancti.</P>
<P><a name="039">39</A>&nbsp;Vobis enim est repromissio, et filiis vestris, et omnibus qui longe sunt, quoscumque advocaverit Dominus Deus noster.</P>
<P><a name="040">40</A>&nbsp;Aliis etiam verbis plurimis testificatus est, et exhortabatur eos, dicens: Salvamini a generatione ista prava.</P>
<P><a name="041">41</A>&nbsp;Qui ergo receperunt sermonem ejus, baptizati sunt: et apposit&#230; sunt in die illa anim&#230; circiter tria millia.<BR>
</P>
<P><a name="042">42</A>&nbsp;Erant autem perseverantes in doctrina Apostolorum, et communicatione fractionis panis, et orationibus.</P>
<P><a name="043">43</A>&nbsp;Fiebat autem omni anim&#230; timor: multa quoque prodigia et signa per Apostolos in Jerusalem fiebant, et metus erat magnus in universis.</P>
<P><a name="044">44</A>&nbsp;Omnes etiam qui credebant, erant pariter, et habebant omnia communia.</P>
<P><a name="045">45</A>&nbsp;Possessiones et substantias vendebant, et dividebant illa omnibus, prout cuique opus erat.</P>
<P><a name="046">46</A>&nbsp;Quotidie quoque perdurantes unanimiter in templo, et frangentes circa domos panem, sumebant cibum cum exsultatione et simplicitate cordis,</P>
<P><a name="047">47</A>&nbsp;collaudantes Deum et habentes gratiam ad omnem plebem. Dominus autem augebat qui salvi fierent quotidie in idipsum.</P>
<P><HR>
<CENTER>
<A HREF="act003.htm">Next: Acts Chapter 3</A></CENTER>
</BODY>
</HTML>
