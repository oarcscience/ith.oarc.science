<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Zechariah: Zechariah Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/zac002">Polyglot</A>&nbsp;
<A HREF="../kjv/zac002">KJV</A>&nbsp;
<A HREF="../sep/zac002">Sep</A>&nbsp;
<A HREF="../tan/zac002">Tan</A>&nbsp;

<BR>
<BR><A HREF="zac">Zechariah Index</A><BR>
&nbsp;
<A HREF="zac001">Previous</A>&nbsp;
<A HREF="zac003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Zechariah Chapter 2</H3><P><a name="001">1</A>&nbsp;Et levavi oculos meos, et vidi, et ecce vir, et in manu ejus funiculus mensorum.</P>
<P><a name="002">2</A>&nbsp;Et dixi: Quo tu vadis? Et dixit ad me: Ut metiar Jerusalem, et videam quanta sit latitudo ejus, et quanta longitudo ejus.</P>
<P><a name="003">3</A>&nbsp;Et ecce angelus qui loquebatur in me egrediebatur, et angelus alius egrediebatur in occursum ejus:</P>
<P><a name="004">4</A>&nbsp;et dixit ad eum: Curre, loquere ad puerum istum, dicens: Absque muro habitabitur Jerusalem, pr&#230; multitudine hominum et jumentorum in medio ejus.</P>
<P><a name="005">5</A>&nbsp;Et ego ero ei, ait Dominus, murus ignis in circuitu, et in gloria ero in medio ejus.</P>
<P><a name="006">6</A>&nbsp;[O, o, fugite de terra aquilonis, dicit Dominus,<BR> quoniam in quatuor ventos c&#230;li dispersi vos, dicit Dominus.<BR></P>
<P><a name="007">7</A>&nbsp;O Sion! fuge, qu&#230; habitas apud filiam Babylonis:<BR></P>
<P><a name="008">8</A>&nbsp;quia h&#230;c dicit Dominus exercituum:<BR> Post gloriam misit me ad gentes qu&#230; spoliaverunt vos:<BR> qui enim tetigerit vos, tangit pupillam oculi mei:<BR></P>
<P><a name="009">9</A>&nbsp;quia ecce ego levo manum meam super eos,<BR> et erunt pr&#230;d&#230; his qui serviebant sibi:<BR> et cognoscetis quia Dominus exercituum misit me.<BR></P>
<P><a name="010">10</A>&nbsp;Lauda et l&#230;tare, filia Sion, quia ecce ego venio,<BR> et habitabo in medio tui, ait Dominus.<BR></P>
<P><a name="011">11</A>&nbsp;Et applicabuntur gentes mult&#230; ad Dominum in die illa,<BR> et erunt mihi in populum,<BR> et habitabo in medio tui:<BR> et scies quia Dominus exercituum misit me ad te.<BR></P>
<P><a name="012">12</A>&nbsp;Et possidebit Dominus Judam partem suam in terra sanctificata,<BR> et eliget adhuc Jerusalem.<BR></P>
<P><a name="013">13</A>&nbsp;Sileat omnis caro a facie Domini,<BR> quia consurrexit de habitaculo sancto suo.]</P>
<P><HR>
<CENTER>
<A HREF="zac003">Next: Zechariah Chapter 3</A></CENTER>
</BODY>
</HTML>
