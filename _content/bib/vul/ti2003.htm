<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Timothy: 2 Timothy Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ti2003.htm">Polyglot</A>&nbsp;
<A HREF="../gnt/ti2003.htm">GNT</A>&nbsp;
<A HREF="../kjv/ti2003.htm">KJV</A>&nbsp;

<BR>
<BR><A HREF="ti2.htm">2 Timothy Index</A><BR>
&nbsp;
<A HREF="ti2002.htm">Previous</A>&nbsp;
<A HREF="ti2004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Timothy Chapter 3</H3><P><a name="001">1</A>&nbsp;Hoc autem scito, quod in novissimis diebus instabunt tempora periculosa:</P>
<P><a name="002">2</A>&nbsp;erunt homines seipsos amantes, cupidi, elati, superbi, blasphemi, parentibus non obedientes, ingrati, scelesti,</P>
<P><a name="003">3</A>&nbsp;sine affectione, sine pace, criminatores, incontinentes, immites, sine benignitate,</P>
<P><a name="004">4</A>&nbsp;proditores, protervi, tumidi, et voluptatum amatores magis quam Dei:</P>
<P><a name="005">5</A>&nbsp;habentes speciem quidem pietatis, virtutem autem ejus abnegantes. Et hos devita:</P>
<P><a name="006">6</A>&nbsp;ex his enim sunt qui penetrant domos, et captivas ducunt mulierculas oneratas peccatis, qu&#230; ducuntur variis desideriis:</P>
<P><a name="007">7</A>&nbsp;semper discentes, et numquam ad scientiam veritatis pervenientes.</P>
<P><a name="008">8</A>&nbsp;Quemadmodum autem Jannes et Mambres restiterunt Moysi: ita et hi resistunt veritati, homines corrupti mente, reprobi circa fidem;</P>
<P><a name="009">9</A>&nbsp;sed ultra non proficient: insipientia enim eorum manifesta erit omnibus, sicut et illorum fuit.</P>
<P><a name="010">10</A>&nbsp;Tu autem assecutus es meam doctrinam, institutionem, propositum, fidem, longanimitatem, dilectionem, patientiam,</P>
<P><a name="011">11</A>&nbsp;persecutiones, passiones: qualia mihi facta sunt Antiochi&#230;, Iconii, et Lystris: quales persecutiones sustinui, et ex omnibus eripuit me Dominus.</P>
<P><a name="012">12</A>&nbsp;Et omnes, qui pie volunt vivere in Christo Jesu, persecutionem patientur.</P>
<P><a name="013">13</A>&nbsp;Mali autem homines et seductores proficient in pejus, errantes, et in errorem mittentes.</P>
<P><a name="014">14</A>&nbsp;Tu vero permane in iis qu&#230; didicisti, et credita sunt tibi: sciens a quo didiceris:</P>
<P><a name="015">15</A>&nbsp;et quia ab infantia sacras litteras nosti, qu&#230; te possunt instruere ad salutem, per fidem qu&#230; est in Christo Jesu.</P>
<P><a name="016">16</A>&nbsp;Omnis Scriptura divinitus inspirata utilis est ad docendum, ad arguendum, ad corripiendum, et erudiendum in justitia:</P>
<P><a name="017">17</A>&nbsp;ut perfectus sit homo Dei, ad omne opus bonum instructus.</P>
<P><HR>
<CENTER>
<A HREF="ti2004.htm">Next: 2 Timothy Chapter 4</A></CENTER>
</BODY>
</HTML>
