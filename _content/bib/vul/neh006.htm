<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Nehemiah: Nehemiah Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/neh006.htm">Polyglot</A>&nbsp;
<A HREF="../kjv/neh006.htm">KJV</A>&nbsp;
<A HREF="../tan/neh006.htm">Tan</A>&nbsp;

<BR>
<BR><A HREF="neh.htm">Nehemiah Index</A><BR>
&nbsp;
<A HREF="neh005.htm">Previous</A>&nbsp;
<A HREF="neh007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Nehemiah Chapter 6</H3><P><a name="001">1</A>&nbsp;Factum est autem, cum audisset Sanaballat, et Tobias, et Gossem Arabs, et ceteri inimici nostri, quod &#230;dificassem ego murum, et non esset in ipso residua interruptio (usque ad tempus autem illud valvas non posueram in portis),</P>
<P><a name="002">2</A>&nbsp;miserunt Sanaballat et Gossem ad me, dicentes: Veni, et percutiamus f&#156;dus pariter in viculis in campo Ono. Ipsi autem cogitabant ut facerent mihi malum.</P>
<P><a name="003">3</A>&nbsp;Misi ergo ad eos nuntios, dicens: Opus grande ego facio, et non possum descendere, ne forte negligatur cum venero, et descendero ad vos.</P>
<P><a name="004">4</A>&nbsp;Miserunt autem ad me secundum verbum hoc per quatuor vices: et respondi eis juxta sermonem priorem.</P>
<P><a name="005">5</A>&nbsp;Et misit ad me Sanaballat juxta verbum prius quinta vice puerum suum, et epistolam habebat in manu sua scriptam hoc modo:</P>
<P><a name="006">6</A>&nbsp;In gentibus auditum est, et Gossem dixit, quod tu et Jud&#230;i cogitetis rebellare, et propterea &#230;difices murum, et levare te velis super eos regem: propter quam causam</P>
<P><a name="007">7</A>&nbsp;et prophetas posueris, qui pr&#230;dicent de te in Jerusalem, dicentes: Rex in Jud&#230;a est. Auditurus est rex verba h&#230;c: idcirco nunc veni, ut ineamus consilium pariter.</P>
<P><a name="008">8</A>&nbsp;Et misi ad eos, dicens: Non est factum secundum verba h&#230;c, qu&#230; tu loqueris: de corde enim tuo tu componis h&#230;c.</P>
<P><a name="009">9</A>&nbsp;Omnes enim hi terrebant nos, cogitantes quod cessarent manus nostr&#230; ab opere, et quiesceremus: quam ob causam magis confortavi manus meas.<BR>
</P>
<P><a name="010">10</A>&nbsp;Et ingressus sum domum Semai&#230; filii Dalai&#230; filii Metabeel secreto. Qui ait: Tractemus nobiscum in domo Dei in medio templi, et claudamus portas &#230;dis: quia venturi sunt ut interficiant te, et nocte venturi sunt ad occidendum te.</P>
<P><a name="011">11</A>&nbsp;Et dixi: Num quisquam similis mei fugit? et quis ut ego ingredietur templum, et vivet? non ingrediar.</P>
<P><a name="012">12</A>&nbsp;Et intellexi quod Deus non misisset eum, sed quasi vaticinans locutus esset ad me, et Tobias et Sanaballat conduxissent eum.</P>
<P><a name="013">13</A>&nbsp;Acceperat enim pretium, ut territus facerem, et peccarem, et haberent malum quod exprobrarent mihi.</P>
<P><a name="014">14</A>&nbsp;Memento mei, Domine, pro Tobia et Sanaballat, juxta opera eorum talia: sed et Noadi&#230; prophet&#230;, et ceterorum prophetarum, qui terrebant me.<BR>
</P>
<P><a name="015">15</A>&nbsp;Completus est autem murus vigesimo quinto die mensis Elul, quinquaginta duobus diebus.</P>
<P><a name="016">16</A>&nbsp;Factum est ergo cum audissent omnes inimici nostri, ut timerent univers&#230; gentes qu&#230; erant in circuitu nostro, et conciderent intra semetipsos, et scirent quod a Deo factum esset opus hoc.</P>
<P><a name="017">17</A>&nbsp;Sed et in diebus illis mult&#230; optimatum Jud&#230;orum epistol&#230; mittebantur ad Tobiam, et a Tobia veniebant ad eos.</P>
<P><a name="018">18</A>&nbsp;Multi enim erant in Jud&#230;a habentes juramentum ejus, quia gener erat Secheni&#230; filii Area, et Johanan filius ejus acceperat filiam Mosollam filii Barachi&#230;:</P>
<P><a name="019">19</A>&nbsp;sed et laudabant eum coram me, et verba mea nuntiabant ei: et Tobias mittebat epistolas ut terreret me.</P>
<P><HR>
<CENTER>
<A HREF="neh007.htm">Next: Nehemiah Chapter 7</A></CENTER>
</BODY>
</HTML>
