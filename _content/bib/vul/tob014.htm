<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Tobias: Tobias Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/tob014.htm">Polyglot</A>&nbsp;
<A HREF="../apo/tob014.htm">Apo</A>&nbsp;
<A HREF="../sep/toa014.htm">Sep:ToA</A>&nbsp;
<A HREF="../sep/tos014.htm">Sep:ToS</A>&nbsp;

<BR>
<BR><A HREF="tob.htm">Tobias Index</A><BR>
&nbsp;
<A HREF="tob013.htm">Previous</A>&nbsp;
<A HREF="jdt001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Tobias Chapter 14</H3><P><a name="001">1</A>&nbsp;Et consummati sunt sermones Tobi&#230;. Et postquam illuminatus est Tobias, vixit annis quadraginta duobus, et vidit filios nepotum suorum.</P>
<P><a name="002">2</A>&nbsp;Completis itaque annis centum duobus, sepultus est honorifice in Ninive.</P>
<P><a name="003">3</A>&nbsp;Quinquaginta namque et sex annorum lumen oculorum amisit, sexagenarius vero recepit.</P>
<P><a name="004">4</A>&nbsp;Reliquum vero vit&#230; su&#230; in gaudio fuit, et cum bono profectu timoris Dei perrexit in pace.</P>
<P><a name="005">5</A>&nbsp;In hora autem mortis su&#230; vocavit ad se Tobiam filium suum, et septem juvenes filios ejus nepotes suos, dixitque eis:</P>
<P><a name="006">6</A>&nbsp;Prope erit interitus Ninive: non enim excidit verbum Domini: et fratres nostri, qui dispersi sunt a terra Isra&#235;l, revertentur ad eam.</P>
<P><a name="007">7</A>&nbsp;Omnis autem deserta terra ejus replebitur, et domus Dei, qu&#230; in ea incensa est, iterum re&#230;dificabitur: ibique revertentur omnes timentes Deum,</P>
<P><a name="008">8</A>&nbsp;et relinquent gentes idola sua, et venient in Jerusalem, et inhabitabunt in ea:</P>
<P><a name="009">9</A>&nbsp;et gaudebunt in ea omnes reges terr&#230;, adorantes regem Isra&#235;l.</P>
<P><a name="010">10</A>&nbsp;Audite ergo, filii mei, patrem vestrum: servite Domino in veritate, et inquirite ut faciatis qu&#230; placita sunt illi:</P>
<P><a name="011">11</A>&nbsp;et filiis vestris mandate ut faciant justitias et eleemosynas, ut sint memores Dei, et benedicant eum in omni tempore in veritate, et in tota virtute sua.</P>
<P><a name="012">12</A>&nbsp;Nunc ergo filii, audite me, et nolite manere hic: sed quacumque die sepelieritis matrem vestram circa me in uno sepulchro, ex eo dirigite gressus vestros ut exeatis hinc:</P>
<P><a name="013">13</A>&nbsp;video enim quia iniquitas ejus finem dabit ei.</P>
<P><a name="014">14</A>&nbsp;Factum est autem post obitum matris su&#230;, Tobias abscessit ex Ninive cum uxore sua, et filiis, et filiorum filiis, et reversus est ad soceros suos:</P>
<P><a name="015">15</A>&nbsp;invenitque eos incolumes in senectute bona: et curam eorum gessit, et ipse clausit oculos eorum: et omnem h&#230;reditatem domus Raguelis ipse percepit: viditque quintam generationem, filios filiorum suorum.</P>
<P><a name="016">16</A>&nbsp;Et completis annis nonaginta novem in timore Domini, cum gaudio sepelierunt eum.</P>
<P><a name="017">17</A>&nbsp;Omnis autem cognatio ejus et omnis generatio ejus in bona vita et in sancta conversatione permansit, ita ut accepti essent tam Deo quam hominibus, et cunctis habitantibus in terra.</P>
<P></P>
<P><HR>
<CENTER>
<A HREF="jdt001.htm">Next: Judith Chapter 1</A></CENTER>
</BODY>
</HTML>
