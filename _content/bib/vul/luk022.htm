<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/luk022">Polyglot</A>&nbsp;
<A HREF="../gnt/luk022">GNT</A>&nbsp;
<A HREF="../kjv/luk022">KJV</A>&nbsp;

<BR>
<BR><A HREF="luk">Luke Index</A><BR>
&nbsp;
<A HREF="luk021">Previous</A>&nbsp;
<A HREF="luk023">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 22</H3><P><a name="001">1</A>&nbsp;Appropinquat autem dies festus azymorum, qui dicitur Pascha:</P>
<P><a name="002">2</A>&nbsp;et qu&#230;rebant principes sacerdotum, et scrib&#230;, quomodo Jesum interficerent: timebant vero plebem.</P>
<P><a name="003">3</A>&nbsp;Intravit autem Satanas in Judam, qui cognominabatur Iscariotes, unum de duodecim:</P>
<P><a name="004">4</A>&nbsp;et abiit, et locutus est cum principibus sacerdotum, et magistratibus, quemadmodum illum traderet eis.</P>
<P><a name="005">5</A>&nbsp;Et gavisi sunt, et pacti sunt pecuniam illi dare.</P>
<P><a name="006">6</A>&nbsp;Et spopondit, et qu&#230;rebat opportunitatem ut traderet illum sine turbis.<BR>
</P>
<P><a name="007">7</A>&nbsp;Venit autem dies azymorum, in qua necesse erat occidi pascha.</P>
<P><a name="008">8</A>&nbsp;Et misit Petrum et Joannem, dicens: Euntes parate nobis pascha, ut manducemus.</P>
<P><a name="009">9</A>&nbsp;At illi dixerunt: Ubi vis paremus?</P>
<P><a name="010">10</A>&nbsp;Et dixit ad eos: Ecce intro&#235;untibus vobis in civitatem occurret vobis homo quidam amphoram aqu&#230; portans: sequimini eum in domum, in quam intrat,</P>
<P><a name="011">11</A>&nbsp;et dicetis patrifamilias domus: Dicit tibi Magister: Ubi est diversorium, ubi pascha cum discipulis meis manducem?</P>
<P><a name="012">12</A>&nbsp;Et ipse ostendet vobis c&#156;naculum magnum stratum, et ibi parate.</P>
<P><a name="013">13</A>&nbsp;Euntes autem invenerunt sicut dixit illis, et paraverunt pascha.</P>
<P><a name="014">14</A>&nbsp;Et cum facta esset hora, discubuit, et duodecim apostoli cum eo.</P>
<P><a name="015">15</A>&nbsp;Et ait illis: Desiderio desideravi hoc pascha manducare vobiscum, antequam patiar.</P>
<P><a name="016">16</A>&nbsp;Dico enim vobis, quia ex hoc non manducabo illud, donec impleatur in regno Dei.</P>
<P><a name="017">17</A>&nbsp;Et accepto calice gratias egit, et dixit: Accipite, et dividite inter vos.</P>
<P><a name="018">18</A>&nbsp;Dico enim vobis quod non bibam de generatione vitis donec regnum Dei veniat.<BR>
</P>
<P><a name="019">19</A>&nbsp;Et accepto pane gratias egit, et fregit, et dedit eis, dicens: Hoc est corpus meum, quod pro vobis datur: hoc facite in meam commemorationem.</P>
<P><a name="020">20</A>&nbsp;Similiter et calicem, postquam c&#156;navit, dicens: Hic est calix novum testamentum in sanguine meo, qui pro vobis fundetur.</P>
<P><a name="021">21</A>&nbsp;Verumtamen ecce manus tradentis me, mecum est in mensa.</P>
<P><a name="022">22</A>&nbsp;Et quidem Filius hominis, secundum quod definitum est, vadit: verumtamen v&#230; homini illi per quem tradetur.</P>
<P><a name="023">23</A>&nbsp;Et ipsi c&#156;perunt qu&#230;rere inter se quis esset ex eis qui hoc facturus esset.<BR>
</P>
<P><a name="024">24</A>&nbsp;Facta est autem et contentio inter eos, quis eorum videretur esse major.</P>
<P><a name="025">25</A>&nbsp;Dixit autem eis: Reges gentium dominantur eorum: et qui potestatem habent super eos, benefici vocantur.</P>
<P><a name="026">26</A>&nbsp;Vos autem non sic: sed qui major est in vobis, fiat sicut minor: et qui pr&#230;cessor est, sicut ministrator.</P>
<P><a name="027">27</A>&nbsp;Nam quis major est, qui recumbit, an qui ministrat? nonne qui recumbit? Ego autem in medio vestrum sum, sicut qui ministrat:</P>
<P><a name="028">28</A>&nbsp;vos autem estis, qui permansistis mecum in tentationibus meis.</P>
<P><a name="029">29</A>&nbsp;Et ego dispono vobis sicut disposuit mihi Pater meus regnum,</P>
<P><a name="030">30</A>&nbsp;ut edatis et bibatis super mensam meam in regno meo, et sedeatis super thronos judicantes duodecim tribus Isra&#235;l.<BR>
</P>
<P><a name="031">31</A>&nbsp;Ait autem Dominus: Simon, Simon, ecce Satanas expetivit vos ut cribraret sicut triticum:</P>
<P><a name="032">32</A>&nbsp;ego autem rogavi pro te ut non deficiat fides tua: et tu aliquando conversus, confirma fratres tuos.</P>
<P><a name="033">33</A>&nbsp;Qui dixit ei: Domine, tecum paratus sum et in carcerem et in mortem ire.</P>
<P><a name="034">34</A>&nbsp;At ille dixit: Dico tibi, Petre, non cantabit hodie gallus, donec ter abneges nosse me. Et dixit eis:</P>
<P><a name="035">35</A>&nbsp;Quando misi vos sine sacculo, et pera, et calceamentis, numquid aliquid defuit vobis?</P>
<P><a name="036">36</A>&nbsp;At illi dixerunt: Nihil. Dixit ergo eis: Sed nunc qui habet sacculum, tollat; similiter et peram: et qui non habet, vendat tunicam suam et emat gladium.</P>
<P><a name="037">37</A>&nbsp;Dico enim vobis, quoniam adhuc hoc quod scriptum est, oportet impleri in me: Et cum iniquis deputatus est. Etenim ea qu&#230; sunt de me finem habent.</P>
<P><a name="038">38</A>&nbsp;At illi dixerunt: Domine, ecce duo gladii hic. At ille dixit eis: Satis est.<BR>
</P>
<P><a name="039">39</A>&nbsp;Et egressus ibat secundum consuetudinem in monte Olivarum. Secuti sunt autem illum et discipuli.</P>
<P><a name="040">40</A>&nbsp;Et cum pervenisset ad locum, dixit illis: Orate ne intretis in tentationem.</P>
<P><a name="041">41</A>&nbsp;Et ipse avulsus est ab eis quantum jactus est lapidis: et positis genibus orabat,</P>
<P><a name="042">42</A>&nbsp;dicens: Pater, si vis, transfer calicem istum a me: verumtamen non mea voluntas, sed tua fiat.</P>
<P><a name="043">43</A>&nbsp;Apparuit autem illi angelus de c&#230;lo, confortans eum. Et factus in agonia, prolixius orabat.</P>
<P><a name="044">44</A>&nbsp;Et factus est sudor ejus sicut gutt&#230; sanguinis decurrentis in terram.</P>
<P><a name="045">45</A>&nbsp;Et cum surrexisset ab oratione et venisset ad discipulos suos, invenit eos dormientes pr&#230; tristitia.</P>
<P><a name="046">46</A>&nbsp;Et ait illis: Quid dormitis? surgite, orate, ne intretis in tentationem.<BR>
</P>
<P><a name="047">47</A>&nbsp;Adhuc eo loquente, ecce turba: et qui vocabatur Judas, unus de duodecim, antecedebat eos, et appropinquavit Jesu ut oscularetur eum.</P>
<P><a name="048">48</A>&nbsp;Jesus autem dixit illi: Juda, osculo Filium hominis tradis?</P>
<P><a name="049">49</A>&nbsp;Videntes autem hi qui circa ipsum erant, quod futurum erat, dixerunt ei: Domine, si percutimus in gladio?</P>
<P><a name="050">50</A>&nbsp;Et percussit unus ex illis servum principis sacerdotum, et amputavit auriculam ejus dexteram.</P>
<P><a name="051">51</A>&nbsp;Respondens autem Jesus, ait: Sinite usque huc. Et cum tetigisset auriculam ejus, sanavit eum.</P>
<P><a name="052">52</A>&nbsp;Dixit autem Jesus ad eos qui venerant ad se principes sacerdotum, et magistratus templi, et seniores: Quasi ad latronem existis cum gladiis et fustibus?</P>
<P><a name="053">53</A>&nbsp;Cum quotidie vobiscum fuerim in templo, non extendistis manus in me: sed h&#230;c est hora vestra, et potestas tenebrarum.</P>
<P><a name="054">54</A>&nbsp;Comprehendentes autem eum, duxerunt ad domum principis sacerdotum: Petrus vero sequebatur a longe.<BR>
</P>
<P><a name="055">55</A>&nbsp;Accenso autem igne in medio atrii et circumsedentibus illis, erat Petrus in medio eorum.</P>
<P><a name="056">56</A>&nbsp;Quem cum vidisset ancilla qu&#230;dam sedentem ad lumen, et eum fuisset intuita, dixit: Et hic cum illo erat.</P>
<P><a name="057">57</A>&nbsp;At ille negavit eum, dicens: Mulier, non novi illum.</P>
<P><a name="058">58</A>&nbsp;Et post pusillum alius videns eum, dixit: Et tu de illis es. Petrus vero ait: O homo, non sum.</P>
<P><a name="059">59</A>&nbsp;Et intervallo facto quasi hor&#230; unius, alius quidam affirmabat, dicens: Vere et hic cum illo erat: nam et Galil&#230;us est.</P>
<P><a name="060">60</A>&nbsp;Et ait Petrus: Homo, nescio quid dicis. Et continuo, adhuc illo loquente, cantavit gallus.</P>
<P><a name="061">61</A>&nbsp;Et conversus Dominus respexit Petrum, et recordatus est Petrus verbi Domini, sicut dixerat: Quia priusquam gallus cantet, ter me negabis.</P>
<P><a name="062">62</A>&nbsp;Et egressus foras Petrus flevit amare.<BR>
</P>
<P><a name="063">63</A>&nbsp;Et viri qui tenebant illum, illudebant ei, c&#230;dentes.</P>
<P><a name="064">64</A>&nbsp;Et velaverunt eum, et percutiebant faciem ejus: et interrogabant eum, dicentes: Prophetiza, quis est, qui te percussit?</P>
<P><a name="065">65</A>&nbsp;Et alia multa blasphemantes dicebant in eum.<BR>
</P>
<P><a name="066">66</A>&nbsp;Et ut factus est dies, convenerunt seniores plebis, et principes sacerdotum, et scrib&#230;, et duxerunt illum in concilium suum, dicentes: Si tu es Christus, dic nobis.</P>
<P><a name="067">67</A>&nbsp;Et ait illis: Si vobis dixero, non credetis mihi:</P>
<P><a name="068">68</A>&nbsp;si autem et interrogavero, non respondebitis mihi, neque dimittetis.</P>
<P><a name="069">69</A>&nbsp;Ex hoc autem erit Filius hominis sedens a dextris virtutis Dei.</P>
<P><a name="070">70</A>&nbsp;Dixerunt autem omnes: Tu ergo es Filius Dei? Qui ait: Vos dicitis, quia ego sum.</P>
<P><a name="071">71</A>&nbsp;At illi dixerunt: Quid adhuc desideramus testimonium? ipsi enim audivimus de ore ejus.</P>
<P><HR>
<CENTER>
<A HREF="luk023">Next: Luke Chapter 23</A></CENTER>
</BODY>
</HTML>
