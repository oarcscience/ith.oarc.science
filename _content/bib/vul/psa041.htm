<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 41</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa041.htm">Polyglot</A>&nbsp;
<A HREF="../kjv/psa041.htm">KJV</A>&nbsp;
<A HREF="../sep/psa041.htm">Sep</A>&nbsp;
<A HREF="../tan/psa041.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa040.htm">Previous</A>&nbsp;
<A HREF="psa042.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 41</H3><P><a name="001">1</A>&nbsp;In finem. Intellectus filiis Core.</P>
<P><a name="002">2</A>&nbsp;[Quemadmodum desiderat cervus ad fontes aquarum,<BR> ita desiderat anima mea ad te, Deus.<BR></P>
<P><a name="003">3</A>&nbsp;Sitivit anima mea ad Deum fortem, vivum;<BR> quando veniam, et apparebo ante faciem Dei?<BR></P>
<P><a name="004">4</A>&nbsp;Fuerunt mihi lacrim&#230; me&#230; panes die ac nocte,<BR> dum dicitur mihi quotidie: Ubi est Deus tuus?<BR></P>
<P><a name="005">5</A>&nbsp;H&#230;c recordatus sum, et effudi in me animam meam,<BR> quoniam transibo in locum tabernaculi admirabilis, usque ad domum Dei,<BR> in voce exsultationis et confessionis, sonus epulantis.<BR></P>
<P><a name="006">6</A>&nbsp;Quare tristis es, anima mea?<BR> et quare conturbas me?<BR> Spera in Deo, quoniam adhuc confitebor illi,<BR> salutare vultus mei,<BR></P>
<P><a name="007">7</A>&nbsp;et Deus meus.<BR> Ad meipsum anima mea conturbata est:<BR> propterea memor ero tui de terra Jordanis et Hermoniim a monte modico.<BR></P>
<P><a name="008">8</A>&nbsp;Abyssus abyssum invocat, in voce cataractarum tuarum;<BR> omnia excelsa tua, et fluctus tui super me transierunt.<BR></P>
<P><a name="009">9</A>&nbsp;In die mandavit Dominus misericordiam suam,<BR> et nocte canticum ejus;<BR> apud me oratio Deo vit&#230; me&#230;.<BR></P>
<P><a name="010">10</A>&nbsp;Dicam Deo: Susceptor meus es;<BR> quare oblitus es mei?<BR> et quare contristatus incedo, dum affligit me inimicus?<BR></P>
<P><a name="011">11</A>&nbsp;Dum confringuntur ossa mea,<BR> exprobraverunt mihi qui tribulant me inimici mei,<BR> dum dicunt mihi per singulos dies: Ubi est Deus tuus?<BR></P>
<P><a name="012">12</A>&nbsp;Quare tristis es, anima mea?<BR> et quare conturbas me?<BR> Spera in Deo, quoniam adhuc confitebor illi,<BR> salutare vultus mei, et Deus meus.]</P>
<P><HR>
<CENTER>
<A HREF="psa042.htm">Next: Psalms Chapter 42</A></CENTER>
</BODY>
</HTML>
