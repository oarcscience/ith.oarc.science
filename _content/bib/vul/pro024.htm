<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro024">Polyglot</A>&nbsp;
<A HREF="../kjv/pro024">KJV</A>&nbsp;
<A HREF="../sep/pro024">Sep</A>&nbsp;
<A HREF="../tan/pro024">Tan</A>&nbsp;

<BR>
<BR><A HREF="pro">Proverbs Index</A><BR>
&nbsp;
<A HREF="pro023">Previous</A>&nbsp;
<A HREF="pro025">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 24</H3><P><a name="001">1</A>&nbsp;[Ne &#230;muleris viros malos,<BR> nec desideres esse cum eis:<BR></P>
<P><a name="002">2</A>&nbsp;quia rapinas meditatur mens eorum,<BR> et fraudes labia eorum loquuntur.<BR></P>
<P><a name="003">3</A>&nbsp;Sapientia &#230;dificabitur domus,<BR> et prudentia roborabitur.<BR></P>
<P><a name="004">4</A>&nbsp;In doctrina replebuntur cellaria,<BR> universa substantia pretiosa et pulcherrima.<BR></P>
<P><a name="005">5</A>&nbsp;Vir sapiens fortis est,<BR> et vir doctus robustus et validus:<BR></P>
<P><a name="006">6</A>&nbsp;quia cum dispositione initur bellum,<BR> et erit salus ubi multa consilia sunt.<BR></P>
<P><a name="007">7</A>&nbsp;Excelsa stulto sapientia;<BR> in porta non aperiet os suum.<BR></P>
<P><a name="008">8</A>&nbsp;Qui cogitat mala facere stultus vocabitur:<BR></P>
<P><a name="009">9</A>&nbsp;cogitatio stulti peccatum est,<BR> et abominatio hominum detractor.<BR></P>
<P><a name="010">10</A>&nbsp;Si desperaveris lassus in die angusti&#230;,<BR> imminuetur fortitudo tua.]<BR>
</P>
<P><a name="011">11</A>&nbsp;[Erue eos qui ducuntur ad mortem,<BR> et qui trahuntur ad interitum, liberare ne cesses.<BR></P>
<P><a name="012">12</A>&nbsp;Si dixeris: Vires non suppetunt;<BR> qui inspector est cordis ipse intelligit:<BR> et servatorem anim&#230; tu&#230; nihil fallit,<BR> reddetque homini juxta opera sua.<BR></P>
<P><a name="013">13</A>&nbsp;Comede, fili mi, mel, quia bonum est,<BR> et favum dulcissimum gutturi tuo.<BR></P>
<P><a name="014">14</A>&nbsp;Sic et doctrina sapienti&#230; anim&#230; tu&#230;:<BR> quam cum inveneris, habebis in novissimis spem,<BR> et spes tua non peribit.<BR></P>
<P><a name="015">15</A>&nbsp;Ne insidieris, et qu&#230;ras impietatem in domo justi,<BR> neque vastes requiem ejus.<BR></P>
<P><a name="016">16</A>&nbsp;Septies enim cadet justus, et resurget:<BR> impii autem corruent in malum.<BR></P>
<P><a name="017">17</A>&nbsp;Cum ceciderit inimicus tuus ne gaudeas,<BR> et in ruina ejus ne exsultet cor tuum:<BR></P>
<P><a name="018">18</A>&nbsp;ne forte videat Dominus, et displiceat ei,<BR> et auferat ab eo iram suam.<BR></P>
<P><a name="019">19</A>&nbsp;Ne contendas cum pessimis,<BR> nec &#230;muleris impios:<BR></P>
<P><a name="020">20</A>&nbsp;quoniam non habent futurorum spem mali,<BR> et lucerna impiorum extinguetur.<BR></P>
<P><a name="021">21</A>&nbsp;Time Dominum, fili mi, et regem,<BR> et cum detractoribus non commiscearis:<BR></P>
<P><a name="022">22</A>&nbsp;quoniam repente consurget perditio eorum,<BR> et ruinam utriusque quis novit?]<BR>
</P>
<P><a name="023">23</A>&nbsp;H&#230;c quoque sapientibus. [Cognoscere personam in judicio non est bonum.<BR></P>
<P><a name="024">24</A>&nbsp;Qui dicunt impio: Justus es: maledicent eis populi,<BR> et detestabuntur eos tribus.<BR></P>
<P><a name="025">25</A>&nbsp;Qui arguunt eum laudabuntur,<BR> et super ipsos veniet benedictio.<BR></P>
<P><a name="026">26</A>&nbsp;Labia deosculabitur<BR> qui recta verba respondet.<BR></P>
<P><a name="027">27</A>&nbsp;Pr&#230;para foris opus tuum,<BR> et diligenter exerce agrum tuum,<BR> ut postea &#230;difices domum tuam.<BR></P>
<P><a name="028">28</A>&nbsp;Ne sis testis frustra contra proximum tuum,<BR> nec lactes quemquam labiis tuis.<BR></P>
<P><a name="029">29</A>&nbsp;Ne dicas: Quomodo fecit mihi, sic faciam ei;<BR> reddam unicuique secundum opus suum.]<BR>
</P>
<P><a name="030">30</A>&nbsp;[Per agrum hominis pigri transivi,<BR> et per vineam viri stulti:<BR></P>
<P><a name="031">31</A>&nbsp;et ecce totum repleverant urtic&#230;,<BR> et operuerant superficiem ejus spin&#230;,<BR> et maceria lapidum destructa erat.<BR></P>
<P><a name="032">32</A>&nbsp;Quod cum vidissem, posui in corde meo,<BR> et exemplo didici disciplinam.<BR></P>
<P><a name="033">33</A>&nbsp;Parum, inquam, dormies, modicum dormitabis;<BR> pauxillum manus conseres ut quiescas:<BR></P>
<P><a name="034">34</A>&nbsp;et veniet tibi quasi cursor egestas,<BR> et mendicitas quasi vir armatus.]</P>
<P><HR>
<CENTER>
<A HREF="pro025">Next: Proverbs Chapter 25</A></CENTER>
</BODY>
</HTML>
