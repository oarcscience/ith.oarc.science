<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 145</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa145">Polyglot</A>&nbsp;
<A HREF="../kjv/psa145">KJV</A>&nbsp;
<A HREF="../sep/psa145">Sep</A>&nbsp;
<A HREF="../tan/psa145">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa144">Previous</A>&nbsp;
<A HREF="psa146">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 145</H3><P><a name="001">1</A>&nbsp;Alleluja, Agg&#230;i et Zachari&#230;.</P>
<P><a name="002">2</A>&nbsp;[Lauda, anima mea, Dominum.<BR> Laudabo Dominum in vita mea;<BR> psallam Deo meo quamdiu fuero.<BR> Nolite confidere in principibus,<BR></P>
<P><a name="003">3</A>&nbsp;in filiis hominum, in quibus non est salus.<BR></P>
<P><a name="004">4</A>&nbsp;Exibit spiritus ejus, et revertetur in terram suam;<BR> in illa die peribunt omnes cogitationes eorum.<BR></P>
<P><a name="005">5</A>&nbsp;Beatus cujus Deus Jacob adjutor ejus,<BR> spes ejus in Domino Deo ipsius:<BR></P>
<P><a name="006">6</A>&nbsp;qui fecit c&#230;lum et terram,<BR> mare, et omnia qu&#230; in eis sunt.<BR></P>
<P><a name="007">7</A>&nbsp;Qui custodit veritatem in s&#230;culum;<BR> facit judicium injuriam patientibus;<BR> dat escam esurientibus.<BR> Dominus solvit compeditos;<BR></P>
<P><a name="008">8</A>&nbsp;Dominus illuminat c&#230;cos.<BR> Dominus erigit elisos;<BR> Dominus diligit justos.<BR></P>
<P><a name="009">9</A>&nbsp;Dominus custodit advenas,<BR> pupillum et viduam suscipiet,<BR> et vias peccatorum disperdet.<BR></P>
<P><a name="010">10</A>&nbsp;Regnabit Dominus in s&#230;cula;<BR> Deus tuus, Sion, in generationem et generationem.]</P>
<P><HR>
<CENTER>
<A HREF="psa146">Next: Psalms Chapter 146</A></CENTER>
</BODY>
</HTML>
