<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 89</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa089">Polyglot</A>&nbsp;
<A HREF="../kjv/psa089">KJV</A>&nbsp;
<A HREF="../sep/psa089">Sep</A>&nbsp;
<A HREF="../tan/psa089">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa088">Previous</A>&nbsp;
<A HREF="psa090">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 89</H3><P><a name="001">1</A>&nbsp;Oratio Moysi, hominis Dei. [Domine, refugium factus es nobis<BR> a generatione in generationem.<BR></P>
<P><a name="002">2</A>&nbsp;Priusquam montes fierent,<BR> aut formaretur terra et orbis,<BR> a s&#230;culo et usque in s&#230;culum tu es, Deus.<BR></P>
<P><a name="003">3</A>&nbsp;Ne avertas hominem in humilitatem:<BR> et dixisti: Convertimini, filii hominum.<BR></P>
<P><a name="004">4</A>&nbsp;Quoniam mille anni ante oculos tuos<BR> tamquam dies hesterna qu&#230; pr&#230;teriit:<BR> et custodia in nocte</P>
<P><a name="005">5</A>&nbsp;qu&#230; pro nihilo habentur,<BR> eorum anni erunt.<BR></P>
<P><a name="006">6</A>&nbsp;Mane sicut herba transeat;<BR> mane floreat, et transeat;<BR> vespere decidat, induret, et arescat.<BR></P>
<P><a name="007">7</A>&nbsp;Quia defecimus in ira tua,<BR> et in furore tuo turbati sumus.<BR></P>
<P><a name="008">8</A>&nbsp;Posuisti iniquitates nostras in conspectu tuo;<BR> s&#230;culum nostrum in illuminatione vultus tui.<BR></P>
<P><a name="009">9</A>&nbsp;Quoniam omnes dies nostri defecerunt,<BR> et in ira tua defecimus.<BR> Anni nostri sicut aranea meditabuntur;<BR></P>
<P><a name="010">10</A>&nbsp;dies annorum nostrorum in ipsis septuaginta anni.<BR> Si autem in potentatibus octoginta anni,<BR> et amplius eorum labor et dolor;<BR> quoniam supervenit mansuetudo, et corripiemur.<BR></P>
<P><a name="011">11</A>&nbsp;Quis novit potestatem ir&#230; tu&#230;,<BR> et pr&#230; timore tuo iram tuam</P>
<P><a name="012">12</A>&nbsp;dinumerare?<BR> Dexteram tuam sic notam fac,<BR> et eruditos corde in sapientia.<BR></P>
<P><a name="013">13</A>&nbsp;Convertere, Domine; usquequo?<BR> et deprecabilis esto super servos tuos.<BR></P>
<P><a name="014">14</A>&nbsp;Repleti sumus mane misericordia tua;<BR> et exsultavimus, et delectati sumus omnibus diebus nostris.<BR></P>
<P><a name="015">15</A>&nbsp;L&#230;tati sumus pro diebus quibus nos humiliasti;<BR> annis quibus vidimus mala.<BR></P>
<P><a name="016">16</A>&nbsp;Respice in servos tuos et in opera tua,<BR> et dirige filios eorum.<BR></P>
<P><a name="017">17</A>&nbsp;Et sit splendor Domini Dei nostri super nos,<BR> et opera manuum nostrarum dirige super nos,<BR> et opus manuum nostrarum dirige.]</P>
<P><HR>
<CENTER>
<A HREF="psa090">Next: Psalms Chapter 90</A></CENTER>
</BODY>
</HTML>
