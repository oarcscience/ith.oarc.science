<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 44</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa044">Polyglot</A>&nbsp;
<A HREF="../kjv/psa044">KJV</A>&nbsp;
<A HREF="../sep/psa044">Sep</A>&nbsp;
<A HREF="../tan/psa044">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa043">Previous</A>&nbsp;
<A HREF="psa045">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 44</H3><P><a name="001">1</A>&nbsp;In finem, pro iis qui commutabuntur. Filiis Core, ad intellectum. Canticum pro dilecto.</P>
<P><a name="002">2</A>&nbsp;[Eructavit cor meum verbum bonum:<BR> dico ego opera mea regi.<BR> Lingua mea calamus scrib&#230;<BR> velociter scribentis.<BR></P>
<P><a name="003">3</A>&nbsp;Speciosus forma pr&#230; filiis hominum,<BR> diffusa est gratia in labiis tuis:<BR> propterea benedixit te Deus in &#230;ternum.<BR></P>
<P><a name="004">4</A>&nbsp;Accingere gladio tuo super femur tuum, potentissime.<BR></P>
<P><a name="005">5</A>&nbsp;Specie tua et pulchritudine tua<BR> intende, prospere procede, et regna,<BR> propter veritatem, et mansuetudinem, et justitiam;<BR> et deducet te mirabiliter dextera tua.<BR></P>
<P><a name="006">6</A>&nbsp;Sagitt&#230; tu&#230; acut&#230;:<BR> populi sub te cadent,<BR> in corda inimicorum regis.<BR></P>
<P><a name="007">7</A>&nbsp;Sedes tua, Deus, in s&#230;culum s&#230;culi;<BR> virga directionis virga regni tui.<BR></P>
<P><a name="008">8</A>&nbsp;Dilexisti justitiam, et odisti iniquitatem;<BR> propterea unxit te Deus, Deus tuus,<BR> oleo l&#230;titi&#230;, pr&#230; consortibus tuis.<BR></P>
<P><a name="009">9</A>&nbsp;Myrrha, et gutta, et casia a vestimentis tuis,<BR> a domibus eburneis; ex quibus delectaverunt te<BR></P>
<P><a name="010">10</A>&nbsp;fili&#230; regum in honore tuo.<BR> Astitit regina a dextris tuis<BR> in vestitu deaurato, circumdata varietate.<BR></P>
<P><a name="011">11</A>&nbsp;Audi, filia, et vide, et inclina aurem tuam;<BR> et obliviscere populum tuum, et domum patris tui.<BR></P>
<P><a name="012">12</A>&nbsp;Et concupiscet rex decorem tuum,<BR> quoniam ipse est Dominus Deus tuus, et adorabunt eum.<BR></P>
<P><a name="013">13</A>&nbsp;Et fili&#230; Tyri in muneribus vultum tuum deprecabuntur;<BR> omnes divites plebis.<BR></P>
<P><a name="014">14</A>&nbsp;Omnis gloria ejus fili&#230; regis ab intus,<BR> in fimbriis aureis,<BR></P>
<P><a name="015">15</A>&nbsp;circumamicta varietatibus.<BR> Adducentur regi virgines post eam;<BR> proxim&#230; ejus afferentur tibi.<BR></P>
<P><a name="016">16</A>&nbsp;Afferentur in l&#230;titia et exsultatione;<BR> adducentur in templum regis.<BR></P>
<P><a name="017">17</A>&nbsp;Pro patribus tuis nati sunt tibi filii;<BR> constitues eos principes super omnem terram.<BR></P>
<P><a name="018">18</A>&nbsp;Memores erunt nominis tui in omni generatione et generationem:<BR> propterea populi confitebuntur tibi in &#230;ternum, et in s&#230;culum s&#230;culi.]</P>
<P><HR>
<CENTER>
<A HREF="psa045">Next: Psalms Chapter 45</A></CENTER>
</BODY>
</HTML>
