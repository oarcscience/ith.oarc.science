[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa065)  [KJV](../kjv/psa065)  [Sep](../sep/psa065) 
[Tan](../tan/psa065)   
  
[Psalms Index](psa)  
  [Previous](psa064)  [Next](psa066) 

------------------------------------------------------------------------

### Vulgate (Latin): Psalms Chapter 65

<span id="001">1</span> In finem. Canticum psalmi resurrectionis.
\[Jubilate Deo, omnis terra;  

<span id="002">2</span> psalmum dicite nomini ejus;  
date gloriam laudi ejus.  

<span id="003">3</span> Dicite Deo: Quam terribilia sunt opera tua,
Domine!  
in multitudine virtutis tuæ mentientur tibi inimici tui.  

<span id="004">4</span> Omnis terra adoret te, et psallat tibi;  
psalmum dicat nomini tuo.  

<span id="005">5</span> Venite, et videte opera Dei:  
terribilis in consiliis super filios hominum.  

<span id="006">6</span> Qui convertit mare in aridam;  
in flumine pertransibunt pede:  
ibi lætabimur in ipso.  

<span id="007">7</span> Qui dominatur in virtute sua in æternum;  
oculi ejus super gentes respiciunt:  
qui exasperant non exaltentur in semetipsis.  

<span id="008">8</span> Benedicite, gentes, Deum nostrum,  
et auditam facite vocem laudis ejus:  

<span id="009">9</span> qui posuit animam meam ad vitam,  
et non dedit in commotionem pedes meos.  

<span id="010">10</span> Quoniam probasti nos, Deus;  
igne nos examinasti, sicut examinatur argentum.  

<span id="011">11</span> Induxisti nos in laqueum;  
posuisti tribulationes in dorso nostro;  

<span id="012">12</span> imposuisti homines super capita nostra.  
Transivimus per ignem et aquam,  
et eduxisti nos in refrigerium.  

<span id="013">13</span> Introibo in domum tuam in holocaustis;  
reddam tibi vota mea

<span id="014">14</span> quæ distinxerunt labia mea:  
et locutum est os meum in tribulatione mea.  

<span id="015">15</span> Holocausta medullata offeram tibi, cum incenso
arietum;  
offeram tibi boves cum hircis.  

<span id="016">16</span> Venite, audite, et narrabo, omnes qui timetis
Deum,  
quanta fecit animæ meæ.  

<span id="017">17</span> Ad ipsum ore meo clamavi,  
et exaltavi sub lingua mea.  

<span id="018">18</span> Iniquitatem si aspexi in corde meo,  
non exaudiet Dominus.  

<span id="019">19</span> Propterea exaudivit Deus,  
et attendit voci deprecationis meæ.  

<span id="020">20</span> Benedictus Deus, qui non amovit orationem
meam,  
et misericordiam suam a me.\]

------------------------------------------------------------------------

[Next: Psalms Chapter 66](psa066)
