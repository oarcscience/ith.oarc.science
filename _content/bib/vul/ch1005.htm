<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch1005">Polyglot</A>&nbsp;
<A HREF="../kjv/ch1005">KJV</A>&nbsp;
<A HREF="../sep/ch1005">Sep</A>&nbsp;
<A HREF="../tan/ch1005">Tan</A>&nbsp;

<BR>
<BR><A HREF="ch1">1 Chronicles Index</A><BR>
&nbsp;
<A HREF="ch1004">Previous</A>&nbsp;
<A HREF="ch1006">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 5</H3><P><a name="001">1</A>&nbsp;Filii quoque Ruben primogeniti Isra&#235;l. (Ipse quippe fuit primogenitus ejus: sed cum violasset thorum patris sui, data sunt primogenita ejus filiis Joseph filii Isra&#235;l, et non est ille reputatus in primogenitum.</P>
<P><a name="002">2</A>&nbsp;Porro Judas, qui erat fortissimus inter fratres suos, de stirpe ejus principes germinati sunt: primogenita autem reputata sunt Joseph.)</P>
<P><a name="003">3</A>&nbsp;Filii ergo Ruben primogeniti Isra&#235;l: Enoch, et Phallu, Esron, et Carmi.</P>
<P><a name="004">4</A>&nbsp;Filii Jo&#235;l: Samia filius ejus, Gog filius ejus, Semei filius ejus,</P>
<P><a name="005">5</A>&nbsp;Micha filius ejus, Reia filius ejus, Baal filius ejus,</P>
<P><a name="006">6</A>&nbsp;Beera filius ejus, quem captivum duxit Thelgathphalnasar rex Assyriorum, et fuit princeps in tribu Ruben.</P>
<P><a name="007">7</A>&nbsp;Fratres autem ejus, et universa cognatio ejus, quando numerabantur per familias suas, habuerunt principes Jehiel, et Zachariam.</P>
<P><a name="008">8</A>&nbsp;Porro Bala filius Azaz filii Samma filii Jo&#235;l, ipse habitavit in Aro&#235;r usque ad Nebo, et Beelmeon.</P>
<P><a name="009">9</A>&nbsp;Contra orientalem quoque plagam habitavit usque ad introitum eremi, et flumen Euphraten. Multum quippe jumentorum numerum possidebant in terra Galaad.</P>
<P><a name="010">10</A>&nbsp;In diebus autem Saul pr&#230;liati sunt contra Agareos, et interfecerunt illos, habitaveruntque pro eis in tabernaculis eorum, in omni plaga qu&#230; respicit ad orientem Galaad.<BR>
</P>
<P><a name="011">11</A>&nbsp;Filii vero Gad e regione eorum habitaverunt in terra Basan usque Selcha:</P>
<P><a name="012">12</A>&nbsp;Jo&#235;l in capite, et Saphan secundus: Janai autem et Saphat in Basan.</P>
<P><a name="013">13</A>&nbsp;Fratres vero eorum secundum domos cognationum suarum, Micha&#235;l, et Mosollam, et Sebe, et Jorai, et Jachan, et Zie, et Heber, septem.</P>
<P><a name="014">14</A>&nbsp;Hi filii Abihail, filii Huri, filii Jara, filii Galaad, filii Micha&#235;l, filii Jesesi, filii Jeddo, filii Buz.</P>
<P><a name="015">15</A>&nbsp;Fratres quoque, filii Abdiel filii Guni, princeps domus in familiis suis.</P>
<P><a name="016">16</A>&nbsp;Et habitaverunt in Galaad, et in Basan, et in viculis ejus, et in cunctis suburbanis Saron, usque ad terminos.</P>
<P><a name="017">17</A>&nbsp;Omnes hi numerati sunt in diebus Joathan regis Juda, et in diebus Jeroboam regis Isra&#235;l.</P>
<P><a name="018">18</A>&nbsp;Filii Ruben, et Gad, et dimidi&#230; tribus Manasse, viri bellatores, scuta portantes et gladios, et tendentes arcum, eruditique ad pr&#230;lia, quadraginta quatuor millia et septingenti sexaginta, procedentes ad pugnam.</P>
<P><a name="019">19</A>&nbsp;Dimicaverunt contra Agareos: Itur&#230;i vero, et Naphis, et Nodab</P>
<P><a name="020">20</A>&nbsp;pr&#230;buerunt eis auxilium. Traditique sunt in manus eorum Agarei, et universi qui fuerant cum eis, quia Deum invocaverunt cum pr&#230;liarentur: et exaudivit eos, eo quod credidissent in eum.</P>
<P><a name="021">21</A>&nbsp;Ceperuntque omnia qu&#230; possederant, camelorum quinquaginta millia, et ovium ducenta quinquaginta millia, et asinos duo millia, et animas hominum centum millia.</P>
<P><a name="022">22</A>&nbsp;Vulnerati autem multi corruerunt: fuit enim bellum Domini. Habitaveruntque pro eis usque ad transmigrationem.<BR>
</P>
<P><a name="023">23</A>&nbsp;Filii quoque dimidi&#230; tribus Manasse possederunt terram a finibus Basan usque Baal, Hermon, et Sanir, et montem Hermon: ingens quippe numerus erat.</P>
<P><a name="024">24</A>&nbsp;Et hi fuerunt principes domus cognationis eorum: Epher, et Jesi, et Eliel, et Ezriel, et Jeremia, et Odoia, et Jediel, viri fortissimi et potentes, et nominati duces in familiis suis.</P>
<P><a name="025">25</A>&nbsp;Reliquerunt autem Deum patrum suorum, et fornicati sunt post deos populorum terr&#230;, quos abstulit Deus coram eis.</P>
<P><a name="026">26</A>&nbsp;Et suscitavit Deus Isra&#235;l spiritum Phul regis Assyriorum, et spiritum Thelgathphalnasar regis Assur: et transtulit Ruben, et Gad, et dimidiam tribum Manasse, et adduxit eos in Lahela, et in Habor, et Ara, et fluvium Gozan, usque ad diem hanc.</P>
<P><HR>
<CENTER>
<A HREF="ch1006">Next: 1 Chronicles Chapter 6</A></CENTER>
</BODY>
</HTML>
