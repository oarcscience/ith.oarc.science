<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hosea: Hosea Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/hos009">Polyglot</A>&nbsp;
<A HREF="../kjv/hos009">KJV</A>&nbsp;
<A HREF="../sep/hos009">Sep</A>&nbsp;
<A HREF="../tan/hos009">Tan</A>&nbsp;

<BR>
<BR><A HREF="hos">Hosea Index</A><BR>
&nbsp;
<A HREF="hos008">Previous</A>&nbsp;
<A HREF="hos010">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hosea Chapter 9</H3><P><a name="001">1</A>&nbsp;[Noli l&#230;tari, Isra&#235;l;<BR> noli exsultare sicut populi:<BR> quia fornicatus es a Deo tuo;<BR> dilexisti mercedem super omnes areas tritici.<BR></P>
<P><a name="002">2</A>&nbsp;Area et torcular non pascet eos,<BR> et vinum mentietur eis:<BR></P>
<P><a name="003">3</A>&nbsp;non habitabunt in terra Domini.<BR> Reversus est Ephraim in &#198;gyptum,<BR> et in Assyriis pollutum comedit.<BR></P>
<P><a name="004">4</A>&nbsp;Non libabunt Domino vinum,<BR> et non placebunt ei.<BR> Sacrificia eorum quasi panis lugentium;<BR> omnes qui comedent eum, contaminabuntur:<BR> quia panis eorum anim&#230; ipsorum:<BR> non intrabit in domum Domini.<BR></P>
<P><a name="005">5</A>&nbsp;Quid facietis in die solemni,<BR> in die festivitatis Domini?<BR></P>
<P><a name="006">6</A>&nbsp;Ecce enim profecti sunt a vastitate:<BR> &#198;gyptus congregabit eos;<BR> Memphis sepeliet eos:<BR> desiderabile argentum eorum urtica h&#230;reditabit,<BR> lappa in tabernaculis eorum.<BR></P>
<P><a name="007">7</A>&nbsp;Venerunt dies visitationis,<BR> venerunt dies retributionis.<BR> Scitote, Isra&#235;l,<BR> stultum prophetam,<BR> insanum virum spiritualem,<BR> propter multitudinem iniquitatis tu&#230;,<BR> et multitudinem amenti&#230;.<BR></P>
<P><a name="008">8</A>&nbsp;Speculator Ephraim cum Deo meo,<BR> propheta laqueus ruin&#230; factus est super omnes vias ejus;<BR> insania in domo Dei ejus.<BR></P>
<P><a name="009">9</A>&nbsp;Profunde peccaverunt, sicut in diebus Gabaa.<BR> Recordabitur iniquitatis eorum,<BR> et visitabit peccata eorum.<BR></P>
<P><a name="010">10</A>&nbsp;Quasi uvas in deserto inveni Isra&#235;l,<BR> quasi prima poma ficulne&#230; in cacumine ejus vidi patres eorum:<BR> ipsi autem intraverunt ad Beelphegor,<BR> et abalienati sunt in confusionem,<BR> et facti sunt abominabiles sicut ea qu&#230; dilexerunt.<BR></P>
<P><a name="011">11</A>&nbsp;Ephraim quasi avis avolavit;<BR> gloria eorum a partu, et ab utero, et a conceptu.<BR></P>
<P><a name="012">12</A>&nbsp;Quod etsi enutrierint filios suos,<BR> absque liberis eos faciam in hominibus;<BR> sed et v&#230; eis cum recessero ab eis!<BR></P>
<P><a name="013">13</A>&nbsp;Ephraim, ut vidi, Tyrus erat fundata in pulchritudine;<BR> et Ephraim educet ad interfectorem filios suos.<BR></P>
<P><a name="014">14</A>&nbsp;Da eis, Domine. Quid dabis eis?<BR> da eis vulvam sine liberis, et ubera arentia.<BR></P>
<P><a name="015">15</A>&nbsp;Omnes nequiti&#230; eorum in Galgal,<BR> quia ibi exosos habui eos.<BR> Propter malitiam adinventionum eorum,<BR> de domo mea ejiciam eos;<BR> non addam ut diligam eos:<BR> omnes principes eorum recedentes.<BR></P>
<P><a name="016">16</A>&nbsp;Percussus est Ephraim;<BR> radix eorum exsiccata est:<BR> fructum nequaquam facient,<BR> quod etsi genuerint,<BR> interficiam amantissima uteri eorum.<BR></P>
<P><a name="017">17</A>&nbsp;Abjiciet eos Deus meus, quia non audierunt eum,<BR> et erunt vagi in nationibus.]</P>
<P><HR>
<CENTER>
<A HREF="hos010">Next: Hosea Chapter 10</A></CENTER>
</BODY>
</HTML>
