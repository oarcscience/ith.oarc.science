<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Joshua: Joshua Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jos022">Polyglot</A>&nbsp;
<A HREF="../kjv/jos022">KJV</A>&nbsp;
<A HREF="../sep/jsb022">Sep:JsB</A>&nbsp;
<A HREF="../tan/jos022">Tan</A>&nbsp;

<BR>
<BR><A HREF="jos">Joshua Index</A><BR>
&nbsp;
<A HREF="jos021">Previous</A>&nbsp;
<A HREF="jos023">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Joshua Chapter 22</H3><P><a name="001">1</A>&nbsp;Eodem tempore vocavit Josue Rubenitas, et Gaditas, et dimidiam tribum Manasse,</P>
<P><a name="002">2</A>&nbsp;dixitque ad eos: Fecistis omnia qu&#230; pr&#230;cepit vobis Moyses famulus Domini: mihi quoque in omnibus obedistis,</P>
<P><a name="003">3</A>&nbsp;nec reliquistis fratres vestros longo tempore, usque in pr&#230;sentem diem, custodientes imperium Domini Dei vestri.</P>
<P><a name="004">4</A>&nbsp;Quia igitur dedit Dominus Deus vester fratribus vestris quietem et pacem, sicut pollicitus est: revertimini, et ite in tabernacula vestra, et in terram possessionis, quam tradidit vobis Moyses famulus Domini trans Jordanem:</P>
<P><a name="005">5</A>&nbsp;ita dumtaxat ut custodiatis attente, et opere compleatis mandatum et legem quam pr&#230;cepit vobis Moyses famulus Domini, ut diligatis Dominum Deum vestrum, et ambuletis in omnibus viis ejus, et observetis mandata illius, adh&#230;reatisque ei, ac serviatis in omni corde, et in omni anima vestra.</P>
<P><a name="006">6</A>&nbsp;Benedixitque eis Josue, et dimisit eos. Qui reversi sunt in tabernacula sua.</P>
<P><a name="007">7</A>&nbsp;Dimidi&#230; autem tribui Manasse possessionem Moyses dederat in Basan: et idcirco medi&#230;, qu&#230; superfuit, dedit Josue sortem inter ceteros fratres suos trans Jordanem ad occidentalem plagam. Cumque dimitteret eos in tabernacula sua, et benedixisset eis,</P>
<P><a name="008">8</A>&nbsp;dixit ad eos: In multa substantia atque divitiis revertimini ad sedes vestras, cum argento et auro, &#230;re ac ferro, et veste multiplici: dividite pr&#230;dam hostium cum fratribus vestris.<BR>
</P>
<P><a name="009">9</A>&nbsp;Reversique sunt, et abierunt filii Ruben, et filii Gad, et dimidia tribus Manasse, a filiis Isra&#235;l de Silo, qu&#230; sita est in Chanaan, ut intrarent Galaad terram possessionis su&#230;, quam obtinuerant juxta imperium Domini in manu Moysi.</P>
<P><a name="010">10</A>&nbsp;Cumque venissent ad tumulos Jordanis in terram Chanaan, &#230;dificaverunt juxta Jordanem altare infinit&#230; magnitudinis.</P>
<P><a name="011">11</A>&nbsp;Quod cum audissent filii Isra&#235;l, et ad eos certi nuntii detulissent, &#230;dificasse filios Ruben, et Gad, et dimidi&#230; tribus Manasse, altare in terra Chanaan, super Jordanis tumulos, contra filios Isra&#235;l:</P>
<P><a name="012">12</A>&nbsp;convenerunt omnes in Silo, ut ascenderent, et dimicarent contra eos.</P>
<P><a name="013">13</A>&nbsp;Et interim miserunt ad illos in terram Galaad Phinees filium Eleazari sacerdotis,</P>
<P><a name="014">14</A>&nbsp;et decem principes cum eo, singulos de singulis tribubus.</P>
<P><a name="015">15</A>&nbsp;Qui venerunt ad filios Ruben, et Gad, et dimidi&#230; tribus Manasse in terram Galaad, dixeruntque ad eos:</P>
<P><a name="016">16</A>&nbsp;H&#230;c mandat omnis populus Domini: Qu&#230; est ista transgressio? cur reliquistis Dominum Deum Isra&#235;l, &#230;dificantes altare sacrilegum, et a cultu illius recedentes?</P>
<P><a name="017">17</A>&nbsp;an parum vobis est quod peccastis in Beelphegor, et usque in pr&#230;sentem diem macula hujus sceleris in nobis permanet, multique de populo corruerunt?</P>
<P><a name="018">18</A>&nbsp;Et vos hodie reliquistis Dominum, et cras in universum Isra&#235;l ira ejus des&#230;viet.</P>
<P><a name="019">19</A>&nbsp;Quod si putatis immundam esse terram possessionis vestr&#230;, transite ad terram, in qua tabernaculum Domini est, et habitate inter nos: tantum ut a Domino et a nostro consortio non recedatis, &#230;dificato altari pr&#230;ter altare Domini Dei nostri.</P>
<P><a name="020">20</A>&nbsp;Nonne Achan filius Zare pr&#230;teriit mandatum Domini, et super omnem populum Isra&#235;l ira ejus incubuit? et ille erat unus homo, atque utinam solum periisset in scelere suo.<BR>
</P>
<P><a name="021">21</A>&nbsp;Responderuntque filii Ruben et Gad, et dimidia tribus Manasse, principibus legationis Isra&#235;l:</P>
<P><a name="022">22</A>&nbsp;Fortissimus Deus Dominus, fortissimus Deus Dominus, ipse novit, et Isra&#235;l simul intelliget: si pr&#230;varicationis animo hoc altare construximus, non custodiat nos, sed puniat nos in pr&#230;senti:</P>
<P><a name="023">23</A>&nbsp;et si ea mente fecimus ut holocausta, et sacrificium, et pacificas victimas super eo imponeremus, ipse qu&#230;rat et judicet:</P>
<P><a name="024">24</A>&nbsp;et non ea magis cogitatione atque tractatu, ut diceremus: Cras dicent filii vestri filiis nostris: Quid vobis et Domino Deo Isra&#235;l?</P>
<P><a name="025">25</A>&nbsp;terminum posuit Dominus inter nos et vos, o filii Ruben, et filii Gad, Jordanem fluvium, et idcirco partem non habetis in Domino: et per hanc occasionem avertent filii vestri filios nostros a timore Domini. Putavimus itaque melius,</P>
<P><a name="026">26</A>&nbsp;et diximus: Exstruamus nobis altare, non in holocausta, neque ad victimas offerendas,</P>
<P><a name="027">27</A>&nbsp;sed in testimonium inter nos et vos, et sobolem nostram vestramque progeniem, ut serviamus Domino, et juris nostri sit offerre et holocausta, et victimas, et pacificas hostias: et nequaquam dicant cras filii vestri filiis nostris: Non est vobis pars in Domino.</P>
<P><a name="028">28</A>&nbsp;Quod si voluerint dicere, respondebunt eis: Ecce altare Domini, quod fecerunt patres nostri, non in holocausta, neque in sacrificium, sed in testimonium nostrum ac vestrum.</P>
<P><a name="029">29</A>&nbsp;Absit a nobis hoc scelus, ut recedamus a Domino, et ejus vestigia relinquamus, exstructo altari ad holocausta, et sacrificia, et victimas offerendas, pr&#230;ter altare Domini Dei nostri, quod exstructum est ante tabernaculum ejus.<BR>
</P>
<P><a name="030">30</A>&nbsp;Quibus auditis, Phinees sacerdos, et principes legationis Isra&#235;l, qui erant cum eo, placati sunt: et verba filiorum Ruben, et Gad, et dimidi&#230; tribus Manasse, libentissime susceperunt.</P>
<P><a name="031">31</A>&nbsp;Dixtque Phinees filius Eleazari sacerdos ad eos: Nunc scimus quod nobiscum sit Dominus, quoniam alieni estis a pr&#230;varicatione hac, et liberastis filios Isra&#235;l de manu Domini.</P>
<P><a name="032">32</A>&nbsp;Reversusque est cum principibus a filiis Ruben et Gad de terra Galaad, finium Chanaan, ad filios Isra&#235;l, et retulit eis.</P>
<P><a name="033">33</A>&nbsp;Placuitque sermo cunctis audientibus. Et laudaverunt Deum filii Isra&#235;l, et nequaquam ultra dixerunt, ut ascenderent contra eos, atque pugnarent, et delerent terram possessionis eorum.</P>
<P><a name="034">34</A>&nbsp;Vocaveruntque filii Ruben, et filii Gad, altare quod exstruxerant, Testimonium nostrum, quod Dominus ipse sit Deus.</P>
<P><HR>
<CENTER>
<A HREF="jos023">Next: Joshua Chapter 23</A></CENTER>
</BODY>
</HTML>
