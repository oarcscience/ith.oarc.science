<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Philippians: Philippians Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/phi003">Polyglot</A>&nbsp;
<A HREF="../gnt/phi003">GNT</A>&nbsp;
<A HREF="../kjv/phi003">KJV</A>&nbsp;

<BR>
<BR><A HREF="phi">Philippians Index</A><BR>
&nbsp;
<A HREF="phi002">Previous</A>&nbsp;
<A HREF="phi004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Philippians Chapter 3</H3><P><a name="001">1</A>&nbsp;De cetero, fratres mei, gaudete in Domino. Eadem vobis scribere, mihi quidem non pigrum, vobis autem necessarium.</P>
<P><a name="002">2</A>&nbsp;Videte canes, videte malos operarios, videte concisionem.</P>
<P><a name="003">3</A>&nbsp;Nos enim sumus circumcisio, qui spiritu servimus Deo, et gloriamur in Christo Jesu, et non in carne fiduciam habentes,</P>
<P><a name="004">4</A>&nbsp;quamquam ego habeam confidentiam et in carne. Si quis alius videtur confidere in carne, ego magis,</P>
<P><a name="005">5</A>&nbsp;circumcisus octavo die, ex genere Isra&#235;l, de tribu Benjamin, Hebr&#230;us ex Hebr&#230;is, secundum legem pharis&#230;us,</P>
<P><a name="006">6</A>&nbsp;secundum &#230;mulationem persequens Ecclesiam Dei, secundum justitiam, qu&#230; in lege est, conversatus sine querela.</P>
<P><a name="007">7</A>&nbsp;Sed qu&#230; mihi fuerunt lucra, h&#230;c arbitratus sum propter Christum detrimenta.</P>
<P><a name="008">8</A>&nbsp;Verumtamen existimo omnia detrimentum esse propter eminentem scientiam Jesu Christi Domini mei: propter quem omnia detrimentum feci, et arbitror ut stercora, ut Christum lucrifaciam,</P>
<P><a name="009">9</A>&nbsp;et inveniar in illo non habens meam justitiam, qu&#230; ex lege est, sed illam, qu&#230; ex fide est Christi Jesu: qu&#230; ex Deo est justitia in fide,</P>
<P><a name="010">10</A>&nbsp;ad cognoscendum illum, et virtutem resurrectionis ejus, et societatem passionum illius: configuratus morti ejus:</P>
<P><a name="011">11</A>&nbsp;si quo modo occurram ad resurrectionem, qu&#230; est ex mortuis:</P>
<P><a name="012">12</A>&nbsp;non quod jam acceperim, aut jam perfectus sim: sequor autem, si quomodo comprehendam in quo et comprehensus sum a Christo Jesu.</P>
<P><a name="013">13</A>&nbsp;Fratres, ego me non arbitror comprehendisse. Unum autem, qu&#230; quidem retro sunt obliviscens, ad ea vero qu&#230; sunt priora, extendens meipsum,</P>
<P><a name="014">14</A>&nbsp;ad destinatum persequor, ad bravium supern&#230; vocationis Dei in Christo Jesu.</P>
<P><a name="015">15</A>&nbsp;Quicumque ergo perfecti sumus, hoc sentiamus: et si quid aliter sapitis, et hoc vobis Deus revelabit.</P>
<P><a name="016">16</A>&nbsp;Verumtamen ad quod pervenimus ut idem sapiamus, et in eadem permaneamus regula.</P>
<P><a name="017">17</A>&nbsp;Imitatores mei estote, fratres, et observate eos qui ita ambulant, sicut habetis formam nostram.</P>
<P><a name="018">18</A>&nbsp;Multi enim ambulant, quos s&#230;pe dicebam vobis (nunc autem et flens dico) inimicos crucis Christi:</P>
<P><a name="019">19</A>&nbsp;quorum finis interitus: quorum Deus venter est: et gloria in confusione ipsorum, qui terrena sapiunt.</P>
<P><a name="020">20</A>&nbsp;Nostra autem conversatio in c&#230;lis est: unde etiam Salvatorem exspectamus Dominum nostrum Jesum Christum,</P>
<P><a name="021">21</A>&nbsp;qui reformabit corpus humilitatis nostr&#230;, configuratum corpori claritatis su&#230;, secundum operationem, qua etiam possit subjicere sibi omnia.</P>
<P><HR>
<CENTER>
<A HREF="phi004">Next: Philippians Chapter 4</A></CENTER>
</BODY>
</HTML>
