<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 24</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job024.htm">Polyglot</A>&nbsp;
<A HREF="../kjv/job024.htm">KJV</A>&nbsp;
<A HREF="../sep/job024.htm">Sep</A>&nbsp;
<A HREF="../tan/job024.htm">Tan</A>&nbsp;

<BR>
<BR><A HREF="job.htm">Job Index</A><BR>
&nbsp;
<A HREF="job023.htm">Previous</A>&nbsp;
<A HREF="job025.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 24</H3><P><a name="001">1</A>&nbsp;[Ab Omnipotente non sunt abscondita tempora:<BR> qui autem noverunt eum,<BR> ignorant dies illius.<BR></P>
<P><a name="002">2</A>&nbsp;Alii terminos transtulerunt;<BR> diripuerunt greges, et paverunt eos.<BR></P>
<P><a name="003">3</A>&nbsp;Asinum pupillorum abegerunt,<BR> et abstulerunt pro pignore bovem vidu&#230;.<BR></P>
<P><a name="004">4</A>&nbsp;Subverterunt pauperum viam,<BR> et oppresserunt pariter mansuetos terr&#230;.<BR></P>
<P><a name="005">5</A>&nbsp;Alii quasi onagri in deserto egrediuntur ad opus suum:<BR> vigilantes ad pr&#230;dam, pr&#230;parant panem liberis.<BR></P>
<P><a name="006">6</A>&nbsp;Agrum non suum demetunt,<BR> et vineam ejus, quem vi oppresserint, vindemiant.<BR></P>
<P><a name="007">7</A>&nbsp;Nudos dimittunt homines, indumenta tollentes,<BR> quibus non est operimentum in frigore:<BR></P>
<P><a name="008">8</A>&nbsp;quos imbres montium rigant,<BR> et non habentes velamen, amplexantur lapides.<BR></P>
<P><a name="009">9</A>&nbsp;Vim fecerunt depr&#230;dantes pupillos,<BR> et vulgum pauperem spoliaverunt.<BR></P>
<P><a name="010">10</A>&nbsp;Nudis et incedentibus absque vestitu,<BR> et esurientibus tulerunt spicas.<BR></P>
<P><a name="011">11</A>&nbsp;Inter acervos eorum meridiati sunt,<BR> qui calcatis torcularibus sitiunt.<BR></P>
<P><a name="012">12</A>&nbsp;De civitatibus fecerunt viros gemere,<BR> et anima vulneratorum clamavit:<BR> et Deus inultum abire non patitur.<BR></P>
<P><a name="013">13</A>&nbsp;Ipsi fuerunt rebelles lumini:<BR> nescierunt vias ejus,<BR> nec reversi sunt per semitas ejus.<BR></P>
<P><a name="014">14</A>&nbsp;Mane primo consurgit homicida;<BR> interficit egenum et pauperem:<BR> per noctem vero erit quasi fur.<BR></P>
<P><a name="015">15</A>&nbsp;Oculus adulteri observat caliginem,<BR> dicens: Non me videbit oculus:<BR> et operiet vultum suum.<BR></P>
<P><a name="016">16</A>&nbsp;Perfodit in tenebris domos,<BR> sicut in die condixerant sibi,<BR> et ignoraverunt lucem.<BR></P>
<P><a name="017">17</A>&nbsp;Si subito apparuerit aurora, arbitrantur umbram mortis:<BR> et sic in tenebris quasi in luce ambulant.<BR></P>
<P><a name="018">18</A>&nbsp;Levis est super faciem aqu&#230;:<BR> maledicta sit pars ejus in terra,<BR> nec ambulet per viam vinearum.<BR></P>
<P><a name="019">19</A>&nbsp;Ad nimium calorem transeat ab aquis nivium,<BR> et usque ad inferos peccatum illius.<BR></P>
<P><a name="020">20</A>&nbsp;Obliviscatur ejus misericordia; dulcedo illius vermes:<BR> non sit in recordatione,<BR> sed conteratur quasi lignum infructuosum.<BR></P>
<P><a name="021">21</A>&nbsp;Pavit enim sterilem qu&#230; non parit,<BR> et vidu&#230; bene non fecit.<BR></P>
<P><a name="022">22</A>&nbsp;Detraxit fortes in fortitudine sua,<BR> et cum steterit, non credet vit&#230; su&#230;.<BR></P>
<P><a name="023">23</A>&nbsp;Dedit ei Deus locum p&#156;nitenti&#230;,<BR> et ille abutitur eo in superbiam:<BR> oculi autem ejus sunt in viis illius.<BR></P>
<P><a name="024">24</A>&nbsp;Elevati sunt ad modicum, et non subsistent:<BR> et humiliabuntur sicut omnia, et auferentur,<BR> et sicut summitates spicarum conterentur.<BR></P>
<P><a name="025">25</A>&nbsp;Quod si non est ita, quis me potest arguere esse mentitum,<BR> et ponere ante Deum verba mea?]</P>
<P><HR>
<CENTER>
<A HREF="job025.htm">Next: Job Chapter 25</A></CENTER>
</BODY>
</HTML>
