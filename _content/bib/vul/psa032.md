[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa032)  [KJV](../kjv/psa032)  [Sep](../sep/psa032) 
[Tan](../tan/psa032)   
  
[Psalms Index](psa)  
  [Previous](psa031)  [Next](psa033) 

------------------------------------------------------------------------

### Vulgate (Latin): Psalms Chapter 32

<span id="001">1</span> Psalmus David. \[Exsultate, justi, in Domino;  
rectos decet collaudatio.  

<span id="002">2</span> Confitemini Domino in cithara;  
in psalterio decem chordarum psallite illi.  

<span id="003">3</span> Cantate ei canticum novum;  
bene psallite ei in vociferatione.  

<span id="004">4</span> Quia rectum est verbum Domini,  
et omnia opera ejus in fide.  

<span id="005">5</span> Diligit misericordiam et judicium;  
misericordia Domini plena est terra.  

<span id="006">6</span> Verbo Domini cæli firmati sunt,  
et spiritu oris ejus omnis virtus eorum.  

<span id="007">7</span> Congregans sicut in utre aquas maris;  
ponens in thesauris abyssos.  

<span id="008">8</span> Timeat Dominum omnis terra;  
ab eo autem commoveantur omnes inhabitantes orbem.  

<span id="009">9</span> Quoniam ipse dixit, et facta sunt;  
ipse mandavit et creata sunt.  

<span id="010">10</span> Dominus dissipat consilia gentium;  
reprobat autem cogitationes populorum,  
et reprobat consilia principum.  

<span id="011">11</span> Consilium autem Domini in æternum manet;  
cogitationes cordis ejus in generatione et generationem.  

<span id="012">12</span> Beata gens cujus est Dominus Deus ejus;  
populus quem elegit in hæreditatem sibi.  

<span id="013">13</span> De cælo respexit Dominus;  
vidit omnes filios hominum.  

<span id="014">14</span> De præparato habitaculo suo  
respexit super omnes qui habitant terram:  

<span id="015">15</span> qui finxit sigillatim corda eorum;  
qui intelligit omnia opera eorum.  

<span id="016">16</span> Non salvatur rex per multam virtutem,  
et gigas non salvabitur in multitudine virtutis suæ.  

<span id="017">17</span> Fallax equus ad salutem;  
in abundantia autem virtutis suæ non salvabitur.  

<span id="018">18</span> Ecce oculi Domini super metuentes eum,  
et in eis qui sperant super misericordia ejus:  

<span id="019">19</span> ut eruat a morte animas eorum,  
et alat eos in fame.  

<span id="020">20</span> Anima nostra sustinet Dominum,  
quoniam adjutor et protector noster est.  

<span id="021">21</span> Quia in eo lætabitur cor nostrum,  
et in nomine sancto ejus speravimus.  

<span id="022">22</span> Fiat misericordia tua, Domine, super nos,  
quemadmodum speravimus in te.\]

------------------------------------------------------------------------

[Next: Psalms Chapter 33](psa033)
