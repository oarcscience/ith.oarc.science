<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2011.htm">Polyglot</A>&nbsp;
<A HREF="../kjv/ch2011.htm">KJV</A>&nbsp;
<A HREF="../sep/ch2011.htm">Sep</A>&nbsp;
<A HREF="../tan/ch2011.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2010.htm">Previous</A>&nbsp;
<A HREF="ch2012.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 11</H3><P><a name="001">1</A>&nbsp;Venit autem Roboam in Jerusalem, et convocavit universam domum Juda et Benjamin, centum octoginta millia electorum atque bellantium, ut dimicaret contra Isra&#235;l, et converteret ad se regnum suum.</P>
<P><a name="002">2</A>&nbsp;Factusque est sermo Domini ad Semeiam hominem Dei, dicens:</P>
<P><a name="003">3</A>&nbsp;Loquere ad Roboam filium Salomonis regem Juda, et ad universum Isra&#235;l, qui est in Juda et Benjamin:</P>
<P><a name="004">4</A>&nbsp;H&#230;c dicit Dominus: Non ascendetis, neque pugnabitis contra fratres vestros: revertatur unusquisque in domum suam, quia mea hoc gestum est voluntate. Qui cum audissent sermonem Domini, reversi sunt, nec perrexerunt contra Jeroboam.<BR>
</P>
<P><a name="005">5</A>&nbsp;Habitavit autem Roboam in Jerusalem, et &#230;dificavit civitates muratas in Juda.</P>
<P><a name="006">6</A>&nbsp;Exstruxitque Bethlehem, et Etam, et Thecue,</P>
<P><a name="007">7</A>&nbsp;Bethsur quoque, et Socho, et Odollam,</P>
<P><a name="008">8</A>&nbsp;necnon et Geth, et Maresa, et Ziph,</P>
<P><a name="009">9</A>&nbsp;sed et Aduram, et Lachis, et Azeca,</P>
<P><a name="010">10</A>&nbsp;Saraa quoque, et Ajalon, et Hebron, qu&#230; erant in Juda et Benjamin, civitates munitissimas.</P>
<P><a name="011">11</A>&nbsp;Cumque clausisset eas muris, posuit in eis principes, ciborumque horrea, hoc est, olei, et vini.</P>
<P><a name="012">12</A>&nbsp;Sed et in singulis urbibus fecit armamentarium scutorum et hastarum, firmavitque eas summa diligentia, et imperavit super Judam et Benjamin.<BR>
</P>
<P><a name="013">13</A>&nbsp;Sacerdotes autem et Levit&#230; qui erant in universo Isra&#235;l, venerunt ad eum de cunctis sedibus suis,</P>
<P><a name="014">14</A>&nbsp;relinquentes suburbana et possessiones suas, et transeuntes ad Judam et Jerusalem: eo quod abjecisset eos Jeroboam et posteri ejus, ne sacerdotio Domini fungerentur.</P>
<P><a name="015">15</A>&nbsp;Qui constituit sibi sacerdotes excelsorum, et d&#230;moniorum, vitulorumque quos fecerat.</P>
<P><a name="016">16</A>&nbsp;Sed et de cunctis tribubus Isra&#235;l, quicumque dederant cor suum ut qu&#230;rerent Dominum Deum Isra&#235;l, venerunt in Jerusalem ad immolandum victimas suas coram Domino Deo patrum suorum.</P>
<P><a name="017">17</A>&nbsp;Et roboraverunt regnum Juda, et confirmaverunt Roboam filium Salomonis per tres annos: ambulaverunt enim in viis David et Salomonis, annis tantum tribus.<BR>
</P>
<P><a name="018">18</A>&nbsp;Duxit autem Roboam uxorem Mahalath filiam Jerimoth filii David: Abihail quoque filiam Eliab filii Isai,</P>
<P><a name="019">19</A>&nbsp;qu&#230; peperit ei filios Jehus, et Somoriam, et Zoom.</P>
<P><a name="020">20</A>&nbsp;Post hanc quoque accepit Maacha filiam Absalom, qu&#230; peperit ei Abia, et Ethai, et Ziza, et Salomith.</P>
<P><a name="021">21</A>&nbsp;Amavit autem Roboam Maacha filiam Absalom super omnes uxores suas et concubinas: nam uxores decem et octo duxerat, concubinas autem sexaginta: et genuit viginti octo filios, et sexaginta filias.</P>
<P><a name="022">22</A>&nbsp;Constituit vero in capite Abiam filium Maacha ducem super omnes fratres suos: ipsum enim regem facere cogitabat,</P>
<P><a name="023">23</A>&nbsp;quia sapientior fuit, et potentior super omnes filios ejus, et in cunctis finibus Juda et Benjamin, et in universis civitatibus muratis: pr&#230;buitque eis escas plurimas, et multas petivit uxores.</P>
<P><HR>
<CENTER>
<A HREF="ch2012.htm">Next: 2 Chronicles Chapter 12</A></CENTER>
</BODY>
</HTML>
