<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Timothy: 2 Timothy Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ti2002">Polyglot</A>&nbsp;
<A HREF="../gnt/ti2002">GNT</A>&nbsp;
<A HREF="../kjv/ti2002">KJV</A>&nbsp;

<BR>
<BR><A HREF="ti2">2 Timothy Index</A><BR>
&nbsp;
<A HREF="ti2001">Previous</A>&nbsp;
<A HREF="ti2003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Timothy Chapter 2</H3><P><a name="001">1</A>&nbsp;Tu ergo fili mi, confortare in gratia, qu&#230; est in Christo Jesu:</P>
<P><a name="002">2</A>&nbsp;et qu&#230; audisti a me per multos testes, h&#230;c commenda fidelibus hominibus, qui idonei erant et alios docere.</P>
<P><a name="003">3</A>&nbsp;Labora sicut bonus miles Christi Jesu.</P>
<P><a name="004">4</A>&nbsp;Nemo militans Deo implicat se negotiis s&#230;cularibus: ut ei placeat, cui se probavit.</P>
<P><a name="005">5</A>&nbsp;Nam et qui certat in agone, non coronatur nisi legitime certaverit.</P>
<P><a name="006">6</A>&nbsp;Laborantem agricolam oportet primum de fructibus percipere.</P>
<P><a name="007">7</A>&nbsp;Intellige qu&#230; dico: dabit enim tibi Dominus in omnibus intellectum.</P>
<P><a name="008">8</A>&nbsp;Memor esto Dominum Jesum Christum resurrexisse a mortuis ex semine David, secundum Evangelium meum,</P>
<P><a name="009">9</A>&nbsp;in quo laboro usque ad vincula, quasi male operans: sed verbum Dei non est alligatum.</P>
<P><a name="010">10</A>&nbsp;Ideo omnia sustineo propter electos, ut et ipsi salutem consequantur, qu&#230; est in Christo Jesu, cum gloria c&#230;lesti.</P>
<P><a name="011">11</A>&nbsp;Fidelis sermo: nam si commortui sumus, et convivemus:</P>
<P><a name="012">12</A>&nbsp;si sustinebimus, et conregnabimus: si negaverimus, et ille negabit nos:</P>
<P><a name="013">13</A>&nbsp;si non credimus, ille fidelis permanet, negare seipsum non potest.<BR>
</P>
<P><a name="014">14</A>&nbsp;H&#230;c commone, testificans coram Domino. Noli contendere verbis: ad nihil enim utile est, nisi ad subversionem audientium.</P>
<P><a name="015">15</A>&nbsp;Sollicite cura teipsum probabilem exhibere Deo, operarium inconfusibilem, recte tractantem verbum veritatis.</P>
<P><a name="016">16</A>&nbsp;Profana autem et vaniloquia devita: multum enim proficiunt ad impietatem:</P>
<P><a name="017">17</A>&nbsp;et sermo eorum ut cancer serpit: ex quibus est Hymen&#230;us et Philetus,</P>
<P><a name="018">18</A>&nbsp;qui a veritate exciderunt, dicentes resurrectionem esse jam factam, et subverterunt quorumdam fidem.</P>
<P><a name="019">19</A>&nbsp;Sed firmum fundamentum Dei stat, habens signaculum hoc: cognovit Dominus qui sunt ejus, et discedat ab iniquitate omnis qui nominat nomen Domini.</P>
<P><a name="020">20</A>&nbsp;In magna autem domo non solum sunt vasa aurea, et argentea, sed et lignea, et fictilia: et qu&#230;dam quidem in honorem, qu&#230;dam autem in contumeliam.</P>
<P><a name="021">21</A>&nbsp;Si quis ergo emundaverit se ab istis, erit vas in honorem sanctificatum, et utile Domino ad omne opus bonum paratum.</P>
<P><a name="022">22</A>&nbsp;Juvenilia autem desideria fuge, sectare vero justitiam, fidem, spem, caritatem, et pacem cum iis qui invocant Dominum de corde puro.</P>
<P><a name="023">23</A>&nbsp;Stultas autem et sine disciplina qu&#230;stiones devita: sciens quia generant lites.</P>
<P><a name="024">24</A>&nbsp;Servum autem Domini non oportet litigare: sed mansuetum esse ad omnes, docibilem, patientem,</P>
<P><a name="025">25</A>&nbsp;cum modestia corripientem eos qui resistunt veritati, nequando Deus det illis p&#156;nitentiam ad cognoscendam veritatem,</P>
<P><a name="026">26</A>&nbsp;et resipiscant a diaboli laqueis, a quo captivi tenentur ad ipsius voluntatem.</P>
<P><HR>
<CENTER>
<A HREF="ti2003">Next: 2 Timothy Chapter 3</A></CENTER>
</BODY>
</HTML>
