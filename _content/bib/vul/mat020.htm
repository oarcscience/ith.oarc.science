<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 20</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mat020">Polyglot</A>&nbsp;
<A HREF="../gnt/mat020">GNT</A>&nbsp;
<A HREF="../kjv/mat020">KJV</A>&nbsp;

<BR>
<BR><A HREF="mat">Matthew Index</A><BR>
&nbsp;
<A HREF="mat019">Previous</A>&nbsp;
<A HREF="mat021">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 20</H3><P><a name="001">1</A>&nbsp;Simile est regnum c&#230;lorum homini patrifamilias, qui exiit primo mane conducere operarios in vineam suam.</P>
<P><a name="002">2</A>&nbsp;Conventione autem facta cum operariis ex denario diurno, misit eos in vineam suam.</P>
<P><a name="003">3</A>&nbsp;Et egressus circa horam tertiam, vidit alios stantes in foro otiosos,</P>
<P><a name="004">4</A>&nbsp;et dixit illis: Ite et vos in vineam meam, et quod justum fuerit dabo vobis.</P>
<P><a name="005">5</A>&nbsp;Illi autem abierunt. Iterum autem exiit circa sextam et nonam horam: et fecit similiter.</P>
<P><a name="006">6</A>&nbsp;Circa undecimam vero exiit, et invenit alios stantes, et dicit illis: Quid hic statis tota die otiosi?</P>
<P><a name="007">7</A>&nbsp;Dicunt ei: Quia nemo nos conduxit. Dicit illis: Ite et vos in vineam meam.</P>
<P><a name="008">8</A>&nbsp;Cum sero autem factum esset, dicit dominus vine&#230; procuratori suo: Voca operarios, et redde illis mercedem incipiens a novissimis usque ad primos.</P>
<P><a name="009">9</A>&nbsp;Cum venissent ergo qui circa undecimam horam venerant, acceperunt singulos denarios.</P>
<P><a name="010">10</A>&nbsp;Venientes autem et primi, arbitrati sunt quod plus essent accepturi: acceperunt autem et ipsi singulos denarios.</P>
<P><a name="011">11</A>&nbsp;Et accipientes murmurabant adversus patremfamilias,</P>
<P><a name="012">12</A>&nbsp;dicentes: Hi novissimi una hora fecerunt, et pares illos nobis fecisti, qui portavimus pondus diei, et &#230;stus.</P>
<P><a name="013">13</A>&nbsp;At ille respondens uni eorum, dixit: Amice, non facio tibi injuriam: nonne ex denario convenisti mecum?</P>
<P><a name="014">14</A>&nbsp;Tolle quod tuum est, et vade: volo autem et huic novissimo dare sicut et tibi.</P>
<P><a name="015">15</A>&nbsp;Aut non licet mihi quod volo, facere? an oculus tuus nequam est, quia ego bonus sum?</P>
<P><a name="016">16</A>&nbsp;Sic erunt novissimi primi, et primi novissimi. Multi enim sunt vocati, pauci vero electi.<BR>
</P>
<P><a name="017">17</A>&nbsp;Et ascendens Jesus Jerosolymam, assumpsit duodecim discipulos secreto, et ait illis:</P>
<P><a name="018">18</A>&nbsp;Ecce ascendimus Jerosolymam, et Filius hominis tradetur principibus sacerdotum, et scribis, et condemnabunt eum morte,</P>
<P><a name="019">19</A>&nbsp;et tradent eum gentibus ad illudendum, et flagellandum, et crucifigendum, et tertia die resurget.<BR>
</P>
<P><a name="020">20</A>&nbsp;Tunc accessit ad eum mater filiorum Zebed&#230;i cum filiis suis, adorans et petens aliquid ab eo.</P>
<P><a name="021">21</A>&nbsp;Qui dixit ei: Quid vis? Ait illi: Dic ut sedeant hi duo filii mei, unus ad dexteram tuam, et unus ad sinistram in regno tuo.</P>
<P><a name="022">22</A>&nbsp;Respondens autem Jesus, dixit: Nescitis quid petatis. Potestis bibere calicem, quem ego bibiturus sum? Dicunt ei: Possumus.</P>
<P><a name="023">23</A>&nbsp;Ait illis: Calicem quidem meum bibetis: sedere autem ad dexteram meam vel sinistram non est meum dare vobis, sed quibus paratum est a Patre meo.</P>
<P><a name="024">24</A>&nbsp;Et audientes decem, indignati sunt de duobus fratribus.</P>
<P><a name="025">25</A>&nbsp;Jesus autem vocavit eos ad se, et ait: Scitis quia principes gentium dominantur eorum: et qui majores sunt, potestatem exercent in eos.</P>
<P><a name="026">26</A>&nbsp;Non ita erit inter vos: sed quicumque voluerit inter vos major fieri, sit vester minister:</P>
<P><a name="027">27</A>&nbsp;et qui voluerit inter vos primus esse, erit vester servus.</P>
<P><a name="028">28</A>&nbsp;Sicut Filius hominis non venit ministrari, sed ministrare, et dare animam suam redemptionem pro multis.<BR>
</P>
<P><a name="029">29</A>&nbsp;Et egredientibus illis ab Jericho, secuta est eum turba multa,</P>
<P><a name="030">30</A>&nbsp;et ecce duo c&#230;ci sedentes secus viam audierunt quia Jesus transiret: et clamaverunt, dicentes: Domine, miserere nostri, fili David.</P>
<P><a name="031">31</A>&nbsp;Turba autem increpabat eos ut tacerent. At illi magis clamabant, dicentes: Domine, miserere nostri, fili David.</P>
<P><a name="032">32</A>&nbsp;Et stetit Jesus, et vocavit eos, et ait: Quid vultis ut faciam vobis?</P>
<P><a name="033">33</A>&nbsp;Dicunt illi: Domine, ut aperiantur oculi nostri.</P>
<P><a name="034">34</A>&nbsp;Misertus autem eorum Jesus, tetigit oculos eorum. Et confestim viderunt, et secuti sunt eum.</P>
<P><HR>
<CENTER>
<A HREF="mat021">Next: Matthew Chapter 21</A></CENTER>
</BODY>
</HTML>
