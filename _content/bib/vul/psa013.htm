<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa013.htm">Polyglot</A>&nbsp;
<A HREF="../kjv/psa013.htm">KJV</A>&nbsp;
<A HREF="../sep/psa013.htm">Sep</A>&nbsp;
<A HREF="../tan/psa013.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa012.htm">Previous</A>&nbsp;
<A HREF="psa014.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 13</H3><P><a name="001">1</A>&nbsp;In finem. Psalmus David. [Dixit insipiens in corde suo: Non est Deus.<BR> Corrupti sunt, et abominabiles facti sunt in studiis suis;<BR> non est qui faciat bonum, non est usque ad unum.<BR></P>
<P><a name="002">2</A>&nbsp;Dominus de c&#230;lo prospexit super filios hominum,<BR> ut videat si est intelligens, aut requirens Deum.<BR></P>
<P><a name="003">3</A>&nbsp;Omnes declinaverunt, simul inutiles facti sunt.<BR> Non est qui faciat bonum, non est usque ad unum.<BR> Sepulchrum patens est guttur eorum;<BR> linguis suis dolose agebant.<BR> Venenum aspidum sub labiis eorum,<BR> quorum os maledictione et amaritudine plenum est;<BR> veloces pedes eorum ad effundendum sanguinem.<BR> Contritio et infelicitas in viis eorum,<BR> et viam pacis non cognoverunt;<BR> non est timor Dei ante oculos eorum.<BR></P>
<P><a name="004">4</A>&nbsp;Nonne cognoscent omnes qui operantur iniquitatem,<BR> qui devorant plebem meam sicut escam panis?<BR></P>
<P><a name="005">5</A>&nbsp;Dominum non invocaverunt;<BR> illic trepidaverunt timore, ubi non erat timor.<BR></P>
<P><a name="006">6</A>&nbsp;Quoniam Dominus in generatione justa est:<BR> consilium inopis confudistis,<BR> quoniam Dominus spes ejus est.<BR></P>
<P><a name="007">7</A>&nbsp;Quis dabit ex Sion salutare Isra&#235;l?<BR> Cum averterit Dominus captivitatem plebis su&#230;,<BR> exsultabit Jacob, et l&#230;tabitur Isra&#235;l.]</P>
<P><HR>
<CENTER>
<A HREF="psa014.htm">Next: Psalms Chapter 14</A></CENTER>
</BODY>
</HTML>
