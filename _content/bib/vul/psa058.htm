<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 58</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa058">Polyglot</A>&nbsp;
<A HREF="../kjv/psa058">KJV</A>&nbsp;
<A HREF="../sep/psa058">Sep</A>&nbsp;
<A HREF="../tan/psa058">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa057">Previous</A>&nbsp;
<A HREF="psa059">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 58</H3><P><a name="001">1</A>&nbsp;In finem, ne disperdas. David in tituli inscriptionem, quando misit Saul et custodivit domum ejus ut eum interficeret.</P>
<P><a name="002">2</A>&nbsp;[Eripe me de inimicis meis, Deus meus,<BR> et ab insurgentibus in me libera me.<BR></P>
<P><a name="003">3</A>&nbsp;Eripe me de operantibus iniquitatem,<BR> et de viris sanguinum salva me.<BR></P>
<P><a name="004">4</A>&nbsp;Quia ecce ceperunt animam meam;<BR> irruerunt in me fortes.<BR></P>
<P><a name="005">5</A>&nbsp;Neque iniquitas mea, neque peccatum meum, Domine;<BR> sine iniquitate cucurri, et direxi.<BR></P>
<P><a name="006">6</A>&nbsp;Exsurge in occursum meum, et vide:<BR> et tu, Domine Deus virtutum, Deus Isra&#235;l,<BR> intende ad visitandas omnes gentes:<BR> non miserearis omnibus qui operantur iniquitatem.<BR></P>
<P><a name="007">7</A>&nbsp;Convertentur ad vesperam, et famem patientur ut canes:<BR> et circuibunt civitatem.<BR></P>
<P><a name="008">8</A>&nbsp;Ecce loquentur in ore suo,<BR> et gladius in labiis eorum: quoniam quis audivit?<BR></P>
<P><a name="009">9</A>&nbsp;Et tu, Domine, deridebis eos;<BR> ad nihilum deduces omnes gentes.<BR></P>
<P><a name="010">10</A>&nbsp;Fortitudinem meam ad te custodiam,<BR> quia, Deus, susceptor meus es:<BR></P>
<P><a name="011">11</A>&nbsp;Deus meus misericordia ejus pr&#230;veniet me.<BR></P>
<P><a name="012">12</A>&nbsp;Deus ostendet mihi super inimicos meos:<BR> ne occidas eos, nequando obliviscantur populi mei.<BR> Disperge illos in virtute tua,<BR> et depone eos, protector meus, Domine:<BR></P>
<P><a name="013">13</A>&nbsp;delictum oris eorum, sermonem labiorum ipsorum;<BR> et comprehendantur in superbia sua.<BR> Et de execratione et mendacio annuntiabuntur</P>
<P><a name="014">14</A>&nbsp;in consummatione:<BR> in ira consummationis, et non erunt.<BR> Et scient quia Deus dominabitur Jacob, et finium terr&#230;.<BR></P>
<P><a name="015">15</A>&nbsp;Convertentur ad vesperam, et famem patientur ut canes:<BR> et circuibunt civitatem.</P>
<P><a name="016">16</A>&nbsp;Ipsi dispergentur ad manducandum;<BR> si vero non fuerint saturati, et murmurabunt.<BR></P>
<P><a name="017">17</A>&nbsp;Ego autem cantabo fortitudinem tuam,<BR> et exsultabo mane misericordiam tuam:<BR> quia factus es susceptor meus,<BR> et refugium meum in die tribulationis me&#230;.<BR></P>
<P><a name="018">18</A>&nbsp;Adjutor meus, tibi psallam,<BR> quia Deus susceptor meus es;<BR> Deus meus, misericordia mea.]</P>
<P><HR>
<CENTER>
<A HREF="psa059">Next: Psalms Chapter 59</A></CENTER>
</BODY>
</HTML>
