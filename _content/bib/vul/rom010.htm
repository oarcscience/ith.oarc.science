<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rom010.htm">Polyglot</A>&nbsp;
<A HREF="../gnt/rom010.htm">GNT</A>&nbsp;
<A HREF="../kjv/rom010.htm">KJV</A>&nbsp;

<BR>
<BR><A HREF="rom.htm">Romans Index</A><BR>
&nbsp;
<A HREF="rom009.htm">Previous</A>&nbsp;
<A HREF="rom011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 10</H3><P><a name="001">1</A>&nbsp;Fratres, voluntas quidem cordis mei, et obsecratio ad Deum, fit pro illis in salutem.</P>
<P><a name="002">2</A>&nbsp;Testimonium enim perhibeo illis quod &#230;mulationem Dei habent, sed non secundum scientiam.</P>
<P><a name="003">3</A>&nbsp;Ignorantes enim justitiam Dei, et suam qu&#230;rentes statuere, justiti&#230; Dei non sunt subjecti.</P>
<P><a name="004">4</A>&nbsp;Finis enim legis, Christus, ad justitiam omni credenti.<BR>
</P>
<P><a name="005">5</A>&nbsp;Moyses enim scripsit, quoniam justitiam, qu&#230; ex lege est, qui fecerit homo, vivet in ea.</P>
<P><a name="006">6</A>&nbsp;Qu&#230; autem ex fide est justitia, sic dicit: Ne dixeris in corde tuo: Qui ascendet in c&#230;lum? id est, Christum deducere:</P>
<P><a name="007">7</A>&nbsp;aut, Quis descendet in abyssum? hoc est, Christum a mortuis revocare.</P>
<P><a name="008">8</A>&nbsp;Sed quid dicit Scriptura? Prope est verbum in ore tuo, et in corde tuo: hoc est verbum fidei, quod pr&#230;dicamus.</P>
<P><a name="009">9</A>&nbsp;Quia si confitearis in ore tuo Dominum Jesum, et in corde tuo credideris quod Deus illum suscitavit a mortuis, salvus eris.</P>
<P><a name="010">10</A>&nbsp;Corde enim creditur ad justitiam: ore autem confessio fit ad salutem.</P>
<P><a name="011">11</A>&nbsp;Dicit enim Scriptura: Omnis qui credit in illum, non confundetur.</P>
<P><a name="012">12</A>&nbsp;Non enim est distinctio Jud&#230;i et Gr&#230;ci: nam idem Dominus omnium, dives in omnes qui invocant illum.</P>
<P><a name="013">13</A>&nbsp;Omnis enim quicumque invocaverit nomen Domini, salvus erit.<BR>
</P>
<P><a name="014">14</A>&nbsp;Quomodo ergo invocabunt, in quem non crediderunt? aut quomodo credent ei, quem non audierunt? quomodo autem audient sine pr&#230;dicante?</P>
<P><a name="015">15</A>&nbsp;quomodo vero pr&#230;dicabunt nisi mittantur? sicut scriptum est: Quam speciosi pedes evangelizantium pacem, evangelizantium bona!</P>
<P><a name="016">16</A>&nbsp;Sed non omnes obediunt Evangelio. Isaias enim dicit: Domine, quis credidit auditui nostro?</P>
<P><a name="017">17</A>&nbsp;Ergo fides ex auditu, auditus autem per verbum Christi.</P>
<P><a name="018">18</A>&nbsp;Sed dico: Numquid non audierunt? Et quidem in omnem terram exivit sonus eorum, et in fines orbis terr&#230; verba eorum.</P>
<P><a name="019">19</A>&nbsp;Sed dico: Numquid Isra&#235;l non cognovit? Primus Moyses dicit: Ego ad &#230;mulationem vos adducam in non gentem: in gentem insipientem, in iram vos mittam.</P>
<P><a name="020">20</A>&nbsp;Isaias autem audet, et dicit: Inventus sum a non qu&#230;rentibus me: palam apparui iis qui me non interrogabant.</P>
<P><a name="021">21</A>&nbsp;Ad Isra&#235;l autem dicit: Tota die expandi manus meas ad populum non credentem, et contradicentem.</P>
<P><HR>
<CENTER>
<A HREF="rom011.htm">Next: Romans Chapter 11</A></CENTER>
</BODY>
</HTML>
