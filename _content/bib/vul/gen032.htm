<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 32</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen032">Polyglot</A>&nbsp;
<A HREF="../kjv/gen032">KJV</A>&nbsp;
<A HREF="../sep/gen032">Sep</A>&nbsp;
<A HREF="../tan/gen032">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen031">Previous</A>&nbsp;
<A HREF="gen033">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 32</H3><P><a name="001">1</A>&nbsp;Jacob quoque abiit itinere quo c&#156;perat: fueruntque ei obviam angeli Dei.</P>
<P><a name="002">2</A>&nbsp;Quos cum vidisset, ait: Castra Dei sunt h&#230;c: et appellavit nomen loci illius Mahanaim, id est, Castra.</P>
<P><a name="003">3</A>&nbsp;Misit autem et nuntios ante se ad Esau fratrem suum in terram Seir, in regionem Edom:</P>
<P><a name="004">4</A>&nbsp;pr&#230;cepitque eis, dicens: Sic loquimini domino meo Esau: H&#230;c dicit frater tuus Jacob: Apud Laban peregrinatus sum, et fui usque in pr&#230;sentem diem.</P>
<P><a name="005">5</A>&nbsp;Habeo boves, et asinos, et oves, et servos, et ancillas: mittoque nunc legationem ad dominum meum, ut inveniam gratiam in conspectu tuo.</P>
<P><a name="006">6</A>&nbsp;Reversique sunt nuntii ad Jacob, dicentes: Venimus ad Esau fratrem tuum, et ecce properat tibi in occursum cum quadringentis viris.</P>
<P><a name="007">7</A>&nbsp;Timuit Jacob valde: et perterritus divisit populum qui secum erat, greges quoque et oves, et boves, et camelos, in duas turmas,</P>
<P><a name="008">8</A>&nbsp;dicens: Si venerit Esau ad unam turmam, et percusserit eam, alia turma, qu&#230; relicta est, salvabitur.</P>
<P><a name="009">9</A>&nbsp;Dixitque Jacob: Deus patris mei Abraham, et Deus patris mei Isaac: Domine qui dixisti mihi: Revertere in terram tuam, et in locum nativitatis tu&#230;, et benefaciam tibi:</P>
<P><a name="010">10</A>&nbsp;minor sum cunctis miserationibus tuis, et veritate tua quam explevisti servo tuo. In baculo meo transivi Jordanem istum: et nunc cum duabus turmis regredior.</P>
<P><a name="011">11</A>&nbsp;Erue me de manu fratris mei Esau, quia valde eum timeo: ne forte veniens percutiat matrem cum filiis.</P>
<P><a name="012">12</A>&nbsp;Tu locutus es quod benefaceres mihi, et dilatares semen meum sicut arenam maris, qu&#230; pr&#230; multitudine numerari non potest.</P>
<P><a name="013">13</A>&nbsp;Cumque dormisset ibi nocte illa, separavit de his qu&#230; habebat, munera Esau fratri suo,</P>
<P><a name="014">14</A>&nbsp;capras ducentas, hircos viginti, oves ducentas, et arietes viginti,</P>
<P><a name="015">15</A>&nbsp;camelos f&#156;tas cum pullis suis triginta, vaccas quadraginta, et tauros viginti, asinas viginti et pullos earum decem.</P>
<P><a name="016">16</A>&nbsp;Et misit per manus servorum suorum singulos seorsum greges, dixitque pueris suis: Antecedite me, et sit spatium inter gregem et gregem.</P>
<P><a name="017">17</A>&nbsp;Et pr&#230;cepit priori, dicens: Si obvium habueris fratrem meum Esau, et interrogaverit te: Cujus es? aut, Quo vadis? aut, Cujus sunt ista qu&#230; sequeris?</P>
<P><a name="018">18</A>&nbsp;respondebis: Servi tui Jacob, munera misit domino meo Esau, ipse quoque post nos venit.</P>
<P><a name="019">19</A>&nbsp;Similiter dedit mandata secundo, et tertio, et cunctis qui sequebantur greges, dicens: Iisdem verbis loquimini ad Esau cum inveneritis eum.</P>
<P><a name="020">20</A>&nbsp;Et addetis: Ipse quoque servus tuus Jacob iter nostrum insequitur. Dixit enim: Placabo illum muneribus qu&#230; pr&#230;cedunt, et postea videbo illum: forsitan propitiabitur mihi.</P>
<P><a name="021">21</A>&nbsp;Pr&#230;cesserunt itaque munera ante eum, ipse vero mansit nocte illa in castris.<BR>
</P>
<P><a name="022">22</A>&nbsp;Cumque mature surrexisset, tulit duas uxores suas, et totidem famulas cum undecim filiis, et transivit vadum Jaboc.</P>
<P><a name="023">23</A>&nbsp;Traductisque omnibus qu&#230; ad se pertinebant,</P>
<P><a name="024">24</A>&nbsp;mansit solus: et ecce vir luctabatur cum eo usque mane.</P>
<P><a name="025">25</A>&nbsp;Qui cum videret quod eum superare non posset, tetigit nervum femoris ejus, et statim emarcuit.</P>
<P><a name="026">26</A>&nbsp;Dixitque ad eum: Dimitte me: jam enim ascendit aurora. Respondit: Non dimittam te, nisi benedixeris mihi.</P>
<P><a name="027">27</A>&nbsp;Ait ergo: Quod nomen est tibi? Respondit: Jacob.</P>
<P><a name="028">28</A>&nbsp;At ille: Nequaquam, inquit, Jacob appellabitur nomen tuum, sed Isra&#235;l: quoniam si contra Deum fortis fuisti, quanto magis contra homines pr&#230;valebis?</P>
<P><a name="029">29</A>&nbsp;Interrogavit eum Jacob: Dic mihi, quo appellaris nomine? Respondit: Cur qu&#230;ris nomen meum? Et benedixit ei in eodem loco.</P>
<P><a name="030">30</A>&nbsp;Vocavitque Jacob nomen loci illius Phanuel, dicens: Vidi Deum facie ad faciem, et salva facta est anima mea.</P>
<P><a name="031">31</A>&nbsp;Ortusque est ei statim sol, postquam transgressus est Phanuel: ipse vero claudicabat pede.</P>
<P><a name="032">32</A>&nbsp;Quam ob causam non comedunt nervum filii Isra&#235;l, qui emarcuit in femore Jacob, usque in pr&#230;sentem diem: eo quod tetigerit nervum femoris ejus, et obstupuerit.</P>
<P><HR>
<CENTER>
<A HREF="gen033">Next: Genesis Chapter 33</A></CENTER>
</BODY>
</HTML>
