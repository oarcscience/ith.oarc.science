<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 24</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze024.htm">Polyglot</A>&nbsp;
<A HREF="../kjv/eze024.htm">KJV</A>&nbsp;
<A HREF="../sep/eze024.htm">Sep</A>&nbsp;
<A HREF="../tan/eze024.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze023.htm">Previous</A>&nbsp;
<A HREF="eze025.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 24</H3><P><a name="001">1</A>&nbsp;Et factum est verbum Domini ad me in anno nono, in mense decimo, decima die mensis, dicens:</P>
<P><a name="002">2</A>&nbsp;Fili hominis, scribe tibi nomen diei hujus, in qua confirmatus est rex Babylonis adversum Jerusalem hodie.</P>
<P><a name="003">3</A>&nbsp;Et dices per proverbium ad domum irritatricem parabolam, et loqueris ad eos: H&#230;c dicit Dominus Deus: Pone ollam; pone, inquam, et mitte in eam aquam.</P>
<P><a name="004">4</A>&nbsp;Congere frusta ejus in eam, omnem partem bonam, femur et armum, electa et ossibus plena.</P>
<P><a name="005">5</A>&nbsp;Pinguissimum pecus assume, compone quoque strues ossium sub ea: efferbuit coctio ejus, et discocta sunt ossa illius in medio ejus.</P>
<P><a name="006">6</A>&nbsp;Propterea h&#230;c dicit Dominus Deus: V&#230; civitati sanguinum, oll&#230; cujus rubigo in ea est, et rubigo ejus non exivit de ea! per partes et per partes suas ejice eam: non cecidit super eam sors.</P>
<P><a name="007">7</A>&nbsp;Sanguis enim ejus in medio ejus est; super limpidissimam petram effudit illum: non effudit illum super terram, ut possit operiri pulvere.</P>
<P><a name="008">8</A>&nbsp;Ut superinducerem indignationem meam, et vindicta ulciscerer, dedi sanguinem ejus super petram limpidissimam, ne operiretur.</P>
<P><a name="009">9</A>&nbsp;Propterea h&#230;c dicit Dominus Deus: V&#230; civitati sanguinum, cujus ego grandem faciam pyram!</P>
<P><a name="010">10</A>&nbsp;Congere ossa, qu&#230; igne succendam: consumentur carnes, et coquetur universa compositio, et ossa tabescent.</P>
<P><a name="011">11</A>&nbsp;Pone quoque eam super prunas vacuam, ut incalescat, et liquefiat &#230;s ejus, et confletur in medio ejus inquinamentum ejus, et consumatur rubigo ejus.</P>
<P><a name="012">12</A>&nbsp;Multo labore sudatum est, et non exivit de ea nimia rubigo ejus, neque per ignem.</P>
<P><a name="013">13</A>&nbsp;Immunditia tua execrabilis, quia mundare te volui, et non es mundata a sordibus tuis: sed nec mundaberis prius, donec quiescere faciam indignationem meam in te.</P>
<P><a name="014">14</A>&nbsp;Ego Dominus locutus sum: veniet, et faciam: non transeam, nec parcam, nec placabor: juxta vias tuas, et juxta adinventiones tuas judicabo te, dicit Dominus.<BR>
</P>
<P><a name="015">15</A>&nbsp;Et factum est verbum Domini ad me, dicens:</P>
<P><a name="016">16</A>&nbsp;Fili hominis, ecce ego tollo a te desiderabile oculorum tuorum in plaga: et non planges, neque plorabis, neque fluent lacrim&#230; tu&#230;.</P>
<P><a name="017">17</A>&nbsp;Ingemisce tacens: mortuorum luctum non facies: corona tua circumligata sit tibi, et calceamenta tua erunt in pedibus tuis: nec amictu ora velabis, nec cibos lugentium comedes.</P>
<P><a name="018">18</A>&nbsp;Locutus sum ergo ad populum mane, et mortua est uxor mea vespere: fecique mane sicut pr&#230;ceperat mihi.</P>
<P><a name="019">19</A>&nbsp;Et dixit ad me populus: Quare non indicas nobis quid ista significent qu&#230; tu facis?</P>
<P><a name="020">20</A>&nbsp;Et dixi ad eos: Sermo Domini factus est ad me, dicens:</P>
<P><a name="021">21</A>&nbsp;Loquere domui Isra&#235;l: H&#230;c dicit Dominus Deus: Ecce ego polluam sanctuarium meum, superbiam imperii vestri, et desiderabile oculorum vestrorum, et super quo pavet anima vestra: filii vestri et fili&#230; vestr&#230; quas reliquistis, gladio cadent.</P>
<P><a name="022">22</A>&nbsp;Et facietis sicut feci: ora amictu non velabitis, et cibos lugentium non comedetis:</P>
<P><a name="023">23</A>&nbsp;coronas habebitis in capitibus vestris, et calceamenta in pedibus: non plangetis, neque flebitis, sed tabescetis in iniquitatibus vestris, et unusquisque gemet ad fratrem suum.</P>
<P><a name="024">24</A>&nbsp;Eritque Ezechiel vobis in portentum: juxta omnia qu&#230; fecit, facietis cum venerit istud: et scietis quia ego Dominus Deus.</P>
<P><a name="025">25</A>&nbsp;Et tu, fili hominis, ecce in die qua tollam ab eis fortitudinem eorum, et gaudium dignitatis, et desiderium oculorum eorum, super quo requiescunt anim&#230; eorum, filios et filias eorum:</P>
<P><a name="026">26</A>&nbsp;in die illa, cum venerit fugiens ad te ut annuntiet tibi:</P>
<P><a name="027">27</A>&nbsp;in die, inquam illa, aperietur os tuum cum eo qui fugit, et loqueris, et non silebis ultra: erisque eis in portentum, et scietis quia ego Dominus.</P>
<P><HR>
<CENTER>
<A HREF="eze025.htm">Next: Ezekiel Chapter 25</A></CENTER>
</BODY>
</HTML>
