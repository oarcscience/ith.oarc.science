<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 40</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa040">Polyglot</A>&nbsp;
<A HREF="../kjv/isa040">KJV</A>&nbsp;
<A HREF="../sep/isa040">Sep</A>&nbsp;
<A HREF="../tan/isa040">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa039">Previous</A>&nbsp;
<A HREF="isa041">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 40</H3><P><a name="001">1</A>&nbsp;[Consolamini, consolamini, popule meus,<BR> dicit Deus vester.<BR></P>
<P><a name="002">2</A>&nbsp;Loquimini ad cor Jerusalem,<BR> et advocate eam,<BR> quoniam completa est malitia ejus,<BR> dimissa est iniquitas illius:<BR> suscepit de manu Domini duplicia<BR> pro omnibus peccatis suis.<BR></P>
<P><a name="003">3</A>&nbsp;Vox clamantis in deserto:<BR> Parate viam Domini,<BR> rectas facite in solitudine semitas Dei nostri.<BR></P>
<P><a name="004">4</A>&nbsp;Omnis vallis exaltabitur,<BR> et omnis mons et collis humiliabitur,<BR> et erunt prava in directa,<BR> et aspera in vias planas:<BR></P>
<P><a name="005">5</A>&nbsp;et revelabitur gloria Domini,<BR> et videbit omnis caro pariter<BR> quod os Domini locutum est.<BR></P>
<P><a name="006">6</A>&nbsp;Vox dicentis: Clama.<BR> Et dixi: Quid clamabo?<BR> Omnis caro f&#156;num,<BR> et omnis gloria ejus quasi flos agri.<BR></P>
<P><a name="007">7</A>&nbsp;Exsiccatum est f&#156;num, et cecidit flos,<BR> quia spiritus Domini sufflavit in eo.<BR> Vere f&#156;num est populus:<BR></P>
<P><a name="008">8</A>&nbsp;exsiccatum est f&#156;num, et cecidit flos;<BR> verbum autem Domini nostri manet in &#230;ternum.<BR></P>
<P><a name="009">9</A>&nbsp;Super montem excelsum ascende,<BR> tu qui evangelizas Sion;<BR> exalta in fortitudine vocem tuam,<BR> qui evangelizas Jerusalem:<BR> exalta, noli timere.<BR> Dic civitatibus Juda:<BR> Ecce Deus vester:<BR></P>
<P><a name="010">10</A>&nbsp;ecce Dominus Deus in fortitudine veniet,<BR> et brachium ejus dominabitur:<BR> ecce merces ejus cum eo,<BR> et opus illius coram illo.<BR></P>
<P><a name="011">11</A>&nbsp;Sicut pastor gregem suum pascet,<BR> in brachio suo congregabit agnos,<BR> et in sinu suo levabit;<BR> f&#156;tas ipse portabit.<BR></P>
<P><a name="012">12</A>&nbsp;Quis mensus est pugillo aquas,<BR> et c&#230;los palmo ponderavit?<BR> quis appendit tribus digitis molem terr&#230;,<BR> et liberavit in pondere montes,<BR> et colles in statera?<BR></P>
<P><a name="013">13</A>&nbsp;Quis adjuvit spiritum Domini?<BR> aut quis consiliarius ejus fuit, et ostendit illi?<BR></P>
<P><a name="014">14</A>&nbsp;cum quo iniit consilium, et instruxit eum,<BR> et docuit eum semitam justiti&#230;,<BR> et erudivit eum scientiam,<BR> et viam prudenti&#230; ostendit illi?<BR></P>
<P><a name="015">15</A>&nbsp;Ecce gentes quasi stilla situl&#230;,<BR> et quasi momentum stater&#230; reputat&#230; sunt;<BR> ecce insul&#230; quasi pulvis exiguus.<BR></P>
<P><a name="016">16</A>&nbsp;Et Libanus non sufficiet ad succendendum,<BR> et animalia ejus non sufficient ad holocaustum.<BR></P>
<P><a name="017">17</A>&nbsp;Omnes gentes quasi non sint, sic sunt coram eo,<BR> et quasi nihilum et inane reputat&#230; sunt ei.]<BR>
</P>
<P><a name="018">18</A>&nbsp;[Cui ergo similem fecisti Deum?<BR> aut quam imaginem ponetis ei?<BR></P>
<P><a name="019">19</A>&nbsp;Numquid sculptile conflavit faber?<BR> aut aurifex auro figuravit illud,<BR> et laminis argenteis argentarius?<BR></P>
<P><a name="020">20</A>&nbsp;Forte lignum et imputribile elegit;<BR> artifex sapiens qu&#230;rit<BR> quomodo statuat simulacrum, quod non moveatur.<BR></P>
<P><a name="021">21</A>&nbsp;Numquid non scitis? numquid non audistis?<BR> numquid non annuntiatum est vobis ab initio?<BR> numquid non intellexistis fundamenta terr&#230;?<BR></P>
<P><a name="022">22</A>&nbsp;Qui sedet super gyrum terr&#230;,<BR> et habitatores ejus sunt quasi locust&#230;;<BR> qui extendit velut nihilum c&#230;los,<BR> et expandit eos sicut tabernaculum ad inhabitandum;<BR></P>
<P><a name="023">23</A>&nbsp;qui dat secretorum scrutatores quasi non sint,<BR> judices terr&#230; velut inane fecit.<BR></P>
<P><a name="024">24</A>&nbsp;Et quidem neque plantatus, neque satus,<BR> neque radicatus in terra truncus eorum;<BR> repente flavit in eos, et aruerunt,<BR> et turbo quasi stipulam auferet eos.<BR></P>
<P><a name="025">25</A>&nbsp;Et cui assimilastis me, et ad&#230;quastis?<BR> dicit Sanctus.<BR></P>
<P><a name="026">26</A>&nbsp;Levate in excelsum oculos vestros, et videte<BR> quis creavit h&#230;c:<BR> qui educit in numero militiam eorum,<BR> et omnes ex nomine vocat;<BR> pr&#230; multitudine fortitudinis et roboris, virtutisque ejus,<BR> neque unum reliquum fuit.<BR></P>
<P><a name="027">27</A>&nbsp;Quare dicis, Jacob,<BR> et loqueris, Isra&#235;l:<BR> Abscondita est via mea a Domino,<BR> et a Deo meo judicium meum transivit?<BR></P>
<P><a name="028">28</A>&nbsp;Numquid nescis, aut non audisti?<BR> Deus sempiternus Dominus,<BR> qui creavit terminos terr&#230;:<BR> non deficiet, neque laborabit,<BR> nec est investigatio sapienti&#230; ejus.<BR></P>
<P><a name="029">29</A>&nbsp;Qui dat lasso virtutem,<BR> et his qui non sunt, fortitudinem et robur multiplicat.<BR></P>
<P><a name="030">30</A>&nbsp;Deficient pueri, et laborabunt,<BR> et juvenes in infirmitate cadent;<BR></P>
<P><a name="031">31</A>&nbsp;qui autem sperant in Domino mutabunt fortitudinem,<BR> assument pennas sicut aquil&#230;:<BR> current et non laborabunt,<BR> ambulabunt et non deficient.]</P>
<P><HR>
<CENTER>
<A HREF="isa041">Next: Isaiah Chapter 41</A></CENTER>
</BODY>
</HTML>
