<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Wisdom: Wisdom Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/wis001">Polyglot</A>&nbsp;
<A HREF="../apo/wis001">Apo</A>&nbsp;
<A HREF="../sep/wis001">Sep</A>&nbsp;

<BR>
<BR><A HREF="wis">Wisdom Index</A><BR>
&nbsp;
<A HREF="sol008">Previous</A>&nbsp;
<A HREF="wis002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Wisdom Chapter 1</H3><P><a name="001">1</A>&nbsp;[Diligite justitiam, qui judicatis terram.<BR> Sentite de Domino in bonitate,<BR> et in simplicitate cordis qu&#230;rite illum:<BR></P>
<P><a name="002">2</A>&nbsp;quoniam invenitur ab his qui non tentant illum,<BR> apparet autem eis qui fidem habent in illum.<BR></P>
<P><a name="003">3</A>&nbsp;Pervers&#230; enim cogitationes separant a Deo;<BR> probata autem virtus corripit insipientes.<BR></P>
<P><a name="004">4</A>&nbsp;Quoniam in malevolam animam non introibit sapientia,<BR> nec habitabit in corpore subdito peccatis.<BR></P>
<P><a name="005">5</A>&nbsp;Spiritus enim sanctus disciplin&#230; effugiet fictum,<BR> et auferet se a cogitationibus qu&#230; sunt sine intellectu,<BR> et corripietur a superveniente iniquitate.<BR></P>
<P><a name="006">6</A>&nbsp;Benignus est enim spiritus sapienti&#230;,<BR> et non liberabit maledicum a labiis suis:<BR> quoniam renum illius testis est Deus,<BR> et cordis illius scrutator est verus,<BR> et lingu&#230; ejus auditor.<BR></P>
<P><a name="007">7</A>&nbsp;Quoniam spiritus Domini replevit orbem terrarum,<BR> et hoc quod continet omnia, scientiam habet vocis.<BR></P>
<P><a name="008">8</A>&nbsp;Propter hoc qui loquitur iniqua non potest latere,<BR> nec pr&#230;teriet illum corripiens judicium.<BR></P>
<P><a name="009">9</A>&nbsp;In cogitationibus enim impii interrogatio erit;<BR> sermonum autem illius auditio ad Deum veniet,<BR> ad correptionem iniquitatum illius.<BR></P>
<P><a name="010">10</A>&nbsp;Quoniam auris zeli audit omnia,<BR> et tumultus murmurationum non abscondetur.<BR></P>
<P><a name="011">11</A>&nbsp;Custodite ergo vos a murmuratione qu&#230; nihil prodest,<BR> et a detractione parcite lingu&#230;:<BR> quoniam sermo obscurus in vacuum non ibit,<BR> os autem quod mentitur occidit animam.]<BR>
</P>
<P><a name="012">12</A>&nbsp;[Nolite zelare mortem in errore vit&#230; vestr&#230;,<BR> neque acquiratis perditionem in operibus manuum vestrarum.<BR></P>
<P><a name="013">13</A>&nbsp;Quoniam Deus mortem non fecit,<BR> nec l&#230;tatur in perditione vivorum.<BR></P>
<P><a name="014">14</A>&nbsp;Creavit enim ut essent omnia,<BR> et sanabiles fecit nationes orbis terrarum:<BR> et non est in illis medicamentum exterminii,<BR> nec inferorum regnum in terra.<BR></P>
<P><a name="015">15</A>&nbsp;Justitia enim perpetua est, et immortalis.<BR></P>
<P><a name="016">16</A>&nbsp;Impii autem manibus et verbis accersierunt illam,<BR> et &#230;stimantes illam amicam, defluxerunt;<BR> et sponsiones posuerunt ad illam,<BR> quoniam digni sunt qui sint ex parte illius.]</P>
<P><HR>
<CENTER>
<A HREF="wis002">Next: Wisdom Chapter 2</A></CENTER>
</BODY>
</HTML>
