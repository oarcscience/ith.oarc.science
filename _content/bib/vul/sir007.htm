<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir007.htm">Polyglot</A>&nbsp;
<A HREF="../apo/sir007.htm">Apo</A>&nbsp;
<A HREF="../sep/sir007.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="sir006.htm">Previous</A>&nbsp;
<A HREF="sir008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 7</H3><P><a name="001">1</A>&nbsp;[Noli facere mala, et non te apprehendent:<BR></P>
<P><a name="002">2</A>&nbsp;discede ab iniquo, et deficient mala abs te.<BR></P>
<P><a name="003">3</A>&nbsp;Fili, non semines mala in sulcis injustiti&#230;,<BR> et non metes ea in septuplum.<BR></P>
<P><a name="004">4</A>&nbsp;Noli qu&#230;rere a Domino ducatum,<BR> neque a rege cathedram honoris.<BR></P>
<P><a name="005">5</A>&nbsp;Non te justifices ante Deum,<BR> quoniam agnitor cordis ipse est:<BR> et penes regem noli velle videri sapiens.<BR></P>
<P><a name="006">6</A>&nbsp;Noli qu&#230;rere fieri judex,<BR> nisi valeas virtute irrumpere iniquitates:<BR> ne forte extimescas faciem potentis,<BR> et ponas scandalum in &#230;quitate tua.<BR></P>
<P><a name="007">7</A>&nbsp;Non pecces in multitudinem civitatis,<BR> nec te immittas in populum:<BR></P>
<P><a name="008">8</A>&nbsp;neque alliges duplicia peccata,<BR> nec enim in uno eris immunis.<BR></P>
<P><a name="009">9</A>&nbsp;Noli esse pusillanimis in animo tuo:<BR></P>
<P><a name="010">10</A>&nbsp;exorare et facere eleemosynam ne despicias.<BR></P>
<P><a name="011">11</A>&nbsp;Ne dicas: In multitudine munerum meorum respiciet Deus,<BR> et offerente me Deo altissimo, munera mea suscipiet.<BR></P>
<P><a name="012">12</A>&nbsp;Non irrideas hominem in amaritudine anim&#230;:<BR> est enim qui humiliat et exaltat circumspector Deus.<BR></P>
<P><a name="013">13</A>&nbsp;Noli amare mendacium adversus fratrem tuum,<BR> neque in amicum similiter facias.<BR></P>
<P><a name="014">14</A>&nbsp;Noli velle mentiri omne mendacium:<BR> assiduitas enim illius non est bona.<BR></P>
<P><a name="015">15</A>&nbsp;Noli verbosus esse in multitudine presbyterorum,<BR> et non iteres verbum in oratione tua.<BR></P>
<P><a name="016">16</A>&nbsp;Non oderis laboriosa opera,<BR> et rusticationem creatam ab Altissimo.<BR></P>
<P><a name="017">17</A>&nbsp;Non te reputes in multitudine indisciplinatorum.<BR></P>
<P><a name="018">18</A>&nbsp;Memento ir&#230;, quoniam non tardabit.<BR></P>
<P><a name="019">19</A>&nbsp;Humilia valde spiritum tuum,<BR> quoniam vindicta carnis impii ignis et vermis.]<BR>
</P>
<P><a name="020">20</A>&nbsp;[Noli pr&#230;varicari in amicum pecuniam differentem,<BR> neque fratrem carissimum auro spreveris.<BR></P>
<P><a name="021">21</A>&nbsp;Noli discedere a muliere sensata et bona,<BR> quam sortitus es in timore Domini:<BR> gratia enim verecundi&#230; illius super aurum.<BR></P>
<P><a name="022">22</A>&nbsp;Non l&#230;das servum in veritate operantem,<BR> neque mercenarium dantem animam suam.<BR></P>
<P><a name="023">23</A>&nbsp;Servus sensatus sit tibi dilectus quasi anima tua:<BR> non defraudes illum libertate,<BR> neque inopem derelinquas illum.<BR></P>
<P><a name="024">24</A>&nbsp;Pecora tibi sunt, attende illis:<BR> et si sunt utilia, perseverent apud te.<BR></P>
<P><a name="025">25</A>&nbsp;Filii tibi sunt? erudi illos,<BR> et curva illos a pueritia illorum.<BR></P>
<P><a name="026">26</A>&nbsp;Fili&#230; tibi sunt? serva corpus illarum,<BR> et non ostendas hilarem faciem tuam ad illas.<BR></P>
<P><a name="027">27</A>&nbsp;Trade filiam, et grande opus feceris:<BR> et homini sensato da illam.<BR></P>
<P><a name="028">28</A>&nbsp;Mulier si est tibi secundum animam tuam, non projicias illam:<BR> et odibili non credas te.<BR> In toto corde tuo<BR></P>
<P><a name="029">29</A>&nbsp;honora patrem tuum,<BR> et gemitus matris tu&#230; ne obliviscaris:<BR></P>
<P><a name="030">30</A>&nbsp;memento quoniam nisi per illos natus non fuisses:<BR> et retribue illis, quomodo et illi tibi.]<BR>
</P>
<P><a name="031">31</A>&nbsp;[In tota anima tua time Dominum,<BR> et sacerdotes illius sanctifica.<BR></P>
<P><a name="032">32</A>&nbsp;In omni virtute tua dilige eum qui te fecit,<BR> et ministros ejus ne derelinquas.<BR></P>
<P><a name="033">33</A>&nbsp;Honora Deum ex tota anima tua,<BR> et honorifica sacerdotes,<BR> et propurga te cum brachiis.<BR></P>
<P><a name="034">34</A>&nbsp;Da illis partem, sicut mandatum est tibi, primitiarum et purgationis,<BR> et de negligentia tua purga te cum paucis.<BR></P>
<P><a name="035">35</A>&nbsp;Datum brachiorum tuorum,<BR> et sacrificium sanctificationis offeres Domino,<BR> et initia sanctorum.<BR></P>
<P><a name="036">36</A>&nbsp;Et pauperi porrige manum tuam,<BR> ut perficiatur propitiatio et benedictio tua.<BR></P>
<P><a name="037">37</A>&nbsp;Gratia dati in conspectu omnis viventis,<BR> et mortuo non prohibeas gratiam.<BR></P>
<P><a name="038">38</A>&nbsp;Non desis plorantibus in consolatione,<BR> et cum lugentibus ambula.<BR></P>
<P><a name="039">39</A>&nbsp;Non te pigeat visitare infirmum:<BR> ex his enim in dilectione firmaberis.<BR></P>
<P><a name="040">40</A>&nbsp;In omnibus operibus tuis memorare novissima tua,<BR> et in &#230;ternum non peccabis.]</P>
<P><HR>
<CENTER>
<A HREF="sir008.htm">Next: Sirach Chapter 8</A></CENTER>
</BODY>
</HTML>
