<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ecclesiastes: Ecclesiastes Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ecc005">Polyglot</A>&nbsp;
<A HREF="../kjv/ecc005">KJV</A>&nbsp;
<A HREF="../sep/ecc005">Sep</A>&nbsp;
<A HREF="../tan/ecc005">Tan</A>&nbsp;

<BR>
<BR><A HREF="ecc">Ecclesiastes Index</A><BR>
&nbsp;
<A HREF="ecc004">Previous</A>&nbsp;
<A HREF="ecc006">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ecclesiastes Chapter 5</H3><P><a name="001">1</A>&nbsp;[Ne temere quid loquaris,<BR> neque cor tuum sit velox ad proferendum sermonem coram Deo.<BR> Deus enim in c&#230;lo, et tu super terram;<BR> idcirco sint pauci sermones tui.<BR></P>
<P><a name="002">2</A>&nbsp;Multas curas sequuntur somnia,<BR> et in multis sermonibus invenietur stultitia.<BR></P>
<P><a name="003">3</A>&nbsp;Si quid vovisti Deo,<BR> ne moreris reddere:<BR> displicet enim ei infidelis et stulta promissio,<BR> sed quodcumque voveris redde:<BR></P>
<P><a name="004">4</A>&nbsp;multoque melius est non vovere,<BR> quam post votum promissa non reddere.<BR></P>
<P><a name="005">5</A>&nbsp;Ne dederis os tuum ut peccare facias carnem tuam,<BR> neque dicas coram angelo:<BR> Non est providentia:<BR> ne forte iratus Deus contra sermones tuos<BR> dissipet cuncta opera manuum tuarum.<BR></P>
<P><a name="006">6</A>&nbsp;Ubi multa sunt somnia,<BR> plurim&#230; sunt vanitates, et sermones innumeri;<BR> tu vero Deum time.]<BR>
</P>
<P><a name="007">7</A>&nbsp;[Si videris calumnias egenorum, et violenta judicia,<BR> et subverti justitiam in provincia,<BR> non mireris super hoc negotio:<BR> quia excelso excelsior est alius,<BR> et super hos quoque eminentiores sunt alii;<BR></P>
<P><a name="008">8</A>&nbsp;et insuper univers&#230; terr&#230; rex imperat servienti.<BR></P>
<P><a name="009">9</A>&nbsp;Avarus non implebitur pecunia,<BR> et qui amat divitias fructum non capiet ex eis;<BR> et hoc ergo vanitas.<BR></P>
<P><a name="010">10</A>&nbsp;Ubi mult&#230; sunt opes,<BR> multi et qui comedunt eas.<BR> Et quid prodest possessori,<BR> nisi quod cernit divitias oculis suis?<BR></P>
<P><a name="011">11</A>&nbsp;Dulcis est somnus operanti,<BR> sive parum sive multum comedat;<BR> saturitas autem divitis non sinit eum dormire.]<BR>
</P>
<P><a name="012">12</A>&nbsp;[Est et alia infirmitas pessima quam vidi sub sole:<BR> diviti&#230; conservat&#230; in malum domini sui.<BR></P>
<P><a name="013">13</A>&nbsp;Pereunt enim in afflictione pessima:<BR> generavit filium qui in summa egestate erit.<BR></P>
<P><a name="014">14</A>&nbsp;Sicut egressus est nudus de utero matris su&#230;, sic revertetur,<BR> et nihil auferet secum de labore suo.<BR></P>
<P><a name="015">15</A>&nbsp;Miserabilis prorsus infirmitas:<BR> quomodo venit, sic revertetur.<BR> Quid ergo prodest ei quod laboravit in ventum?<BR></P>
<P><a name="016">16</A>&nbsp;cunctis diebus vit&#230; su&#230; comedit in tenebris,<BR> et in curis multis, et in &#230;rumna atque tristitia.]<BR>
</P>
<P><a name="017">17</A>&nbsp;[Hoc itaque visum est mihi bonum,<BR> ut comedat quis et bibat,<BR> et fruatur l&#230;titia ex labore suo<BR> quo laboravit ipse sub sole,<BR> numero dierum vit&#230; su&#230;<BR> quos dedit ei Deus;<BR> et h&#230;c est pars illius.<BR></P>
<P><a name="018">18</A>&nbsp;Et omni homini cui dedit Deus divitias atque substantiam,<BR> potestatemque ei tribuit ut comedat ex eis,<BR> et fruatur parte sua, et l&#230;tetur de labore suo:<BR> hoc est donum Dei.<BR></P>
<P><a name="019">19</A>&nbsp;Non enim satis recordabitur dierum vit&#230; su&#230;,<BR> eo quod Deus occupet deliciis cor ejus.]</P>
<P><HR>
<CENTER>
<A HREF="ecc006">Next: Ecclesiastes Chapter 6</A></CENTER>
</BODY>
</HTML>
