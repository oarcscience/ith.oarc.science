<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze009">Polyglot</A>&nbsp;
<A HREF="../kjv/eze009">KJV</A>&nbsp;
<A HREF="../sep/eze009">Sep</A>&nbsp;
<A HREF="../tan/eze009">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze008">Previous</A>&nbsp;
<A HREF="eze010">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 9</H3><P><a name="001">1</A>&nbsp;Et clamavit in auribus meis voce magna, dicens: Appropinquaverunt visitationes urbis, et unusquisque vas interfectionis habet in manu sua.</P>
<P><a name="002">2</A>&nbsp;Et ecce sex viri veniebant de via port&#230; superioris, qu&#230; respicit ad aquilonem, et uniuscujusque vas interitus in manu ejus: vir quoque unus in medio eorum vestitus erat lineis, et atramentarium scriptoris ad renes ejus: et ingressi sunt, et steterunt juxta altare &#230;reum.</P>
<P><a name="003">3</A>&nbsp;Et gloria Domini Isra&#235;l assumpta est de cherub, qu&#230; erat super eum ad limen domus: et vocavit virum qui indutus erat lineis, et atramentarium scriptoris habebat in lumbis suis:</P>
<P><a name="004">4</A>&nbsp;et dixit Dominus ad eum: Transi per mediam civitatem, in medio Jerusalem, et signa thau super frontes virorum gementium et dolentium super cunctis abominationibus qu&#230; fiunt in medio ejus.</P>
<P><a name="005">5</A>&nbsp;Et illis dixit, audiente me: Transite per civitatem sequentes eum, et percutite: non parcat oculus vester, neque misereamini:</P>
<P><a name="006">6</A>&nbsp;senem, adolescentulum et virginem, parvulum et mulieres interficite usque ad internecionem: omnem autem super quem videritis thau, ne occidatis: et a sanctuario meo incipite. C&#156;perunt ergo a viris senioribus, qui erant ante faciem domus.</P>
<P><a name="007">7</A>&nbsp;Et dixit ad eos: Contaminate domum, et implete atria interfectis; egredimini. Et egressi sunt, et percutiebant eos qui erant in civitate.</P>
<P><a name="008">8</A>&nbsp;Et c&#230;de completa, remansi ego, ruique super faciem meam, et clamans aio: Heu! heu! heu! Domine Deus: ergone disperdes omnes reliquias Isra&#235;l, effundens furorem tuum super Jerusalem?</P>
<P><a name="009">9</A>&nbsp;Et dixit ad me: Iniquitas domus Isra&#235;l et Juda magna est nimis valde, et repleta est terra sanguinibus, et civitas repleta est aversione: dixerunt enim: Dereliquit Dominus terram, et Dominus non videt.</P>
<P><a name="010">10</A>&nbsp;Igitur et meus non parcet oculus, neque miserebor: viam eorum super caput eorum reddam.</P>
<P><a name="011">11</A>&nbsp;Et ecce vir qui erat indutus lineis, qui habebat atramentarium in dorso suo, respondit verbum, dicens: Feci sicut pr&#230;cepisti mihi.</P>
<P><HR>
<CENTER>
<A HREF="eze010">Next: Ezekiel Chapter 10</A></CENTER>
</BODY>
</HTML>
