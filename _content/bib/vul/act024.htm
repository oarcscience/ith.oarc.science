<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/act024">Polyglot</A>&nbsp;
<A HREF="../gnt/act024">GNT</A>&nbsp;
<A HREF="../kjv/act024">KJV</A>&nbsp;

<BR>
<BR><A HREF="act">Acts Index</A><BR>
&nbsp;
<A HREF="act023">Previous</A>&nbsp;
<A HREF="act025">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 24</H3><P><a name="001">1</A>&nbsp;Post quinque autem dies descendit princeps sacerdotum Ananias, cum senioribus quibusdam, et Tertullo quodam oratore, qui adierunt pr&#230;sidem adversus Paulum.</P>
<P><a name="002">2</A>&nbsp;Et citato Paulo c&#156;pit accusare Tertullus, dicens: Cum in multa pace agamus per te, et multa corrigantur per tuam providentiam,</P>
<P><a name="003">3</A>&nbsp;semper et ubique suscipimus, optime Felix, cum omni gratiarum actione.</P>
<P><a name="004">4</A>&nbsp;Ne diutius autem te protraham, oro, breviter audias nos pro tua clementia.</P>
<P><a name="005">5</A>&nbsp;Invenimus hunc hominem pestiferum, et concitantem seditiones omnibus Jud&#230;is in universo orbe, et auctorem seditionis sect&#230; Nazarenorum:</P>
<P><a name="006">6</A>&nbsp;qui etiam templum violare conatus est, quem et apprehensum voluimus secundum legem nostram judicare.</P>
<P><a name="007">7</A>&nbsp;Superveniens autem tribunus Lysias, cum vi magna eripuit eum de manibus nostris,</P>
<P><a name="008">8</A>&nbsp;jubens accusatores ejus ad te venire: a quo poteris ipse judicans, de omnibus istis cognoscere, de quibus nos accusamus eum.</P>
<P><a name="009">9</A>&nbsp;Adjecerunt autem et Jud&#230;i, dicentes h&#230;c ita se habere.</P>
<P><a name="010">10</A>&nbsp;Respondit autem Paulus (annuente sibi pr&#230;side dicere): Ex multis annis te esse judicem genti huic sciens, bono animo pro me satisfaciam.</P>
<P><a name="011">11</A>&nbsp;Potes enim cognoscere quia non plus sunt mihi dies quam duodecim, ex quo ascendi adorare in Jerusalem:</P>
<P><a name="012">12</A>&nbsp;et neque in templo invenerunt me cum aliquo disputantem, aut concursum facientem turb&#230;, neque in synagogis, neque in civitate:</P>
<P><a name="013">13</A>&nbsp;neque probare possunt tibi de quibus nunc me accusant.</P>
<P><a name="014">14</A>&nbsp;Confiteor autem hoc tibi, quod secundum sectam quam dicunt h&#230;resim, sic deservio Patri et Deo meo, credens omnibus qu&#230; in lege et prophetis scripta sunt:</P>
<P><a name="015">15</A>&nbsp;spem habens in Deum, quam et hi ipsi exspectant, resurrectionem futuram justorum et iniquorum.</P>
<P><a name="016">16</A>&nbsp;In hoc et ipse studeo sine offendiculo conscientiam habere ad Deum et ad homines semper.</P>
<P><a name="017">17</A>&nbsp;Post annos autem plures eleemosynas facturus in gentem meam, veni, et oblationes, et vota,</P>
<P><a name="018">18</A>&nbsp;in quibus invenerunt me purificatum in templo: non cum turba, neque cum tumultu.</P>
<P><a name="019">19</A>&nbsp;Quidam autem ex Asia Jud&#230;i, quos oportebat apud te pr&#230;sto esse, et accusare si quid haberent adversum me:</P>
<P><a name="020">20</A>&nbsp;aut hi ipsi dicant si quid invenerunt in me iniquitatis cum stem in concilio,</P>
<P><a name="021">21</A>&nbsp;nisi de una hac solummodo voce qua clamavi inter eos stans: Quoniam de resurrectione mortuorum ego judicor hodie a vobis.<BR>
</P>
<P><a name="022">22</A>&nbsp;Distulit autem illos Felix, certissime sciens de via hac, dicens: Cum tribunus Lysias descenderit, audiam vos.</P>
<P><a name="023">23</A>&nbsp;Jussitque centurioni custodire eum, et habere requiem, nec quemquam de suis prohibere ministrare ei.</P>
<P><a name="024">24</A>&nbsp;Post aliquot autem dies veniens Felix cum Drusilla uxore sua, qu&#230; erat Jud&#230;a, vocavit Paulum, et audivit ab eo fidem qu&#230; est in Christum Jesum.</P>
<P><a name="025">25</A>&nbsp;Disputante autem illo de justitia, et castitate, et de judicio futuro, tremefactus Felix, respondit: Quod nunc attinet, vade: tempore autem opportuno accersam te:</P>
<P><a name="026">26</A>&nbsp;simul et sperans quod pecunia ei daretur a Paulo, propter quod et frequenter accersens eum, loquebatur cum eo.</P>
<P><a name="027">27</A>&nbsp;Biennio autem expleto, accepit successorem Felix Portium Festum. Volens autem gratiam pr&#230;stare Jud&#230;is Felix, reliquit Paulum vinctum.</P>
<P><HR>
<CENTER>
<A HREF="act025">Next: Acts Chapter 25</A></CENTER>
</BODY>
</HTML>
