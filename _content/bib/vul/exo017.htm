<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 17</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo017">Polyglot</A>&nbsp;
<A HREF="../kjv/exo017">KJV</A>&nbsp;
<A HREF="../sep/exo017">Sep</A>&nbsp;
<A HREF="../tan/exo017">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo016">Previous</A>&nbsp;
<A HREF="exo018">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 17</H3><P><a name="001">1</A>&nbsp;Igitur profecta omnis multitudo filiorum Isra&#235;l de deserto Sin per mansiones suas, juxta sermonem Domini, castrametati sunt in Raphidim, ubi non erat aqua ad bibendum populo.</P>
<P><a name="002">2</A>&nbsp;Qui jurgatus contra Moysen, ait: Da nobis aquam, ut bibamus. Quibus respondit Moyses: Quid jurgamini contra me? cur tentatis Dominum?</P>
<P><a name="003">3</A>&nbsp;Sitivit ergo ibi populus pr&#230; aqu&#230; penuria, et murmuravit contra Moysen, dicens: Cur fecisti nos exire de &#198;gypto, ut occideres nos, et liberos nostros, ac jumenta siti?</P>
<P><a name="004">4</A>&nbsp;Clamavit autem Moyses ad Dominum, dicens: Quid faciam populo huic? adhuc paululum, et lapidabit me.</P>
<P><a name="005">5</A>&nbsp;Et ait Dominus ad Moysen: Antecede populum, et sume tecum de senioribus Isra&#235;l: et virgam qua percussisti fluvium, tolle in manu tua, et vade.</P>
<P><a name="006">6</A>&nbsp;En ego stabo ibi coram te, supra petram Horeb: percutiesque petram, et exibit ex ea aqua, ut bibat populus. Fecit Moyses ita coram senioribus Isra&#235;l:</P>
<P><a name="007">7</A>&nbsp;et vocavit nomen loci illius, Tentatio, propter jurgium filiorum Isra&#235;l, et quia tentaverunt Dominum, dicentes: Estne Dominus in nobis, an non?<BR>
</P>
<P><a name="008">8</A>&nbsp;Venit autem Amalec, et pugnabat contra Isra&#235;l in Raphidim.</P>
<P><a name="009">9</A>&nbsp;Dixitque Moyses ad Josue: Elige viros: et egressus, pugna contra Amalec: cras ego stabo in vertice collis, habens virgam Dei in manu mea.</P>
<P><a name="010">10</A>&nbsp;Fecit Josue ut locutus erat Moyses, et pugnavit contra Amalec: Moyses autem et Aaron et Hur ascenderunt super verticem collis.</P>
<P><a name="011">11</A>&nbsp;Cumque levaret Moyses manus, vincebat Isra&#235;l: sin autem paululum remisisset, superabat Amalec.</P>
<P><a name="012">12</A>&nbsp;Manus autem Moysi erant graves: sumentes igitur lapidem, posuerunt subter eum, in quo sedit: Aaron autem et Hur sustentabant manus ejus ex utraque parte. Et factum est ut manus illius non lassarentur usque ad occasum solis.</P>
<P><a name="013">13</A>&nbsp;Fugavitque Josue Amalec, et populum ejus in ore gladii.</P>
<P><a name="014">14</A>&nbsp;Dixit autem Dominus ad Moysen: Scribe hoc ob monimentum in libro, et trade auribus Josue: delebo enim memoriam Amalec sub c&#230;lo.</P>
<P><a name="015">15</A>&nbsp;&#198;dificavitque Moyses altare: et vocavit nomen ejus, Dominus exaltatio mea, dicens:</P>
<P><a name="016">16</A>&nbsp;Quia manus solii Domini, et bellum Domini erit contra Amalec, a generatione in generationem.</P>
<P><HR>
<CENTER>
<A HREF="exo018">Next: Exodus Chapter 18</A></CENTER>
</BODY>
</HTML>
