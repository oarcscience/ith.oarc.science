<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mat022">Polyglot</A>&nbsp;
<A HREF="../gnt/mat022">GNT</A>&nbsp;
<A HREF="../kjv/mat022">KJV</A>&nbsp;

<BR>
<BR><A HREF="mat">Matthew Index</A><BR>
&nbsp;
<A HREF="mat021">Previous</A>&nbsp;
<A HREF="mat023">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 22</H3><P><a name="001">1</A>&nbsp;Et respondens Jesus, dixit iterum in parabolis eis, dicens:</P>
<P><a name="002">2</A>&nbsp;Simile factum est regnum c&#230;lorum homini regi, qui fecit nuptias filio suo.</P>
<P><a name="003">3</A>&nbsp;Et misit servos suos vocare invitatos ad nuptias, et nolebant venire.</P>
<P><a name="004">4</A>&nbsp;Iterum misit alios servos, dicens: Dicite invitatis: Ecce prandium meum paravi, tauri mei et altilia occisa sunt, et omnia parata: venite ad nuptias.</P>
<P><a name="005">5</A>&nbsp;Illi autem neglexerunt: et abierunt, alius in villam suam, alius vero ad negotiationem suam:</P>
<P><a name="006">6</A>&nbsp;reliqui vero tenuerunt servos ejus, et contumeliis affectos occiderunt.</P>
<P><a name="007">7</A>&nbsp;Rex autem cum audisset, iratus est: et missis exercitibus suis, perdidit homicidas illos, et civitatem illorum succendit.</P>
<P><a name="008">8</A>&nbsp;Tunc ait servis suis: Nupti&#230; quidem parat&#230; sunt, sed qui invitati erant, non fuerunt digni:</P>
<P><a name="009">9</A>&nbsp;ite ergo ad exitus viarum, et quoscumque inveneritis, vocate ad nuptias.</P>
<P><a name="010">10</A>&nbsp;Et egressi servi ejus in vias, congregaverunt omnes quos invenerunt, malos et bonos: et implet&#230; sunt nupti&#230; discumbentium.</P>
<P><a name="011">11</A>&nbsp;Intravit autem rex ut videret discumbentes, et vidit ibi hominem non vestitum veste nuptiali.</P>
<P><a name="012">12</A>&nbsp;Et ait illi: Amice, quomodo huc intrasti non habens vestem nuptialem? At ille obmutuit.</P>
<P><a name="013">13</A>&nbsp;Tunc dicit rex ministris: Ligatis manibus et pedibus ejus, mittite eum in tenebras exteriores: ibi erit fletus et stridor dentium.</P>
<P><a name="014">14</A>&nbsp;Multi enim sunt vocati, pauci vero electi.<BR>
</P>
<P><a name="015">15</A>&nbsp;Tunc abeuntes pharis&#230;i, consilium inierunt ut caperent eum in sermone.</P>
<P><a name="016">16</A>&nbsp;Et mittunt ei discipulos suos cum Herodianis, dicentes: Magister, scimus quia verax es, et viam Dei in veritate doces, et non est tibi cura de aliquo: non enim respicis personam hominum:</P>
<P><a name="017">17</A>&nbsp;dic ergo nobis quid tibi videtur, licet censum dare C&#230;sari, an non?</P>
<P><a name="018">18</A>&nbsp;Cognita autem Jesus nequitia eorum, ait: Quid me tentatis, hypocrit&#230;?</P>
<P><a name="019">19</A>&nbsp;ostendite mihi numisma census. At illi obtulerunt ei denarium.</P>
<P><a name="020">20</A>&nbsp;Et ait illis Jesus: Cujus est imago h&#230;c, et superscriptio?</P>
<P><a name="021">21</A>&nbsp;Dicunt ei: C&#230;saris. Tunc ait illis: Reddite ergo qu&#230; sunt C&#230;saris, C&#230;sari: et qu&#230; sunt Dei, Deo.</P>
<P><a name="022">22</A>&nbsp;Et audientes mirati sunt, et relicto eo abierunt.<BR>
</P>
<P><a name="023">23</A>&nbsp;In illo die accesserunt ad eum sadduc&#230;i, qui dicunt non esse resurrectionem: et interrogaverunt eum,</P>
<P><a name="024">24</A>&nbsp;dicentes: Magister, Moyses dixit: Si quis mortuus fuerit non habens filium, ut ducat frater ejus uxorem illius, et suscitet semen fratri suo.</P>
<P><a name="025">25</A>&nbsp;Erant autem apud nos septem fratres: et primus, uxore ducta, defunctus est: et non habens semen, reliquit uxorem suam fratri suo.</P>
<P><a name="026">26</A>&nbsp;Similiter secundus, et tertius usque ad septimum.</P>
<P><a name="027">27</A>&nbsp;Novissime autem omnium et mulier defuncta est.</P>
<P><a name="028">28</A>&nbsp;In resurrectione ergo cujus erit de septem uxor? omnes enim habuerunt eam.</P>
<P><a name="029">29</A>&nbsp;Respondens autem Jesus, ait illis: Erratis nescientes Scripturas, neque virtutem Dei.</P>
<P><a name="030">30</A>&nbsp;In resurrectione enim neque nubent, neque nubentur: sed erunt sicut angeli Dei in c&#230;lo.</P>
<P><a name="031">31</A>&nbsp;De resurrectione autem mortuorum non legistis quod dictum est a Deo dicente vobis:</P>
<P><a name="032">32</A>&nbsp;Ego sum Deus Abraham, et Deus Isaac, et Deus Jacob? Non est Deus mortuorum, sed viventium.</P>
<P><a name="033">33</A>&nbsp;Et audientes turb&#230;, mirabantur in doctrina ejus.<BR>
</P>
<P><a name="034">34</A>&nbsp;Pharis&#230;i autem audientes quod silentium imposuisset sadduc&#230;is, convenerunt in unum:</P>
<P><a name="035">35</A>&nbsp;et interrogavit eum unus ex eis legis doctor, tentans eum:</P>
<P><a name="036">36</A>&nbsp;Magister, quod est mandatum magnum in lege?</P>
<P><a name="037">37</A>&nbsp;Ait illi Jesus: Diliges Dominum Deum tuum ex toto corde tuo, et in tota anima tua, et in tota mente tua.</P>
<P><a name="038">38</A>&nbsp;Hoc est maximum, et primum mandatum.</P>
<P><a name="039">39</A>&nbsp;Secundum autem simile est huic: Diliges proximum tuum, sicut teipsum.</P>
<P><a name="040">40</A>&nbsp;In his duobus mandatis universa lex pendet, et prophet&#230;.<BR>
</P>
<P><a name="041">41</A>&nbsp;Congregatis autem pharis&#230;is, interrogavit eos Jesus,</P>
<P><a name="042">42</A>&nbsp;dicens: Quid vobis videtur de Christo? cujus filius est? Dicunt ei: David.</P>
<P><a name="043">43</A>&nbsp;Ait illis: Quomodo ergo David in spiritu vocat eum Dominum, dicens:</P>
<P><a name="044">44</A>&nbsp;Dixit Dominus Domino meo: Sede a dextris meis, donec ponam inimicos tuos scabellum pedum tuorum?</P>
<P><a name="045">45</A>&nbsp;Si ergo David vocat eum Dominum, quomodo filius ejus est?</P>
<P><a name="046">46</A>&nbsp;Et nemo poterat ei respondere verbum: neque ausus fuit quisquam ex illa die eum amplius interrogare.</P>
<P><HR>
<CENTER>
<A HREF="mat023">Next: Matthew Chapter 23</A></CENTER>
</BODY>
</HTML>
