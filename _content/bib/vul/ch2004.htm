<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2004">Polyglot</A>&nbsp;
<A HREF="../kjv/ch2004">KJV</A>&nbsp;
<A HREF="../sep/ch2004">Sep</A>&nbsp;
<A HREF="../tan/ch2004">Tan</A>&nbsp;

<BR>
<BR><A HREF="ch2">2 Chronicles Index</A><BR>
&nbsp;
<A HREF="ch2003">Previous</A>&nbsp;
<A HREF="ch2005">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 4</H3><P><a name="001">1</A>&nbsp;Fecit quoque altare &#230;neum viginti cubitorum longitudinis, et viginti cubitorum latitudinis, et decem cubitorum altitudinis.</P>
<P><a name="002">2</A>&nbsp;Mare etiam fusile decem cubitis a labio usque ad labium, rotundum per circuitum: quinque cubitos habebat altitudinis, et funiculus triginta cubitorum ambiebat gyrum ejus.</P>
<P><a name="003">3</A>&nbsp;Similitudo quoque boum erat subter illud, et decem cubitis qu&#230;dam extrinsecus c&#230;latur&#230;, quasi duobus versibus alvum maris circuibant. Boves autem erant fusiles:</P>
<P><a name="004">4</A>&nbsp;et ipsum mare super duodecim boves impositum erat, quorum tres respiciebant ad aquilonem, et alii tres ad occidentem: porro tres alii meridiem, et tres qui reliqui erant, orientem, habentes mare superpositum: posteriora autem boum erant intrinsecus sub mari.</P>
<P><a name="005">5</A>&nbsp;Porro vastitas ejus habebat mensuram palmi, et labium illius erat quasi labium calicis, vel repandi lilii: capiebatque tria millia metretas.</P>
<P><a name="006">6</A>&nbsp;Fecit quoque conchas decem: et posuit quinque a dextris, et quinque a sinistris, ut lavarent in eis omnia qu&#230; in holocaustum oblaturi erant: porro in mari sacerdotes lavabantur.</P>
<P><a name="007">7</A>&nbsp;Fecit autem et candelabra aurea decem secundum speciem qua jussa erant fieri: et posuit ea in templo, quinque a dextris, et quinque a sinistris.</P>
<P><a name="008">8</A>&nbsp;Necnon et mensas decem: et posuit eas in templo, quinque a dextris, et quinque a sinistris: phialas quoque aureas centum.</P>
<P><a name="009">9</A>&nbsp;Fecit etiam atrium sacerdotum, et basilicam grandem: et ostia in basilica, qu&#230; texit &#230;re.</P>
<P><a name="010">10</A>&nbsp;Porro mare posuit in latere dextro contra orientem ad meridiem.</P>
<P><a name="011">11</A>&nbsp;Fecit autem Hiram lebetes, et creagras, et phialas: et complevit omne opus regis in domo Dei:</P>
<P><a name="012">12</A>&nbsp;hoc est, columnas duas, et epistylia, et capita, et quasi qu&#230;dam retiacula, qu&#230; capita tegerent super epistylia.</P>
<P><a name="013">13</A>&nbsp;Malogranata quoque quadringenta, et retiacula duo ita ut bini ordines malogranatorum singulis retiaculis jungerentur, qu&#230; protegerent epistylia, et capita columnarum.</P>
<P><a name="014">14</A>&nbsp;Bases etiam fecit, et conchas, quas superposuit basibus:</P>
<P><a name="015">15</A>&nbsp;mare unum, boves quoque duodecim sub mari,</P>
<P><a name="016">16</A>&nbsp;et lebetes, et creagras, et phialas. Omnia vasa fecit Salomoni Hiram pater ejus in domo Domini ex &#230;re mundissimo.</P>
<P><a name="017">17</A>&nbsp;In regione Jordanis, fudit ea rex in argillosa terra inter Sochot et Saredatha.</P>
<P><a name="018">18</A>&nbsp;Erat autem multitudo vasorum innumerabilis, ita ut ignoraretur pondus &#230;ris.</P>
<P><a name="019">19</A>&nbsp;Fecitque Salomon omnia vasa domus Dei, et altare aureum, et mensas, et super eas panes propositionis:</P>
<P><a name="020">20</A>&nbsp;candelabra quoque cum lucernis suis ut lucerent ante oraculum juxta ritum ex auro purissimo:</P>
<P><a name="021">21</A>&nbsp;et florentia qu&#230;dam, et lucernas, et forcipes aureos: omnia de auro mundissimo facta sunt.</P>
<P><a name="022">22</A>&nbsp;Thymiateria quoque, et thuribula, et phialas, et mortariola ex auro purissimo. Et ostia c&#230;lavit templi interioris, id est, in Sancta sanctorum: et ostia templi forinsecus aurea. Sicque completum est omne opus quod fecit Salomon in domo Domini.</P>
<P><HR>
<CENTER>
<A HREF="ch2005">Next: 2 Chronicles Chapter 5</A></CENTER>
</BODY>
</HTML>
