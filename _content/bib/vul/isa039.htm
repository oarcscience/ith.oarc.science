<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 39</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa039">Polyglot</A>&nbsp;
<A HREF="../kjv/isa039">KJV</A>&nbsp;
<A HREF="../sep/isa039">Sep</A>&nbsp;
<A HREF="../tan/isa039">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa038">Previous</A>&nbsp;
<A HREF="isa040">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 39</H3><P><a name="001">1</A>&nbsp;In tempore illo misit Merodach Baladan, filius Baladan, rex Babylonis, libros et munera ad Ezechiam: audierat enim quod &#230;grotasset et convaluisset.</P>
<P><a name="002">2</A>&nbsp;L&#230;tatus est autem super eis Ezechias, et ostendit eis cellam aromatum, et argenti, et auri, et odoramentorum, et unguenti optimi, et omnes apothecas supellectilis su&#230;, et universa qu&#230; inventa sunt in thesauris ejus. Non fuit verbum quod non ostenderet eis Ezechias in domo sua, et in omni potestate sua.</P>
<P><a name="003">3</A>&nbsp;Introivit autem Isaias propheta ad Ezechiam regem, et dixit ei: Quid dixerunt viri isti, et unde venerunt ad te? Et dixit Ezechias: De terra longinqua venerunt ad me, de Babylone.</P>
<P><a name="004">4</A>&nbsp;Et dixit: Quid viderunt in domo tua? Et dixit Ezechias: Omnia qu&#230; in domo mea sunt viderunt; non fuit res quam non ostenderim eis in thesauris meis.</P>
<P><a name="005">5</A>&nbsp;Et dixit Isaias ad Ezechiam: Audi verbum Domini exercituum.</P>
<P><a name="006">6</A>&nbsp;Ecce dies venient, et auferentur omnia qu&#230; in domo tua sunt, et qu&#230; thesaurizaverunt patres tui usque ad diem hanc, in Babylonem; non relinquetur quidquam, dicit Dominus.</P>
<P><a name="007">7</A>&nbsp;Et de filiis tuis, qui exibunt de te, quos genueris, tollent, et erunt eunuchi in palatio regis Babylonis.</P>
<P><a name="008">8</A>&nbsp;Et dixit Ezechias ad Isaiam: Bonum verbum Domini, quod locutus est. Et dixit: Fiat tantum pax et veritas in diebus meis!</P>
<P><HR>
<CENTER>
<A HREF="isa040">Next: Isaiah Chapter 40</A></CENTER>
</BODY>
</HTML>
