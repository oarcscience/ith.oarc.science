<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ecclesiastes: Ecclesiastes Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ecc006.htm">Polyglot</A>&nbsp;
<A HREF="../kjv/ecc006.htm">KJV</A>&nbsp;
<A HREF="../sep/ecc006.htm">Sep</A>&nbsp;
<A HREF="../tan/ecc006.htm">Tan</A>&nbsp;

<BR>
<BR><A HREF="ecc.htm">Ecclesiastes Index</A><BR>
&nbsp;
<A HREF="ecc005.htm">Previous</A>&nbsp;
<A HREF="ecc007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ecclesiastes Chapter 6</H3><P><a name="001">1</A>&nbsp;[Est et aliud malum quod vidi sub sole,<BR> et quidem frequens apud homines:<BR></P>
<P><a name="002">2</A>&nbsp;vir cui dedit Deus divitias,<BR> et substantiam, et honorem,<BR> et nihil deest anim&#230; su&#230; ex omnibus qu&#230; desiderat;<BR> nec tribuit ei potestatem Deus ut comedat ex eo,<BR> sed homo extraneus vorabit illud:<BR> hoc vanitas et miseria magna est.<BR></P>
<P><a name="003">3</A>&nbsp;Si genuerit quispiam centum liberos,<BR> et vixerit multos annos,<BR> et plures dies &#230;tatis habuerit,<BR> et anima illius non utatur bonis substanti&#230; su&#230;,<BR> sepulturaque careat:<BR> de hoc ergo pronuntio quod melior illo sit abortivus.<BR></P>
<P><a name="004">4</A>&nbsp;Frustra enim venit,<BR> et pergit ad tenebras,<BR> et oblivione delebitur nomen ejus.<BR></P>
<P><a name="005">5</A>&nbsp;Non vidit solem,<BR> neque cognovit distantiam boni et mali.<BR></P>
<P><a name="006">6</A>&nbsp;Etiam si duobus millibus annis vixerit,<BR> et non fuerit perfruitus bonis,<BR> nonne ad unum locum properant omnia?<BR></P>
<P><a name="007">7</A>&nbsp;Omnis labor hominis in ore ejus;<BR> sed anima ejus non implebitur.<BR></P>
<P><a name="008">8</A>&nbsp;Quid habet amplius sapiens a stulto?<BR> et quid pauper, nisi ut pergat illuc ubi est vita?<BR></P>
<P><a name="009">9</A>&nbsp;Melius est videre quod cupias,<BR> quam desiderare quod nescias.<BR> Sed et hoc vanitas est, et pr&#230;sumptio spiritus.<BR></P>
<P><a name="010">10</A>&nbsp;Qui futurus est, jam vocatum est nomen ejus;<BR> et scitur quod homo sit,<BR> et non possit contra fortiorem se in judicio contendere.<BR></P>
<P><a name="011">11</A>&nbsp;Verba sunt plurima,<BR> multamque in disputando habentia vanitatem.]</P>
<P><HR>
<CENTER>
<A HREF="ecc007.htm">Next: Ecclesiastes Chapter 7</A></CENTER>
</BODY>
</HTML>
