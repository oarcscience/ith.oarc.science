<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2016.htm">Polyglot</A>&nbsp;
<A HREF="../kjv/ch2016.htm">KJV</A>&nbsp;
<A HREF="../sep/ch2016.htm">Sep</A>&nbsp;
<A HREF="../tan/ch2016.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2015.htm">Previous</A>&nbsp;
<A HREF="ch2017.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 16</H3><P><a name="001">1</A>&nbsp;Anno autem trigesimo sexto regni ejus, ascendit Baasa rex Isra&#235;l in Judam, et muro circumdabat Rama, ut nullus tute posset egredi et ingredi de regno Asa.</P>
<P><a name="002">2</A>&nbsp;Protulit ergo Asa argentum et aurum de thesauris domus Domini, et de thesauris regis, misitque ad Benadad regem Syri&#230;, qui habitabat in Damasco, dicens:</P>
<P><a name="003">3</A>&nbsp;F&#156;dus inter me et te est; pater quoque meus et pater tuus habuere concordiam: quam ob rem misi tibi argentum et aurum, ut rupto f&#156;dere quod habes cum Baasa rege Isra&#235;l, facias eum a me recedere.</P>
<P><a name="004">4</A>&nbsp;Quo comperto, Benadad misit principes exercituum suorum ad urbes Isra&#235;l: qui percusserunt Ahion, et Dan, et Abelmaim, et universas urbes Nephthali muratas.</P>
<P><a name="005">5</A>&nbsp;Quod cum audisset Baasa, desiit &#230;dificare Rama, et intermisit opus suum.</P>
<P><a name="006">6</A>&nbsp;Porro Asa rex assumpsit universum Judam, et tulerunt lapides de Rama, et ligna qu&#230; &#230;dificationi pr&#230;paraverat Baasa, &#230;dificavitque ex eis Gabaa et Maspha.</P>
<P><a name="007">7</A>&nbsp;In tempore illo venit Hanani propheta ad Asa regem Juda, et dixit ei: Quia habuisti fiduciam in rege Syri&#230;, et non in Domino Deo tuo, idcirco evasit Syri&#230; regis exercitus de manu tua.</P>
<P><a name="008">8</A>&nbsp;Nonne &#198;thiopes et Libyes multo plures erant quadrigis, et equitibus, et multitudine nimia, quos cum Domino credidisses, tradidit in manu tua?</P>
<P><a name="009">9</A>&nbsp;Oculi enim Domini contemplantur universam terram, et pr&#230;bent fortitudinem his qui corde perfecto credunt in eum. Stulte igitur egisti, et propter hoc ex pr&#230;senti tempore adversum te bella consurgent.</P>
<P><a name="010">10</A>&nbsp;Iratusque Asa adversus videntem, jussit eum mitti in nervum: valde quippe super hoc fuerat indignatus: et interfecit de populo in tempore illo plurimos.<BR>
</P>
<P><a name="011">11</A>&nbsp;Opera autem Asa prima et novissima scripta sunt in libro regum Juda et Isra&#235;l.</P>
<P><a name="012">12</A>&nbsp;&#198;grotavit etiam Asa anno trigesimo nono regni sui, dolore pedum vehementissimo, et nec in infirmitate sua qu&#230;sivit Dominum, sed magis in medicorum arte confisus est.</P>
<P><a name="013">13</A>&nbsp;Dormivitque cum patribus suis, et mortuus est anno quadragesimo primo regni sui.</P>
<P><a name="014">14</A>&nbsp;Et sepelierunt eum in sepulchro suo quod foderat sibi in civitate David: posueruntque eum super lectum suum plenum aromatibus et unguentibus meretriciis, qu&#230; erant pigmentariorum arte confecta, et combusserunt super eum ambitione nimia.</P>
<P><HR>
<CENTER>
<A HREF="ch2017.htm">Next: 2 Chronicles Chapter 17</A></CENTER>
</BODY>
</HTML>
