<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 108</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa108.htm">Polyglot</A>&nbsp;
<A HREF="../kjv/psa108.htm">KJV</A>&nbsp;
<A HREF="../sep/psa108.htm">Sep</A>&nbsp;
<A HREF="../tan/psa108.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa107.htm">Previous</A>&nbsp;
<A HREF="psa109.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 108</H3><P><a name="001">1</A>&nbsp;In finem. Psalmus David.</P>
<P><a name="002">2</A>&nbsp;[Deus, laudem meam ne tacueris,<BR> quia os peccatoris et os dolosi super me apertum est.<BR></P>
<P><a name="003">3</A>&nbsp;Locuti sunt adversum me lingua dolosa,<BR> et sermonibus odii circumdederunt me:<BR> et expugnaverunt me gratis.<BR></P>
<P><a name="004">4</A>&nbsp;Pro eo ut me diligerent, detrahebant mihi;<BR> ego autem orabam.<BR></P>
<P><a name="005">5</A>&nbsp;Et posuerunt adversum me mala pro bonis,<BR> et odium pro dilectione mea.<BR></P>
<P><a name="006">6</A>&nbsp;Constitue super eum peccatorem,<BR> et diabolus stet a dextris ejus.<BR></P>
<P><a name="007">7</A>&nbsp;Cum judicatur, exeat condemnatus;<BR> et oratio ejus fiat in peccatum.<BR></P>
<P><a name="008">8</A>&nbsp;Fiant dies ejus pauci,<BR> et episcopatum ejus accipiat alter.<BR></P>
<P><a name="009">9</A>&nbsp;Fiant filii ejus orphani,<BR> et uxor ejus vidua.<BR></P>
<P><a name="010">10</A>&nbsp;Nutantes transferantur filii ejus et mendicent,<BR> et ejiciantur de habitationibus suis.<BR></P>
<P><a name="011">11</A>&nbsp;Scrutetur f&#156;nerator omnem substantiam ejus,<BR> et diripiant alieni labores ejus.<BR></P>
<P><a name="012">12</A>&nbsp;Non sit illi adjutor,<BR> nec sit qui misereatur pupillis ejus.<BR></P>
<P><a name="013">13</A>&nbsp;Fiant nati ejus in interitum;<BR> in generatione una deleatur nomen ejus.<BR></P>
<P><a name="014">14</A>&nbsp;In memoriam redeat iniquitas patrum ejus in conspectu Domini,<BR> et peccatum matris ejus non deleatur.<BR></P>
<P><a name="015">15</A>&nbsp;Fiant contra Dominum semper,<BR> et dispereat de terra memoria eorum:<BR></P>
<P><a name="016">16</A>&nbsp;pro eo quod non est recordatus facere misericordiam,<BR></P>
<P><a name="017">17</A>&nbsp;et persecutus est hominem inopem et mendicum,<BR> et compunctum corde, mortificare.<BR></P>
<P><a name="018">18</A>&nbsp;Et dilexit maledictionem, et veniet ei;<BR> et noluit benedictionem, et elongabitur ab eo.<BR> Et induit maledictionem sicut vestimentum;<BR> et intravit sicut aqua in interiora ejus,<BR> et sicut oleum in ossibus ejus.<BR></P>
<P><a name="019">19</A>&nbsp;Fiat ei sicut vestimentum quo operitur,<BR> et sicut zona qua semper pr&#230;cingitur.<BR></P>
<P><a name="020">20</A>&nbsp;Hoc opus eorum qui detrahunt mihi apud Dominum,<BR> et qui loquuntur mala adversus animam meam.<BR></P>
<P><a name="021">21</A>&nbsp;Et tu, Domine, Domine, fac mecum propter nomen tuum,<BR> quia suavis est misericordia tua.<BR></P>
<P><a name="022">22</A>&nbsp;Libera me, quia egenus et pauper ego sum,<BR> et cor meum conturbatum est intra me.<BR></P>
<P><a name="023">23</A>&nbsp;Sicut umbra cum declinat ablatus sum,<BR> et excussus sum sicut locust&#230;.<BR></P>
<P><a name="024">24</A>&nbsp;Genua mea infirmata sunt a jejunio,<BR> et caro mea immutata est propter oleum.<BR></P>
<P><a name="025">25</A>&nbsp;Et ego factus sum opprobrium illis;<BR> viderunt me, et moverunt capita sua.<BR></P>
<P><a name="026">26</A>&nbsp;Adjuva me, Domine Deus meus;<BR> salvum me fac secundum misericordiam tuam.<BR></P>
<P><a name="027">27</A>&nbsp;Et sciant quia manus tua h&#230;c,<BR> et tu, Domine, fecisti eam.<BR></P>
<P><a name="028">28</A>&nbsp;Maledicent illi, et tu benedices:<BR> qui insurgunt in me confundantur;<BR> servus autem tuus l&#230;tabitur.<BR></P>
<P><a name="029">29</A>&nbsp;Induantur qui detrahunt mihi pudore,<BR> et operiantur sicut diploide confusione sua.<BR></P>
<P><a name="030">30</A>&nbsp;Confitebor Domino nimis in ore meo,<BR> et in medio multorum laudabo eum:<BR></P>
<P><a name="031">31</A>&nbsp;quia astitit a dextris pauperis,<BR> ut salvam faceret a persequentibus animam meam.]</P>
<P><HR>
<CENTER>
<A HREF="psa109.htm">Next: Psalms Chapter 109</A></CENTER>
</BODY>
</HTML>
