<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 43</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa043">Polyglot</A>&nbsp;
<A HREF="../kjv/isa043">KJV</A>&nbsp;
<A HREF="../sep/isa043">Sep</A>&nbsp;
<A HREF="../tan/isa043">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa042">Previous</A>&nbsp;
<A HREF="isa044">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 43</H3><P><a name="001">1</A>&nbsp;[Et nunc h&#230;c dicit Dominus<BR> creans te, Jacob,<BR> et formans te, Isra&#235;l:<BR> Noli timere, quia redemi te,<BR> et vocavi te nomine tuo: meus es tu.<BR></P>
<P><a name="002">2</A>&nbsp;Cum transieris per aquas, tecum ero,<BR> et flumina non operient te;<BR> cum ambulaveris in igne, non combureris, et flamma non ardebit in te.<BR></P>
<P><a name="003">3</A>&nbsp;Quia ego Dominus Deus tuus,<BR> Sanctus Isra&#235;l, salvator tuus,<BR> dedi propitiationem tuam &#198;gyptum,<BR> &#198;thopiam, et Saba, pro te.<BR></P>
<P><a name="004">4</A>&nbsp;Ex quo honorabilis factus es in oculis meis,<BR> et gloriosus, ego dilexi te,<BR> et dabo homines pro te,<BR> et populos pro anima tua.<BR></P>
<P><a name="005">5</A>&nbsp;Noli timere, quia ego tecum sum;<BR> ab oriente adducam semen tuum,<BR> et ab occidente congregabo te.<BR></P>
<P><a name="006">6</A>&nbsp;Dicam aquiloni: Da;<BR> et austro: Noli prohibere:<BR> affer filios meos de longinquo,<BR> et filias meas ab extremis terr&#230;.<BR></P>
<P><a name="007">7</A>&nbsp;Et omnem qui invocat nomen meum,<BR> in gloriam meam creavi eum, formavi eum, et feci eum.<BR></P>
<P><a name="008">8</A>&nbsp;Educ foras populum c&#230;cum, et oculos habentem;<BR> surdum, et aures ei sunt.<BR></P>
<P><a name="009">9</A>&nbsp;Omnes gentes congregat&#230; sunt simul,<BR> et collect&#230; sunt tribus.<BR> Quis in vobis annuntiet istud,<BR> et qu&#230; prima sunt audire nos faciet?<BR> Dent testes eorum, justificentur,<BR> et audiant, et dicant: Vere.<BR></P>
<P><a name="010">10</A>&nbsp;Vos testes mei, dicit Dominus,<BR> et servus meus quem elegi:<BR> ut sciatis, et credatis mihi,<BR> et intelligatis quia ego ipse sum;<BR> ante me non est formatus Deus,<BR> et post me non erit.<BR></P>
<P><a name="011">11</A>&nbsp;Ego sum, ego sum Dominus,<BR> et non est absque me salvator.<BR></P>
<P><a name="012">12</A>&nbsp;Ego annuntiavi, et salvavi; auditum feci,<BR> et non fuit in vobis alienus:<BR> vos testes mei, dicit Dominus,<BR> et ego Deus.<BR></P>
<P><a name="013">13</A>&nbsp;Et ab initio ego ipse,<BR> et non est qui de manu mea eruat.<BR> Operabor, et quis avertet illud?]<BR>
</P>
<P><a name="014">14</A>&nbsp;[H&#230;c dicit Dominus, redemptor vester,<BR> Sanctus Isra&#235;l:<BR> Propter vos misi in Babylonem,<BR> et detraxi vectes universos,<BR> et Chald&#230;os in navibus suis gloriantes.<BR></P>
<P><a name="015">15</A>&nbsp;Ego Dominus, Sanctus vester,<BR> creans Isra&#235;l, rex vester.<BR></P>
<P><a name="016">16</A>&nbsp;H&#230;c dicit Dominus,<BR> qui dedit in mari viam,<BR> et in aquis torrentibus semitam;<BR></P>
<P><a name="017">17</A>&nbsp;qui eduxit quadrigam et equum,<BR> agmen et robustum:<BR> simul obdormierunt, nec resurgent;<BR> contriti sunt quasi linum, et extincti sunt.<BR></P>
<P><a name="018">18</A>&nbsp;Ne memineritis priorum,<BR> et antiqua ne intueamini.<BR></P>
<P><a name="019">19</A>&nbsp;Ecce ego facio nova,<BR> et nunc orientur, utique cognoscetis ea:<BR> ponam in deserto viam,<BR> et in invio flumina.<BR></P>
<P><a name="020">20</A>&nbsp;Glorificabit me bestia agri,<BR> dracones, et struthiones:<BR> quia dedi in deserto aquas,<BR> flumina in invio,<BR> ut darem potum populo meo, electo meo.<BR></P>
<P><a name="021">21</A>&nbsp;Populum istum formavi mihi:<BR> laudem meam narrabit.]<BR>
</P>
<P><a name="022">22</A>&nbsp;[Non me invocasti, Jacob,<BR> nec laborasti in me, Isra&#235;l.<BR></P>
<P><a name="023">23</A>&nbsp;Non obtulisti mihi arietem holocausti tui,<BR> et victimis tuis non glorificasti me;<BR> non te servire feci in oblatione,<BR> nec laborem tibi pr&#230;bui in thure.<BR></P>
<P><a name="024">24</A>&nbsp;Non emisti mihi argento calamum,<BR> et adipe victimarum tuarum non inebriasti me:<BR> verumtamen servire me fecisti in peccatis tuis;<BR> pr&#230;buisti mihi laborem in iniquitatibus tuis.<BR></P>
<P><a name="025">25</A>&nbsp;Ego sum, ego sum ipse qui deleo iniquitates tuas propter me,<BR> et peccatorum tuorum non recordabor.<BR></P>
<P><a name="026">26</A>&nbsp;Reduc me in memoriam, et judicemur simul:<BR> narra si quid habes ut justificeris.<BR></P>
<P><a name="027">27</A>&nbsp;Pater tuus primus peccavit,<BR> et interpretes tui pr&#230;varicati sunt in me:<BR></P>
<P><a name="028">28</A>&nbsp;et contaminavi principes sanctos;<BR> dedi ad internecionem Jacob,<BR> et Isra&#235;l in blasphemiam.]</P>
<P><HR>
<CENTER>
<A HREF="isa044">Next: Isaiah Chapter 44</A></CENTER>
</BODY>
</HTML>
