<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev010.htm">Polyglot</A>&nbsp;
<A HREF="../kjv/lev010.htm">KJV</A>&nbsp;
<A HREF="../sep/lev010.htm">Sep</A>&nbsp;
<A HREF="../tan/lev010.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev009.htm">Previous</A>&nbsp;
<A HREF="lev011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 10</H3><P><a name="001">1</A>&nbsp;Arreptisque Nadab et Abiu filii Aaron thuribulis, posuerunt ignem, et incensum desuper, offerentes coram Domino ignem alienum: quod eis pr&#230;ceptum non erat.</P>
<P><a name="002">2</A>&nbsp;Egressusque ignis a Domino, devoravit eos, et mortui sunt coram Domino.</P>
<P><a name="003">3</A>&nbsp;Dixitque Moyses ad Aaron: Hoc est quod locutus est Dominus: Sanctificabor in iis qui appropinquant mihi, et in conspectu omnis populi glorificabor. Quod audiens tacuit Aaron.</P>
<P><a name="004">4</A>&nbsp;Vocatis autem Moyses Misa&#235;le et Elisaphan filiis Oziel, patrui Aaron, ait ad eos: Ite, et tollite fratres vestros de conspectu sanctuarii, et asportate extra castra.</P>
<P><a name="005">5</A>&nbsp;Confestimque pergentes, tulerunt eos sicut jacebant, vestitos lineis tunicis, et ejecerunt foras, ut sibi fuerat imperatum.</P>
<P><a name="006">6</A>&nbsp;Locutusque est Moyses ad Aaron, et ad Eleazar, et Ithamar, filios ejus: Capita vestra nolite nudare, et vestimenta nolite scindere, ne forte moriamini, et super omnem c&#156;tum oriatur indignatio. Fratres vestri, et omnis domus Isra&#235;l, plangant incendium quod Dominus suscitavit:</P>
<P><a name="007">7</A>&nbsp;vos autem non egrediemini fores tabernaculi, alioquin peribitis: oleum quippe sanct&#230; unctionis est super vos. Qui fecerunt omnia juxta pr&#230;ceptum Moysi.</P>
<P><a name="008">8</A>&nbsp;Dixit quoque Dominus ad Aaron:</P>
<P><a name="009">9</A>&nbsp;Vinum, et omne quod inebriare potest, non bibetis tu et filii tui, quando intratis in tabernaculum testimonii, ne moriamini: quia pr&#230;ceptum sempiternum est in generationes vestras:</P>
<P><a name="010">10</A>&nbsp;et ut habeatis scientiam discernendi inter sanctum et profanum, inter pollutum et mundum;</P>
<P><a name="011">11</A>&nbsp;doceatisque filios Isra&#235;l omnia legitima mea qu&#230; locutus est Dominus ad eos per manum Moysi.<BR>
</P>
<P><a name="012">12</A>&nbsp;Locutusque est Moyses ad Aaron, et ad Eleazar, et Ithamar, filios ejus, qui erant residui: Tollite sacrificium, quod remansit de oblatione Domini, et comedite illud absque fermento juxta altare, quia Sanctum sanctorum est.</P>
<P><a name="013">13</A>&nbsp;Comedetis autem in loco sancto: quod datum est tibi et filiis tuis de oblationibus Domini, sicut pr&#230;ceptum est mihi.</P>
<P><a name="014">14</A>&nbsp;Pectusculum quoque quod oblatum est, et armum qui separatus est, edetis in loco mundissimo tu et filii tui, et fili&#230; tu&#230; tecum: tibi enim ac liberis tuis reposita sunt de hostiis salutaribus filiorum Isra&#235;l:</P>
<P><a name="015">15</A>&nbsp;eo quod armum et pectus, et adipes qui cremantur in altari, elevaverunt coram Domino, et pertineant ad te, et ad filios tuos, lege perpetua, sicut pr&#230;cepit Dominus.</P>
<P><a name="016">16</A>&nbsp;Inter h&#230;c, hircum, qui oblatus fuerat pro peccato, cum qu&#230;reret Moyses, exustum reperit: iratusque contra Eleazar et Ithamar filios Aaron, qui remanserant, ait:</P>
<P><a name="017">17</A>&nbsp;Cur non comedistis hostiam pro peccato in loco sancto, qu&#230; Sancta sanctorum est, et data vobis ut portetis iniquitatem multitudinis, et rogetis pro ea in conspectu Domini,</P>
<P><a name="018">18</A>&nbsp;pr&#230;sertim cum de sanguine illius non sit illatum intra sancta, et comedere debueritis eam in Sanctuario, sicut pr&#230;ceptum est mihi?</P>
<P><a name="019">19</A>&nbsp;Respondit Aaron: Oblata est hodie victima pro peccato, et holocaustum coram Domino: mihi autem accidit quod vides; quomodo potui comedere eam, aut placere Domino in c&#230;remoniis mente lugubri?</P>
<P><a name="020">20</A>&nbsp;Quod cum audisset Moyses, recepit satisfactionem.</P>
<P><HR>
<CENTER>
<A HREF="lev011.htm">Next: Leviticus Chapter 11</A></CENTER>
</BODY>
</HTML>
