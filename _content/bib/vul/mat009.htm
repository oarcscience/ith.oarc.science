<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mat009">Polyglot</A>&nbsp;
<A HREF="../gnt/mat009">GNT</A>&nbsp;
<A HREF="../kjv/mat009">KJV</A>&nbsp;

<BR>
<BR><A HREF="mat">Matthew Index</A><BR>
&nbsp;
<A HREF="mat008">Previous</A>&nbsp;
<A HREF="mat010">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 9</H3><P><a name="001">1</A>&nbsp;Et ascendens in naviculam, transfretavit, et venit in civitatem suam.</P>
<P><a name="002">2</A>&nbsp;Et ecce offerebant ei paralyticum jacentem in lecto. Et videns Jesus fidem illorum, dixit paralytico: Confide fili, remittuntur tibi peccata tua.</P>
<P><a name="003">3</A>&nbsp;Et ecce quidam de scribis dixerunt intra se: Hic blasphemat.</P>
<P><a name="004">4</A>&nbsp;Et cum vidisset Jesus cogitationes eorum, dixit: Ut quid cogitatis mala in cordibus vestris?</P>
<P><a name="005">5</A>&nbsp;Quid est facilius dicere: Dimittuntur tibi peccata tua: an dicere: Surge, et ambula?</P>
<P><a name="006">6</A>&nbsp;Ut autem sciatis, quia Filius hominis habet potestatem in terra dimittendi peccata, tunc ait paralytico: Surge, tolle lectum tuum, et vade in domum tuam.</P>
<P><a name="007">7</A>&nbsp;Et surrexit, et abiit in domum suam.</P>
<P><a name="008">8</A>&nbsp;Videntes autem turb&#230; timuerunt, et glorificaverunt Deum, qui dedit potestatem talem hominibus.<BR>
</P>
<P><a name="009">9</A>&nbsp;Et, cum transiret inde Jesus, vidit hominem sedentem in telonio, Matth&#230;um nomine. Et ait illi: Sequere me. Et surgens, secutus est eum.</P>
<P><a name="010">10</A>&nbsp;Et factum est, discumbente eo in domo, ecce multi publicani et peccatores venientes, discumbebant cum Jesu, et discipulis ejus.</P>
<P><a name="011">11</A>&nbsp;Et videntes pharis&#230;i, dicebant discipulis ejus: Quare cum publicanis et peccatoribus manducat magister vester?</P>
<P><a name="012">12</A>&nbsp;At Jesus audiens, ait: Non est opus valentibus medicus, sed male habentibus.</P>
<P><a name="013">13</A>&nbsp;Euntes autem discite quid est: Misericordiam volo, et non sacrificium. Non enim veni vocare justos, sed peccatores.</P>
<P><a name="014">14</A>&nbsp;Tunc accesserunt ad eum discipuli Joannis, dicentes: Quare nos, et pharis&#230;i, jejunamus frequenter: discipuli autem tui non jejunant?</P>
<P><a name="015">15</A>&nbsp;Et ait illis Jesus: Numquid possunt filii sponsi lugere, quamdiu cum illis est sponsus? Venient autem dies cum auferetur ab eis sponsus: et tunc jejunabunt.</P>
<P><a name="016">16</A>&nbsp;Nemo autem immittit commissuram panni rudis in vestimentum vetus: tollit enim plenitudinem ejus a vestimento, et pejor scissura fit.</P>
<P><a name="017">17</A>&nbsp;Neque mittunt vinum novum in utres veteres: alioquin rumpuntur utres, et vinum effunditur, et utres pereunt. Sed vinum novum in utres novos mittunt: et ambo conservantur.<BR>
</P>
<P><a name="018">18</A>&nbsp;H&#230;c illo loquente ad eos, ecce princeps unus accessit, et adorabat eum, dicens: Domine, filia mea modo defuncta est: sed veni, impone manum tuam super eam, et vivet.</P>
<P><a name="019">19</A>&nbsp;Et surgens Jesus, sequebatur eum, et discipuli ejus.</P>
<P><a name="020">20</A>&nbsp;Et ecce mulier, qu&#230; sanguinis fluxum patiebatur duodecim annis, accessit retro, et tetigit fimbriam vestimenti ejus.</P>
<P><a name="021">21</A>&nbsp;Dicebat enim intra se: Si tetigero tantum vestimentum ejus, salva ero.</P>
<P><a name="022">22</A>&nbsp;At Jesus conversus, et videns eam, dixit: Confide, filia, fides tua te salvam fecit. Et salva facta est mulier ex illa hora.<BR>
</P>
<P><a name="023">23</A>&nbsp;Et cum venisset Jesus in domum principis, et vidisset tibicines et turbam tumultuantem, dicebat:</P>
<P><a name="024">24</A>&nbsp;Recedite: non est enim mortua puella, sed dormit. Et deridebant eum.</P>
<P><a name="025">25</A>&nbsp;Et cum ejecta esset turba, intravit: et tenuit manum ejus, et surrexit puella.</P>
<P><a name="026">26</A>&nbsp;Et exiit fama h&#230;c in universam terram illam.<BR>
</P>
<P><a name="027">27</A>&nbsp;Et transeunte inde Jesu, secuti sunt eum duo c&#230;ci, clamantes, et dicentes: Miserere nostri, fili David.</P>
<P><a name="028">28</A>&nbsp;Cum autem venisset domum, accesserunt ad eum c&#230;ci. Et dicit eis Jesus: Creditis quia hoc possum facere vobis? Dicunt ei: Utique, Domine.</P>
<P><a name="029">29</A>&nbsp;Tunc tetigit oculos eorum, dicens: Secundum fidem vestram, fiat vobis.</P>
<P><a name="030">30</A>&nbsp;Et aperti sunt oculi eorum: et comminatus est illis Jesus, dicens: Videte ne quis sciat.</P>
<P><a name="031">31</A>&nbsp;Illi autem exeuntes, diffamaverunt eum in tota terra illa.<BR>
</P>
<P><a name="032">32</A>&nbsp;Egressis autem illis, ecce obtulerunt ei hominem mutum, d&#230;monium habentem.</P>
<P><a name="033">33</A>&nbsp;Et ejecto d&#230;monio, locutus est mutus, et mirat&#230; sunt turb&#230;, dicentes: Numquam apparuit sic in Isra&#235;l.</P>
<P><a name="034">34</A>&nbsp;Pharis&#230;i autem dicebant: In principe d&#230;moniorum ejicit d&#230;mones.<BR>
</P>
<P><a name="035">35</A>&nbsp;Et circuibat Jesus omnes civitates, et castella, docens in synagogis eorum, et pr&#230;dicans Evangelium regni, et curans omnem languorem, et omnem infirmitatem.</P>
<P><a name="036">36</A>&nbsp;Videns autem turbas, misertus est eis: quia erant vexati, et jacentes sicut oves non habentes pastorem.</P>
<P><a name="037">37</A>&nbsp;Tunc dicit discipulis suis: Messis quidem multa, operarii autem pauci.</P>
<P><a name="038">38</A>&nbsp;Rogate ergo Dominum messis, ut mittat operarios in messem suam.</P>
<P><HR>
<CENTER>
<A HREF="mat010">Next: Matthew Chapter 10</A></CENTER>
</BODY>
</HTML>
