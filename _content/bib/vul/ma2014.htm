<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Macabees: 2 Macabees Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ma2014.htm">Polyglot</A>&nbsp;
<A HREF="../apo/ma2014.htm">Apo</A>&nbsp;
<A HREF="../sep/ma2014.htm">Sep</A>&nbsp;

<BR>
<BR><A HREF="ma2.htm">2 Macabees Index</A><BR>
&nbsp;
<A HREF="ma2013.htm">Previous</A>&nbsp;
<A HREF="ma2015.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Macabees Chapter 14</H3><P><a name="001">1</A>&nbsp;Sed post triennii tempus, cognovit Judas et qui cum eo erant Demetrium Seleuci cum multitudine valida et navibus per portam Tripolis ascendisse ad loca opportuna,</P>
<P><a name="002">2</A>&nbsp;et tenuisse regiones adversus Antiochum, et ducem ejus Lysiam.</P>
<P><a name="003">3</A>&nbsp;Alcimus autem quidam, qui summus sacerdos fuerat, sed voluntarie coinquinatus est temporibus commistionis, considerans nullo modo sibi esse salutem neque accessum ad altare,</P>
<P><a name="004">4</A>&nbsp;venit ad regem Demetrium centesimo quinquagesimo anno, offerens ei coronam auream et palmam, super h&#230;c et thallos, qui templi esse videbantur. Et ipsa quidem die siluit.</P>
<P><a name="005">5</A>&nbsp;Tempus autem opportunum dementi&#230; su&#230; nactus, convocatus a Demetrio ad consilium, et interrogatus quibus rebus et consiliis Jud&#230;i niterentur,</P>
<P><a name="006">6</A>&nbsp;respondit: Ipsi qui dicuntur Assid&#230;i Jud&#230;orum, quibus pr&#230;est Judas Machab&#230;us, bella nutriunt, et seditiones movent, nec patiuntur regnum esse quietum:</P>
<P><a name="007">7</A>&nbsp;nam et ego defraudatus parentum gloria (dico autem summo sacerdotio) huc veni:</P>
<P><a name="008">8</A>&nbsp;primo quidem utilitatibus regis fidem servans, secundo autem etiam civibus consulens: nam illorum pravitate universum genus nostrum non minime vexatur.</P>
<P><a name="009">9</A>&nbsp;Sed oro his singulis, o rex, cognitis, et regioni et generi, secundum humanitatem tuam pervulgatam omnibus, prospice:</P>
<P><a name="010">10</A>&nbsp;nam, quamdiu superest Judas, impossibile est pacem esse negotiis.</P>
<P><a name="011">11</A>&nbsp;Talibus autem ab hoc dictis, et ceteri amici hostiliter se habentes adversus Judam, inflammaverunt Demetrium.</P>
<P><a name="012">12</A>&nbsp;Qui statim Nicanorem pr&#230;positum elephantorum ducem misit in Jud&#230;am:</P>
<P><a name="013">13</A>&nbsp;datis mandatis ut ipsum quidem Judam caperet: eos vero qui cum illo erant, dispergeret, et constitueret Alcimum maximi templi summum sacerdotem.</P>
<P><a name="014">14</A>&nbsp;Tunc gentes qu&#230; de Jud&#230;a fugerant Judam, gregatim se Nicanori miscebant, miserias et clades Jud&#230;orum prosperitates rerum suarum existimantes.</P>
<P><a name="015">15</A>&nbsp;Audito itaque Jud&#230;i Nicanoris adventu, et conventu nationum, conspersi terra rogabant eum qui populum suum constituit, ut in &#230;ternum custodiret, quique suam portionem signis evidentibus protegit.</P>
<P><a name="016">16</A>&nbsp;Imperante autem duce, statim inde moverunt, conveneruntque ad castellum Dessau.</P>
<P><a name="017">17</A>&nbsp;Simon vero frater Jud&#230; commiserat cum Nicanore: sed conterritus est repentino adventu adversariorum.<BR>
</P>
<P><a name="018">18</A>&nbsp;Nicanor tamen, audiens virtutem comitum Jud&#230;, et animi magnitudinem quam pro patri&#230; certaminibus habebant, sanguine judicium facere metuebat.</P>
<P><a name="019">19</A>&nbsp;Quam ob rem pr&#230;misit Posidonium, et Theodotium, et Matthiam, ut darent dextras atque acciperent.</P>
<P><a name="020">20</A>&nbsp;Et cum diu de his consilium ageretur, et ipse dux ad multitudinem retulisset, omnium una fuit sententia amicitiis annuere.</P>
<P><a name="021">21</A>&nbsp;Itaque diem constituerunt, qua secreto inter se agerent: et singulis sell&#230; prolat&#230; sunt, et posit&#230;.</P>
<P><a name="022">22</A>&nbsp;Pr&#230;cepit autem Judas armatos esse locis opportunis, ne forte ab hostibus repente mali aliquid oriretur: et congruum colloquium fecerunt.</P>
<P><a name="023">23</A>&nbsp;Morabatur autem Nicanor Jerosolymis, nihilque inique agebat: gregesque turbarum qu&#230; congregat&#230; fuerant, dimisit.</P>
<P><a name="024">24</A>&nbsp;Habebat autem Judam semper carum ex animo, et erat viro inclinatus.</P>
<P><a name="025">25</A>&nbsp;Rogavitque eum ducere uxorem, filiosque procreare. Nuptias fecit: quiete egit, communiterque vivebant.<BR>
</P>
<P><a name="026">26</A>&nbsp;Alcimus autem, videns caritatem illorum ad invicem et conventiones, venit ad Demetrium, et dicebat Nicanorem rebus alienis assentire, Judamque regni insidiatorem successorem sibi destinasse.</P>
<P><a name="027">27</A>&nbsp;Itaque rex exasperatus, et pessimis hujus criminationibus irritatus, scripsit Nicanori, dicens graviter quidem se ferre de amiciti&#230; conventione, jubere tamen Machab&#230;um citius vinctum mittere Antiochiam.</P>
<P><a name="028">28</A>&nbsp;Quibus cognitis, Nicanor consternabatur, et graviter ferebat, si ea qu&#230; convenerant irrita faceret, nihil l&#230;sus a viro:</P>
<P><a name="029">29</A>&nbsp;sed quia regi resistere non poterat, opportunitatem observabat qua pr&#230;ceptum perficeret.</P>
<P><a name="030">30</A>&nbsp;At Machab&#230;us, videns secum austerius agere Nicanorem, et consuetum occursum ferocius exhibentem, intelligens non ex bono esse austeritatem istam, paucis suorum congregatis, occultavit se a Nicanore.</P>
<P><a name="031">31</A>&nbsp;Quod cum ille cognovit, fortiter se a viro pr&#230;ventum, venit ad maximum et sanctissimum templum: et sacerdotibus solitas hostias offerentibus, jussit sibi tradi virum.</P>
<P><a name="032">32</A>&nbsp;Quibus cum juramento dicentibus nescire se ubi esset qui qu&#230;rebatur, extendens manum ad templum,</P>
<P><a name="033">33</A>&nbsp;juravit, dicens: Nisi Judam mihi vinctum tradideritis, istud Dei fanum in planitiem deducam, et altare effodiam, et templum hoc Libero patri consecrabo.</P>
<P><a name="034">34</A>&nbsp;Et his dictis abiit. Sacerdotes autem protendentes manus in c&#230;lum, invocabant eum qui semper propugnator esset gentis ipsorum, h&#230;c dicentes:</P>
<P><a name="035">35</A>&nbsp;Tu, Domine universorum, qui nullius indiges, voluisti templum habitationis tu&#230; fieri in nobis.</P>
<P><a name="036">36</A>&nbsp;Et nunc, Sancte sanctorum, omnium Domine, conserva in &#230;ternum impollutam domum istam, qu&#230; nuper mundata est.<BR>
</P>
<P><a name="037">37</A>&nbsp;Razias autem quidam de senioribus ab Jerosolymis delatus est Nicanori, vir amator civitatis, et bene audiens: qui pro affectu pater Jud&#230;orum appellabatur.</P>
<P><a name="038">38</A>&nbsp;Hic multis temporibus continenti&#230; propositum tenuit in Judaismo, corpusque et animam tradere contentus pro perseverantia.</P>
<P><a name="039">39</A>&nbsp;Volens autem Nicanor manifestare odium quod habebat in Jud&#230;os, misit milites quingentos ut eum comprehenderent.</P>
<P><a name="040">40</A>&nbsp;Putabat enim, si illum decepisset, se cladem Jud&#230;is maximam illaturum.</P>
<P><a name="041">41</A>&nbsp;Turbis autem irruere in domum ejus, et januam dirumpere: atque ignem admovere cupientibus, cum jam comprehenderetur, gladio se petiit,</P>
<P><a name="042">42</A>&nbsp;eligens nobiliter mori potius quam subditus fieri peccatoribus, et contra natales suos indignis injuriis agi.</P>
<P><a name="043">43</A>&nbsp;Sed cum per festinationem non certo ictu plagam dedisset, et turb&#230; intra ostia irrumperent, recurrens audacter ad murum pr&#230;cipitavit semetipsum viriliter in turbas:</P>
<P><a name="044">44</A>&nbsp;quibus velociter locum dantibus casui ejus, venit per mediam cervicem.</P>
<P><a name="045">45</A>&nbsp;Et cum adhuc spiraret, accensus animo, surrexit, et cum sanguis ejus magno fluxu deflueret, et gravissimis vulneribus esset saucius, cursu turbam pertransiit:</P>
<P><a name="046">46</A>&nbsp;et stans supra quamdam petram pr&#230;ruptam, et jam exsanguis effectus, complexus intestina sua, utrisque manibus projecit super turbas, invocans dominatorem vit&#230; ac spiritus ut h&#230;c illi iterum redderet: atque ita vita defunctus est.</P>
<P><HR>
<CENTER>
<A HREF="ma2015.htm">Next: 2 Macabees Chapter 15</A></CENTER>
</BODY>
</HTML>
