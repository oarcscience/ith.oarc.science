<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/rom011">Polyglot</A>&nbsp;
<A HREF="../gnt/rom011">GNT</A>&nbsp;
<A HREF="../kjv/rom011">KJV</A>&nbsp;

<BR>
<BR><A HREF="rom">Romans Index</A><BR>
&nbsp;
<A HREF="rom010">Previous</A>&nbsp;
<A HREF="rom012">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 11</H3><P><a name="001">1</A>&nbsp;Dico ergo: Numquid Deus repulit populum suum? Absit. Nam et ego Isra&#235;lita sum ex semine Abraham, de tribu Benjamin:</P>
<P><a name="002">2</A>&nbsp;non repulit Deus plebem suam, quam pr&#230;scivit. An nescitis in Elia quid dicit Scriptura? quemadmodum interpellat Deum adversum Isra&#235;l:</P>
<P><a name="003">3</A>&nbsp;Domine, prophetas tuos occiderunt, altaria tua suffoderunt: et ego relictus sum solus, et qu&#230;runt animam meam.</P>
<P><a name="004">4</A>&nbsp;Sed quid dicit illi divinum responsum? Reliqui mihi septem millia virorum, qui non curvaverunt genua ante Baal.</P>
<P><a name="005">5</A>&nbsp;Sic ergo et in hoc tempore reliqui&#230; secundum electionem grati&#230; salv&#230; fact&#230; sunt.</P>
<P><a name="006">6</A>&nbsp;Si autem gratia, jam non ex operibus: alioquin gratia jam non est gratia.</P>
<P><a name="007">7</A>&nbsp;Quid ergo? Quod qu&#230;rebat Isra&#235;l, hoc non est consecutus: electio autem consecuta est: ceteri vero exc&#230;cati sunt:</P>
<P><a name="008">8</A>&nbsp;sicut scriptum est: Dedit illis Deus spiritum compunctionis: oculos ut non videant, et aures ut non audiant, usque in hodiernum diem.</P>
<P><a name="009">9</A>&nbsp;Et David dicit: Fiat mensa eorum in laqueum, et in captionem, et in scandalum, et in retributionem illis.</P>
<P><a name="010">10</A>&nbsp;Obscurentur oculi eorum ne videant: et dorsum eorum semper incurva.<BR>
</P>
<P><a name="011">11</A>&nbsp;Dico ergo: Numquid sic offenderunt ut caderent? Absit. Sed illorum delicto, salus est gentibus ut illos &#230;mulentur.</P>
<P><a name="012">12</A>&nbsp;Quod si delictum illorum diviti&#230; sunt mundi, et diminutio eorum diviti&#230; gentium: quanto magis plenitudo eorum?</P>
<P><a name="013">13</A>&nbsp;Vobis enim dico gentibus: Quamdiu quidem ego sum gentium Apostolus, ministerium meum honorificabo,</P>
<P><a name="014">14</A>&nbsp;si quomodo ad &#230;mulandum provocem carnem meam, et salvos faciam aliquos ex illis.</P>
<P><a name="015">15</A>&nbsp;Si enim amissio eorum, reconciliatio est mundi: qu&#230; assumptio, nisi vita ex mortuis?</P>
<P><a name="016">16</A>&nbsp;Quod si delibatio sancta est, et massa: et si radix sancta, et rami.</P>
<P><a name="017">17</A>&nbsp;Quod si aliqui ex ramis fracti sunt, tu autem cum oleaster esses, insertus es in illis, et socius radicis, et pinguedinis oliv&#230; factus es,</P>
<P><a name="018">18</A>&nbsp;noli gloriari adversus ramos. Quod si gloriaris: non tu radicem portas, sed radix te.</P>
<P><a name="019">19</A>&nbsp;Dices ergo: Fracti sunt rami ut ego inserar.</P>
<P><a name="020">20</A>&nbsp;Bene: propter incredulitatem fracti sunt. Tu autem fide stas: noli altum sapere, sed time.</P>
<P><a name="021">21</A>&nbsp;Si enim Deus naturalibus ramis non pepercit: ne forte nec tibi parcat.</P>
<P><a name="022">22</A>&nbsp;Vide ergo bonitatem, et severitatem Dei: in eos quidem qui ceciderunt, severitatem: in te autem bonitatem Dei, si permanseris in bonitate, alioquin et tu excideris.</P>
<P><a name="023">23</A>&nbsp;Sed et illi, si non permanserint in incredulitate, inserentur: potens est enim Deus iterum inserere illos.</P>
<P><a name="024">24</A>&nbsp;Nam si tu ex naturali excisus es oleastro, et contra naturam insertus es in bonam olivam: quanto magis ii qui secundum naturam inserentur su&#230; oliv&#230;?<BR>
</P>
<P><a name="025">25</A>&nbsp;Nolo enim vos ignorare, fratres, mysterium hoc (ut non sitis vobis ipsis sapientes), quia c&#230;citas ex parte contigit in Isra&#235;l, donec plenitudo gentium intraret,</P>
<P><a name="026">26</A>&nbsp;et sic omnis Isra&#235;l salvus fieret, sicut scriptum est: Veniet ex Sion, qui eripiat, et avertat impietatem a Jacob.</P>
<P><a name="027">27</A>&nbsp;Et hoc illis a me testamentum: cum abstulero peccata eorum.</P>
<P><a name="028">28</A>&nbsp;Secundum Evangelium quidem, inimici propter vos: secundum electionem autem, carissimi propter patres.</P>
<P><a name="029">29</A>&nbsp;Sine p&#156;nitentia enim sunt dona et vocatio Dei.</P>
<P><a name="030">30</A>&nbsp;Sicut enim aliquando et vos non credidistis Deo, nunc autem misericordiam consecuti estis propter incredulitatem illorum:</P>
<P><a name="031">31</A>&nbsp;ita et isti nunc non crediderunt in vestram misericordiam: ut et ipsi misericordiam consequantur.</P>
<P><a name="032">32</A>&nbsp;Conclusit enim Deus omnia in incredulitate, ut omnium misereatur.<BR>
</P>
<P><a name="033">33</A>&nbsp;O altitudo divitiarum sapienti&#230;, et scienti&#230; Dei: quam incomprehensibilia sunt judicia ejus, et investigabiles vi&#230; ejus!</P>
<P><a name="034">34</A>&nbsp;Quis enim cognovit sensum Domini? aut quis consiliarius ejus fuit?</P>
<P><a name="035">35</A>&nbsp;aut quis prior dedit illi, et retribuetur ei?</P>
<P><a name="036">36</A>&nbsp;Quoniam ex ipso, et per ipsum, et in ipso sunt omnia: ipsi gloria in s&#230;cula. Amen.</P>
<P><HR>
<CENTER>
<A HREF="rom012">Next: Romans Chapter 12</A></CENTER>
</BODY>
</HTML>
