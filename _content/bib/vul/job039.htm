<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 39</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job039">Polyglot</A>&nbsp;
<A HREF="../kjv/job039">KJV</A>&nbsp;
<A HREF="../sep/job039">Sep</A>&nbsp;
<A HREF="../tan/job039">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job038">Previous</A>&nbsp;
<A HREF="job040">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 39</H3><P><a name="001">1</A>&nbsp;[Numquid nosti tempus partus ibicum in petris,<BR> vel parturientes cervas observasti?<BR></P>
<P><a name="002">2</A>&nbsp;Dinumerasti menses conceptus earum,<BR> et scisti tempus partus earum?<BR></P>
<P><a name="003">3</A>&nbsp;Incurvantur ad f&#156;tum, et pariunt,<BR> et rugitus emittunt.<BR></P>
<P><a name="004">4</A>&nbsp;Separantur filii earum, et pergunt ad pastum:<BR> egrediuntur, et non revertuntur ad eas.<BR></P>
<P><a name="005">5</A>&nbsp;Quis dimisit onagrum liberum,<BR> et vincula ejus quis solvit?<BR></P>
<P><a name="006">6</A>&nbsp;cui dedi in solitudine domum,<BR> et tabernacula ejus in terra salsuginis.<BR></P>
<P><a name="007">7</A>&nbsp;Contemnit multitudinem civitatis:<BR> clamorem exactoris non audit.<BR></P>
<P><a name="008">8</A>&nbsp;Circumspicit montes pascu&#230; su&#230;,<BR> et virentia qu&#230;que perquirit.<BR></P>
<P><a name="009">9</A>&nbsp;Numquid volet rhinoceros servire tibi,<BR> aut morabitur ad pr&#230;sepe tuum?<BR></P>
<P><a name="010">10</A>&nbsp;Numquid alligabis rhinocerota ad arandum loro tuo,<BR> aut confringet glebas vallium post te?<BR></P>
<P><a name="011">11</A>&nbsp;Numquid fiduciam habebis in magna fortitudine ejus,<BR> et derelinques ei labores tuos?<BR></P>
<P><a name="012">12</A>&nbsp;Numquid credes illi quod sementem reddat tibi,<BR> et aream tuam congreget?<BR></P>
<P><a name="013">13</A>&nbsp;Penna struthionis similis est<BR> pennis herodii et accipitris.<BR></P>
<P><a name="014">14</A>&nbsp;Quando derelinquit ova sua in terra,<BR> tu forsitan in pulvere calefacies ea?<BR></P>
<P><a name="015">15</A>&nbsp;Obliviscitur quod pes conculcet ea,<BR> aut bestia agri conterat.<BR></P>
<P><a name="016">16</A>&nbsp;Duratur ad filios suos, quasi non sint sui:<BR> frustra laboravit, nullo timore cogente.<BR></P>
<P><a name="017">17</A>&nbsp;Privavit enim eam Deus sapientia,<BR> nec dedit illi intelligentiam.<BR></P>
<P><a name="018">18</A>&nbsp;Cum tempus fuerit, in altum alas erigit:<BR> deridet equum et ascensorem ejus.<BR></P>
<P><a name="019">19</A>&nbsp;Numquid pr&#230;bebis equo fortitudinem,<BR> aut circumdabis collo ejus hinnitum?<BR></P>
<P><a name="020">20</A>&nbsp;Numquid suscitabis eum quasi locustas?<BR> gloria narium ejus terror.<BR></P>
<P><a name="021">21</A>&nbsp;Terram ungula fodit; exultat audacter:<BR> in occursum pergit armatis.<BR></P>
<P><a name="022">22</A>&nbsp;Contemnit pavorem,<BR> nec cedit gladio.<BR></P>
<P><a name="023">23</A>&nbsp;Super ipsum sonabit pharetra;<BR> vibrabit hasta et clypeus:<BR></P>
<P><a name="024">24</A>&nbsp;fervens et fremens sorbet terram,<BR> nec reputat tub&#230; sonare clangorem.<BR></P>
<P><a name="025">25</A>&nbsp;Ubi audierit buccinam, dicit: Vah!<BR> procul odoratur bellum:<BR> exhortationem ducum, et ululatum exercitus.<BR></P>
<P><a name="026">26</A>&nbsp;Numquid per sapientiam tuam plumescit accipiter,<BR> expandens alas suas ad austrum?<BR></P>
<P><a name="027">27</A>&nbsp;Numquid ad pr&#230;ceptum tuum elevabitur aquila,<BR> et in arduis ponet nidum suum?<BR></P>
<P><a name="028">28</A>&nbsp;In petris manet,<BR> et in pr&#230;ruptis silicibus commoratur,<BR> atque inaccessis rupibus.<BR></P>
<P><a name="029">29</A>&nbsp;Inde contemplatur escam,<BR> et de longe oculi ejus prospiciunt.<BR></P>
<P><a name="030">30</A>&nbsp;Pulli ejus lambent sanguinem:<BR> et ubicumque cadaver fuerit, statim adest.]</P>
<P><a name="031">31</A>&nbsp;Et adjecit Dominus, et locutus est ad Job:</P>
<P><a name="032">32</A>&nbsp;[Numquid qui contendit cum Deo, tam facile conquiescit?<BR> utique qui arguit Deum, debet respondere ei.]</P>
<P><a name="033">33</A>&nbsp;Respondens autem Job Domino, dixit:</P>
<P><a name="034">34</A>&nbsp;[Qui leviter locutus sum, respondere quid possum?<BR> manum meam ponam super os meum.<BR></P>
<P><a name="035">35</A>&nbsp;Unum locutus sum, quod utinam non dixissem:<BR> et alterum, quibus ultra non addam.]</P>
<P><HR>
<CENTER>
<A HREF="job040">Next: Job Chapter 40</A></CENTER>
</BODY>
</HTML>
