<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 16</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job016">Polyglot</A>&nbsp;
<A HREF="../kjv/job016">KJV</A>&nbsp;
<A HREF="../sep/job016">Sep</A>&nbsp;
<A HREF="../tan/job016">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job015">Previous</A>&nbsp;
<A HREF="job017">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 16</H3><P><a name="001">1</A>&nbsp;Respondens autem Job, dixit:</P>
<P><a name="002">2</A>&nbsp;[Audivi frequenter talia:<BR> consolatores onerosi omnes vos estis.<BR></P>
<P><a name="003">3</A>&nbsp;Numquid habebunt finem verba ventosa?<BR> aut aliquid tibi molestum est, si loquaris?<BR></P>
<P><a name="004">4</A>&nbsp;Poteram et ego similia vestri loqui,<BR> atque utinam esset anima vestra pro anima mea:<BR></P>
<P><a name="005">5</A>&nbsp;consolarer et ego vos sermonibus,<BR> et moverem caput meum super vos;<BR></P>
<P><a name="006">6</A>&nbsp;roborarem vos ore meo,<BR> et moverem labia mea, quasi parcens vobis.<BR></P>
<P><a name="007">7</A>&nbsp;Sed quid agam? Si locutus fuero, non quiescet dolor meus,<BR> et si tacuero, non recedet a me.<BR></P>
<P><a name="008">8</A>&nbsp;Nunc autem oppressit me dolor meus,<BR> et in nihilum redacti sunt omnes artus mei.<BR></P>
<P><a name="009">9</A>&nbsp;Rug&#230; me&#230; testimonium dicunt contra me,<BR> et suscitatur falsiloquus adversus faciem meam, contradicens mihi.<BR></P>
<P><a name="010">10</A>&nbsp;Collegit furorem suum in me,<BR> et comminans mihi, infremuit contra me dentibus suis:<BR> hostis meus terribilibus oculis me intuitus est.<BR></P>
<P><a name="011">11</A>&nbsp;Aperuerunt super me ora sua,<BR> et exprobrantes percusserunt maxillam meam:<BR> satiati sunt p&#156;nis meis.<BR></P>
<P><a name="012">12</A>&nbsp;Conclusit me Deus apud iniquum,<BR> et manibus impiorum me tradidit.<BR></P>
<P><a name="013">13</A>&nbsp;Ego ille quondam opulentus, repente contritus sum:<BR> tenuit cervicem meam, confregit me,<BR> et posuit me sibi quasi in signum.<BR></P>
<P><a name="014">14</A>&nbsp;Circumdedit me lanceis suis;<BR> convulneravit lumbos meos:<BR> non pepercit, et effudit in terra viscera mea.<BR></P>
<P><a name="015">15</A>&nbsp;Concidit me vulnere super vulnus:<BR> irruit in me quasi gigas.<BR></P>
<P><a name="016">16</A>&nbsp;Saccum consui super cutem meam,<BR> et operui cinere carnem meam.<BR></P>
<P><a name="017">17</A>&nbsp;Facies mea intumuit a fletu,<BR> et palpebr&#230; me&#230; caligaverunt.<BR></P>
<P><a name="018">18</A>&nbsp;H&#230;c passus sum absque iniquitate manus me&#230;,<BR> cum haberem mundas ad Deum preces.<BR></P>
<P><a name="019">19</A>&nbsp;Terra, ne operias sanguinem meum,<BR> neque inveniat in te locum latendi clamor meus:<BR></P>
<P><a name="020">20</A>&nbsp;ecce enim in c&#230;lo testis meus,<BR> et conscius meus in excelsis.<BR></P>
<P><a name="021">21</A>&nbsp;Verbosi amici mei:<BR> ad Deum stillat oculus meus:<BR></P>
<P><a name="022">22</A>&nbsp;atque utinam sic judicaretur vir cum Deo,<BR> quomodo judicatur filius hominis cum collega suo.<BR></P>
<P><a name="023">23</A>&nbsp;Ecce enim breves anni transeunt,<BR> et semitam per quam non revertar ambulo.]</P>
<P><HR>
<CENTER>
<A HREF="job017">Next: Job Chapter 17</A></CENTER>
</BODY>
</HTML>
