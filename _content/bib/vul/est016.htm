<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Esther: Esther Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/est016.htm">Polyglot</A>&nbsp;

<BR>
<BR><A HREF="est.htm">Esther Index</A><BR>
&nbsp;
<A HREF="est015.htm">Previous</A>&nbsp;
<A HREF="job001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Esther Chapter 16</H3><P><a name="001">1</A>&nbsp;Rex magnus Artaxerxes ab India usque &#198;thiopiam, centum viginti septem provinciarum ducibus ac principibus qui nostr&#230; jussioni obediunt, salutem dicit.</P>
<P><a name="002">2</A>&nbsp;Multi bonitate principum et honore, qui in eos collatus est, abusi sunt in superbiam:</P>
<P><a name="003">3</A>&nbsp;et non solum subjectos regibus nituntur opprimere, sed datam sibi gloriam non ferentes, in ipsos qui dederunt, moliuntur insidias.</P>
<P><a name="004">4</A>&nbsp;Nec contenti sunt gratias non agere beneficiis, et humanitatis in se jura violare, sed Dei quoque cuncta cernentis arbitrantur se posse fugere sententiam.</P>
<P><a name="005">5</A>&nbsp;Et in tantum vesani&#230; proruperunt, ut eos qui credita sibi officia diligenter observant, et ita cuncta agunt ut omnium laude digni sint, mendaciorum cuniculis conentur subvertere,</P>
<P><a name="006">6</A>&nbsp;dum aures principum simplices, et ex sua natura alios &#230;stimantes, callida fraude decipiunt.</P>
<P><a name="007">7</A>&nbsp;Qu&#230; res et ex veteribus probatur historiis, et ex his qu&#230; geruntur quotidie, quomodo malis quorumdam suggestionibus regum studia depraventur.</P>
<P><a name="008">8</A>&nbsp;Unde providendum est paci omnium provinciarum.</P>
<P><a name="009">9</A>&nbsp;Nec putare debetis, si diversa jubeamus, ex animi nostri venire levitate, sed pro qualitate et necessitate temporum, ut reipublic&#230; poscit utilitas, ferre sententiam.<BR>
</P>
<P><a name="010">10</A>&nbsp;Et ut manifestius quod dicimus intelligatis, Aman filius Amadathi, et animo et gente Macedo, alienusque a Persarum sanguine, et pietatem nostram sua crudelitate commaculans, peregrinus a nobis susceptus est:</P>
<P><a name="011">11</A>&nbsp;et tantam in se expertus humanitatem, ut pater noster vocaretur, et adoraretur ab omnibus post regem secundus:</P>
<P><a name="012">12</A>&nbsp;qui in tantum arroganti&#230; tumorem sublatus est, ut regno privare nos niteretur et spiritu.</P>
<P><a name="013">13</A>&nbsp;Nam Mardoch&#230;um, cujus fide et beneficiis vivimus, et consortem regni nostri Esther cum omni gente sua, novis quibusdam atque inauditis machinis expetivit in mortem:</P>
<P><a name="014">14</A>&nbsp;hoc cogitans ut illis interfectis, insidiaretur nostr&#230; solitudini, et regnum Persarum transferret in Macedonas.</P>
<P><a name="015">15</A>&nbsp;Nos autem a pessimo mortalium Jud&#230;os neci destinatos, in nulla penitus culpa reperimus, sed e contrario justis utentes legibus,</P>
<P><a name="016">16</A>&nbsp;et filios altissimi et maximi semperque viventis Dei, cujus beneficio et patribus nostris et nobis regnum est traditum, et usque hodie custoditur.</P>
<P><a name="017">17</A>&nbsp;Unde eas litteras, quas sub nomine nostro ille direxerat, sciatis esse irritas.</P>
<P><a name="018">18</A>&nbsp;Pro quo scelere ante portas hujus urbis, id est, Susan, et ipse qui machinatus est, et omnis cognatio ejus pendet in patibulis: non nobis, sed Deo reddente ei quod meruit.</P>
<P><a name="019">19</A>&nbsp;Hoc autem edictum, quod nunc mittimus, in cunctis urbibus proponatur, ut liceat Jud&#230;is uti legibus suis.</P>
<P><a name="020">20</A>&nbsp;Quibus debetis esse adminiculo, ut eos qui se ad necem eorum paraverant, possint interficere tertiadecima die mensis duodecimi, qui vocatur Adar.</P>
<P><a name="021">21</A>&nbsp;Hanc enim diem, Deus omnipotens, m&#156;roris et luctus, eis vertit in gaudium.</P>
<P><a name="022">22</A>&nbsp;Unde et vos inter ceteros festos dies, hanc habetote diem, et celebrate eam cum omni l&#230;titia, ut et in posterum cognoscatur,</P>
<P><a name="023">23</A>&nbsp;omnes qui fideliter Persis obediunt, dignam pro fide recipere mercedem; qui autem insidiantur regno eorum, perire pro scelere.</P>
<P><a name="024">24</A>&nbsp;Omnis autem provincia et civitas qu&#230; noluerit solemnitatis hujus esse particeps, gladio et igne pereat, et sic deleatur, ut non solum hominibus, sed etiam bestiis invia sit in sempiternum, pro exemplo contemptus et inobedienti&#230;.</P>
<P></P>
<P><HR>
<CENTER>
<A HREF="job001.htm">Next: Job Chapter 1</A></CENTER>
</BODY>
</HTML>
