<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Philippians: Philippians Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/phi001">Polyglot</A>&nbsp;
<A HREF="../gnt/phi001">GNT</A>&nbsp;
<A HREF="../kjv/phi001">KJV</A>&nbsp;

<BR>
<BR><A HREF="phi">Philippians Index</A><BR>
&nbsp;
<A HREF="eph006">Previous</A>&nbsp;
<A HREF="phi002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Philippians Chapter 1</H3><P><a name="001">1</A>&nbsp;Paulus et Timotheus, servi Jesu Christi, omnibus sanctis in Christo Jesu, qui sunt Philippis, cum episcopis et diaconibus.</P>
<P><a name="002">2</A>&nbsp;Gratia vobis, et pax a Deo Patre nostro, et Domino Jesu Christo.<BR>
</P>
<P><a name="003">3</A>&nbsp;Gratias ago Deo meo in omni memoria vestri,</P>
<P><a name="004">4</A>&nbsp;semper in cunctis orationibus meis pro omnibus vobis, cum gaudio deprecationem faciens,</P>
<P><a name="005">5</A>&nbsp;super communicatione vestra in Evangelio Christi a prima die usque nunc.</P>
<P><a name="006">6</A>&nbsp;Confidens hoc ipsum, quia qui c&#156;pit in vobis opus bonum, perficiet usque in diem Christi Jesu:</P>
<P><a name="007">7</A>&nbsp;sicut est mihi justum hoc sentire pro omnibus vobis: eo quod habeam vos in corde, et in vinculis meis, et in defensione, et confirmatione Evangelii, socios gaudii mei omnes vos esse.</P>
<P><a name="008">8</A>&nbsp;Testis enim mihi est Deus, quomodo cupiam omnes vos in visceribus Jesu Christi.</P>
<P><a name="009">9</A>&nbsp;Et hoc oro, ut caritas vestra magis ac magis abundet in scientia, et in omni sensu:</P>
<P><a name="010">10</A>&nbsp;ut probetis potiora, ut sitis sinceri, et sine offensa in diem Christi,</P>
<P><a name="011">11</A>&nbsp;repleti fructu justiti&#230; per Jesum Christum, in gloriam et laudem Dei.<BR>
</P>
<P><a name="012">12</A>&nbsp;Scire autem vos volo fratres, quia qu&#230; circa me sunt, magis ad profectum venerunt Evangelii:</P>
<P><a name="013">13</A>&nbsp;ita ut vincula mea manifesta fierent in Christo in omni pr&#230;torio, et in ceteris omnibus,</P>
<P><a name="014">14</A>&nbsp;et plures e fratribus in Domino confidentes vinculis meis, abundantius auderent sine timore verbum Dei loqui.</P>
<P><a name="015">15</A>&nbsp;Quidam quidem et propter invidiam et contentionem: quidam autem et propter bonam voluntatem Christum pr&#230;dicant:</P>
<P><a name="016">16</A>&nbsp;quidam ex caritate, scientes quoniam in defensionem Evangelii positus sum.</P>
<P><a name="017">17</A>&nbsp;Quidam autem ex contentione Christum annuntiant non sincere, existimantes pressuram se suscitare vinculis meis.</P>
<P><a name="018">18</A>&nbsp;Quid enim? Dum omni modo sive per occasionem, sive per veritatem, Christus annuntietur: et in hoc gaudeo, sed et gaudebo.</P>
<P><a name="019">19</A>&nbsp;Scio enim quia hoc mihi proveniet ad salutem, per vestram orationem, et subministrationem Spiritus Jesu Christi,</P>
<P><a name="020">20</A>&nbsp;secundum exspectationem et spem meam, quia in nullo confundar: sed in omni fiducia sicut semper, et nunc magnificabitur Christus in corpore meo, sive per vitam, sive per mortem.</P>
<P><a name="021">21</A>&nbsp;Mihi enim vivere Christus est, et mori lucrum.</P>
<P><a name="022">22</A>&nbsp;Quod si vivere in carne, hic mihi fructus operis est, et quid eligam ignoro.</P>
<P><a name="023">23</A>&nbsp;Coarctor autem e duobus: desiderium habens dissolvi, et esse cum Christo, multo magis melius:</P>
<P><a name="024">24</A>&nbsp;permanere autem in carne, necessarium propter vos.</P>
<P><a name="025">25</A>&nbsp;Et hoc confidens scio quia manebo, et permanebo omnibus vobis ad profectum vestrum, et gaudium fidei:</P>
<P><a name="026">26</A>&nbsp;ut gratulatio vestra abundet in Christo Jesu in me, per meum adventum iterum ad vos.<BR>
</P>
<P><a name="027">27</A>&nbsp;Tantum digne Evangelio Christi conversamini: ut sive cum venero, et videro vos, sive absens audiam de vobis, quia statis in uno spiritu unanimes, collaborantes fidei Evangelii:</P>
<P><a name="028">28</A>&nbsp;et in nullo terreamini ab adversariis: qu&#230; illis est causa perditionis, vobis autem salutis, et hoc a Deo:</P>
<P><a name="029">29</A>&nbsp;quia vobis donatum est pro Christo, non solum ut in eum credatis, sed ut etiam pro illo patiamini:</P>
<P><a name="030">30</A>&nbsp;idem certamen habentes, quale et vidistis in me, et nunc audistis de me.</P>
<P><HR>
<CENTER>
<A HREF="phi002">Next: Philippians Chapter 2</A></CENTER>
</BODY>
</HTML>
