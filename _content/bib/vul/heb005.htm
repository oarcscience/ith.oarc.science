<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hebrews: Hebrews Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/heb005.htm">Polyglot</A>&nbsp;
<A HREF="../gnt/heb005.htm">GNT</A>&nbsp;
<A HREF="../kjv/heb005.htm">KJV</A>&nbsp;

<BR>
<BR><A HREF="heb.htm">Hebrews Index</A><BR>
&nbsp;
<A HREF="heb004.htm">Previous</A>&nbsp;
<A HREF="heb006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hebrews Chapter 5</H3><P><a name="001">1</A>&nbsp;Omnis namque pontifex ex hominibus assumptus, pro hominibus constituitur in iis qu&#230; sunt ad Deum, ut offerat dona, et sacrificia pro peccatis:</P>
<P><a name="002">2</A>&nbsp;qui condolere possit iis qui ignorant et errant: quoniam et ipse circumdatus est infirmitate:</P>
<P><a name="003">3</A>&nbsp;et propterea debet, quemadmodum pro populo, ita etiam et pro semetipso offerre pro peccatis.</P>
<P><a name="004">4</A>&nbsp;Nec quisquam sumit sibi honorem, sed qui vocatur a Deo, tamquam Aaron.</P>
<P><a name="005">5</A>&nbsp;Sic et Christus non semetipsum clarificavit ut pontifex fieret: sed qui locutus est ad eum: Filius meus es tu, ego hodie genui te.</P>
<P><a name="006">6</A>&nbsp;Quemadmodum et in alio loco dicit: Tu es sacerdos in &#230;ternum, secundum ordinem Melchisedech.</P>
<P><a name="007">7</A>&nbsp;Qui in diebus carnis su&#230; preces, supplicationesque ad eum qui possit illum salvum facere a morte cum clamore valido, et lacrimis offerens, exauditus est pro sua reverentia.</P>
<P><a name="008">8</A>&nbsp;Et quidem cum esset Filius Dei, didicit ex iis, qu&#230; passus est, obedientiam:</P>
<P><a name="009">9</A>&nbsp;et consummatus, factus est omnibus obtemperantibus sibi, causa salutis &#230;tern&#230;,</P>
<P><a name="010">10</A>&nbsp;appellatus a Deo pontifex juxta ordinem Melchisedech.<BR>
</P>
<P><a name="011">11</A>&nbsp;De quo nobis grandis sermo, et ininterpretabilis ad dicendum: quoniam imbecilles facti estis ad audiendum.</P>
<P><a name="012">12</A>&nbsp;Etenim cum deberetis magistri esse propter tempus, rursum indigetis ut vos doceamini qu&#230; sint elementa exordii sermonum Dei: et facti estis quibus lacte opus sit, non solido cibo.</P>
<P><a name="013">13</A>&nbsp;Omnis enim, qui lactis est particeps, expers est sermonis justiti&#230;: parvulus enim est.</P>
<P><a name="014">14</A>&nbsp;Perfectorum autem est solidus cibus: eorum, qui pro consuetudine exercitatos habent sensus ad discretionem boni ac mali.</P>
<P><HR>
<CENTER>
<A HREF="heb006.htm">Next: Hebrews Chapter 6</A></CENTER>
</BODY>
</HTML>
