<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/act016.htm">Polyglot</A>&nbsp;
<A HREF="../gnt/act016.htm">GNT</A>&nbsp;
<A HREF="../kjv/act016.htm">KJV</A>&nbsp;

<BR>
<BR><A HREF="act.htm">Acts Index</A><BR>
&nbsp;
<A HREF="act015.htm">Previous</A>&nbsp;
<A HREF="act017.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 16</H3><P><a name="001">1</A>&nbsp;Pervenit autem Derben et Lystram. Et ecce discipulus quidam erat ibi nomine Timotheus, filius mulieris Jud&#230;&#230; fidelis, patre gentili.</P>
<P><a name="002">2</A>&nbsp;Huic testimonium bonum reddebant qui in Lystris erant et Iconio fratres.</P>
<P><a name="003">3</A>&nbsp;Hunc voluit Paulus secum proficisci: et assumens circumcidit eum propter Jud&#230;os qui erant in illis locis. Sciebant enim omnes quod pater ejus erat gentilis.</P>
<P><a name="004">4</A>&nbsp;Cum autem pertransirent civitates, tradebant eis custodiri dogmata qu&#230; erant decreta ab Apostolis et senioribus qui erant Jerosolymis.</P>
<P><a name="005">5</A>&nbsp;Et ecclesi&#230; quidem confirmabantur fide, et abundabunt numero quotidie.</P>
<P><a name="006">6</A>&nbsp;Transeuntes autem Phrygiam et Galati&#230; regionem, vetati sunt a Spiritu Sancto loqui verbum Dei in Asia.</P>
<P><a name="007">7</A>&nbsp;Cum venissent autem in Mysiam, tentabant ire in Bithyniam: et non permisit eos Spiritus Jesu.</P>
<P><a name="008">8</A>&nbsp;Cum autem pertransissent Mysiam, descenderunt Troadem:</P>
<P><a name="009">9</A>&nbsp;et visio per noctem Paulo ostensa est: vir Macedo quidam erat stans et deprecans eum, et dicens: Transiens in Macedoniam, adjuva nos.<BR>
</P>
<P><a name="010">10</A>&nbsp;Ut autem visum vidit, statim qu&#230;sivimus proficisci in Macedoniam, certi facti quod vocasset nos Deus evangelizare eis.</P>
<P><a name="011">11</A>&nbsp;Navigantes autem a Troade, recto cursu venimus Samothraciam, et sequenti die Neapolim:</P>
<P><a name="012">12</A>&nbsp;et inde Philippos, qu&#230; est prima partis Macedoni&#230; civitas, colonia. Eramus autem in hac urbe diebus aliquot, conferentes.</P>
<P><a name="013">13</A>&nbsp;Die autem sabbatorum egressi sumus foras portam juxta flumen, ubi videbatur oratio esse: et sedentes loquebamur mulieribus qu&#230; convenerant.</P>
<P><a name="014">14</A>&nbsp;Et qu&#230;dam mulier nomine Lydia, purpuraria civitatis Thyatirenorum, colens Deum, audivit: cujus Dominus aperuit cor intendere his qu&#230; dicebantur a Paulo.</P>
<P><a name="015">15</A>&nbsp;Cum autem baptizata esset, et domus ejus, deprecata est, dicens: Si judicastis me fidelem Domino esse, introite in domum meam, et manete. Et co&#235;git nos.</P>
<P><a name="016">16</A>&nbsp;Factum est autem euntibus nobis ad orationem, puellam quamdam habentem spiritum pythonem obviare nobis, qu&#230; qu&#230;stum magnum pr&#230;stabat dominis suis divinando.</P>
<P><a name="017">17</A>&nbsp;H&#230;c subsecuta Paulum et nos, clamabat dicens: Isti homines servi Dei excelsi sunt, qui annuntiant vobis viam salutis.</P>
<P><a name="018">18</A>&nbsp;Hoc autem faciebat multis diebus. Dolens autem Paulus, et conversus, spiritui dixit: Pr&#230;cipio tibi in nomine Jesu Christi exire ab ea. Et exiit eadem hora.</P>
<P><a name="019">19</A>&nbsp;Videntes autem domini ejus quia exivit spes qu&#230;stus eorum, apprehendentes Paulum et Silam, perduxerunt in forum ad principes:</P>
<P><a name="020">20</A>&nbsp;et offerentes eos magistratibus, dixerunt: Hi homines conturbant civitatem nostram, cum sint Jud&#230;i:</P>
<P><a name="021">21</A>&nbsp;et annuntiant morem quem non licet nobis suscipere neque facere, cum simus Romani.<BR>
</P>
<P><a name="022">22</A>&nbsp;Et cucurrit plebs adversus eos: et magistratus, scissis tunicis eorum, jusserunt eos virgis c&#230;di.</P>
<P><a name="023">23</A>&nbsp;Et cum multas plagas eis imposuissent, miserunt eos in carcerem, pr&#230;cipientes custodi ut diligenter custodiret eos.</P>
<P><a name="024">24</A>&nbsp;Qui cum tale pr&#230;ceptum accepisset, misit eos in interiorem carcerem, et pedes eorum strinxit ligno.</P>
<P><a name="025">25</A>&nbsp;Media autem nocte Paulus et Silas orantes, laudabant Deum: et audiebant eos qui in custodia erant.</P>
<P><a name="026">26</A>&nbsp;Subito vero terr&#230;motus factus est magnus, ita ut moverentur fundamenta carceris. Et statim aperta sunt omnia ostia: et universorum vincula soluta sunt.</P>
<P><a name="027">27</A>&nbsp;Expergefactus autem custos carceris, et videns januas apertas carceris, evaginato gladio volebat se interficere, &#230;stimans fugisse vinctos.</P>
<P><a name="028">28</A>&nbsp;Clamavit autem Paulus voce magna, dicens: Nihil tibi mali feceris: universi enim hic sumus.</P>
<P><a name="029">29</A>&nbsp;Petitoque lumine, introgressus est: et tremefactus procidit Paulo et Sil&#230; ad pedes:</P>
<P><a name="030">30</A>&nbsp;et producens eos foras, ait: Domini, quid me oportet facere, ut salvus fiam?</P>
<P><a name="031">31</A>&nbsp;At illi dixerunt: Crede in Dominum Jesum, et salvus eris tu, et domus tua.</P>
<P><a name="032">32</A>&nbsp;Et locuti sunt ei verbum Domini cum omnibus qui erant in domo ejus.</P>
<P><a name="033">33</A>&nbsp;Et tollens eos in illa hora noctis, lavit plagas eorum: et baptizatus est ipse, et omnis domus ejus continuo.</P>
<P><a name="034">34</A>&nbsp;Cumque perduxisset eos in domum suam, apposuit eis mensam, et l&#230;tatus est cum omni domo sua credens Deo.<BR>
</P>
<P><a name="035">35</A>&nbsp;Et cum dies factus esset, miserunt magistratus lictores, dicentes: Dimitte homines illos.</P>
<P><a name="036">36</A>&nbsp;Nuntiavit autem custos carceris verba h&#230;c Paulo: Quia miserunt magistratus ut dimittamini: nunc igitur exeuntes, ite in pace.</P>
<P><a name="037">37</A>&nbsp;Paulus autem dixit eis: C&#230;sos nos publice, indemnatos homines Romanos, miserunt in carcerem: et nunc occulte nos ejiciunt? Non ita: sed veniant,</P>
<P><a name="038">38</A>&nbsp;et ipsi nos ejiciant. Nuntiaverunt autem magistratibus lictores verba h&#230;c. Timueruntque audito quod Romani essent:</P>
<P><a name="039">39</A>&nbsp;et venientes deprecati sunt eos, et educentes rogabant ut egrederentur de urbe.</P>
<P><a name="040">40</A>&nbsp;Exeuntes autem de carcere, introierunt ad Lydiam: et visis fratribus consolati sunt eos, et profecti sunt.</P>
<P><HR>
<CENTER>
<A HREF="act017.htm">Next: Acts Chapter 17</A></CENTER>
</BODY>
</HTML>
