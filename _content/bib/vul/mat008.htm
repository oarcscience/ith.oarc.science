<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mat008">Polyglot</A>&nbsp;
<A HREF="../gnt/mat008">GNT</A>&nbsp;
<A HREF="../kjv/mat008">KJV</A>&nbsp;

<BR>
<BR><A HREF="mat">Matthew Index</A><BR>
&nbsp;
<A HREF="mat007">Previous</A>&nbsp;
<A HREF="mat009">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 8</H3><P><a name="001">1</A>&nbsp;Cum autem descendisset de monte, secut&#230; sunt eum turb&#230; mult&#230;:</P>
<P><a name="002">2</A>&nbsp;et ecce leprosus veniens, adorabat eum, dicens: Domine, si vis, potes me mundare.</P>
<P><a name="003">3</A>&nbsp;Et extendens Jesus manum, tetigit eum, dicens: Volo: mundare. Et confestim mundata est lepra ejus.</P>
<P><a name="004">4</A>&nbsp;Et ait illi Jesus: Vide, nemini dixeris: sed vade, ostende te sacerdoti, et offer munus, quod pr&#230;cepit Moyses, in testimonium illis.<BR>
</P>
<P><a name="005">5</A>&nbsp;Cum autem introisset Capharnaum, accessit ad eum centurio, rogans eum,</P>
<P><a name="006">6</A>&nbsp;et dicens: Domine, puer meus jacet in domo paralyticus, et male torquetur.</P>
<P><a name="007">7</A>&nbsp;Et ait illi Jesus: Ego veniam, et curabo eum.</P>
<P><a name="008">8</A>&nbsp;Et respondens centurio, ait: Domine, non sum dignus ut intres sub tectum meum: sed tantum dic verbo, et sanabitur puer meus.</P>
<P><a name="009">9</A>&nbsp;Nam et ego homo sum sub potestate constitutus, habens sub me milites, et dico huic: Vade, et vadit: et alii: Veni, et venit: et servo meo: Fac hoc, et facit.</P>
<P><a name="010">10</A>&nbsp;Audiens autem Jesus miratus est, et sequentibus se dixit: Amen dico vobis, non inveni tantam fidem in Isra&#235;l.</P>
<P><a name="011">11</A>&nbsp;Dico autem vobis, quod multi ab oriente et occidente venient, et recumbent cum Abraham, et Isaac, et Jacob in regno c&#230;lorum:</P>
<P><a name="012">12</A>&nbsp;filii autem regni ejicientur in tenebras exteriores: ibi erit fletus et stridor dentium.</P>
<P><a name="013">13</A>&nbsp;Et dixit Jesus centurioni: Vade, et sicut credidisti, fiat tibi. Et sanatus est puer in illa hora.<BR>
</P>
<P><a name="014">14</A>&nbsp;Et cum venisset Jesus in domum Petri, vidit socrum ejus jacentem, et febricitantem:</P>
<P><a name="015">15</A>&nbsp;et tetigit manum ejus, et dimisit eam febris, et surrexit, et ministrabat eis.<BR>
</P>
<P><a name="016">16</A>&nbsp;Vespere autem facto, obtulerunt ei multos d&#230;monia habentes: et ejiciebat spiritus verbo, et omnes male habentes curavit:</P>
<P><a name="017">17</A>&nbsp;ut adimpleretur quod dictum est per Isaiam prophetam, dicentem: [Ipse infirmitates nostras accepit:<BR> et &#230;grotationes nostras portavit.]</P>
<P><a name="018">18</A>&nbsp;Videns autem Jesus turbas multas circum se, jussit ire trans fretum.<BR>
</P>
<P><a name="019">19</A>&nbsp;Et accedens unus scriba, ait illi: Magister, sequar te, quocumque ieris.</P>
<P><a name="020">20</A>&nbsp;Et dicit ei Jesus: Vulpes foveas habent, et volucres c&#230;li nidos; Filius autem hominis non habet ubi caput reclinet.</P>
<P><a name="021">21</A>&nbsp;Alius autem de discipulis ejus ait illi: Domine, permitte me primum ire, et sepelire patrem meum.</P>
<P><a name="022">22</A>&nbsp;Jesus autem ait illi: Sequere me, et dimitte mortuos sepelire mortuos suos.<BR>
</P>
<P><a name="023">23</A>&nbsp;Et ascendente eo in naviculam, secuti sunt eum discipuli ejus:</P>
<P><a name="024">24</A>&nbsp;et ecce motus magnus factus est in mari, ita ut navicula operiretur fluctibus: ipse vero dormiebat.</P>
<P><a name="025">25</A>&nbsp;Et accesserunt ad eum discipuli ejus, et suscitaverunt eum, dicentes: Domine, salva nos: perimus.</P>
<P><a name="026">26</A>&nbsp;Et dicit eis Jesus: Quid timidi estis, modic&#230; fidei? Tunc surgens imperavit ventis, et mari, et facta est tranquillitas magna.</P>
<P><a name="027">27</A>&nbsp;Porro homines mirati sunt, dicentes: Qualis est hic, quia venti et mare obediunt ei?<BR>
</P>
<P><a name="028">28</A>&nbsp;Et cum venisset trans fretum in regionem Gerasenorum, occurrerunt ei duo habentes d&#230;monia, de monumentis exeuntes, s&#230;vi nimis, ita ut nemo posset transire per viam illam.</P>
<P><a name="029">29</A>&nbsp;Et ecce clamaverunt, dicentes: Quid nobis et tibi, Jesu fili Dei? Venisti huc ante tempus torquere nos?</P>
<P><a name="030">30</A>&nbsp;Erat autem non longe ab illis grex multorum porcorum pascens.</P>
<P><a name="031">31</A>&nbsp;D&#230;mones autem rogabant eum, dicentes: Si ejicis nos hinc, mitte nos in gregem porcorum.</P>
<P><a name="032">32</A>&nbsp;Et ait illis: Ite. At illi exeuntes abierunt in porcos, et ecce impetu abiit totus grex per pr&#230;ceps in mare: et mortui sunt in aquis.</P>
<P><a name="033">33</A>&nbsp;Pastores autem fugerunt: et venientes in civitatem, nuntiaverunt omnia, et de eis qui d&#230;monia habuerant.</P>
<P><a name="034">34</A>&nbsp;Et ecce tota civitas exiit obviam Jesu: et viso eo, rogabant ut transiret a finibus eorum.</P>
<P><HR>
<CENTER>
<A HREF="mat009">Next: Matthew Chapter 9</A></CENTER>
</BODY>
</HTML>
