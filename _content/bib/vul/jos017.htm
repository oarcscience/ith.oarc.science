<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Joshua: Joshua Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jos017.htm">Polyglot</A>&nbsp;
<A HREF="../kjv/jos017.htm">KJV</A>&nbsp;
<A HREF="../sep/jsb017.htm">Sep:JsB</A>&nbsp;
<A HREF="../tan/jos017.htm">Tan</A>&nbsp;

<BR>
<BR><A HREF="jos.htm">Joshua Index</A><BR>
&nbsp;
<A HREF="jos016.htm">Previous</A>&nbsp;
<A HREF="jos018.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Joshua Chapter 17</H3><P><a name="001">1</A>&nbsp;Cecidit autem sors tribui Manasse (ipse enim est primogenitus Joseph): Machir primogenito Manasse patri Galaad, qui fuit vir pugnator, habuitque possessionem Galaad et Basan:</P>
<P><a name="002">2</A>&nbsp;et reliquis filiorum Manasse juxta familias suas, filiis Abiezer, et filiis Helec, et filiis Esriel, et filiis Sechem, et filiis Hepher, et filiis Semida. Isti sunt filii Manasse filii Joseph, mares, per cognationes suas.<BR>
</P>
<P><a name="003">3</A>&nbsp;Salphaad vero filio Hepher filii Galaad filii Machir filii Manasse non erant filii, sed sol&#230; fili&#230;: quarum ista sunt nomina: Maala et Noa et Hegla et Melcha et Thersa.</P>
<P><a name="004">4</A>&nbsp;Veneruntque in conspectu Eleazari sacerdotis, et Josue filii Nun, et principum, dicentes: Dominus pr&#230;cepit per manum Moysi, ut daretur nobis possessio in medio fratrum nostrorum. Deditque eis juxta imperium Domini possessionem in medio fratrum patris earum.</P>
<P><a name="005">5</A>&nbsp;Et ceciderunt funiculi Manasse, decem, absque terra Galaad et Basan trans Jordanem.</P>
<P><a name="006">6</A>&nbsp;Fili&#230; enim Manasse possederunt h&#230;reditatem in medio filiorum ejus. Terra autem Galaad cecidit in sortem filiorum Manasse qui reliqui erant.</P>
<P><a name="007">7</A>&nbsp;Fuitque terminus Manasse ab Aser, Machmethath qu&#230; respicit Sichem: et egreditur ad dexteram juxta habitatores fontis Taphu&#230;.</P>
<P><a name="008">8</A>&nbsp;Etenim in sorte Manasse ceciderat terra Taphu&#230;, qu&#230; est juxta terminos Manasse filiorum Ephraim.</P>
<P><a name="009">9</A>&nbsp;Descenditque terminus vallis arundineti in meridiem torrentis civitatum Ephraim, qu&#230; in medio sunt urbium Manasse: terminus Manasse ab aquilone torrentis, et exitus ejus pergit ad mare:</P>
<P><a name="010">10</A>&nbsp;ita ut possessio Ephraim sit ab austro, et ab aquilone Manasse, et utramque claudat mare, et conjungantur sibi in tribu Aser ab aquilone, et in tribu Issachar ab oriente.</P>
<P><a name="011">11</A>&nbsp;Fuitque h&#230;reditas Manasse in Issachar et in Aser, Bethsan et viculi ejus, et Jeblaam cum viculis suis, et habitatores Dor cum oppidis suis, habitatores quoque Endor cum viculis suis: similiterque habitatores Thenac cum viculis suis, et habitatores Mageddo cum viculis suis, et tertia pars urbis Nopheth.</P>
<P><a name="012">12</A>&nbsp;Nec potuerunt filii Manasse has civitates subvertere, sed c&#156;pit Chanan&#230;us habitare in terra sua.</P>
<P><a name="013">13</A>&nbsp;Postquam autem convaluerunt filii Isra&#235;l, subjecerunt Chanan&#230;os, et fecerunt sibi tributarios, nec interfecerunt eos.<BR>
</P>
<P><a name="014">14</A>&nbsp;Locutique sunt filii Joseph ad Josue, et dixerunt: Quare dedisti mihi possessionem sortis et funiculi unius, cum sim tant&#230; multitudinis, et benedixerit mihi Dominus?</P>
<P><a name="015">15</A>&nbsp;Ad quos Josue ait: Si populus multus es, ascende in silvam, et succide tibi spatia in terra Pherez&#230;i et Raphaim: quia angusta est tibi possessio montis Ephraim.</P>
<P><a name="016">16</A>&nbsp;Cui responderunt filii Joseph: Non poterimus ad montana conscendere, cum ferreis curribus utantur Chanan&#230;i, qui habitant in terra campestri, in qua sit&#230; sunt Bethsan cum viculis suis, et Jezra&#235;l mediam possidens vallem.</P>
<P><a name="017">17</A>&nbsp;Dixitque Josue ad domum Joseph, Ephraim et Manasse: Populus multus es, et magn&#230; fortitudinis: non habebis sortem unam,</P>
<P><a name="018">18</A>&nbsp;sed transibis ad montem, et succides tibi, atque purgabis ad habitandum spatia: et poteris ultra procedere cum subverteris Chanan&#230;um, quem dicis ferreos habere currus, et esse fortissimum.</P>
<P><HR>
<CENTER>
<A HREF="jos018.htm">Next: Joshua Chapter 18</A></CENTER>
</BODY>
</HTML>
