<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 85</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa085">Polyglot</A>&nbsp;
<A HREF="../kjv/psa085">KJV</A>&nbsp;
<A HREF="../sep/psa085">Sep</A>&nbsp;
<A HREF="../tan/psa085">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa084">Previous</A>&nbsp;
<A HREF="psa086">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 85</H3><P><a name="001">1</A>&nbsp;Oratio ipsi David. [Inclina, Domine, aurem tuam et exaudi me,<BR> quoniam inops et pauper sum ego.<BR></P>
<P><a name="002">2</A>&nbsp;Custodi animam meam, quoniam sanctus sum;<BR> salvum fac servum tuum, Deus meus, sperantem in te.<BR></P>
<P><a name="003">3</A>&nbsp;Miserere mei, Domine,<BR> quoniam ad te clamavi tota die;<BR></P>
<P><a name="004">4</A>&nbsp;l&#230;tifica animam servi tui,<BR> quoniam ad te, Domine, animam meam levavi.<BR></P>
<P><a name="005">5</A>&nbsp;Quoniam tu, Domine, suavis et mitis,<BR> et mult&#230; misericordi&#230; omnibus invocantibus te.<BR></P>
<P><a name="006">6</A>&nbsp;Auribus percipe, Domine, orationem meam,<BR> et intende voci deprecationis me&#230;.<BR></P>
<P><a name="007">7</A>&nbsp;In die tribulationis me&#230; clamavi ad te,<BR> quia exaudisti me.<BR></P>
<P><a name="008">8</A>&nbsp;Non est similis tui in diis, Domine,<BR> et non est secundum opera tua.<BR></P>
<P><a name="009">9</A>&nbsp;Omnes gentes quascumque fecisti venient,<BR> et adorabunt coram te, Domine,<BR> et glorificabunt nomen tuum.<BR></P>
<P><a name="010">10</A>&nbsp;Quoniam magnus es tu, et faciens mirabilia;<BR> tu es Deus solus.<BR></P>
<P><a name="011">11</A>&nbsp;Deduc me, Domine, in via tua, et ingrediar in veritate tua;<BR> l&#230;tetur cor meum, ut timeat nomen tuum.<BR></P>
<P><a name="012">12</A>&nbsp;Confitebor tibi, Domine Deus meus, in toto corde meo,<BR> et glorificabo nomen tuum in &#230;ternum:<BR></P>
<P><a name="013">13</A>&nbsp;quia misericordia tua magna est super me,<BR> et eruisti animam meam ex inferno inferiori.<BR></P>
<P><a name="014">14</A>&nbsp;Deus, iniqui insurrexerunt super me,<BR> et synagoga potentium qu&#230;sierunt animam meam:<BR> et non proposuerunt te in conspectu suo.<BR></P>
<P><a name="015">15</A>&nbsp;Et tu, Domine Deus, miserator et misericors;<BR> patiens, et mult&#230; misericordi&#230;, et verax.<BR></P>
<P><a name="016">16</A>&nbsp;Respice in me, et miserere mei;<BR> da imperium tuum puero tuo,<BR> et salvum fac filium ancill&#230; tu&#230;.<BR></P>
<P><a name="017">17</A>&nbsp;Fac mecum signum in bonum,<BR> ut videant qui oderunt me, et confundantur:<BR> quoniam tu, Domine, adjuvisti me, et consolatus es me.]</P>
<P><HR>
<CENTER>
<A HREF="psa086">Next: Psalms Chapter 86</A></CENTER>
</BODY>
</HTML>
