<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer017.htm">Polyglot</A>&nbsp;
<A HREF="../kjv/jer017.htm">KJV</A>&nbsp;
<A HREF="../sep/jer017.htm">Sep</A>&nbsp;
<A HREF="../tan/jer017.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer016.htm">Previous</A>&nbsp;
<A HREF="jer018.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 17</H3><P><a name="001">1</A>&nbsp;[Peccatum Juda scriptum est stylo ferreo<BR> in ungue adamantino,<BR> exaratum super latitudinem cordis eorum,<BR> et in cornibus ararum eorum.<BR></P>
<P><a name="002">2</A>&nbsp;Cum recordati fuerint filii eorum ararum suarum,<BR> et lucorum suorum,<BR> lignorumque frondentium,<BR> in montibus excelsis,<BR></P>
<P><a name="003">3</A>&nbsp;sacrificantes in agro:<BR> fortitudinem tuam, et omnes thesauros tuos in direptionem dabo;<BR> excelsa tua propter peccata in universis finibus tuis.<BR></P>
<P><a name="004">4</A>&nbsp;Et relinqueris sola ab h&#230;reditate tua, quam dedi tibi,<BR> et servire te faciam inimicis tuis in terra quam ignoras:<BR> quoniam ignem succendisti in furore meo:<BR> usque in &#230;ternum ardebit.]<BR>
</P>
<P><a name="005">5</A>&nbsp;[H&#230;c dicit Dominus:<BR> Maledictus homo qui confidit in homine,<BR> et ponit carnem brachium suum,<BR> et a Domino recedit cor ejus.<BR></P>
<P><a name="006">6</A>&nbsp;Erit enim quasi myric&#230; in deserto,<BR> et non videbit cum venerit bonum:<BR> sed habitabit in siccitate in deserto,<BR> in terra salsuginis et inhabitabili.<BR></P>
<P><a name="007">7</A>&nbsp;Benedictus vir qui confidit in Domino,<BR> et erit Dominus fiducia ejus.<BR></P>
<P><a name="008">8</A>&nbsp;Et erit quasi lignum quod transplantatur super aquas,<BR> quod ad humorem mittit radices suas,<BR> et non timebit cum venerit &#230;stus:<BR> et erit folium ejus viride,<BR> et in tempore siccitatis non erit sollicitum,<BR> nec aliquando desinet facere fructum.<BR></P>
<P><a name="009">9</A>&nbsp;Pravum est cor omnium, et inscrutabile:<BR> quis cognoscet illud?<BR></P>
<P><a name="010">10</A>&nbsp;Ego Dominus scrutans cor,<BR> et probans renes:<BR> qui do unicuique juxta viam suam,<BR> et juxta fructum adinventionum suarum.<BR></P>
<P><a name="011">11</A>&nbsp;Perdix fovit qu&#230; non peperit:<BR> fecit divitias, et non in judicio:<BR> in dimidio dierum suorum derelinquet eas,<BR> et in novissimo suo erit insipiens.<BR></P>
<P><a name="012">12</A>&nbsp;Solium glori&#230; altitudinis a principio,<BR> locus sanctificationis nostr&#230;.<BR></P>
<P><a name="013">13</A>&nbsp;Exspectatio Isra&#235;l, Domine,<BR> omnes qui te derelinquunt confundentur:<BR> recedentes a te, in terra scribentur,<BR> quoniam dereliquerunt venam aquarum viventium Dominum.<BR></P>
<P><a name="014">14</A>&nbsp;Sana me, Domine, et sanabor:<BR> salvum me fac, et salvus ero:<BR> quoniam laus mea tu es.<BR></P>
<P><a name="015">15</A>&nbsp;Ecce ipsi dicunt ad me:<BR> Ubi est verbum Domini? veniat:<BR></P>
<P><a name="016">16</A>&nbsp;et ego non sum turbatus, te pastorem sequens:<BR> et diem hominis non desideravi, tu scis:<BR> quod egressum est de labiis meis, rectum in conspectu tuo fuit.<BR></P>
<P><a name="017">17</A>&nbsp;Non sis tu mihi formidini:<BR> spes mea tu in die afflictionis.<BR></P>
<P><a name="018">18</A>&nbsp;Confundantur qui me persequuntur,<BR> et non confundar ego:<BR> paveant illi,<BR> et non paveam ego:<BR> induc super eos diem afflictionis,<BR> et duplici contritione contere eos.]<BR>
</P>
<P><a name="019">19</A>&nbsp;H&#230;c dicit Dominus ad me: Vade, et sta in porta filiorum populi, per quam ingrediuntur reges Juda, et egrediuntur, et in cunctis portis Jerusalem:</P>
<P><a name="020">20</A>&nbsp;et dices ad eos: [Audite verbum Domini,<BR> reges Juda, et omnis Juda,<BR> cunctique habitatores Jerusalem,<BR> qui ingredimini per portas istas.<BR></P>
<P><a name="021">21</A>&nbsp;H&#230;c dicit Dominus:<BR> Custodite animas vestras,<BR> et nolite portare pondera in die sabbati,<BR> nec inferatis per portas Jerusalem:<BR></P>
<P><a name="022">22</A>&nbsp;et nolite ejicere onera de domibus vestris in die sabbati,<BR> et omne opus non facietis:<BR> sanctificate diem sabbati,<BR> sicut pr&#230;cepi patribus vestris.<BR></P>
<P><a name="023">23</A>&nbsp;Et non audierunt, nec inclinaverunt aurem suam:<BR> sed induraverunt cervicem suam, ne audirent me,<BR> et ne acciperent disciplinam.<BR></P>
<P><a name="024">24</A>&nbsp;Et erit: si audieritis me, dicit Dominus,<BR> ut non inferatis onera per portas civitatis hujus in die sabbati:<BR> et si sanctificaveritis diem sabbati,<BR> ne faciatis in eo omne opus:<BR></P>
<P><a name="025">25</A>&nbsp;ingredientur per portas civitatis hujus reges et principes,<BR> sedentes super solium David,<BR> et ascendentes in curribus et equis,<BR> ipsi et principes eorum,<BR> viri Juda, et habitatores Jerusalem:<BR> et habitabitur civitas h&#230;c in sempiternum.<BR></P>
<P><a name="026">26</A>&nbsp;Et venient de civitatibus Juda,<BR> et de circuitu Jerusalem,<BR> et de terra Benjamin,<BR> et de campestribus, et de montuosis, et ab austro,<BR> portantes holocaustum, et victimam,<BR> et sacrificium, et thus,<BR> et inferent oblationem in domum Domini.<BR></P>
<P><a name="027">27</A>&nbsp;Si autem non audieritis me<BR> ut sanctificetis diem sabbati,<BR> et ne portetis onus,<BR> et ne inferatis per portas Jerusalem in die sabbati,<BR> succendam ignem in portis ejus,<BR> et devorabit domos Jerusalem,<BR> et non extinguetur.]</P>
<P><HR>
<CENTER>
<A HREF="jer018.htm">Next: Jeremiah Chapter 18</A></CENTER>
</BODY>
</HTML>
