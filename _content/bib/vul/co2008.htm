<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Corinthians: 2 Corinthians Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/co2008">Polyglot</A>&nbsp;
<A HREF="../gnt/co2008">GNT</A>&nbsp;
<A HREF="../kjv/co2008">KJV</A>&nbsp;

<BR>
<BR><A HREF="co2">2 Corinthians Index</A><BR>
&nbsp;
<A HREF="co2007">Previous</A>&nbsp;
<A HREF="co2009">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Corinthians Chapter 8</H3><P><a name="001">1</A>&nbsp;Notam autem facimus vobis, fratres, gratiam Dei, qu&#230; data est in ecclesiis Macedoni&#230;:</P>
<P><a name="002">2</A>&nbsp;quod in multo experimento tribulationis abundantia gaudii ipsorum fuit, et altissima paupertas eorum, abundavit in divitias simplicitatis eorum:</P>
<P><a name="003">3</A>&nbsp;quia secundum virtutem testimonium illis reddo, et supra virtutem voluntarii fuerunt,</P>
<P><a name="004">4</A>&nbsp;cum multa exhortatione obsecrantes nos gratiam, et communicationem ministerii, quod fit in sanctos.</P>
<P><a name="005">5</A>&nbsp;Et non sicut speravimus, sed semetipsos dederunt primum Domino, deinde nobis per voluntatem Dei,</P>
<P><a name="006">6</A>&nbsp;ita ut rogaremus Titum, ut quemadmodum c&#156;pit, ita et perficiat in vobis etiam gratiam istam.</P>
<P><a name="007">7</A>&nbsp;Sed sicut in omnibus abundatis fide, et sermone, et scientia, et omni sollicitudine, insuper et caritate vestra in nos, ut et in hac gratia abundetis.</P>
<P><a name="008">8</A>&nbsp;Non quasi imperans dico: sed per aliorum sollicitudinem, etiam vestr&#230; caritatis ingenium bonum comprobans.</P>
<P><a name="009">9</A>&nbsp;Scitis enim gratiam Domini nostri Jesu Christi, quoniam propter vos egenus factus est, cum esset dives, ut illius inopia vos divites essetis.</P>
<P><a name="010">10</A>&nbsp;Et consilium in hoc do: hoc enim vobis utile est, qui non solum facere, sed et velle c&#156;pistis ab anno priore:</P>
<P><a name="011">11</A>&nbsp;nunc vero et facto perficite: ut quemadmodum promptus est animus voluntatis, ita sit et perficiendi ex eo quod habetis.</P>
<P><a name="012">12</A>&nbsp;Si enim voluntas prompta est, secundum id quod habet, accepta est, non secundum id quod non habet.</P>
<P><a name="013">13</A>&nbsp;Non enim ut aliis sit remissio, vobis autem tribulatio, sed ex &#230;qualitate.</P>
<P><a name="014">14</A>&nbsp;In pr&#230;senti tempore vestra abundantia illorum inopiam suppleat: ut et illorum abundantia vestr&#230; inopi&#230; sit supplementum, ut fiat &#230;qualitas, sicut scriptum est:</P>
<P><a name="015">15</A>&nbsp;Qui multum, non abundavit: et qui modicum, non minoravit.<BR>
</P>
<P><a name="016">16</A>&nbsp;Gratias autem Deo, qui dedit eamdem sollicitudinem pro vobis in corde Titi,</P>
<P><a name="017">17</A>&nbsp;quoniam exhortationem quidem suscepit: sed cum sollicitior esset, sua voluntate profectus est ad vos.</P>
<P><a name="018">18</A>&nbsp;Misimus etiam cum illo fratrem, cujus laus est in Evangelio per omnes ecclesias:</P>
<P><a name="019">19</A>&nbsp;non solum autem, sed et ordinatus est ab ecclesiis comes peregrinationis nostr&#230; in hanc gratiam, qu&#230; ministratur a nobis ad Domini gloriam, et destinatam voluntatem nostram:</P>
<P><a name="020">20</A>&nbsp;devitantes hoc, ne quis nos vituperet in hac plenitudine, qu&#230; ministratur a nobis.</P>
<P><a name="021">21</A>&nbsp;Providemus enim bona non solum coram Deo, sed etiam coram hominibus.</P>
<P><a name="022">22</A>&nbsp;Misimus autem cum illis et fratrem nostrum, quem probavimus in multis s&#230;pe sollicitum esse: nunc autem multo sollicitiorem, confidentia multa in vos,</P>
<P><a name="023">23</A>&nbsp;sive pro Tito, qui est socius meus, et in vos adjutor, sive fratres nostri, Apostoli ecclesiarum, gloria Christi.</P>
<P><a name="024">24</A>&nbsp;Ostensionem ergo, qu&#230; est caritatis vestr&#230;, et nostr&#230; glori&#230; pro vobis, in illos ostendite in faciem ecclesiarum.</P>
<P><HR>
<CENTER>
<A HREF="co2009">Next: 2 Corinthians Chapter 9</A></CENTER>
</BODY>
</HTML>
