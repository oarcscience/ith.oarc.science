<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen004.htm">Polyglot</A>&nbsp;
<A HREF="../kjv/gen004.htm">KJV</A>&nbsp;
<A HREF="../sep/gen004.htm">Sep</A>&nbsp;
<A HREF="../tan/gen004.htm">Tan</A>&nbsp;

<BR>
<BR><A HREF="gen.htm">Genesis Index</A><BR>
&nbsp;
<A HREF="gen003.htm">Previous</A>&nbsp;
<A HREF="gen005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 4</H3><P><a name="001">1</A>&nbsp;Adam vero cognovit uxorem suam Hevam, qu&#230; concepit et peperit Cain, dicens: Possedi hominem per Deum.</P>
<P><a name="002">2</A>&nbsp;Rursumque peperit fratrem ejus Abel. Fuit autem Abel pastor ovium, et Cain agricola.</P>
<P><a name="003">3</A>&nbsp;Factum est autem post multos dies ut offerret Cain de fructibus terr&#230; munera Domino.</P>
<P><a name="004">4</A>&nbsp;Abel quoque obtulit de primogenitis gregis sui, et de adipibus eorum: et respexit Dominus ad Abel, et ad munera ejus.</P>
<P><a name="005">5</A>&nbsp;Ad Cain vero, et ad munera illius non respexit: iratusque est Cain vehementer, et concidit vultus ejus.</P>
<P><a name="006">6</A>&nbsp;Dixitque Dominus ad eum: Quare iratus es? et cur concidit facies tua?</P>
<P><a name="007">7</A>&nbsp;nonne si bene egeris, recipies: sin autem male, statim in foribus peccatum aderit? sed sub te erit appetitus ejus, et tu dominaberis illius.</P>
<P><a name="008">8</A>&nbsp;Dixitque Cain ad Abel fratrem suum: Egrediamur foras. Cumque essent in agro, consurrexit Cain adversus fratrem suum Abel, et interfecit eum.</P>
<P><a name="009">9</A>&nbsp;Et ait Dominus ad Cain: Ubi est Abel frater tuus? Qui respondit: Nescio: num custos fratris mei sum ego?</P>
<P><a name="010">10</A>&nbsp;Dixitque ad eum: Quid fecisti? vox sanguinis fratris tui clamat ad me de terra.</P>
<P><a name="011">11</A>&nbsp;Nunc igitur maledictus eris super terram, qu&#230; aperuit os suum, et suscepit sanguinem fratris tui de manu tua.</P>
<P><a name="012">12</A>&nbsp;Cum operatus fueris eam, non dabit tibi fructus suos: vagus et profugus eris super terram.</P>
<P><a name="013">13</A>&nbsp;Dixitque Cain ad Dominum: Major est iniquitas mea, quam ut veniam merear.</P>
<P><a name="014">14</A>&nbsp;Ecce ejicis me hodie a facie terr&#230;, et a facie tua abscondar, et ero vagus et profugus in terra: omnis igitur qui invenerit me, occidet me.</P>
<P><a name="015">15</A>&nbsp;Dixitque ei Dominus: Nequaquam ita fiet: sed omnis qui occiderit Cain, septuplum punietur. Posuitque Dominus Cain signum, ut non interficeret eum omnis qui invenisset eum.</P>
<P><a name="016">16</A>&nbsp;Egressusque Cain a facie Domini, habitavit profugus in terra ad orientalem plagam Eden.<BR>
</P>
<P><a name="017">17</A>&nbsp;Cognovit autem Cain uxorem suam, qu&#230; concepit, et peperit Henoch: et &#230;dificavit civitatem, vocavitque nomen ejus ex nomine filii sui, Henoch.</P>
<P><a name="018">18</A>&nbsp;Porro Henoch genuit Irad, et Irad genuit Mavia&#235;l, et Mavia&#235;l genuit Mathusa&#235;l, et Mathusa&#235;l genuit Lamech.</P>
<P><a name="019">19</A>&nbsp;Qui accepit duas uxores, nomen uni Ada, et nomen alteri Sella.</P>
<P><a name="020">20</A>&nbsp;Genuitque Ada Jabel, qui fuit pater habitantium in tentoriis, atque pastorum.</P>
<P><a name="021">21</A>&nbsp;Et nomen fratris ejus Jubal: ipse fuit pater canentium cithara et organo.</P>
<P><a name="022">22</A>&nbsp;Sella quoque genuit Tubalcain, qui fuit malleator et faber in cuncta opera &#230;ris et ferri. Soror vero Tubalcain, No&#235;ma.</P>
<P><a name="023">23</A>&nbsp;Dixitque Lamech uxoribus suis Ad&#230; et Sell&#230;: [Audite vocem meam, uxores Lamech;<BR> auscultate sermonem meum:<BR> quoniam occidi virum in vulnus meum,<BR> et adolescentulum in livorem meum.<BR></P>
<P><a name="024">24</A>&nbsp;Septuplum ultio dabitur de Cain:<BR> de Lamech vero septuagies septies.]<BR>
</P>
<P><a name="025">25</A>&nbsp;Cognovit quoque adhuc Adam uxorem suam: et peperit filium, vocavitque nomen ejus Seth, dicens: Posuit mihi Deus semen aliud pro Abel, quem occidit Cain.</P>
<P><a name="026">26</A>&nbsp;Sed et Seth natus est filius, quem vocavit Enos: iste c&#156;pit invocare nomen Domini.</P>
<P><HR>
<CENTER>
<A HREF="gen005.htm">Next: Genesis Chapter 5</A></CENTER>
</BODY>
</HTML>
