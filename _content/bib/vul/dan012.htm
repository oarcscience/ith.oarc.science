<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Daniel: Daniel Chapter 12</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/dan012">Polyglot</A>&nbsp;
<A HREF="../kjv/dan012">KJV</A>&nbsp;
<A HREF="../sep/dan012">Sep:Dan</A>&nbsp;
<A HREF="../sep/dat012">Sep:DaT</A>&nbsp;
<A HREF="../tan/dan012">Tan</A>&nbsp;

<BR>
<BR><A HREF="dan">Daniel Index</A><BR>
&nbsp;
<A HREF="dan011">Previous</A>&nbsp;
<A HREF="dan013">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Daniel Chapter 12</H3><P><a name="001">1</A>&nbsp;In tempore autem illo consurget Micha&#235;l princeps magnus, qui stat pro filiis populi tui: et veniet tempus quale non fuit ab eo ex quo gentes esse c&#156;perunt usque ad tempus illud. Et in tempore illo salvabitur populus tuus, omnis qui inventus fuerit scriptus in libro.</P>
<P><a name="002">2</A>&nbsp;Et multi de his qui dormiunt in terr&#230; pulvere evigilabunt, alii in vitam &#230;ternam, et alii in opprobrium ut videant semper.</P>
<P><a name="003">3</A>&nbsp;Qui autem docti fuerint, fulgebunt quasi splendor firmamenti: et qui ad justitiam erudiunt multos, quasi stell&#230; in perpetuas &#230;ternitates.</P>
<P><a name="004">4</A>&nbsp;Tu autem Daniel, claude sermones, et signa librum usque ad tempus statutum: plurimi pertransibunt, et multiplex erit scientia.<BR>
</P>
<P><a name="005">5</A>&nbsp;Et vidi ego Daniel, et ecce quasi duo alii stabant: unus hinc super ripam fluminis, et alius inde ex altera ripa fluminis.</P>
<P><a name="006">6</A>&nbsp;Et dixi viro qui erat indutus lineis, qui stabat super aquas fluminis: Usquequo finis horum mirabilium?</P>
<P><a name="007">7</A>&nbsp;Et audivi virum qui indutus erat lineis, qui stabat super aquas fluminis, cum elevasset dexteram et sinistram suam in c&#230;lum, et jurasset per viventem in &#230;ternum, quia in tempus, et tempora, et dimidium temporis. Et cum completa fuerit dispersio manus populi sancti, complebuntur universa h&#230;c.</P>
<P><a name="008">8</A>&nbsp;Et ego audivi, et non intellexi. Et dixi: Domine mi, quid erit post h&#230;c?</P>
<P><a name="009">9</A>&nbsp;Et ait: Vade, Daniel, quia clausi sunt signatique sermones usque ad pr&#230;finitum tempus.</P>
<P><a name="010">10</A>&nbsp;Eligentur, et dealbabuntur, et quasi ignis probabuntur multi: et impie agent impii, neque intelligent omnes impii: porro docti intelligent.</P>
<P><a name="011">11</A>&nbsp;Et a tempore cum ablatum fuerit juge sacrificium, et posita fuerit abominatio in desolationem, dies mille ducenti nonaginta.</P>
<P><a name="012">12</A>&nbsp;Beatus qui exspectat, et pervenit usque ad dies mille trecentos triginta quinque.</P>
<P><a name="013">13</A>&nbsp;Tu autem vade ad pr&#230;finitum: et requiesces, et stabis in sorte tua in finem dierum.</P>
<P><HR>
<CENTER>
<A HREF="dan013">Next: Daniel Chapter 13</A></CENTER>
</BODY>
</HTML>
