<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer005.htm">Polyglot</A>&nbsp;
<A HREF="../kjv/jer005.htm">KJV</A>&nbsp;
<A HREF="../sep/jer005.htm">Sep</A>&nbsp;
<A HREF="../tan/jer005.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer004.htm">Previous</A>&nbsp;
<A HREF="jer006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 5</H3><P><a name="001">1</A>&nbsp;[Circuite vias Jerusalem,<BR> et aspicite, et considerate,<BR> et qu&#230;rite in plateis ejus,<BR> an inveniatis virum facientem judicium,<BR> et qu&#230;rentem fidem:<BR> et propitius ero ei.<BR></P>
<P><a name="002">2</A>&nbsp;Quod si etiam: Vivit Dominus, dixerint,<BR> et hoc falso jurabunt.<BR></P>
<P><a name="003">3</A>&nbsp;Domine, oculi tui respiciunt fidem:<BR> percussisti eos, et non doluerunt;<BR> attrivisti eos, et renuerunt accipere disciplinam:<BR> induraverunt facies suas supra petram,<BR> et noluerunt reverti.<BR></P>
<P><a name="004">4</A>&nbsp;Ego autem dixi: Forsitan pauperes sunt et stulti,<BR> ignorantes viam Domini,<BR> judicium Dei sui.<BR></P>
<P><a name="005">5</A>&nbsp;Ibo igitur ad optimates, et loquar eis:<BR> ipsi enim cognoverunt viam Domini,<BR> judicium Dei sui:<BR> et ecce magis hi simul confregerunt jugum;<BR> ruperunt vincula.<BR></P>
<P><a name="006">6</A>&nbsp;Idcirco percussit eos leo de silva;<BR> lupus ad vesperam vastavit eos:<BR> pardus vigilans super civitates eorum:<BR> omnis qui egressus fuerit ex eis capietur:<BR> quia multiplicat&#230; sunt pr&#230;varicationes eorum;<BR> confortat&#230; sunt aversiones eorum.<BR></P>
<P><a name="007">7</A>&nbsp;Super quo propitius tibi esse potero?<BR> filii tui dereliquerunt me,<BR> et jurant in his qui non sunt dii.<BR> Saturavi eos, et m&#156;chati sunt,<BR> et in domo meretricis luxuriabantur.<BR></P>
<P><a name="008">8</A>&nbsp;Equi amatores et emissarii facti sunt:<BR> unusquisque ad uxorem proximi sui hinniebat.<BR></P>
<P><a name="009">9</A>&nbsp;Numquid super his non visitabo, dicit Dominus,<BR> et in gente tali non ulciscetur anima mea?<BR></P>
<P><a name="010">10</A>&nbsp;Ascendite muros ejus, et dissipate:<BR> consummationem autem nolite facere:<BR> auferte propagines ejus,<BR> quia non sunt Domini.<BR></P>
<P><a name="011">11</A>&nbsp;Pr&#230;varicatione enim pr&#230;varicata est in me<BR> domus Isra&#235;l, et domus Juda, ait Dominus.<BR></P>
<P><a name="012">12</A>&nbsp;Negaverunt Dominum, et dixerunt:<BR> Non est ipse: neque veniet super nos malum:<BR> gladium et famem non videbimus.<BR></P>
<P><a name="013">13</A>&nbsp;Prophet&#230; fuerunt in ventum locuti,<BR> et responsum non fuit in eis:<BR> h&#230;c ergo evenient illis.<BR></P>
<P><a name="014">14</A>&nbsp;H&#230;c dicit Dominus Deus exercituum:<BR> Quia locuti estis verbum istud,<BR> ecce ego do verba mea in ore tuo in ignem,<BR> et populum istum in ligna,<BR> et vorabit eos.<BR></P>
<P><a name="015">15</A>&nbsp;Ecce ego adducam super vos gentem de longinquo,<BR> domus Isra&#235;l, ait Dominus:<BR> gentem robustam,<BR> gentem antiquam,<BR> gentem cujus ignorabis linguam,<BR> nec intelliges quid loquatur.<BR></P>
<P><a name="016">16</A>&nbsp;Pharetra ejus quasi sepulchrum patens;<BR> universi fortes.<BR></P>
<P><a name="017">17</A>&nbsp;Et comedet segetes tuas et panem tuum;<BR> devorabit filios tuos et filias tuas;<BR> comedet gregem tuum et armenta tua;<BR> comedet vineam tuam et ficum tuam:<BR> et conteret urbes munitas tuas,<BR> in quibus tu habes fiduciam, gladio.<BR></P>
<P><a name="018">18</A>&nbsp;Verumtamen in diebus illis, ait Dominus,<BR> non faciam vos in consummationem.<BR></P>
<P><a name="019">19</A>&nbsp;Quod si dixeritis:<BR> Quare fecit nobis Dominus Deus noster h&#230;c omnia?<BR> dices ad eos:<BR> Sicut dereliquistis me,<BR> et servistis deo alieno in terra vestra,<BR> sic servietis alienis in terra non vestra.<BR></P>
<P><a name="020">20</A>&nbsp;Annuntiate hoc domui Jacob,<BR> et auditum facite in Juda, dicentes:<BR></P>
<P><a name="021">21</A>&nbsp;Audi, popule stulte, qui non habes cor:<BR> qui habentes oculos, non videtis;<BR> et aures, et non auditis.<BR></P>
<P><a name="022">22</A>&nbsp;Me ergo non timebitis, ait Dominus,<BR> et a facie mea non dolebitis?<BR> qui posui arenam terminum mari,<BR> pr&#230;ceptum sempiternum quod non pr&#230;teribit:<BR> et commovebuntur, et non poterunt;<BR> et intumescent fluctus ejus, et non transibunt illud.<BR></P>
<P><a name="023">23</A>&nbsp;Populo autem huic factum est cor incredulum et exasperans:<BR> recesserunt, et abierunt.<BR></P>
<P><a name="024">24</A>&nbsp;Et non dixerunt in corde suo:<BR> Metuamus Dominum Deum nostrum,<BR> qui dat nobis pluviam temporaneam et serotinam in tempore suo,<BR> plenitudinem annu&#230; messis custodientem nobis.<BR></P>
<P><a name="025">25</A>&nbsp;Iniquitates vestr&#230; declinaverunt h&#230;c,<BR> et peccata vestra prohibuerunt bonum a vobis:<BR></P>
<P><a name="026">26</A>&nbsp;quia inventi sunt in populo meo impii insidiantes quasi aucupes,<BR> laqueos ponentes et pedicas ad capiendos viros.<BR></P>
<P><a name="027">27</A>&nbsp;Sicut decipula plena avibus,<BR> sic domus eorum plen&#230; dolo:<BR> ideo magnificati sunt et ditati.<BR></P>
<P><a name="028">28</A>&nbsp;Incrassati sunt et impinguati,<BR> et pr&#230;terierunt sermones meos pessime.<BR> Causam vidu&#230; non judicaverunt,<BR> causam pupilli non direxerunt,<BR> et judicium pauperum non judicaverunt.<BR></P>
<P><a name="029">29</A>&nbsp;Numquid super his non visitabo, dicit Dominus,<BR> aut super gentem hujuscemodi non ulciscetur anima mea?<BR></P>
<P><a name="030">30</A>&nbsp;Stupor et mirabilia facta sunt in terra:<BR></P>
<P><a name="031">31</A>&nbsp;prophet&#230; prophetabant mendacium,<BR> et sacerdotes applaudebant manibus suis,<BR> et populus meus dilexit talia.<BR> Quid igitur fiet in novissimo ejus?]</P>
<P><HR>
<CENTER>
<A HREF="jer006.htm">Next: Jeremiah Chapter 6</A></CENTER>
</BODY>
</HTML>
