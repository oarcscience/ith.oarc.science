<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 76</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa076">Polyglot</A>&nbsp;
<A HREF="../kjv/psa076">KJV</A>&nbsp;
<A HREF="../sep/psa076">Sep</A>&nbsp;
<A HREF="../tan/psa076">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa075">Previous</A>&nbsp;
<A HREF="psa077">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 76</H3><P><a name="001">1</A>&nbsp;In finem, pro Idithun. Psalmus Asaph.</P>
<P><a name="002">2</A>&nbsp;[Voce mea ad Dominum clamavi;<BR> voce mea ad Deum, et intendit mihi.<BR></P>
<P><a name="003">3</A>&nbsp;In die tribulationis me&#230; Deum exquisivi;<BR> manibus meis nocte contra eum, et non sum deceptus.<BR> Renuit consolari anima mea;<BR></P>
<P><a name="004">4</A>&nbsp;memor fui Dei, et delectatus sum,<BR> et exercitatus sum, et defecit spiritus meus.<BR></P>
<P><a name="005">5</A>&nbsp;Anticipaverunt vigilias oculi mei;<BR> turbatus sum, et non sum locutus.<BR></P>
<P><a name="006">6</A>&nbsp;Cogitavi dies antiquos,<BR> et annos &#230;ternos in mente habui.<BR></P>
<P><a name="007">7</A>&nbsp;Et meditatus sum nocte cum corde meo,<BR> et exercitabar, et scopebam spiritum meum.<BR></P>
<P><a name="008">8</A>&nbsp;Numquid in &#230;ternum projiciet Deus?<BR> aut non apponet ut complacitior sit adhuc?<BR></P>
<P><a name="009">9</A>&nbsp;aut in finem misericordiam suam abscindet,<BR> a generatione in generationem?<BR></P>
<P><a name="010">10</A>&nbsp;aut obliviscetur misereri Deus?<BR> aut continebit in ira sua misericordias suas?<BR></P>
<P><a name="011">11</A>&nbsp;Et dixi: Nunc c&#156;pi;<BR> h&#230;c mutatio dexter&#230; Excelsi.<BR></P>
<P><a name="012">12</A>&nbsp;Memor fui operum Domini,<BR> quia memor ero ab initio mirabilium tuorum:<BR></P>
<P><a name="013">13</A>&nbsp;et meditabor in omnibus operibus tuis,<BR> et in adinventionibus tuis exercebor.<BR></P>
<P><a name="014">14</A>&nbsp;Deus, in sancto via tua:<BR> quis deus magnus sicut Deus noster?<BR></P>
<P><a name="015">15</A>&nbsp;Tu es Deus qui facis mirabilia:<BR> notam fecisti in populis virtutem tuam.<BR></P>
<P><a name="016">16</A>&nbsp;Redemisti in brachio tuo populum tuum,<BR> filios Jacob et Joseph.<BR></P>
<P><a name="017">17</A>&nbsp;Viderunt te aqu&#230;, Deus;<BR> viderunt te aqu&#230;, et timuerunt:<BR> et turbat&#230; sunt abyssi.<BR></P>
<P><a name="018">18</A>&nbsp;Multitudo sonitus aquarum;<BR> vocem dederunt nubes.<BR> Etenim sagitt&#230; tu&#230; transeunt;<BR></P>
<P><a name="019">19</A>&nbsp;vox tonitrui tui in rota.<BR> Illuxerunt coruscationes tu&#230; orbi terr&#230;;<BR> commota est, et contremuit terra.<BR></P>
<P><a name="020">20</A>&nbsp;In mari via tua, et semit&#230; tu&#230; in aquis multis,<BR> et vestigia tua non cognoscentur.<BR></P>
<P><a name="021">21</A>&nbsp;Deduxisti sicut oves populum tuum,<BR> in manu Moysi et Aaron.]</P>
<P><HR>
<CENTER>
<A HREF="psa077">Next: Psalms Chapter 77</A></CENTER>
</BODY>
</HTML>
