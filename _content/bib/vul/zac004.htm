<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Zechariah: Zechariah Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/zac004">Polyglot</A>&nbsp;
<A HREF="../kjv/zac004">KJV</A>&nbsp;
<A HREF="../sep/zac004">Sep</A>&nbsp;
<A HREF="../tan/zac004">Tan</A>&nbsp;

<BR>
<BR><A HREF="zac">Zechariah Index</A><BR>
&nbsp;
<A HREF="zac003">Previous</A>&nbsp;
<A HREF="zac005">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Zechariah Chapter 4</H3><P><a name="001">1</A>&nbsp;Et reversus est angelus qui loquebatur in me, et suscitavit me quasi virum qui suscitatur de somno suo.</P>
<P><a name="002">2</A>&nbsp;Et dixit ad me: Quid tu vides? Et dixi: Vidi, et ecce candelabrum aureum totum, et lampas ejus super caput ipsius, et septem lucern&#230; ejus super illud, et septem infusoria lucernis qu&#230; erant super caput ejus.</P>
<P><a name="003">3</A>&nbsp;Et du&#230; oliv&#230; super illud: una a dextris lampadis, et una a sinistris ejus.</P>
<P><a name="004">4</A>&nbsp;Et respondi, et aio ad angelum qui loquebatur in me, dicens: Quid sunt h&#230;c, domine mi?</P>
<P><a name="005">5</A>&nbsp;Et respondit angelus qui loquebatur in me, et dixit ad me: Numquid nescis quid sunt h&#230;c? Et dixi: Non, domine mi.</P>
<P><a name="006">6</A>&nbsp;Et respondit, et ait ad me, dicens: Hoc est verbum Domini ad Zorobabel, dicens: Non in exercitu, nec in robore, sed in spiritu meo, dicit Dominus exercituum.</P>
<P><a name="007">7</A>&nbsp;Quis tu, mons magne, coram Zorobabel? In planum: et educet lapidem primarium, et ex&#230;quabit gratiam grati&#230; ejus.</P>
<P><a name="008">8</A>&nbsp;Et factum est verbum Domini ad me, dicens:</P>
<P><a name="009">9</A>&nbsp;Manus Zorobabel fundaverunt domum istam, et manus ejus perficient eam: et scietis quia Dominus exercituum misit me ad vos.</P>
<P><a name="010">10</A>&nbsp;Quis enim despexit dies parvos? Et l&#230;tabuntur, et videbunt lapidem stanneum in manu Zorobabel. Septem isti oculi sunt Domini, qui discurrunt in universam terram.</P>
<P><a name="011">11</A>&nbsp;Et respondi, et dixi ad eum: Quid sunt du&#230; oliv&#230; ist&#230;, ad dexteram candelabri, et ad sinistram ejus?</P>
<P><a name="012">12</A>&nbsp;Et respondi secundo, et dixi ad eum: Quid sunt du&#230; spic&#230; olivarum qu&#230; sunt juxta duo rostra aurea in quibus sunt suffusoria ex auro?</P>
<P><a name="013">13</A>&nbsp;Et ait ad me, dicens: Numquid nescis quid sunt h&#230;c? Et dixi: Non, domine mi.</P>
<P><a name="014">14</A>&nbsp;Et dixit: Isti sunt duo filii olei, qui assistunt Dominatori univers&#230; terr&#230;.</P>
<P><HR>
<CENTER>
<A HREF="zac005">Next: Zechariah Chapter 5</A></CENTER>
</BODY>
</HTML>
