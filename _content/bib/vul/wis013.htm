<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Wisdom: Wisdom Chapter 13</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/wis013">Polyglot</A>&nbsp;
<A HREF="../apo/wis013">Apo</A>&nbsp;
<A HREF="../sep/wis013">Sep</A>&nbsp;

<BR>
<BR><A HREF="wis">Wisdom Index</A><BR>
&nbsp;
<A HREF="wis012">Previous</A>&nbsp;
<A HREF="wis014">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Wisdom Chapter 13</H3><P><a name="001">1</A>&nbsp;[Vani autem sunt omnes homines<BR> in quibus non subest scientia Dei;<BR> et de his qu&#230; videntur bona,<BR> non potuerunt intelligere eum qui est,<BR> neque operibus attendentes agnoverunt quis esset artifex:<BR></P>
<P><a name="002">2</A>&nbsp;sed aut ignem, aut spiritum, aut citatum a&#235;rem,<BR> aut gyrum stellarum, aut nimiam aquam, aut solem et lunam,<BR> rectores orbis terrarum deos putaverunt.<BR></P>
<P><a name="003">3</A>&nbsp;Quorum si specie delectati, deos putaverunt,<BR> sciant quanto his dominator eorum speciosior est:<BR> speciei enim generator h&#230;c omnia constituit.<BR></P>
<P><a name="004">4</A>&nbsp;Aut si virtutem et opera eorum mirati sunt,<BR> intelligant ab illis quoniam qui h&#230;c fecit fortior est illis:<BR></P>
<P><a name="005">5</A>&nbsp;a magnitudine enim speciei et creatur&#230;<BR> cognoscibiliter poterit creator horum videri.<BR></P>
<P><a name="006">6</A>&nbsp;Sed tamen adhuc in his minor est querela;<BR> et hi enim fortasse errant,<BR> Deum qu&#230;rentes, et volentes invenire.<BR></P>
<P><a name="007">7</A>&nbsp;Etenim cum in operibus illius conversentur inquirunt,<BR> et persuasum habent quoniam bona sunt qu&#230; videntur.<BR></P>
<P><a name="008">8</A>&nbsp;Iterum autem nec his debet ignosci.<BR></P>
<P><a name="009">9</A>&nbsp;Si enim tantum potuerunt scire<BR> ut possent &#230;stimare s&#230;culum,<BR> quomodo hujus Dominum non facilius invenerunt?]<BR>
</P>
<P><a name="010">10</A>&nbsp;[Infelices autem sunt,<BR> et inter mortuos spes illorum est,<BR> qui appellaverunt deos opera manuum hominum:<BR> aurum et argentum, artis inventionem,<BR> et similitudines animalium, aut lapidem inutilem,<BR> opus manus antiqu&#230;.<BR></P>
<P><a name="011">11</A>&nbsp;Aut si quis artifex faber de silva lignum rectum secuerit,<BR> et hujus docte eradat omnem corticem,<BR> et arte sua usus<BR> diligenter fabricet vas utile in conversationem vit&#230;;<BR></P>
<P><a name="012">12</A>&nbsp;reliquiis autem ejus operis<BR> ad pr&#230;parationem esc&#230; abutatur,<BR></P>
<P><a name="013">13</A>&nbsp;et reliquum horum quod ad nullos usus facit,<BR> lignum curvum et vorticibus plenum<BR> sculpat diligenter per vacuitatem suam,<BR> et per scientiam su&#230; artis figuret illud,<BR> et assimilet illud imagini hominis,<BR></P>
<P><a name="014">14</A>&nbsp;aut alicui ex animalibus illud comparet:<BR> perliniens rubrica, et rubicundum faciens fuco colorem illius,<BR> et omnem maculam qu&#230; in illo est perliniens;<BR></P>
<P><a name="015">15</A>&nbsp;et faciat ei dignam habitationem,<BR> et in pariete ponens illud,<BR> et confirmans ferro</P>
<P><a name="016">16</A>&nbsp;ne forte cadat,<BR> prospiciens illi:<BR> sciens quoniam non potest adjuvare se:<BR> imago enim est, et opus est illi adjutorium.<BR></P>
<P><a name="017">17</A>&nbsp;Et de substantia sua, et de filiis suis,<BR> et de nuptiis votum faciens inquirit:<BR> non erubescit loqui cum illo qui sine anima est.<BR></P>
<P><a name="018">18</A>&nbsp;Et pro sanitate quidem infirmum deprecatur,<BR> et pro vita rogat mortuum,<BR> et in adjutorium inutilem invocat.<BR></P>
<P><a name="019">19</A>&nbsp;Et pro itinere petit ab eo qui ambulare non potest;<BR> et de acquirendo, et de operando,<BR> et de omnium rerum eventu,<BR> petit ab eo qui in omnibus est inutilis.]</P>
<P><HR>
<CENTER>
<A HREF="wis014">Next: Wisdom Chapter 14</A></CENTER>
</BODY>
</HTML>
