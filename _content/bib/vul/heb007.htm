<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hebrews: Hebrews Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/heb007.htm">Polyglot</A>&nbsp;
<A HREF="../gnt/heb007.htm">GNT</A>&nbsp;
<A HREF="../kjv/heb007.htm">KJV</A>&nbsp;

<BR>
<BR><A HREF="heb.htm">Hebrews Index</A><BR>
&nbsp;
<A HREF="heb006.htm">Previous</A>&nbsp;
<A HREF="heb008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hebrews Chapter 7</H3><P><a name="001">1</A>&nbsp;Hic enim Melchisedech, rex Salem, sacerdos Dei summi, qui obviavit Abrah&#230; regresso a c&#230;de regum, et benedixit ei:</P>
<P><a name="002">2</A>&nbsp;cui et decimas omnium divisit Abraham: primum quidem qui interpretatur rex justiti&#230;: deinde autem et rex Salem, quod est, rex pacis,</P>
<P><a name="003">3</A>&nbsp;sine patre, sine matre, sine genealogia, neque initium dierum, neque finem vit&#230; habens, assimilatus autem Filio Dei, manet sacerdos in perpetuum.<BR>
</P>
<P><a name="004">4</A>&nbsp;Intuemini autem quantus sit hic, cui et decimas dedit de pr&#230;cipuis Abraham patriarcha.</P>
<P><a name="005">5</A>&nbsp;Et quidem de filiis Levi sacerdotium accipientes, mandatum habent decimas sumere a populo secundum legem, id est, a fratribus suis: quamquam et ipsi exierint de lumbis Abrah&#230;.</P>
<P><a name="006">6</A>&nbsp;Cujus autem generatio non annumeratur in eis, decimas sumpsit ab Abraham, et hunc, qui habebat repromissiones, benedixit.</P>
<P><a name="007">7</A>&nbsp;Sine ulla autem contradictione, quod minus est, a meliore benedicitur.</P>
<P><a name="008">8</A>&nbsp;Et hic quidem, decimas morientes homines accipiunt: ibi autem contestatur, quia vivit.</P>
<P><a name="009">9</A>&nbsp;Et (ut ita dictum sit) per Abraham, et Levi, qui decimas accepit, decimatus est:</P>
<P><a name="010">10</A>&nbsp;adhuc enim in lumbis patris erat, quando obviavit ei Melchisedech.<BR>
</P>
<P><a name="011">11</A>&nbsp;Si ergo consummatio per sacerdotium Leviticum erat (populus enim sub ipso legem accepit) quid adhuc necessarium fuit secundum ordinem Melchisedech, alium surgere sacerdotem, et non secundum ordinem Aaron dici?</P>
<P><a name="012">12</A>&nbsp;Translato enim sacerdotio, necesse erat ut et legis translatio fiat.</P>
<P><a name="013">13</A>&nbsp;In quo enim h&#230;c dicuntur, de alia tribu est, de qua nullus altari pr&#230;sto fuit.</P>
<P><a name="014">14</A>&nbsp;Manifestum est enim quod ex Juda ortus sit Dominus noster: in qua tribu nihil de sacerdotibus Moyses locutus est.</P>
<P><a name="015">15</A>&nbsp;Et amplius adhuc manifestum est: si secundum similitudinem Melchisedech exsurgat alius sacerdos,</P>
<P><a name="016">16</A>&nbsp;qui non secundum legem mandati carnalis factus est, sed secundum virtutem vit&#230; insolubilis.</P>
<P><a name="017">17</A>&nbsp;Contestatur enim: Quoniam tu es sacerdos in &#230;ternum, secundum ordinem Melchisedech.</P>
<P><a name="018">18</A>&nbsp;Reprobatio quidem fit pr&#230;cedentis mandati, propter infirmitatem ejus, et inutilitatem:</P>
<P><a name="019">19</A>&nbsp;nihil enim ad perfectum adduxit lex: introductio vero melioris spei, per quam proximamus ad Deum.</P>
<P><a name="020">20</A>&nbsp;Et quantum est non sine jurejurando (alii quidem sine jurejurando sacerdotes facti sunt,</P>
<P><a name="021">21</A>&nbsp;hic autem cum jurejurando per eum, qui dixit ad illum: Juravit Dominus, et non p&#156;nitebit eum: tu es sacerdos in &#230;ternum):</P>
<P><a name="022">22</A>&nbsp;in tantum melioris testamenti sponsor factus est Jesus.</P>
<P><a name="023">23</A>&nbsp;Et alii quidem plures facti sunt sacerdotes, idcirco quod morte prohiberentur permanere:</P>
<P><a name="024">24</A>&nbsp;hic autem eo quod maneat in &#230;ternum, sempiternum habet sacerdotium.</P>
<P><a name="025">25</A>&nbsp;Unde et salvare in perpetuum potest accedentes per semetipsum ad Deum: semper vivens ad interpellandum pro nobis.</P>
<P><a name="026">26</A>&nbsp;Talis enim decebat ut nobis esset pontifex, sanctus, innocens, impollutus, segregatus a peccatoribus, et excelsior c&#230;lis factus:</P>
<P><a name="027">27</A>&nbsp;qui non habet necessitatem quotidie, quemadmodum sacerdotes, prius pro suis delictis hostias offerre, deinde pro populi: hoc enim fecit semel, seipsum offerendo.</P>
<P><a name="028">28</A>&nbsp;Lex enim homines constituit sacerdotes infirmitatem habentes: sermo autem jurisjurandi, qui post legem est, Filium in &#230;ternum perfectum.</P>
<P><HR>
<CENTER>
<A HREF="heb008.htm">Next: Hebrews Chapter 8</A></CENTER>
</BODY>
</HTML>
