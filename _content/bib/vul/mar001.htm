<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Mark: Mark Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mar001.htm">Polyglot</A>&nbsp;
<A HREF="../gnt/mar001.htm">GNT</A>&nbsp;
<A HREF="../kjv/mar001.htm">KJV</A>&nbsp;

<BR>
<BR><A HREF="mar.htm">Mark Index</A><BR>
&nbsp;
<A HREF="mat028.htm">Previous</A>&nbsp;
<A HREF="mar002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Mark Chapter 1</H3><P><a name="001">1</A>&nbsp;Initium Evangelii Jesu Christi, Filii Dei.</P>
<P><a name="002">2</A>&nbsp;Sicut scriptum est in Isaia propheta: [Ecce ego mitto angelum meum ante faciem tuam,<BR> qui pr&#230;parabit viam tuam ante te.<BR></P>
<P><a name="003">3</A>&nbsp;Vox clamantis in deserto:<BR> Parate viam Domini, rectas facite semitas ejus.]</P>
<P><a name="004">4</A>&nbsp;Fuit Joannes in deserto baptizans, et pr&#230;dicans baptismum p&#156;nitenti&#230; in remissionem peccatorum.</P>
<P><a name="005">5</A>&nbsp;Et egrediebatur ad eum omnis Jud&#230;&#230; regio, et Jerosolymit&#230; universi, et baptizabantur ab illo in Jordanis flumine, confitentes peccata sua.</P>
<P><a name="006">6</A>&nbsp;Et erat Joannes vestitus pilis cameli, et zona pellicea circa lumbos ejus, et locustas et mel silvestre edebat.</P>
<P><a name="007">7</A>&nbsp;Et pr&#230;dicabat dicens: Venit fortior post me, cujus non sum dignus procumbens solvere corrigiam calceamentorum ejus.</P>
<P><a name="008">8</A>&nbsp;Ego baptizavi vos aqua, ille vero baptizabit vos Spiritu Sancto.<BR>
</P>
<P><a name="009">9</A>&nbsp;Et factum est: in diebus illis venit Jesus a Nazareth Galil&#230;&#230;: et baptizatus est a Joanne in Jordane.</P>
<P><a name="010">10</A>&nbsp;Et statim ascendens de aqua, vidit c&#230;los apertos, et Spiritum tamquam columbam descendentem, et manentem in ipso.</P>
<P><a name="011">11</A>&nbsp;Et vox facta est de c&#230;lis: Tu es Filius meus dilectus, in te complacui.<BR>
</P>
<P><a name="012">12</A>&nbsp;Et statim Spiritus expulit eum in desertum.</P>
<P><a name="013">13</A>&nbsp;Et erat in deserto quadraginta diebus, et quadraginta noctibus: et tentabatur a Satana: eratque cum bestiis, et angeli ministrabant illi.<BR>
</P>
<P><a name="014">14</A>&nbsp;Postquam autem traditus est Joannes, venit Jesus in Galil&#230;am, pr&#230;dicans Evangelium regni Dei,</P>
<P><a name="015">15</A>&nbsp;et dicens: Quoniam impletum est tempus, et appropinquavit regnum Dei: p&#156;nitemini, et credite Evangelio.</P>
<P><a name="016">16</A>&nbsp;Et pr&#230;teriens secus mare Galil&#230;&#230;, vidit Simonem, et Andream fratrem ejus, mittentes retia in mare (erant enim piscatores),</P>
<P><a name="017">17</A>&nbsp;et dixit eis Jesus: Venite post me, et faciam vos fieri piscatores hominum.</P>
<P><a name="018">18</A>&nbsp;Et protinus relictis retibus, secuti sunt eum.</P>
<P><a name="019">19</A>&nbsp;Et progressus inde pusillum, vidit Jacobum Zebed&#230;i, et Joannem fratrem ejus, et ipsos componentes retia in navi:</P>
<P><a name="020">20</A>&nbsp;et statim vocavit illos. Et relicto patre suo Zebed&#230;o in navi cum mercenariis, secuti sunt eum.<BR>
</P>
<P><a name="021">21</A>&nbsp;Et ingrediuntur Capharnaum: et statim sabbatis ingressus in synagogam, docebat eos.</P>
<P><a name="022">22</A>&nbsp;Et stupebant super doctrina ejus: erat enim docens eos quasi potestatem habens, et non sicut scrib&#230;.</P>
<P><a name="023">23</A>&nbsp;Et erat in synagoga eorum homo in spiritu immundo: et exclamavit,</P>
<P><a name="024">24</A>&nbsp;dicens: Quid nobis et tibi, Jesu Nazarene? venisti perdere nos? scio qui sis, Sanctus Dei.</P>
<P><a name="025">25</A>&nbsp;Et comminatus est ei Jesus, dicens: Obmutesce, et exi de homine.</P>
<P><a name="026">26</A>&nbsp;Et discerpens eum spiritus immundus, et exclamans voce magna, exiit ab eo.</P>
<P><a name="027">27</A>&nbsp;Et mirati sunt omnes, ita ut conquirerent inter se dicentes: Quidnam est hoc? qu&#230;nam doctrina h&#230;c nova? quia in potestate etiam spiritibus immundis imperat, et obediunt ei.</P>
<P><a name="028">28</A>&nbsp;Et processit rumor ejus statim in omnem regionem Galil&#230;&#230;.<BR>
</P>
<P><a name="029">29</A>&nbsp;Et protinus egredientes de synagoga, venerunt in domum Simonis et Andre&#230;, cum Jacobo et Joanne.</P>
<P><a name="030">30</A>&nbsp;Decumbebat autem socrus Simonis febricitans: et statim dicunt ei de illa.</P>
<P><a name="031">31</A>&nbsp;Et accedens elevavit eam, apprehensa manu ejus: et continuo dimisit eam febris, et ministrabat eis.<BR>
</P>
<P><a name="032">32</A>&nbsp;Vespere autem facto cum occidisset sol, afferebant ad eum omnes male habentes, et d&#230;monia habentes:</P>
<P><a name="033">33</A>&nbsp;et erat omnis civitas congregata ad januam.</P>
<P><a name="034">34</A>&nbsp;Et curavit multos, qui vexabantur variis languoribus, et d&#230;monia multa ejiciebat, et non sinebat ea loqui, quoniam sciebant eum.<BR>
</P>
<P><a name="035">35</A>&nbsp;Et diluculo valde surgens, egressus abiit in desertum locum, ibique orabat.</P>
<P><a name="036">36</A>&nbsp;Et prosecutus est eum Simon, et qui cum illo erant.</P>
<P><a name="037">37</A>&nbsp;Et cum invenissent eum, dixerunt ei: Quia omnes qu&#230;runt te.</P>
<P><a name="038">38</A>&nbsp;Et ait illis: Eamus in proximos vicos, et civitates, ut et ibi pr&#230;dicem: ad hoc enim veni.</P>
<P><a name="039">39</A>&nbsp;Et erat pr&#230;dicans in synagogis eorum, et in omni Galil&#230;a, et d&#230;monia ejiciens.<BR>
</P>
<P><a name="040">40</A>&nbsp;Et venit ad eum leprosus deprecans eum: et genu flexo dixit ei: Si vis, potes me mundare.</P>
<P><a name="041">41</A>&nbsp;Jesus autem misertus ejus, extendit manum suam: et tangens eum, ait illi: Volo: mundare.</P>
<P><a name="042">42</A>&nbsp;Et cum dixisset, statim discessit ab eo lepra, et mundatus est.</P>
<P><a name="043">43</A>&nbsp;Et comminatus est ei, statimque ejecit illum,</P>
<P><a name="044">44</A>&nbsp;et dicit ei: Vide nemini dixeris: sed vade, ostende te principi sacerdotum, et offer pro emundatione tua, qu&#230; pr&#230;cepit Moyses in testimonium illis.</P>
<P><a name="045">45</A>&nbsp;At ille egressus c&#156;pit pr&#230;dicare, et diffamare sermonem, ita ut jam non posset manifeste introire in civitatem, sed foris in desertis locis esset, et conveniebant ad eum undique.</P>
<P><HR>
<CENTER>
<A HREF="mar002.htm">Next: Mark Chapter 2</A></CENTER>
</BODY>
</HTML>
