<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 27</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev027">Polyglot</A>&nbsp;
<A HREF="../kjv/lev027">KJV</A>&nbsp;
<A HREF="../sep/lev027">Sep</A>&nbsp;
<A HREF="../tan/lev027">Tan</A>&nbsp;

<BR>
<BR><A HREF="lev">Leviticus Index</A><BR>
&nbsp;
<A HREF="lev026">Previous</A>&nbsp;
<A HREF="num001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 27</H3><P><a name="001">1</A>&nbsp;Locutusque est Dominus ad Moysen, dicens:</P>
<P><a name="002">2</A>&nbsp;Loquere filiis Isra&#235;l, et dices ad eos: Homo qui votum fecerit, et spoponderit Deo animam suam, sub &#230;stimatione dabit pretium.</P>
<P><a name="003">3</A>&nbsp;Si fuerit masculus a vigesimo anno usque ad sexagesimum annum, dabit quinquaginta siclos argenti ad mensuram sanctuarii:</P>
<P><a name="004">4</A>&nbsp;si mulier, triginta.</P>
<P><a name="005">5</A>&nbsp;A quinto autem anno usque ad vigesimum, masculus dabit viginti siclos: femina, decem.</P>
<P><a name="006">6</A>&nbsp;Ab uno mense usque ad annum quintum, pro masculo dabuntur quinque sicli: pro femina, tres.</P>
<P><a name="007">7</A>&nbsp;Sexagenarius et ultra masculus dabit quindecim siclos: femina, decem.</P>
<P><a name="008">8</A>&nbsp;Si pauper fuerit, et &#230;stimationem reddere non valebit, stabit coram sacerdote: et quantum ille &#230;stimaverit, et viderit eum posse reddere, tantum dabit.<BR>
</P>
<P><a name="009">9</A>&nbsp;Animal autem, quod immolari potest Domino, si quis voverit, sanctum erit,</P>
<P><a name="010">10</A>&nbsp;et mutari non poterit, id est, nec melius malo, nec pejus bono: quod si mutaverit, et ipsum quod mutatum est, et illud pro quo mutatum est, consecratum erit Domino.</P>
<P><a name="011">11</A>&nbsp;Animal immundum, quod immolari Domino non potest, si quis voverit, adducetur ante sacerdotem:</P>
<P><a name="012">12</A>&nbsp;qui judicans utrum bonum an malum sit, statuet pretium.</P>
<P><a name="013">13</A>&nbsp;Quod si dare voluerit is qui offert, addet supra &#230;stimationem quintam partem.<BR>
</P>
<P><a name="014">14</A>&nbsp;Homo si voverit domum suam, et sanctificaverit Domino, considerabit eam sacerdos utrum bona an mala sit, et juxta pretium, quod ab eo fuerit constitutum, venundabitur:</P>
<P><a name="015">15</A>&nbsp;sin autem ille qui voverat, voluerit redimere eam, dabit quintam partem &#230;stimationis supra, et habebit domum.</P>
<P><a name="016">16</A>&nbsp;Quod si agrum possessionis su&#230; voverit, et consecraverit Domino, juxta mensuram sementis &#230;stimabitur pretium: si triginta modiis hordei seritur terra, quinquaginta siclis venundetur argenti.</P>
<P><a name="017">17</A>&nbsp;Si statim ab anno incipientis jubil&#230;i voverit agrum, quanto valere potest, tanto &#230;stimabitur.</P>
<P><a name="018">18</A>&nbsp;Sin autem post aliquantum temporis, supputabit sacerdos pecuniam juxta annorum, qui reliqui sunt, numerum usque ad jubil&#230;um, et detrahetur ex pretio.</P>
<P><a name="019">19</A>&nbsp;Quod si voluerit redimere agrum ille qui voverat, addet quintam partem &#230;stimat&#230; pecuni&#230;, et possidebit eum.</P>
<P><a name="020">20</A>&nbsp;Sin autem noluerit redimere, sed alteri cuilibet fuerit venundatus, ultra eum qui voverat redimere non poterit.</P>
<P><a name="021">21</A>&nbsp;Quia cum jubil&#230;i venerit dies, sanctificatus erit Domino, et possessio consecrata ad jus pertinet sacerdotum.</P>
<P><a name="022">22</A>&nbsp;Si ager emptus est, et non de possessione majorum sanctificatus fuerit Domino,</P>
<P><a name="023">23</A>&nbsp;supputabit sacerdos juxta annorum numerum usque ad jubil&#230;um, pretium: et dabit ille qui voverat eum, Domino.</P>
<P><a name="024">24</A>&nbsp;In jubil&#230;o autem revertetur ad priorem dominum, qui vendiderat eum, et habuerat in sorte possessionis su&#230;.</P>
<P><a name="025">25</A>&nbsp;Omnis &#230;stimatio siclo sanctuarii ponderabitur. Siclus viginti obolos habet.<BR>
</P>
<P><a name="026">26</A>&nbsp;Primogenita, qu&#230; ad Dominum pertinent, nemo sanctificare poterit et vovere: sive bos, sive ovis fuerit, Domini sunt.</P>
<P><a name="027">27</A>&nbsp;Quod si immundum est animal, redimet qui obtulit, juxta &#230;stimationem tuam, et addet quintam partem pretii: si redimere noluerit, vendetur alteri quantocumque a te fuerit &#230;stimatum.</P>
<P><a name="028">28</A>&nbsp;Omne quod Domino consecratur, sive homo fuerit, sive animal, sive ager, non vendetur, nec redimi poterit. Quidquid semel fuerit consecratum, Sanctum sanctorum erit Domino:</P>
<P><a name="029">29</A>&nbsp;et omnis consecratio, qu&#230; offertur ab homine, non redimetur, sed morte morietur.<BR>
</P>
<P><a name="030">30</A>&nbsp;Omnes decim&#230; terr&#230;, sive de frugibus, sive de pomis arborum, Domini sunt, et illi sanctificantur.</P>
<P><a name="031">31</A>&nbsp;Si quis autem voluerit redimere decimas suas, addet quintam partem earum.</P>
<P><a name="032">32</A>&nbsp;Omnium decimarum bovis et ovis et capr&#230;, qu&#230; sub pastoris virga transeunt, quidquid decimum venerit, sanctificabitur Domino.</P>
<P><a name="033">33</A>&nbsp;Non eligetur nec bonum nec malum, nec altero commutabitur, si quis mutaverit: et quod mutatum est, et pro quo mutatum est, sanctificabitur Domino, et non redimetur.<BR>
</P>
<P><a name="034">34</A>&nbsp;H&#230;c sunt pr&#230;cepta, qu&#230; mandavit Dominus Moysi ad filios Isra&#235;l in monte Sinai.</P>
<P></P>
<P><HR>
<CENTER>
<A HREF="num001">Next: Numbers Chapter 1</A></CENTER>
</BODY>
</HTML>
