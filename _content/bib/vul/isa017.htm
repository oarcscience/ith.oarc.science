<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa017.htm">Polyglot</A>&nbsp;
<A HREF="../kjv/isa017.htm">KJV</A>&nbsp;
<A HREF="../sep/isa017.htm">Sep</A>&nbsp;
<A HREF="../tan/isa017.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa016.htm">Previous</A>&nbsp;
<A HREF="isa018.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 17</H3><P><a name="001">1</A>&nbsp;Onus Damasci. [Ecce Damascus desinet esse civitas,<BR> et erit sicut acervus lapidum in ruina.<BR></P>
<P><a name="002">2</A>&nbsp;Derelict&#230; civitates Aro&#235;r<BR> gregibus erunt,<BR> et requiescent ibi, et non erit qui exterreat.<BR></P>
<P><a name="003">3</A>&nbsp;Et cessabit adjutorium ab Ephraim,<BR> et regnum a Damasco;<BR> et reliqui&#230; Syri&#230;<BR> sicut gloria filiorum Isra&#235;l erunt,<BR> dicit Dominus exercituum.<BR></P>
<P><a name="004">4</A>&nbsp;Et erit in die illa:<BR> attenuabitur gloria Jacob,<BR> et pinguedo carnis ejus marcescet.<BR></P>
<P><a name="005">5</A>&nbsp;Et erit sicut congregans in messe quod restiterit,<BR> et brachium ejus spicas leget;<BR> et erit sicut qu&#230;rens spicas<BR> in valle Raphaim.<BR></P>
<P><a name="006">6</A>&nbsp;Et relinquetur in eo sicut racemus et sicut excussio ole&#230;<BR> duarum vel trium olivarum in summitate rami,<BR> sive quatuor aut quinque in cacuminibus ejus fructus ejus,<BR> dicit Dominus Deus Isra&#235;l.<BR></P>
<P><a name="007">7</A>&nbsp;In die illa inclinabitur homo ad<BR> factorem suum,<BR> et oculi ejus ad Sanctum Isra&#235;l respicient;<BR></P>
<P><a name="008">8</A>&nbsp;et non inclinabitur ad altaria qu&#230; fecerunt manus ejus;<BR> et qu&#230; operati sunt digiti ejus non respiciet<BR> lucos et delubra.<BR></P>
<P><a name="009">9</A>&nbsp;In die illa erunt civitates fortitudinis ejus<BR> derelict&#230; sicut aratra, et segetes<BR> qu&#230; derelict&#230; sunt a facie filiorum Isra&#235;l;<BR> et eris deserta.<BR></P>
<P><a name="010">10</A>&nbsp;Quia oblitus es Dei salvatoris tui,<BR> et fortis adjutoris tui non es recordata:<BR> propterea plantabis plantationem fidelem,<BR> et germen alienum seminabis;<BR></P>
<P><a name="011">11</A>&nbsp;in die plantationis tu&#230; labrusca,<BR> et mane semen tuum florebit;<BR> ablata est messis in die h&#230;reditatis,<BR> et dolebit graviter.<BR></P>
<P><a name="012">12</A>&nbsp;V&#230; multitudini populorum multorum,<BR> ut multitudo maris sonantis;<BR> et tumultus turbarum,<BR> sicut sonitus aquarum multarum.<BR></P>
<P><a name="013">13</A>&nbsp;Sonabunt populi sicut sonitus aquarum inundantium,<BR> et increpabit eum, et fugiet procul;<BR> et rapietur sicut pulvis montium a facie venti,<BR> et sicut turbo coram tempestate.<BR></P>
<P><a name="014">14</A>&nbsp;In tempore vespere, et ecce turbatio;<BR> in matutino, et non subsistet.<BR> H&#230;c est pars eorum qui vastaverunt nos,<BR> et sors diripientium nos.]</P>
<P><HR>
<CENTER>
<A HREF="isa018.htm">Next: Isaiah Chapter 18</A></CENTER>
</BODY>
</HTML>
