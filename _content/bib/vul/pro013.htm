<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 13</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro013">Polyglot</A>&nbsp;
<A HREF="../kjv/pro013">KJV</A>&nbsp;
<A HREF="../sep/pro013">Sep</A>&nbsp;
<A HREF="../tan/pro013">Tan</A>&nbsp;

<BR>
<BR><A HREF="pro">Proverbs Index</A><BR>
&nbsp;
<A HREF="pro012">Previous</A>&nbsp;
<A HREF="pro014">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 13</H3><P><a name="001">1</A>&nbsp;[Filius sapiens doctrina patris;<BR> qui autem illusor est non audit cum arguitur.<BR></P>
<P><a name="002">2</A>&nbsp;De fructu oris sui homo satiabitur bonis:<BR> anima autem pr&#230;varicatorum iniqua.<BR></P>
<P><a name="003">3</A>&nbsp;Qui custodit os suum custodit animam suam;<BR> qui autem inconsideratus est ad loquendum, sentiet mala.<BR></P>
<P><a name="004">4</A>&nbsp;Vult et non vult piger;<BR> anima autem operantium impinguabitur.<BR></P>
<P><a name="005">5</A>&nbsp;Verbum mendax justus detestabitur;<BR> impius autem confundit, et confundetur.<BR></P>
<P><a name="006">6</A>&nbsp;Justitia custodit innocentis viam,<BR> impietas autem peccatorem supplantat.]<BR>
</P>
<P><a name="007">7</A>&nbsp;[Est quasi dives, cum nihil habeat,<BR> et est quasi pauper, cum in multis divitiis sit.<BR></P>
<P><a name="008">8</A>&nbsp;Redemptio anim&#230; viri diviti&#230; su&#230;;<BR> qui autem pauper est, increpationem non sustinet.<BR></P>
<P><a name="009">9</A>&nbsp;Lux justorum l&#230;tificat:<BR> lucerna autem impiorum extinguetur.<BR></P>
<P><a name="010">10</A>&nbsp;Inter superbos semper jurgia sunt;<BR> qui autem agunt omnia cum consilio, reguntur sapientia.<BR></P>
<P><a name="011">11</A>&nbsp;Substantia festinata minuetur;<BR> qu&#230; autem paulatim colligitur manu, multiplicabitur.<BR></P>
<P><a name="012">12</A>&nbsp;Spes qu&#230; differtur affligit animam;<BR> lignum vit&#230; desiderium veniens.]<BR>
</P>
<P><a name="013">13</A>&nbsp;[Qui detrahit alicui rei, ipse se in futurum obligat;<BR> qui autem timet pr&#230;ceptum, in pace versabitur.<BR> Anim&#230; dolos&#230; errant in peccatis:<BR> justi autem misericordes sunt, et miserantur.<BR></P>
<P><a name="014">14</A>&nbsp;Lex sapientis fons vit&#230;,<BR> ut declinet a ruina mortis.<BR></P>
<P><a name="015">15</A>&nbsp;Doctrina bona dabit gratiam;<BR> in itinere contemptorum vorago.<BR></P>
<P><a name="016">16</A>&nbsp;Astutus omnia agit cum consilio;<BR> qui autem fatuus est aperit stultitiam.<BR></P>
<P><a name="017">17</A>&nbsp;Nuntius impii cadet in malum;<BR> legatus autem fidelis, sanitas.<BR></P>
<P><a name="018">18</A>&nbsp;Egestas et ignominia ei qui deserit disciplinam;<BR> qui autem acquiescit arguenti glorificabitur.<BR></P>
<P><a name="019">19</A>&nbsp;Desiderium si compleatur delectat animam;<BR> detestantur stulti eos qui fugiunt mala.<BR></P>
<P><a name="020">20</A>&nbsp;Qui cum sapientibus graditur sapiens erit;<BR> amicus stultorum similis efficietur.]<BR>
</P>
<P><a name="021">21</A>&nbsp;[Peccatores persequitur malum,<BR> et justis retribuentur bona.<BR></P>
<P><a name="022">22</A>&nbsp;Bonus reliquit h&#230;redes filios et nepotes,<BR> et custoditur justo substantia peccatoris.<BR></P>
<P><a name="023">23</A>&nbsp;Multi cibi in novalibus patrum,<BR> et aliis congregantur absque judicio.<BR></P>
<P><a name="024">24</A>&nbsp;Qui parcit virg&#230; odit filium suum;<BR> qui autem diligit illum instanter erudit.<BR></P>
<P><a name="025">25</A>&nbsp;Justus comedit et replet animam suam;<BR> venter autem impiorum insaturabilis.]</P>
<P><HR>
<CENTER>
<A HREF="pro014">Next: Proverbs Chapter 14</A></CENTER>
</BODY>
</HTML>
