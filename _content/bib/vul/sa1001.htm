<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa1001">Polyglot</A>&nbsp;
<A HREF="../kjv/sa1001">KJV</A>&nbsp;
<A HREF="../sep/sa1001">Sep</A>&nbsp;
<A HREF="../tan/sa1001">Tan</A>&nbsp;

<BR>
<BR><A HREF="sa1">1 Samuel Index</A><BR>
&nbsp;
<A HREF="rut004">Previous</A>&nbsp;
<A HREF="sa1002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 1</H3><P><a name="001">1</A>&nbsp;Fuit vir unus de Ramathaimsophim, de monte Ephraim, et nomen ejus Elcana, filius Jeroham, filii Eliu, filii Thohu, filii Suph, Ephrath&#230;us:</P>
<P><a name="002">2</A>&nbsp;et habuit duas uxores, nomen uni Anna, et nomen secund&#230; Phenenna. Fueruntque Phenenn&#230; filii: Ann&#230; autem non erant liberi.</P>
<P><a name="003">3</A>&nbsp;Et ascendebat vir ille de civitate sua statutis diebus, ut adoraret et sacrificaret Domino exercituum in Silo. Erant autem ibi duo filii Heli, Ophni et Phinees, sacerdotes Domini.</P>
<P><a name="004">4</A>&nbsp;Venit ergo dies, et immolavit Elcana, deditque Phenenn&#230; uxori su&#230;, et cunctis filiis ejus et filiabus, partes:</P>
<P><a name="005">5</A>&nbsp;Ann&#230; autem dedit partem unam tristis, quia Annam diligebat. Dominus autem concluserat vulvam ejus.</P>
<P><a name="006">6</A>&nbsp;Affligebat quoque eam &#230;mula ejus, et vehementer angebat, in tantum ut exprobraret quod Dominus conclusisset vulvam ejus:</P>
<P><a name="007">7</A>&nbsp;sicque faciebat per singulos annos: cum redeunte tempore ascenderent ad templum Domini, et sic provocabat eam: porro illa flebat, et non capiebat cibum.</P>
<P><a name="008">8</A>&nbsp;Dixit ergo ei Elcana vir suus: Anna, cur fles? et quare non comedis? et quam ob rem affligitur cor tuum? numquid non ego melior tibi sum, quam decem filii?<BR>
</P>
<P><a name="009">9</A>&nbsp;Surrexit autem Anna postquam comederat et biberat in Silo. Et Heli sacerdote sedente super sellam ante postes templi Domini,</P>
<P><a name="010">10</A>&nbsp;cum esset Anna amaro animo, oravit ad Dominum, flens largiter,</P>
<P><a name="011">11</A>&nbsp;et votum vovit, dicens: Domine exercituum, si respiciens videris afflictionem famul&#230; tu&#230;, et recordatus mei fueris, nec oblitus ancill&#230; tu&#230;, dederisque serv&#230; tu&#230; sexum virilem: dabo eum Domino omnibus diebus vit&#230; ejus, et novacula non ascendet super caput ejus.<BR>
</P>
<P><a name="012">12</A>&nbsp;Factum est autem, cum illa multiplicaret preces coram Domino, ut Heli observaret os ejus.</P>
<P><a name="013">13</A>&nbsp;Porro Anna loquebatur in corde suo, tantumque labia illius movebantur, et vox penitus non audiebatur. &#198;stimavit ergo eam Heli temulentam,</P>
<P><a name="014">14</A>&nbsp;dixitque ei: Usquequo ebria eris? digere paulisper vinum, quo mades.</P>
<P><a name="015">15</A>&nbsp;Respondens Anna: Nequaquam, inquit, domine mi: nam mulier infelix nimis ego sum: vinumque et omne quod inebriare potest, non bibi, sed effudi animam meam in conspectu Domini.</P>
<P><a name="016">16</A>&nbsp;Ne reputes ancillam tuam quasi unam de filiabus Belial: quia ex multitudine doloris et m&#156;roris mei locuta sum usque in pr&#230;sens.</P>
<P><a name="017">17</A>&nbsp;Tunc Heli ait ei: Vade in pace: et Deus Isra&#235;l det tibi petitionem tuam quam rogasti eum.</P>
<P><a name="018">18</A>&nbsp;Et illa dixit: Utinam inveniat ancilla tua gratiam in oculis tuis. Et abiit mulier in viam suam, et comedit, vultusque illius non sunt amplius in diversa mutati.</P>
<P><a name="019">19</A>&nbsp;Et surrexerunt mane, et adoraverunt coram Domino: reversique sunt, et venerunt in domum suam Ramatha.<BR>
 Cognovit autem Elcana Annam uxorem suam: et recordatus est ejus Dominus.</P>
<P><a name="020">20</A>&nbsp;Et factum est post circulum dierum, concepit Anna, et peperit filium: vocavitque nomen ejus Samuel, eo quod a Domino postulasset eum.</P>
<P><a name="021">21</A>&nbsp;Ascendit autem vir ejus Elcana, et omnis domus ejus, ut immolaret Domino hostiam solemnem, et votum suum.</P>
<P><a name="022">22</A>&nbsp;Et Anna non ascendit: dixit enim viro suo: Non vadam donec ablactetur infans, et ducam eum, ut appareat ante conspectum Domini, et maneat ibi jugiter.</P>
<P><a name="023">23</A>&nbsp;Et ait ei Elcana vir suus: Fac quod bonum tibi videtur, et mane donec ablactes eum: precorque ut impleat Dominus verbum suum. Mansit ergo mulier, et lactavit filium suum, donec amoveret eum a lacte.<BR>
</P>
<P><a name="024">24</A>&nbsp;Et adduxit eum secum, postquam ablactaverat, in vitulis tribus, et tribus modiis farin&#230;, et amphora vini, et adduxit eum ad domum Domini in Silo. Puer autem erat adhuc infantulus:</P>
<P><a name="025">25</A>&nbsp;et immolaverunt vitulum, et obtulerunt puerum Heli.</P>
<P><a name="026">26</A>&nbsp;Et ait Anna: Obsecro mi domine, vivit anima tua, domine: ego sum illa mulier, qu&#230; steti coram te hic orans Dominum.</P>
<P><a name="027">27</A>&nbsp;Pro puero isto oravi, et dedit mihi Dominus petitionem meam quam postulavi eum.</P>
<P><a name="028">28</A>&nbsp;Idcirco et ego commodavi eum Domino cunctis diebus quibus fuerit commodatus Domino. Et adoraverunt ibi Dominum.<BR>
 Et oravit Anna, et ait:</P>
<P><HR>
<CENTER>
<A HREF="sa1002">Next: 1 Samuel Chapter 2</A></CENTER>
</BODY>
</HTML>
