<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 39</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo039">Polyglot</A>&nbsp;
<A HREF="../kjv/exo039">KJV</A>&nbsp;
<A HREF="../sep/exo039">Sep</A>&nbsp;
<A HREF="../tan/exo039">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo038">Previous</A>&nbsp;
<A HREF="exo040">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 39</H3><P><a name="001">1</A>&nbsp;De hyacintho vero et purpura, vermiculo ac bysso, fecit vestes, quibus indueretur Aaron quando ministrabat in sanctis, sicut pr&#230;cepit Dominus Moysi.</P>
<P><a name="002">2</A>&nbsp;Fecit igitur superhumerale de auro, hyacintho, et purpura, coccoque bis tincto, et bysso retorta,</P>
<P><a name="003">3</A>&nbsp;opere polymitario: inciditque bracteas aureas, et extenuavit in fila, ut possent torqueri cum priorum colorum subtegmine,</P>
<P><a name="004">4</A>&nbsp;duasque oras sibi invicem copulatas in utroque latere summitatum,</P>
<P><a name="005">5</A>&nbsp;et balteum ex eisdem coloribus, sicut pr&#230;ceperat Dominus Moysi.</P>
<P><a name="006">6</A>&nbsp;Paravit et duos lapides onychinos, astrictos et inclusos auro, et sculptos arte gemmaria nominibus filiorum Isra&#235;l:</P>
<P><a name="007">7</A>&nbsp;posuitque eos in lateribus superhumeralis in monimentum filiorum Isra&#235;l, sicut pr&#230;ceperat Dominus Moysi.</P>
<P><a name="008">8</A>&nbsp;Fecit et rationale opere polymito juxta opus superhumeralis, ex auro, hyacintho, purpura, coccoque bis tincto, et bysso retorta:</P>
<P><a name="009">9</A>&nbsp;quadrangulum, duplex, mensur&#230; palmi.</P>
<P><a name="010">10</A>&nbsp;Et posuit in eo gemmarum ordines quatuor. In primo versu erat sardius, topazius, smaragdus.</P>
<P><a name="011">11</A>&nbsp;In secundo, carbunculus, sapphirus, et jaspis.</P>
<P><a name="012">12</A>&nbsp;In tertio, ligurius, achates, et amethystus.</P>
<P><a name="013">13</A>&nbsp;In quarto, chrysolithus, onychinus, et beryllus, circumdati et inclusi auro per ordines suos.</P>
<P><a name="014">14</A>&nbsp;Ipsique lapides duodecim sculpti erant nominibus duodecim tribuum Isra&#235;l, singuli per nomina singulorum.</P>
<P><a name="015">15</A>&nbsp;Fecerunt in rationali et catenulas sibi invicem coh&#230;rentes, de auro purissimo:</P>
<P><a name="016">16</A>&nbsp;et duos uncinos, totidemque annulos aureos. Porro annulos posuerunt in utroque latere rationalis,</P>
<P><a name="017">17</A>&nbsp;e quibus penderent du&#230; caten&#230; aure&#230;, quas inseruerunt uncinis, qui in superhumeralis angulis eminebant.</P>
<P><a name="018">18</A>&nbsp;H&#230;c et ante et retro ita conveniebant sibi, ut superhumerale et rationale mutuo necterentur,</P>
<P><a name="019">19</A>&nbsp;stricta ad balteum et annulis fortius copulata, quos jungebat vitta hyacinthina, ne laxa fluerent, et a se invicem moverentur, sicut pr&#230;cepit Dominus Moysi.</P>
<P><a name="020">20</A>&nbsp;Feceruntque quoque tunicam superhumeralis totam hyacinthinam,</P>
<P><a name="021">21</A>&nbsp;et capitium in superiori parte contra medium, oramque per gyrum capitii textilem:</P>
<P><a name="022">22</A>&nbsp;deorsum autem ad pedes mala punica ex hyacintho, purpura, vermiculo, ac bysso retorta:</P>
<P><a name="023">23</A>&nbsp;et tintinnabula de auro purissimo, qu&#230; posuerunt inter malogranata, in extrema parte tunic&#230; per gyrum:</P>
<P><a name="024">24</A>&nbsp;tintinnabulum autem aureum, et malum punicum, quibus ornatus incedebat pontifex quando ministerio fungebatur, sicut pr&#230;ceperat Dominus Moysi.</P>
<P><a name="025">25</A>&nbsp;Fecerunt et tunicas byssinas opere textili Aaron et filiis ejus:</P>
<P><a name="026">26</A>&nbsp;et mitras cum coronulis suis ex bysso:</P>
<P><a name="027">27</A>&nbsp;feminalia quoque linea, byssina:</P>
<P><a name="028">28</A>&nbsp;cingulum vero de bysso retorta, hyacintho, purpura, ac vermiculo bis tincto, arte plumaria, sicut pr&#230;ceperat Dominus Moysi.</P>
<P><a name="029">29</A>&nbsp;Fecerunt et laminam sacr&#230; venerationis de auro purissimo, scripseruntque in ea opere gemmario, Sanctum Domini:</P>
<P><a name="030">30</A>&nbsp;et strinxerunt eam cum mitra vitta hyacinthina, sicut pr&#230;ceperat Dominus Moysi.<BR>
</P>
<P><a name="031">31</A>&nbsp;Perfectum est igitur omne opus tabernaculi et tecti testimonii: feceruntque filii Isra&#235;l cuncta qu&#230; pr&#230;ceperat Dominus Moysi.</P>
<P><a name="032">32</A>&nbsp;Et obtulerunt tabernaculum et tectum et universam supellectilem, annulos, tabulas, vectes, columnas ac bases,</P>
<P><a name="033">33</A>&nbsp;opertorium de pellibus arietum rubricatis, et aliud operimentum de janthinis pellibus,</P>
<P><a name="034">34</A>&nbsp;velum; arcam, vectes, propitiatorium,</P>
<P><a name="035">35</A>&nbsp;mensam cum vasis suis et propositionis panibus;</P>
<P><a name="036">36</A>&nbsp;candelabrum, lucernas, et utensilia earum cum oleo;</P>
<P><a name="037">37</A>&nbsp;altare aureum, et unguentum, et thymiama ex aromatibus,</P>
<P><a name="038">38</A>&nbsp;et tentorium in introitu tabernaculi;</P>
<P><a name="039">39</A>&nbsp;altare &#230;neum, retiaculum, vectes, et vasa ejus omnia; labrum cum basi sua; tentoria atrii, et columnas cum basibus suis;</P>
<P><a name="040">40</A>&nbsp;tentorium in introitu atrii, funiculosque illius et paxillos. Nihil ex vasis defuit, qu&#230; in ministerium tabernaculi, et in tectum f&#156;deris jussa sunt fieri.</P>
<P><a name="041">41</A>&nbsp;Vestes quoque, quibus sacerdotes utuntur in sanctuario, Aaron scilicet et filii ejus,</P>
<P><a name="042">42</A>&nbsp;obtulerunt filii Isra&#235;l, sicut pr&#230;ceperat Dominus.</P>
<P><a name="043">43</A>&nbsp;Qu&#230; postquam Moyses cuncta vidit completa, benedixit eis.</P>
<P><HR>
<CENTER>
<A HREF="exo040">Next: Exodus Chapter 40</A></CENTER>
</BODY>
</HTML>
