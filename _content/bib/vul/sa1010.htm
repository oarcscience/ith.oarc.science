<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa1010">Polyglot</A>&nbsp;
<A HREF="../kjv/sa1010">KJV</A>&nbsp;
<A HREF="../sep/sa1010">Sep</A>&nbsp;
<A HREF="../tan/sa1010">Tan</A>&nbsp;

<BR>
<BR><A HREF="sa1">1 Samuel Index</A><BR>
&nbsp;
<A HREF="sa1009">Previous</A>&nbsp;
<A HREF="sa1011">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 10</H3><P><a name="001">1</A>&nbsp;Tulit autem Samuel lenticulam olei, et effudit super caput ejus: et deosculatus est eum, et ait: Ecce unxit te Dominus super h&#230;reditatem suam in principem, et liberabis populum suum de manibus inimicorum ejus qui in circuitu ejus sunt. Et hoc tibi signum, quia unxit te Deus in principem.<BR>
</P>
<P><a name="002">2</A>&nbsp;Cum abieris hodie a me, invenies duos viros juxta sepulchrum Rachel in finibus Benjamin, in meridie: dicentque tibi: Invent&#230; sunt asin&#230; ad quas ieras perquirendas: et intermissis pater tuus asinis, sollicitus est pro vobis, et dicit: Quid faciam de filio meo?</P>
<P><a name="003">3</A>&nbsp;Cumque abieris inde, et ultra transieris, et veneris ad quercum Thabor, invenient te ibi tres viri ascendentes ad Deum in Bethel, unus portans tres h&#230;dos, et alius tres tortas panis, et alius portans lagenam vini.</P>
<P><a name="004">4</A>&nbsp;Cumque te salutaverint, dabunt tibi duos panes, et accipies de manu eorum.</P>
<P><a name="005">5</A>&nbsp;Post h&#230;c venies in collem Dei, ubi est statio Philisthinorum: et cum ingressus fueris ibi urbem, obvium habebis gregem prophetarum descendentium de excelso, et ante eos psalterium, et tympanum, et tibiam, et citharam, ipsosque prophetantes.</P>
<P><a name="006">6</A>&nbsp;Et insiliet in te spiritus Domini, et prophetabis cum eis, et mutaberis in virum alium.</P>
<P><a name="007">7</A>&nbsp;Quando ergo evenerint signa h&#230;c omnia tibi, fac qu&#230;cumque invenerit manus tua, quia Dominus tecum est.</P>
<P><a name="008">8</A>&nbsp;Et descendes ante me in Galgala (ego quippe descendam ad te), ut offeras oblationem, et immoles victimas pacificas: septem diebus expectabis, donec veniam ad te, et ostendam tibi quid facias.</P>
<P><a name="009">9</A>&nbsp;Itaque cum avertisset humerum suum ut abiret a Samuele, immutavit ei Deus cor aliud, et venerunt omnia signa h&#230;c in die illa.</P>
<P><a name="010">10</A>&nbsp;Veneruntque ad pr&#230;dictum collem, et ecce cuneus prophetarum obvius ei: et insiluit super eum spiritus Domini, et prophetavit in medio eorum.</P>
<P><a name="011">11</A>&nbsp;Videntes autem omnes qui noverant eum heri et nudiustertius quod esset cum prophetis, et prophetaret, dixerunt ad invicem: Qu&#230;nam res accidit filio Cis? num et Saul inter prophetas?</P>
<P><a name="012">12</A>&nbsp;Responditque alius ad alterum, dicens: Et quis pater eorum? Propterea versum est in proverbium: Num et Saul inter prophetas?</P>
<P><a name="013">13</A>&nbsp;Cessavit autem prophetare, et venit ad excelsum.</P>
<P><a name="014">14</A>&nbsp;Dixitque patruus Saul ad eum, et ad puerum ejus: Quo abistis? Qui responderunt: Qu&#230;rere asinas: quas cum non reperissemus, venimus ad Samuelem.</P>
<P><a name="015">15</A>&nbsp;Et dixit ei patruus suus: Indica mihi quid dixerit tibi Samuel.</P>
<P><a name="016">16</A>&nbsp;Et ait Saul ad patruum suum: Indicavit nobis quia invent&#230; essent asin&#230;. De sermone autem regni non indicavit ei quem locutus fuerat ei Samuel.<BR>
</P>
<P><a name="017">17</A>&nbsp;Et convocavit Samuel populum ad Dominum in Maspha:</P>
<P><a name="018">18</A>&nbsp;et ait ad filios Isra&#235;l: H&#230;c dicit Dominus Deus Isra&#235;l: Ego eduxi Isra&#235;l de &#198;gypto, et erui vos de manu &#198;gyptiorum, et de manu omnium regum qui affligebant vos.</P>
<P><a name="019">19</A>&nbsp;Vos autem hodie projecistis Deum vestrum, qui solus salvavit vos de universis malis et tribulationibus vestris: et dixistis: Nequaquam: sed regem constitue super nos. Nunc ergo state coram Domino per tribus vestras, et per familias.</P>
<P><a name="020">20</A>&nbsp;Et applicuit Samuel omnes tribus Isra&#235;l, et cecidit sors tribus Benjamin.</P>
<P><a name="021">21</A>&nbsp;Et applicuit tribum Benjamin et cognationes ejus, et cecidit cognatio Metri: et pervenit usque ad Saul filium Cis. Qu&#230;sierunt ergo eum, et non est inventus.</P>
<P><a name="022">22</A>&nbsp;Et consuluerunt post h&#230;c Dominum utrumnam venturus esset illuc. Responditque Dominus: Ecce absconditus est domi.</P>
<P><a name="023">23</A>&nbsp;Cucurrerunt itaque et tulerunt eum inde: stetitque in medio populi, et altior fuit universo populo ab humero et sursum.</P>
<P><a name="024">24</A>&nbsp;Et ait Samuel ad omnem populum: Certe videtis quem elegit Dominus, quoniam non sit similis illi in omni populo. Et clamavit omnis populus, et ait: Vivat rex.</P>
<P><a name="025">25</A>&nbsp;Locutus est autem Samuel ad populum legem regni, et scripsit in libro, et reposuit coram Domino: et dimisit Samuel omnem populum, singulos in domum suam.</P>
<P><a name="026">26</A>&nbsp;Sed et Saul abiit in domum suam in Gabaa: et abiit cum eo pars exercitus, quorum tetigerat Deus corda.</P>
<P><a name="027">27</A>&nbsp;Filii vero Belial dixerunt: Num salvare nos poterit iste? Et despexerunt eum, et non attulerunt ei munera: ille vero dissimulabat se audire.</P>
<P><HR>
<CENTER>
<A HREF="sa1011">Next: 1 Samuel Chapter 11</A></CENTER>
</BODY>
</HTML>
