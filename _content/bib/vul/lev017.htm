<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev017.htm">Polyglot</A>&nbsp;
<A HREF="../kjv/lev017.htm">KJV</A>&nbsp;
<A HREF="../sep/lev017.htm">Sep</A>&nbsp;
<A HREF="../tan/lev017.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev016.htm">Previous</A>&nbsp;
<A HREF="lev018.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 17</H3><P><a name="001">1</A>&nbsp;Et locutus est Dominus ad Moysen, dicens:</P>
<P><a name="002">2</A>&nbsp;Loquere Aaron et filiis ejus, et cunctis filiis Isra&#235;l, dicens ad eos: Iste est sermo quem mandavit Dominus, dicens:</P>
<P><a name="003">3</A>&nbsp;Homo quilibet de domo Isra&#235;l, si occiderit bovem aut ovem, sive capram, in castris vel extra castra,</P>
<P><a name="004">4</A>&nbsp;et non obtulerit ad ostium tabernaculi oblationem Domino, sanguinis reus erit: quasi si sanguinem fuderit, sic peribit de medio populi sui.</P>
<P><a name="005">5</A>&nbsp;Ideo sacerdoti offerre debent filii Isra&#235;l hostias suas, quas occident in agro, ut sanctificentur Domino ante ostium tabernaculi testimonii, et immolent eas hostias pacificas Domino.</P>
<P><a name="006">6</A>&nbsp;Fundetque sacerdos sanguinem super altare Domini ad ostium tabernaculi testimonii, et adolebit adipem in odorem suavitatis Domino:</P>
<P><a name="007">7</A>&nbsp;et nequaquam ultra immolabunt hostias suas d&#230;monibus, cum quibus fornicati sunt. Legitimum sempiternum erit illis et posteris eorum.</P>
<P><a name="008">8</A>&nbsp;Et ad ipsos dices: Homo de domo Isra&#235;l, et de advenis qui peregrinantur apud vos, qui obtulerit holocaustum sive victimam,</P>
<P><a name="009">9</A>&nbsp;et ad ostium tabernaculi testimonii non adduxerit eam, ut offeratur Domino, interibit de populo suo.<BR>
</P>
<P><a name="010">10</A>&nbsp;Homo quilibet de domo Isra&#235;l et de advenis qui peregrinantur inter eos, si comederit sanguinem, obfirmabo faciem meam contra animam illius, et disperdam eam de populo suo,</P>
<P><a name="011">11</A>&nbsp;quia anima carnis in sanguine est: et ego dedi illum vobis, ut super altare in eo expietis pro animabus vestris, et sanguis pro anim&#230; piaculo sit.</P>
<P><a name="012">12</A>&nbsp;Idcirco dixi filiis Isra&#235;l: Omnis anima ex vobis non comedet sanguinem, nec ex advenis qui peregrinantur apud vos.</P>
<P><a name="013">13</A>&nbsp;Homo quicumque de filiis Isra&#235;l, et de advenis qui peregrinantur apud vos, si venatione atque aucupio ceperit feram, vel avem, quibus vesci licitum est, fundat sanguinem ejus, et operiat illum terra.</P>
<P><a name="014">14</A>&nbsp;Anima enim omnis carnis in sanguine est: unde dixi filiis Isra&#235;l: Sanguinem univers&#230; carnis non comedetis, quia anima carnis in sanguine est: et quicumque comederit illum, interibit.</P>
<P><a name="015">15</A>&nbsp;Anima, qu&#230; comederit morticinum, vel captum a bestia, tam de indigenis, quam de advenis, lavabit vestimenta sua et semetipsum aqua, et contaminatus erit usque ad vesperum: et hoc ordine mundus fiet.</P>
<P><a name="016">16</A>&nbsp;Quod si non laverit vestimenta sua et corpus, portabit iniquitatem suam.</P>
<P><HR>
<CENTER>
<A HREF="lev018.htm">Next: Leviticus Chapter 18</A></CENTER>
</BODY>
</HTML>
