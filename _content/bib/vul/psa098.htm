<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 98</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa098">Polyglot</A>&nbsp;
<A HREF="../kjv/psa098">KJV</A>&nbsp;
<A HREF="../sep/psa098">Sep</A>&nbsp;
<A HREF="../tan/psa098">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa097">Previous</A>&nbsp;
<A HREF="psa099">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 98</H3><P><a name="001">1</A>&nbsp;Psalmus ipsi David. [Dominus regnavit: irascantur populi;<BR> qui sedet super cherubim: moveatur terra.<BR></P>
<P><a name="002">2</A>&nbsp;Dominus in Sion magnus,<BR> et excelsus super omnes populos.<BR></P>
<P><a name="003">3</A>&nbsp;Confiteantur nomini tuo magno,<BR> quoniam terribile et sanctum est,<BR></P>
<P><a name="004">4</A>&nbsp;et honor regis judicium diligit.<BR> Tu parasti directiones;<BR> judicium et justitiam in Jacob tu fecisti.<BR></P>
<P><a name="005">5</A>&nbsp;Exaltate Dominum Deum nostrum,<BR> et adorate scabellum pedum ejus,<BR> quoniam sanctum est.<BR></P>
<P><a name="006">6</A>&nbsp;Moyses et Aaron in sacerdotibus ejus,<BR> et Samuel inter eos qui invocant nomen ejus:<BR> invocabant Dominum, et ipse exaudiebat eos;<BR></P>
<P><a name="007">7</A>&nbsp;in columna nubis loquebatur ad eos.<BR> Custodiebant testimonia ejus,<BR> et pr&#230;ceptum quod dedit illis.<BR></P>
<P><a name="008">8</A>&nbsp;Domine Deus noster, tu exaudiebas eos;<BR> Deus, tu propitius fuisti eis,<BR> et ulciscens in omnes adinventiones eorum.<BR></P>
<P><a name="009">9</A>&nbsp;Exaltate Dominum Deum nostrum,<BR> et adorate in monte sancto ejus,<BR> quoniam sanctus Dominus Deus noster.]</P>
<P><HR>
<CENTER>
<A HREF="psa099">Next: Psalms Chapter 99</A></CENTER>
</BODY>
</HTML>
