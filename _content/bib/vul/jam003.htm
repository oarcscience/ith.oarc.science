<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: James: James Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jam003">Polyglot</A>&nbsp;
<A HREF="../gnt/jam003">GNT</A>&nbsp;
<A HREF="../kjv/jam003">KJV</A>&nbsp;

<BR>
<BR><A HREF="jam">James Index</A><BR>
&nbsp;
<A HREF="jam002">Previous</A>&nbsp;
<A HREF="jam004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): James Chapter 3</H3><P><a name="001">1</A>&nbsp;Nolite plures magistri fieri fratres mei, scientes quoniam majus judicium sumitis.</P>
<P><a name="002">2</A>&nbsp;In multis enim offendimus omnes. Si quis in verbo non offendit, hic perfectus est vir: potest etiam freno circumducere totum corpus.</P>
<P><a name="003">3</A>&nbsp;Si autem equis frena in ora mittimus ad consentiendum nobis, et omne corpus illorum circumferimus.</P>
<P><a name="004">4</A>&nbsp;Ecce et naves, cum magn&#230; sint, et a ventis validis minentur, circumferuntur a modico gubernaculo ubi impetus dirigentis voluerit.</P>
<P><a name="005">5</A>&nbsp;Ita et lingua modicum quidem membrum est, et magna exaltat. Ecce quantus ignis quam magnam silvam incendit!</P>
<P><a name="006">6</A>&nbsp;Et lingua ignis est, universitas iniquitatis. Lingua constituitur in membris nostris, qu&#230; maculat totum corpus, et inflammat rotam nativitatis nostr&#230; inflammata a gehenna.</P>
<P><a name="007">7</A>&nbsp;Omnis enim natura bestiarum, et volucrum, et serpentium, et ceterorum domantur, et domita sunt a natura humana:</P>
<P><a name="008">8</A>&nbsp;linguam autem nullus hominum domare potest: inquietum malum, plena veneno mortifero.</P>
<P><a name="009">9</A>&nbsp;In ipsa benedicimus Deum et Patrem: et in ipsa maledicimus homines, qui ad similitudinem Dei facti sunt.</P>
<P><a name="010">10</A>&nbsp;Ex ipso ore procedit benedictio et maledictio. Non oportet, fratres mei, h&#230;c ita fieri.</P>
<P><a name="011">11</A>&nbsp;Numquid fons de eodem foramine emanat dulcem et amaram aquam?</P>
<P><a name="012">12</A>&nbsp;Numquid potest, fratres mei, ficus uvas facere, aut vitis ficus? Sic neque salsa dulcem potest facere aquam.<BR>
</P>
<P><a name="013">13</A>&nbsp;Quis sapiens et disciplinatus inter vos? Ostendat ex bona conversatione operationem suam in mansuetudine sapienti&#230;.</P>
<P><a name="014">14</A>&nbsp;Quod si zelum amarum habetis, et contentiones sint in cordibus vestris: nolite gloriari, et mendaces esse adversus veritatem:</P>
<P><a name="015">15</A>&nbsp;non est enim ista sapientia desursum descendens: sed terrena, animalis, diabolica.</P>
<P><a name="016">16</A>&nbsp;Ubi enim zelus et contentio, ibi inconstantia et omne opus pravum.</P>
<P><a name="017">17</A>&nbsp;Qu&#230; autem desursum est sapientia, primum quidem pudica est, deinde pacifica, modesta, suadibilis, bonus consentiens, plena misericordia et fructibus bonis, non judicans, sine simulatione.</P>
<P><a name="018">18</A>&nbsp;Fructus autem justiti&#230;, in pace seminatur, facientibus pacem.</P>
<P><HR>
<CENTER>
<A HREF="jam004">Next: James Chapter 4</A></CENTER>
</BODY>
</HTML>
