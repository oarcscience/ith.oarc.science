<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 73</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa073">Polyglot</A>&nbsp;
<A HREF="../kjv/psa073">KJV</A>&nbsp;
<A HREF="../sep/psa073">Sep</A>&nbsp;
<A HREF="../tan/psa073">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa072">Previous</A>&nbsp;
<A HREF="psa074">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 73</H3><P><a name="001">1</A>&nbsp;Intellectus Asaph. [Ut quid, Deus, repulisti in finem,<BR> iratus est furor tuus super oves pascu&#230; tu&#230;?<BR></P>
<P><a name="002">2</A>&nbsp;Memor esto congregationis tu&#230;,<BR> quam possedisti ab initio.<BR> Redemisti virgam h&#230;reditatis tu&#230;,<BR> mons Sion, in quo habitasti in eo.<BR></P>
<P><a name="003">3</A>&nbsp;Leva manus tuas in superbias eorum in finem:<BR> quanta malignatus est inimicus in sancto!<BR></P>
<P><a name="004">4</A>&nbsp;Et gloriati sunt qui oderunt te in medio solemnitatis tu&#230;;<BR> posuerunt signa sua, signa:<BR></P>
<P><a name="005">5</A>&nbsp;et non cognoverunt sicut in exitu super summum.<BR> Quasi in silva lignorum securibus<BR></P>
<P><a name="006">6</A>&nbsp;exciderunt januas ejus in idipsum;<BR> in securi et ascia dejecerunt eam.<BR></P>
<P><a name="007">7</A>&nbsp;Incenderunt igni sanctuarium tuum;<BR> in terra polluerunt tabernaculum nominis tui.<BR></P>
<P><a name="008">8</A>&nbsp;Dixerunt in corde suo cognatio eorum simul:<BR> Quiescere faciamus omnes dies festos Dei a terra.<BR></P>
<P><a name="009">9</A>&nbsp;Signa nostra non vidimus;<BR> jam non est propheta;<BR> et nos non cognoscet amplius.<BR></P>
<P><a name="010">10</A>&nbsp;Usquequo, Deus, improperabit inimicus?<BR> irritat adversarius nomen tuum in finem?<BR></P>
<P><a name="011">11</A>&nbsp;Ut quid avertis manum tuam,<BR> et dexteram tuam de medio sinu tuo in finem?<BR></P>
<P><a name="012">12</A>&nbsp;Deus autem rex noster ante s&#230;cula:<BR> operatus est salutem in medio terr&#230;.<BR></P>
<P><a name="013">13</A>&nbsp;Tu confirmasti in virtute tua mare;<BR> contribulasti capita draconum in aquis.<BR></P>
<P><a name="014">14</A>&nbsp;Tu confregisti capita draconis;<BR> dedisti eum escam populis &#198;thiopum.<BR></P>
<P><a name="015">15</A>&nbsp;Tu dirupisti fontes et torrentes;<BR> tu siccasti fluvios Ethan.<BR></P>
<P><a name="016">16</A>&nbsp;Tuus est dies, et tua est nox;<BR> tu fabricatus es auroram et solem.<BR></P>
<P><a name="017">17</A>&nbsp;Tu fecisti omnes terminos terr&#230;;<BR> &#230;statem et ver tu plasmasti ea.<BR></P>
<P><a name="018">18</A>&nbsp;Memor esto hujus: inimicus improperavit Domino,<BR> et populus insipiens incitavit nomen tuum.<BR></P>
<P><a name="019">19</A>&nbsp;Ne tradas bestiis animas confitentes tibi,<BR> et animas pauperum tuorum ne obliviscaris in finem.<BR></P>
<P><a name="020">20</A>&nbsp;Respice in testamentum tuum,<BR> quia repleti sunt qui obscurati sunt terr&#230; domibus iniquitatum.<BR></P>
<P><a name="021">21</A>&nbsp;Ne avertatur humilis factus confusus;<BR> pauper et inops laudabunt nomen tuum.<BR></P>
<P><a name="022">22</A>&nbsp;Exsurge, Deus, judica causam tuam;<BR> memor esto improperiorum tuorum,<BR> eorum qu&#230; ab insipiente sunt tota die.<BR></P>
<P><a name="023">23</A>&nbsp;Ne obliviscaris voces inimicorum tuorum:<BR> superbia eorum qui te oderunt ascendit semper.]</P>
<P><HR>
<CENTER>
<A HREF="psa074">Next: Psalms Chapter 74</A></CENTER>
</BODY>
</HTML>
