<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 19</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/joh019">Polyglot</A>&nbsp;
<A HREF="../gnt/joh019">GNT</A>&nbsp;
<A HREF="../kjv/joh019">KJV</A>&nbsp;

<BR>
<BR><A HREF="joh">John Index</A><BR>
&nbsp;
<A HREF="joh018">Previous</A>&nbsp;
<A HREF="joh020">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 19</H3><P><a name="001">1</A>&nbsp;Tunc ergo apprehendit Pilatus Jesum, et flagellavit.</P>
<P><a name="002">2</A>&nbsp;Et milites plectentes coronam de spinis, imposuerunt capiti ejus: et veste purpurea circumdederunt eum.</P>
<P><a name="003">3</A>&nbsp;Et veniebant ad eum, et dicebant: Ave, rex Jud&#230;orum: et dabant ei alapas.</P>
<P><a name="004">4</A>&nbsp;Exivit ergo iterum Pilatus foras, et dicit eis: Ecce adduco vobis eum foras, ut cognoscatis quia nullam invenio in eo causam.</P>
<P><a name="005">5</A>&nbsp;(Exivit ergo Jesus portans coronam spineam, et purpureum vestimentum.) Et dicit eis: Ecce homo.</P>
<P><a name="006">6</A>&nbsp;Cum ergo vidissent eum pontifices et ministri, clamabant, dicentes: Crucifige, crucifige eum. Dicit eis Pilatus: Accipite eum vos, et crucifigite: ego enim non invenio in eo causam.<BR>
</P>
<P><a name="007">7</A>&nbsp;Responderunt ei Jud&#230;i: Nos legem habemus, et secundum legem debet mori, quia Filium Dei se fecit.</P>
<P><a name="008">8</A>&nbsp;Cum ergo audisset Pilatus hunc sermonem, magis timuit.</P>
<P><a name="009">9</A>&nbsp;Et ingressus est pr&#230;torium iterum: et dixit ad Jesum: Unde es tu? Jesus autem responsum non dedit ei.</P>
<P><a name="010">10</A>&nbsp;Dicit ergo ei Pilatus: Mihi non loqueris? nescis quia potestatem habeo crucifigere te, et potestatem habeo dimittere te?</P>
<P><a name="011">11</A>&nbsp;Respondit Jesus: Non haberes potestatem adversum me ullam, nisi tibi datum esset desuper. Propterea qui me tradidit tibi, majus peccatum habet.</P>
<P><a name="012">12</A>&nbsp;Et exinde qu&#230;rebat Pilatus dimittere eum. Jud&#230;i autem clamabant dicentes: Si hunc dimittis, non es amicus C&#230;saris. Omnis enim qui se regem facit, contradicit C&#230;sari.<BR>
</P>
<P><a name="013">13</A>&nbsp;Pilatus autem cum audisset hos sermones, adduxit foras Jesum: et sedit pro tribunali, in loco qui dicitur Lithostrotos, hebraice autem Gabbatha.</P>
<P><a name="014">14</A>&nbsp;Erat enim parasceve Pasch&#230;, hora quasi sexta, et dicit Jud&#230;is: Ecce rex vester.</P>
<P><a name="015">15</A>&nbsp;Illi autem clamabant: Tolle, tolle, crucifige eum. Dicit eis Pilatus: Regem vestrum crucifigam? Responderunt pontifices: Non habemus regem, nisi C&#230;sarem.</P>
<P><a name="016">16</A>&nbsp;Tunc ergo tradidit eis illum ut crucifigeretur. Susceperunt autem Jesum, et eduxerunt.<BR>
</P>
<P><a name="017">17</A>&nbsp;Et bajulans sibi crucem exivit in eum, qui dicitur Calvari&#230; locum, hebraice autem Golgotha:</P>
<P><a name="018">18</A>&nbsp;ubi crucifixerunt eum, et cum eo alios duos hinc et hinc, medium autem Jesum.</P>
<P><a name="019">19</A>&nbsp;Scripsit autem et titulum Pilatus, et posuit super crucem. Erat autem scriptum: Jesus Nazarenus, Rex Jud&#230;orum.</P>
<P><a name="020">20</A>&nbsp;Hunc ergo titulum multi Jud&#230;orum legerunt: quia prope civitatem erat locus, ubi crucifixus est Jesus, et erat scriptum hebraice, gr&#230;ce, et latine.</P>
<P><a name="021">21</A>&nbsp;Dicebant ergo Pilato pontifices Jud&#230;orum: Noli scribere: Rex Jud&#230;orum: sed quia ipse dixit: Rex sum Jud&#230;orum.</P>
<P><a name="022">22</A>&nbsp;Respondit Pilatus: Quod scripsi, scripsi.</P>
<P><a name="023">23</A>&nbsp;Milites ergo cum crucifixissent eum, acceperunt vestimenta ejus (et fecerunt quatuor partes, unicuique militi partem) et tunicam. Erat autem tunica inconsutilis, desuper contexta per totum.</P>
<P><a name="024">24</A>&nbsp;Dixerunt ergo ad invicem: Non scindamus eam, sed sortiamur de illa cujus sit. Ut Scriptura impleretur, dicens: Partiti sunt vestimenta mea sibi: et in vestem meam miserunt sortem. Et milites quidem h&#230;c fecerunt.<BR>
</P>
<P><a name="025">25</A>&nbsp;Stabant autem juxta crucem Jesu mater ejus, et soror matris ejus, Maria Cleoph&#230;, et Maria Magdalene.</P>
<P><a name="026">26</A>&nbsp;Cum vidisset ergo Jesus matrem, et discipulum stantem, quem diligebat, dicit matri su&#230;: Mulier, ecce filius tuus.</P>
<P><a name="027">27</A>&nbsp;Deinde dicit discipulo: Ecce mater tua. Et ex illa hora accepit eam discipulus in sua.</P>
<P><a name="028">28</A>&nbsp;Postea sciens Jesus quia omnia consummata sunt, ut consummaretur Scriptura, dixit: Sitio.</P>
<P><a name="029">29</A>&nbsp;Vas ergo erat positum aceto plenum. Illi autem spongiam plenam aceto, hyssopo circumponentes, obtulerunt ori ejus.</P>
<P><a name="030">30</A>&nbsp;Cum ergo accepisset Jesus acetum, dixit: Consummatum est. Et inclinato capite tradidit spiritum.<BR>
</P>
<P><a name="031">31</A>&nbsp;Jud&#230;i ergo (quoniam parasceve erat) ut non remanerent in cruce corpora sabbato (erat enim magnus dies ille sabbati), rogaverunt Pilatum ut frangerentur eorum crura, et tollerentur.</P>
<P><a name="032">32</A>&nbsp;Venerunt ergo milites: et primi quidem fregerunt crura, et alterius, qui crucifixus est cum eo.</P>
<P><a name="033">33</A>&nbsp;Ad Jesum autem cum venissent, ut viderunt eum jam mortuum, non fregerunt ejus crura,</P>
<P><a name="034">34</A>&nbsp;sed unus militum lancea latus ejus aperuit, et continuo exivit sanguis et aqua.</P>
<P><a name="035">35</A>&nbsp;Et qui vidit, testimonium perhibuit: et verum est testimonium ejus. Et ille scit quia vera dicit: ut et vos credatis.</P>
<P><a name="036">36</A>&nbsp;Facta sunt enim h&#230;c ut Scriptura impleretur: Os non comminuetis ex eo.</P>
<P><a name="037">37</A>&nbsp;Et iterum alia Scriptura dicit: Videbunt in quem transfixerunt.<BR>
</P>
<P><a name="038">38</A>&nbsp;Post h&#230;c autem rogavit Pilatum Joseph ab Arimath&#230;a (eo quod esset discipulus Jesu, occultus autem propter metum Jud&#230;orum), ut tolleret corpus Jesu. Et permisit Pilatus. Venit ergo, et tulit corpus Jesu.</P>
<P><a name="039">39</A>&nbsp;Venit autem et Nicodemus, qui venerat ad Jesum nocte primum, ferens mixturam myrrh&#230; et alo&#235;s, quasi libras centum.</P>
<P><a name="040">40</A>&nbsp;Acceperunt ergo corpus Jesu, et ligaverunt illud linteis cum aromatibus, sicut mos est Jud&#230;is sepelire.</P>
<P><a name="041">41</A>&nbsp;Erat autem in loco, ubi crucifixus est, hortus: et in horto monumentum novum, in quo nondum quisquam positus erat.</P>
<P><a name="042">42</A>&nbsp;Ibi ergo propter parasceven Jud&#230;orum, quia juxta erat monumentum, posuerunt Jesum.</P>
<P><HR>
<CENTER>
<A HREF="joh020">Next: John Chapter 20</A></CENTER>
</BODY>
</HTML>
