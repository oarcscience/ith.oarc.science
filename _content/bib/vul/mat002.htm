<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mat002">Polyglot</A>&nbsp;
<A HREF="../gnt/mat002">GNT</A>&nbsp;
<A HREF="../kjv/mat002">KJV</A>&nbsp;

<BR>
<BR><A HREF="mat">Matthew Index</A><BR>
&nbsp;
<A HREF="mat001">Previous</A>&nbsp;
<A HREF="mat003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 2</H3><P><a name="001">1</A>&nbsp;Cum ergo natus esset Jesus in Bethlehem Juda in diebus Herodis regis, ecce magi ab oriente venerunt Jerosolymam,</P>
<P><a name="002">2</A>&nbsp;dicentes: Ubi est qui natus est rex Jud&#230;orum? vidimus enim stellam ejus in oriente, et venimus adorare eum.</P>
<P><a name="003">3</A>&nbsp;Audiens autem Herodes rex, turbatus est, et omnis Jerosolyma cum illo.</P>
<P><a name="004">4</A>&nbsp;Et congregans omnes principes sacerdotum, et scribas populi, sciscitabatur ab eis ubi Christus nasceretur.</P>
<P><a name="005">5</A>&nbsp;At illi dixerunt: In Bethlehem Jud&#230;: sic enim scriptum est per prophetam:</P>
<P><a name="006">6</A>&nbsp;[Et tu Bethlehem terra Juda,<BR> nequaquam minima es<BR> in principibus Juda:<BR> ex te enim exiet dux, qui regat populum meum Isra&#235;l.]</P>
<P><a name="007">7</A>&nbsp;Tunc Herodes clam vocatis magis diligenter didicit ab eis tempus stell&#230;, qu&#230; apparuit eis:</P>
<P><a name="008">8</A>&nbsp;et mittens illos in Bethlehem, dixit: Ite, et interrogate diligenter de puero: et cum inveneritis, renuntiate mihi, ut et ego veniens adorem eum.</P>
<P><a name="009">9</A>&nbsp;Qui cum audissent regem, abierunt, et ecce stella, quam viderant in oriente, antecedebat eos, usque dum veniens staret supra, ubi erat puer.</P>
<P><a name="010">10</A>&nbsp;Videntes autem stellam gavisi sunt gaudio magno valde.</P>
<P><a name="011">11</A>&nbsp;Et intrantes domum, invenerunt puerum cum Maria matre ejus, et procidentes adoraverunt eum: et apertis thesauris suis obtulerunt ei munera, aurum, thus, et myrrham.</P>
<P><a name="012">12</A>&nbsp;Et responso accepto in somnis ne redirent ad Herodem, per aliam viam reversi sunt in regionem suam.<BR>
</P>
<P><a name="013">13</A>&nbsp;Qui cum recessissent, ecce angelus Domini apparuit in somnis Joseph, dicens: Surge, et accipe puerum, et matrem ejus, et fuge in &#198;gyptum, et esto ibi usque dum dicam tibi. Futurum est enim ut Herodes qu&#230;rat puerum ad perdendum eum.</P>
<P><a name="014">14</A>&nbsp;Qui consurgens accepit puerum et matrem ejus nocte, et secessit in &#198;gyptum:</P>
<P><a name="015">15</A>&nbsp;et erat ibi usque ad obitum Herodis: ut adimpleretur quod dictum est a Domino per prophetam dicentem: Ex &#198;gypto vocavi filium meum.</P>
<P><a name="016">16</A>&nbsp;Tunc Herodes videns quoniam illusus esset a magis, iratus est valde, et mittens occidit omnes pueros, qui erant in Bethlehem, et in omnibus finibus ejus, a bimatu et infra secundum tempus, quod exquisierat a magis.</P>
<P><a name="017">17</A>&nbsp;Tunc adimpletum est quod dictum est per Jeremiam prophetam dicentem:</P>
<P><a name="018">18</A>&nbsp;[Vox in Rama audita est<BR> ploratus, et ululatus multus:<BR> Rachel plorans filios suos,<BR> et noluit consolari, quia non sunt.]<BR>
</P>
<P><a name="019">19</A>&nbsp;Defuncto autem Herode, ecce angelus Domini apparuit in somnis Joseph in &#198;gypto,</P>
<P><a name="020">20</A>&nbsp;dicens: Surge, et accipe puerum, et matrem ejus, et vade in terram Isra&#235;l: defuncti sunt enim qui qu&#230;rebant animam pueri.</P>
<P><a name="021">21</A>&nbsp;Qui consurgens, accepit puerum, et matrem ejus, et venit in terram Isra&#235;l.</P>
<P><a name="022">22</A>&nbsp;Audiens autem quod Archelaus regnaret in Jud&#230;a pro Herode patre suo, timuit illo ire: et admonitus in somnis, secessit in partes Galil&#230;&#230;.</P>
<P><a name="023">23</A>&nbsp;Et veniens habitavit in civitate qu&#230; vocatur Nazareth: ut adimpleretur quod dictum est per prophetas: Quoniam Nazar&#230;us vocabitur.</P>
<P><HR>
<CENTER>
<A HREF="mat003">Next: Matthew Chapter 3</A></CENTER>
</BODY>
</HTML>
