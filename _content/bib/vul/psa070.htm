<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 70</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa070">Polyglot</A>&nbsp;
<A HREF="../kjv/psa070">KJV</A>&nbsp;
<A HREF="../sep/psa070">Sep</A>&nbsp;
<A HREF="../tan/psa070">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa069">Previous</A>&nbsp;
<A HREF="psa071">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 70</H3><P><a name="001">1</A>&nbsp;Psalmus David, filiorum Jonadab, et priorum captivorum. [In te, Domine, speravi; non confundar in &#230;ternum.<BR></P>
<P><a name="002">2</A>&nbsp;In justitia tua libera me, et eripe me:<BR> inclina ad me aurem tuam, et salva me.<BR></P>
<P><a name="003">3</A>&nbsp;Esto mihi in Deum protectorem,<BR> et in locum munitum, ut salvum me facias:<BR> quoniam firmamentum meum et refugium meum es tu.<BR></P>
<P><a name="004">4</A>&nbsp;Deus meus, eripe me de manu peccatoris,<BR> et de manu contra legem agentis, et iniqui:<BR></P>
<P><a name="005">5</A>&nbsp;quoniam tu es patientia mea, Domine;<BR> Domine, spes mea a juventute mea.<BR></P>
<P><a name="006">6</A>&nbsp;In te confirmatus sum ex utero;<BR> de ventre matris me&#230; tu es protector meus;<BR> in te cantatio mea semper.<BR></P>
<P><a name="007">7</A>&nbsp;Tamquam prodigium factus sum multis;<BR> et tu adjutor fortis.<BR></P>
<P><a name="008">8</A>&nbsp;Repleatur os meum laude,<BR> ut cantem gloriam tuam,<BR> tota die magnitudinem tuam.<BR></P>
<P><a name="009">9</A>&nbsp;Ne projicias me in tempore senectutis;<BR> cum defecerit virtus mea, ne derelinquas me.<BR></P>
<P><a name="010">10</A>&nbsp;Quia dixerunt inimici mei mihi,<BR> et qui custodiebant animam meam consilium fecerunt in unum,<BR></P>
<P><a name="011">11</A>&nbsp;dicentes: Deus dereliquit eum:<BR> persequimini et comprehendite eum,<BR> quia non est qui eripiat.<BR></P>
<P><a name="012">12</A>&nbsp;Deus, ne elongeris a me;<BR> Deus meus, in auxilium meum respice.<BR></P>
<P><a name="013">13</A>&nbsp;Confundantur et deficiant detrahentes anim&#230; me&#230;;<BR> operiantur confusione et pudore qui qu&#230;runt mala mihi.<BR></P>
<P><a name="014">14</A>&nbsp;Ego autem semper sperabo,<BR> et adjiciam super omnem laudem tuam.<BR></P>
<P><a name="015">15</A>&nbsp;Os meum annuntiabit justitiam tuam,<BR> tota die salutare tuum.<BR> Quoniam non cognovi litteraturam,<BR></P>
<P><a name="016">16</A>&nbsp;introibo in potentias Domini;<BR> Domine, memorabor justiti&#230; tu&#230; solius.<BR></P>
<P><a name="017">17</A>&nbsp;Deus, docuisti me a juventute mea;<BR> et usque nunc pronuntiabo mirabilia tua.<BR></P>
<P><a name="018">18</A>&nbsp;Et usque in senectam et senium,<BR> Deus, ne derelinquas me,<BR> donec annuntiem brachium tuum generationi omni qu&#230; ventura est,<BR> potentiam tuam,</P>
<P><a name="019">19</A>&nbsp;et justitiam tuam, Deus, usque in altissima;<BR> qu&#230; fecisti magnalia, Deus: quis similis tibi?<BR></P>
<P><a name="020">20</A>&nbsp;Quantas ostendisti mihi tribulationes multas et malas!<BR> et conversus vivificasti me,<BR> et de abyssis terr&#230; iterum reduxisti me.<BR></P>
<P><a name="021">21</A>&nbsp;Multiplicasti magnificentiam tuam;<BR> et conversus consolatus es me.<BR></P>
<P><a name="022">22</A>&nbsp;Nam et ego confitebor tibi in vasis psalmi veritatem tuam, Deus;<BR> psallam tibi in cithara, sanctus Isra&#235;l.<BR></P>
<P><a name="023">23</A>&nbsp;Exsultabunt labia mea cum cantavero tibi;<BR> et anima mea quam redemisti.<BR></P>
<P><a name="024">24</A>&nbsp;Sed et lingua mea tota die meditabitur justitiam tuam,<BR> cum confusi et reveriti fuerint qui qu&#230;runt mala mihi.]</P>
<P><HR>
<CENTER>
<A HREF="psa071">Next: Psalms Chapter 71</A></CENTER>
</BODY>
</HTML>
