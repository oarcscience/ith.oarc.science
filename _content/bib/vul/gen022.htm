<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen022">Polyglot</A>&nbsp;
<A HREF="../kjv/gen022">KJV</A>&nbsp;
<A HREF="../sep/gen022">Sep</A>&nbsp;
<A HREF="../tan/gen022">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen021">Previous</A>&nbsp;
<A HREF="gen023">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 22</H3><P><a name="001">1</A>&nbsp;Qu&#230; postquam gesta sunt, tentavit Deus Abraham, et dixit ad eum: Abraham, Abraham. At ille respondit: Adsum.</P>
<P><a name="002">2</A>&nbsp;Ait illi: Tolle filium tuum unigenitum, quem diligis, Isaac, et vade in terram visionis, atque ibi offeres eum in holocaustum super unum montium quem monstravero tibi.</P>
<P><a name="003">3</A>&nbsp;Igitur Abraham de nocte consurgens, stravit asinum suum, ducens secum duos juvenes, et Isaac filium suum: cumque concidisset ligna in holocaustum, abiit ad locum quem pr&#230;ceperat ei Deus.</P>
<P><a name="004">4</A>&nbsp;Die autem tertio, elevatis oculis, vidit locum procul:</P>
<P><a name="005">5</A>&nbsp;dixitque ad pueros suos: Expectate hic cum asino: ego et puer illuc usque properantes, postquam adoraverimus, revertemur ad vos.</P>
<P><a name="006">6</A>&nbsp;Tulit quoque ligna holocausti, et imposuit super Isaac filium suum: ipse vero portabat in manibus ignem et gladium. Cumque duo pergerent simul,</P>
<P><a name="007">7</A>&nbsp;dixit Isaac patri suo: Pater mi. At ille respondit: Quid vis, fili? Ecce, inquit, ignis et ligna: ubi est victima holocausti?</P>
<P><a name="008">8</A>&nbsp;Dixit autem Abraham: Deus providebit sibi victimam holocausti, fili mi. Pergebant ergo pariter.</P>
<P><a name="009">9</A>&nbsp;Et venerunt ad locum quem ostenderat ei Deus, in quo &#230;dificavit altare, et desuper ligna composuit; cumque alligasset Isaac filium suum, posuit eum in altare super struem lignorum.</P>
<P><a name="010">10</A>&nbsp;Extenditque manum, et arripuit gladium, ut immolaret filium suum.</P>
<P><a name="011">11</A>&nbsp;Et ecce angelus Domini de c&#230;lo clamavit, dicens: Abraham, Abraham. Qui respondit: Adsum.</P>
<P><a name="012">12</A>&nbsp;Dixitque ei: Non extendas manum tuam super puerum, neque facias illi quidquam: nunc cognovi quod times Deum, et non pepercisti unigenito filio tuo propter me.</P>
<P><a name="013">13</A>&nbsp;Levavit Abraham oculos suos, viditque post tergum arietem inter vepres h&#230;rentem cornibus, quem assumens obtulit holocaustum pro filio.</P>
<P><a name="014">14</A>&nbsp;Appellavitque nomen loci illius, Dominus videt. Unde usque hodie dicitur: In monte Dominus videbit.<BR>
</P>
<P><a name="015">15</A>&nbsp;Vocavit autem angelus Domini Abraham secundo de c&#230;lo, dicens:</P>
<P><a name="016">16</A>&nbsp;Per memetipsum juravi, dicit Dominus: quia fecisti hanc rem, et non pepercisti filio tuo unigenito propter me:</P>
<P><a name="017">17</A>&nbsp;benedicam tibi, et multiplicabo semen tuum sicut stellas c&#230;li, et velut arenam qu&#230; est in littore maris: possidebit semen tuum portas inimicorum suorum,</P>
<P><a name="018">18</A>&nbsp;et benedicentur in semine tuo omnes gentes terr&#230;, quia obedisti voci me&#230;.</P>
<P><a name="019">19</A>&nbsp;Reversus est Abraham ad pueros suos, abieruntque Bersabee simul, et habitavit ibi.<BR>
</P>
<P><a name="020">20</A>&nbsp;His ita gestis, nuntiatum est Abrah&#230; quod Melcha quoque genuisset filios Nachor fratri suo:</P>
<P><a name="021">21</A>&nbsp;Hus primogenitum, et Buz fratrem ejus, et Camuel patrem Syrorum,</P>
<P><a name="022">22</A>&nbsp;et Cased, et Azau, Pheldas quoque et Jedlaph,</P>
<P><a name="023">23</A>&nbsp;ac Bathuel, de quo nata est Rebecca: octo istos genuit Melcha, Nachor fratri Abrah&#230;.</P>
<P><a name="024">24</A>&nbsp;Concubina vero illius, nomine Roma, peperit Tabee, et Gaham, et Thahas, et Maacha.</P>
<P><HR>
<CENTER>
<A HREF="gen023">Next: Genesis Chapter 23</A></CENTER>
</BODY>
</HTML>
