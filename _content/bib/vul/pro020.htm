<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro020.htm">Polyglot</A>&nbsp;
<A HREF="../kjv/pro020.htm">KJV</A>&nbsp;
<A HREF="../sep/pro020.htm">Sep</A>&nbsp;
<A HREF="../tan/pro020.htm">Tan</A>&nbsp;

<BR>
<BR><A HREF="pro.htm">Proverbs Index</A><BR>
&nbsp;
<A HREF="pro019.htm">Previous</A>&nbsp;
<A HREF="pro021.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 20</H3><P><a name="001">1</A>&nbsp;[Luxuriosa res vinum, et tumultuosa ebrietas:<BR> quicumque his delectatur non erit sapiens.<BR></P>
<P><a name="002">2</A>&nbsp;Sicut rugitus leonis, ita et terror regis:<BR> qui provocat eum peccat in animam suam.<BR></P>
<P><a name="003">3</A>&nbsp;Honor est homini qui separat se a contentionibus;<BR> omnes autem stulti miscentur contumeliis.<BR></P>
<P><a name="004">4</A>&nbsp;Propter frigus piger arare noluit;<BR> mendicabit ergo &#230;state, et non dabitur illi.<BR></P>
<P><a name="005">5</A>&nbsp;Sicut aqua profunda, sic consilium in corde viri;<BR> sed homo sapiens exhauriet illud.<BR></P>
<P><a name="006">6</A>&nbsp;Multi homines misericordes vocantur;<BR> virum autem fidelem quis inveniet?]<BR>
</P>
<P><a name="007">7</A>&nbsp;[Justus qui ambulat in simplicitate sua<BR> beatos post se filios derelinquet.<BR></P>
<P><a name="008">8</A>&nbsp;Rex qui sedet in solio judicii<BR> dissipat omne malum intuitu suo.<BR></P>
<P><a name="009">9</A>&nbsp;Quis potest dicere: Mundum est cor meum;<BR> purus sum a peccato?<BR></P>
<P><a name="010">10</A>&nbsp;Pondus et pondus, mensura et mensura:<BR> utrumque abominabile est apud Deum.<BR></P>
<P><a name="011">11</A>&nbsp;Ex studiis suis intelligitur puer,<BR> si munda et recta sint opera ejus.<BR></P>
<P><a name="012">12</A>&nbsp;Aurem audientem, et oculum videntem:<BR> Dominus fecit utrumque.<BR></P>
<P><a name="013">13</A>&nbsp;Noli diligere somnum, ne te egestas opprimat:<BR> aperi oculos tuos, et saturare panibus.<BR></P>
<P><a name="014">14</A>&nbsp;Malum est, malum est, dicit omnis emptor;<BR> et cum recesserit, tunc gloriabitur.<BR></P>
<P><a name="015">15</A>&nbsp;Est aurum et multitudo gemmarum,<BR> et vas pretiosum labia scienti&#230;.]<BR>
</P>
<P><a name="016">16</A>&nbsp;[Tolle vestimentum ejus qui fidejussor extitit alieni,<BR> et pro extraneis aufer pignus ab eo.<BR></P>
<P><a name="017">17</A>&nbsp;Suavis est homini panis mendacii,<BR> et postea implebitur os ejus calculo.<BR></P>
<P><a name="018">18</A>&nbsp;Cogitationes consiliis roborantur,<BR> et gubernaculis tractanda sunt bella.<BR></P>
<P><a name="019">19</A>&nbsp;Ei qui revelat mysteria, et ambulat fraudulenter,<BR> et dilatat labia sua, ne commiscearis.<BR></P>
<P><a name="020">20</A>&nbsp;Qui maledicit patri suo et matri,<BR> extinguetur lucerna ejus in mediis tenebris:<BR></P>
<P><a name="021">21</A>&nbsp;h&#230;reditas ad quam festinatur in principio,<BR> in novissimo benedictione carebit.<BR></P>
<P><a name="022">22</A>&nbsp;Ne dicas: Reddam malum:<BR> exspecta Dominum, et liberabit te.<BR></P>
<P><a name="023">23</A>&nbsp;Abominatio est apud Dominum pondus et pondus;<BR> statera dolosa non est bona.<BR></P>
<P><a name="024">24</A>&nbsp;A Domino diriguntur gressus viri:<BR> quis autem hominum intelligere potest viam suam?<BR></P>
<P><a name="025">25</A>&nbsp;Ruina est homini devorare sanctos,<BR> et post vota retractare.]<BR>
</P>
<P><a name="026">26</A>&nbsp;[Dissipat impios rex sapiens,<BR> et incurvat super eos fornicem.<BR></P>
<P><a name="027">27</A>&nbsp;Lucerna Domini spiraculum hominis,<BR> qu&#230; investigat omnia secreta ventris.<BR></P>
<P><a name="028">28</A>&nbsp;Misericordia et veritas custodiunt regem,<BR> et roboratur clementia thronus ejus.<BR></P>
<P><a name="029">29</A>&nbsp;Exsultatio juvenum fortitudo eorum,<BR> et dignitas senum canities.<BR></P>
<P><a name="030">30</A>&nbsp;Livor vulneris absterget mala,<BR> et plag&#230; in secretioribus ventris.]</P>
<P><HR>
<CENTER>
<A HREF="pro021.htm">Next: Proverbs Chapter 21</A></CENTER>
</BODY>
</HTML>
