<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa003">Polyglot</A>&nbsp;
<A HREF="../kjv/isa003">KJV</A>&nbsp;
<A HREF="../sep/isa003">Sep</A>&nbsp;
<A HREF="../tan/isa003">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa002">Previous</A>&nbsp;
<A HREF="isa004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 3</H3><P><a name="001">1</A>&nbsp;[Ecce enim Dominator, Dominus exercituum,<BR> auferet a Jerusalem et a Juda<BR> validum et fortem,<BR> omne robur panis, et omne robor aqu&#230;;<BR></P>
<P><a name="002">2</A>&nbsp;fortem, et virum bellatorem,<BR> judicem, et prophetam, et ariolum, et senem;<BR></P>
<P><a name="003">3</A>&nbsp;principem super quinquaginta, et honorabilem vultu et consiliarium,<BR> et sapientem de architectis, et prudentem eloquii mystici.<BR></P>
<P><a name="004">4</A>&nbsp;Et dabo pueros principes eorum,<BR> et effeminati dominabuntur eis;<BR></P>
<P><a name="005">5</A>&nbsp;et irruet populus, vir ad virum,<BR> et unusquisque ad proximum suum;<BR> tumultuabitur puer contra senem,<BR> et ignobilis contra nobilem.<BR></P>
<P><a name="006">6</A>&nbsp;Apprehendet enim vir fratrem suum,<BR> domesticum patris sui:<BR> Vestimentum tibi est, princeps esto noster,<BR> ruina autem h&#230;c sub manu tua.<BR></P>
<P><a name="007">7</A>&nbsp;Respondebit in die illa, dicens:<BR> Non sum medicus,<BR> et in domo mea non est panis neque vestimentum:<BR> nolite constituere me principem populi.<BR></P>
<P><a name="008">8</A>&nbsp;Ruit enim Jerusalem, et Judas concidit,<BR> quia lingua eorum et adinventiones eorum contra Dominum,<BR> ut provocarent oculos majestatis ejus.<BR></P>
<P><a name="009">9</A>&nbsp;Agnitio vultus eorum respondit eis;<BR> et peccatum suum quasi Sodoma pr&#230;dicaverunt, nec absconderunt.<BR> V&#230; anim&#230; eorum, quoniam reddita sunt eis mala!<BR></P>
<P><a name="010">10</A>&nbsp;Dicite justo quoniam bene,<BR> quoniam fructum adinventionum suarum comedet.<BR></P>
<P><a name="011">11</A>&nbsp;V&#230; impio in malum!<BR> retributio enim manuum ejus fiet ei.<BR></P>
<P><a name="012">12</A>&nbsp;Populum meum exactores sui spoliaverunt,<BR> et mulieres dominat&#230; sunt eis.<BR> Popule meus, qui te beatum dicunt, ipsi te decipiunt,<BR> et viam gressuum tuorum dissipant.<BR></P>
<P><a name="013">13</A>&nbsp;Stat ad judicandum Dominus,<BR> et stat ad judicandos populos.<BR></P>
<P><a name="014">14</A>&nbsp;Dominus ad judicium veniet<BR> cum senibus populi sui, et principibus ejus;<BR> vos enim depasti estis vineam,<BR> et rapina pauperis in domo vestra.<BR></P>
<P><a name="015">15</A>&nbsp;Quare atteritis populum meum,<BR> et facies pauperum commolitis?<BR> dicit Dominus exercituum.]<BR>
</P>
<P><a name="016">16</A>&nbsp;[Et dixit Dominus:<BR> Pro eo quod elevat&#230; sunt fili&#230; Sion,<BR> et ambulaverunt extento collo,<BR> et nutibus oculorum ibant,<BR> et plaudebant, ambulabant pedibus suis,<BR> et composito gradu incedebant;<BR></P>
<P><a name="017">17</A>&nbsp;decalvabit Dominus verticem filiarum Sion,<BR> et Dominus crimen earum nudabit.<BR></P>
<P><a name="018">18</A>&nbsp;In die illa auferet Dominus ornamentum calceamentum,<BR></P>
<P><a name="019">19</A>&nbsp;et lunulas, et torques,<BR> et monilia, et armillas, et mitras,<BR></P>
<P><a name="020">20</A>&nbsp;et discriminalia, et periscelidas, et murenulas,<BR> et olfactoriola, et inaures,<BR></P>
<P><a name="021">21</A>&nbsp;et annulos, et gemmas in fronte pendentes,<BR></P>
<P><a name="022">22</A>&nbsp;et mutatoria, et palliola,<BR> et linteamina, et acus,<BR></P>
<P><a name="023">23</A>&nbsp;et specula, et sindones,<BR> et vittas, et theristra.<BR></P>
<P><a name="024">24</A>&nbsp;Et erit pro suavi odore f&#156;tor,<BR> et pro zona funiculus,<BR> et pro crispanti crine calvitium,<BR> et pro fascia pectorali cilicium.<BR></P>
<P><a name="025">25</A>&nbsp;Pulcherrimi quoque viri tui gladio cadent,<BR> et fortes tui in pr&#230;lio.<BR></P>
<P><a name="026">26</A>&nbsp;Et m&#156;rebunt atque lugebunt port&#230; ejus,<BR> et desolata in terra sedebit.]</P>
<P><HR>
<CENTER>
<A HREF="isa004">Next: Isaiah Chapter 4</A></CENTER>
</BODY>
</HTML>
