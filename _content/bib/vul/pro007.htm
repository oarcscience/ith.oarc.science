<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro007">Polyglot</A>&nbsp;
<A HREF="../kjv/pro007">KJV</A>&nbsp;
<A HREF="../sep/pro007">Sep</A>&nbsp;
<A HREF="../tan/pro007">Tan</A>&nbsp;

<BR>
<BR><A HREF="pro">Proverbs Index</A><BR>
&nbsp;
<A HREF="pro006">Previous</A>&nbsp;
<A HREF="pro008">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 7</H3><P><a name="001">1</A>&nbsp;[Fili mi, custodi sermones meos,<BR> et pr&#230;cepta mea reconde tibi.<BR> Fili,</P>
<P><a name="002">2</A>&nbsp;serva mandata mea, et vives;<BR> et legem meam quasi pupillam oculi tui:<BR></P>
<P><a name="003">3</A>&nbsp;liga eam in digitis tuis,<BR> scribe illam in tabulis cordis tui.<BR></P>
<P><a name="004">4</A>&nbsp;Dic sapienti&#230;: Soror mea es,<BR> et prudentiam voca amicam tuam:<BR></P>
<P><a name="005">5</A>&nbsp;ut custodiant te a muliere extranea,<BR> et ab aliena qu&#230; verba sua dulcia facit.<BR></P>
<P><a name="006">6</A>&nbsp;De fenestra enim domus me&#230;<BR> per cancellos prospexi,<BR></P>
<P><a name="007">7</A>&nbsp;et video parvulos;<BR> considero vecordem juvenem,<BR></P>
<P><a name="008">8</A>&nbsp;qui transit per plateam juxta angulum<BR> et prope viam domus illius graditur:<BR></P>
<P><a name="009">9</A>&nbsp;in obscuro, advesperascente die,<BR> in noctis tenebris et caligine.<BR></P>
<P><a name="010">10</A>&nbsp;Et ecce occurrit illi mulier ornatu meretricio,<BR> pr&#230;parata ad capiendas animas:<BR> garrula et vaga,<BR></P>
<P><a name="011">11</A>&nbsp;quietis impatiens,<BR> nec valens in domo consistere pedibus suis;<BR></P>
<P><a name="012">12</A>&nbsp;nunc foris, nunc in plateis,<BR> nunc juxta angulos insidians.<BR></P>
<P><a name="013">13</A>&nbsp;Apprehensumque deosculatur juvenem,<BR> et procaci vultu blanditur, dicens:<BR></P>
<P><a name="014">14</A>&nbsp;Victimas pro salute vovi;<BR> hodie reddidi vota mea:<BR></P>
<P><a name="015">15</A>&nbsp;idcirco egressa sum in occursum tuum,<BR> desiderans te videre, et reperi.<BR></P>
<P><a name="016">16</A>&nbsp;Intexui funibus lectulum meum;<BR> stravi tapetibus pictis ex &#198;gypto:<BR></P>
<P><a name="017">17</A>&nbsp;aspersi cubile meum myrrha,<BR> et alo&#235;, et cinnamomo.<BR></P>
<P><a name="018">18</A>&nbsp;Veni, inebriemur uberibus,<BR> et fruamur cupitis amplexibus donec illucescat dies.<BR></P>
<P><a name="019">19</A>&nbsp;Non est enim vir in domo sua:<BR> abiit via longissima:<BR></P>
<P><a name="020">20</A>&nbsp;sacculum pecuni&#230; secum tulit;<BR> in die plen&#230; lun&#230; reversurus est in domum suam.<BR></P>
<P><a name="021">21</A>&nbsp;Irretivit eum multis sermonibus,<BR> et blanditiis labiorum protraxit illum.<BR></P>
<P><a name="022">22</A>&nbsp;Statim eam sequitur quasi bos ductus ad victimam,<BR> et quasi agnus lasciviens,<BR> et ignorans quod ad vincula stultus trahatur:<BR></P>
<P><a name="023">23</A>&nbsp;donec transfigat sagitta jecur ejus,<BR> velut si avis festinet ad laqueum,<BR> et nescit quod de periculo anim&#230; illius agitur.<BR></P>
<P><a name="024">24</A>&nbsp;Nunc ergo, fili mi, audi me,<BR> et attende verbis oris mei.<BR></P>
<P><a name="025">25</A>&nbsp;Ne abstrahatur in viis illius mens tua,<BR> neque decipiaris semitis ejus;<BR></P>
<P><a name="026">26</A>&nbsp;multos enim vulneratos dejecit,<BR> et fortissimi quique interfecti sunt ab ea.<BR></P>
<P><a name="027">27</A>&nbsp;Vi&#230; inferi domus ejus,<BR> penetrantes in interiora mortis.]</P>
<P><HR>
<CENTER>
<A HREF="pro008">Next: Proverbs Chapter 8</A></CENTER>
</BODY>
</HTML>
