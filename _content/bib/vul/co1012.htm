<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Corinthians: 1 Corinthians Chapter 12</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/co1012">Polyglot</A>&nbsp;
<A HREF="../gnt/co1012">GNT</A>&nbsp;
<A HREF="../kjv/co1012">KJV</A>&nbsp;

<BR>
<BR><A HREF="co1">1 Corinthians Index</A><BR>
&nbsp;
<A HREF="co1011">Previous</A>&nbsp;
<A HREF="co1013">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Corinthians Chapter 12</H3><P><a name="001">1</A>&nbsp;De spiritualibus autem, nolo vos ignorare fratres.</P>
<P><a name="002">2</A>&nbsp;Scitis quoniam cum gentes essetis, ad simulacra muta prout ducebamini euntes.</P>
<P><a name="003">3</A>&nbsp;Ideo notum vobis facio, quod nemo in Spiritu Dei loquens, dicit anathema Jesu. Et nemo potest dicere, Dominus Jesus, nisi in Spiritu Sancto.</P>
<P><a name="004">4</A>&nbsp;Divisiones vero gratiarum sunt, idem autem Spiritus:</P>
<P><a name="005">5</A>&nbsp;et divisiones ministrationum sunt, idem autem Dominus:</P>
<P><a name="006">6</A>&nbsp;et divisiones operationum sunt, idem vero Deus qui operatur omnia in omnibus.</P>
<P><a name="007">7</A>&nbsp;Unicuique autem datur manifestatio Spiritus ad utilitatem.</P>
<P><a name="008">8</A>&nbsp;Alii quidem per Spiritum datur sermo sapienti&#230;: alii autem sermo scienti&#230; secundum eumdem Spiritum:</P>
<P><a name="009">9</A>&nbsp;alteri fides in eodem Spiritu: alii gratia sanitatum in uno Spiritu:</P>
<P><a name="010">10</A>&nbsp;alii operatio virtutum, alii prophetia, alii discretio spirituum, alii genera linguarum, alii interpretatio sermonum.</P>
<P><a name="011">11</A>&nbsp;H&#230;c autem omnia operantur unus atque idem Spiritus, dividens singulis prout vult.<BR>
</P>
<P><a name="012">12</A>&nbsp;Sicut enim corpus unum est, et membra habet multa, omnia autem membra corporis cum sint multa, unum tamen corpus sunt: ita et Christus.</P>
<P><a name="013">13</A>&nbsp;Etenim in uno Spiritu omnes nos in unum corpus baptizati sumus, sive Jud&#230;i, sive gentiles, sive servi, sive liberi: et omnes in uno Spiritu potati sumus.</P>
<P><a name="014">14</A>&nbsp;Nam et corpus non est unum membrum, sed multa.</P>
<P><a name="015">15</A>&nbsp;Si dixerit pes: Quoniam non sum manus, non sum de corpore: num ideo non est de corpore?</P>
<P><a name="016">16</A>&nbsp;Et si dixerit auris: Quoniam non sum oculus, non sum de corpore: num ideo est de corpore?</P>
<P><a name="017">17</A>&nbsp;Si totum corpus oculus: ubi auditus? Si totum auditus: ubi odoratus?</P>
<P><a name="018">18</A>&nbsp;Nunc autem posuit Deus membra, unumquodque eorum in corpore sicut voluit.</P>
<P><a name="019">19</A>&nbsp;Quod si essent omnia unum membrum, ubi corpus?</P>
<P><a name="020">20</A>&nbsp;Nunc autem multa quidem membra, unum autem corpus.</P>
<P><a name="021">21</A>&nbsp;Non potest autem oculus dicere manui: Opera tua non indigeo: aut iterum caput pedibus: Non estis mihi necessarii.</P>
<P><a name="022">22</A>&nbsp;Sed multo magis qu&#230; videntur membra corporis infirmiora esse, necessariora sunt:</P>
<P><a name="023">23</A>&nbsp;et qu&#230; putamus ignobiliora membra esse corporis, his honorem abundantiorem circumdamus: et qu&#230; inhonesta sunt nostra, abundantiorem honestatem habent.</P>
<P><a name="024">24</A>&nbsp;Honesta autem nostra nullius egent: sed Deus temperavit corpus, ei cui deerat, abundantiorem tribuendo honorem,</P>
<P><a name="025">25</A>&nbsp;ut non sit schisma in corpore, sed idipsum pro invicem sollicita sint membra.</P>
<P><a name="026">26</A>&nbsp;Et si quid patitur unum membrum, compatiuntur omnia membra: sive gloriatur unum membrum, congaudent omnia membra.<BR>
</P>
<P><a name="027">27</A>&nbsp;Vos autem estis corpus Christi, et membra de membro.</P>
<P><a name="028">28</A>&nbsp;Et quosdam quidem posuit Deus in ecclesia primum apostolos, secundo prophetas, exinde doctores, deinde virtutes, exinde gratias curationum, opitulationes, gubernationes, genera linguarum, interpretationes sermonum.</P>
<P><a name="029">29</A>&nbsp;Numquid omnes apostoli? numquid omnes prophet&#230;? numquid omnes doctores?</P>
<P><a name="030">30</A>&nbsp;numquid omnes virtutes? numquid omnes gratiam habent curationum? numquid omnes linguis loquuntur? numquid omnes interpretantur?</P>
<P><a name="031">31</A>&nbsp;&#198;mulamini autem charismata meliora. Et adhuc excellentiorem viam vobis demonstro.</P>
<P><HR>
<CENTER>
<A HREF="co1013">Next: 1 Corinthians Chapter 13</A></CENTER>
</BODY>
</HTML>
