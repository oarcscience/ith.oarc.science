<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job001">Polyglot</A>&nbsp;
<A HREF="../kjv/job001">KJV</A>&nbsp;
<A HREF="../sep/job001">Sep</A>&nbsp;
<A HREF="../tan/job001">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="est016">Previous</A>&nbsp;
<A HREF="job002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 1</H3><P><a name="001">1</A>&nbsp;Vir erat in terra Hus, nomine Job: et erat vir ille simplex, et rectus, ac timens Deum, et recedens a malo.</P>
<P><a name="002">2</A>&nbsp;Natique sunt ei septem filii, et tres fili&#230;.</P>
<P><a name="003">3</A>&nbsp;Et fuit possessio ejus septem millia ovium, et tria millia camelorum, quingenta quoque juga boum, et quingent&#230; asin&#230;, ac familia multa nimis: eratque vir ille magnus inter omnes orientales.</P>
<P><a name="004">4</A>&nbsp;Et ibant filii ejus, et faciebant convivium per domos, unusquisque in die suo. Et mittentes vocabant tres sorores suas, ut comederent et biberent cum eis.</P>
<P><a name="005">5</A>&nbsp;Cumque in orbem transissent dies convivii, mittebat ad eos Job, et sanctificabat illos: consurgensque diluculo, offerebat holocausta pro singulis. Dicebat enim: Ne forte peccaverint filii mei, et benedixerint Deo in cordibus suis. Sic faciebat Job cunctis diebus.<BR>
</P>
<P><a name="006">6</A>&nbsp;Quadam autem die, cum venissent filii Dei ut assisterent coram Domino, affuit inter eos etiam Satan.</P>
<P><a name="007">7</A>&nbsp;Cui dixit Dominus: Unde venis? Qui respondens, ait: Circuivi terram, et perambulavi eam.</P>
<P><a name="008">8</A>&nbsp;Dixitque Dominus ad eum: Numquid considerasti servum meum Job, quod non sit ei similis in terra, homo simplex et rectus, ac timens Deum, et recedens a malo?</P>
<P><a name="009">9</A>&nbsp;Cui respondens Satan, ait: Numquid Job frustra timet Deum?</P>
<P><a name="010">10</A>&nbsp;nonne tu vallasti eum, ac domum ejus, universamque substantiam per circuitum; operibus manuum ejus benedixisti, et possessio ejus crevit in terra?</P>
<P><a name="011">11</A>&nbsp;sed extende paululum manum tuam et tange cuncta qu&#230; possidet, nisi in faciem benedixerit tibi.</P>
<P><a name="012">12</A>&nbsp;Dixit ergo Dominus ad Satan: Ecce universa qu&#230; habet in manu tua sunt: tantum in eum ne extendas manum tuam. Egressusque est Satan a facie Domini.</P>
<P><a name="013">13</A>&nbsp;Cum autem quadam die filii et fili&#230; ejus comederent et biberent vinum in domo fratris sui primogeniti,</P>
<P><a name="014">14</A>&nbsp;nuntius venit ad Job, qui diceret: Boves arabant, et asin&#230; pascebantur juxta eos:</P>
<P><a name="015">15</A>&nbsp;et irruerunt Sab&#230;i, tuleruntque omnia, et pueros percusserunt gladio: et evasi ego solus, ut nuntiarem tibi.</P>
<P><a name="016">16</A>&nbsp;Cumque adhuc ille loqueretur, venit alter, et dixit: Ignis Dei cecidit e c&#230;lo, et tactas oves puerosque consumpsit: et effugi ego solus, ut nuntiarem tibi.</P>
<P><a name="017">17</A>&nbsp;Sed et illo adhuc loquente, venit alius, et dixit: Chald&#230;i fecerunt tres turmas, et invaserunt camelos, et tulerunt eos, necnon et pueros percusserunt gladio: et ego fugi solus, ut nuntiarem tibi.</P>
<P><a name="018">18</A>&nbsp;Adhuc loquebatur ille, et ecce alius intravit, et dixit: Filiis tuis et filiabus vescentibus et bibentibus vinum in domo fratris sui primogeniti,</P>
<P><a name="019">19</A>&nbsp;repente ventus vehemens irruit a regione deserti, et concussit quatuor angulos domus: qu&#230; corruens oppressit liberos tuos, et mortui sunt: et effugi ego solus, ut nuntiarem tibi.</P>
<P><a name="020">20</A>&nbsp;Tunc surrexit Job, et scidit vestimenta sua: et tonso capite corruens in terram, adoravit,</P>
<P><a name="021">21</A>&nbsp;et dixit: Nudus egressus sum de utero matris me&#230;, et nudus revertar illuc. Dominus dedit, Dominus abstulit; sicut Domino placuit, ita factum est. Sit nomen Domini benedictum.</P>
<P><a name="022">22</A>&nbsp;In omnibus his non peccavit Job labiis suis, neque stultum quid contra Deum locutus est.</P>
<P><HR>
<CENTER>
<A HREF="job002">Next: Job Chapter 2</A></CENTER>
</BODY>
</HTML>
