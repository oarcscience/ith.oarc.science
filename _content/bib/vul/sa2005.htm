<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Samuel: 2 Samuel Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa2005.htm">Polyglot</A>&nbsp;
<A HREF="../kjv/sa2005.htm">KJV</A>&nbsp;
<A HREF="../sep/sa2005.htm">Sep</A>&nbsp;
<A HREF="../tan/sa2005.htm">Tan</A>&nbsp;

<BR>
<BR><A HREF="sa2.htm">2 Samuel Index</A><BR>
&nbsp;
<A HREF="sa2004.htm">Previous</A>&nbsp;
<A HREF="sa2006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Samuel Chapter 5</H3><P><a name="001">1</A>&nbsp;Et venerunt univers&#230; tribus Isra&#235;l ad David in Hebron, dicentes: Ecce nos os tuum et caro tua sumus.</P>
<P><a name="002">2</A>&nbsp;Sed et heri et nudiustertius cum esset Saul rex super nos, tu eras educens et reducens Isra&#235;l: dixit autem Dominus ad te: Tu pasces populum meum Isra&#235;l, et tu eris dux super Isra&#235;l.</P>
<P><a name="003">3</A>&nbsp;Venerunt quoque et seniores Isra&#235;l ad regem in Hebron, et percussit cum eis rex David f&#156;dus in Hebron coram Domino: unxeruntque David in regem super Isra&#235;l.</P>
<P><a name="004">4</A>&nbsp;Filius triginta annorum erat David cum regnare c&#156;pisset, et quadraginta annis regnavit.</P>
<P><a name="005">5</A>&nbsp;In Hebron regnavit super Judam septem annis et sex mensibus: in Jerusalem autem regnavit triginta tribus annis super omnem Isra&#235;l et Judam.<BR>
</P>
<P><a name="006">6</A>&nbsp;Et abiit rex, et omnes viri qui erant cum eo, in Jerusalem, ad Jebus&#230;um habitatorem terr&#230;: dictumque est David ab eis: Non ingredieris huc, nisi abstuleris c&#230;cos et claudos dicentes: Non ingredietur David huc.</P>
<P><a name="007">7</A>&nbsp;Cepit autem David arcem Sion: h&#230;c est civitas David.</P>
<P><a name="008">8</A>&nbsp;Proposuerat enim David in die illa pr&#230;mium, qui percussisset Jebus&#230;um, et tetigisset domatum fistulas, et abstulisset c&#230;cos et claudos odientes animam David. Idcirco dicitur in proverbio: C&#230;cus et claudus non intrabunt in templum.</P>
<P><a name="009">9</A>&nbsp;Habitavit autem David in arce, et vocavit eam civitatem David: et &#230;dificavit per gyrum a Mello et intrinsecus.</P>
<P><a name="010">10</A>&nbsp;Et ingrediebatur proficiens atque succrescens, et Dominus Deus exercituum erat cum eo.</P>
<P><a name="011">11</A>&nbsp;Misit quoque Hiram rex Tyri nuntios ad David, et ligna cedrina, et artifices lignorum, artificesque lapidum ad parietes: et &#230;dificaverunt domum David.</P>
<P><a name="012">12</A>&nbsp;Et cognovit David quoniam confirmasset eum Dominus regem super Isra&#235;l, et quoniam exaltasset regnum ejus super populum suum Isra&#235;l.</P>
<P><a name="013">13</A>&nbsp;Accepit ergo David adhuc concubinas et uxores de Jerusalem, postquam venerat de Hebron: natique sunt David et alii filii et fili&#230;:</P>
<P><a name="014">14</A>&nbsp;et h&#230;c nomina eorum, qui nati sunt ei in Jerusalem: Samua, et Sobab, et Nathan, et Salomon,</P>
<P><a name="015">15</A>&nbsp;et Jebahar, et Elisua, et Nepheg,</P>
<P><a name="016">16</A>&nbsp;et Japhia, et Elisama, et Elioda, et Eliphaleth.<BR>
</P>
<P><a name="017">17</A>&nbsp;Audierunt ergo Philisthiim quod unxissent David in regem super Isra&#235;l, et ascenderunt universi ut qu&#230;rerent David: quod cum audisset David, descendit in pr&#230;sidium.</P>
<P><a name="018">18</A>&nbsp;Philisthiim autem venientes diffusi sunt in valle Raphaim.</P>
<P><a name="019">19</A>&nbsp;Et consuluit David Dominum, dicens: Si ascendam ad Philisthiim? et si dabis eos in manu mea? Et dixit Dominus ad David: Ascende, quia tradens dabo Philisthiim in manu tua.</P>
<P><a name="020">20</A>&nbsp;Venit ergo David in Baal Pharasim: et percussit eos ibi, et dixit: Divisit Dominus inimicos meos coram me, sicut dividuntur aqu&#230;. Propterea vocatum est nomen loci illius, Baal Pharasim.</P>
<P><a name="021">21</A>&nbsp;Et reliquerunt ibi sculptilia sua, qu&#230; tulit David et viri ejus.</P>
<P><a name="022">22</A>&nbsp;Et addiderunt adhuc Philisthiim ut ascenderent, et diffusi sunt in valle Raphaim.</P>
<P><a name="023">23</A>&nbsp;Consuluit autem David Dominum: Si ascendam contra Philisth&#230;os, et tradas eos in manus meas? Qui respondit: Non ascendas contra eos, sed gyra post tergum eorum, et venies ad eos ex adverso pyrorum.</P>
<P><a name="024">24</A>&nbsp;Et cum audieris sonitum gradientis in cacumine pyrorum, tunc inibis pr&#230;lium: quia tunc egredietur Dominus ante faciem tuam, ut percutiat castra Philisthiim.</P>
<P><a name="025">25</A>&nbsp;Fecit itaque David sicut pr&#230;ceperat ei Dominus, et percussit Philisthiim de Gabaa usque dum venias Gezer.</P>
<P><HR>
<CENTER>
<A HREF="sa2006.htm">Next: 2 Samuel Chapter 6</A></CENTER>
</BODY>
</HTML>
