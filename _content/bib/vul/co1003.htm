<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Corinthians: 1 Corinthians Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/co1003">Polyglot</A>&nbsp;
<A HREF="../gnt/co1003">GNT</A>&nbsp;
<A HREF="../kjv/co1003">KJV</A>&nbsp;

<BR>
<BR><A HREF="co1">1 Corinthians Index</A><BR>
&nbsp;
<A HREF="co1002">Previous</A>&nbsp;
<A HREF="co1004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Corinthians Chapter 3</H3><P><a name="001">1</A>&nbsp;Et ego, fratres, non potui vobis loqui quasi spiritualibus, sed quasi carnalibus. Tamquam parvulis in Christo,</P>
<P><a name="002">2</A>&nbsp;lac vobis potum dedi, non escam: nondum enim poteratis: sed nec nunc quidem potestis: adhuc enim carnales estis.</P>
<P><a name="003">3</A>&nbsp;Cum enim sit inter vos zelus, et contentio: nonne carnales estis, et secundum hominem ambulatis?</P>
<P><a name="004">4</A>&nbsp;Cum enim quis dicat: Ego quidem sum Pauli; alius autem: Ego Apollo: nonne homines estis?<BR>
 Quid igitur est Apollo? quid vero Paulus?</P>
<P><a name="005">5</A>&nbsp;ministri ejus, cui credidistis, ut unicuique sicut Dominus dedit.</P>
<P><a name="006">6</A>&nbsp;Ego plantavi, Apollo rigavit: sed Deus incrementum dedit.</P>
<P><a name="007">7</A>&nbsp;Itaque neque qui plantat est aliquid, neque qui rigat: sed qui incrementum dat, Deus.</P>
<P><a name="008">8</A>&nbsp;Qui autem plantat, et qui rigat, unum sunt. Unusquisque autem propriam mercedem accipiet, secundum suum laborem.</P>
<P><a name="009">9</A>&nbsp;Dei enim sumus adjutores: Dei agricultura estis, Dei &#230;dificatio estis.</P>
<P><a name="010">10</A>&nbsp;Secundum gratiam Dei, qu&#230; data est mihi, ut sapiens architectus fundamentum posui: alius autem super&#230;dificat. Unusquisque autem videat quomodo super&#230;dificet.</P>
<P><a name="011">11</A>&nbsp;Fundamentum enim aliud nemo potest ponere pr&#230;ter id quod positum est, quod est Christus Jesus.</P>
<P><a name="012">12</A>&nbsp;Si quis autem super&#230;dificat super fundamentum hoc, aurum, argentum, lapides pretiosos, ligna, f&#156;num, stipulam,</P>
<P><a name="013">13</A>&nbsp;uniuscujusque opus manifestum erit: dies enim Domini declarabit, quia in igne revelabitur: et uniuscujusque opus quale sit, ignis probabit.</P>
<P><a name="014">14</A>&nbsp;Si cujus opus manserit quod super&#230;dificavit, mercedem accipiet.</P>
<P><a name="015">15</A>&nbsp;Si cujus opus arserit, detrimentum patietur: ipse autem salvus erit, sic tamen quasi per ignem.</P>
<P><a name="016">16</A>&nbsp;Nescitis quia templum Dei estis, et Spiritus Dei habitat in vobis?</P>
<P><a name="017">17</A>&nbsp;Si quis autem templum Dei violaverit, disperdet illum Deus. Templum enim Dei sanctum est, quod estis vos.<BR>
</P>
<P><a name="018">18</A>&nbsp;Nemo se seducat: si quis videtur inter vos sapiens esse in hoc s&#230;culo, stultus fiat ut sit sapiens.</P>
<P><a name="019">19</A>&nbsp;Sapientia enim hujus mundi, stultitia est apud Deum. Scriptum est enim: Comprehendam sapientes in astutia eorum.</P>
<P><a name="020">20</A>&nbsp;Et iterum: Dominus novit cogitationes sapientium quoniam van&#230; sunt.</P>
<P><a name="021">21</A>&nbsp;Nemo itaque glorietur in hominibus.</P>
<P><a name="022">22</A>&nbsp;Omnia enim vestra sunt, sive Paulus, sive Apollo, sive Cephas, sive mundus, sive vita, sive mors, sive pr&#230;sentia, sive futura: omnia enim vestra sunt:</P>
<P><a name="023">23</A>&nbsp;vos autem Christi: Christus autem Dei.</P>
<P><HR>
<CENTER>
<A HREF="co1004">Next: 1 Corinthians Chapter 4</A></CENTER>
</BODY>
</HTML>
