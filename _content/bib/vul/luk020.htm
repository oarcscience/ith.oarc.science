<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/luk020.htm">Polyglot</A>&nbsp;
<A HREF="../gnt/luk020.htm">GNT</A>&nbsp;
<A HREF="../kjv/luk020.htm">KJV</A>&nbsp;

<BR>
<BR><A HREF="luk.htm">Luke Index</A><BR>
&nbsp;
<A HREF="luk019.htm">Previous</A>&nbsp;
<A HREF="luk021.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 20</H3><P><a name="001">1</A>&nbsp;Et factum est in una dierum, docente illo populum in templo, et evangelizante, convenerunt principes sacerdotum, et scrib&#230; cum senioribus,</P>
<P><a name="002">2</A>&nbsp;et aiunt dicentes ad illum: Dic nobis in qua potestate h&#230;c facis? aut quis est qui dedit tibi hanc potestatem?</P>
<P><a name="003">3</A>&nbsp;Respondens autem Jesus, dixit ad illos: Interrogabo vos et ego unum verbum. Respondete mihi:</P>
<P><a name="004">4</A>&nbsp;baptismus Joannis de c&#230;lo erat, an ex hominibus?</P>
<P><a name="005">5</A>&nbsp;At illi cogitabant intra se, dicentes: Quia si dixerimus: De c&#230;lo, dicet: Quare ergo non credidistis illi?</P>
<P><a name="006">6</A>&nbsp;Si autem dixerimus: Ex hominibus, plebs universa lapidabit nos: certi sunt enim Joannem prophetam esse.</P>
<P><a name="007">7</A>&nbsp;Et responderunt se nescire unde esset.</P>
<P><a name="008">8</A>&nbsp;Et Jesus ait illis: Neque ego dico vobis in qua potestate h&#230;c facio.<BR>
</P>
<P><a name="009">9</A>&nbsp;C&#156;pit autem dicere ad plebem parabolam hanc: Homo plantavit vineam, et locavit eam colonis: et ipse peregre fuit multis temporibus.</P>
<P><a name="010">10</A>&nbsp;Et in tempore misit ad cultores servum, ut de fructu vine&#230; darent illi. Qui c&#230;sum dimiserunt eum inanem.</P>
<P><a name="011">11</A>&nbsp;Et addidit alterum servum mittere. Illi autem hunc quoque c&#230;dentes, et afficientes contumelia, dimiserunt inanem.</P>
<P><a name="012">12</A>&nbsp;Et addidit tertium mittere: qui et illum vulnerantes ejecerunt.</P>
<P><a name="013">13</A>&nbsp;Dixit autem dominus vine&#230;: Quid faciam? Mittam filium meum dilectum: forsitan, cum hunc viderint, verebuntur.</P>
<P><a name="014">14</A>&nbsp;Quem cum vidissent coloni, cogitaverunt intra se, dicentes: Hic est h&#230;res, occidamus illum, ut nostra fiat h&#230;reditas.</P>
<P><a name="015">15</A>&nbsp;Et ejectum illum extra vineam, occiderunt. Quid ergo faciet illis dominus vine&#230;?</P>
<P><a name="016">16</A>&nbsp;veniet, et perdet colonos istos, et dabit vineam aliis. Quo audito, dixerunt illi: Absit.</P>
<P><a name="017">17</A>&nbsp;Ille autem aspiciens eos, ait: Quid est ergo hoc quod scriptum est: Lapidem quem reprobaverunt &#230;dificantes, hic factus est in caput anguli?</P>
<P><a name="018">18</A>&nbsp;Omnis qui ceciderit super illum lapidem, conquassabitur: super quem autem ceciderit, comminuet illum.<BR>
</P>
<P><a name="019">19</A>&nbsp;Et qu&#230;rebant principes sacerdotum et scrib&#230; mittere in illum manus illa hora, et timuerunt populum: cognoverunt enim quod ad ipsos dixerit similitudinem hanc.</P>
<P><a name="020">20</A>&nbsp;Et observantes miserunt insidiatores, qui se justos simularent, ut caperent eum in sermone, ut traderent illum principatui, et potestati pr&#230;sidis.</P>
<P><a name="021">21</A>&nbsp;Et interrogaverunt eum, dicentes: Magister, scimus quia recte dicis et doces: et non accipis personam, sed viam Dei in veritate doces.</P>
<P><a name="022">22</A>&nbsp;Licet nobis tributum dare C&#230;sari, an non?</P>
<P><a name="023">23</A>&nbsp;Considerans autem dolum illorum, dixit ad eos: Quid me tentatis?</P>
<P><a name="024">24</A>&nbsp;ostendite mihi denarium. Cujus habet imaginem et inscriptionem? Respondentes dixerunt ei: C&#230;saris.</P>
<P><a name="025">25</A>&nbsp;Et ait illis: Reddite ergo qu&#230; sunt C&#230;saris, C&#230;sari: et qu&#230; sunt Dei, Deo.</P>
<P><a name="026">26</A>&nbsp;Et non potuerunt verbum ejus reprehendere coram plebe: et mirati in responso ejus, tacuerunt.<BR>
</P>
<P><a name="027">27</A>&nbsp;Accesserunt autem quidam sadduc&#230;orum, qui negant esse resurrectionem, et interrogaverunt eum,</P>
<P><a name="028">28</A>&nbsp;dicentes: Magister, Moyses scripsit nobis: Si frater alicujus mortuus fuerit habens uxorem, et hic sine liberis fuerit, ut accipiat eam frater ejus uxorem, et suscitet semen fratri suo.</P>
<P><a name="029">29</A>&nbsp;Septem ergo fratres erant: et primus accepit uxorem, et mortuus est sine filiis.</P>
<P><a name="030">30</A>&nbsp;Et sequens accepit illam, et ipse mortuus est sine filio.</P>
<P><a name="031">31</A>&nbsp;Et tertius accepit illam. Similiter et omnes septem, et non reliquerunt semen, et mortui sunt.</P>
<P><a name="032">32</A>&nbsp;Novissime omnium mortua est et mulier.</P>
<P><a name="033">33</A>&nbsp;In resurrectione ergo, cujus eorum erit uxor? siquidem septem habuerunt eam uxorem.</P>
<P><a name="034">34</A>&nbsp;Et ait illis Jesus: Filii hujus s&#230;culi nubunt, et traduntur ad nuptias:</P>
<P><a name="035">35</A>&nbsp;illi vero qui digni habebuntur s&#230;culo illo, et resurrectione ex mortuis, neque nubent, neque ducent uxores:</P>
<P><a name="036">36</A>&nbsp;neque enim ultra mori potuerunt: &#230;quales enim angelis sunt, et filii sunt Dei, cum sint filii resurrectionis.</P>
<P><a name="037">37</A>&nbsp;Quia vero resurgant mortui, et Moyses ostendit secus rubum, sicut dicit Dominum, Deum Abraham, et Deum Isaac, et Deum Jacob.</P>
<P><a name="038">38</A>&nbsp;Deus autem non est mortuorum, sed vivorum: omnes enim vivunt ei.</P>
<P><a name="039">39</A>&nbsp;Respondentes autem quidam scribarum, dixerunt ei: Magister, bene dixisti.</P>
<P><a name="040">40</A>&nbsp;Et amplius non audebant eum quidquam interrogare.<BR>
</P>
<P><a name="041">41</A>&nbsp;Dixit autem ad illos: Quomodo dicunt Christum filium esse David?</P>
<P><a name="042">42</A>&nbsp;et ipse David dicit in libro Psalmorum: Dixit Dominus Domino meo: sede a dextris meis,</P>
<P><a name="043">43</A>&nbsp;donec ponam inimicos tuos scabellum pedum tuorum.</P>
<P><a name="044">44</A>&nbsp;David ergo Dominum illum vocat: et quomodo filius ejus est?</P>
<P><a name="045">45</A>&nbsp;Audiente autem omni populo, dixit discipulis suis:</P>
<P><a name="046">46</A>&nbsp;Attendite a scribis, qui volunt ambulare in stolis, et amant salutationes in foro, et primas cathedras in synagogis, et primos discubitus in conviviis,</P>
<P><a name="047">47</A>&nbsp;qui devorant domos viduarum, simulantes longam orationem: hi accipient damnationem majorem.</P>
<P><HR>
<CENTER>
<A HREF="luk021.htm">Next: Luke Chapter 21</A></CENTER>
</BODY>
</HTML>
