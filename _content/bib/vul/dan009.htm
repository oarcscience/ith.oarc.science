<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Daniel: Daniel Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/dan009.htm">Polyglot</A>&nbsp;
<A HREF="../kjv/dan009.htm">KJV</A>&nbsp;
<A HREF="../sep/dan009.htm">Sep:Dan</A>&nbsp;
<A HREF="../sep/dat009.htm">Sep:DaT</A>&nbsp;
<A HREF="../tan/dan009.htm">Tan</A>&nbsp;

<BR>
<BR><A HREF="dan.htm">Daniel Index</A><BR>
&nbsp;
<A HREF="dan008.htm">Previous</A>&nbsp;
<A HREF="dan010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Daniel Chapter 9</H3><P><a name="001">1</A>&nbsp;In anno primo Darii filii Assueri de semine Medorum, qui imperavit super regnum Chald&#230;orum,</P>
<P><a name="002">2</A>&nbsp;anno uno regni ejus, ego Daniel intellexi in libris numerum annorum, de quo factus est sermo Domini ad Jeremiam prophetam, ut complerentur desolationis Jerusalem septuaginta anni.</P>
<P><a name="003">3</A>&nbsp;Et posui faciem meam ad Dominum Deum meum rogare et deprecari in jejuniis, sacco, et cinere.<BR>
</P>
<P><a name="004">4</A>&nbsp;Et oravi Dominum Deum meum, et confessus sum, et dixi: Obsecro, Domine Deus magne et terribilis, custodiens pactum, et misericordiam diligentibus te, et custodientibus mandata tua:</P>
<P><a name="005">5</A>&nbsp;peccavimus, iniquitatem fecimus, impie egimus, et recessimus: et declinavimus a mandatis tuis ac judiciis.</P>
<P><a name="006">6</A>&nbsp;Non obedivimus servis tuis prophetis, qui locuti sunt in nomine tuo regibus nostris, principibus nostris, patribus nostris, omnique populo terr&#230;.</P>
<P><a name="007">7</A>&nbsp;Tibi, Domine, justitia: nobis autem confusio faciei, sicut est hodie viro Juda, et habitatoribus Jerusalem, et omni Isra&#235;l, his qui prope sunt, et his qui procul in universis terris, ad quas ejecisti eos propter iniquitates eorum, in quibus peccaverunt in te.</P>
<P><a name="008">8</A>&nbsp;Domine, nobis confusio faciei, regibus nostris, principibus nostris, et patribus nostris, qui peccaverunt.</P>
<P><a name="009">9</A>&nbsp;Tibi autem Domino Deo nostro misericordia et propitiatio, quia recessimus a te,</P>
<P><a name="010">10</A>&nbsp;et non audivimus vocem Domini Dei nostri ut ambularemus in lege ejus, quam posuit nobis per servos suos prophetas.</P>
<P><a name="011">11</A>&nbsp;Et omnis Isra&#235;l pr&#230;varicati sunt legem tuam, et declinaverunt ne audirent vocem tuam: et stillavit super nos maledictio et detestatio qu&#230; scripta est in libro Moysi servi Dei, quia peccavimus ei.</P>
<P><a name="012">12</A>&nbsp;Et statuit sermones suos, quos locutus est super nos et super principes nostros, qui judicaverunt nos, ut superinduceret in nos magnum malum, quale numquam fuit sub omni c&#230;lo, secundum quod factum est in Jerusalem.</P>
<P><a name="013">13</A>&nbsp;Sicut scriptum est in lege Moysi, omne malum hoc venit super nos: et non rogavimus faciem tuam, Domine Deus noster, ut reverteremur ab iniquitatibus nostris, et cogitaremus veritatem tuam.</P>
<P><a name="014">14</A>&nbsp;Et vigilavit Dominus super malitiam, et adduxit eam super nos. Justus Dominus Deus noster in omnibus operibus suis, qu&#230; fecit: non enim audivimus vocem ejus.</P>
<P><a name="015">15</A>&nbsp;Et nunc Domine Deus noster, qui eduxisti populum tuum de terra &#198;gypti in manu forti, et fecisti tibi nomen secundum diem hanc: peccavimus, iniquitatem fecimus.</P>
<P><a name="016">16</A>&nbsp;Domine, in omnem justitiam tuam avertatur, obsecro, ira tua et furor tuus a civitate tua Jerusalem, et monte sancto tuo. Propter peccata enim nostra, et iniquitates patrum nostrorum, Jerusalem et populus tuus in opprobrium sunt omnibus per circuitum nostrum.</P>
<P><a name="017">17</A>&nbsp;Nunc ergo exaudi, Deus noster, orationem servi tui, et preces ejus: et ostende faciem tuam super sanctuarium tuum, quod desertum est propter temetipsum.</P>
<P><a name="018">18</A>&nbsp;Inclina, Deus meus, aurem tuam, et audi: aperi oculos tuos, et vide desolationem nostram, et civitatem super quam invocatum est nomen tuum: neque enim in justificationibus nostris prosternimus preces ante faciem tuam, sed in miserationibus tuis multis.</P>
<P><a name="019">19</A>&nbsp;Exaudi, Domine; placare Domine: attende et fac: ne moreris propter temetipsum, Deus meus, quia nomen tuum invocatum est super civitatem et super populum tuum.<BR>
</P>
<P><a name="020">20</A>&nbsp;Cumque adhuc loquerer, et orarem, et confiterer peccata mea, et peccata populi mei Isra&#235;l, et prosternerem preces meas in conspectu Dei mei, pro monte sancto Dei mei:</P>
<P><a name="021">21</A>&nbsp;adhuc me loquente in oratione, ecce vir Gabriel, quem videram in visione a principio, cito volans tetigit me in tempore sacrificii vespertini.</P>
<P><a name="022">22</A>&nbsp;Et docuit me, et locutus est mihi, dixitque: Daniel, nunc egressus sum ut docerem te, et intelligeres.</P>
<P><a name="023">23</A>&nbsp;Ab exordio precum tuarum egressus est sermo: ego autem veni ut indicarem tibi, quia vir desideriorum es: tu ergo animadverte sermonem, et intellige visionem.</P>
<P><a name="024">24</A>&nbsp;Septuaginta hebdomades abbreviat&#230; sunt super populum tuum et super urbem sanctam tuam, ut consummetur pr&#230;varicatio, et finem accipiat peccatum, et deleatur iniquitas, et adducatur justitia sempiterna, et impleatur visio et prophetia, et ungatur Sanctus sanctorum.</P>
<P><a name="025">25</A>&nbsp;Scito ergo, et animadverte: ab exitu sermonis, ut iterum &#230;dificetur Jerusalem, usque ad christum ducem, hebdomades septem, et hebdomades sexaginta du&#230; erunt: et rursum &#230;dificabitur platea, et muri in angustia temporum.</P>
<P><a name="026">26</A>&nbsp;Et post hebdomades sexaginta duas occidetur christus: et non erit ejus populus qui eum negaturus est. Et civitatem et sanctuarium dissipabit populus cum duce venturo: et finis ejus vastitas, et post finem belli statuta desolatio.</P>
<P><a name="027">27</A>&nbsp;Confirmabit autem pactum multis hebdomada una: et in dimidio hebdomadis deficiet hostia et sacrificium: et erit in templo abominatio desolationis: et usque ad consummationem et finem perseverabit desolatio.</P>
<P><HR>
<CENTER>
<A HREF="dan010.htm">Next: Daniel Chapter 10</A></CENTER>
</BODY>
</HTML>
