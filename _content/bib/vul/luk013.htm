<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 13</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/luk013">Polyglot</A>&nbsp;
<A HREF="../gnt/luk013">GNT</A>&nbsp;
<A HREF="../kjv/luk013">KJV</A>&nbsp;

<BR>
<BR><A HREF="luk">Luke Index</A><BR>
&nbsp;
<A HREF="luk012">Previous</A>&nbsp;
<A HREF="luk014">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 13</H3><P><a name="001">1</A>&nbsp;Aderant autem quidam ipso in tempore, nuntiantes illi de Galil&#230;is, quorum sanguinem Pilatus miscuit cum sacrificiis eorum.</P>
<P><a name="002">2</A>&nbsp;Et respondens dixit illis: Putatis quod hi Galil&#230;i pr&#230; omnibus Galil&#230;is peccatores fuerint, quia talia passi sunt?</P>
<P><a name="003">3</A>&nbsp;Non, dico vobis: sed nisi p&#156;nitentiam habueritis, omnes similiter peribitis.</P>
<P><a name="004">4</A>&nbsp;Sicut illi decem et octo, supra quos cecidit turris in Silo&#235;, et occidit eos: putatis quia et ipsi debitores fuerint pr&#230;ter omnes homines habitantes in Jerusalem?</P>
<P><a name="005">5</A>&nbsp;Non, dico vobis: sed si p&#156;nitentiam non egeritis, omnes similiter peribitis.<BR>
</P>
<P><a name="006">6</A>&nbsp;Dicebat autem et hanc similitudinem: Arborem fici habebat quidam plantatam in vinea sua, et venit qu&#230;rens fructum in illa, et non invenit.</P>
<P><a name="007">7</A>&nbsp;Dixit autem ad cultorem vine&#230;: Ecce anni tres sunt ex quo venio qu&#230;rens fructum in ficulnea hac, et non invenio: succide ergo illam: ut quid etiam terram occupat?</P>
<P><a name="008">8</A>&nbsp;At ille respondens, dicit illi: Domine dimitte illam et hoc anno, usque dum fodiam circa illam, et mittam stercora,</P>
<P><a name="009">9</A>&nbsp;et siquidem fecerit fructum: sin autem, in futurum succides eam.<BR>
</P>
<P><a name="010">10</A>&nbsp;Erat autem docens in synagoga eorum sabbatis.</P>
<P><a name="011">11</A>&nbsp;Et ecce mulier, qu&#230; habebat spiritum infirmitatis annis decem et octo: et erat inclinata, nec omnino poterat sursum respicere.</P>
<P><a name="012">12</A>&nbsp;Quam cum videret Jesus, vocavit eam ad se, et ait illi: Mulier, dimissa es ab infirmitate tua.</P>
<P><a name="013">13</A>&nbsp;Et imposuit illi manus, et confestim erecta est, et glorificabat Deum.</P>
<P><a name="014">14</A>&nbsp;Respondens autem archisynagogus, indignans quia sabbato curasset Jesus, dicebat turb&#230;: Sex dies sunt in quibus oportet operari: in his ergo venite, et curamini, et non in die sabbati.</P>
<P><a name="015">15</A>&nbsp;Respondens autem ad illum Dominus, dixit: Hypocrit&#230;, unusquisque vestrum sabbato non solvit bovem suum, aut asinum a pr&#230;sepio, et ducit adaquare?</P>
<P><a name="016">16</A>&nbsp;Hanc autem filiam Abrah&#230;, quam alligavit Satanas, ecce decem et octo annis, non oportuit solvi a vinculo isto die sabbati?</P>
<P><a name="017">17</A>&nbsp;Et cum h&#230;c diceret, erubescant omnes adversarii ejus: et omnis populus gaudebat in universis, qu&#230; glorios&#230; fiebant ab eo.<BR>
</P>
<P><a name="018">18</A>&nbsp;Dicebat ergo: Cui simile est regnum Dei, et cui simile &#230;stimabo illud?</P>
<P><a name="019">19</A>&nbsp;Simile est grano sinapis, quod acceptum homo misit in hortum suum, et crevit, et factum est in arborem magnam: et volucres c&#230;li requieverunt in ramis ejus.</P>
<P><a name="020">20</A>&nbsp;Et iterum dixit: Cui simile &#230;stimabo regnum Dei?</P>
<P><a name="021">21</A>&nbsp;Simile est fermento, quod acceptum mulier abscondit in farin&#230; sata tria, donec fermentaretur totum.<BR>
</P>
<P><a name="022">22</A>&nbsp;Et ibat per civitates et castella, docens, et iter faciens in Jerusalem.</P>
<P><a name="023">23</A>&nbsp;Ait autem illi quidam: Domine, si pauci sunt, qui salvantur? Ipse autem dixit ad illos:</P>
<P><a name="024">24</A>&nbsp;Contendite intrare per angustam portam: quia multi, dico vobis, qu&#230;rent intrare, et non poterunt.</P>
<P><a name="025">25</A>&nbsp;Cum autem intraverit paterfamilias, et clauserit ostium, incipietis foris stare, et pulsare ostium, dicentes: Domine, aperi nobis: et respondens dicet vobis: Nescio vos unde sitis:</P>
<P><a name="026">26</A>&nbsp;tunc incipietis dicere: Manducavimus coram te, et bibimus, et in plateis nostris docuisti.</P>
<P><a name="027">27</A>&nbsp;Et dicet vobis: Nescio vos unde sitis: discedite a me omnes operarii iniquitatis.</P>
<P><a name="028">28</A>&nbsp;Ibi erit fletus et stridor dentium: cum videritis Abraham, et Isaac, et Jacob, et omnes prophetas in regno Dei, vos autem expelli foras.</P>
<P><a name="029">29</A>&nbsp;Et venient ab oriente, et occidente, et aquilone, et austro, et accumbent in regno Dei.</P>
<P><a name="030">30</A>&nbsp;Et ecce sunt novissimi qui erunt primi, et sunt primi qui erunt novissimi.<BR>
</P>
<P><a name="031">31</A>&nbsp;In ipsa die accesserunt quidam pharis&#230;orum, dicentes illi: Exi, et vade hinc: quia Herodes vult te occidere.</P>
<P><a name="032">32</A>&nbsp;Et ait illis: Ite, et dicite vulpi illi: Ecce ejicio d&#230;monia, et sanitates perficio hodie, et cras, et tertia die consummor.</P>
<P><a name="033">33</A>&nbsp;Verumtamen oportet me hodie et cras et sequenti die ambulare: quia non capit prophetam perire extra Jerusalem.</P>
<P><a name="034">34</A>&nbsp;Jerusalem, Jerusalem, qu&#230; occidis prophetas, et lapidas eos qui mittuntur ad te, quoties volui congregare filios tuos quemadmodum avis nidum suum sub pennis, et noluisti?</P>
<P><a name="035">35</A>&nbsp;Ecce relinquetur vobis domus vestra deserta. Dico autem vobis, quia non videbitis me donec veniat cum dicetis: Benedictus qui venit in nomine Domini.</P>
<P><HR>
<CENTER>
<A HREF="luk014">Next: Luke Chapter 14</A></CENTER>
</BODY>
</HTML>
