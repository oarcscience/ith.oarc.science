<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Philemon: Philemon Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/plm001">Polyglot</A>&nbsp;
<A HREF="../gnt/plm001">GNT</A>&nbsp;
<A HREF="../kjv/plm001">KJV</A>&nbsp;

<BR>
<BR><A HREF="plm">Philemon Index</A><BR>
&nbsp;
<A HREF="tit003">Previous</A>&nbsp;
<A HREF="heb001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Philemon Chapter 1</H3><P><a name="001">1</A>&nbsp;Paulus vinctus Christi Jesu, et Timotheus frater, Philemoni dilecto, et adjutori nostro,</P>
<P><a name="002">2</A>&nbsp;et Appi&#230; sorori carissim&#230;, et Archippo commilitoni nostro, et ecclesi&#230;, qu&#230; in domo tua est.</P>
<P><a name="003">3</A>&nbsp;Gratia vobis, et pax a Deo Patre nostro, et Domino Jesu Christo.<BR>
</P>
<P><a name="004">4</A>&nbsp;Gratias ago Deo meo, semper memoriam tui faciens in orationibus meis,</P>
<P><a name="005">5</A>&nbsp;audiens caritatem tuam, et fidem, quam habes in Domino Jesu, et in omnes sanctos:</P>
<P><a name="006">6</A>&nbsp;ut communicatio fidei tu&#230; evidens fiat in agnitione omnis operis boni, quod est in vobis in Christo Jesu.</P>
<P><a name="007">7</A>&nbsp;Gaudium enim magnum habui, et consolationem in caritate tua: quia viscera sanctorum requieverunt per te, frater.<BR>
</P>
<P><a name="008">8</A>&nbsp;Propter quod multam fiduciam habens in Christo Jesu imperandi tibi quod ad rem pertinet:</P>
<P><a name="009">9</A>&nbsp;propter caritatem magis obsecro, cum sis talis, ut Paulus senex, nunc autem et vinctus Jesu Christi:</P>
<P><a name="010">10</A>&nbsp;obsecro te pro meo filio, quem genui in vinculis, Onesimo,</P>
<P><a name="011">11</A>&nbsp;qui tibi aliquando inutilis fuit, nunc autem et mihi et tibi utilis,</P>
<P><a name="012">12</A>&nbsp;quem remisi tibi. Tu autem illum, ut mea viscera, suscipe:</P>
<P><a name="013">13</A>&nbsp;quem ego volueram mecum detinere, ut pro te mihi ministraret in vinculis Evangelii:</P>
<P><a name="014">14</A>&nbsp;sine consilio autem tuo nihil volui facere, uti ne velut ex necessitate bonum tuum esset, sed voluntarium.</P>
<P><a name="015">15</A>&nbsp;Forsitan enim ideo discessit ad horam a te, ut &#230;ternum illum reciperes:</P>
<P><a name="016">16</A>&nbsp;jam non ut servum, sed pro servo carissimum fratrem, maxime mihi: quanto autem magis tibi et in carne, et in Domino?</P>
<P><a name="017">17</A>&nbsp;Si ergo habes me socium, suscipe illum sicut me:</P>
<P><a name="018">18</A>&nbsp;si autem aliquid nocuit tibi, aut debet, hoc mihi imputa.</P>
<P><a name="019">19</A>&nbsp;Ego Paulus scripsi mea manu: ego reddam, ut non dicam tibi, quod et teipsum mihi debes:</P>
<P><a name="020">20</A>&nbsp;ita, frater. Ego te fruar in Domino: refice viscera mea in Domino.</P>
<P><a name="021">21</A>&nbsp;Confidens in obedientia tua scripsi tibi: sciens quoniam et super id, quod dico, facies.<BR>
</P>
<P><a name="022">22</A>&nbsp;Simul autem et para mihi hospitium: nam spero per orationes vestras donari me vobis.</P>
<P><a name="023">23</A>&nbsp;Salutat te Epaphras concaptivus meus in Christo Jesu,</P>
<P><a name="024">24</A>&nbsp;Marcus, Aristarchus, Demas, et Lucas, adjutores mei.</P>
<P><a name="025">25</A>&nbsp;Gratia Domini nostri Jesu Christi cum spiritu vestro. Amen.</P>
<P></P>
<P><HR>
<CENTER>
<A HREF="heb001">Next: Hebrews Chapter 1</A></CENTER>
</BODY>
</HTML>
