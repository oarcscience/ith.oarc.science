<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 33</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir033.htm">Polyglot</A>&nbsp;
<A HREF="../apo/sir033.htm">Apo</A>&nbsp;
<A HREF="../sep/sir033.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="sir032.htm">Previous</A>&nbsp;
<A HREF="sir034.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 33</H3><P><a name="001">1</A>&nbsp;[Timenti Dominum non occurrent mala:<BR> sed in tentatione Deus illum conservabit, et liberabit a malis.<BR> Sapiens non odit mandata et justitias,<BR></P>
<P><a name="002">2</A>&nbsp;et non illidetur quasi in procella navis.<BR></P>
<P><a name="003">3</A>&nbsp;Homo sensatus credit legi Dei,<BR> et lex illi fidelis.]<BR>
</P>
<P><a name="004">4</A>&nbsp;[Qui interrogationem manifestat parabit verbum,<BR> et sic deprecatus exaudietur:<BR> et conservabit disciplinam, et tunc respondebit.<BR></P>
<P><a name="005">5</A>&nbsp;Pr&#230;cordia fatui quasi rota carri,<BR> et quasi axis versatilis cogitatus illius.<BR></P>
<P><a name="006">6</A>&nbsp;Equus emissarius, sic et amicus subsannator:<BR> sub omni supra sedente hinnit.]<BR>
</P>
<P><a name="007">7</A>&nbsp;[Quare dies diem superat, et iterum lux lucem,<BR> et annus annum a sole?<BR></P>
<P><a name="008">8</A>&nbsp;A Domini scientia separati sunt,<BR> facto sole, et pr&#230;ceptum custodiente.<BR></P>
<P><a name="009">9</A>&nbsp;Et immutavit tempora, et dies festos ipsorum,<BR> et in illis dies festos celebraverunt ad horam.<BR></P>
<P><a name="010">10</A>&nbsp;Ex ipsis exaltavit et magnificavit Deus,<BR> et ex ipsis posuit in numerum dierum:<BR> et omnes homines de solo et ex terra unde creatus est Adam.<BR></P>
<P><a name="011">11</A>&nbsp;In multitudine disciplin&#230; Dominus separavit eos,<BR> et immutavit vias eorum.<BR></P>
<P><a name="012">12</A>&nbsp;Ex ipsis benedixit et exaltavit,<BR> et ex ipsis sanctificavit, et ad se applicavit,<BR> et ex ipsis maledixit, et humiliavit,<BR> et convertit illos a separatione ipsorum.<BR></P>
<P><a name="013">13</A>&nbsp;Quasi lutum figuli in manu ipsius,<BR> plasmare illud et disponere.<BR></P>
<P><a name="014">14</A>&nbsp;Omnes vi&#230; ejus secundum dispositionem ejus:<BR> sic homo in manu illius qui se fecit,<BR> et reddet illi secundum judicium suum.<BR></P>
<P><a name="015">15</A>&nbsp;Contra malum bonum est, et contra mortem vita:<BR> sic et contra virum justum peccator,<BR> et sic intuere in omnia opera Altissimi,<BR> duo et duo, et unum contra unum.]<BR>
</P>
<P><a name="016">16</A>&nbsp;[Et ego novissimus evigilavi,<BR> et quasi qui colligit acinos post vindemiatores.<BR></P>
<P><a name="017">17</A>&nbsp;In benedictione Dei et ipse speravi,<BR> et quasi qui vindemiat replevi torcular.<BR></P>
<P><a name="018">18</A>&nbsp;Respicite quoniam non mihi soli laboravi,<BR> sed omnibus exquirentibus disciplinam.<BR></P>
<P><a name="019">19</A>&nbsp;Audite me, magnates et omnes populi:<BR> et rectores ecclesi&#230;, auribus percipite.]<BR>
</P>
<P><a name="020">20</A>&nbsp;[Filio et mulieri, fratri et amico,<BR> non des potestatem super te in vita tua:<BR> et non dederis alii possessionem tuam,<BR> ne forte p&#156;niteat te, et depreceris pro illis.<BR></P>
<P><a name="021">21</A>&nbsp;Dum adhuc superes et aspiras,<BR> non immutabit te omnis caro.<BR></P>
<P><a name="022">22</A>&nbsp;Melius est enim ut filii tui te rogent,<BR> quam te respicere in manus filiorum tuorum.<BR></P>
<P><a name="023">23</A>&nbsp;In omnibus operibus tuis pr&#230;cellens esto.<BR></P>
<P><a name="024">24</A>&nbsp;Ne dederis maculam in gloria tua.<BR> In die consummationis dierum vit&#230; tu&#230;, et in tempore exitus tui,<BR> distribue h&#230;reditatem tuam.]<BR>
</P>
<P><a name="025">25</A>&nbsp;[Cibaria, et virga, et onus asino:<BR> panis, et disciplina, et opus servo.<BR></P>
<P><a name="026">26</A>&nbsp;Operatur in disciplina, et qu&#230;rit requiescere:<BR> laxa manus illi, et qu&#230;rit libertatem.<BR></P>
<P><a name="027">27</A>&nbsp;Jugum et lorum curvant collum durum,<BR> et servum inclinant operationes assidu&#230;.<BR></P>
<P><a name="028">28</A>&nbsp;Servo malevolo tortura et compedes:<BR> mitte illum in operationem, ne vacet:<BR></P>
<P><a name="029">29</A>&nbsp;multam enim malitiam docuit otiositas.<BR></P>
<P><a name="030">30</A>&nbsp;In opera constitue eum:<BR> sic enim condecet illum.<BR> Quod si non obaudierit, curva illum compedibus,<BR> et non amplifices super omnem carnem:<BR> verum sine judicio nihil facias grave.<BR></P>
<P><a name="031">31</A>&nbsp;Si est tibi servus fidelis, sit tibi quasi anima tua:<BR> quasi fratrem sic eum tracta,<BR> quoniam in sanguine anim&#230; comparasti illum.<BR></P>
<P><a name="032">32</A>&nbsp;Si l&#230;seris eum injuste,<BR> in fugam convertetur:<BR></P>
<P><a name="033">33</A>&nbsp;et si extollens discesserit,<BR> quem qu&#230;ras et in qua via qu&#230;ras illum nescis.]</P>
<P><HR>
<CENTER>
<A HREF="sir034.htm">Next: Sirach Chapter 34</A></CENTER>
</BODY>
</HTML>
