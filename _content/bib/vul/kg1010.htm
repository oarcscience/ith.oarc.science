<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Kings: 1 Kings Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1010.htm">Polyglot</A>&nbsp;
<A HREF="../kjv/kg1010.htm">KJV</A>&nbsp;
<A HREF="../sep/kg1010.htm">Sep</A>&nbsp;
<A HREF="../tan/kg1010.htm">Tan</A>&nbsp;

<BR>
<BR><A HREF="kg1.htm">1 Kings Index</A><BR>
&nbsp;
<A HREF="kg1009.htm">Previous</A>&nbsp;
<A HREF="kg1011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Kings Chapter 10</H3><P><a name="001">1</A>&nbsp;Sed et regina Saba, audita fama Salomonis in nomine Domini, venit tentare eum in &#230;nigmatibus.</P>
<P><a name="002">2</A>&nbsp;Et ingressa Jerusalem multo cum comitatu et divitiis, camelis portantibus aromata, et aurum infinitum nimis, et gemmas pretiosas, venit ad regem Salomonem, et locuta est ei universa qu&#230; habebat in corde suo.</P>
<P><a name="003">3</A>&nbsp;Et docuit eam Salomon omnia verba qu&#230; proposuerat: non fuit sermo qui regem posset latere, et non responderet ei.</P>
<P><a name="004">4</A>&nbsp;Videns autem regina Saba omnem sapientiam Salomonis, et domum quam &#230;dificaverat,</P>
<P><a name="005">5</A>&nbsp;et cibos mens&#230; ejus, et habitacula servorum, et ordines ministrantium, vestesque eorum, et pincernas, et holocausta qu&#230; offerebat in domo Domini: non habebat ultra spiritum.</P>
<P><a name="006">6</A>&nbsp;Dixitque ad regem: Verus est sermo quem audivi in terra mea</P>
<P><a name="007">7</A>&nbsp;super sermonibus tuis, et super sapientia tua: et non credebam narrantibus mihi, donec ipsa veni, et vidi oculis meis, et probavi quod media pars mihi nuntiata non fuerit: major est sapientia et opera tua, quam rumor quem audivi.</P>
<P><a name="008">8</A>&nbsp;Beati viri tui, et beati servi tui, qui stant coram te semper, et audiunt sapientiam tuam.</P>
<P><a name="009">9</A>&nbsp;Sit Dominus Deus tuus benedictus, cui complacuisti, et posuit te super thronum Isra&#235;l, eo quod dilexerit Dominus Isra&#235;l in sempiternum, et constituit te regem ut faceres judicium et justitiam.</P>
<P><a name="010">10</A>&nbsp;Dedit ergo regi centum viginti talenta auri, et aromata multa nimis, et gemmas pretiosas: non sunt allata ultra aromata tam multa, quam ea qu&#230; dedit regina Saba regi Salomoni.<BR>
</P>
<P><a name="011">11</A>&nbsp;(Sed et classis Hiram, qu&#230; portabat aurum de Ophir, attulit ex Ophir ligna thyina multa nimis, et gemmas pretiosas.</P>
<P><a name="012">12</A>&nbsp;Fecitque rex de lignis thyinis fulcra domus Domini et domus regi&#230;, et citharas lyrasque cantoribus: non sunt allata hujuscemodi ligna thyina, neque visa usque in pr&#230;sentem diem.)</P>
<P><a name="013">13</A>&nbsp;Rex autem Salomon dedit regin&#230; Saba omnia qu&#230; voluit et petivit ab eo, exceptis his qu&#230; ultro obtulerat ei munere regio. Qu&#230; reversa est, et abiit in terram suam cum servis suis.</P>
<P><a name="014">14</A>&nbsp;Erat autem pondus auri quod afferebatur Salomoni per annos singulos, sexcentorum sexaginta sex talentorum auri,</P>
<P><a name="015">15</A>&nbsp;excepto eo quod afferebant viri qui super vectigalia erant, et negotiatores, universique scruta vendentes, et omnes reges Arabi&#230;, ducesque terr&#230;.</P>
<P><a name="016">16</A>&nbsp;Fecit quoque rex Salomon ducenta scuta de auro purissimo: sexcentos auri siclos dedit in laminas scuti unius.</P>
<P><a name="017">17</A>&nbsp;Et trecentas peltas ex auro probato: trecent&#230; min&#230; auri unam peltam vestiebant: posuitque eas rex in domo saltus Libani.</P>
<P><a name="018">18</A>&nbsp;Fecit etiam rex Salomon thronum de ebore grandem: et vestivit eum auro fulvo nimis,</P>
<P><a name="019">19</A>&nbsp;qui habebat sex gradus: et summitas throni rotunda erat in parte posteriori: et du&#230; manus hinc atque inde tenentes sedile: et duo leones stabant juxta manus singulas.</P>
<P><a name="020">20</A>&nbsp;Et duodecim leunculi stantes super sex gradus hinc atque inde: non est factum tale opus in universis regnis.</P>
<P><a name="021">21</A>&nbsp;Sed et omnia vasa quibus potabat rex Salomon, erant aurea: et universa supellex domus saltus Libani de auro purissimo: non erat argentum, nec alicujus pretii putabatur in diebus Salomonis,</P>
<P><a name="022">22</A>&nbsp;quia classis regis per mare cum classe Hiram semel per tres annos ibat in Tharsis, deferens inde aurum, et argentum, et dentes elephantorum, et simias, et pavos.<BR>
</P>
<P><a name="023">23</A>&nbsp;Magnificatus est ergo rex Salomon super omnes reges terr&#230; divitiis et sapientia.</P>
<P><a name="024">24</A>&nbsp;Et universa terra desiderabat vultum Salomonis, ut audiret sapientiam ejus, quam dederat Deus in corde ejus.</P>
<P><a name="025">25</A>&nbsp;Et singuli deferebant ei munera, vasa argentea et aurea, vestes et arma bellica, aromata quoque, et equos et mulos per annos singulos.</P>
<P><a name="026">26</A>&nbsp;Congregavitque Salomon currus et equites, et facti sunt ei mille quadringenti currus, et duodecim millia equitum: et disposuit eos per civitates munitas, et cum rege in Jerusalem.</P>
<P><a name="027">27</A>&nbsp;Fecitque ut tanta esset abundantia argenti in Jerusalem, quanta et lapidum: et cedrorum pr&#230;buit multitudinem quasi sycomoros qu&#230; nascuntur in campestribus.</P>
<P><a name="028">28</A>&nbsp;Et educebantur equi Salomoni de &#198;gypto, et de Coa. Negotiatores enim regis emebant de Coa, et statuto pretio perducebant.</P>
<P><a name="029">29</A>&nbsp;Egrediebatur autem quadriga ex &#198;gypto sexcentis siclis argenti, et equus centum quinquaginta. Atque in hunc modum cuncti reges Heth&#230;orum et Syri&#230; equos venundabant.</P>
<P><HR>
<CENTER>
<A HREF="kg1011.htm">Next: 1 Kings Chapter 11</A></CENTER>
</BODY>
</HTML>
