<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa002.htm">Polyglot</A>&nbsp;
<A HREF="../kjv/psa002.htm">KJV</A>&nbsp;
<A HREF="../sep/psa002.htm">Sep</A>&nbsp;
<A HREF="../tan/psa002.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa001.htm">Previous</A>&nbsp;
<A HREF="psa003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 2</H3><P><a name="001">1</A>&nbsp;[Quare fremuerunt gentes,<BR> et populi meditati sunt inania?<BR></P>
<P><a name="002">2</A>&nbsp;Astiterunt reges terr&#230;,<BR> et principes convenerunt in unum<BR> adversus Dominum, et adversus christum ejus.<BR></P>
<P><a name="003">3</A>&nbsp;Dirumpamus vincula eorum,<BR> et projiciamus a nobis jugum ipsorum.<BR></P>
<P><a name="004">4</A>&nbsp;Qui habitat in c&#230;lis irridebit eos,<BR> et Dominus subsannabit eos.<BR></P>
<P><a name="005">5</A>&nbsp;Tunc loquetur ad eos in ira sua,<BR> et in furore suo conturbabit eos.<BR></P>
<P><a name="006">6</A>&nbsp;Ego autem constitutus sum rex ab eo<BR> super Sion, montem sanctum ejus,<BR> pr&#230;dicans pr&#230;ceptum ejus.<BR></P>
<P><a name="007">7</A>&nbsp;Dominus dixit ad me: Filius meus es tu;<BR> ego hodie genui te.<BR></P>
<P><a name="008">8</A>&nbsp;Postula a me, et dabo tibi gentes h&#230;reditatem tuam,<BR> et possessionem tuam terminos terr&#230;.<BR></P>
<P><a name="009">9</A>&nbsp;Reges eos in virga ferrea,<BR> et tamquam vas figuli confringes eos.<BR></P>
<P><a name="010">10</A>&nbsp;Et nunc, reges, intelligite;<BR> erudimini, qui judicatis terram.<BR></P>
<P><a name="011">11</A>&nbsp;Servite Domino in timore,<BR> et exsultate ei cum tremore.<BR></P>
<P><a name="012">12</A>&nbsp;Apprehendite disciplinam, nequando irascatur Dominus,<BR> et pereatis de via justa.<BR></P>
<P><a name="013">13</A>&nbsp;Cum exarserit in brevi ira ejus,<BR> beati omnes qui confidunt in eo.]</P>
<P><HR>
<CENTER>
<A HREF="psa003.htm">Next: Psalms Chapter 3</A></CENTER>
</BODY>
</HTML>
