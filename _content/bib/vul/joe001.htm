<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Joel: Joel Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/joe001">Polyglot</A>&nbsp;
<A HREF="../kjv/joe001">KJV</A>&nbsp;
<A HREF="../sep/joe001">Sep</A>&nbsp;
<A HREF="../tan/joe001">Tan</A>&nbsp;

<BR>
<BR><A HREF="joe">Joel Index</A><BR>
&nbsp;
<A HREF="hos014">Previous</A>&nbsp;
<A HREF="joe002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Joel Chapter 1</H3><P><a name="001">1</A>&nbsp;Verbum Domini, quod factum est ad Jo&#235;l, filium Phatuel.</P>
<P><a name="002">2</A>&nbsp;[Audite hoc, senes,<BR> et auribus percipite, omnes habitatores terr&#230;:<BR> si factum est istud in diebus vestris,<BR> aut in diebus patrum vestrorum?<BR></P>
<P><a name="003">3</A>&nbsp;Super hoc filiis vestris narrate,<BR> et filii vestri filiis suis,<BR> et filii eorum generationi alter&#230;.<BR></P>
<P><a name="004">4</A>&nbsp;Residuum eruc&#230; comedit locusta,<BR> et residuum locust&#230; comedit bruchus,<BR> et residuum bruchi comedit rubigo.<BR></P>
<P><a name="005">5</A>&nbsp;Expergiscimini, ebrii,<BR> et flete et ululate, omnes qui bibitis vinum in dulcedine,<BR> quoniam periit ab ore vestro.<BR></P>
<P><a name="006">6</A>&nbsp;Gens enim ascendit super terram meam,<BR> fortis et innumerabilis:<BR> dentes ejus ut dentes leonis,<BR> et molares ejus ut catuli leonis.<BR></P>
<P><a name="007">7</A>&nbsp;Posuit vineam meam in desertum,<BR> et ficum meam decorticavit;<BR> nudans spoliavit eam, et projecit:<BR> albi facti sunt rami ejus.<BR></P>
<P><a name="008">8</A>&nbsp;Plange quasi virgo accincta sacco super virum pubertatis su&#230;.<BR></P>
<P><a name="009">9</A>&nbsp;Periit sacrificium et libatio de domo Domini;<BR> luxerunt sacerdotes, ministri Domini.<BR></P>
<P><a name="010">10</A>&nbsp;Depopulata est regio,<BR> luxit humus,<BR> quoniam devastatum est triticum,<BR> confusum est vinum,<BR> elanguit oleum.<BR></P>
<P><a name="011">11</A>&nbsp;Confusi sunt agricol&#230;,<BR> ululaverunt vinitores<BR> super frumento et hordeo,<BR> quia periit messis agri.<BR></P>
<P><a name="012">12</A>&nbsp;Vinea confusa est,<BR> et ficus elanguit;<BR> malogranatum, et palma, et malum,<BR> et omnia ligna agri aruerunt,<BR> quia confusum est gaudium a filiis hominum.<BR></P>
<P><a name="013">13</A>&nbsp;Accingite vos, et plangite, sacerdotes:<BR> ululate, ministri altaris;<BR> ingredimini, cubate in sacco, ministri Dei mei,<BR> quoniam interiit de domo Dei vestri sacrificium et libatio.<BR></P>
<P><a name="014">14</A>&nbsp;Sanctificate jejunium, vocate c&#156;tum,<BR> congregate senes, omnes habitatores terr&#230;<BR> in domum Dei vestri,<BR> et clamate ad Dominum:<BR></P>
<P><a name="015">15</A>&nbsp;A, a, a, diei!<BR> quia prope est dies Domini,<BR> et quasi vastitas a potente veniet.<BR></P>
<P><a name="016">16</A>&nbsp;Numquid non coram oculis vestris alimenta perierunt<BR> de domo Dei nostri, l&#230;titia et exsultatio?<BR></P>
<P><a name="017">17</A>&nbsp;Computruerunt jumenta in stercore suo,<BR> demolita sunt horrea,<BR> dissipat&#230; sunt apothec&#230;,<BR> quoniam confusum est triticum.<BR></P>
<P><a name="018">18</A>&nbsp;Quid ingemuit animal,<BR> mugierunt greges armenti?<BR> quia non est pascua eis;<BR> sed et greges pecorum disperierunt.<BR></P>
<P><a name="019">19</A>&nbsp;Ad te, Domine, clamabo,<BR> quia ignis comedit speciosa deserti,<BR> et flamma succendit omnia ligna regionis.<BR></P>
<P><a name="020">20</A>&nbsp;Sed et besti&#230; agri, quasi area sitiens imbrem, suspexerunt ad te,<BR> quoniam exsiccati sunt fontes aquarum,<BR> et ignis devoravit speciosa deserti.]</P>
<P><HR>
<CENTER>
<A HREF="joe002">Next: Joel Chapter 2</A></CENTER>
</BODY>
</HTML>
