<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 31</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro031">Polyglot</A>&nbsp;
<A HREF="../kjv/pro031">KJV</A>&nbsp;
<A HREF="../sep/pro031">Sep</A>&nbsp;
<A HREF="../tan/pro031">Tan</A>&nbsp;

<BR>
<BR><A HREF="pro">Proverbs Index</A><BR>
&nbsp;
<A HREF="pro030">Previous</A>&nbsp;
<A HREF="ecc001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 31</H3><P><a name="001">1</A>&nbsp;Verba Lamuelis regis. Visio qua erudivit eum mater sua.</P>
<P><a name="002">2</A>&nbsp;[Quid, dilecte mi? quid, dilecte uteri mei?<BR> quid, dilecte votorum meorum?<BR></P>
<P><a name="003">3</A>&nbsp;Ne dederis mulieribus substantiam tuam,<BR> et divitias tuas ad delendos reges.<BR></P>
<P><a name="004">4</A>&nbsp;Noli regibus, o Lamuel, noli regibus dare vinum,<BR> quia nullum secretum est ubi regnat ebrietas;<BR></P>
<P><a name="005">5</A>&nbsp;et ne forte bibant, et obliviscantur judiciorum,<BR> et mutent causam filiorum pauperis.<BR></P>
<P><a name="006">6</A>&nbsp;Date siceram m&#156;rentibus,<BR> et vinum his qui amaro sunt animo.<BR></P>
<P><a name="007">7</A>&nbsp;Bibant, et obliviscantur egestatis su&#230;,<BR> et doloris sui non recordentur amplius.<BR></P>
<P><a name="008">8</A>&nbsp;Aperi os tuum muto,<BR> et causis omnium filiorum qui pertranseunt.<BR></P>
<P><a name="009">9</A>&nbsp;Aperi os tuum, decerne quod justum est,<BR> et judica inopem et pauperem.]<BR>
</P>
<P><a name="010">10</A>&nbsp;[Mulierem fortem quis inveniet?<BR> procul et de ultimis finibus pretium ejus.<BR></P>
<P><a name="011">11</A>&nbsp;Confidit in ea cor viri sui,<BR> et spoliis non indigebit.<BR></P>
<P><a name="012">12</A>&nbsp;Reddet ei bonum, et non malum,<BR> omnibus diebus vit&#230; su&#230;.<BR></P>
<P><a name="013">13</A>&nbsp;Qu&#230;sivit lanam et linum,<BR> et operata est consilia manuum suarum.<BR></P>
<P><a name="014">14</A>&nbsp;Facta est quasi navis institoris,<BR> de longe portans panem suum.<BR></P>
<P><a name="015">15</A>&nbsp;Et de nocte surrexit,<BR> deditque pr&#230;dam domesticis suis,<BR> et cibaria ancillis suis.<BR></P>
<P><a name="016">16</A>&nbsp;Consideravit agrum, et emit eum;<BR> de fructu manuum suarum plantavit vineam.<BR></P>
<P><a name="017">17</A>&nbsp;Accinxit fortitudine lumbos suos,<BR> et roboravit brachium suum.<BR></P>
<P><a name="018">18</A>&nbsp;Gustavit, et vidit quia bona est negotiatio ejus;<BR> non extinguetur in nocte lucerna ejus.<BR></P>
<P><a name="019">19</A>&nbsp;Manum suam misit ad fortia,<BR> et digiti ejus apprehenderunt fusum.<BR></P>
<P><a name="020">20</A>&nbsp;Manum suam aperuit inopi,<BR> et palmas suas extendit ad pauperem.<BR></P>
<P><a name="021">21</A>&nbsp;Non timebit domui su&#230; a frigoribus nivis;<BR> omnes enim domestici ejus vestiti sunt duplicibus.<BR></P>
<P><a name="022">22</A>&nbsp;Stragulatam vestem fecit sibi;<BR> byssus et purpura indumentum ejus.<BR></P>
<P><a name="023">23</A>&nbsp;Nobilis in portis vir ejus,<BR> quando sederit cum senatoribus terr&#230;.<BR></P>
<P><a name="024">24</A>&nbsp;Sindonem fecit, et vendidit,<BR> et cingulum tradidit Chanan&#230;o.<BR></P>
<P><a name="025">25</A>&nbsp;Fortitudo et decor indumentum ejus,<BR> et ridebit in die novissimo.<BR></P>
<P><a name="026">26</A>&nbsp;Os suum aperuit sapienti&#230;,<BR> et lex clementi&#230; in lingua ejus.<BR></P>
<P><a name="027">27</A>&nbsp;Consideravit semitas domus su&#230;,<BR> et panem otiosa non comedit.<BR></P>
<P><a name="028">28</A>&nbsp;Surrexerunt filii ejus, et beatissimam pr&#230;dicaverunt;<BR> vir ejus, et laudavit eam.<BR></P>
<P><a name="029">29</A>&nbsp;Mult&#230; fili&#230; congregaverunt divitias;<BR> tu supergressa es universas.<BR></P>
<P><a name="030">30</A>&nbsp;Fallax gratia, et vana est pulchritudo:<BR> mulier timens Dominum, ipsa laudabitur.<BR></P>
<P><a name="031">31</A>&nbsp;Date ei de fructu manuum suarum,<BR> et laudent eam in portis opera ejus.]</P>
<P></P>
<P><HR>
<CENTER>
<A HREF="ecc001">Next: Ecclesiastes Chapter 1</A></CENTER>
</BODY>
</HTML>
