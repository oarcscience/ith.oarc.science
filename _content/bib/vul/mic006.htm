<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Micah: Micah Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mic006.htm">Polyglot</A>&nbsp;
<A HREF="../kjv/mic006.htm">KJV</A>&nbsp;
<A HREF="../sep/mic006.htm">Sep</A>&nbsp;
<A HREF="../tan/mic006.htm">Tan</A>&nbsp;

<BR>
<BR><A HREF="mic.htm">Micah Index</A><BR>
&nbsp;
<A HREF="mic005.htm">Previous</A>&nbsp;
<A HREF="mic007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Micah Chapter 6</H3><P><a name="001">1</A>&nbsp;[Audite qu&#230; Dominus loquitur:<BR> Surge, contende judicio adversum montes,<BR> et audiant colles vocem tuam.<BR></P>
<P><a name="002">2</A>&nbsp;Audiant montes judicium Domini,<BR> et fortia fundamenta terr&#230;;<BR> quia judicium Domini cum populo suo,<BR> et cum Isra&#235;l dijudicabitur.<BR></P>
<P><a name="003">3</A>&nbsp;Popule meus, quid feci tibi?<BR> aut quid molestus fui tibi? Responde mihi.<BR></P>
<P><a name="004">4</A>&nbsp;Quia eduxi te de terra &#198;gypti,<BR> et de domo servientium liberavi te,<BR> et misi ante faciem tuam Moysen, et Aaron, et Mariam.<BR></P>
<P><a name="005">5</A>&nbsp;Popule meus, memento, qu&#230;so,<BR> quid cogitaverit Balach, rex Moab,<BR> et quid responderit ei Balaam, filius Beor,<BR> de Setim usque ad Galgalam,<BR> ut cognosceres justitias Domini.<BR></P>
<P><a name="006">6</A>&nbsp;Quid dignum offeram Domino?<BR> curvabo genu Deo excelso?<BR> Numquid offeram ei holocautomata et vitulos anniculos?<BR></P>
<P><a name="007">7</A>&nbsp;numquid placari potest Dominus in millibus arietum,<BR> aut in multis millibus hircorum pinguium?<BR> numquid dabo primogenitum meum pro scelere meo,<BR> fructum ventris mei pro peccato anim&#230; me&#230;?<BR></P>
<P><a name="008">8</A>&nbsp;Indicabo tibi, o homo, quid sit bonum,<BR> et quid Dominus requirat a te:<BR> utique facere judicium,<BR> et diligere misericordiam,<BR> et sollicitum ambulare cum Deo tuo.<BR></P>
<P><a name="009">9</A>&nbsp;Vox Domini ad civitatem clamat,<BR> et salus erit timentibus nomen tuum:<BR> audite, tribus, et quis approbabit illud?<BR></P>
<P><a name="010">10</A>&nbsp;Adhuc ignis in domo impii thesauri iniquitatis,<BR> et mensura minor ir&#230; plena.<BR></P>
<P><a name="011">11</A>&nbsp;Numquid justificabo stateram impiam,<BR> et saccelli pondera dolosa?<BR></P>
<P><a name="012">12</A>&nbsp;In quibus divites ejus repleti sunt iniquitate,<BR> et habitantes in ea loquebantur mendacium,<BR> et lingua eorum fraudulenta in ore eorum.<BR></P>
<P><a name="013">13</A>&nbsp;Et ego ergo c&#156;pi percutere te perditione super peccatis tuis.<BR></P>
<P><a name="014">14</A>&nbsp;Tu comedes, et non saturaberis,<BR> et humiliatio tua in medio tui:<BR> et apprehendes, et non salvabis,<BR> et quos salvaveris, in gladium dabo.<BR></P>
<P><a name="015">15</A>&nbsp;Tu seminabis, et non metes:<BR> tu calcabis olivam, et non ungeris oleo;<BR> et mustum, et non bibes vinum.<BR></P>
<P><a name="016">16</A>&nbsp;Et custodisti pr&#230;cepta Amri,<BR> et omne opus domus Achab,<BR> et ambulasti in voluntatibus eorum:<BR> ut darem te in perditionem,<BR> et habitantes in ea in sibilum,<BR> et opprobrium populi mei portabitis.]</P>
<P><HR>
<CENTER>
<A HREF="mic007.htm">Next: Micah Chapter 7</A></CENTER>
</BODY>
</HTML>
