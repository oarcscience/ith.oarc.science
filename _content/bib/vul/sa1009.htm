<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1009.htm">Polyglot</A>&nbsp;
<A HREF="../kjv/sa1009.htm">KJV</A>&nbsp;
<A HREF="../sep/sa1009.htm">Sep</A>&nbsp;
<A HREF="../tan/sa1009.htm">Tan</A>&nbsp;

<BR>
<BR><A HREF="sa1.htm">1 Samuel Index</A><BR>
&nbsp;
<A HREF="sa1008.htm">Previous</A>&nbsp;
<A HREF="sa1010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 9</H3><P><a name="001">1</A>&nbsp;Et erat vir de Benjamin nomine Cis, filius Abiel, filii Seror, filii Bechorath, filii Aphia, filii viri Jemini, fortis robore.</P>
<P><a name="002">2</A>&nbsp;Et erat ei filius vocabulo Saul, electus et bonus: et non erat vir de filiis Isra&#235;l melior illo: ab humero et sursum eminebat super omnem populum.</P>
<P><a name="003">3</A>&nbsp;Perierant autem asin&#230; Cis patris Saul: et dixit Cis ad Saul filium suum: Tolle tecum unum de pueris, et consurgens vade, et qu&#230;re asinas. Qui cum transissent per montem Ephraim</P>
<P><a name="004">4</A>&nbsp;et per terram Salisa, et non invenissent, transierunt etiam per terram Salim, et non erant: sed et per terram Jemini, et minime repererunt.</P>
<P><a name="005">5</A>&nbsp;Cum autem venissent in terram Suph, dixit Saul ad puerum qui erat cum eo: Veni et revertamur, ne forte dimiserit pater meus asinas, et sollicitus sit pro nobis.</P>
<P><a name="006">6</A>&nbsp;Qui ait ei: Ecce vir Dei est in civitate hac, vir nobilis: omne quod loquitur, sine ambiguitate venit. Nunc ergo eamus illuc, si forte indicet nobis de via nostra, propter quam venimus.</P>
<P><a name="007">7</A>&nbsp;Dixitque Saul ad puerum suum: Ecce ibimus: quid feremus ad virum Dei? panis defecit in sitarciis nostris, et sportulam non habemus ut demus homini Dei, nec quidquam aliud.</P>
<P><a name="008">8</A>&nbsp;Rursum puer respondit Sauli, et ait: Ecce inventa est in manu mea quarta pars stateris argenti: demus homini Dei, ut indicet nobis viam nostram.</P>
<P><a name="009">9</A>&nbsp;(Olim in Isra&#235;l sic loquebatur unusquisque vadens consulere Deum: Venite, et eamus ad videntem. Qui enim propheta dicitur hodie, vocabatur olim videns.)</P>
<P><a name="010">10</A>&nbsp;Et dixit Saul ad puerum suum: Optimus sermo tuus. Veni, eamus. Et ierunt in civitatem in qua erat vir Dei.</P>
<P><a name="011">11</A>&nbsp;Cumque ascenderent clivum civitatis, invenerunt puellas egredientes ad hauriendam aquam, et dixerunt eis: Num hic est videns?</P>
<P><a name="012">12</A>&nbsp;Qu&#230; respondentes, dixerunt illis: Hic est: ecce ante te, festina nunc: hodie enim venit in civitatem, quia sacrificium est hodie populi in excelso.</P>
<P><a name="013">13</A>&nbsp;Ingredientes urbem, statim invenietis eum antequam ascendat excelsum ad vescendum, neque enim comesurus est populus donec ille veniat: quia ipse benedicit hosti&#230;, et deinceps comedunt qui vocati sunt. Nunc ergo conscendite, quia hodie reperietis eum.<BR>
</P>
<P><a name="014">14</A>&nbsp;Et ascenderunt in civitatem. Cumque illi ambularent in medio urbis, apparuit Samuel egrediens obviam eis, ut ascenderet in excelsum.</P>
<P><a name="015">15</A>&nbsp;Dominus autem revelaverat auriculam Samuelis ante unam diem quam veniret Saul, dicens:</P>
<P><a name="016">16</A>&nbsp;Hac ipsa hora qu&#230; nunc est, cras mittam virum ad te de terra Benjaminm, et unges eum ducem super populum meum Isra&#235;l: et salvabit populum meum de manu Philisthinorum, quia respexi populum meum: venit enim clamor eorum ad me.</P>
<P><a name="017">17</A>&nbsp;Cumque aspexisset Samuel Saulem, Dominus dixit ei: Ecce vir quem dixeram tibi: iste dominabitur populo meo.</P>
<P><a name="018">18</A>&nbsp;Accessit autem Saul ad Samuelem in medio port&#230;, et ait: Indica, oro, mihi, ubi est domus videntis.</P>
<P><a name="019">19</A>&nbsp;Et respondit Samuel Sauli, dicens: Ego sum videns: ascende ante me in excelsum, ut comedatis mecum hodie, et dimittam te mane: et omnia qu&#230; sunt in corde tuo indicabo tibi.</P>
<P><a name="020">20</A>&nbsp;Et de asinis quas nudiustertius perdidisti, ne sollicitus sis, quia invent&#230; sunt. Et cujus erunt optima qu&#230;que Isra&#235;l? nonne tibi et omni domui patris tui?</P>
<P><a name="021">21</A>&nbsp;Respondens autem Saul, ait: Numquid non filius Jemini ego sum de minima tribu Isra&#235;l, et cognatio mea novissima inter omnes familias de tribu Benjamin? quare ergo locutus est mihi sermonem istum?</P>
<P><a name="022">22</A>&nbsp;Assumens itaque Samuel Saulem et puerum ejus, introduxit eos in triclinium, et dedit eis locum in capite eorum qui fuerant invitati: erant enim quasi triginta viri.</P>
<P><a name="023">23</A>&nbsp;Dixitque Samuel coco: Da partem quam dedi tibi, et pr&#230;cepi ut reponeres seorsum apud te.</P>
<P><a name="024">24</A>&nbsp;Levavit autem cocus armum, et posuit ante Saul. Dixitque Samuel: Ecce quod remansit: pone ante te, et comede, quia de industria servatum est tibi quando populum vocavi. Et comedit Saul cum Samuele in die illa.</P>
<P><a name="025">25</A>&nbsp;Et descenderunt de excelso in oppidum, et locutus est cum Saule in solario: stravitque Saul in solario, et dormivit.<BR>
</P>
<P><a name="026">26</A>&nbsp;Cumque mane surrexissent, et jam elucesceret, vocavit Samuel Saulem in solario, dicens: Surge, et dimittam te. Et surrexit Saul: egressique sunt ambo, ipse videlicet, et Samuel.</P>
<P><a name="027">27</A>&nbsp;Cumque descenderent in extrema parte civitatis, Samuel dixit ad Saul: Dic puero ut antecedat nos et transeat: tu autem subsiste paulisper, ut indicem tibi verbum Domini.</P>
<P><HR>
<CENTER>
<A HREF="sa1010.htm">Next: 1 Samuel Chapter 10</A></CENTER>
</BODY>
</HTML>
