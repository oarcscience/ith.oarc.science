<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 24</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir024.htm">Polyglot</A>&nbsp;
<A HREF="../apo/sir024.htm">Apo</A>&nbsp;
<A HREF="../sep/sir024.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="sir023.htm">Previous</A>&nbsp;
<A HREF="sir025.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 24</H3><P><a name="001">1</A>&nbsp;[Sapientia laudabit animam suam,<BR> et in Deo honorabitur,<BR> et in medio populi sui gloriabitur,<BR></P>
<P><a name="002">2</A>&nbsp;et in ecclesiis Altissimi aperiet os suum,<BR> et in conspectu virtutis illius gloriabitur,<BR></P>
<P><a name="003">3</A>&nbsp;et in medio populi sui exaltabitur,<BR> et in plenitudine sancta admirabitur,<BR></P>
<P><a name="004">4</A>&nbsp;et in multitudine electorum habebit laudem,<BR> et inter benedictos benedicetur, dicens:<BR></P>
<P><a name="005">5</A>&nbsp;Ego ex ore Altissimi prodivi,<BR> primogenita ante omnem creaturam.<BR></P>
<P><a name="006">6</A>&nbsp;Ego feci in c&#230;lis ut oriretur lumen indeficiens,<BR> et sicut nebula texi omnem terram.<BR></P>
<P><a name="007">7</A>&nbsp;Ego in altissimis habitavi,<BR> et thronus meus in columna nubis.<BR></P>
<P><a name="008">8</A>&nbsp;Gyrum c&#230;li circuivi sola,<BR> et profundum abyssi penetravi:<BR> in fluctibus maris ambulavi.<BR></P>
<P><a name="009">9</A>&nbsp;Et in omni terra steti:<BR> et in omni populo,<BR></P>
<P><a name="010">10</A>&nbsp;et in omni gente primatum habui:<BR></P>
<P><a name="011">11</A>&nbsp;et omnium excellentium et humilium corda virtute calcavi.<BR> Et in his omnibus requiem qu&#230;sivi,<BR> et in h&#230;reditate Domini morabor.<BR></P>
<P><a name="012">12</A>&nbsp;Tunc pr&#230;cepit, et dixit mihi Creator omnium:<BR> et qui creavit me, requievit in tabernaculo meo.<BR></P>
<P><a name="013">13</A>&nbsp;Et dixit mihi: In Jacob inhabita,<BR> et in Isra&#235;l h&#230;reditare,<BR> et in electis meis mitte radices.]<BR>
</P>
<P><a name="014">14</A>&nbsp;[Ab initio et ante s&#230;cula creata sum,<BR> et usque ad futurum s&#230;culum non desinam:<BR> et in habitatione sancta coram ipso ministravi.<BR></P>
<P><a name="015">15</A>&nbsp;Et sic in Sion firmata sum,<BR> et in civitate sanctificata similiter requievi,<BR> et in Jerusalem potestas mea.<BR></P>
<P><a name="016">16</A>&nbsp;Et radicavi in populo honorificato,<BR> et in parte Dei mei h&#230;reditas illius,<BR> et in plenitudine sanctorum detentio mea.]<BR>
</P>
<P><a name="017">17</A>&nbsp;[Quasi cedrus exaltata sum in Libano,<BR> et quasi cypressus in monte Sion:<BR></P>
<P><a name="018">18</A>&nbsp;quasi palma exaltata sum in Cades,<BR> et quasi plantatio ros&#230; in Jericho:<BR></P>
<P><a name="019">19</A>&nbsp;quasi oliva speciosa in campis,<BR> et quasi platanus exaltata sum juxta aquam in plateis.<BR></P>
<P><a name="020">20</A>&nbsp;Sicut cinnamomum et balsamum aromatizans odorem dedi;<BR> quasi myrrha electa dedi suavitatem odoris:<BR></P>
<P><a name="021">21</A>&nbsp;et quasi storax, et galbanus, et ungula, et gutta,<BR> et quasi Libanus non incisus vaporavi habitationem meam,<BR> et quasi balsamum non mistum odor meus.<BR></P>
<P><a name="022">22</A>&nbsp;Ego quasi terebinthus extendi ramos meos,<BR> et rami mei honoris et grati&#230;.<BR></P>
<P><a name="023">23</A>&nbsp;Ego quasi vitis fructificavi suavitatem odoris:<BR> et flores mei fructus honoris et honestatis.<BR></P>
<P><a name="024">24</A>&nbsp;Ego mater pulchr&#230; dilectionis, et timoris,<BR> et agnitionis, et sanct&#230; spei.<BR></P>
<P><a name="025">25</A>&nbsp;In me gratia omnis vi&#230; et veritatis:<BR> in me omnis spes vit&#230; et virtutis.<BR></P>
<P><a name="026">26</A>&nbsp;Transite ad me, omnes qui concupiscitis me,<BR> et a generationibus meis implemini:<BR></P>
<P><a name="027">27</A>&nbsp;spiritus enim meus super mel dulcis,<BR> et h&#230;reditas mea super mel et favum.<BR></P>
<P><a name="028">28</A>&nbsp;Memoria mea in generatione s&#230;culorum.<BR></P>
<P><a name="029">29</A>&nbsp;Qui edunt me, adhuc esurient,<BR> et qui bibunt me, adhuc sitient.<BR></P>
<P><a name="030">30</A>&nbsp;Qui audit me non confundetur,<BR> et qui operantur in me non peccabunt:<BR></P>
<P><a name="031">31</A>&nbsp;qui elucidant me, vitam &#230;ternam habebunt.]<BR>
</P>
<P><a name="032">32</A>&nbsp;[H&#230;c omnia liber vit&#230;,<BR> et testamentum Altissimi, et agnitio veritatis.<BR></P>
<P><a name="033">33</A>&nbsp;Legem mandavit Moyses in pr&#230;ceptis justitiarum,<BR> et h&#230;reditatem domui Jacob,<BR> et Isra&#235;l promissiones.<BR></P>
<P><a name="034">34</A>&nbsp;Posuit David, puero suo,<BR> excitare regem ex ipso fortissimum,<BR> et in throno honoris sedentem in sempiternum.<BR></P>
<P><a name="035">35</A>&nbsp;Qui implet quasi Phison sapientiam,<BR> et sicut Tigris in diebus novorum:<BR></P>
<P><a name="036">36</A>&nbsp;qui adimplet quasi Euphrates sensum,<BR> qui multiplicat quasi Jordanis in tempore messis:<BR></P>
<P><a name="037">37</A>&nbsp;qui mittit disciplinam sicut lucem,<BR> et assistens quasi Gehon in die vindemi&#230;.<BR></P>
<P><a name="038">38</A>&nbsp;Qui perficit primus scire ipsam,<BR> et infirmior non investigabit eam.<BR></P>
<P><a name="039">39</A>&nbsp;A mari enim abundavit cogitatio ejus,<BR> et consilium illius ab abysso magna.<BR></P>
<P><a name="040">40</A>&nbsp;Ego sapientiam effudi flumina:<BR></P>
<P><a name="041">41</A>&nbsp;ego quasi trames aqu&#230; immens&#230; de fluvio:<BR> ego quasi fluvii dioryx,<BR> et sicut aqu&#230;ductus exivi de paradiso.<BR></P>
<P><a name="042">42</A>&nbsp;Dixi: Rigabo hortum meum plantationum,<BR> et inebriabo prati mei fructum.<BR></P>
<P><a name="043">43</A>&nbsp;Et ecce factus est mihi trames abundans,<BR> et fluvius meus appropinquavit ad mare:<BR></P>
<P><a name="044">44</A>&nbsp;quoniam doctrinam quasi antelucanum illumino omnibus,<BR> et enarrabo illam usque ad longinquum.<BR></P>
<P><a name="045">45</A>&nbsp;Penetrabo omnes inferiores partes terr&#230;,<BR> et inspiciam omnes dormientes,<BR> et illuminabo omnes sperantes in Domino.<BR></P>
<P><a name="046">46</A>&nbsp;Adhuc doctrinam quasi prophetiam effundam,<BR> et relinquam illam qu&#230;rentibus sapientiam,<BR> et non desinam in progenies illorum usque in &#230;vum sanctum.<BR></P>
<P><a name="047">47</A>&nbsp;Videte quoniam non soli mihi laboravi,<BR> sed omnibus exquirentibus veritatem.]</P>
<P><HR>
<CENTER>
<A HREF="sir025.htm">Next: Sirach Chapter 25</A></CENTER>
</BODY>
</HTML>
