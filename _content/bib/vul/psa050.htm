<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 50</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa050">Polyglot</A>&nbsp;
<A HREF="../kjv/psa050">KJV</A>&nbsp;
<A HREF="../sep/psa050">Sep</A>&nbsp;
<A HREF="../tan/psa050">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa049">Previous</A>&nbsp;
<A HREF="psa051">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 50</H3><P><a name="001">1</A>&nbsp;In finem. Psalmus David,</P>
<P><a name="002">2</A>&nbsp;cum venit ad eum Nathan propheta, quando intravit ad Bethsabee.</P>
<P><a name="003">3</A>&nbsp;[Miserere mei, Deus, secundum magnam misericordiam tuam;<BR> et secundum multitudinem miserationum tuarum, dele iniquitatem meam.<BR></P>
<P><a name="004">4</A>&nbsp;Amplius lava me ab iniquitate mea,<BR> et a peccato meo munda me.<BR></P>
<P><a name="005">5</A>&nbsp;Quoniam iniquitatem meam ego cognosco,<BR> et peccatum meum contra me est semper.<BR></P>
<P><a name="006">6</A>&nbsp;Tibi soli peccavi, et malum coram te feci;<BR> ut justificeris in sermonibus tuis,<BR> et vincas cum judicaris.<BR></P>
<P><a name="007">7</A>&nbsp;Ecce enim in iniquitatibus conceptus sum,<BR> et in peccatis concepit me mater mea.<BR></P>
<P><a name="008">8</A>&nbsp;Ecce enim veritatem dilexisti;<BR> incerta et occulta sapienti&#230; tu&#230; manifestasti mihi.<BR></P>
<P><a name="009">9</A>&nbsp;Asperges me hyssopo, et mundabor;<BR> lavabis me, et super nivem dealbabor.<BR></P>
<P><a name="010">10</A>&nbsp;Auditui meo dabis gaudium et l&#230;titiam,<BR> et exsultabunt ossa humiliata.<BR></P>
<P><a name="011">11</A>&nbsp;Averte faciem tuam a peccatis meis,<BR> et omnes iniquitates meas dele.<BR></P>
<P><a name="012">12</A>&nbsp;Cor mundum crea in me, Deus,<BR> et spiritum rectum innova in visceribus meis.<BR></P>
<P><a name="013">13</A>&nbsp;Ne projicias me a facie tua,<BR> et spiritum sanctum tuum ne auferas a me.<BR></P>
<P><a name="014">14</A>&nbsp;Redde mihi l&#230;titiam salutaris tui,<BR> et spiritu principali confirma me.<BR></P>
<P><a name="015">15</A>&nbsp;Docebo iniquos vias tuas,<BR> et impii ad te convertentur.<BR></P>
<P><a name="016">16</A>&nbsp;Libera me de sanguinibus, Deus, Deus salutis me&#230;,<BR> et exsultabit lingua mea justitiam tuam.<BR></P>
<P><a name="017">17</A>&nbsp;Domine, labia mea aperies,<BR> et os meum annuntiabit laudem tuam.<BR></P>
<P><a name="018">18</A>&nbsp;Quoniam si voluisses sacrificium, dedissem utique;<BR> holocaustis non delectaberis.<BR></P>
<P><a name="019">19</A>&nbsp;Sacrificium Deo spiritus contribulatus;<BR> cor contritum et humiliatum, Deus, non despicies.<BR></P>
<P><a name="020">20</A>&nbsp;Benigne fac, Domine, in bona voluntate tua Sion,<BR> ut &#230;dificentur muri Jerusalem.<BR></P>
<P><a name="021">21</A>&nbsp;Tunc acceptabis sacrificium justiti&#230;, oblationes et holocausta;<BR> tunc imponent super altare tuum vitulos.]</P>
<P><HR>
<CENTER>
<A HREF="psa051">Next: Psalms Chapter 51</A></CENTER>
</BODY>
</HTML>
