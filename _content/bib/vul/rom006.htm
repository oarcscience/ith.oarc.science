<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/rom006">Polyglot</A>&nbsp;
<A HREF="../gnt/rom006">GNT</A>&nbsp;
<A HREF="../kjv/rom006">KJV</A>&nbsp;

<BR>
<BR><A HREF="rom">Romans Index</A><BR>
&nbsp;
<A HREF="rom005">Previous</A>&nbsp;
<A HREF="rom007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 6</H3><P><a name="001">1</A>&nbsp;Quid ergo dicemus? permanebimus in peccato ut gratia abundet?</P>
<P><a name="002">2</A>&nbsp;Absit. Qui enim mortui sumus peccato, quomodo adhuc vivemus in illo?</P>
<P><a name="003">3</A>&nbsp;an ignoratis quia quicumque baptizati sumus in Christo Jesu, in morte ipsius baptizati sumus?</P>
<P><a name="004">4</A>&nbsp;Consepulti enim sumus cum illo per baptismum in mortem: ut quomodo Christus surrexit a mortuis per gloriam Patris, ita et nos in novitate vit&#230; ambulemus.</P>
<P><a name="005">5</A>&nbsp;Si enim complantati facti sumus similitudini mortis ejus: simul et resurrectionis erimus.</P>
<P><a name="006">6</A>&nbsp;Hoc scientes, quia vetus homo noster simul crucifixus est, ut destruatur corpus peccati, et ultra non serviamus peccato.</P>
<P><a name="007">7</A>&nbsp;Qui enim mortuus est, justificatus est a peccato.</P>
<P><a name="008">8</A>&nbsp;Si autem mortui sumus cum Christo, credimus quia simul etiam vivemus cum Christo,</P>
<P><a name="009">9</A>&nbsp;scientes quod Christus resurgens ex mortuis jam non moritur: mors illi ultra non dominabitur.</P>
<P><a name="010">10</A>&nbsp;Quod enim mortuus est peccato, mortuus est semel: quod autem vivit, vivit Deo.</P>
<P><a name="011">11</A>&nbsp;Ita et vos existimate vos mortuos quidem esse peccato, viventes autem Deo, in Christo Jesu Domino nostro.<BR>
</P>
<P><a name="012">12</A>&nbsp;Non ergo regnet peccatum in vestro mortali corpore ut obediatis concupiscentiis ejus.</P>
<P><a name="013">13</A>&nbsp;Sed neque exhibeatis membra vestra arma iniquitatis peccato: sed exhibete vos Deo, tamquam ex mortuis viventes: et membra vestra arma justiti&#230; Deo.</P>
<P><a name="014">14</A>&nbsp;Peccatum enim vobis non dominabitur: non enim sub lege estis, sed sub gratia.</P>
<P><a name="015">15</A>&nbsp;Quid ergo? peccabimus, quoniam non sumus sub lege, sed sub gratia? Absit.</P>
<P><a name="016">16</A>&nbsp;Nescitis quoniam cui exhibetis vos servos ad obediendum, servi estis ejus, cui obeditis, sive peccati ad mortem, sive obeditionis ad justitiam?</P>
<P><a name="017">17</A>&nbsp;Gratias autem Deo quod fuistis servi peccati, obedistis autem ex corde in eam formam doctrin&#230;, in quam traditi estis.</P>
<P><a name="018">18</A>&nbsp;Liberati autem a peccato, servi facti estis justiti&#230;.</P>
<P><a name="019">19</A>&nbsp;Humanum dico, propter infirmitatem carnis vestr&#230;: sicut enim exhibuistis membra vestra servire immunditi&#230;, et iniquitati ad iniquitatem, ita nunc exhibete membra vestra servire justiti&#230; in sanctificationem.</P>
<P><a name="020">20</A>&nbsp;Cum enim servi essetis peccati, liberi fuistis justiti&#230;.</P>
<P><a name="021">21</A>&nbsp;Quem ergo fructum habuistis tunc in illis, in quibus nunc erubescitis? nam finis illorum mors est.</P>
<P><a name="022">22</A>&nbsp;Nunc vero liberati a peccato, servi autem facti Deo, habetis fructum vestrum in sanctificationem, finem vero vitam &#230;ternam.</P>
<P><a name="023">23</A>&nbsp;Stipendia enim peccati, mors. Gratia autem Dei, vita &#230;terna, in Christo Jesu Domino nostro.</P>
<P><HR>
<CENTER>
<A HREF="rom007">Next: Romans Chapter 7</A></CENTER>
</BODY>
</HTML>
