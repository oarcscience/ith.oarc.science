<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 31</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze031">Polyglot</A>&nbsp;
<A HREF="../kjv/eze031">KJV</A>&nbsp;
<A HREF="../sep/eze031">Sep</A>&nbsp;
<A HREF="../tan/eze031">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze030">Previous</A>&nbsp;
<A HREF="eze032">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 31</H3><P><a name="001">1</A>&nbsp;Et factum est in anno undecimo, tertio mense, una mensis: factum est verbum Domini ad me, dicens:</P>
<P><a name="002">2</A>&nbsp;Fili hominis, dic Pharaoni regi &#198;gypti et populo ejus: [Cui similis factus es in magnitudine tua?<BR></P>
<P><a name="003">3</A>&nbsp;ecce Assur quasi cedrus in Libano,<BR> pulcher ramis, et frondibus nemorosus, excelsusque altitudine,<BR> et inter condensas frondes elevatum est cacumen ejus.<BR></P>
<P><a name="004">4</A>&nbsp;Aqu&#230; nutrierunt illum;<BR> abyssus exaltavit illum:<BR> flumina ejus manabant in circuitu radicum ejus,<BR> et rivos suos emisit ad universa ligna regionis.<BR></P>
<P><a name="005">5</A>&nbsp;Propterea elevata est altitudo ejus super omnia ligna regionis,<BR> et multiplicata sunt arbusta ejus,<BR> et elevati sunt rami ejus pr&#230; aquis multis.<BR></P>
<P><a name="006">6</A>&nbsp;Cumque extendisset umbram suam,<BR> in ramis ejus fecerunt nidos omnia volatilia c&#230;li:<BR> et sub frondibus ejus genuerunt omnes besti&#230; saltuum,<BR> et sub umbraculo illius habitabat c&#156;tus gentium plurimarum.<BR></P>
<P><a name="007">7</A>&nbsp;Eratque pulcherrimus in magnitudine sua,<BR> et in dilatatione arbustorum suorum:<BR> erat enim radix illius juxta aquas multas.<BR></P>
<P><a name="008">8</A>&nbsp;Cedri non fuerunt altiores illo in paradiso Dei;<BR> abietes non ad&#230;quaverunt summitatem ejus,<BR> et platani non fuerunt &#230;qu&#230; frondibus illius:<BR> omne lignum paradisi Dei non est assimilatum illi,<BR> et pulchritudini ejus.<BR></P>
<P><a name="009">9</A>&nbsp;Quoniam speciosum feci eum,<BR> et multis condensisque frondibus,<BR> et &#230;mulata sunt eum omnia ligna voluptatis<BR> qu&#230; erant in paradiso Dei.]<BR>
</P>
<P><a name="010">10</A>&nbsp;[Propterea h&#230;c dicit Dominus Deus:<BR> Pro eo quod sublimatus est in altitudine,<BR> et dedit summitatem suam virentem atque condensam,<BR> et elevatum est cor ejus in altitudine sua:<BR></P>
<P><a name="011">11</A>&nbsp;tradidi eum in manu fortissimi gentium:<BR> faciens faciet ei:<BR> juxta impietatem ejus ejeci eum.<BR></P>
<P><a name="012">12</A>&nbsp;Et succident eum alieni,<BR> et crudelissimi nationum,<BR> et projicient eum super montes:<BR> et in cunctis convallibus corruent rami ejus,<BR> et confringentur arbusta ejus in universis rupibus terr&#230;:<BR> et recedent de umbraculo ejus omnes populi terr&#230;,<BR> et relinquent eum.<BR></P>
<P><a name="013">13</A>&nbsp;In ruina ejus habitaverunt omnia volatilia c&#230;li,<BR> et in ramis ejus fuerunt univers&#230; besti&#230; regionis.<BR></P>
<P><a name="014">14</A>&nbsp;Quam ob rem non elevabuntur in altitudine sua omnia ligna aquarum,<BR> nec ponent sublimitatem suam inter nemorosa atque frondosa,<BR> nec stabunt in sublimitate sua omnia qu&#230; irrigantur aquis:<BR> quia omnes traditi sunt in mortem ad terram ultimam,<BR> in medio filiorum hominum,<BR> ad eos qui descendunt in lacum.<BR></P>
<P><a name="015">15</A>&nbsp;H&#230;c dicit Dominus Deus:<BR> In die quando descendit ad inferos, induxi luctum:<BR> operui eum abysso,<BR> et prohibui flumina ejus,<BR> et co&#235;rcui aquas multas:<BR> contristatus est super eum Libanus,<BR> et omnia ligna agri concussa sunt.<BR></P>
<P><a name="016">16</A>&nbsp;A sonitu ruin&#230; ejus commovi gentes<BR> cum deducerem eum ad infernum<BR> cum his qui descendebant in lacum:<BR> et consolata sunt in terra infima<BR> omnia ligna voluptatis egregia atque pr&#230;clara in Libano,<BR> universa qu&#230; irrigabantur aquis.<BR></P>
<P><a name="017">17</A>&nbsp;Nam et ipsi cum eo descendent in infernum ad interfectos gladio:<BR> et brachium uniuscujusque sedebit sub umbraculo ejus<BR> in medio nationum.<BR></P>
<P><a name="018">18</A>&nbsp;Cui assimilatus es, o inclyte atque sublimis inter ligna voluptatis?<BR> ecce deductus es cum lignis voluptatis ad terram ultimam:<BR> in medio incircumcisorum dormies,<BR> cum eis qui interfecti sunt gladio:<BR> ipse est Pharao, et omnis multitudo ejus,<BR> dicit Dominus Deus.]</P>
<P><HR>
<CENTER>
<A HREF="eze032">Next: Ezekiel Chapter 32</A></CENTER>
</BODY>
</HTML>
