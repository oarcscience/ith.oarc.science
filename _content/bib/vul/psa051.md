[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa051)  [KJV](../kjv/psa051)  [Sep](../sep/psa051) 
[Tan](../tan/psa051)   
  
[Psalms Index](psa)  
  [Previous](psa050)  [Next](psa052) 

------------------------------------------------------------------------

### Vulgate (Latin): Psalms Chapter 51

<span id="001">1</span> In finem. Intellectus David,

<span id="002">2</span> cum venit Doëg Idumæus, et nuntiavit Sauli:
Venit David in domum Achimelech.

<span id="003">3</span> \[Quid gloriaris in malitia,  
qui potens es in iniquitate?  

<span id="004">4</span> Tota die injustitiam cogitavit lingua tua;  
sicut novacula acuta fecisti dolum.  

<span id="005">5</span> Dilexisti malitiam super benignitatem;  
iniquitatem magis quam loqui æquitatem.  

<span id="006">6</span> Dilexisti omnia verba præcipitationis;  
lingua dolosa.  

<span id="007">7</span> Propterea Deus destruet te in finem;  
evellet te, et emigrabit te de tabernaculo tuo,  
et radicem tuam de terra viventium.  

<span id="008">8</span> Videbunt justi, et timebunt;  
et super eum ridebunt, et dicent:  

<span id="009">9</span> Ecce homo qui non posuit Deum adjutorem suum;  
sed speravit in multitudine divitiarum suarum,  
et prævaluit in vanitate sua.  

<span id="010">10</span> Ego autem, sicut oliva fructifera in domo
Dei;  
speravi in misericordia Dei, in æternum et in sæculum sæculi.  

<span id="011">11</span> Confitebor tibi in sæculum, quia fecisti;  
et exspectabo nomen tuum,  
quoniam bonum est in conspectu sanctorum tuorum.\]

------------------------------------------------------------------------

[Next: Psalms Chapter 52](psa052)
