<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 31</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1031.htm">Polyglot</A>&nbsp;
<A HREF="../kjv/sa1031.htm">KJV</A>&nbsp;
<A HREF="../sep/sa1031.htm">Sep</A>&nbsp;
<A HREF="../tan/sa1031.htm">Tan</A>&nbsp;

<BR>
<BR><A HREF="sa1.htm">1 Samuel Index</A><BR>
&nbsp;
<A HREF="sa1030.htm">Previous</A>&nbsp;
<A HREF="sa2001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 31</H3><P><a name="001">1</A>&nbsp;Philisthiim autem pugnabant adversum Isra&#235;l: et fugerunt viri Isra&#235;l ante faciem Philisthiim, et ceciderunt interfecti in monte Gelbo&#235;.</P>
<P><a name="002">2</A>&nbsp;Irrueruntque Philisthiim in Saul et in filios ejus, et percusserunt Jonathan, et Abinadab, et Melchisua filios Saul:</P>
<P><a name="003">3</A>&nbsp;totumque pondus pr&#230;lii versum est in Saul, et consecuti sunt eum viri sagittarii, et vulneratus est vehementer a sagittariis.</P>
<P><a name="004">4</A>&nbsp;Dixitque Saul ad armigerum suum: Evagina gladium tuum, et percute me: ne forte veniant incircumcisi isti, et interficiant me, illudentes mihi. Et noluit armiger ejus: fuerat enim nimio terrore perterritus. Arripuit itaque Saul gladium, et irruit super eum.</P>
<P><a name="005">5</A>&nbsp;Quod cum vidisset armiger ejus, videlicet quod mortuus esset Saul, irruit etiam ipse super gladium suum, et mortuus est cum eo.</P>
<P><a name="006">6</A>&nbsp;Mortuus est ergo Saul, et tres filii ejus, et armiger illius, et universi viri ejus in die illa pariter.</P>
<P><a name="007">7</A>&nbsp;Videntes autem viri Isra&#235;l qui erant trans vallem et trans Jordanem, quod fugissent viri Isra&#235;lit&#230;, et quod mortuus esset Saul et filii ejus, reliquerunt civitates suas, et fugerunt: veneruntque Philisthiim, et habitaverunt ibi.</P>
<P><a name="008">8</A>&nbsp;Facta autem die altera, venerunt Philisthiim ut spoliarent interfectos, et invenerunt Saul et tres filios ejus jacentes in monte Gelbo&#235;.</P>
<P><a name="009">9</A>&nbsp;Et pr&#230;ciderunt caput Saul, et spoliaverunt eum armis: et miserunt in terram Philisthinorum per circuitum, ut annuntiaretur in templo idolorum, et in populis.</P>
<P><a name="010">10</A>&nbsp;Et posuerunt arma ejus in templo Astaroth, corpus vero ejus suspenderunt in muro Bethsan.</P>
<P><a name="011">11</A>&nbsp;Quod cum audissent habitatores Jabes Galaad, qu&#230;cumque fecerant Philisthiim Saul,</P>
<P><a name="012">12</A>&nbsp;surrexerunt omnes viri fortissimi, et ambulaverunt tota nocte, et tulerunt cadaver Saul, et cadavera filiorum ejus, de muro Bethsan: veneruntque Jabes Galaad, et combusserunt ea ibi:</P>
<P><a name="013">13</A>&nbsp;et tulerunt ossa eorum, et sepelierunt in nemore Jabes, et jejunaverunt septem diebus.</P>
<P></P>
<P><HR>
<CENTER>
<A HREF="sa2001.htm">Next: 2 Samuel Chapter 1</A></CENTER>
</BODY>
</HTML>
