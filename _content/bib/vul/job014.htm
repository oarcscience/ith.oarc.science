<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job014">Polyglot</A>&nbsp;
<A HREF="../kjv/job014">KJV</A>&nbsp;
<A HREF="../sep/job014">Sep</A>&nbsp;
<A HREF="../tan/job014">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job013">Previous</A>&nbsp;
<A HREF="job015">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 14</H3><P><a name="001">1</A>&nbsp;[Homo natus de muliere, brevi vivens tempore,<BR> repletur multis miseriis.<BR></P>
<P><a name="002">2</A>&nbsp;Qui quasi flos egreditur et conteritur,<BR> et fugit velut umbra, et numquam in eodem statu permanet.<BR></P>
<P><a name="003">3</A>&nbsp;Et dignum ducis super hujuscemodi aperire oculos tuos,<BR> et adducere eum tecum in judicium?<BR></P>
<P><a name="004">4</A>&nbsp;Quis potest facere mundum de immundo conceptum semine?<BR> nonne tu qui solus es?<BR></P>
<P><a name="005">5</A>&nbsp;Breves dies hominis sunt:<BR> numerus mensium ejus apud te est:<BR> constituisti terminos ejus, qui pr&#230;teriri non poterunt.<BR></P>
<P><a name="006">6</A>&nbsp;Recede paululum ab eo, ut quiescat,<BR> donec optata veniat, sicut mercenarii, dies ejus.<BR></P>
<P><a name="007">7</A>&nbsp;Lignum habet spem:<BR> si pr&#230;cisum fuerit, rursum virescit,<BR> et rami ejus pullulant.<BR></P>
<P><a name="008">8</A>&nbsp;Si senuerit in terra radix ejus,<BR> et in pulvere emortuus fuerit truncus illius,<BR></P>
<P><a name="009">9</A>&nbsp;ad odorem aqu&#230; germinabit,<BR> et faciet comam, quasi cum primum plantatum est.<BR></P>
<P><a name="010">10</A>&nbsp;Homo vero cum mortuus fuerit, et nudatus,<BR> atque consumptus, ubi, qu&#230;so, est?<BR></P>
<P><a name="011">11</A>&nbsp;Quomodo si recedant aqu&#230; de mari,<BR> et fluvius vacuefactus arescat:<BR></P>
<P><a name="012">12</A>&nbsp;sic homo, cum dormierit, non resurget:<BR> donec atteratur c&#230;lum, non evigilabit,<BR> nec consurget de somno suo.<BR></P>
<P><a name="013">13</A>&nbsp;Quis mihi hoc tribuat, ut in inferno protegas me,<BR> et abscondas me donec pertranseat furor tuus,<BR> et constituas mihi tempus in quo recorderis mei?<BR></P>
<P><a name="014">14</A>&nbsp;Putasne mortuus homo rursum vivat?<BR> cunctis diebus quibus nunc milito, expecto<BR> donec veniat immutatio mea.<BR></P>
<P><a name="015">15</A>&nbsp;Vocabis me, et ego respondebo tibi:<BR> operi manuum tuarum porriges dexteram.<BR></P>
<P><a name="016">16</A>&nbsp;Tu quidem gressus meos dinumerasti:<BR> sed parce peccatis meis.<BR></P>
<P><a name="017">17</A>&nbsp;Signasti quasi in sacculo delicta mea,<BR> sed curasti iniquitatem meam.<BR></P>
<P><a name="018">18</A>&nbsp;Mons cadens defluit,<BR> et saxum transfertur de loco suo:<BR></P>
<P><a name="019">19</A>&nbsp;lapides excavant aqu&#230;,<BR> et alluvione paulatim terra consumitur:<BR> et hominem ergo similiter perdes.<BR></P>
<P><a name="020">20</A>&nbsp;Roborasti eum paululum, ut in perpetuum transiret:<BR> immutabis faciem ejus, et emittes eum.<BR></P>
<P><a name="021">21</A>&nbsp;Sive nobiles fuerint filii ejus,<BR> sive ignobiles, non intelliget.<BR></P>
<P><a name="022">22</A>&nbsp;Attamen caro ejus, dum vivet, dolebit,<BR> et anima illius super semetipso lugebit.]</P>
<P><HR>
<CENTER>
<A HREF="job015">Next: Job Chapter 15</A></CENTER>
</BODY>
</HTML>
