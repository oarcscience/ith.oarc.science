[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa144)  [KJV](../kjv/psa144)  [Sep](../sep/psa144) 
[Tan](../tan/psa144)   
  
[Psalms Index](psa)  
  [Previous](psa143)  [Next](psa145) 

------------------------------------------------------------------------

### Vulgate (Latin): Psalms Chapter 144

<span id="001">1</span> Laudatio ipsi David. \[Exaltabo te, Deus meus
rex,  
et benedicam nomini tuo in sæculum, et in sæculum sæculi.  

<span id="002">2</span> Per singulos dies benedicam tibi,  
et laudabo nomen tuum in sæculum, et in sæculum sæculi.  

<span id="003">3</span> Magnus Dominus, et laudabilis nimis,  
et magnitudinis ejus non est finis.  

<span id="004">4</span> Generatio et generatio laudabit opera tua,  
et potentiam tuam pronuntiabunt.  

<span id="005">5</span> Magnificentiam gloriæ sanctitatis tuæ
loquentur,  
et mirabilia tua narrabunt.  

<span id="006">6</span> Et virtutem terribilium tuorum dicent,  
et magnitudinem tuam narrabunt.  

<span id="007">7</span> Memoriam abundantiæ suavitatis tuæ eructabunt,  
et justitia tua exsultabunt.  

<span id="008">8</span> Miserator et misericors Dominus:  
patiens, et multum misericors.  

<span id="009">9</span> Suavis Dominus universis,  
et miserationes ejus super omnia opera ejus.  

<span id="010">10</span> Confiteantur tibi, Domine, omnia opera tua,  
et sancti tui benedicant tibi.  

<span id="011">11</span> Gloriam regni tui dicent,  
et potentiam tuam loquentur:  

<span id="012">12</span> ut notam faciant filiis hominum potentiam
tuam,  
et gloriam magnificentiæ regni tui.  

<span id="013">13</span> Regnum tuum regnum omnium sæculorum;  
et dominatio tua in omni generatione et generationem.  
Fidelis Dominus in omnibus verbis suis,  
et sanctus in omnibus operibus suis.  

<span id="014">14</span> Allevat Dominus omnes qui corruunt,  
et erigit omnes elisos.  

<span id="015">15</span> Oculi omnium in te sperant, Domine,  
et tu das escam illorum in tempore opportuno.  

<span id="016">16</span> Aperis tu manum tuam,  
et imples omne animal benedictione.  

<span id="017">17</span> Justus Dominus in omnibus viis suis,  
et sanctus in omnibus operibus suis.  

<span id="018">18</span> Prope est Dominus omnibus invocantibus eum,  
omnibus invocantibus eum in veritate.  

<span id="019">19</span> Voluntatem timentium se faciet,  
et deprecationem eorum exaudiet, et salvos faciet eos.  

<span id="020">20</span> Custodit Dominus omnes diligentes se,  
et omnes peccatores disperdet.  

<span id="021">21</span> Laudationem Domini loquetur os meum;  
et benedicat omnis caro nomini sancto ejus in sæculum, et in sæculum
sæculi.\]

------------------------------------------------------------------------

[Next: Psalms Chapter 145](psa145)
