<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo024">Polyglot</A>&nbsp;
<A HREF="../kjv/exo024">KJV</A>&nbsp;
<A HREF="../sep/exo024">Sep</A>&nbsp;
<A HREF="../tan/exo024">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo023">Previous</A>&nbsp;
<A HREF="exo025">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 24</H3><P><a name="001">1</A>&nbsp;Moysi quoque dixit: Ascende ad Dominum tu, et Aaron, Nadab et Abiu, et septuaginta senes ex Isra&#235;l, et adorabitis procul.</P>
<P><a name="002">2</A>&nbsp;Solusque Moyses ascendet ad Dominum, et illi non appropinquabunt: nec populus ascendet cum eo.</P>
<P><a name="003">3</A>&nbsp;Venit ergo Moyses et narravit plebi omnia verba Domini, atque judicia: responditque omnis populus una voce: Omnia verba Domini, qu&#230; locutus est, faciemus.</P>
<P><a name="004">4</A>&nbsp;Scripsit autem Moyses universos sermones Domini: et mane consurgens, &#230;dificavit altare ad radices montis, et duodecim titulos per duodecim tribus Isra&#235;l.</P>
<P><a name="005">5</A>&nbsp;Misitque juvenes de filiis Isra&#235;l, et obtulerunt holocausta, immolaveruntque victimas pacificas Domino, vitulos.</P>
<P><a name="006">6</A>&nbsp;Tulit itaque Moyses dimidiam partem sanguinis, et misit in crateras: partem autem residuam fudit super altare.</P>
<P><a name="007">7</A>&nbsp;Assumensque volumen f&#156;deris, legit audiente populo: qui dixerunt: Omnia qu&#230; locutus est Dominus, faciemus, et erimus obedientes.</P>
<P><a name="008">8</A>&nbsp;Ille vero sumptum sanguinem respersit in populum, et ait: Hic est sanguis f&#156;deris quod pepigit Dominus vobiscum super cunctis sermonibus his.<BR>
</P>
<P><a name="009">9</A>&nbsp;Ascenderuntque Moyses et Aaron, Nadab et Abiu, et septuaginta de senioribus Isra&#235;l:</P>
<P><a name="010">10</A>&nbsp;et viderunt Deum Isra&#235;l: et sub pedibus ejus quasi opus lapidis sapphirini, et quasi c&#230;lum, cum serenum est.</P>
<P><a name="011">11</A>&nbsp;Nec super eos qui procul recesserant de filiis Isra&#235;l, misit manum suam, videruntque Deum, et comederunt, ac biberunt.</P>
<P><a name="012">12</A>&nbsp;Dixit autem Dominus ad Moysen: Ascende ad me in montem, et esto ibi: daboque tibi tabulas lapideas, et legem, ac mandata qu&#230; scripsi: ut doceas eos.</P>
<P><a name="013">13</A>&nbsp;Surrexerunt Moyses et Josue minister ejus: ascendensque Moyses in montem Dei,</P>
<P><a name="014">14</A>&nbsp;senioribus ait: Expectate hic donec revertamur ad vos. Habetis Aaron et Hur vobiscum: si quid natum fuerit qu&#230;stionis, referetis ad eos.</P>
<P><a name="015">15</A>&nbsp;Cumque ascendisset Moyses, operuit nubes montem,</P>
<P><a name="016">16</A>&nbsp;et habitavit gloria Domini super Sinai, tegens illum nube sex diebus: septimo autem die vocavit eum de medio caliginis.</P>
<P><a name="017">17</A>&nbsp;Erat autem species glori&#230; Domini quasi ignis ardens super verticem montis in conspectu filiorum Isra&#235;l.</P>
<P><a name="018">18</A>&nbsp;Ingressusque Moyses medium nebul&#230;, ascendit in montem: et fuit ibi quadraginta diebus, et quadraginta noctibus.</P>
<P><HR>
<CENTER>
<A HREF="exo025">Next: Exodus Chapter 25</A></CENTER>
</BODY>
</HTML>
