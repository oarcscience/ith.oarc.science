<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Kings: 2 Kings Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg2022">Polyglot</A>&nbsp;
<A HREF="../kjv/kg2022">KJV</A>&nbsp;
<A HREF="../sep/kg2022">Sep</A>&nbsp;
<A HREF="../tan/kg2022">Tan</A>&nbsp;

<BR>
<BR><A HREF="kg2">2 Kings Index</A><BR>
&nbsp;
<A HREF="kg2021">Previous</A>&nbsp;
<A HREF="kg2023">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Kings Chapter 22</H3><P><a name="001">1</A>&nbsp;Octo annorum erat Josias cum regnare c&#156;pisset: triginta et uno anno regnavit in Jerusalem: nomen matris ejus Idida filia Hadaia de Besecath.</P>
<P><a name="002">2</A>&nbsp;Fecitque quod placitum erat coram Domino, et ambulavit per omnes vias David patris sui: non declinavit ad dexteram, sive ad sinistram.</P>
<P><a name="003">3</A>&nbsp;Anno autem octavodecimo regis Josi&#230;, misit rex Saphan filium Aslia filii Messulam scribam templi Domini, dicens ei:</P>
<P><a name="004">4</A>&nbsp;Vade ad Helciam sacerdotem magnum, ut confletur pecunia qu&#230; illata est in templum Domini, quam collegerunt janitores templi a populo:</P>
<P><a name="005">5</A>&nbsp;deturque fabris per pr&#230;positos domus Domini, qui et distribuant eam his qui operantur in templo Domini, ad instauranda sartatecta templi:</P>
<P><a name="006">6</A>&nbsp;tignariis videlicet et c&#230;mentariis, et iis qui interrupta componunt: et ut emantur ligna, et lapides de lapicidinis, ad instaurandum templum Domini.</P>
<P><a name="007">7</A>&nbsp;Verumtamen non supputetur eis argentum quod accipiunt, sed in potestate habeant, et in fide.<BR>
</P>
<P><a name="008">8</A>&nbsp;Dixit autem Helcias pontifex ad Saphan scribam: Librum legis reperi in domo Domini. Deditque Helcias volumen Saphan, qui et legit illud.</P>
<P><a name="009">9</A>&nbsp;Venit quoque Saphan scriba ad regem, et renuntiavit ei quod pr&#230;ceperat, et ait: Conflaverunt servi tui pecuniam qu&#230; reperta est in domo Domini, et dederunt ut distribueretur fabris a pr&#230;fectis operum templi Domini.</P>
<P><a name="010">10</A>&nbsp;Narravit quoque Saphan scriba regi, dicens: Librum dedit mihi Helcias sacerdos. Quem cum legisset Saphan coram rege,</P>
<P><a name="011">11</A>&nbsp;et audisset rex verba libri legis Domini, scidit vestimenta sua.</P>
<P><a name="012">12</A>&nbsp;Et pr&#230;cepit Helci&#230; sacerdoti, et Ahicam filio Saphan, et Achobor filio Micha, et Saphan scrib&#230;, et Asai&#230; servo regis, dicens:</P>
<P><a name="013">13</A>&nbsp;Ite et consulite Dominum super me, et super populo, et super omni Juda, de verbis voluminis istius, quod inventum est: magna enim ira Domini succensa est contra nos, quia non audierunt patres nostri verba libri hujus, ut facerent omne quod scriptum est nobis.</P>
<P><a name="014">14</A>&nbsp;Ierunt itaque Helcias sacerdos, et Ahicam, et Achobor, et Sapham, et Asaia, ad Holdam prophetidem, uxorem Sellum filii Thecu&#230; filii Araas custodis vestium, qu&#230; habitabat in Jerusalem in Secunda: locutique sunt ad eam.</P>
<P><a name="015">15</A>&nbsp;Et illa respondit eis: H&#230;c dicit Dominus Deus Isra&#235;l: Dicite viro qui misit vos ad me:</P>
<P><a name="016">16</A>&nbsp;H&#230;c dicit Dominus: Ecce ego adducam mala super locum istum, et super habitatores ejus, omnia verba legis qu&#230; legit rex Juda:</P>
<P><a name="017">17</A>&nbsp;quia dereliquerunt me, et sacrificaverunt diis alienis, irritantes me in cunctis operibus manuum suarum: et succendetur indignatio mea in loco hoc, et non extinguetur.</P>
<P><a name="018">18</A>&nbsp;Regi autem Juda, qui misit vos ut consuleretis Dominum, sic dicetis: H&#230;c dicit Dominus Deus Isra&#235;l: Pro eo quod audisti verba voluminis,</P>
<P><a name="019">19</A>&nbsp;et perterritum est cor tuum, et humiliatus es coram Domino, auditis sermonibus contra locum istum et habitatores ejus, quod videlicet fierent in stuporem et in maledictum: et scidisti vestimenta tua, et flevisti coram me, et ego audivi, ait Dominus:</P>
<P><a name="020">20</A>&nbsp;idcirco colligam te ad patres tuos, et colligeris ad sepulchrum tuum in pace, ut non videant oculi tui omnia mala qu&#230; inducturus sum super locum istum.</P>
<P><HR>
<CENTER>
<A HREF="kg2023">Next: 2 Kings Chapter 23</A></CENTER>
</BODY>
</HTML>
