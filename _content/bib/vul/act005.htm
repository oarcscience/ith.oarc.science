<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/act005.htm">Polyglot</A>&nbsp;
<A HREF="../gnt/act005.htm">GNT</A>&nbsp;
<A HREF="../kjv/act005.htm">KJV</A>&nbsp;

<BR>
<BR><A HREF="act.htm">Acts Index</A><BR>
&nbsp;
<A HREF="act004.htm">Previous</A>&nbsp;
<A HREF="act006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 5</H3><P><a name="001">1</A>&nbsp;Vir autem quidam nomine Ananias, cum Saphira uxore suo vendidit agrum,</P>
<P><a name="002">2</A>&nbsp;et fraudavit de pretio agri, conscia uxore sua: et afferens partem quamdam, ad pedes Apostolorum posuit.</P>
<P><a name="003">3</A>&nbsp;Dixit autem Petrus: Anania, cur tentavit Satanas cor tuum, mentiri te Spiritui Sancto, et fraudare de pretio agri?</P>
<P><a name="004">4</A>&nbsp;nonne manens tibi manebat, et venundatum in tua erat potestate? quare posuisti in corde tuo hanc rem? non es mentitus hominibus, sed Deo.</P>
<P><a name="005">5</A>&nbsp;Audiens autem Ananias h&#230;c verba, cecidit, et expiravit. Et factus est timor magnus super omnes qui audierunt.</P>
<P><a name="006">6</A>&nbsp;Surgentes autem juvenes amoverunt eum, et efferentes sepelierunt.</P>
<P><a name="007">7</A>&nbsp;Factum est autem quasi horarum trium spatium, et uxor ipsius, nesciens quod factum fuerat, introivit.</P>
<P><a name="008">8</A>&nbsp;Dixit autem ei Petrus: Dic mihi mulier, si tanti agrum vendidistis? At illa dixit: Etiam tanti.</P>
<P><a name="009">9</A>&nbsp;Petrus autem ad eam: Quid utique convenit vobis tentare Spiritum Domini? Ecce pedes eorum qui sepelierunt virum tuum ad ostium, et efferent te.</P>
<P><a name="010">10</A>&nbsp;Confestim cecidit ante pedes ejus, et expiravit. Intrantes autem juvenes invenerunt illam mortuam: et extulerunt, et sepelierunt ad virum suum.</P>
<P><a name="011">11</A>&nbsp;Et factus est timor magnus in universa ecclesia, et in omnes qui audierunt h&#230;c.<BR>
</P>
<P><a name="012">12</A>&nbsp;Per manus autem Apostolorum fiebant signa et prodigia multa in plebe. Et erant unanimiter omnes in porticu Salomonis.</P>
<P><a name="013">13</A>&nbsp;Ceterorum autem nemo audebat se conjungere illis: sed magnificabat eos populus.</P>
<P><a name="014">14</A>&nbsp;Magis autem augebatur credentium in Domino multitudo virorum ac mulierum,</P>
<P><a name="015">15</A>&nbsp;ita ut in plateas ejicerent infirmos, et ponerent in lectulis et grabatis, ut, veniente Petro, saltem umbra illius obumbraret quemquam illorum, et liberarentur ab infirmitatibus suis.</P>
<P><a name="016">16</A>&nbsp;Concurrebat autem et multitudo vicinarum civitatum Jerusalem, afferentes &#230;gros, et vexatos a spiritibus immundis: qui curabantur omnes.<BR>
</P>
<P><a name="017">17</A>&nbsp;Exsurgens autem princeps sacerdotum, et omnes qui cum illo erant (qu&#230; est h&#230;resis sadduc&#230;orum), repleti sunt zelo:</P>
<P><a name="018">18</A>&nbsp;et injecerunt manus in Apostolos, et posuerunt eos in custodia publica.</P>
<P><a name="019">19</A>&nbsp;Angelus autem Domini per noctem aperiens januas carceris, et educens eos, dixit:</P>
<P><a name="020">20</A>&nbsp;Ite, et stantes loquimini in templo plebi omnia verba vit&#230; hujus.</P>
<P><a name="021">21</A>&nbsp;Qui cum audissent, intraverunt diluculo in templum, et docebant. Adveniens autem princeps sacerdotum, et qui cum eo erant, convocaverunt concilium, et omnes seniores filiorum Isra&#235;l: et miserunt ad carcerem ut adducerentur.</P>
<P><a name="022">22</A>&nbsp;Cum autem venissent ministri, et aperto carcere non invenissent illos, reversi nuntiaverunt,</P>
<P><a name="023">23</A>&nbsp;dicentes: Carcerem quidem invenimus clausum cum omni diligentia, et custodes stantes ante januas: aperientes autem neminem intus invenimus.</P>
<P><a name="024">24</A>&nbsp;Ut autem audierunt hos sermones magistratus templi et principes sacerdotum, ambigebant de illis quidnam fieret.</P>
<P><a name="025">25</A>&nbsp;Adveniens autem quidam, nuntiavit eis: Quia ecce viri quos posuistis in carcerem, sunt in templo, stantes et docentes populum.<BR>
</P>
<P><a name="026">26</A>&nbsp;Tunc abiit magistratus cum ministris, et adduxit illos sine vi: timebant enim populum ne lapidarentur.</P>
<P><a name="027">27</A>&nbsp;Et cum adduxissent illos, statuerunt in concilio: et interrogavit eos princeps sacerdotum,</P>
<P><a name="028">28</A>&nbsp;dicens: Pr&#230;cipiendo pr&#230;cepimus vobis ne doceretis in nomine isto, et ecce replestis Jerusalem doctrina vestra: et vultis inducere super nos sanguinem hominis istius.<BR>
</P>
<P><a name="029">29</A>&nbsp;Respondens autem Petrus et Apostoli, dixerunt: Obedire oportet Deo magis quam hominibus.</P>
<P><a name="030">30</A>&nbsp;Deus patrum nostrorum suscitavit Jesum, quem vos interemistis, suspendentes in ligno.</P>
<P><a name="031">31</A>&nbsp;Hunc principem et salvatorem Deus exaltavit dextera sua ad dandam p&#156;nitentiam Isra&#235;li, et remissionem peccatorum:</P>
<P><a name="032">32</A>&nbsp;et nos sumus testes horum verborum, et Spiritus Sanctus, quem dedit Deus omnibus obedientibus sibi.</P>
<P><a name="033">33</A>&nbsp;H&#230;c cum audissent, dissecabantur, et cogitabant interficere illos.<BR>
</P>
<P><a name="034">34</A>&nbsp;Surgens autem quidam in concilio pharis&#230;us, nomine Gamaliel, legis doctor, honorabilis univers&#230; plebi, jussit foras ad breve homines fieri,</P>
<P><a name="035">35</A>&nbsp;dixitque ad illos: Viri Isra&#235;lit&#230;, attendite vobis super hominibus istis quid acturi sitis.</P>
<P><a name="036">36</A>&nbsp;Ante hos enim dies extitit Theodas, dicens se esse aliquem, cui consensit numerus virorum circiter quadringentorum: qui occisus est, et omnes qui credebant ei, dissipati sunt, et redacti ad nihilum.</P>
<P><a name="037">37</A>&nbsp;Post hunc extitit Judas Galil&#230;us in diebus professionis, et avertit populum post se: et ipse periit, et omnes quotquot consenserunt ei, dispersi sunt.</P>
<P><a name="038">38</A>&nbsp;Et nunc itaque dico vobis, discedite ab hominibus istis, et sinite illos: quoniam si est ex hominibus consilium hoc aut opus, dissolvetur:</P>
<P><a name="039">39</A>&nbsp;si vero ex Deo est, non poteritis dissolvere illud, ne forte et Deo repugnare inveniamini. Consenserunt autem illi.</P>
<P><a name="040">40</A>&nbsp;Et convocantes Apostolos, c&#230;sis denuntiaverunt ne omnino loquerentur in nomine Jesu, et dimiserunt eos.</P>
<P><a name="041">41</A>&nbsp;Et illi quidem ibant gaudentes a conspectu concilii, quoniam digni habiti sunt pro nomine Jesu contumeliam pati.</P>
<P><a name="042">42</A>&nbsp;Omni autem die non cessabant in templo et circa domos, docentes et evangelizantes Christum Jesum.</P>
<P><HR>
<CENTER>
<A HREF="act006.htm">Next: Acts Chapter 6</A></CENTER>
</BODY>
</HTML>
