[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/heb003)  [GNT](../gnt/heb003) 
[KJV](../kjv/heb003)   
  
[Hebrews Index](heb)  
  [Previous](heb002)  [Next](heb004) 

------------------------------------------------------------------------

### Vulgate (Latin): Hebrews Chapter 3

<span id="001">1</span> Unde, fratres sancti, vocationis cælestis
participes, considerate Apostolum, et pontificem confessionis nostræ
Jesum:

<span id="002">2</span> qui fidelis est ei, qui fecit illum, sicut et
Moyses in omni domo ejus.

<span id="003">3</span> Amplioris enim gloriæ iste præ Moyse dignus est
habitus, quanto ampliorem honorem habet domus, qui fabricavit illam.

<span id="004">4</span> Omnis namque domus fabricatur ab aliquo: qui
autem omnia creavit, Deus est.

<span id="005">5</span> Et Moyses quidem fidelis erat in tota domo ejus
tamquam famulus, in testimonium eorum, quæ dicenda erant:

<span id="006">6</span> Christus vero tamquam filius in domo sua: quæ
domus sumus nos, si fiduciam, et gloriam spei usque ad finem, firmam
retineamus.  

<span id="007">7</span> Quapropter sicut dicit Spiritus Sanctus: Hodie
si vocem ejus audieritis,

<span id="008">8</span> nolite obdurare corda vestra, sicut in
exacerbatione secundum diem tentationis in deserto,

<span id="009">9</span> ubi tentaverunt me patres vestri: probaverunt,
et viderunt opera mea

<span id="010">10</span> quadraginta annis: propter quod infensus fui
generationi huic, et dixi: Semper errant corde. Ipsi autem non
cognoverunt vias meas,

<span id="011">11</span> sicut juravi in ira mea: Si introibunt in
requiem meam.

<span id="012">12</span> Videte fratres, ne forte sit in aliquo vestrum
cor malum incredulitatis, discedendi a Deo vivo:

<span id="013">13</span> sed adhortamini vosmetipsos per singulos dies,
donec hodie cognominatur, ut non obduretur quis ex vobis fallacia
peccati.

<span id="014">14</span> Participes enim Christi effecti sumus, si tamen
initium substantiæ ejus usque ad finem firmum retineamus.

<span id="015">15</span> Dum dicitur: Hodie si vocem ejus audieritis,
nolite obdurare corda vestra, quemadmodum in illa exacerbatione.

<span id="016">16</span> Quidam enim audientes exacerbaverunt: sed non
universi qui profecti sunt ex Ægypto per Moysen.

<span id="017">17</span> Quibus autem infensus est quadraginta annis?
nonne illis qui peccaverunt, quorum cadavera prostrata sunt in deserto?

<span id="018">18</span> Quibus autem juravit non introire in requiem
ipsius, nisi illis qui increduli fuerunt?

<span id="019">19</span> Et videmus, quia non potuerunt introire propter
incredulitatem.

------------------------------------------------------------------------

[Next: Hebrews Chapter 4](heb004)
