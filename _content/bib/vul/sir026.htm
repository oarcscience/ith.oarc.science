<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 26</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir026">Polyglot</A>&nbsp;
<A HREF="../apo/sir026">Apo</A>&nbsp;
<A HREF="../sep/sir026">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir025">Previous</A>&nbsp;
<A HREF="sir027">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 26</H3><P><a name="001">1</A>&nbsp;[Mulieris bon&#230; beatus vir:<BR> numerus enim annorum illius duplex.<BR></P>
<P><a name="002">2</A>&nbsp;Mulier fortis oblectat virum suum,<BR> et annos vit&#230; illius in pace implebit.<BR></P>
<P><a name="003">3</A>&nbsp;Pars bona mulier bona,<BR> in parte timentium Deum dabitur viro pro factis bonis:<BR></P>
<P><a name="004">4</A>&nbsp;divitis autem et pauperis cor bonum,<BR> in omni tempore vultus illorum hilaris.<BR></P>
<P><a name="005">5</A>&nbsp;A tribus timuit cor meum,<BR> et in quarto facies mea metuit:<BR></P>
<P><a name="006">6</A>&nbsp;delaturam civitatis, et collectionem populi:<BR></P>
<P><a name="007">7</A>&nbsp;calumniam mendacem super mortem omnia gravia:<BR></P>
<P><a name="008">8</A>&nbsp;dolor cordis et luctus, mulier zelotypa.<BR></P>
<P><a name="009">9</A>&nbsp;In muliere zelotypa flagellum lingu&#230;,<BR> omnibus communicans.<BR></P>
<P><a name="010">10</A>&nbsp;Sicut boum jugum quod movetur, ita et mulier nequam:<BR> qui tenet illam quasi qui apprehendit scorpionem.<BR></P>
<P><a name="011">11</A>&nbsp;Mulier ebriosa ira magna, et contumelia:<BR> et turpitudo illius non tegetur.<BR></P>
<P><a name="012">12</A>&nbsp;Fornicatio mulieris in extollentia oculorum,<BR> et in palpebris illius agnoscetur.<BR></P>
<P><a name="013">13</A>&nbsp;In filia non avertente se, firma custodiam,<BR> ne inventa occasione utatur se.<BR></P>
<P><a name="014">14</A>&nbsp;Ab omni irreverentia oculorum ejus cave,<BR> et ne mireris si te neglexerit.<BR></P>
<P><a name="015">15</A>&nbsp;Sicut viator sitiens ad fontem os aperiet,<BR> et ab omni aqua proxima bibet,<BR> et contra omnem palum sedebit,<BR> et contra omnem sagittam aperiet pharetram donec deficiat.<BR></P>
<P><a name="016">16</A>&nbsp;Gratia mulieris sedul&#230; delectabit virum suum,<BR> et ossa illius impinguabit.<BR></P>
<P><a name="017">17</A>&nbsp;Disciplina illius datum Dei est.<BR></P>
<P><a name="018">18</A>&nbsp;Mulier sensata et tacita,<BR> non est immutatio erudit&#230; anim&#230;.<BR></P>
<P><a name="019">19</A>&nbsp;Gratia super gratiam<BR> mulier sancta et pudorata.<BR></P>
<P><a name="020">20</A>&nbsp;Omnis autem ponderatio non est digna<BR> continentis anim&#230;.<BR></P>
<P><a name="021">21</A>&nbsp;Sicut sol oriens mundo in altissimis Dei,<BR> sic mulieris bon&#230; species in ornamentum domus ejus.<BR></P>
<P><a name="022">22</A>&nbsp;Lucerna splendens super candelabrum sanctum,<BR> et species faciei super &#230;tatem stabilem.<BR></P>
<P><a name="023">23</A>&nbsp;Column&#230; aure&#230; super bases argenteas,<BR> et pedes firmi super plantas stabilis mulieris.<BR></P>
<P><a name="024">24</A>&nbsp;Fundamenta &#230;terna supra petram solidam,<BR> et mandata Dei in corde mulieris sanct&#230;.]<BR>
</P>
<P><a name="025">25</A>&nbsp;[In duobus contristatum est cor meum,<BR> et in tertio iracundia mihi advenit:<BR></P>
<P><a name="026">26</A>&nbsp;vir bellator deficiens per inopiam;<BR> et vir sensatus contemptus;<BR></P>
<P><a name="027">27</A>&nbsp;et qui transgreditur a justitia ad peccatum:<BR> Deus paravit eum ad rhomph&#230;am.]<BR>
</P>
<P><a name="028">28</A>&nbsp;[Du&#230; species difficiles et periculos&#230; mihi apparuerunt:<BR> difficile exuitur negotians a negligentia,<BR> et non justificabitur caupo a peccatis labiorum.]</P>
<P><HR>
<CENTER>
<A HREF="sir027">Next: Sirach Chapter 27</A></CENTER>
</BODY>
</HTML>
