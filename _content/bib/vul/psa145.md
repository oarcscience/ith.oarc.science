[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa145)  [KJV](../kjv/psa145)  [Sep](../sep/psa145) 
[Tan](../tan/psa145)   
  
[Psalms Index](psa)  
  [Previous](psa144)  [Next](psa146) 

------------------------------------------------------------------------

### Vulgate (Latin): Psalms Chapter 145

<span id="001">1</span> Alleluja, Aggæi et Zachariæ.

<span id="002">2</span> \[Lauda, anima mea, Dominum.  
Laudabo Dominum in vita mea;  
psallam Deo meo quamdiu fuero.  
Nolite confidere in principibus,  

<span id="003">3</span> in filiis hominum, in quibus non est salus.  

<span id="004">4</span> Exibit spiritus ejus, et revertetur in terram
suam;  
in illa die peribunt omnes cogitationes eorum.  

<span id="005">5</span> Beatus cujus Deus Jacob adjutor ejus,  
spes ejus in Domino Deo ipsius:  

<span id="006">6</span> qui fecit cælum et terram,  
mare, et omnia quæ in eis sunt.  

<span id="007">7</span> Qui custodit veritatem in sæculum;  
facit judicium injuriam patientibus;  
dat escam esurientibus.  
Dominus solvit compeditos;  

<span id="008">8</span> Dominus illuminat cæcos.  
Dominus erigit elisos;  
Dominus diligit justos.  

<span id="009">9</span> Dominus custodit advenas,  
pupillum et viduam suscipiet,  
et vias peccatorum disperdet.  

<span id="010">10</span> Regnabit Dominus in sæcula;  
Deus tuus, Sion, in generationem et generationem.\]

------------------------------------------------------------------------

[Next: Psalms Chapter 146](psa146)
