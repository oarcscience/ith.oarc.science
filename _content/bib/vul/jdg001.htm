<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judges: Judges Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jdg001">Polyglot</A>&nbsp;
<A HREF="../kjv/jdg001">KJV</A>&nbsp;
<A HREF="../sep/jdb001">Sep:JdB</A>&nbsp;
<A HREF="../sep/jda001">Sep:JdA</A>&nbsp;
<A HREF="../tan/jdg001">Tan</A>&nbsp;

<BR>
<BR><A HREF="jdg">Judges Index</A><BR>
&nbsp;
<A HREF="jos024">Previous</A>&nbsp;
<A HREF="jdg002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judges Chapter 1</H3><P><a name="001">1</A>&nbsp;Post mortem Josue, consuluerunt filii Isra&#235;l Dominum, dicentes: Quis ascendet ante nos contra Chanan&#230;um, et erit dux belli?</P>
<P><a name="002">2</A>&nbsp;Dixitque Dominus: Judas ascendet: ecce tradidi terram in manus ejus.</P>
<P><a name="003">3</A>&nbsp;Et ait Judas Simeoni fratri suo: Ascende mecum in sortem meam, et pugna contra Chanan&#230;um, ut et ego pergam tecum in sortem tuam. Et abiit cum eo Simeon.<BR>
</P>
<P><a name="004">4</A>&nbsp;Ascenditque Judas, et tradidit Dominus Chanan&#230;um ac Pherez&#230;um in manus eorum: et percusserunt in Bezec decem millia virorum.</P>
<P><a name="005">5</A>&nbsp;Inveneruntque Adonibezec in Bezec, et pugnaverunt contra eum, ac percusserunt Chanan&#230;um et Pherez&#230;um.</P>
<P><a name="006">6</A>&nbsp;Fugit autem Adonibezec: quem persecuti comprehenderunt, c&#230;sis summitatibus manuum ejus ac pedum.</P>
<P><a name="007">7</A>&nbsp;Dixitque Adonibezec: Septuaginta reges amputatis manuum ac pedum summitatibus colligebant sub mensa mea ciborum reliquias: sicut feci, ita reddidit mihi Deus. Adduxeruntque eum in Jerusalem, et ibi mortuus est.</P>
<P><a name="008">8</A>&nbsp;Oppugnantes ergo filii Juda Jerusalem, ceperunt eam, et percusserunt in ore gladii, tradentes cunctam incendio civitatem.</P>
<P><a name="009">9</A>&nbsp;Et postea descendentes pugnaverunt contra Chanan&#230;um, qui habitabat in montanis, et ad meridiem, et in campestribus.</P>
<P><a name="010">10</A>&nbsp;Pergensque Judas contra Chanan&#230;um, qui habitabat in Hebron (cujus nomen fuit antiquitus Cariath Arbe), percussit Sesai, et Ahiman, et Tholmai:</P>
<P><a name="011">11</A>&nbsp;atque inde profectus abiit ad habitatores Dabir, cujus nomen vetus erat Cariath Sepher, id est, civitas litterarum.<BR>
</P>
<P><a name="012">12</A>&nbsp;Dixitque Caleb: Qui percusserit Cariath Sepher, et vastaverit eam, dabo ei Axam filiam meam uxorem.</P>
<P><a name="013">13</A>&nbsp;Cumque cepisset eam Othoniel filius Cenez frater Caleb minor, dedit ei Axam filiam suam conjugem.</P>
<P><a name="014">14</A>&nbsp;Quam pergentem in itinere monuit vir suus ut peteret a patre suo agrum. Qu&#230; cum suspirasset sedens in asino, dixit ei Caleb: Quid habes?</P>
<P><a name="015">15</A>&nbsp;At illa respondit: Da mihi benedictionem, quia terram arentem dedisti mihi: da et irriguam aquis. Dedit ergo ei Caleb irriguum superius, et irriguum inferius.</P>
<P><a name="016">16</A>&nbsp;Filii autem Cin&#230;i cognati Moysi ascenderunt de civitate palmarum cum filiis Juda, in desertum sortis ejus, quod est ad meridiem Arad, et habitaverunt cum eo.</P>
<P><a name="017">17</A>&nbsp;Abiit autem Judas cum Simeone fratre suo, et percusserunt simul Chanan&#230;um qui habitabat in Sephaath, et interfecerunt eum. Vocatumque est nomen urbis, Horma, id est, anathema.</P>
<P><a name="018">18</A>&nbsp;Cepitque Judas Gazam cum finibus suis, et Ascalonem, atque Accaron cum terminis suis.</P>
<P><a name="019">19</A>&nbsp;Fuitque Dominus cum Juda, et montana possedit: nec potuit delere habitatores vallis, quia falcatis curribus abundabant.</P>
<P><a name="020">20</A>&nbsp;Dederuntque Caleb Hebron, sicut dixerat Moyses, qui delevit ex ea tres filios Enac.</P>
<P><a name="021">21</A>&nbsp;Jebus&#230;um autem habitatorem Jerusalem non deleverunt filii Benjamin: habitavitque Jebus&#230;us cum filiis Benjamin in Jerusalem, usque in pr&#230;sentem diem.<BR>
</P>
<P><a name="022">22</A>&nbsp;Domus quoque Joseph ascendit in Bethel, fuitque Dominus cum eis.</P>
<P><a name="023">23</A>&nbsp;Nam cum obsiderent urbem, qu&#230; prius Luza vocabatur,</P>
<P><a name="024">24</A>&nbsp;viderunt hominem egredientem de civitate, dixeruntque ad eum: Ostende nobis introitum civitatis, et faciemus tecum misericordiam.</P>
<P><a name="025">25</A>&nbsp;Qui cum ostendisset eis, percusserunt urbem in ore gladii: hominem autem illum, et omnem cognationem ejus, dimiserunt.</P>
<P><a name="026">26</A>&nbsp;Qui dimissus, abiit in terram Hetthim, et &#230;dificavit ibi civitatem, vocavitque eam Luzam: qu&#230; ita appellatur usque in pr&#230;sentem diem.</P>
<P><a name="027">27</A>&nbsp;Manasses quoque non delevit Bethsan, et Thanac cum viculis suis, et habitatores Dor, et Jeblaam, et Mageddo cum viculis suis, c&#156;pitque Chanan&#230;us habitare cum eis.</P>
<P><a name="028">28</A>&nbsp;Postquam autem confortatus est Isra&#235;l, fecit eos tributarios, et delere noluit.</P>
<P><a name="029">29</A>&nbsp;Ephraim etiam non interfecit Chanan&#230;um, qui habitabat in Gazer, sed habitavit cum eo.</P>
<P><a name="030">30</A>&nbsp;Zabulon non delevit habitatores Cetron, et Naalol: sed habitavit Chanan&#230;us in medio ejus, factusque est ei tributarius.</P>
<P><a name="031">31</A>&nbsp;Aser quoque non delevit habitatores Accho, et Sidonis, Ahalab, et Achazib, et Helba, et Aphec, et Rohob:</P>
<P><a name="032">32</A>&nbsp;habitavitque in medio Chanan&#230;i habitatoris illius terr&#230;, nec interfecit eum.</P>
<P><a name="033">33</A>&nbsp;Nephthali quoque non delevit habitatores Bethsames, et Bethanath: et habitavit inter Chanan&#230;um habitatorem terr&#230;, fueruntque ei Bethsamit&#230; et Bethanit&#230; tributarii.</P>
<P><a name="034">34</A>&nbsp;Arctavitque Amorrh&#230;us filios Dan in monte, nec dedit eis locum ut ad planiora descenderent:</P>
<P><a name="035">35</A>&nbsp;habitavitque in monte Hares, quod interpretatur testaceo, in Ajalon et Salebim. Et aggravata est manus domus Joseph, factusque est ei tributarius.</P>
<P><a name="036">36</A>&nbsp;Fuit autem terminus Amorrh&#230;i ab ascensu Scorpionis, petra, et superiora loca.</P>
<P><HR>
<CENTER>
<A HREF="jdg002">Next: Judges Chapter 2</A></CENTER>
</BODY>
</HTML>
