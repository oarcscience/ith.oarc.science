<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/joh009.htm">Polyglot</A>&nbsp;
<A HREF="../gnt/joh009.htm">GNT</A>&nbsp;
<A HREF="../kjv/joh009.htm">KJV</A>&nbsp;

<BR>
<BR><A HREF="joh.htm">John Index</A><BR>
&nbsp;
<A HREF="joh008.htm">Previous</A>&nbsp;
<A HREF="joh010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 9</H3><P><a name="001">1</A>&nbsp;Et pr&#230;teriens Jesus vidit hominem c&#230;cum a nativitate:</P>
<P><a name="002">2</A>&nbsp;et interrogaverunt eum discipuli ejus: Rabbi, quis peccavit, hic, aut parentes ejus, ut c&#230;cus nasceretur?</P>
<P><a name="003">3</A>&nbsp;Respondit Jesus: Neque hic peccavit, neque parentes ejus: sed ut manifestentur opera Dei in illo.</P>
<P><a name="004">4</A>&nbsp;Me oportet operari opera ejus qui misit me, donec dies est: venit nox, quando nemo potest operari:</P>
<P><a name="005">5</A>&nbsp;quamdiu sum in mundo, lux sum mundi.</P>
<P><a name="006">6</A>&nbsp;H&#230;c cum dixisset, exspuit in terram, et fecit lutum ex sputo, et linivit lutum super oculos ejus,</P>
<P><a name="007">7</A>&nbsp;et dixit ei: Vade, lava in natatoria Silo&#235; (quod interpretatur Missus). Abiit ergo, et lavit, et venit videns.</P>
<P><a name="008">8</A>&nbsp;Itaque vicini, et qui viderant eum prius quia mendicus erat, dicebant: Nonne hic est qui sedebat, et mendicabat? Alii dicebant: Quia hic est.</P>
<P><a name="009">9</A>&nbsp;Alii autem: Nequaquam, sed similis est ei. Ille vero dicebat: Quia ego sum.</P>
<P><a name="010">10</A>&nbsp;Dicebant ergo ei: Quomodo aperti sunt tibi oculi?</P>
<P><a name="011">11</A>&nbsp;Respondit: Ille homo qui dicitur Jesus, lutum fecit: et unxit oculos meos, et dixit mihi: Vade ad natatoria Silo&#235;, et lava. Et abii, et lavi, et video.</P>
<P><a name="012">12</A>&nbsp;Et dixerunt ei: Ubi est ille? Ait: Nescio.<BR>
</P>
<P><a name="013">13</A>&nbsp;Adducunt eum ad pharis&#230;os, qui c&#230;cus fuerat.</P>
<P><a name="014">14</A>&nbsp;Erat autem sabbatum quando lutum fecit Jesus, et aperuit oculos ejus.</P>
<P><a name="015">15</A>&nbsp;Iterum ergo interrogabant eum pharis&#230;i quomodo vidisset. Ille autem dixit eis: Lutum mihi posuit super oculos, et lavi, et video.</P>
<P><a name="016">16</A>&nbsp;Dicebant ergo ex pharis&#230;is quidam: Non est hic homo a Deo, qui sabbatum non custodit. Alii autem dicebant: Quomodo potest homo peccator h&#230;c signa facere? Et schisma erat inter eos.</P>
<P><a name="017">17</A>&nbsp;Dicunt ergo c&#230;co iterum: Tu quid dicis de illo qui aperuit oculos tuos? Ille autem dixit: Quia propheta est.</P>
<P><a name="018">18</A>&nbsp;Non crediderunt ergo Jud&#230;i de illo, quia c&#230;cus fuisset et vidisset, donec vocaverunt parentes ejus, qui viderat:</P>
<P><a name="019">19</A>&nbsp;et interrogaverunt eos, dicentes: Hic est filius vester, quem vos dicitis quia c&#230;cus natus est? quomodo ergo nunc videt?</P>
<P><a name="020">20</A>&nbsp;Responderunt eis parentes ejus, et dixerunt: Scimus quia hic est filius noster, et quia c&#230;cus natus est:</P>
<P><a name="021">21</A>&nbsp;quomodo autem nunc videat, nescimus: aut quis ejus aperuit oculos, nos nescimus; ipsum interrogate: &#230;tatem habet, ipse de se loquatur.</P>
<P><a name="022">22</A>&nbsp;H&#230;c dixerunt parentes ejus, quoniam timebant Jud&#230;os: jam enim conspiraverunt Jud&#230;i, ut si quis eum confiteretur esse Christum, extra synagogam fieret.</P>
<P><a name="023">23</A>&nbsp;Propterea parentes ejus dixerunt: Quia &#230;tatem habet, ipsum interrogate.</P>
<P><a name="024">24</A>&nbsp;Vocaverunt ergo rursum hominem qui fuerat c&#230;cus, et dixerunt ei: Da gloriam Deo: nos scimus quia hic homo peccator est.</P>
<P><a name="025">25</A>&nbsp;Dixit ergo eis ille: Si peccator est, nescio; unum scio, quia c&#230;cus cum essem, modo video.</P>
<P><a name="026">26</A>&nbsp;Dixerunt ergo illi: Quid fecit tibi? quomodo aperuit tibi oculos?</P>
<P><a name="027">27</A>&nbsp;Respondit eis: Dixi vobis jam, et audistis: quod iterum vultis audire? numquid et vos vultis discipuli ejus fieri?</P>
<P><a name="028">28</A>&nbsp;Maledixerunt ergo ei, et dixerunt: Tu discipulus illius sis: nos autem Moysi discipuli sumus.</P>
<P><a name="029">29</A>&nbsp;Nos scimus quia Moysi locutus est Deus; hunc autem nescimus unde sit.</P>
<P><a name="030">30</A>&nbsp;Respondit ille homo, et dixit eis: In hoc enim mirabile est quia vos nescitis unde sit, et aperuit meos oculos:</P>
<P><a name="031">31</A>&nbsp;scimus autem quia peccatores Deus non audit: sed si quis Dei cultor est, et voluntatem ejus facit, hunc exaudit.</P>
<P><a name="032">32</A>&nbsp;A s&#230;culo non est auditum quia quis aperuit oculos c&#230;ci nati.</P>
<P><a name="033">33</A>&nbsp;Nisi esset hic a Deo, non poterat facere quidquam.</P>
<P><a name="034">34</A>&nbsp;Responderunt, et dixerunt ei: In peccatis natus es totus, et tu doces nos? Et ejecerunt eum foras.<BR>
</P>
<P><a name="035">35</A>&nbsp;Audivit Jesus quia ejecerunt eum foras: et cum invenisset eum, dixit ei: Tu credis in Filium Dei?</P>
<P><a name="036">36</A>&nbsp;Respondit ille, et dixit: Quis est, Domine, ut credam in eum?</P>
<P><a name="037">37</A>&nbsp;Et dixit ei Jesus: Et vidisti eum, et qui loquitur tecum, ipse est.</P>
<P><a name="038">38</A>&nbsp;At ille ait: Credo, Domine. Et procidens adoravit eum.</P>
<P><a name="039">39</A>&nbsp;Et dixit Jesus: In judicium ego in hunc mundum veni: ut qui non vident videant, et qui vident c&#230;ci fiant.</P>
<P><a name="040">40</A>&nbsp;Et audierunt quidam ex pharis&#230;is qui cum ipso erant, et dixerunt ei: Numquid et nos c&#230;ci sumus?</P>
<P><a name="041">41</A>&nbsp;Dixit eis Jesus: Si c&#230;ci essetis, non haberetis peccatum. Nunc vero dicitis, Quia videmus: peccatum vestrum manet.</P>
<P><HR>
<CENTER>
<A HREF="joh010.htm">Next: John Chapter 10</A></CENTER>
</BODY>
</HTML>
