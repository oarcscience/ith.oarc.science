<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev011">Polyglot</A>&nbsp;
<A HREF="../kjv/lev011">KJV</A>&nbsp;
<A HREF="../sep/lev011">Sep</A>&nbsp;
<A HREF="../tan/lev011">Tan</A>&nbsp;

<BR>
<BR><A HREF="lev">Leviticus Index</A><BR>
&nbsp;
<A HREF="lev010">Previous</A>&nbsp;
<A HREF="lev012">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 11</H3><P><a name="001">1</A>&nbsp;Locutusque est Dominus ad Moysen et Aaron, dicens:</P>
<P><a name="002">2</A>&nbsp;Dicite filiis Isra&#235;l: H&#230;c sunt animalia qu&#230; comedere debetis de cunctis animantibus terr&#230;:</P>
<P><a name="003">3</A>&nbsp;omne quod habet divisam ungulam, et ruminat in pecoribus, comedetis.</P>
<P><a name="004">4</A>&nbsp;Quidquid autem ruminat quidem, et habet ungulam, sed non dividit eam, sicut camelus et cetera, non comedetis illud, et inter immunda reputabitis.</P>
<P><a name="005">5</A>&nbsp;Ch&#156;rogryllus qui ruminat, ungulamque non dividit, immundus est.</P>
<P><a name="006">6</A>&nbsp;Lepus quoque: nam et ipse ruminat, sed ungulam non dividit.</P>
<P><a name="007">7</A>&nbsp;Et sus: qui cum ungulam dividat, non ruminat.</P>
<P><a name="008">8</A>&nbsp;Horum carnibus non vescemini, nec cadavera contingetis, quia immunda sunt vobis.<BR>
</P>
<P><a name="009">9</A>&nbsp;H&#230;c sunt qu&#230; gignuntur in aquis, et vesci licitum est: omne quod habet pinnulas et squamas, tam in mari quam in fluminibus et stagnis, comedetis.</P>
<P><a name="010">10</A>&nbsp;Quidquid autem pinnulas et squamas non habet, eorum qu&#230; in aquis moventur et vivunt, abominabile vobis,</P>
<P><a name="011">11</A>&nbsp;execrandumque erit: carnes eorum non comedetis, et morticina vitabitis.</P>
<P><a name="012">12</A>&nbsp;Cuncta qu&#230; non habent pinnulas et squamas in aquis, polluta erunt.<BR>
</P>
<P><a name="013">13</A>&nbsp;H&#230;c sunt qu&#230; de avibus comedere non debetis, et vitanda sunt vobis: aquilam, et gryphem, et hali&#230;etum,</P>
<P><a name="014">14</A>&nbsp;et milvum ac vulturem juxta genus suum,</P>
<P><a name="015">15</A>&nbsp;et omne corvini generis in similitudinem suam,</P>
<P><a name="016">16</A>&nbsp;struthionem, et noctuam, et larum, et accipitrem juxta genus suum:</P>
<P><a name="017">17</A>&nbsp;bubonem, et mergulum, et ibin,</P>
<P><a name="018">18</A>&nbsp;et cygnum, et onocrotalum, et porphyrionem,</P>
<P><a name="019">19</A>&nbsp;herodionem, et charadrion juxta genus suum, upupam quoque, et vespertilionem.<BR>
</P>
<P><a name="020">20</A>&nbsp;Omne de volucribus quod graditur super quatuor pedes, abominabile erit vobis.</P>
<P><a name="021">21</A>&nbsp;Quidquid autem ambulat quidem super quatuor pedes, sed habet longiora retro crura, per qu&#230; salit super terram,</P>
<P><a name="022">22</A>&nbsp;comedere debetis, ut est bruchus in genere suo, et attacus atque ophiomachus, ac locusta, singula juxta genus suum.</P>
<P><a name="023">23</A>&nbsp;Quidquid autem ex volucribus quatuor tantum habet pedes, execrabile erit vobis:</P>
<P><a name="024">24</A>&nbsp;et quicumque morticina eorum tetigerit, polluetur, et erit immundus usque ad vesperum:</P>
<P><a name="025">25</A>&nbsp;et si necesse fuerit ut portet quippiam horum mortuum, lavabit vestimenta sua, et immundus erit usque ad occasum solis.</P>
<P><a name="026">26</A>&nbsp;Omne animal quod habet quidem ungulam, sed non dividit eam, nec ruminat, immundum erit: et qui tetigerit illud, contaminabitur.</P>
<P><a name="027">27</A>&nbsp;Quod ambulat super manus ex cunctis animantibus, qu&#230; incedunt quadrupedia, immundum erit: qui tetigerit morticina eorum, polluetur usque ad vesperum.</P>
<P><a name="028">28</A>&nbsp;Et qui portaverit hujuscemodi cadavera, lavabit vestimenta sua, et immundus erit usque ad vesperum: quia omnia h&#230;c immunda sunt vobis.</P>
<P><a name="029">29</A>&nbsp;H&#230;c quoque inter polluta reputabuntur de his qu&#230; moventur in terra, mustela et mus et crocodilus, singula juxta genus suum,</P>
<P><a name="030">30</A>&nbsp;mygale, et cham&#230;leon, et stellio, et lacerta, et talpa.<BR>
</P>
<P><a name="031">31</A>&nbsp;Omnia h&#230;c immunda sunt. Qui tetigerit morticina eorum, immundus erit usque ad vesperum:</P>
<P><a name="032">32</A>&nbsp;et super quod ceciderit quidquam de morticinis eorum, polluetur, tam vas ligneum et vestimentum, quam pelles et cilicia: et in quocumque fit opus, tingentur aqua, et polluta erunt usque ad vesperum, et sic postea mundabuntur.</P>
<P><a name="033">33</A>&nbsp;Vas autem fictile, in quod horum quidquam intro cecidit, polluetur, et idcirco frangendum est.</P>
<P><a name="034">34</A>&nbsp;Omnis cibus, quem comedetis, si fusa fuerit super eum aqua, immundus erit: et omne liquens quod bibitur de universo vase, immundum erit.</P>
<P><a name="035">35</A>&nbsp;Et quidquid de morticinis hujuscemodi ceciderit super illud, immundum erit: sive clibani, sive chytropodes, destruentur, et immundi erunt.</P>
<P><a name="036">36</A>&nbsp;Fontes vero et cistern&#230;, et omnis aquarum congregatio munda erit. Qui morticinum eorum tetigerit, polluetur.</P>
<P><a name="037">37</A>&nbsp;Si ceciderit super sementem, non polluet eam.</P>
<P><a name="038">38</A>&nbsp;Si autem quispiam aqua sementem perfuderit, et postea morticinis tacta fuerit, illico polluetur.</P>
<P><a name="039">39</A>&nbsp;Si mortuum fuerit animal, quod licet vobis comedere, qui cadaver ejus tetigerit, immundus erit usque ad vesperum:</P>
<P><a name="040">40</A>&nbsp;et qui comederit ex eo quippiam, sive portaverit, lavabit vestimenta sua, et immundus erit usque ad vesperum.</P>
<P><a name="041">41</A>&nbsp;Omne quod reptat super terram, abominabile erit, nec assumetur in cibum.</P>
<P><a name="042">42</A>&nbsp;Quidquid super pectus quadrupes graditur, et multos habet pedes, sive per humum trahitur, non comedetis, quia abominabile est.</P>
<P><a name="043">43</A>&nbsp;Nolite contaminare animas vestras, nec tangatis quidquam eorum, ne immundi sitis.</P>
<P><a name="044">44</A>&nbsp;Ego enim sum Dominus Deus vester: sancti estote, quia ego sanctus sum. Ne polluatis animas vestras in omni reptili quod movetur super terram.</P>
<P><a name="045">45</A>&nbsp;Ego enim sum Dominus, qui eduxi vos de terra &#198;gypti, ut essem vobis in Deum. Sancti eritis, quia ego sanctus sum.</P>
<P><a name="046">46</A>&nbsp;Ista est lex animantium ac volucrum, et omnis anim&#230; viventis, qu&#230; movetur in aqua, et reptat in terra,</P>
<P><a name="047">47</A>&nbsp;ut differentias noveritis mundi et immundi, et sciatis quid comedere et quid respuere debeatis.</P>
<P><HR>
<CENTER>
<A HREF="lev012">Next: Leviticus Chapter 12</A></CENTER>
</BODY>
</HTML>
