<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Zechariah: Zechariah Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/zac014">Polyglot</A>&nbsp;
<A HREF="../kjv/zac014">KJV</A>&nbsp;
<A HREF="../sep/zac014">Sep</A>&nbsp;
<A HREF="../tan/zac014">Tan</A>&nbsp;

<BR>
<BR><A HREF="zac">Zechariah Index</A><BR>
&nbsp;
<A HREF="zac013">Previous</A>&nbsp;
<A HREF="mal001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Zechariah Chapter 14</H3><P><a name="001">1</A>&nbsp;Ecce venient dies Domini, et dividentur spolia tua in medio tui.</P>
<P><a name="002">2</A>&nbsp;Et congregabo omnes gentes ad Jerusalem in pr&#230;lium: et capietur civitas, et vastabuntur domus, et mulieres violabuntur: et egredietur media pars civitatis in captivitatem, et reliquum populi non auferetur ex urbe.</P>
<P><a name="003">3</A>&nbsp;Et egredietur Dominus, et pr&#230;liabitur contra gentes illas, sicut pr&#230;liatus est in die certaminis.</P>
<P><a name="004">4</A>&nbsp;Et stabunt pedes ejus in die illa super montem Olivarum, qui est contra Jerusalem ad orientem: et scindetur mons Olivarum ex media parte sui ad orientem et ad occidentem, pr&#230;rupto grandi valde: et separabitur medium montis ad aquilonem, et medium ejus ad meridiem.</P>
<P><a name="005">5</A>&nbsp;Et fugietis ad vallem montium eorum, quoniam conjungetur vallis montium usque ad proximum: et fugietis sicut fugistis a facie terr&#230;motus in diebus Ozi&#230; regis Juda: et veniet Dominus Deus meus, omnesque sancti cum eo.</P>
<P><a name="006">6</A>&nbsp;Et erit in die illa: non erit lux, sed frigus et gelu.</P>
<P><a name="007">7</A>&nbsp;Et erit dies una qu&#230; nota est Domino, non dies neque nox: et in tempore vesperi erit lux.</P>
<P><a name="008">8</A>&nbsp;Et erit in die illa: exibunt aqu&#230; viv&#230; de Jerusalem: medium earum ad mare orientale, et medium earum ad mare novissimum: in &#230;state et in hieme erunt.</P>
<P><a name="009">9</A>&nbsp;Et erit Dominus rex super omnem terram: in die illa erit Dominus unus, et erit nomen ejus unum.</P>
<P><a name="010">10</A>&nbsp;Et revertetur omnis terra usque ad desertum, de colle Remmon ad austrum Jerusalem: et exaltabitur, et habitabit in loco suo, a porta Benjamin usque ad locum port&#230; prioris, et usque ad portam angulorum, et a turre Hananeel usque ad torcularia regis.</P>
<P><a name="011">11</A>&nbsp;Et habitabunt in ea, et anathema non erit amplius, sed sedebit Jerusalem secura.<BR>
</P>
<P><a name="012">12</A>&nbsp;Et h&#230;c erit plaga qua percutiet Dominus omnes gentes qu&#230; pugnaverunt adversus Jerusalem: tabescet caro uniuscujusque stantis super pedes suos: et oculi ejus contabescent in foraminibus suis, et lingua eorum contabescet in ore suo.</P>
<P><a name="013">13</A>&nbsp;In die illa erit tumultus Domini magnus in eis: et apprehendet vir manum proximi sui, et conseretur manus ejus super manum proximi sui.</P>
<P><a name="014">14</A>&nbsp;Sed et Judas pugnabit adversus Jerusalem: et congregabuntur diviti&#230; omnium gentium in circuitu, aurum, et argentum, et vestes mult&#230; satis.</P>
<P><a name="015">15</A>&nbsp;Et sic erit ruina equi, et muli, et cameli, et asini, et omnium jumentorum qu&#230; fuerint in castris illis, sicut ruina h&#230;c.</P>
<P><a name="016">16</A>&nbsp;Et omnes qui reliqui fuerint de universis gentibus qu&#230; venerunt contra Jerusalem, ascendent ab anno in annum ut adorent regem, Dominum exercituum, et celebrent festivitatem tabernaculorum.</P>
<P><a name="017">17</A>&nbsp;Et erit: qui non ascenderit de familiis terr&#230; ad Jerusalem ut adoret regem, Dominum exercituum, non erit super eos imber.</P>
<P><a name="018">18</A>&nbsp;Quod etsi familia &#198;gypti non ascenderit et non venerit, nec super eos erit: sed erit ruina, qua percutiet Dominus omnes gentes qu&#230; non ascenderint ad celebrandam festivitatem tabernaculorum.</P>
<P><a name="019">19</A>&nbsp;Hoc erit peccatum &#198;gypti, et hoc peccatum omnium gentium qu&#230; non ascenderint ad celebrandam festivitatem tabernaculorum.</P>
<P><a name="020">20</A>&nbsp;In die illa, erit quod super frenum equi est, sanctum Domino: et erunt lebetes in domo Domini quasi phial&#230; coram altari.</P>
<P><a name="021">21</A>&nbsp;Et erit omnis lebes in Jerusalem et in Juda sanctificatus Domino exercituum: et venient omnes immolantes, et sument ex eis, et coquent in eis: et non erit mercator ultra in domo Domini exercituum in die illo.</P>
<P></P>
<P><HR>
<CENTER>
<A HREF="mal001">Next: Malachi Chapter 1</A></CENTER>
</BODY>
</HTML>
