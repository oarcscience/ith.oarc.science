<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Revelation: Revelation Chapter 17</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/rev017">Polyglot</A>&nbsp;
<A HREF="../gnt/rev017">GNT</A>&nbsp;
<A HREF="../kjv/rev017">KJV</A>&nbsp;

<BR>
<BR><A HREF="rev">Revelation Index</A><BR>
&nbsp;
<A HREF="rev016">Previous</A>&nbsp;
<A HREF="rev018">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Revelation Chapter 17</H3><P><a name="001">1</A>&nbsp;Et venit unus de septem angelis, qui habebant septem phialas, et locutus est mecum, dicens: Veni, ostendam tibi damnationem meretricis magn&#230;, qu&#230; sedet super aquas multas,</P>
<P><a name="002">2</A>&nbsp;cum qua fornicati sunt reges terr&#230;, et inebriati sunt qui inhabitant terram de vino prostitutionis ejus.</P>
<P><a name="003">3</A>&nbsp;Et abstulit me in spiritu in desertum. Et vidi mulierem sedentem super bestiam coccineam, plenam nominibus blasphemi&#230;, habentem capita septem, et cornua decem.</P>
<P><a name="004">4</A>&nbsp;Et mulier erat circumdata purpura, et coccino, et inaurata auro, et lapide pretioso, et margaritis, habens poculum aureum in manu sua, plenum abominatione, et immunditia fornicationis ejus.</P>
<P><a name="005">5</A>&nbsp;Et in fronte ejus nomen scriptum: Mysterium: Babylon magna, mater fornicationum, et abominationum terr&#230;.</P>
<P><a name="006">6</A>&nbsp;Et vidi mulierem ebriam de sanguine sanctorum, et de sanguine martyrum Jesu. Et miratus sum cum vidissem illam admiratione magna.</P>
<P><a name="007">7</A>&nbsp;Et dixit mihi angelus: Quare miraris? ego dicam tibi sacramentum mulieris, et besti&#230;, qu&#230; portat eam, qu&#230; habet capita septem, et cornua decem.</P>
<P><a name="008">8</A>&nbsp;Bestia, quam vidisti, fuit, et non est, et ascensura est de abysso, et in interitum ibit: et mirabuntur inhabitantes terram (quorum non sunt scripta nomina in libro vit&#230; a constitutione mundi) videntes bestiam, qu&#230; erat, et non est.</P>
<P><a name="009">9</A>&nbsp;Et hic est sensus, qui habet sapientiam. Septem capita, septem montes sunt, super quos mulier sedet, et reges septem sunt.</P>
<P><a name="010">10</A>&nbsp;Quinque ceciderunt, unus est, et alius nondum venit: et cum venerit, oportet illum breve tempus manere.</P>
<P><a name="011">11</A>&nbsp;Et bestia, qu&#230; erat, et non est: et ipsa octava est: et de septem est, et in interitum vadit.</P>
<P><a name="012">12</A>&nbsp;Et decem cornua, qu&#230; vidisti, decem reges sunt: qui regnum nondum acceperunt, sed potestatem tamquam reges una hora accipient post bestiam.</P>
<P><a name="013">13</A>&nbsp;Hi unum consilium habent, et virtutem, et potestatem suam besti&#230; tradent.</P>
<P><a name="014">14</A>&nbsp;Hi cum Agno pugnabunt, et Agnus vincet illos: quoniam Dominus dominorum est, et Rex regum, et qui cum illo sunt, vocati, electi, et fideles.</P>
<P><a name="015">15</A>&nbsp;Et dixit mihi: Aqu&#230;, quas vidisti ubi meretrix sedet, populi sunt, et gentes, et lingu&#230;.</P>
<P><a name="016">16</A>&nbsp;Et decem cornua, qu&#230; vidisti in bestia: hi odient fornicariam, et desolatam facient illam, et nudam, et carnes ejus manducabunt, et ipsam igni concremabunt.</P>
<P><a name="017">17</A>&nbsp;Deus enim dedit in corda eorum ut faciant quod placitum est illi: ut dent regnum suum besti&#230; donec consummentur verba Dei.</P>
<P><a name="018">18</A>&nbsp;Et mulier, quam vidisti, est civitas magna, qu&#230; habet regnum super reges terr&#230;.</P>
<P><HR>
<CENTER>
<A HREF="rev018">Next: Revelation Chapter 18</A></CENTER>
</BODY>
</HTML>
