<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Esther: Esther Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/est010">Polyglot</A>&nbsp;
<A HREF="../kjv/est010">KJV</A>&nbsp;
<A HREF="../sep/est010">Sep</A>&nbsp;
<A HREF="../tan/est010">Tan</A>&nbsp;

<BR>
<BR><A HREF="est">Esther Index</A><BR>
&nbsp;
<A HREF="est009">Previous</A>&nbsp;
<A HREF="est011">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Esther Chapter 10</H3><P><a name="001">1</A>&nbsp;Rex vero Assuerus omnem terram et cunctas maris insulas fecit tributarias:</P>
<P><a name="002">2</A>&nbsp;cujus fortitudo et imperium, et dignitas atque sublimitas, qua exaltavit Mardoch&#230;um, scripta sunt in libris Medorum, atque Persarum:</P>
<P><a name="003">3</A>&nbsp;et quomodo Mardoch&#230;us judaici generis secundus a rege Assuero fuerit, et magnus apud Jud&#230;os, et acceptabilis plebi fratrum suorum, qu&#230;rens bona populo suo, et loquens ea qu&#230; ad pacem seminis sui pertinerent.<BR>
</P>
<P><a name="004">4</A>&nbsp;Dixitque Mardoch&#230;us: A Deo facta sunt ista.</P>
<P><a name="005">5</A>&nbsp;Recordatus sum somnii quod videram, h&#230;c eadem significantis: nec eorum quidquam irritum fuit.</P>
<P><a name="006">6</A>&nbsp;Parvus fons, qui crevit in fluvium, et in lucem solemque conversus est, et in aquas plurimas redundavit: Esther est quam rex accepit uxorem, et voluit esse reginam.</P>
<P><a name="007">7</A>&nbsp;Duo autem dracones: ego sum, et Aman.</P>
<P><a name="008">8</A>&nbsp;Gentes, qu&#230; convenerant: hi sunt, qui conati sunt delere nomen Jud&#230;orum.</P>
<P><a name="009">9</A>&nbsp;Gens autem mea Isra&#235;l est, qu&#230; clamavit ad Dominum, et salvum fecit Dominus populum suum: liberavitque nos ab omnibus malis, et fecit signa magna atque portenta inter gentes:</P>
<P><a name="010">10</A>&nbsp;et duas sortes esse pr&#230;cepit, unam populi Dei, et alteram cunctarum gentium.</P>
<P><a name="011">11</A>&nbsp;Venitque utraque sors in statutum ex illo jam tempore diem coram Deo universis gentibus:</P>
<P><a name="012">12</A>&nbsp;et recordatus est Dominus populi sui, ac misertus est h&#230;reditatis su&#230;.</P>
<P><a name="013">13</A>&nbsp;Et observabuntur dies isti in mense Adar quartadecima et quintadecima die ejusdem mensis, cum omni studio et gaudio, in unum c&#156;tum populi congregati, in cunctas deinceps generationes populi Isra&#235;l.</P>
<P><HR>
<CENTER>
<A HREF="est011">Next: Esther Chapter 11</A></CENTER>
</BODY>
</HTML>
