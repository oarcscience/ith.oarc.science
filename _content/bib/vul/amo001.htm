<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Amos: Amos Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/amo001">Polyglot</A>&nbsp;
<A HREF="../kjv/amo001">KJV</A>&nbsp;
<A HREF="../sep/amo001">Sep</A>&nbsp;
<A HREF="../tan/amo001">Tan</A>&nbsp;

<BR>
<BR><A HREF="amo">Amos Index</A><BR>
&nbsp;
<A HREF="joe003">Previous</A>&nbsp;
<A HREF="amo002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Amos Chapter 1</H3><P><a name="001">1</A>&nbsp;Verba Amos, qui fuit in pastoribus de Thecue, qu&#230; vidit super Isra&#235;l in diebus Ozi&#230;, regis Juda, et in diebus Jeroboam, filii Joas, regis Isra&#235;l, ante duos annos terr&#230;motus.<BR>
</P>
<P><a name="002">2</A>&nbsp;Et dixit: [Dominus de Sion rugiet,<BR> et de Jerusalem dabit vocem suam;<BR> et luxerunt speciosa pastorum,<BR> et exsiccatus est vertex Carmeli.<BR></P>
<P><a name="003">3</A>&nbsp;H&#230;c dicit Dominus:<BR> Super tribus sceleribus Damasci,<BR> et super quatuor non convertam eum,<BR> eo quod trituraverint in plaustris ferreis Galaad.<BR></P>
<P><a name="004">4</A>&nbsp;Et mittam ignem in domum Aza&#235;l,<BR> et devorabit domos Benadad.<BR></P>
<P><a name="005">5</A>&nbsp;Et conteram vectem Damasci:<BR> et disperdam habitatorem de campo idoli,<BR> et tenentem sceptrum de domo voluptatis:<BR> et transferetur populus Syri&#230; Cyrenen,<BR> dicit Dominus.<BR></P>
<P><a name="006">6</A>&nbsp;H&#230;c dicit Dominus:<BR> Super tribus sceleribus Gaz&#230;,<BR> et super quatuor non convertam eum,<BR> eo quod transtulerint captivitatem perfectam,<BR> ut concluderent eam in Idum&#230;a.<BR></P>
<P><a name="007">7</A>&nbsp;Et mittam ignem in murum Gaz&#230;,<BR> et devorabit &#230;des ejus.<BR></P>
<P><a name="008">8</A>&nbsp;Et disperdam habitatorem de Azoto,<BR> et tenentem sceptrum de Ascalone:<BR> et convertam manum meam super Accaron,<BR> et peribunt reliqui Philisthinorum,<BR> dicit Dominus Deus.<BR></P>
<P><a name="009">9</A>&nbsp;H&#230;c dicit Dominus:<BR> Super tribus sceleribus Tyri,<BR> et super quatuor non convertam eum,<BR> eo quod concluserint captivitatem perfectam in Idum&#230;a,<BR> et non sint recordati f&#156;deris fratrum.<BR></P>
<P><a name="010">10</A>&nbsp;Et mittam ignem in murum Tyri,<BR> et devorabit &#230;des ejus.<BR></P>
<P><a name="011">11</A>&nbsp;H&#230;c dicit Dominus:<BR> Super tribus sceleribus Edom,<BR> et super quatuor non convertam eum,<BR> eo quod persecutus sit in gladio fratrem suum,<BR> et violaverit misericordiam ejus,<BR> et tenuerit ultra furorem suum,<BR> et indignationem suam servaverit usque in finem.<BR></P>
<P><a name="012">12</A>&nbsp;Mittam ignem in Theman,<BR> et devorabit &#230;des Bosr&#230;.<BR></P>
<P><a name="013">13</A>&nbsp;H&#230;c dicit Dominus:<BR> Super tribus sceleribus filiorum Ammon,<BR> et super quatuor non convertam eum,<BR> eo quod dissecuerit pr&#230;gnantes Galaad<BR> ad dilatandum terminum suum.<BR></P>
<P><a name="014">14</A>&nbsp;Et succendam ignem in muro Rabba,<BR> et devorabit &#230;des ejus in ululatu in die belli,<BR> et in turbine in die commotionis.<BR></P>
<P><a name="015">15</A>&nbsp;Et ibit Melchom in captivitatem,<BR> ipse et principes ejus simul,<BR> dicit Dominus.]</P>
<P><HR>
<CENTER>
<A HREF="amo002">Next: Amos Chapter 2</A></CENTER>
</BODY>
</HTML>
