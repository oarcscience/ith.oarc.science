<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 50</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa050">Polyglot</A>&nbsp;
<A HREF="../kjv/isa050">KJV</A>&nbsp;
<A HREF="../sep/isa050">Sep</A>&nbsp;
<A HREF="../tan/isa050">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa049">Previous</A>&nbsp;
<A HREF="isa051">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 50</H3><P><a name="001">1</A>&nbsp;[H&#230;c dicit Dominus:<BR> Quis est hic liber repudii matris vestr&#230;,<BR> quo dimisi eam?<BR> aut quis est creditor meus,<BR> cui vendidi vos?<BR> Ecce in iniquitatibus vestris venditi estis,<BR> et in sceleribus vestris dimisi matrem vestram.<BR></P>
<P><a name="002">2</A>&nbsp;Quia veni, et non erat vir;<BR> vocavi, et non erat qui audiret.<BR> Numquid abbreviata et parvula facta est manus mea,<BR> ut non possim redimere?<BR> aut non est in me virtus ad liberandum?<BR> Ecce in increpatione mea desertum faciam mare,<BR> ponam flumina in siccum;<BR> computrescent pisces sine aqua,<BR> et morientur in siti.<BR></P>
<P><a name="003">3</A>&nbsp;Induam c&#230;los tenebris,<BR> et saccum ponam operimentum eorum.]<BR>
</P>
<P><a name="004">4</A>&nbsp;[Dominus dedit mihi<BR> linguam eruditam,<BR> ut sciam sustentare eum qui lassus est verbo.<BR> Erigit mane,<BR> mane erigit mihi aurem,<BR> ut audiam quasi magistrum.<BR></P>
<P><a name="005">5</A>&nbsp;Dominus Deus aperuit mihi aurem,<BR> ego autem non contradico:<BR> retrorsum non abii.<BR></P>
<P><a name="006">6</A>&nbsp;Corpus meum dedi percutientibus,<BR> et genas meas vellentibus;<BR> faciem meam non averti ab increpantibus<BR> et conspuentibus in me.<BR></P>
<P><a name="007">7</A>&nbsp;Dominus Deus auxiliator meus,<BR> ideo non sum confusus;<BR> ideo posui faciem meam ut petram durissimam,<BR> et scio quoniam non confundar.<BR></P>
<P><a name="008">8</A>&nbsp;Juxta est qui justificat me; quis contradicet mihi?<BR> Stemus simul;<BR> quis est adversarius meus? accedat ad me.<BR></P>
<P><a name="009">9</A>&nbsp;Ecce Dominus Deus auxiliator meus;<BR> quis est qui condemnet me?<BR> Ecce omnes quasi vestimentum conterentur;<BR> tinea comedet eos.<BR></P>
<P><a name="010">10</A>&nbsp;Quis ex vobis timens Dominum,<BR> audiens vocem servi sui?<BR> Qui ambulavit in tenebris,<BR> et non est lumen ei,<BR> speret in nomine Domini,<BR> et innitatur super Deum suum.<BR></P>
<P><a name="011">11</A>&nbsp;Ecce vos omnes accendentes ignem,<BR> accincti flammis:<BR> ambulate in lumine ignis vestri,<BR> et in flammis quas succendistis;<BR> de manu mea factum est hoc vobis:<BR> in doloribus dormietis.]</P>
<P><HR>
<CENTER>
<A HREF="isa051">Next: Isaiah Chapter 51</A></CENTER>
</BODY>
</HTML>
