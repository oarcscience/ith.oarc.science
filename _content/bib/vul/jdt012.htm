<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judith: Judith Chapter 12</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jdt012">Polyglot</A>&nbsp;
<A HREF="../apo/jdt012">Apo</A>&nbsp;
<A HREF="../sep/jdt012">Sep</A>&nbsp;

<BR>
<BR><A HREF="jdt">Judith Index</A><BR>
&nbsp;
<A HREF="jdt011">Previous</A>&nbsp;
<A HREF="jdt013">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judith Chapter 12</H3><P><a name="001">1</A>&nbsp;Tunc jussit eam introire ubi repositi erant thesauri ejus, et jussit illic manere eam, et constituit quid daretur illi de convivio suo.</P>
<P><a name="002">2</A>&nbsp;Cui respondit Judith, et dixit: Nunc non potero manducare ex his qu&#230; mihi pr&#230;cipis tribui, ne veniat super me offensio: ex his autem qu&#230; mihi detuli, manducabo.</P>
<P><a name="003">3</A>&nbsp;Cui Holofernes ait: Si defecerint tibi ista, qu&#230; tecum detulisti, quid faciemus tibi?</P>
<P><a name="004">4</A>&nbsp;Et dixit Judith: Vivit anima tua, domine meus, quoniam non expendet omnia h&#230;c ancilla tua, donec faciat Deus in manu mea h&#230;c qu&#230; cogitavi. Et induxerunt illam servi ejus in tabernaculum quod pr&#230;ceperat.</P>
<P><a name="005">5</A>&nbsp;Et petiit dum introiret, ut daretur ei copia nocte et ante lucem egrediendi foras ad orationem, et deprecandi Dominum.</P>
<P><a name="006">6</A>&nbsp;Et pr&#230;cepit cubiculariis suis ut sicut placeret illi, exiret et introiret ad adorandum Deum suum per triduum:</P>
<P><a name="007">7</A>&nbsp;et exibat noctibus in vallem Bethuli&#230;, et baptizabat se in fonte aqu&#230;.</P>
<P><a name="008">8</A>&nbsp;Et ut ascendebat, orabat Dominum Deum Isra&#235;l ut dirigeret viam ejus ad liberationem populi sui.</P>
<P><a name="009">9</A>&nbsp;Et introiens, munda manebat in tabernaculo usque dum acciperet escam suam in vespere.</P>
<P><a name="010">10</A>&nbsp;Et factum est, in quarto die Holofernes fecit c&#156;nam servis suis, et dixit ad Vagao eunuchum suum: Vade, et suade Hebr&#230;am illam ut sponte consentiat habitare mecum.</P>
<P><a name="011">11</A>&nbsp;F&#156;dum est enim apud Assyrios, si femina irrideat virum agendo ut immunis ab eo transeat.<BR>
</P>
<P><a name="012">12</A>&nbsp;Tunc introivit Vagao ad Judith, et dixit: Non vereatur bona puella introire ad dominum meum, ut honorificetur ante faciem ejus, ut manducet cum eo, et bibat vinum in jucunditate.</P>
<P><a name="013">13</A>&nbsp;Cui Judith respondit: Qu&#230; ego sum, ut contradicam domino meo?</P>
<P><a name="014">14</A>&nbsp;omne quod erit ante oculos ejus bonum et optimum, faciam. Quidquid autem illi placuerit, hoc mihi erit optimum omnibus diebus vit&#230; me&#230;.</P>
<P><a name="015">15</A>&nbsp;Et surrexit, et ornavit se vestimento suo, et ingressa stetit ante faciem ejus.</P>
<P><a name="016">16</A>&nbsp;Cor autem Holofernes concussum est: erat enim ardens in concupiscentia ejus.</P>
<P><a name="017">17</A>&nbsp;Et dixit ad eam Holofernes: Bibe nunc, et accumbe in jucunditate, quoniam invenisti gratiam coram me.</P>
<P><a name="018">18</A>&nbsp;Et dixit Judith: Bibam, domine, quoniam magnificata est anima mea hodie pr&#230; omnibus diebus meis.</P>
<P><a name="019">19</A>&nbsp;Et accepit, et manducavit et bibit coram ipso ea qu&#230; paraverat illi ancilla ejus.</P>
<P><a name="020">20</A>&nbsp;Et jucundus factus est Holofernes ad eam, bibitque vinum multum nimis, quantum numquam biberat in vita sua.</P>
<P><HR>
<CENTER>
<A HREF="jdt013">Next: Judith Chapter 13</A></CENTER>
</BODY>
</HTML>
