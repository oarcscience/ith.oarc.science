<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Mark: Mark Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mar008">Polyglot</A>&nbsp;
<A HREF="../gnt/mar008">GNT</A>&nbsp;
<A HREF="../kjv/mar008">KJV</A>&nbsp;

<BR>
<BR><A HREF="mar">Mark Index</A><BR>
&nbsp;
<A HREF="mar007">Previous</A>&nbsp;
<A HREF="mar009">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Mark Chapter 8</H3><P><a name="001">1</A>&nbsp;In diebus illis iterum cum turba multa esset, nec haberent quod manducarent, convocatis discipulis, ait illis:</P>
<P><a name="002">2</A>&nbsp;Misereor super turbam: quia ecce jam triduo sustinent me, nec habent quod manducent:</P>
<P><a name="003">3</A>&nbsp;et si dimisero eos jejunos in domum suam, deficient in via: quidam enim ex eis de longe venerunt.</P>
<P><a name="004">4</A>&nbsp;Et responderunt ei discipuli sui: Unde illos quis poterit saturare panibus in solitudine?</P>
<P><a name="005">5</A>&nbsp;Et interrogavit eos: Quot panes habetis? Qui dixerunt: Septem.</P>
<P><a name="006">6</A>&nbsp;Et pr&#230;cepit turb&#230; discumbere super terram. Et accipiens septem panes, gratias agens fregit, et dabat discipulis suis ut apponerent, et apposuerunt turb&#230;.</P>
<P><a name="007">7</A>&nbsp;Et habebant pisciculos paucos: et ipsos benedixit, et jussit apponi.</P>
<P><a name="008">8</A>&nbsp;Et manducaverunt, et saturati sunt, et sustulerunt quod superaverat de fragmentis, septem sportas.</P>
<P><a name="009">9</A>&nbsp;Erant autem qui manducaverunt, quasi quatuor millia: et dimisit eos.<BR>
</P>
<P><a name="010">10</A>&nbsp;Et statim ascendens navim cum discipulis suis, venit in partes Dalmanutha.</P>
<P><a name="011">11</A>&nbsp;Et exierunt pharis&#230;i, et c&#156;perunt conquirere cum eo, qu&#230;rentes ab illo signum de c&#230;lo, tentantes eum.</P>
<P><a name="012">12</A>&nbsp;Et ingemiscens spiritu, ait: Quid generatio ista signum qu&#230;rit? Amen dico vobis, si dabitur generationi isti signum.</P>
<P><a name="013">13</A>&nbsp;Et dimittens eos, ascendit iterum navim et abiit trans fretum.<BR>
</P>
<P><a name="014">14</A>&nbsp;Et obliti sunt panes sumere: et nisi unum panem non habebant secum in navi.</P>
<P><a name="015">15</A>&nbsp;Et pr&#230;cipiebat eis, dicens: Videte, et cavete a fermento pharis&#230;orum, et fermento Herodis.</P>
<P><a name="016">16</A>&nbsp;Et cogitabant ad alterutrum, dicentes: quia panes non habemus.</P>
<P><a name="017">17</A>&nbsp;Quo cognito, ait illis Jesus: Quid cogitatis, quia panes non habetis? nondum cognoscetis nec intelligitis? adhuc c&#230;catum habetis cor vestrum?</P>
<P><a name="018">18</A>&nbsp;oculos habentes non videtis? et aures habentes non auditis? nec recordamini,</P>
<P><a name="019">19</A>&nbsp;quando quinque panes fregi in quinque millia: quot cophinos fragmentorum plenos sustulistis? Dicunt ei: Duodecim.</P>
<P><a name="020">20</A>&nbsp;Quando et septem panes in quatuor millia: quot sportas fragmentorum tulistis? Et dicunt ei: Septem.</P>
<P><a name="021">21</A>&nbsp;Et dicebat eis: Quomodo nondum intelligitis?<BR>
</P>
<P><a name="022">22</A>&nbsp;Et veniunt Bethsaidam, et adducunt ei c&#230;cum, et rogabant eum ut illum tangeret.</P>
<P><a name="023">23</A>&nbsp;Et apprehensa manu c&#230;ci, eduxit eum extra vicum: et exspuens in oculos ejus impositis manibus suis, interrogavit eum si quid videret.</P>
<P><a name="024">24</A>&nbsp;Et aspiciens, ait: Video homines velut arbores ambulantes.</P>
<P><a name="025">25</A>&nbsp;Deinde iterum imposuit manus super oculos ejus: et c&#156;pit videre: et restitutus est ita ut clare videret omnia.</P>
<P><a name="026">26</A>&nbsp;Et misit illum in domum suam, dicens: Vade in domum tuam: et si in vicum introieris, nemini dixeris.<BR>
</P>
<P><a name="027">27</A>&nbsp;Et egressus est Jesus, et discipuli ejus in castella C&#230;sare&#230; Philippi: et in via interrogabat discipulos suos, dicens eis: Quem me dicunt esse homines?</P>
<P><a name="028">28</A>&nbsp;Qui responderunt illi, dicentes: Joannem Baptistam, alii Eliam, alii vero quasi unum de prophetis.</P>
<P><a name="029">29</A>&nbsp;Tunc dicit illis: Vos vero quem me esse dicitis? Respondens Petrus, ait ei: Tu es Christus.</P>
<P><a name="030">30</A>&nbsp;Et comminatus est eis, ne cui dicerent de illo.<BR>
</P>
<P><a name="031">31</A>&nbsp;Et c&#156;pit docere eos quoniam oportet Filium hominis pati multa, et reprobari a senioribus, et a summis sacerdotibus et scribis, et occidi: et post tres dies resurgere.</P>
<P><a name="032">32</A>&nbsp;Et palam verbum loquebatur. Et apprehendens eum Petrus, c&#156;pit increpare eum.</P>
<P><a name="033">33</A>&nbsp;Qui conversus, et videns discipulos suos, comminatus est Petro, dicens: Vade retro me Satana, quoniam non sapis qu&#230; Dei sunt, sed qu&#230; sunt hominum.<BR>
</P>
<P><a name="034">34</A>&nbsp;Et convocata turba cum discipulis suis, dixit eis: Si quis vult me sequi, deneget semetipsum: et tollat crucem suam, et sequatur me.</P>
<P><a name="035">35</A>&nbsp;Qui enim voluerit animam suam salvam facere, perdet eam: qui autem perdiderit animam suam propter me, et Evangelium, salvam faciet eam.</P>
<P><a name="036">36</A>&nbsp;Quid enim proderit homini, si lucretur mundum totum et detrimentum anim&#230; su&#230; faciat?</P>
<P><a name="037">37</A>&nbsp;Aut quid dabit homo commutationis pro anima sua?</P>
<P><a name="038">38</A>&nbsp;Qui enim me confusus fuerit, et verba mea in generatione ista adultera et peccatrice, et Filius hominis confundetur eum, cum venerit in gloria Patris sui cum angelis sanctis.</P>
<P><a name="039">39</A>&nbsp;Et dicebat illis: Amen dico vobis, quia sunt quidam de hic stantibus, qui non gustabunt mortem donec videant regnum Dei veniens in virtute.</P>
<P><HR>
<CENTER>
<A HREF="mar009">Next: Mark Chapter 9</A></CENTER>
</BODY>
</HTML>
