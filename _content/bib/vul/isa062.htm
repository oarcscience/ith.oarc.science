<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 62</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa062">Polyglot</A>&nbsp;
<A HREF="../kjv/isa062">KJV</A>&nbsp;
<A HREF="../sep/isa062">Sep</A>&nbsp;
<A HREF="../tan/isa062">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa061">Previous</A>&nbsp;
<A HREF="isa063">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 62</H3><P><a name="001">1</A>&nbsp;[Propter Sion non tacebo,<BR> et propter Jerusalem non quiescam,<BR> donec egrediatur ut splendor justus ejus,<BR> et salvator ejus ut lampas accendatur.<BR></P>
<P><a name="002">2</A>&nbsp;Et videbunt gentes justum tuum,<BR> et cuncti reges inclytum tuum;<BR> et vocabitur tibi nomen novum,<BR> quod os Domini nominabit.<BR></P>
<P><a name="003">3</A>&nbsp;Et eris corona glori&#230; in manu Domini,<BR> et diadema regni in manu Dei tui.<BR></P>
<P><a name="004">4</A>&nbsp;Non vocaberis ultra Derelicta,<BR> et terra tua non vocabitur amplius Desolata;<BR> sed vocaberis, Voluntas mea in ea,<BR> et terra tua Inhabitata,<BR> quia complacuit Domino in te,<BR> et terra tua inhabitabitur.<BR></P>
<P><a name="005">5</A>&nbsp;Habitabit enim juvenis cum virgine,<BR> et habitabunt in te filii tui;<BR> et gaudebit sponsus super sponsam,<BR> et gaudebit super te Deus tuus.<BR></P>
<P><a name="006">6</A>&nbsp;Super muros tuos, Jerusalem, constitui custodes;<BR> tota die et tota nocte<BR> in perpetuum non tacebunt.<BR> Qui reminiscimini Domini, ne taceatis,<BR></P>
<P><a name="007">7</A>&nbsp;et ne detis silentium ei,<BR> donec stabiliat et donec ponat Jerusalem<BR> laudem in terra.<BR></P>
<P><a name="008">8</A>&nbsp;Juravit Dominus in dextera sua,<BR> et in brachio fortitudinis su&#230;:<BR> Si dedero triticum tuum ultra<BR> cibum inimicis tuis;<BR> et si biberint filii alieni vinum tuum<BR> in quo laborasti.<BR></P>
<P><a name="009">9</A>&nbsp;Quia qui congregant illud, comedent,<BR> et laudabunt Dominum;<BR> et qui comportant illud, bibent<BR> in atriis sanctis meis.<BR></P>
<P><a name="010">10</A>&nbsp;Transite, transite per portas,<BR> pr&#230;parate viam populo:<BR> planum facite iter, eligite lapides,<BR> et elevate signum ad populos.<BR></P>
<P><a name="011">11</A>&nbsp;Ecce Dominus auditum fecit<BR> in extremis terr&#230;:<BR> Dicite fili&#230; Sion:<BR> Ecce Salvator tuus venit;<BR> ecce merces ejus cum eo,<BR> et opus ejus coram illo.<BR></P>
<P><a name="012">12</A>&nbsp;Et vocabunt eos, Populus sanctus,<BR> redempti a Domino;<BR> tu autem vocaberis, Qu&#230;sita civitas,<BR> et non Derelicta.]</P>
<P><HR>
<CENTER>
<A HREF="isa063">Next: Isaiah Chapter 63</A></CENTER>
</BODY>
</HTML>
