<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 60</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa060">Polyglot</A>&nbsp;
<A HREF="../kjv/isa060">KJV</A>&nbsp;
<A HREF="../sep/isa060">Sep</A>&nbsp;
<A HREF="../tan/isa060">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa059">Previous</A>&nbsp;
<A HREF="isa061">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 60</H3><P><a name="001">1</A>&nbsp;[Surge, illuminare, Jerusalem, quia venit lumen tuum,<BR> et gloria Domini super te orta est.<BR></P>
<P><a name="002">2</A>&nbsp;Quia ecce tenebr&#230; operient terram,<BR> et caligo populos;<BR> super te autem orietur Dominus,<BR> et gloria ejus in te videbitur.<BR></P>
<P><a name="003">3</A>&nbsp;Et ambulabunt gentes in lumine tuo,<BR> et reges in splendore ortus tui.<BR></P>
<P><a name="004">4</A>&nbsp;Leva in circuitu oculos tuos, et vide:<BR> omnes isti congregati sunt, venerunt tibi;<BR> filii tui de longe venient<BR> et fili&#230; tu&#230; de latere surgent.<BR></P>
<P><a name="005">5</A>&nbsp;Tunc videbis, et afflues;<BR> mirabitur et dilatabitur cor tuum:<BR> quando conversa fuerit ad te multitudo maris;<BR> fortitudo gentium venerit tibi.<BR></P>
<P><a name="006">6</A>&nbsp;Inundatio camelorum operiet te,<BR> dromedarii Madian et Epha;<BR> omnes de Saba venient,<BR> aurum et thus deferentes,<BR> et laudem Domino annuntiantes.<BR></P>
<P><a name="007">7</A>&nbsp;Omne pecus Cedar congregabitur tibi;<BR> arietes Nabaioth ministrabunt tibi:<BR> offerentur super placabili altari meo,<BR> et domum majestatis me&#230; glorificabo.<BR></P>
<P><a name="008">8</A>&nbsp;Qui sunt isti qui ut nubes volant,<BR> et quasi columb&#230; ad fenestras suas?<BR></P>
<P><a name="009">9</A>&nbsp;Me enim insul&#230; exspectant,<BR> et naves maris in principio,<BR> ut adducam filios tuos de longe;<BR> argentum eorum, et aurum eorum cum eis,<BR> nomini Domini Dei tui,<BR> et Sancto Isra&#235;l, quia glorificavit te.<BR></P>
<P><a name="010">10</A>&nbsp;Et &#230;dificabunt filii peregrinorum muros tuos,<BR> et reges eorum ministrabunt tibi;<BR> in indignatione enim mea percussi te,<BR> et in reconciliatione mea misertus sum tui.<BR></P>
<P><a name="011">11</A>&nbsp;Et aperientur port&#230; tu&#230; jugiter;<BR> die ac nocte non claudentur,<BR> ut afferatur ad te fortitudo gentium,<BR> et reges earum adducantur.<BR></P>
<P><a name="012">12</A>&nbsp;Gens enim et regnum quod non servierit tibi peribit,<BR> et gentes solitudine vastabuntur.<BR></P>
<P><a name="013">13</A>&nbsp;Gloria Libani ad te veniet,<BR> abies, et buxus, et pinus simul<BR> ad ornandum locum sanctificationis me&#230;;<BR> et locum pedum meorum glorificabo.<BR></P>
<P><a name="014">14</A>&nbsp;Et venient ad te curvi filii eorum qui humiliaverunt te,<BR> et adorabunt vestigia pedum tuorum omnes qui detrahebant tibi:<BR> et vocabunt te civitatem Domini,<BR> Sion Sancti Isra&#235;l.<BR></P>
<P><a name="015">15</A>&nbsp;Pro eo quod fuisti derelicta<BR> et odio habita,<BR> et non erat qui per te transiret:<BR> ponam te in superbiam s&#230;culorum,<BR> gaudium in generationem et generationem:<BR></P>
<P><a name="016">16</A>&nbsp;et suges lac gentium,<BR> et mamilla regum lactaberis;<BR> et scies quia ego Dominus salvans te,<BR> et redemptor tuus, Fortis Jacob.<BR></P>
<P><a name="017">17</A>&nbsp;Pro &#230;re afferam aurum,<BR> et pro ferro afferam argentum,<BR> et pro lignis &#230;s,<BR> et pro lapidibus ferrum:<BR> et ponam visitationem tuam pacem,<BR> et pr&#230;positos tuos justitiam.<BR></P>
<P><a name="018">18</A>&nbsp;Non audietur ultra iniquitas in terra tua;<BR> vastitas et contritio in terminis tuis:<BR> et occupabit salus muros tuos,<BR> et portas tuas laudatio.<BR></P>
<P><a name="019">19</A>&nbsp;Non erit tibi amplius sol ad lucendum per diem,<BR> nec splendor lun&#230; illuminabit te:<BR> sed erit tibi Dominus in lucem sempiternam,<BR> et Deus tuus in gloriam tuam.<BR></P>
<P><a name="020">20</A>&nbsp;Non occidet ultra sol tuus,<BR> et luna tua non minuetur,<BR> quia erit tibi Dominus in lucem sempiternam,<BR> et complebuntur dies luctus tui.<BR></P>
<P><a name="021">21</A>&nbsp;Populus autem tuus omnes justi;<BR> in perpetuum h&#230;reditabunt terram:<BR> germen plantationis me&#230;,<BR> opus manus me&#230; ad glorificandum.<BR></P>
<P><a name="022">22</A>&nbsp;Minimus erit in mille,<BR> et parvulus in gentem fortissimam.<BR> Ego Dominus in tempore ejus<BR> subito faciam istud.]</P>
<P><HR>
<CENTER>
<A HREF="isa061">Next: Isaiah Chapter 61</A></CENTER>
</BODY>
</HTML>
