<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Joshua: Joshua Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jos002.htm">Polyglot</A>&nbsp;
<A HREF="../kjv/jos002.htm">KJV</A>&nbsp;
<A HREF="../sep/jsb002.htm">Sep:JsB</A>&nbsp;
<A HREF="../tan/jos002.htm">Tan</A>&nbsp;

<BR>
<BR><A HREF="jos.htm">Joshua Index</A><BR>
&nbsp;
<A HREF="jos001.htm">Previous</A>&nbsp;
<A HREF="jos003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Joshua Chapter 2</H3><P><a name="001">1</A>&nbsp;Misit igitur Josue filius Nun de Setim duos viros exploratores in abscondito: et dixit eis: Ite, et considerate terram, urbemque Jericho. Qui pergentes ingressi sunt domum mulieris meretricis, nomine Rahab, et quieverunt apud eam.</P>
<P><a name="002">2</A>&nbsp;Nuntiatumque est regi Jericho, et dictum: Ecce viri ingressi sunt huc per noctem de filiis Isra&#235;l, ut explorarent terram.</P>
<P><a name="003">3</A>&nbsp;Misitque rex Jericho ad Rahab, dicens: Educ viros, qui venerunt ad te, et ingressi sunt domum tuam: exploratores quippe sunt, et omnem terram considerare venerunt.</P>
<P><a name="004">4</A>&nbsp;Tollensque mulier viros, abscondit, et ait: Fateor, venerunt ad me, sed nesciebam unde essent:</P>
<P><a name="005">5</A>&nbsp;cumque porta clauderetur in tenebris, et illi pariter exierunt; nescio quo abierunt: persequimini cito, et comprehendetis eos.</P>
<P><a name="006">6</A>&nbsp;Ipsa autem fecit ascendere viros in solarium domus su&#230;, operuitque eos stipula lini, qu&#230; ibi erat.</P>
<P><a name="007">7</A>&nbsp;Hi autem, qui missi fuerant, secuti sunt eos per viam, qu&#230; ducit ad vadum Jordanis: illisque egressis statim porta clausa est.<BR>
</P>
<P><a name="008">8</A>&nbsp;Necdum obdormierant qui latebant, et ecce mulier ascendit ad eos, et ait:</P>
<P><a name="009">9</A>&nbsp;Novi quod Dominus tradiderit vobis terram: etenim irruit in nos terror vester, et elanguerunt omnes habitatores terr&#230;.</P>
<P><a name="010">10</A>&nbsp;Audivimus quod siccaverit Dominus aquas maris Rubri ad vestrum introitum, quando egressi estis ex &#198;gypto: et qu&#230; feceritis duobus Amorrh&#230;orum regibus, qui erant trans Jordanem, Sehon et Og, quos interfecistis.</P>
<P><a name="011">11</A>&nbsp;Et h&#230;c audientes pertimuimus, et elanguit cor nostrum, nec remansit in nobis spiritus ad introitum vestrum: Dominus enim Deus vester ipse est Deus in c&#230;lo sursum et in terra deorsum.</P>
<P><a name="012">12</A>&nbsp;Nunc ergo jurate mihi per Dominum, ut quomodo ego misericordiam feci vobiscum, ita et vos faciatis cum domo patris mei: detisque mihi verum signum,</P>
<P><a name="013">13</A>&nbsp;ut salvetis patrem meum et matrem, et fratres ac sorores meas, et omnia qu&#230; illorum sunt, et eruatis animas nostras a morte.</P>
<P><a name="014">14</A>&nbsp;Qui responderunt ei: Anima nostra sit pro vobis in mortem, si tamen non prodideris nos: cumque tradiderit nobis Dominus terram, faciemus in te misericordiam et veritatem.</P>
<P><a name="015">15</A>&nbsp;Demisit ergo eos per funem de fenestra: domus enim ejus h&#230;rebat muro.</P>
<P><a name="016">16</A>&nbsp;Dixitque ad eos: Ad montana conscendite, ne forte occurrant vobis revertentes: ibique latitate tribus diebus, donec redeant, et sic ibitis per viam vestram.</P>
<P><a name="017">17</A>&nbsp;Qui dixerunt ad eam: Innoxii erimus a juramento hoc, quo adjurasti nos:</P>
<P><a name="018">18</A>&nbsp;si ingredientibus nobis terram, signum fuerit funiculus iste coccineus, et ligaveris eum in fenestra, per quam demisisti nos: et patrem tuum ac matrem, fratresque et omnem cognationem tuam congregaveris in domum tuam.</P>
<P><a name="019">19</A>&nbsp;Qui ostium domus tu&#230; egressus fuerit, sanguis ipsius erit in caput ejus, et nos erimus alieni. Cunctorum autem sanguis, qui tecum in domo fuerint, redundabit in caput nostrum, si eos aliquis tetigerit.</P>
<P><a name="020">20</A>&nbsp;Quod si nos prodere volueris, et sermonem istum proferre in medium, erimus mundi ab hoc juramento, quo adjurasti nos.</P>
<P><a name="021">21</A>&nbsp;Et illa respondit: Sicut locuti estis, ita fiat: dimittensque eos ut pergerent, appendit funiculum coccineum in fenestra.<BR>
</P>
<P><a name="022">22</A>&nbsp;Illi vero ambulantes pervenerunt ad montana, et manserunt ibi tres dies, donec reverterentur qui fuerant persecuti: qu&#230;rentes enim per omnem viam, non repererunt eos.</P>
<P><a name="023">23</A>&nbsp;Quibus urbem ingressis, reversi sunt, et descenderunt exploratores de monte: et, transmisso Jordane, venerunt ad Josue filium Nun, narraveruntque ei omnia qu&#230; acciderant sibi,</P>
<P><a name="024">24</A>&nbsp;atque dixerunt: Tradidit Dominus omnem terram hanc in manus nostras, et timore prostrati sunt cuncti habitatores ejus.</P>
<P><HR>
<CENTER>
<A HREF="jos003.htm">Next: Joshua Chapter 3</A></CENTER>
</BODY>
</HTML>
