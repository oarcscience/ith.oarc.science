<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen007">Polyglot</A>&nbsp;
<A HREF="../kjv/gen007">KJV</A>&nbsp;
<A HREF="../sep/gen007">Sep</A>&nbsp;
<A HREF="../tan/gen007">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen006">Previous</A>&nbsp;
<A HREF="gen008">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 7</H3><P><a name="001">1</A>&nbsp;Dixitque Dominus ad eum: Ingredere tu et omnis domus tua in arcam: te enim vidi justum coram me in generatione hac.</P>
<P><a name="002">2</A>&nbsp;Ex omnibus animantibus mundis tolle septena et septena, masculum et feminam: de animantibus vero immundis duo et duo, masculum et feminam.</P>
<P><a name="003">3</A>&nbsp;Sed et de volatilibus c&#230;li septena et septena, masculum et feminam: ut salvetur semen super faciem univers&#230; terr&#230;.</P>
<P><a name="004">4</A>&nbsp;Adhuc enim, et post dies septem ego pluam super terram quadraginta diebus et quadraginta noctibus: et delebo omnem substantiam, quam feci, de superficie terr&#230;.</P>
<P><a name="005">5</A>&nbsp;Fecit ergo No&#235; omnia qu&#230; mandaverat ei Dominus.</P>
<P><a name="006">6</A>&nbsp;Eratque sexcentorum annorum quando diluvii aqu&#230; inundaverunt super terram.</P>
<P><a name="007">7</A>&nbsp;Et ingressus est No&#235; et filii ejus, uxor ejus et uxores filiorum ejus cum eo in arcam propter aquas diluvii.</P>
<P><a name="008">8</A>&nbsp;De animantibus quoque mundis et immundis, et de volucribus, et ex omni quod movetur super terram,</P>
<P><a name="009">9</A>&nbsp;duo et duo ingressa sunt ad No&#235; in arcam, masculus et femina, sicut pr&#230;ceperat Dominus No&#235;.</P>
<P><a name="010">10</A>&nbsp;Cumque transissent septem dies, aqu&#230; diluvii inundaverunt super terram.</P>
<P><a name="011">11</A>&nbsp;Anno sexcentesimo vit&#230; No&#235;, mense secundo, septimodecimo die mensis, rupti sunt omnes fontes abyssi magn&#230;, et cataract&#230; c&#230;li apert&#230; sunt:</P>
<P><a name="012">12</A>&nbsp;et facta est pluvia super terram quadraginta diebus et quadraginta noctibus.</P>
<P><a name="013">13</A>&nbsp;In articulo diei illius ingressus est No&#235;, et Sem, et Cham, et Japheth filii ejus; uxor illius, et tres uxores filiorum ejus cum eis in arcam:</P>
<P><a name="014">14</A>&nbsp;ipsi et omne animal secundum genus suum, universaque jumenta in genere suo, et omne quod movetur super terram in genere suo, cunctumque volatile secundum genus suum, univers&#230; aves, omnesque volucres,</P>
<P><a name="015">15</A>&nbsp;ingress&#230; sunt ad No&#235; in arcam, bina et bina ex omni carne, in qua erat spiritus vit&#230;.</P>
<P><a name="016">16</A>&nbsp;Et qu&#230; ingressa sunt, masculus et femina ex omni carne introierunt, sicut pr&#230;ceperat ei Deus: et inclusit eum Dominus deforis.<BR>
</P>
<P><a name="017">17</A>&nbsp;Factumque est diluvium quadraginta diebus super terram: et multiplicat&#230; sunt aqu&#230;, et elevaverunt arcam in sublime a terra.</P>
<P><a name="018">18</A>&nbsp;Vehementer enim inundaverunt, et omnia repleverunt in superficie terr&#230;: porro arca ferebatur super aquas.</P>
<P><a name="019">19</A>&nbsp;Et aqu&#230; pr&#230;valuerunt nimis super terram: opertique sunt omnes montes excelsi sub universo c&#230;lo.</P>
<P><a name="020">20</A>&nbsp;Quindecim cubitis altior fuit aqua super montes, quos operuerat.</P>
<P><a name="021">21</A>&nbsp;Consumptaque est omnis caro qu&#230; movebatur super terram, volucrum, animantium, bestiarum, omniumque reptilium, qu&#230; reptant super terram: universi homines,</P>
<P><a name="022">22</A>&nbsp;et cuncta, in quibus spiraculum vit&#230; est in terra, mortua sunt.</P>
<P><a name="023">23</A>&nbsp;Et delevit omnem substantiam qu&#230; erat super terram, ab homine usque ad pecus, tam reptile quam volucres c&#230;li: et deleta sunt de terra. Remansit autem solus No&#235;, et qui cum eo erant in arca.</P>
<P><a name="024">24</A>&nbsp;Obtinueruntque aqu&#230; terram centum quinquaginta diebus.</P>
<P><HR>
<CENTER>
<A HREF="gen008">Next: Genesis Chapter 8</A></CENTER>
</BODY>
</HTML>
