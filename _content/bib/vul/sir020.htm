<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 20</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir020">Polyglot</A>&nbsp;
<A HREF="../apo/sir020">Apo</A>&nbsp;
<A HREF="../sep/sir020">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir019">Previous</A>&nbsp;
<A HREF="sir021">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 20</H3><P><a name="001">1</A>&nbsp;[Quam bonum est arguere, quam irasci,<BR> et confitentem in oratione non prohibere!<BR></P>
<P><a name="002">2</A>&nbsp;Concupiscentia spadonis devirginabit juvenculam:<BR></P>
<P><a name="003">3</A>&nbsp;sic qui facit per vim judicium iniquum.<BR></P>
<P><a name="004">4</A>&nbsp;Quam bonum est correptum manifestare p&#156;nitentiam!<BR> sic enim effugies voluntarium peccatum.<BR></P>
<P><a name="005">5</A>&nbsp;Est tacens qui invenitur sapiens:<BR> et est odibilis qui procax est ad loquendum.<BR></P>
<P><a name="006">6</A>&nbsp;Est tacens non habens sensum loquel&#230;:<BR> et est tacens sciens tempus aptum.<BR></P>
<P><a name="007">7</A>&nbsp;Homo sapiens tacebit usque ad tempus:<BR> lascivus autem et imprudens non servabunt tempus.<BR></P>
<P><a name="008">8</A>&nbsp;Qui multis utitur verbis l&#230;det animam suam:<BR> et qui potestatem sibi sumit injuste, odietur.<BR></P>
<P><a name="009">9</A>&nbsp;Est processio in malis viro indisciplinato,<BR> et est inventio in detrimentum.<BR></P>
<P><a name="010">10</A>&nbsp;Est datum quod non est utile,<BR> et est datum cujus retributio duplex.<BR></P>
<P><a name="011">11</A>&nbsp;Est propter gloriam minoratio,<BR> et est qui ab humilitate levabit caput.<BR></P>
<P><a name="012">12</A>&nbsp;Est qui multa redimat modico pretio,<BR> et restituens ea in septuplum.<BR></P>
<P><a name="013">13</A>&nbsp;Sapiens in verbis seipsum amabilem facit:<BR> grati&#230; autem fatuorum effundentur.<BR></P>
<P><a name="014">14</A>&nbsp;Datus insipientis non erit utilis tibi:<BR> oculi enim illius septemplices sunt.<BR></P>
<P><a name="015">15</A>&nbsp;Exigua dabit, et multa improperabit:<BR> et apertio oris illius inflammatio est.<BR></P>
<P><a name="016">16</A>&nbsp;Hodie f&#156;neratur quis, et cras expetit:<BR> odibilis est homo hujusmodi.<BR></P>
<P><a name="017">17</A>&nbsp;Fatuo non erit amicus,<BR> et non erit gratia bonis illius:<BR></P>
<P><a name="018">18</A>&nbsp;qui enim edunt panem illius, fals&#230; lingu&#230; sunt.<BR> Quoties et quanti irridebunt eum!<BR></P>
<P><a name="019">19</A>&nbsp;neque enim quod habendum erat directo sensu distribuit;<BR> similiter et quod non erat habendum.<BR></P>
<P><a name="020">20</A>&nbsp;Lapsus fals&#230; lingu&#230; quasi qui in pavimento cadens:<BR> sic casus malorum festinanter veniet.<BR></P>
<P><a name="021">21</A>&nbsp;Homo acharis quasi fabula vana,<BR> in ore indisciplinatorum assidua erit.<BR></P>
<P><a name="022">22</A>&nbsp;Ex ore fatui reprobabitur parabola:<BR> non enim dicit illam in tempore suo.]<BR>
</P>
<P><a name="023">23</A>&nbsp;[Est qui vetatur peccare pr&#230; inopia,<BR> et in requie sua stimulabitur.<BR></P>
<P><a name="024">24</A>&nbsp;Est qui perdet animam suam pr&#230; confusione,<BR> et ab imprudenti persona perdet eam:<BR> person&#230; autem acceptione perdet se.<BR></P>
<P><a name="025">25</A>&nbsp;Est qui pr&#230; confusione promittit amico,<BR> et lucratus est eum inimicum gratis.<BR></P>
<P><a name="026">26</A>&nbsp;Opprobrium nequam in homine mendacium:<BR> et in ore indisciplinatorum assidue erit.<BR></P>
<P><a name="027">27</A>&nbsp;Potior fur quam assiduitas viri mendacis:<BR> perditionem autem ambo h&#230;reditabunt.<BR></P>
<P><a name="028">28</A>&nbsp;Mores hominum mendacium sine honore,<BR> et confusio illorum cum ipsis sine intermissione.<BR></P>
<P><a name="029">29</A>&nbsp;Sapiens in verbis producet seipsum,<BR> et homo prudens placebit magnatis.<BR></P>
<P><a name="030">30</A>&nbsp;Qui operatur terram suam inaltabit acervum frugum,<BR> et qui operatur justitiam, ipse exaltabitur:<BR> qui vero placet magnatis effugiet iniquitatem.<BR></P>
<P><a name="031">31</A>&nbsp;Xenia et dona exc&#230;cant oculos judicum,<BR> et quasi mutus, in ore avertit correptiones eorum.<BR></P>
<P><a name="032">32</A>&nbsp;Sapientia absconsa, et thesaurus invisus,<BR> qu&#230; utilitas in utrisque?<BR></P>
<P><a name="033">33</A>&nbsp;Melior est qui celat insipientiam suam,<BR> quam homo qui abscondit sapientiam suam.]</P>
<P><HR>
<CENTER>
<A HREF="sir021">Next: Sirach Chapter 21</A></CENTER>
</BODY>
</HTML>
