<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 27</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num027">Polyglot</A>&nbsp;
<A HREF="../kjv/num027">KJV</A>&nbsp;
<A HREF="../sep/num027">Sep</A>&nbsp;
<A HREF="../tan/num027">Tan</A>&nbsp;

<BR>
<BR><A HREF="num">Numbers Index</A><BR>
&nbsp;
<A HREF="num026">Previous</A>&nbsp;
<A HREF="num028">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 27</H3><P><a name="001">1</A>&nbsp;Accesserunt autem fili&#230; Salphaad, filii Hepher, filii Galaad, filii Machir, filii Manasse, qui fuit filius Joseph: quarum sunt nomina, Maala, et Noa, et Hegla, et Melcha, et Thersa.</P>
<P><a name="002">2</A>&nbsp;Steteruntque coram Moyse et Eleazaro sacerdote et cunctis principibus populi ad ostium tabernaculi f&#156;deris, atque dixerunt:</P>
<P><a name="003">3</A>&nbsp;Pater noster mortuus est in deserto, nec fuit in seditione, qu&#230; concitata est contra Dominum sub Core, sed in peccato suo mortuus est: hic non habuit mares filios. Cur tollitur nomen illius de familia sua, quia non habuit filium? date nobis possessionem inter cognatos patris nostri.</P>
<P><a name="004">4</A>&nbsp;Retulitque Moyses causam earum ad judicium Domini.</P>
<P><a name="005">5</A>&nbsp;Qui dixit ad eum:</P>
<P><a name="006">6</A>&nbsp;Justam rem postulant fili&#230; Salphaad: da eis possessionem inter cognatos patris sui, et ei in h&#230;reditatem succedant.</P>
<P><a name="007">7</A>&nbsp;Ad filios autem Isra&#235;l loqueris h&#230;c:</P>
<P><a name="008">8</A>&nbsp;Homo cum mortuus fuerit absque filio, ad filiam ejus transibit h&#230;reditas.</P>
<P><a name="009">9</A>&nbsp;Si filiam non habuerit, habebit successores fratres suos.</P>
<P><a name="010">10</A>&nbsp;Quod si et fratres non fuerint, dabitis h&#230;reditatem fratribus patris ejus.</P>
<P><a name="011">11</A>&nbsp;Sin autem nec patruos habuerit, dabitur h&#230;reditas his qui ei proximi sunt. Eritque hoc filiis Isra&#235;l sanctum lege perpetua, sicut pr&#230;cepit Dominus Moysi.<BR>
</P>
<P><a name="012">12</A>&nbsp;Dixit quoque Dominus ad Moysen: Ascende in montem istum Abarim, et contemplare inde terram, quam daturus sum filiis Isra&#235;l.</P>
<P><a name="013">13</A>&nbsp;Cumque videris eam, ibis et tu ad populum tuum, sicut ivit frater tuus Aaron:</P>
<P><a name="014">14</A>&nbsp;quia offendistis me in deserto Sin in contradictione multitudinis, nec sanctificare me voluistis coram ea super aquas. H&#230; sunt aqu&#230; contradictionis in Cades deserti Sin.</P>
<P><a name="015">15</A>&nbsp;Cui respondit Moyses:</P>
<P><a name="016">16</A>&nbsp;Provideat Dominus Deus spirituum omnis carnis hominem, qui sit super multitudinem hanc:</P>
<P><a name="017">17</A>&nbsp;et possit exire et intrare ante eos, et educere eos vel introducere: ne sit populus Domini sicut oves absque pastore.</P>
<P><a name="018">18</A>&nbsp;Dixitque Dominus ad eum: Tolle Josue filium Nun, virum in quo est spiritus, et pone manum tuam super eum.</P>
<P><a name="019">19</A>&nbsp;Qui stabit coram Eleazaro sacerdote et omni multitudine:</P>
<P><a name="020">20</A>&nbsp;et dabis ei pr&#230;cepta cunctis videntibus, et partem glori&#230; tu&#230;, ut audiat eum omnis synagoga filiorum Isra&#235;l.</P>
<P><a name="021">21</A>&nbsp;Pro hoc, si quid agendum erit, Eleazar sacerdos consulet Dominum. Ad verbum ejus egredietur et ingredietur ipse, et omnes filii Isra&#235;l cum eo, et cetera multitudo.</P>
<P><a name="022">22</A>&nbsp;Fecit Moyses ut pr&#230;ceperat Dominus: cumque tulisset Josue, statuit eum coram Eleazaro sacerdote et omni frequentia populi.</P>
<P><a name="023">23</A>&nbsp;Et impositis capiti ejus manibus, cuncta replicavit qu&#230; mandaverat Dominus.</P>
<P><HR>
<CENTER>
<A HREF="num028">Next: Numbers Chapter 28</A></CENTER>
</BODY>
</HTML>
