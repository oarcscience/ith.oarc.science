<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa1002">Polyglot</A>&nbsp;
<A HREF="../kjv/sa1002">KJV</A>&nbsp;
<A HREF="../sep/sa1002">Sep</A>&nbsp;
<A HREF="../tan/sa1002">Tan</A>&nbsp;

<BR>
<BR><A HREF="sa1">1 Samuel Index</A><BR>
&nbsp;
<A HREF="sa1001">Previous</A>&nbsp;
<A HREF="sa1003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 2</H3><P><a name="001">1</A>&nbsp;[Exultavit cor meum in Domino,<BR> et exaltatum est cornu meum in Deo meo;<BR> dilatatum est os meum super inimicos meos:<BR> quia l&#230;tata sum in salutari tuo.<BR></P>
<P><a name="002">2</A>&nbsp;Non est sanctus, ut est Dominus,<BR> neque enim est alius extra te,<BR> et non est fortis sicut Deus noster.<BR></P>
<P><a name="003">3</A>&nbsp;Nolite multiplicare loqui sublimia gloriantes;<BR> recedant vetera de ore vestro:<BR> quia Deus scientiarum Dominus est,<BR> et ipsi pr&#230;parantur cogitationes.<BR></P>
<P><a name="004">4</A>&nbsp;Arcus fortium superatus est,<BR> et infirmi accincti sunt robore.<BR></P>
<P><a name="005">5</A>&nbsp;Repleti prius, pro panibus se locaverunt:<BR> et famelici saturati sunt,<BR> donec sterilis peperit plurimos:<BR> et qu&#230; multos habebat filios, infirmata est.<BR></P>
<P><a name="006">6</A>&nbsp;Dominus mortificat et vivificat;<BR> deducit ad inferos et reducit.<BR></P>
<P><a name="007">7</A>&nbsp;Dominus pauperem facit et ditat,<BR> humiliat et sublevat.<BR></P>
<P><a name="008">8</A>&nbsp;Suscitat de pulvere egenum,<BR> et de stercore elevat pauperem:<BR> ut sedeat cum principibus,<BR> et solium glori&#230; teneat.<BR> Domini enim sunt cardines terr&#230;,<BR> et posuit super eos orbem.<BR></P>
<P><a name="009">9</A>&nbsp;Pedes sanctorum suorum servabit,<BR> et impii in tenebris conticescent:<BR> quia non in fortitudine sua roborabitur vir.<BR></P>
<P><a name="010">10</A>&nbsp;Dominum formidabunt adversarii ejus:<BR> et super ipsos in c&#230;lis tonabit.<BR> Dominus judicabit fines terr&#230;,<BR> et dabit imperium regi suo,<BR> et sublimabit cornu christi sui.]</P>
<P><a name="011">11</A>&nbsp;Et abiit Elcana Ramatha, in domum suam: puer autem erat minister in conspectu Domini ante faciem Heli sacerdotis.<BR>
</P>
<P><a name="012">12</A>&nbsp;Porro filii Heli, filii Belial, nescientes Dominum,</P>
<P><a name="013">13</A>&nbsp;neque officium sacerdotum ad populum: sed quicumque immolasset victimam, veniebat puer sacerdotis, dum coquerentur carnes, et habebat fuscinulam tridentem in manu sua,</P>
<P><a name="014">14</A>&nbsp;et mittebat eam in lebetem, vel in caldariam, aut in ollam, sive in cacabum: et omne quod levabat fuscinula, tollebat sacerdos sibi: sic faciebant universo Isra&#235;li venientium in Silo.</P>
<P><a name="015">15</A>&nbsp;Etiam antequam adolerent adipem, veniebat puer sacerdotis, et dicebat immolanti: Da mihi carnem, ut coquam sacerdoti: non enim accipiam a te carnem coctam, sed crudam.</P>
<P><a name="016">16</A>&nbsp;Dicebatque illi immolans: Incendatur primum juxta morem hodie adeps, et tolle tibi quantumcumque desiderat anima tua. Qui respondens aiebat ei: Nequaquam: nunc enim dabis, alioquin tollam vi.</P>
<P><a name="017">17</A>&nbsp;Erat ergo peccatum puerorum grande nimis coram Domino: quia retrahebant homines a sacrificio Domini.<BR>
</P>
<P><a name="018">18</A>&nbsp;Samuel autem ministrabat ante faciem Domini, puer accinctus ephod lineo.</P>
<P><a name="019">19</A>&nbsp;Et tunicam parvam faciebat ei mater sua, quam afferebat statutis diebus, ascendens cum viro suo, ut immolaret hostiam solemnem.</P>
<P><a name="020">20</A>&nbsp;Et benedixit Heli Elcan&#230; et uxori ejus: dixitque ei: Reddat tibi Dominus semen de muliere hac, pro f&#156;nore quod commodasti Domino. Et abierunt in locum suum.</P>
<P><a name="021">21</A>&nbsp;Visitavit ergo Dominus Annam, et concepit, et peperit tres filios, et duas filias: et magnificatus est puer Samuel apud Dominum.<BR>
</P>
<P><a name="022">22</A>&nbsp;Heli autem erat senex valde, et audivit omnia qu&#230; faciebant filii sui universo Isra&#235;li, et quomodo dormiebant cum mulieribus qu&#230; observabant ad ostium tabernaculi:</P>
<P><a name="023">23</A>&nbsp;et dixit eis: Quare facitis res hujuscemodi quas ego audio, res pessimas, ab omni populo?</P>
<P><a name="024">24</A>&nbsp;Nolite, filii mei: non enim est bona fama quam ego audio, ut transgredi faciatis populum Domini.</P>
<P><a name="025">25</A>&nbsp;Si peccaverit vir in virum, placari ei potest Deus: si autem in Dominum peccaverit vir, quis orabit pro eo? Et non audierunt vocem patris sui: quia voluit Dominus occidere eos.</P>
<P><a name="026">26</A>&nbsp;Puer autem Samuel proficiebat atque crescebat, et placebat tam Domino quam hominibus.<BR>
</P>
<P><a name="027">27</A>&nbsp;Venit autem vir Dei ad Heli, et ait ad eum: H&#230;c dicit Dominus: Numquid non aperte revelatus sum domui patris tui, cum essent in &#198;gypto in domo Pharaonis?</P>
<P><a name="028">28</A>&nbsp;Et elegi eum ex omnibus tribubus Isra&#235;l mihi in sacerdotem, ut ascenderet ad altare meum, et adoleret mihi incensum, et portaret ephod coram me: et dedi domui patris tui omnia de sacrificiis filiorum Isra&#235;l.</P>
<P><a name="029">29</A>&nbsp;Quare calce abjecistis victimam meam, et munera mea qu&#230; pr&#230;cepi ut offerrentur in templo: et magis honorasti filios tuos quam me, ut comederetis primitias omnis sacrificii Isra&#235;l populi mei?</P>
<P><a name="030">30</A>&nbsp;Propterea ait Dominus Deus Isra&#235;l: Loquens locutus sum, ut domus tua, et domus patris tui, ministraret in conspectu meo usque in sempiternum. Nunc autem dicit Dominus: Absit hoc a me: sed quicumque glorificaverit me, glorificabo eum: qui autem contemnunt me, erunt ignobiles.</P>
<P><a name="031">31</A>&nbsp;Ecce dies veniunt, et pr&#230;cidam brachium tuum, et brachium domus patris tui, ut non sit senex in domo tua.</P>
<P><a name="032">32</A>&nbsp;Et videbis &#230;mulum tuum in templo, in universis prosperis Isra&#235;l: et non erit senex in domo tua omnibus diebus.</P>
<P><a name="033">33</A>&nbsp;Verumtamen non auferam penitus virum ex te ab altari meo: sed ut deficiant oculi tui, et tabescat anima tua: et pars magna domus tu&#230; morietur cum ad virilem &#230;tatem venerit.</P>
<P><a name="034">34</A>&nbsp;Hoc autem erit tibi signum, quod venturum est duobus filiis tuis, Ophni et Phinees: in die uno morientur ambo.</P>
<P><a name="035">35</A>&nbsp;Et suscitabo mihi sacerdotem fidelem, qui juxta cor meum et animam meam faciet: et &#230;dificabo ei domum fidelem, et ambulabit coram christo meo cunctis diebus.</P>
<P><a name="036">36</A>&nbsp;Futurum est autem, ut quicumque remanserit in domo tua, veniat ut oretur pro eo, et offerat nummum argenteum, et tortam panis, dicatque: Dimitte me, obsecro, ad unam partem sacerdotalem, ut comedam buccellam panis.</P>
<P><HR>
<CENTER>
<A HREF="sa1003">Next: 1 Samuel Chapter 3</A></CENTER>
</BODY>
</HTML>
