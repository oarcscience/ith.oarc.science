[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa110)  [KJV](../kjv/psa110)  [Sep](../sep/psa110) 
[Tan](../tan/psa110)   
  
[Psalms Index](psa)  
  [Previous](psa109)  [Next](psa111) 

------------------------------------------------------------------------

### Vulgate (Latin): Psalms Chapter 110

<span id="001">1</span> Alleluja. \[Confitebor tibi, Domine, in toto
corde meo,  
in consilio justorum, et congregatione.  

<span id="002">2</span> Magna opera Domini:  
exquisita in omnes voluntates ejus.  

<span id="003">3</span> Confessio et magnificentia opus ejus,  
et justitia ejus manet in sæculum sæculi.  

<span id="004">4</span> Memoriam fecit mirabilium suorum,  
misericors et miserator Dominus.  

<span id="005">5</span> Escam dedit timentibus se;  
memor erit in sæculum testamenti sui.  

<span id="006">6</span> Virtutem operum suorum annuntiabit populo suo,  

<span id="007">7</span> ut det illis hæreditatem gentium.  
Opera manuum ejus veritas et judicium.  

<span id="008">8</span> Fidelia omnia mandata ejus,  
confirmata in sæculum sæculi,  
facta in veritate et æquitate.  

<span id="009">9</span> Redemptionem misit populo suo;  
mandavit in æternum testamentum suum.  
Sanctum et terribile nomen ejus.  

<span id="010">10</span> Initium sapientiæ timor Domini;  
intellectus bonus omnibus facientibus eum:  
laudatio ejus manet in sæculum sæculi.\]

------------------------------------------------------------------------

[Next: Psalms Chapter 111](psa111)
