<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 38</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen038.htm">Polyglot</A>&nbsp;
<A HREF="../kjv/gen038.htm">KJV</A>&nbsp;
<A HREF="../sep/gen038.htm">Sep</A>&nbsp;
<A HREF="../tan/gen038.htm">Tan</A>&nbsp;

<BR>
<BR><A HREF="gen.htm">Genesis Index</A><BR>
&nbsp;
<A HREF="gen037.htm">Previous</A>&nbsp;
<A HREF="gen039.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 38</H3><P><a name="001">1</A>&nbsp;Eodem tempore, descendens Judas a fratribus suis, divertit ad virum Odollamitem, nomine Hiram.</P>
<P><a name="002">2</A>&nbsp;Viditque ibi filiam hominis Chanan&#230;i, vocabulo Sue: et accepta uxore, ingressus est ad eam.</P>
<P><a name="003">3</A>&nbsp;Qu&#230; concepit, et peperit filium, et vocavit nomen ejus Her.</P>
<P><a name="004">4</A>&nbsp;Rursumque concepto f&#156;tu, natum filium vocavit Onan.</P>
<P><a name="005">5</A>&nbsp;Tertium quoque peperit: quem appellavit Sela; quo nato, parere ultra cessavit.</P>
<P><a name="006">6</A>&nbsp;Dedit autem Judas uxorem primogenito suo Her, nomine Thamar.</P>
<P><a name="007">7</A>&nbsp;Fuit quoque Her primogenitus Jud&#230; nequam in conspectu Domini: et ab eo occisus est.</P>
<P><a name="008">8</A>&nbsp;Dixit ergo Judas ad Onan filium suum: Ingredere uxorem fratris tui, et sociare illi, ut suscites semen fratri tuo.</P>
<P><a name="009">9</A>&nbsp;Ille sciens non sibi nasci filios, introiens ad uxorem fratris sui, semen fundebat in terram, ne liberi fratris nomine nascerentur.</P>
<P><a name="010">10</A>&nbsp;Et idcirco percussit eum Dominus, quod rem detestabilem faceret.</P>
<P><a name="011">11</A>&nbsp;Quam ob rem dixit Judas Thamar nurui su&#230;: Esto vidua in domo patris tui, donec crescat Sela filius meus: timebat enim ne et ipse moreretur, sicut fratres ejus. Qu&#230; abiit, et habitavit in domo patris sui.</P>
<P><a name="012">12</A>&nbsp;Evolutis autem multis diebus, mortua est filia Sue uxor Jud&#230;: qui, post luctum consolatione suscepta, ascendebat ad tonsores ovium suarum, ipse et Hiras opilio gregis Odollamites, in Thamnas.</P>
<P><a name="013">13</A>&nbsp;Nuntiatumque est Thamar quod socer illius ascenderet in Thamnas ad tondendas oves.</P>
<P><a name="014">14</A>&nbsp;Qu&#230;, depositis viduitatis vestibus, assumpsit theristrum: et mutato habitu, sedit in bivio itineris, quod ducit Thamnam: eo quod crevisset Sela, et non eum accepisset maritum.</P>
<P><a name="015">15</A>&nbsp;Quam cum vidisset Judas, suspicatus est esse meretricem: operuerat enim vultum suum, ne agnosceretur.</P>
<P><a name="016">16</A>&nbsp;Ingrediensque ad eam, ait: Dimitte me ut co&#235;am tecum: nesciebat enim quod nurus sua esset. Qua respondente: Quid dabis mihi ut fruaris concubitu meo?</P>
<P><a name="017">17</A>&nbsp;dixit: Mittam tibi h&#230;dum de gregibus. Rursumque illa dicente: Patiar quod vis, si dederis mihi arrhabonem, donec mittas quod polliceris.</P>
<P><a name="018">18</A>&nbsp;Ait Judas: Quid tibi vis pro arrhabone dari? Respondit: Annulum tuum, et armillam, et baculum quem manu tenes. Ad unum igitur coitum mulier concepit,</P>
<P><a name="019">19</A>&nbsp;et surgens abiit: depositoque habitu quem sumpserat, induta est viduitatis vestibus.</P>
<P><a name="020">20</A>&nbsp;Misit autem Judas h&#230;dum per pastorem suum Odollamitem, ut reciperet pignus quod dederat mulieri: qui cum non invenisset eam,</P>
<P><a name="021">21</A>&nbsp;interrogavit homines loci illius: Ubi est mulier qu&#230; sedebat in bivio? Respondentibus cunctis: Non fuit in loco ista meretrix.</P>
<P><a name="022">22</A>&nbsp;Reversus est ad Judam, et dixit ei: Non inveni eam: sed et homines loci illius dixerunt mihi, numquam sedisse ibi scortum.</P>
<P><a name="023">23</A>&nbsp;Ait Judas: Habeat sibi, certe mendacii arguere nos non potest, ego misi h&#230;dum quem promiseram: et tu non invenisti eam.</P>
<P><a name="024">24</A>&nbsp;Ecce autem post tres menses nuntiaverunt Jud&#230;, dicentes: Fornicata est Thamar nurus tua, et videtur uterus illius intumescere. Dixitque Judas: Producite eam ut comburatur.</P>
<P><a name="025">25</A>&nbsp;Qu&#230; cum duceretur ad p&#156;nam, misit ad socerum suum, dicens: De viro, cujus h&#230;c sunt, concepi: cognosce cujus sit annulus, et armilla, et baculus.</P>
<P><a name="026">26</A>&nbsp;Qui, agnitis muneribus, ait: Justior me est: quia non tradidi eam Sela filio meo. Attamen ultra non cognovit eam.</P>
<P><a name="027">27</A>&nbsp;Instante autem partu, apparuerunt gemini in utero: atque in ipsa effusione infantium unus protulit manum, in qua obstetrix ligavit coccinum, dicens:</P>
<P><a name="028">28</A>&nbsp;Iste egredietur prior.</P>
<P><a name="029">29</A>&nbsp;Illo vero retrahente manum, egressus est alter: dixitque mulier: Quare divisa est propter te maceria? et ob hanc causam, vocavit nomen ejus Phares.</P>
<P><a name="030">30</A>&nbsp;Postea egressus est frater ejus, in cujus manu erat coccinum: quem appellavit Zara.</P>
<P><HR>
<CENTER>
<A HREF="gen039.htm">Next: Genesis Chapter 39</A></CENTER>
</BODY>
</HTML>
