<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1003.htm">Polyglot</A>&nbsp;
<A HREF="../kjv/sa1003.htm">KJV</A>&nbsp;
<A HREF="../sep/sa1003.htm">Sep</A>&nbsp;
<A HREF="../tan/sa1003.htm">Tan</A>&nbsp;

<BR>
<BR><A HREF="sa1.htm">1 Samuel Index</A><BR>
&nbsp;
<A HREF="sa1002.htm">Previous</A>&nbsp;
<A HREF="sa1004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 3</H3><P><a name="001">1</A>&nbsp;Puer autem Samuel ministrabat Domino coram Heli, et sermo Domini erat pretiosus in diebus illis: non erat visio manifesta.</P>
<P><a name="002">2</A>&nbsp;Factum est ergo in die quadam, Heli jacebat in loco suo, et oculi ejus caligaverant, nec poterat videre:</P>
<P><a name="003">3</A>&nbsp;lucerna Dei antequam extingueretur, Samuel dormiebat in templo Domini, ubi erat arca Dei.</P>
<P><a name="004">4</A>&nbsp;Et vocavit Dominus Samuel. Qui respondens, ait: Ecce ego.</P>
<P><a name="005">5</A>&nbsp;Et cucurrit ad Heli, et dixit: Ecce ego: vocasti enim me. Qui dixit: Non vocavi: revertere, et dormi. Et abiit, et dormivit.</P>
<P><a name="006">6</A>&nbsp;Et adjecit Dominus rursum vocare Samuelem. Consurgensque Samuel, abiit ad Heli, et dixit: Ecce ego, quia vocasti me. Qui respondit: Non vocavi te, fili mi: revertere et dormi.</P>
<P><a name="007">7</A>&nbsp;Porro Samuel necdum sciebat Dominum, neque revelatus fuerat ei sermo Domini.</P>
<P><a name="008">8</A>&nbsp;Et adjecit Dominus, et vocavit adhuc Samuelem tertio. Qui consurgens abiit ad Heli,</P>
<P><a name="009">9</A>&nbsp;et ait: Ecce ego, quia vocasti me. Intellexit ergo Heli quia Dominus vocaret puerum: et ait ad Samuelem: Vade, et dormi: et si deinceps vocaverit te, dices: Loquere, Domine, quia audit servus tuus. Abiit ergo Samuel, et dormivit in loco suo.</P>
<P><a name="010">10</A>&nbsp;Et venit Dominus, et stetit: et vocavit, sicut vocaverat secundo: Samuel, Samuel. Et ait Samuel: Loquere, Domine, quia audit servus tuus.</P>
<P><a name="011">11</A>&nbsp;Et dixit Dominus ad Samuelem: Ecce ego facio verbum in Isra&#235;l, quod quicumque audierit, tinnient amb&#230; aures ejus.</P>
<P><a name="012">12</A>&nbsp;In die illa suscitabo adversum Heli omnia qu&#230; locutus sum super domum ejus: incipiam, et complebo.</P>
<P><a name="013">13</A>&nbsp;Pr&#230;dixi enim ei quod judicaturus essem domum ejus in &#230;ternum propter iniquitatem, eo quod noverat indigne agere filios suos, et non corripuerit eos.</P>
<P><a name="014">14</A>&nbsp;Idcirco juravi domui Heli quod non expietur iniquitas domus ejus victimis et muneribus usque in &#230;ternum.<BR>
</P>
<P><a name="015">15</A>&nbsp;Dormivit autem Samuel usque mane, aperuitque ostia domus Domini. Et Samuel timebat indicare visionem Heli.</P>
<P><a name="016">16</A>&nbsp;Vocavit ergo Heli Samuelem, et dixit: Samuel fili mi? Qui respondens ait: Pr&#230;sto sum.</P>
<P><a name="017">17</A>&nbsp;Et interrogavit eum: Quis est sermo, quem locutus est Dominus ad te? oro te ne celaveris me: h&#230;c faciat tibi Deus, et h&#230;c addat, si absconderis a me sermonem ex omnibus verbis qu&#230; dicta sunt tibi.</P>
<P><a name="018">18</A>&nbsp;Indicavit itaque ei Samuel universos sermones, et non abscondit ab eo. Et ille respondit: Dominus est: quod bonum est in oculis suis faciat.<BR>
</P>
<P><a name="019">19</A>&nbsp;Crevit autem Samuel, et Dominus erat cum eo, et non cecidit ex omnibus verbis ejus in terram.</P>
<P><a name="020">20</A>&nbsp;Et cognovit universus Isra&#235;l, a Dan usque Bersabee, quod fidelis Samuel propheta esset Domini.</P>
<P><a name="021">21</A>&nbsp;Et addidit Dominus ut appareret in Silo, quoniam revelatus fuerat Dominus Samueli in Silo juxta verbum Domini. Et evenit sermo Samuelis universo Isra&#235;li.</P>
<P><HR>
<CENTER>
<A HREF="sa1004.htm">Next: 1 Samuel Chapter 4</A></CENTER>
</BODY>
</HTML>
