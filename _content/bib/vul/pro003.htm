<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro003">Polyglot</A>&nbsp;
<A HREF="../kjv/pro003">KJV</A>&nbsp;
<A HREF="../sep/pro003">Sep</A>&nbsp;
<A HREF="../tan/pro003">Tan</A>&nbsp;

<BR>
<BR><A HREF="pro">Proverbs Index</A><BR>
&nbsp;
<A HREF="pro002">Previous</A>&nbsp;
<A HREF="pro004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 3</H3><P><a name="001">1</A>&nbsp;[Fili mi, ne obliviscaris legis me&#230;,<BR> et pr&#230;cepta mea cor tuum custodiat:<BR></P>
<P><a name="002">2</A>&nbsp;longitudinem enim dierum, et annos vit&#230;, et pacem,<BR> apponent tibi.<BR></P>
<P><a name="003">3</A>&nbsp;Misericordia et veritas te non deserant;<BR> circumda eas gutturi tuo,<BR> et describe in tabulis cordis tui:<BR></P>
<P><a name="004">4</A>&nbsp;et invenies gratiam, et disciplinam bonam,<BR> coram Deo et hominibus.<BR></P>
<P><a name="005">5</A>&nbsp;Habe fiduciam in Domino ex toto corde tuo,<BR> et ne innitaris prudenti&#230; tu&#230;.<BR></P>
<P><a name="006">6</A>&nbsp;In omnibus viis tuis cogita illum,<BR> et ipse diriget gressus tuos.<BR></P>
<P><a name="007">7</A>&nbsp;Ne sis sapiens apud temetipsum;<BR> time Deum, et recede a malo:<BR></P>
<P><a name="008">8</A>&nbsp;sanitas quippe erit umbilico tuo,<BR> et irrigatio ossium tuorum.<BR></P>
<P><a name="009">9</A>&nbsp;Honora Dominum de tua substantia,<BR> et de primitiis omnium frugum tuarum da ei:<BR></P>
<P><a name="010">10</A>&nbsp;et implebuntur horrea tua saturitate,<BR> et vino torcularia tua redundabunt.]<BR>
</P>
<P><a name="011">11</A>&nbsp;[Disciplinam Domini, fili mi, ne abjicias,<BR> nec deficias cum ab eo corriperis:<BR></P>
<P><a name="012">12</A>&nbsp;quem enim diligit Dominus, corripit,<BR> et quasi pater in filio complacet sibi.<BR></P>
<P><a name="013">13</A>&nbsp;Beatus homo qui invenit sapientiam,<BR> et qui affluit prudentia.<BR></P>
<P><a name="014">14</A>&nbsp;Melior est acquisitio ejus negotiatione argenti,<BR> et auri primi et purissimi fructus ejus.<BR></P>
<P><a name="015">15</A>&nbsp;Pretiosior est cunctis opibus,<BR> et omnia qu&#230; desiderantur huic non valent comparari.<BR></P>
<P><a name="016">16</A>&nbsp;Longitudo dierum in dextera ejus,<BR> et in sinistra illius diviti&#230; et gloria.<BR></P>
<P><a name="017">17</A>&nbsp;Vi&#230; ejus vi&#230; pulchr&#230;,<BR> et omnes semit&#230; illius pacific&#230;.<BR></P>
<P><a name="018">18</A>&nbsp;Lignum vit&#230; est his qui apprehenderint eam,<BR> et qui tenuerit eam beatus.<BR></P>
<P><a name="019">19</A>&nbsp;Dominus sapientia fundavit terram;<BR> stabilivit c&#230;los prudentia.<BR></P>
<P><a name="020">20</A>&nbsp;Sapientia illius eruperunt abyssi,<BR> et nubes rore concrescunt.]<BR>
</P>
<P><a name="021">21</A>&nbsp;[Fili mi, ne effluant h&#230;c ab oculis tuis.<BR> Custodi legem atque consilium,<BR></P>
<P><a name="022">22</A>&nbsp;et erit vita anim&#230; tu&#230;,<BR> et gratia faucibus tuis.<BR></P>
<P><a name="023">23</A>&nbsp;Tunc ambulabis fiducialiter in via tua,<BR> et pes tuus non impinget.<BR></P>
<P><a name="024">24</A>&nbsp;Si dormieris, non timebis;<BR> quiesces, et suavis erit somnus tuus.<BR></P>
<P><a name="025">25</A>&nbsp;Ne paveas repentino terrore,<BR> et irruentes tibi potentias impiorum.<BR></P>
<P><a name="026">26</A>&nbsp;Dominus enim erit in latere tuo,<BR> et custodiet pedem tuum, ne capiaris.]<BR>
</P>
<P><a name="027">27</A>&nbsp;[Noli prohibere benefacere eum qui potest:<BR> si vales, et ipse benefac.<BR></P>
<P><a name="028">28</A>&nbsp;Ne dicas amico tuo: Vade, et revertere: cras dabo tibi:<BR> cum statim possis dare.<BR></P>
<P><a name="029">29</A>&nbsp;Ne moliaris amico tuo malum,<BR> cum ille in te habeat fiduciam.<BR></P>
<P><a name="030">30</A>&nbsp;Ne contendas adversus hominem frustra,<BR> cum ipse tibi nihil mali fecerit.<BR></P>
<P><a name="031">31</A>&nbsp;Ne &#230;muleris hominem injustum,<BR> nec imiteris vias ejus:<BR></P>
<P><a name="032">32</A>&nbsp;quia abominatio Domini est omnis illusor,<BR> et cum simplicibus sermocinatio ejus.<BR></P>
<P><a name="033">33</A>&nbsp;Egestas a Domino in domo impii;<BR> habitacula autem justorum benedicentur.<BR></P>
<P><a name="034">34</A>&nbsp;Ipse deludet illusores,<BR> et mansuetis dabit gratiam.<BR></P>
<P><a name="035">35</A>&nbsp;Gloriam sapientes possidebunt;<BR> stultorum exaltatio ignominia.]<BR>
</P>
<P><HR>
<CENTER>
<A HREF="pro004">Next: Proverbs Chapter 4</A></CENTER>
</BODY>
</HTML>
