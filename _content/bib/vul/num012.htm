<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num012.htm">Polyglot</A>&nbsp;
<A HREF="../kjv/num012.htm">KJV</A>&nbsp;
<A HREF="../sep/num012.htm">Sep</A>&nbsp;
<A HREF="../tan/num012.htm">Tan</A>&nbsp;

<BR>
<BR><A HREF="num.htm">Numbers Index</A><BR>
&nbsp;
<A HREF="num011.htm">Previous</A>&nbsp;
<A HREF="num013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 12</H3><P><a name="001">1</A>&nbsp;Locutaque est Maria et Aaron contra Moysen propter uxorem ejus &#198;thiopissam,</P>
<P><a name="002">2</A>&nbsp;et dixerunt: Num per solum Moysen locutus est Dominus? nonne et nobis similiter est locutus? Quod cum audisset Dominus</P>
<P><a name="003">3</A>&nbsp;(erat enim Moyses vir mitissimus super omnes homines qui morabantur in terra),</P>
<P><a name="004">4</A>&nbsp;statim locutus est ad eum, et ad Aaron et Mariam: Egredimini vos tantum tres ad tabernaculum f&#156;deris. Cumque fuissent egressi,</P>
<P><a name="005">5</A>&nbsp;descendit Dominus in columna nubis, et stetit in introitu tabernaculi, vocans Aaron et Mariam. Qui cum issent,</P>
<P><a name="006">6</A>&nbsp;dixit ad eos: Audite sermones meos: si quis fuerit inter vos propheta Domini, in visione apparebo ei, vel per somnium loquar ad illum.</P>
<P><a name="007">7</A>&nbsp;At non talis servus meus Moyses, qui in omni domo mea fidelissimus est:</P>
<P><a name="008">8</A>&nbsp;ore enim ad os loquor ei: et palam, et non per &#230;nigmata et figuras Dominum videt. Quare ergo non timuistis detrahere servo meo Moysi?<BR>
</P>
<P><a name="009">9</A>&nbsp;Iratusque contra eos, abiit:</P>
<P><a name="010">10</A>&nbsp;nubes quoque recessit qu&#230; erat super tabernaculum: et ecce Maria apparuit candens lepra quasi nix. Cumque respexisset eam Aaron, et vidisset perfusam lepra,</P>
<P><a name="011">11</A>&nbsp;ait ad Moysen: Obsecro, domine mi, ne imponas nobis hoc peccatum quod stulte commisimus,</P>
<P><a name="012">12</A>&nbsp;ne fiat h&#230;c quasi mortua, et ut abortivum quod projicitur de vulva matris su&#230;: ecce jam medium carnis ejus devoratum est a lepra.</P>
<P><a name="013">13</A>&nbsp;Clamavitque Moyses ad Dominum, dicens: Deus, obsecro, sana eam.</P>
<P><a name="014">14</A>&nbsp;Cui respondit Dominus: Si pater ejus spuisset in faciem illius, nonne debuerat saltem septem diebus rubore suffundi? separetur septem diebus extra castra, et postea revocabitur.</P>
<P><a name="015">15</A>&nbsp;Exclusa est itaque Maria extra castra septem diebus: et populus non est motus de loco illo, donec revocata est Maria.</P>
<P><HR>
<CENTER>
<A HREF="num013.htm">Next: Numbers Chapter 13</A></CENTER>
</BODY>
</HTML>
