<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo022">Polyglot</A>&nbsp;
<A HREF="../kjv/exo022">KJV</A>&nbsp;
<A HREF="../sep/exo022">Sep</A>&nbsp;
<A HREF="../tan/exo022">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo021">Previous</A>&nbsp;
<A HREF="exo023">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 22</H3><P><a name="001">1</A>&nbsp;Si quis furatus fuerit bovem aut ovem, et occiderit vel vendiderit: quinque boves pro uno bove restituet, et quatuor oves pro una ove.</P>
<P><a name="002">2</A>&nbsp;Si effringens fur domum sive suffodiens fuerit inventus, et accepto vulnere mortuus fuerit, percussor non erit reus sanguinis.</P>
<P><a name="003">3</A>&nbsp;Quod si orto sole hoc fecerit, homicidium perpetravit, et ipse morietur. Si non habuerit quod pro furto reddat, ipse venundabitur.</P>
<P><a name="004">4</A>&nbsp;Si inventum fuerit apud eum quod furatus est, vivens: sive bos, sive asinus, sive ovis, duplum restituet.<BR>
</P>
<P><a name="005">5</A>&nbsp;Si l&#230;serit quispiam agrum vel vineam, et dimiserit jumentum suum ut depascatur aliena: quidquid optimum habuerit in agro suo, vel in vinea, pro damni &#230;stimatione restituet.</P>
<P><a name="006">6</A>&nbsp;Si egressus ignis invenerit spinas, et comprehenderit acervos frugum, sive stantes segetes in agris, reddet damnum qui ignem succenderit.</P>
<P><a name="007">7</A>&nbsp;Si quis commendaverit amico pecuniam aut vas in custodiam, et ab eo, qui susceperat, furto ablata fuerint: si invenitur fur, duplum reddet:</P>
<P><a name="008">8</A>&nbsp;si latet fur, dominus domus applicabitur ad deos, et jurabit quod non extenderit manum in rem proximi sui,</P>
<P><a name="009">9</A>&nbsp;ad perpetrandam fraudem, tam in bove quam in asino, et ove ac vestimento, et quidquid damnum inferre potest: ad deos utriusque causa perveniet, et si illi judicaverit, duplum restituet proximo suo.</P>
<P><a name="010">10</A>&nbsp;Si quis commendaverit proximo suo asinum, bovem, ovem, et omne jumentum ad custodiam, et mortuum fuerit, aut debilitatum, vel captum ab hostibus, nullusque hoc viderit:</P>
<P><a name="011">11</A>&nbsp;jusjurandum erit in medio, quod non extenderit manum ad rem proximi sui: suscipietque dominus juramentum, et ille reddere non cogetur.</P>
<P><a name="012">12</A>&nbsp;Quod si furto ablatum fuerit, restituet damnum domino;</P>
<P><a name="013">13</A>&nbsp;si comestum a bestia, deferat ad eum quod occisum est, et non restituet.</P>
<P><a name="014">14</A>&nbsp;Qui a proximo suo quidquam horum mutuo postulaverit, et debilitatum aut mortuum fuerit domino non pr&#230;sente, reddere compelletur.</P>
<P><a name="015">15</A>&nbsp;Quod si impr&#230;sentiarum dominus fuerit, non restituet, maxime si conductum venerat pro mercede operis sui.<BR>
</P>
<P><a name="016">16</A>&nbsp;Si seduxerit quis virginem necdum desponsatam, dormieritque cum ea: dotabit eam, et habebit eam uxorem.</P>
<P><a name="017">17</A>&nbsp;Si pater virginis dare noluerit, reddet pecuniam juxta modum dotis, quam virgines accipere consueverunt.</P>
<P><a name="018">18</A>&nbsp;Maleficos non patieris vivere.</P>
<P><a name="019">19</A>&nbsp;Qui coierit cum jumento, morte moriatur.</P>
<P><a name="020">20</A>&nbsp;Qui immolat diis, occidetur, pr&#230;terquam Domino soli.<BR>
</P>
<P><a name="021">21</A>&nbsp;Advenam non contristabis, neque affliges eum: adven&#230; enim et ipsi fuistis in terra &#198;gypti.</P>
<P><a name="022">22</A>&nbsp;Vidu&#230; et pupillo non nocebitis.</P>
<P><a name="023">23</A>&nbsp;Si l&#230;seritis eos, vociferabuntur ad me, et ego audiam clamorem eorum:</P>
<P><a name="024">24</A>&nbsp;et indignabitur furor meus, percutiamque vos gladio, et erunt uxores vestr&#230; vidu&#230;, et filii vestri pupilli.</P>
<P><a name="025">25</A>&nbsp;Si pecuniam mutuam dederis populo meo pauperi qui habitat tecum, non urgebis eum quasi exactor, nec usuris opprimes.</P>
<P><a name="026">26</A>&nbsp;Si pignus a proximo tuo acceperis vestimentum, ante solis occasum reddes ei.</P>
<P><a name="027">27</A>&nbsp;Ipsum enim est solum, quo operitur, indumentum carnis ejus, nec habet aliud in quo dormiat: si clamaverit ad me, exaudiam eum, quia misericors sum.</P>
<P><a name="028">28</A>&nbsp;Diis non detrahes, et principi populi tui non maledices.<BR>
</P>
<P><a name="029">29</A>&nbsp;Decimas tuas et primitias tuas non tardabis reddere: primogenitum filiorum tuorum dabis mihi.</P>
<P><a name="030">30</A>&nbsp;De bobus quoque, et ovibus similiter facies: septem diebus sit cum matre sua, die octava reddes illum mihi.</P>
<P><a name="031">31</A>&nbsp;Viri sancti eritis mihi: carnem, qu&#230; a bestiis fuerit pr&#230;gustata, non comedetis, sed projicietis canibus.</P>
<P><HR>
<CENTER>
<A HREF="exo023">Next: Exodus Chapter 23</A></CENTER>
</BODY>
</HTML>
