<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 32</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job032">Polyglot</A>&nbsp;
<A HREF="../kjv/job032">KJV</A>&nbsp;
<A HREF="../sep/job032">Sep</A>&nbsp;
<A HREF="../tan/job032">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job031">Previous</A>&nbsp;
<A HREF="job033">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 32</H3><P><a name="001">1</A>&nbsp;Omiserunt autem tres viri isti respondere Job, eo quod justus sibi videretur.</P>
<P><a name="002">2</A>&nbsp;Et iratus indignatusque est Eliu filius Barachel Buzites, de cognatione Ram: iratus est autem adversum Job, eo quod justum se esse diceret coram Deo.</P>
<P><a name="003">3</A>&nbsp;Porro adversum amicos ejus indignatus est, eo quod non invenissent responsionem rationabilem, sed tantummodo condemnassent Job.</P>
<P><a name="004">4</A>&nbsp;Igitur Eliu expectavit Job loquentem, eo quod seniores essent qui loquebantur.</P>
<P><a name="005">5</A>&nbsp;Cum autem vidisset quod tres respondere non potuissent, iratus est vehementer.</P>
<P><a name="006">6</A>&nbsp;Respondensque Eliu filius Barachel Buzites, dixit: [Junior sum tempore, vos autem antiquiores:<BR> idcirco, demisso capite,<BR> veritus sum vobis indicare meam sententiam.<BR></P>
<P><a name="007">7</A>&nbsp;Sperabam enim quod &#230;tas prolixior loqueretur,<BR> et annorum multitudo doceret sapientiam.<BR></P>
<P><a name="008">8</A>&nbsp;Sed, ut video, spiritus est in hominibus,<BR> et inspiratio Omnipotentis dat intelligentiam.<BR></P>
<P><a name="009">9</A>&nbsp;Non sunt long&#230;vi sapientes,<BR> nec senes intelligunt judicium.<BR></P>
<P><a name="010">10</A>&nbsp;Ideo dicam: Audite me:<BR> ostendam vobis etiam ego meam sapientiam.<BR></P>
<P><a name="011">11</A>&nbsp;Expectavi enim sermones vestros;<BR> audivi prudentiam vestram,<BR> donec disceptaremini sermonibus;<BR></P>
<P><a name="012">12</A>&nbsp;et donec putabam vos aliquid dicere, considerabam:<BR> sed, ut video, non est qui possit arguere Job,<BR> et respondere ex vobis sermonibus ejus.<BR></P>
<P><a name="013">13</A>&nbsp;Ne forte dicatis: Invenimus sapientiam:<BR> Deus projecit eum, non homo.<BR></P>
<P><a name="014">14</A>&nbsp;Nihil locutus est mihi:<BR> et ego non secundum sermones vestros respondebo illi.<BR></P>
<P><a name="015">15</A>&nbsp;Extimuerunt, nec responderunt ultra,<BR> abstuleruntque a se eloquia.<BR></P>
<P><a name="016">16</A>&nbsp;Quoniam igitur expectavi, et non sunt locuti:<BR> steterunt, nec ultra responderunt:<BR></P>
<P><a name="017">17</A>&nbsp;respondebo et ego partem meam,<BR> et ostendam scientiam meam.<BR></P>
<P><a name="018">18</A>&nbsp;Plenus sum enim sermonibus,<BR> et coarctat me spiritus uteri mei.<BR></P>
<P><a name="019">19</A>&nbsp;En venter meus quasi mustum absque spiraculo,<BR> quod lagunculas novas disrumpit.<BR></P>
<P><a name="020">20</A>&nbsp;Loquar, et respirabo paululum:<BR> aperiam labia mea, et respondebo.<BR></P>
<P><a name="021">21</A>&nbsp;Non accipiam personam viri,<BR> et Deum homini non &#230;quabo.<BR></P>
<P><a name="022">22</A>&nbsp;Nescio enim quamdiu subsistam,<BR> et si post modicum tollat me factor meus.]</P>
<P><HR>
<CENTER>
<A HREF="job033">Next: Job Chapter 33</A></CENTER>
</BODY>
</HTML>
