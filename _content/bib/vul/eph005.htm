<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ephesians: Ephesians Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eph005">Polyglot</A>&nbsp;
<A HREF="../gnt/eph005">GNT</A>&nbsp;
<A HREF="../kjv/eph005">KJV</A>&nbsp;

<BR>
<BR><A HREF="eph">Ephesians Index</A><BR>
&nbsp;
<A HREF="eph004">Previous</A>&nbsp;
<A HREF="eph006">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ephesians Chapter 5</H3><P><a name="001">1</A>&nbsp;Estote ergo imitatores Dei, sicut filii carissimi,</P>
<P><a name="002">2</A>&nbsp;et ambulate in dilectione, sicut et Christus dilexit nos, et tradidit semetipsum pro nobis, oblationem et hostiam Deo in odorem suavitatis.</P>
<P><a name="003">3</A>&nbsp;Fornicatio autem, et omnis immunditia, aut avaritia, nec nominetur in vobis, sicut decet sanctos:</P>
<P><a name="004">4</A>&nbsp;aut turpitudo, aut stultiloquium, aut scurrilitas, qu&#230; ad rem non pertinet: sed magis gratiarum actio.</P>
<P><a name="005">5</A>&nbsp;Hoc enim scitote intelligentes: quod omnis fornicator, aut immundus, aut avarus, quod est idolorum servitus, non habet h&#230;reditatem in regno Christi et Dei.</P>
<P><a name="006">6</A>&nbsp;Nemo vos seducat inanibus verbis: propter h&#230;c enim venit ira Dei in filios diffidenti&#230;.</P>
<P><a name="007">7</A>&nbsp;Nolite ergo effici participes eorum.<BR>
</P>
<P><a name="008">8</A>&nbsp;Eratis enim aliquando tenebr&#230;: nunc autem lux in Domino. Ut filii lucis ambulate:</P>
<P><a name="009">9</A>&nbsp;fructus enim lucis est in omni bonitate, et justitia, et veritate:</P>
<P><a name="010">10</A>&nbsp;probantes quid sit beneplacitum Deo:</P>
<P><a name="011">11</A>&nbsp;et nolite communicare operibus infructuosis tenebrarum, magis autem redarguite.</P>
<P><a name="012">12</A>&nbsp;Qu&#230; enim in occulto fiunt ab ipsis, turpe est et dicere.</P>
<P><a name="013">13</A>&nbsp;Omnia autem, qu&#230; arguuntur, a lumine manifestantur: omne enim, quod manifestatur, lumen est.</P>
<P><a name="014">14</A>&nbsp;Propter quod dicit: Surge qui dormis, et exsurge a mortuis, et illuminabit te Christus.</P>
<P><a name="015">15</A>&nbsp;Videte itaque, fratres, quomodo caute ambuletis: non quasi insipientes,</P>
<P><a name="016">16</A>&nbsp;sed ut sapientes: redimentes tempus, quoniam dies mali sunt.</P>
<P><a name="017">17</A>&nbsp;Propterea nolite fieri imprudentes, sed intelligentes qu&#230; sit voluntas Dei.</P>
<P><a name="018">18</A>&nbsp;Et nolite inebriari vino, in quo est luxuria, sed implemini Spiritu Sancto,</P>
<P><a name="019">19</A>&nbsp;loquentes vobismetipsis in psalmis, et hymnis, et canticis spiritualibus, cantantes et psallentes in cordibus vestris Domino,</P>
<P><a name="020">20</A>&nbsp;gratias agentes semper pro omnibus in nomine Domini nostri Jesu Christi Deo et Patri,</P>
<P><a name="021">21</A>&nbsp;subjecti invicem in timore Christi.<BR>
</P>
<P><a name="022">22</A>&nbsp;Mulieres viris suis subdit&#230; sint, sicut Domino:</P>
<P><a name="023">23</A>&nbsp;quoniam vir caput est mulieris, sicut Christus caput est Ecclesi&#230;: ipse, salvator corporis ejus.</P>
<P><a name="024">24</A>&nbsp;Sed sicut Ecclesia subjecta est Christo, ita et mulieres viris suis in omnibus.</P>
<P><a name="025">25</A>&nbsp;Viri, diligite uxores vestras, sicut et Christus dilexit Ecclesiam, et seipsum tradidit pro ea,</P>
<P><a name="026">26</A>&nbsp;ut illam sanctificaret, mundans lavacro aqu&#230; in verbo vit&#230;,</P>
<P><a name="027">27</A>&nbsp;ut exhiberet ipse sibi gloriosam Ecclesiam, non habentem maculam, aut rugam, aut aliquid hujusmodi, sed ut sit sancta et immaculata.</P>
<P><a name="028">28</A>&nbsp;Ita et viri debent diligere uxores suas ut corpora sua. Qui suam uxorem diligit, seipsum diligit.</P>
<P><a name="029">29</A>&nbsp;Nemo enim umquam carnem suam odio habuit: sed nutrit et fovet eam, sicut et Christus Ecclesiam:</P>
<P><a name="030">30</A>&nbsp;quia membra sumus corporis ejus, de carne ejus et de ossibus ejus.</P>
<P><a name="031">31</A>&nbsp;Propter hoc relinquet homo patrem et matrem suam, et adh&#230;rebit uxori su&#230;, et erunt duo in carne una.</P>
<P><a name="032">32</A>&nbsp;Sacramentum hoc magnum est, ego autem dico in Christo et in Ecclesia.</P>
<P><a name="033">33</A>&nbsp;Verumtamen et vos singuli, unusquisque uxorem suam sicut seipsum diligat: uxor autem timeat virum suum.</P>
<P><HR>
<CENTER>
<A HREF="eph006">Next: Ephesians Chapter 6</A></CENTER>
</BODY>
</HTML>
