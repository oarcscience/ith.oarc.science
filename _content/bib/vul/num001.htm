<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num001">Polyglot</A>&nbsp;
<A HREF="../kjv/num001">KJV</A>&nbsp;
<A HREF="../sep/num001">Sep</A>&nbsp;
<A HREF="../tan/num001">Tan</A>&nbsp;

<BR>
<BR><A HREF="num">Numbers Index</A><BR>
&nbsp;
<A HREF="lev027">Previous</A>&nbsp;
<A HREF="num002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 1</H3><P><a name="001">1</A>&nbsp;Locutusque est Dominus ad Moysen in deserto Sinai in tabernaculo f&#156;deris, prima die mensis secundi, anno altero egressionis eorum ex &#198;gypto, dicens:</P>
<P><a name="002">2</A>&nbsp;Tollite summam univers&#230; congregationis filiorum Isra&#235;l per cognationes et domos suas, et nomina singulorum, quidquid sexus est masculini</P>
<P><a name="003">3</A>&nbsp;a vigesimo anno et supra, omnium virorum fortium ex Isra&#235;l, et numerabitis eos per turmas suas, tu et Aaron.</P>
<P><a name="004">4</A>&nbsp;Eruntque vobiscum principes tribuum ac domorum in cognationibus suis,</P>
<P><a name="005">5</A>&nbsp;quorum ista sunt nomina: de Ruben, Elisur, filius Sedeur;</P>
<P><a name="006">6</A>&nbsp;de Simeon, Salamiel filius Surisaddai;</P>
<P><a name="007">7</A>&nbsp;de Juda, Nahasson filius Aminadab;</P>
<P><a name="008">8</A>&nbsp;de Issachar, Nathana&#235;l filius Suar;</P>
<P><a name="009">9</A>&nbsp;de Zabulon, Eliab filius Helon;</P>
<P><a name="010">10</A>&nbsp;filiorum autem Joseph, de Ephraim, Elisama filius Ammiud; de Manasse, Gamaliel filius Phadassur;</P>
<P><a name="011">11</A>&nbsp;de Benjamin, Abidan filius Gedeonis;</P>
<P><a name="012">12</A>&nbsp;de Dan, Ahiezer filius Ammisaddai;</P>
<P><a name="013">13</A>&nbsp;de Aser, Phegiel filius Ochran;</P>
<P><a name="014">14</A>&nbsp;de Gad, Eliasaph filius Duel;</P>
<P><a name="015">15</A>&nbsp;de Nephthali, Ahira filius Enan.</P>
<P><a name="016">16</A>&nbsp;Hi nobilissimi principes multitudinis per tribus et cognationes suas, et capita exercitus Isra&#235;l,</P>
<P><a name="017">17</A>&nbsp;quos tulerunt Moyses et Aaron cum omni vulgi multitudine:</P>
<P><a name="018">18</A>&nbsp;et congregaverunt primo die mensis secundi, recensentes eos per cognationes, et domos, ac familias, et capita, et nomina singulorum a vigesimo anno et supra,</P>
<P><a name="019">19</A>&nbsp;sicut pr&#230;ceperat Dominus Moysi. Numeratique sunt in deserto Sinai.<BR>
</P>
<P><a name="020">20</A>&nbsp;De Ruben primogenito Isra&#235;lis per generationes et familias ac domos suas, et nomina capitum singulorum, omne quod sexus est masculini a vigesimo anno et supra, procedentium ad bellum,</P>
<P><a name="021">21</A>&nbsp;quadraginta sex millia quingenti.</P>
<P><a name="022">22</A>&nbsp;De filiis Simeon per generationes et familias ac domos cognationum suarum recensiti sunt per nomina et capita singulorum, omne quod sexus est masculini a vigesimo anno et supra, procedentium ad bellum,</P>
<P><a name="023">23</A>&nbsp;quinquaginta novem millia trecenti.</P>
<P><a name="024">24</A>&nbsp;De filiis Gad per generationes et familias ac domos cognationum suarum recensiti sunt per nomina singulorum a viginti annis et supra, omnes qui ad bella procederent,</P>
<P><a name="025">25</A>&nbsp;quadraginta quinque millia sexcenti quinquaginta.</P>
<P><a name="026">26</A>&nbsp;De filiis Juda per generationes et familias ac domos cognationum suarum, per nomina singulorum a vigesimo anno et supra, omnes qui poterant ad bella procedere,</P>
<P><a name="027">27</A>&nbsp;recensiti sunt septuaginta quatuor millia sexcenti.</P>
<P><a name="028">28</A>&nbsp;De filiis Issachar, per generationes et familias ac domos cognationum suarum, per nomina singulorum a vigesimo anno et supra, omnes qui ad bella procederent,</P>
<P><a name="029">29</A>&nbsp;recensiti sunt quinquaginta quatuor millia quadringenti.</P>
<P><a name="030">30</A>&nbsp;De filiis Zabulon per generationes et familias ac domos cognationum suarum recensiti sunt per nomina singulorum a vigesimo anno et supra, omnes qui poterant ad bella procedere,</P>
<P><a name="031">31</A>&nbsp;quinquaginta septem millia quadringenti.</P>
<P><a name="032">32</A>&nbsp;De filiis Joseph, filiorum Ephraim per generationes et familias ac domos cognationum suarum recensiti sunt per nomina singulorum a vigesimo anno et supra, omnes qui poterant ad bella procedere,</P>
<P><a name="033">33</A>&nbsp;quadraginta millia quingenti.</P>
<P><a name="034">34</A>&nbsp;Porro filiorum Manasse per generationes et familias ac domos cognationum suarum recensiti sunt per nomina singulorum a viginti annis et supra, omnes qui poterant ad bella procedere,</P>
<P><a name="035">35</A>&nbsp;triginta duo millia ducenti.</P>
<P><a name="036">36</A>&nbsp;De filiis Benjamin per generationes et familias ac domos cognationum suarum recensiti sunt nominibus singulorum a vigesimo anno et supra, omnes qui poterant ad bella procedere,</P>
<P><a name="037">37</A>&nbsp;triginta quinque millia quadringenti.</P>
<P><a name="038">38</A>&nbsp;De filiis Dan per generationes et familias ac domos cognationum suarum recensiti sunt nominibus singulorum a vigesimo anno et supra, omnes qui poterant ad bella procedere,</P>
<P><a name="039">39</A>&nbsp;sexaginta duo millia septingenti.</P>
<P><a name="040">40</A>&nbsp;De filiis Aser per generationes et familias ac domos cognationum suarum recensiti sunt per nomina singulorum a vigesimo anno et supra, omnes qui poterant ad bella procedere,</P>
<P><a name="041">41</A>&nbsp;quadraginta millia et mille quingenti.</P>
<P><a name="042">42</A>&nbsp;De filiis Nephthali per generationes et familias ac domos cognationum suarum recensiti sunt nominibus singulorum a vigesimo anno et supra, omnes qui poterant ad bella procedere,</P>
<P><a name="043">43</A>&nbsp;quinquaginta tria millia quadringenti.<BR>
</P>
<P><a name="044">44</A>&nbsp;Hi sunt, quos numeraverunt Moyses et Aaron, et duodecim principes Isra&#235;l, singulos per domos cognationum suarum.</P>
<P><a name="045">45</A>&nbsp;Fueruntque omnis numerus filiorum Isra&#235;l per domos et familias suas a vigesimo anno et supra, qui poterant ad bella procedere,</P>
<P><a name="046">46</A>&nbsp;sexcenta tria millia virorum quingenti quinquaginta.<BR>
</P>
<P><a name="047">47</A>&nbsp;Levit&#230; autem in tribu familiarum suarum non sunt numerati cum eis.</P>
<P><a name="048">48</A>&nbsp;Locutusque est Dominus ad Moysen, dicens:</P>
<P><a name="049">49</A>&nbsp;Tribum Levi noli numerare, neque pones summam eorum cum filiis Isra&#235;l:</P>
<P><a name="050">50</A>&nbsp;sed constitue eos super tabernaculum testimonii et cuncta vasa ejus, et quidquid ad c&#230;remonias pertinet. Ipsi portabunt tabernaculum et omnia utensilia ejus: et erunt in ministerio, ac per gyrum tabernaculi metabuntur.</P>
<P><a name="051">51</A>&nbsp;Cum proficiscendum fuerit, deponent Levit&#230; tabernaculum; cum castrametandum, erigent. Quisquis externorum accesserit, occidetur.</P>
<P><a name="052">52</A>&nbsp;Metabuntur autem castra filii Isra&#235;l unusquisque per turmas et cuneos atque exercitum suum.</P>
<P><a name="053">53</A>&nbsp;Porro Levit&#230; per gyrum tabernaculi figent tentoria, ne fiat indignatio super multitudinem filiorum Isra&#235;l, et excubabunt in custodiis tabernaculi testimonii.</P>
<P><a name="054">54</A>&nbsp;Fecerunt ergo filii Isra&#235;l juxta omnia qu&#230; pr&#230;ceperat Dominus Moysi.</P>
<P><HR>
<CENTER>
<A HREF="num002">Next: Numbers Chapter 2</A></CENTER>
</BODY>
</HTML>
