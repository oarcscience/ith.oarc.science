<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mat010">Polyglot</A>&nbsp;
<A HREF="../gnt/mat010">GNT</A>&nbsp;
<A HREF="../kjv/mat010">KJV</A>&nbsp;

<BR>
<BR><A HREF="mat">Matthew Index</A><BR>
&nbsp;
<A HREF="mat009">Previous</A>&nbsp;
<A HREF="mat011">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 10</H3><P><a name="001">1</A>&nbsp;Et convocatis duodecim discipulis suis, dedit illis potestatem spirituum immundorum, ut ejicerent eos, et curarent omnem languorem, et omnem infirmitatem.</P>
<P><a name="002">2</A>&nbsp;Duodecim autem Apostolorum nomina sunt h&#230;c. Primus, Simon, qui dicitur Petrus: et Andreas frater ejus,</P>
<P><a name="003">3</A>&nbsp;Jacobus Zebed&#230;i, et Joannes frater ejus, Philippus, et Bartholom&#230;us, Thomas, et Matth&#230;us publicanus, Jacobus Alph&#230;i, et Thadd&#230;us,</P>
<P><a name="004">4</A>&nbsp;Simon Chanan&#230;us, et Judas Iscariotes, qui et tradidit eum.<BR>
</P>
<P><a name="005">5</A>&nbsp;Hos duodecim misit Jesus, pr&#230;cipiens eis, dicens: In viam gentium ne abieritis, et in civitates Samaritanorum ne intraveritis:</P>
<P><a name="006">6</A>&nbsp;sed potius ite ad oves qu&#230; perierunt domus Isra&#235;l.</P>
<P><a name="007">7</A>&nbsp;Euntes autem pr&#230;dicate, dicentes: Quia appropinquavit regnum c&#230;lorum.</P>
<P><a name="008">8</A>&nbsp;Infirmos curate, mortuos suscitate, leprosos mundate, d&#230;mones ejicite: gratis accepistis, gratis date.</P>
<P><a name="009">9</A>&nbsp;Nolite possidere aurum, neque argentum, neque pecuniam in zonis vestris:</P>
<P><a name="010">10</A>&nbsp;non peram in via, neque duas tunicas, neque calceamenta, neque virgam: dignus enim est operarius cibo suo.</P>
<P><a name="011">11</A>&nbsp;In quamcumque autem civitatem aut castellum intraveritis, interrogate, quis in ea dignus sit: et ibi manete donec exeatis.</P>
<P><a name="012">12</A>&nbsp;Intrantes autem in domum, salutate eam, dicentes: Pax huic domui.</P>
<P><a name="013">13</A>&nbsp;Et siquidem fuerit domus illa digna, veniet pax vestra super eam: si autem non fuerit digna, pax vestra revertetur ad vos.</P>
<P><a name="014">14</A>&nbsp;Et quicumque non receperit vos, neque audierit sermones vestros: exeunte foras de domo, vel civitate, excutite pulverem de pedibus vestris.</P>
<P><a name="015">15</A>&nbsp;Amen dico vobis: Tolerabilius erit terr&#230; Sodomorum et Gomorrh&#230;orum in die judicii, quam illi civitati.<BR>
</P>
<P><a name="016">16</A>&nbsp;Ecce ego mitto vos sicut oves in medio luporum. Estote ergo prudentes sicut serpentes, et simplices sicut columb&#230;.</P>
<P><a name="017">17</A>&nbsp;Cavete autem ab hominibus. Tradent enim vos in conciliis, et in synagogis suis flagellabunt vos:</P>
<P><a name="018">18</A>&nbsp;et ad pr&#230;sides, et ad reges ducemini propter me in testimonium illis, et gentibus.</P>
<P><a name="019">19</A>&nbsp;Cum autem tradent vos, nolite cogitare quomodo, aut quid loquamini: dabitur enim vobis in illa hora, quid loquamini:</P>
<P><a name="020">20</A>&nbsp;non enim vos estis qui loquimini, sed Spiritus Patris vestri, qui loquitur in vobis.</P>
<P><a name="021">21</A>&nbsp;Tradet autem frater fratrem in mortem, et pater filium: et insurgent filii in parentes, et morte eos afficient:</P>
<P><a name="022">22</A>&nbsp;et eritis odio omnibus propter nomen meum: qui autem perseveraverit usque in finem, hic salvus erit.<BR>
</P>
<P><a name="023">23</A>&nbsp;Cum autem persequentur vos in civitate ista, fugite in aliam. Amen dico vobis, non consummabitis civitates Isra&#235;l, donec veniat Filius hominis.</P>
<P><a name="024">24</A>&nbsp;Non est discipulus super magistrum, nec servus super dominum suum:</P>
<P><a name="025">25</A>&nbsp;sufficit discipulo ut sit sicut magister ejus, et servo, sicut dominus ejus. Si patremfamilias Beelzebub vocaverunt, quanto magis domesticos ejus?</P>
<P><a name="026">26</A>&nbsp;Ne ergo timueritis eos. Nihil enim est opertum, quod non revelabitur: et occultum, quod non scietur.</P>
<P><a name="027">27</A>&nbsp;Quod dico vobis in tenebris, dicite in lumine: et quod in aure auditis, pr&#230;dicate super tecta.</P>
<P><a name="028">28</A>&nbsp;Et nolite timere eos qui occidunt corpus, animam autem non possunt occidere: sed potius timete eum, qui potest et animam et corpus perdere in gehennam.</P>
<P><a name="029">29</A>&nbsp;Nonne duo passeres asse veneunt? et unus ex illis non cadet super terram sine Patre vestro.</P>
<P><a name="030">30</A>&nbsp;Vestri autem capilli capitis omnes numerati sunt.</P>
<P><a name="031">31</A>&nbsp;Nolite ergo timere: multis passeribus meliores estis vos.</P>
<P><a name="032">32</A>&nbsp;Omnis ergo qui confitebitur me coram hominibus, confitebor et ego eum coram Patre meo, qui in c&#230;lis est.</P>
<P><a name="033">33</A>&nbsp;Qui autem negaverit me coram hominibus, negabo et ego eum coram Patre meo, qui in c&#230;lis est.</P>
<P><a name="034">34</A>&nbsp;Nolite arbitrari quia pacem venerim mittere in terram: non veni pacem mittere, sed gladium:</P>
<P><a name="035">35</A>&nbsp;veni enim separare hominem adversus patrem suum, et filiam adversus matrem suam, et nurum adversus socrum suam:</P>
<P><a name="036">36</A>&nbsp;et inimici hominis, domestici ejus.</P>
<P><a name="037">37</A>&nbsp;Qui amat patrem aut matrem plus quam me, non est me dignus: et qui amat filium aut filiam super me, non est me dignus.</P>
<P><a name="038">38</A>&nbsp;Et qui non accipit crucem suam, et sequitur me, non est me dignus.</P>
<P><a name="039">39</A>&nbsp;Qui invenit animam suam, perdet illam: et qui perdiderit animam suam propter me, inveniet eam.</P>
<P><a name="040">40</A>&nbsp;Qui recipit vos, me recipit: et qui me recipit, recipit eum qui me misit.</P>
<P><a name="041">41</A>&nbsp;Qui recipit prophetam in nomine prophet&#230;, mercedem prophet&#230; accipiet: et qui recipit justum in nomine justi, mercedem justi accipiet.</P>
<P><a name="042">42</A>&nbsp;Et quicumque potum dederit uni ex minimis istis calicem aqu&#230; frigid&#230; tantum in nomine discipuli: amen dico vobis, non perdet mercedem suam.</P>
<P><HR>
<CENTER>
<A HREF="mat011">Next: Matthew Chapter 11</A></CENTER>
</BODY>
</HTML>
