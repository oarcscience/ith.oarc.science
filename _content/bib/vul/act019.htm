<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 19</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/act019">Polyglot</A>&nbsp;
<A HREF="../gnt/act019">GNT</A>&nbsp;
<A HREF="../kjv/act019">KJV</A>&nbsp;

<BR>
<BR><A HREF="act">Acts Index</A><BR>
&nbsp;
<A HREF="act018">Previous</A>&nbsp;
<A HREF="act020">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 19</H3><P><a name="001">1</A>&nbsp;Factum est autem cum Apollo esset Corinthi, ut Paulus peragratis superioribus partibus veniret Ephesum, et inveniret quosdam discipulos:</P>
<P><a name="002">2</A>&nbsp;dixitque ad eos: Si Spiritum Sanctum accepistis credentes? At illi dixerunt ad eum: Sed neque si Spiritus Sanctus est, audivimus.</P>
<P><a name="003">3</A>&nbsp;Ille vero ait: In quo ergo baptizati estis? Qui dixerunt: In Joannis baptismate.</P>
<P><a name="004">4</A>&nbsp;Dixit autem Paulus: Joannes baptizavit baptismo p&#156;nitenti&#230; populum, dicens in eum qui venturus esset post ipsum ut crederent, hoc est, in Jesum.</P>
<P><a name="005">5</A>&nbsp;His auditis, baptizati sunt in nomine Domini Jesu.</P>
<P><a name="006">6</A>&nbsp;Et cum imposuisset illis manus Paulus, venit Spiritus Sanctus super eos, et loquebantur linguis, et prophetabant.</P>
<P><a name="007">7</A>&nbsp;Erant autem omnes viri fere duodecim.<BR>
</P>
<P><a name="008">8</A>&nbsp;Introgressus autem synagogam, cum fiducia loquebatur per tres menses, disputans et suadens de regno Dei.</P>
<P><a name="009">9</A>&nbsp;Cum autem quidam indurarentur, et non crederent, maledicentes viam Domini coram multitudine, discedens ab eis, segregavit discipulos, quotidie disputans in schola tyranni cujusdam.</P>
<P><a name="010">10</A>&nbsp;Hoc autem factum est per biennium, ita ut omnes qui habitabant in Asia audirent verbum Domini, Jud&#230;i atque gentiles.</P>
<P><a name="011">11</A>&nbsp;Virtutesque non quaslibet faciebat Deus per manum Pauli,</P>
<P><a name="012">12</A>&nbsp;ita ut etiam super languidos deferrentur a corpore ejus sudaria et semicinctia, et recedebant ab eis languores, et spiritus nequam egrediebantur.<BR>
</P>
<P><a name="013">13</A>&nbsp;Tentaverunt autem quidam et de circumeuntibus Jud&#230;is exorcistis invocare super eos qui habebant spiritus malos nomen Domini Jesu, dicentes: Adjuro vos per Jesum, quem Paulus pr&#230;dicat.</P>
<P><a name="014">14</A>&nbsp;Erant autem quidam Jud&#230;i, Scev&#230; principis sacerdotum septem filii, qui hoc faciebant.</P>
<P><a name="015">15</A>&nbsp;Respondens autem spiritus nequam dixit eis: Jesum novi, et Paulum scio: vos autem qui estis?</P>
<P><a name="016">16</A>&nbsp;Et insiliens in eos homo, in quo erat d&#230;monium pessimum, et dominatus amborum, invaluit contra eos, ita ut nudi et vulnerati effugerent de domo illa.</P>
<P><a name="017">17</A>&nbsp;Hoc autem notum factum est omnibus Jud&#230;is, atque gentilibus qui habitabant Ephesi: et cecidit timor super omnes illos, et magnificabatur nomen Domini Jesu.</P>
<P><a name="018">18</A>&nbsp;Multique credentium veniebant, confitentes et annuntiantes actus suos.</P>
<P><a name="019">19</A>&nbsp;Multi autem ex eis, qui fuerant curiosa sectati, contulerunt libros, et combusserunt coram omnibus: et computatis pretiis illorum, invenerunt pecuniam denariorum quinquaginta millium.</P>
<P><a name="020">20</A>&nbsp;Ita fortiter crescebat verbum Dei, et confirmabatur.<BR>
</P>
<P><a name="021">21</A>&nbsp;His autem expletis, proposuit Paulus in Spiritu, transita Macedonia et Achaia, ire Jerosolymam, dicens: Quoniam postquam fuero ibi, oportet me et Romam videre.</P>
<P><a name="022">22</A>&nbsp;Mittens autem in Macedoniam duos ex ministrantibus sibi, Timotheum et Erastum, ipse remansit ad tempus in Asia.</P>
<P><a name="023">23</A>&nbsp;Facta est autem illo tempore turbatio non minima de via Domini.</P>
<P><a name="024">24</A>&nbsp;Demetrius enim quidam nomine, argentarius, faciens &#230;des argenteas Dian&#230;, pr&#230;stabat artificibus non modicum qu&#230;stum:</P>
<P><a name="025">25</A>&nbsp;quos convocans, et eos qui hujusmodi erant opifices, dixit: Viri, scitis quia de hoc artificio est nobis acquisitio:</P>
<P><a name="026">26</A>&nbsp;et videtis et auditis quia non solum Ephesi, sed pene totius Asi&#230;, Paulus hic suadens avertit multam turbam, dicens: Quoniam non sunt dii, qui manibus fiunt.</P>
<P><a name="027">27</A>&nbsp;Non solum autem h&#230;c periclitabitur nobis pars in redargutionem venire, sed et magn&#230; Dian&#230; templum in nihilum reputabitur, sed et destrui incipiet majestas ejus, quam tota Asia et orbis colit.</P>
<P><a name="028">28</A>&nbsp;His auditis, repleti sunt ira, et exclamaverunt dicentes: Magna Diana Ephesiorum.</P>
<P><a name="029">29</A>&nbsp;Et impleta est civitas confusione, et impetum fecerunt uno animo in theatrum, rapto Gajo et Aristarcho Macedonibus, comitibus Pauli.</P>
<P><a name="030">30</A>&nbsp;Paulo autem volente intrare in populum, non permiserunt discipuli.</P>
<P><a name="031">31</A>&nbsp;Quidam autem et de Asi&#230; principibus, qui erant amici ejus, miserunt ad eum rogantes ne se daret in theatrum:</P>
<P><a name="032">32</A>&nbsp;alii autem aliud clamabant. Erat enim ecclesia confusa: et plures nesciebant qua ex causa convenissent.</P>
<P><a name="033">33</A>&nbsp;De turba autem detraxerunt Alexandrum, propellentibus eum Jud&#230;is. Alexander autem manu silentio postulato, volebat reddere rationem populo.</P>
<P><a name="034">34</A>&nbsp;Quem ut cognoverunt Jud&#230;um esse, vox facta una est omnium, quasi per horas duas clamantium: Magna Diana Ephesiorum.</P>
<P><a name="035">35</A>&nbsp;Et cum sedasset scriba turbas, dixit: Viri Ephesii, quis enim est hominum, qui nesciat Ephesiorum civitatem cultricem esse magn&#230; Dian&#230;, Jovisque prolis?</P>
<P><a name="036">36</A>&nbsp;Cum ergo his contradici non possit, oportet vos sedatos esse, et nihil temere agere.</P>
<P><a name="037">37</A>&nbsp;Adduxistis enim homines istos, neque sacrilegos, neque blasphemantes deam vestram.</P>
<P><a name="038">38</A>&nbsp;Quod si Demetrius et qui cum eo sunt artifices, habent adversus aliquem causam, conventus forenses aguntur, et proconsules sunt: accusent invicem.</P>
<P><a name="039">39</A>&nbsp;Si quid autem alterius rei qu&#230;ritis, in legitima ecclesia poterit absolvi.</P>
<P><a name="040">40</A>&nbsp;Nam et periclitamur argui seditionis hodiern&#230;, cum nullus obnoxius sit de quo possimus reddere rationem concursus istius. Et cum h&#230;c dixisset, dimisit ecclesiam.</P>
<P><HR>
<CENTER>
<A HREF="act020">Next: Acts Chapter 20</A></CENTER>
</BODY>
</HTML>
