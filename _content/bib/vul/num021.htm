<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 21</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num021.htm">Polyglot</A>&nbsp;
<A HREF="../kjv/num021.htm">KJV</A>&nbsp;
<A HREF="../sep/num021.htm">Sep</A>&nbsp;
<A HREF="../tan/num021.htm">Tan</A>&nbsp;

<BR>
<BR><A HREF="num.htm">Numbers Index</A><BR>
&nbsp;
<A HREF="num020.htm">Previous</A>&nbsp;
<A HREF="num022.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 21</H3><P><a name="001">1</A>&nbsp;Quod cum audisset Chanan&#230;us rex Arad, qui habitabat ad meridiem, venisse scilicet Isra&#235;l per exploratorum viam, pugnavit contra illum, et victor existens, duxit ex eo pr&#230;dam.</P>
<P><a name="002">2</A>&nbsp;At Isra&#235;l voto se Domino obligans, ait: Si tradideris populum istum in manu mea, delebo urbes ejus.</P>
<P><a name="003">3</A>&nbsp;Exaudivitque Dominus preces Isra&#235;l, et tradidit Chanan&#230;um, quem ille interfecit subversis urbibus ejus: et vocavit nomen loci illius Horma, id est, anathema.<BR>
</P>
<P><a name="004">4</A>&nbsp;Profecti sunt autem et de monte Hor, per viam qu&#230; ducit ad mare Rubrum, ut circumirent terram Edom. Et t&#230;dere c&#156;pit populum itineris ac laboris:</P>
<P><a name="005">5</A>&nbsp;locutusque contra Deum et Moysen, ait: Cur eduxisti nos de &#198;gypto, ut moreremur in solitudine? deest panis, non sunt aqu&#230;: anima nostra jam nauseat super cibo isto levissimo.</P>
<P><a name="006">6</A>&nbsp;Quam ob rem misit Dominus in populum ignitos serpentes, ad quorum plagas et mortes plurimorum,</P>
<P><a name="007">7</A>&nbsp;venerunt ad Moysen, atque dixerunt: Peccavimus, quia locuti sumus contra Dominum et te: ora ut tollat a nobis serpentes. Oravitque Moyses pro populo,</P>
<P><a name="008">8</A>&nbsp;et locutus est Dominus ad eum: Fac serpentem &#230;neum, et pone eum pro signo: qui percussus aspexerit eum, vivet.</P>
<P><a name="009">9</A>&nbsp;Fecit ergo Moyses serpentem &#230;neum, et posuit eum pro signo: quem cum percussi aspicerent, sanabantur.<BR>
</P>
<P><a name="010">10</A>&nbsp;Profectique filii Isra&#235;l castrametati sunt in Oboth.</P>
<P><a name="011">11</A>&nbsp;Unde egressi fixere tentoria in Jeabarim, in solitudine qu&#230; respicit Moab contra orientalem plagam.</P>
<P><a name="012">12</A>&nbsp;Et inde moventes, venerunt ad torrentem Zared.</P>
<P><a name="013">13</A>&nbsp;Quem relinquentes castrametati sunt contra Arnon, qu&#230; est in deserto, et prominet in finibus Amorrh&#230;i. Siquidem Arnon terminus est Moab, dividens Moabitas et Amorrh&#230;os.</P>
<P><a name="014">14</A>&nbsp;Unde dicitur in libro bellorum Domini: [Sicut fecit in mari Rubro,<BR> sic faciet in torrentibus Arnon.<BR></P>
<P><a name="015">15</A>&nbsp;Scopuli torrentium inclinati sunt, ut requiescerent in Ar,<BR> et recumberent in finibus Moabitarum.]</P>
<P><a name="016">16</A>&nbsp;Ex eo loco apparuit puteus, super quo locutus est Dominus ad Moysen: Congrega populum, et dabo ei aquam.</P>
<P><a name="017">17</A>&nbsp;Tunc cecinit Isra&#235;l carmen istud: [Ascendat puteus.] Concinebant:</P>
<P><a name="018">18</A>&nbsp;[Puteus, quem foderunt principes<BR> et paraverunt duces multitudinis<BR> in datore legis, et in baculis suis.] De solitudine, Matthana.</P>
<P><a name="019">19</A>&nbsp;De Matthana in Nahaliel: de Nahaliel in Bamoth.</P>
<P><a name="020">20</A>&nbsp;De Bamoth, vallis est in regione Moab, in vertice Phasga, quod respicit contra desertum.<BR>
</P>
<P><a name="021">21</A>&nbsp;Misit autem Isra&#235;l nuntios ad Sehon regem Amorrh&#230;orum, dicens:</P>
<P><a name="022">22</A>&nbsp;Obsecro ut transire mihi liceat per terram tuam: non declinabimus in agros et vineas; non bibemus aquas ex puteis: via regia gradiemur, donec transeamus terminos tuos.</P>
<P><a name="023">23</A>&nbsp;Qui concedere noluit ut transiret Isra&#235;l per fines suos: quin potius exercitu congregato, egressus est obviam in desertum, et venit in Jasa, pugnavitque contra eum.</P>
<P><a name="024">24</A>&nbsp;A quo percussus est in ore gladii, et possessa est terra ejus ab Arnon usque Jeboc, et filios Ammon: quia forti pr&#230;sidio tenebantur termini Ammonitarum.</P>
<P><a name="025">25</A>&nbsp;Tulit ergo Isra&#235;l omnes civitates ejus, et habitavit in urbibus Amorrh&#230;i, in Hesebon scilicet, et viculis ejus.</P>
<P><a name="026">26</A>&nbsp;Urbs Hesebon fuit Sehon regis Amorrh&#230;i, qui pugnavit contra regem Moab: et tulit omnem terram, qu&#230; ditionis illius fuerat usque Arnon.</P>
<P><a name="027">27</A>&nbsp;Idcirco dicitur in proverbio: [Venite in Hesebon: &#230;dificetur, et construatur civitas Sehon:<BR></P>
<P><a name="028">28</A>&nbsp;ignis egressus est de Hesebon, flamma de oppido Sehon,<BR> et devoravit Ar Moabitarum, et habitatores excelsorum Arnon.<BR></P>
<P><a name="029">29</A>&nbsp;V&#230; tibi Moab; peristi popule Chamos.<BR> Dedit filios ejus in fugam, et filias in captivitatem regi Amorrh&#230;orum Sehon.<BR></P>
<P><a name="030">30</A>&nbsp;Jugum ipsorum disperiit ad Hesebon usque Dibon:<BR> lassi pervenerunt in Nophe, et usque Medaba.]</P>
<P><a name="031">31</A>&nbsp;Habitavit itaque Isra&#235;l in terra Amorrh&#230;i.<BR>
</P>
<P><a name="032">32</A>&nbsp;Misitque Moyses qui explorarent Jazer: cujus ceperunt viculos, et possederunt habitatores.</P>
<P><a name="033">33</A>&nbsp;Verteruntque se, et ascenderunt per viam Basan, et occurrit eis Og, rex Basan, cum omni populo suo, pugnaturus in Edrai.</P>
<P><a name="034">34</A>&nbsp;Dixitque Dominus ad Moysen: Ne timeas eum, quia in manu tua tradidi illum, et omnem populum ac terram ejus: faciesque illi sicut fecisti Sehon, regi Amorrh&#230;orum habitatori Hesebon.</P>
<P><a name="035">35</A>&nbsp;Percusserunt igitur et hunc cum filiis suis, universumque populum ejus usque ad internecionem, et possederunt terram illius.</P>
<P><HR>
<CENTER>
<A HREF="num022.htm">Next: Numbers Chapter 22</A></CENTER>
</BODY>
</HTML>
