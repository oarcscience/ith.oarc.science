<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir009.htm">Polyglot</A>&nbsp;
<A HREF="../apo/sir009.htm">Apo</A>&nbsp;
<A HREF="../sep/sir009.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="sir008.htm">Previous</A>&nbsp;
<A HREF="sir010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 9</H3><P><a name="001">1</A>&nbsp;[Non zeles mulierem sinus tui,<BR> ne ostendat super te malitiam doctrin&#230; nequam.<BR></P>
<P><a name="002">2</A>&nbsp;Non des mulieri potestatem anim&#230; tu&#230;,<BR> ne ingrediatur in virtutem tuam, et confundaris.<BR></P>
<P><a name="003">3</A>&nbsp;Ne respicias mulierem multivolam,<BR> ne forte incidas in laqueos illius.<BR></P>
<P><a name="004">4</A>&nbsp;Cum saltatrice ne assiduus sis,<BR> nec audias illam, ne forte pereas in efficacia illius.<BR></P>
<P><a name="005">5</A>&nbsp;Virginem ne conspicias,<BR> ne forte scandalizeris in decore illius.<BR></P>
<P><a name="006">6</A>&nbsp;Ne des fornicariis animam tuam in ullo,<BR> ne perdas te et h&#230;reditatem tuam.<BR></P>
<P><a name="007">7</A>&nbsp;Noli circumspicere in vicis civitatis,<BR> nec oberraveris in plateis illius.<BR></P>
<P><a name="008">8</A>&nbsp;Averte faciem tuam a muliere compta,<BR> et ne circumspicias speciem alienam.<BR></P>
<P><a name="009">9</A>&nbsp;Propter speciem mulieris multi perierunt:<BR> et ex hoc concupiscentia quasi ignis exardescit.<BR></P>
<P><a name="010">10</A>&nbsp;Omnis mulier qu&#230; est fornicaria,<BR> quasi stercus in via conculcabitur.<BR></P>
<P><a name="011">11</A>&nbsp;Speciem mulieris alien&#230; multi admirati, reprobi facti sunt:<BR> colloquium enim illius quasi ignis exardescit.<BR></P>
<P><a name="012">12</A>&nbsp;Cum aliena muliere ne sedeas omnino,<BR> nec accumbas cum ea super cubitum:<BR></P>
<P><a name="013">13</A>&nbsp;et non alterceris cum illa in vino,<BR> ne forte declinet cor tuum in illam,<BR> et sanguine tuo labaris in perditionem.]<BR>
</P>
<P><a name="014">14</A>&nbsp;[Ne derelinquas amicum antiquum:<BR> novus enim non erit similis illi.<BR></P>
<P><a name="015">15</A>&nbsp;Vinum novum amicus novus:<BR> veterascet, et cum suavitate bibes illud.<BR></P>
<P><a name="016">16</A>&nbsp;Non zeles gloriam et opes peccatoris:<BR> non enim scis qu&#230; futura sit illius subversio.<BR></P>
<P><a name="017">17</A>&nbsp;Non placeat tibi injuria injustorum,<BR> sciens quoniam usque ad inferos non placebit impius.<BR></P>
<P><a name="018">18</A>&nbsp;Longe abesto ab homine potestatem habente occidendi,<BR> et non suspicaberis timorem mortis.<BR></P>
<P><a name="019">19</A>&nbsp;Et si accesseris ad illum, noli aliquid committere,<BR> ne forte auferat vitam tuam.<BR></P>
<P><a name="020">20</A>&nbsp;Communionem mortis scito,<BR> quoniam in medio laqueorum ingredieris,<BR> et super dolentium arma ambulabis.<BR></P>
<P><a name="021">21</A>&nbsp;Secundum virtutem tuam cave te a proximo tuo,<BR> et cum sapientibus et prudentibus tracta.<BR></P>
<P><a name="022">22</A>&nbsp;Viri justi sint tibi conviv&#230;,<BR> et in timore Dei sit tibi gloriatio:<BR></P>
<P><a name="023">23</A>&nbsp;et in sensu sit tibi cogitatus Dei,<BR> et omnis enarratio tua in pr&#230;ceptis Altissimi.<BR></P>
<P><a name="024">24</A>&nbsp;In manu artificum opera laudabuntur,<BR> et princeps populi in sapientia sermonis sui,<BR> in sensu vero seniorum verbum.<BR></P>
<P><a name="025">25</A>&nbsp;Terribilis est in civitate sua homo linguosus:<BR> et temerarius in verbo suo odibilis erit.]</P>
<P><HR>
<CENTER>
<A HREF="sir010.htm">Next: Sirach Chapter 10</A></CENTER>
</BODY>
</HTML>
