<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro014">Polyglot</A>&nbsp;
<A HREF="../kjv/pro014">KJV</A>&nbsp;
<A HREF="../sep/pro014">Sep</A>&nbsp;
<A HREF="../tan/pro014">Tan</A>&nbsp;

<BR>
<BR><A HREF="pro">Proverbs Index</A><BR>
&nbsp;
<A HREF="pro013">Previous</A>&nbsp;
<A HREF="pro015">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 14</H3><P><a name="001">1</A>&nbsp;[Sapiens mulier &#230;dificat domum suam;<BR> insipiens exstructam quoque manibus destruet.<BR></P>
<P><a name="002">2</A>&nbsp;Ambulans recto itinere, et timens Deum,<BR> despicitur ab eo qui infami graditur via.<BR></P>
<P><a name="003">3</A>&nbsp;In ore stulti virga superbi&#230;;<BR> labia autem sapientium custodiunt eos.<BR></P>
<P><a name="004">4</A>&nbsp;Ubi non sunt boves, pr&#230;sepe vacuum est;<BR> ubi autem plurim&#230; segetes, ibi manifesta est fortitudo bovis.<BR></P>
<P><a name="005">5</A>&nbsp;Testis fidelis non mentitur;<BR> profert autem mendacium dolosus testis.<BR></P>
<P><a name="006">6</A>&nbsp;Qu&#230;rit derisor sapientiam, et non invenit;<BR> doctrina prudentium facilis.<BR></P>
<P><a name="007">7</A>&nbsp;Vade contra virum stultum,<BR> et nescit labia prudenti&#230;.<BR></P>
<P><a name="008">8</A>&nbsp;Sapientia callidi est intelligere viam suam,<BR> et imprudentia stultorum errans.<BR></P>
<P><a name="009">9</A>&nbsp;Stultus illudet peccatum,<BR> et inter justos morabitur gratia.<BR></P>
<P><a name="010">10</A>&nbsp;Cor quod novit amaritudinem anim&#230; su&#230;,<BR> in gaudio ejus non miscebitur extraneus.<BR></P>
<P><a name="011">11</A>&nbsp;Domus impiorum delebitur:<BR> tabernacula vero justorum germinabunt.<BR></P>
<P><a name="012">12</A>&nbsp;Est via qu&#230; videtur homini justa,<BR> novissima autem ejus deducunt ad mortem.<BR></P>
<P><a name="013">13</A>&nbsp;Risus dolore miscebitur,<BR> et extrema gaudii luctus occupat.<BR></P>
<P><a name="014">14</A>&nbsp;Viis suis replebitur stultus,<BR> et super eum erit vir bonus.]<BR>
</P>
<P><a name="015">15</A>&nbsp;[Innocens credit omni verbo;<BR> astutus considerat gressus suos.<BR> Filio doloso nihil erit boni;<BR> servo autem sapienti prosperi erunt actus,<BR> et dirigetur via ejus.<BR></P>
<P><a name="016">16</A>&nbsp;Sapiens timet, et declinat a malo;<BR> stultus transilit, et confidit.<BR></P>
<P><a name="017">17</A>&nbsp;Impatiens operabitur stultitiam,<BR> et vir versutus odiosus est.<BR></P>
<P><a name="018">18</A>&nbsp;Possidebunt parvuli stultitiam,<BR> et exspectabunt astuti scientiam.<BR></P>
<P><a name="019">19</A>&nbsp;Jacebunt mali ante bonos,<BR> et impii ante portas justorum.<BR></P>
<P><a name="020">20</A>&nbsp;Etiam proximo suo pauper odiosus erit:<BR> amici vero divitum multi.<BR></P>
<P><a name="021">21</A>&nbsp;Qui despicit proximum suum peccat;<BR> qui autem miseretur pauperis beatus erit.<BR> Qui credit in Domino misericordiam diligit.<BR></P>
<P><a name="022">22</A>&nbsp;Errant qui operantur malum;<BR> misericordia et veritas pr&#230;parant bona.<BR></P>
<P><a name="023">23</A>&nbsp;In omni opere erit abundantia;<BR> ubi autem verba sunt plurima, ibi frequenter egestas.<BR></P>
<P><a name="024">24</A>&nbsp;Corona sapientium diviti&#230; eorum;<BR> fatuitas stultorum imprudentia.<BR></P>
<P><a name="025">25</A>&nbsp;Liberat animas testis fidelis,<BR> et profert mendacia versipellis.]<BR>
</P>
<P><a name="026">26</A>&nbsp;[In timore Domini fiducia fortitudinis,<BR> et filiis ejus erit spes.<BR></P>
<P><a name="027">27</A>&nbsp;Timor Domini fons vit&#230;,<BR> ut declinent a ruina mortis.<BR></P>
<P><a name="028">28</A>&nbsp;In multitudine populi dignitas regis,<BR> et in paucitate plebis ignominia principis.<BR></P>
<P><a name="029">29</A>&nbsp;Qui patiens est multa gubernatur prudentia;<BR> qui autem impatiens est exaltat stultitiam suam.<BR></P>
<P><a name="030">30</A>&nbsp;Vita carnium sanitas cordis;<BR> putredo ossium invidia.<BR></P>
<P><a name="031">31</A>&nbsp;Qui calumniatur egentem exprobrat factori ejus;<BR> honorat autem eum qui miseretur pauperis.<BR></P>
<P><a name="032">32</A>&nbsp;In malitia sua expelletur impius:<BR> sperat autem justus in morte sua.<BR></P>
<P><a name="033">33</A>&nbsp;In corde prudentis requiescit sapientia,<BR> et indoctos quosque erudiet.<BR></P>
<P><a name="034">34</A>&nbsp;Justitia elevat gentem;<BR> miseros autem facit populos peccatum.<BR></P>
<P><a name="035">35</A>&nbsp;Acceptus est regi minister intelligens;<BR> iracundiam ejus inutilis sustinebit.]</P>
<P><HR>
<CENTER>
<A HREF="pro015">Next: Proverbs Chapter 15</A></CENTER>
</BODY>
</HTML>
