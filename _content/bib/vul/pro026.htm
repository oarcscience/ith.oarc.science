<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 26</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro026">Polyglot</A>&nbsp;
<A HREF="../kjv/pro026">KJV</A>&nbsp;
<A HREF="../tan/pro026">Tan</A>&nbsp;

<BR>
<BR><A HREF="pro">Proverbs Index</A><BR>
&nbsp;
<A HREF="pro025">Previous</A>&nbsp;
<A HREF="pro027">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 26</H3><P><a name="001">1</A>&nbsp;[Quomodo nix in &#230;state, et pluvi&#230; in messe,<BR> sic indecens est stulto gloria.<BR></P>
<P><a name="002">2</A>&nbsp;Sicut avis ad alia transvolans, et passer quolibet vadens,<BR> sic maledictum frustra prolatum in quempiam superveniet.<BR></P>
<P><a name="003">3</A>&nbsp;Flagellum equo, et camus asino,<BR> et virga in dorso imprudentium.<BR></P>
<P><a name="004">4</A>&nbsp;Ne respondeas stulto juxta stultitiam suam,<BR> ne efficiaris ei similis.<BR></P>
<P><a name="005">5</A>&nbsp;Responde stulto juxta stultitiam suam,<BR> ne sibi sapiens esse videatur.<BR></P>
<P><a name="006">6</A>&nbsp;Claudus pedibus, et iniquitatem bibens,<BR> qui mittit verba per nuntium stultum.<BR></P>
<P><a name="007">7</A>&nbsp;Quomodo pulchras frustra habet claudus tibias,<BR> sic indecens est in ore stultorum parabola.<BR></P>
<P><a name="008">8</A>&nbsp;Sicut qui mittit lapidem in acervum Mercurii,<BR> ita qui tribuit insipienti honorem.<BR></P>
<P><a name="009">9</A>&nbsp;Quomodo si spina nascatur in manu temulenti,<BR> sic parabola in ore stultorum.<BR></P>
<P><a name="010">10</A>&nbsp;Judicium determinat causas,<BR> et qui imponit stulto silentium iras mitigat.<BR></P>
<P><a name="011">11</A>&nbsp;Sicut canis qui revertitur ad vomitum suum,<BR> sic imprudens qui iterat stultitiam suam.<BR></P>
<P><a name="012">12</A>&nbsp;Vidisti hominem sapientem sibi videri?<BR> magis illo spem habebit insipiens.]<BR>
</P>
<P><a name="013">13</A>&nbsp;[Dicit piger: Leo est in via,<BR> et le&#230;na in itineribus.<BR></P>
<P><a name="014">14</A>&nbsp;Sicut ostium vertitur in cardine suo,<BR> ita piger in lectulo suo.<BR></P>
<P><a name="015">15</A>&nbsp;Abscondit piger manum sub ascella sua,<BR> et laborat si ad os suum eam converterit.<BR></P>
<P><a name="016">16</A>&nbsp;Sapientior sibi piger videtur<BR> septem viris loquentibus sententias.]<BR>
</P>
<P><a name="017">17</A>&nbsp;[Sicut qui apprehendit auribus canem,<BR> sic qui transit impatiens et commiscetur rix&#230; alterius.<BR></P>
<P><a name="018">18</A>&nbsp;Sicut noxius est qui mittit sagittas et lanceas in mortem,<BR></P>
<P><a name="019">19</A>&nbsp;ita vir fraudulenter nocet amico suo,<BR> et cum fuerit deprehensus dicit: Ludens feci.<BR></P>
<P><a name="020">20</A>&nbsp;Cum defecerint ligna extinguetur ignis,<BR> et susurrone subtracto, jurgia conquiescent.<BR></P>
<P><a name="021">21</A>&nbsp;Sicut carbones ad prunas, et ligna ad ignem,<BR> sic homo iracundus suscitat rixas.<BR></P>
<P><a name="022">22</A>&nbsp;Verba susurronis quasi simplicia,<BR> et ipsa perveniunt ad intima ventris.<BR></P>
<P><a name="023">23</A>&nbsp;Quomodo si argento sordido ornare velis vas fictile,<BR> sic labia tumentia cum pessimo corde sociata.<BR></P>
<P><a name="024">24</A>&nbsp;Labiis suis intelligitur inimicus,<BR> cum in corde tractaverit dolos.<BR></P>
<P><a name="025">25</A>&nbsp;Quando submiserit vocem suam, ne credideris ei,<BR> quoniam septem nequiti&#230; sunt in corde illius.<BR></P>
<P><a name="026">26</A>&nbsp;Qui operit odium fraudulenter,<BR> revelabitur malitia ejus in consilio.<BR></P>
<P><a name="027">27</A>&nbsp;Qui fodit foveam incidet in eam,<BR> et qui volvit lapidem revertetur ad eum.<BR></P>
<P><a name="028">28</A>&nbsp;Lingua fallax non amat veritatem,<BR> et os lubricum operatur ruinas.]</P>
<P><HR>
<CENTER>
<A HREF="pro027">Next: Proverbs Chapter 27</A></CENTER>
</BODY>
</HTML>
