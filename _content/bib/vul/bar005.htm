<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Baruch: Baruch Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/bar005">Polyglot</A>&nbsp;
<A HREF="../apo/bar005">Apo</A>&nbsp;
<A HREF="../sep/bar005">Sep</A>&nbsp;

<BR>
<BR><A HREF="bar">Baruch Index</A><BR>
&nbsp;
<A HREF="bar004">Previous</A>&nbsp;
<A HREF="bar006">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Baruch Chapter 5</H3><P><a name="001">1</A>&nbsp;[Exue te, Jerusalem, stola luctus et vexationis tu&#230;,<BR> et indue te decore, et honore ejus,<BR> qu&#230; a Deo tibi est, sempitern&#230; glori&#230;.<BR></P>
<P><a name="002">2</A>&nbsp;Circumdabit te Deus diploide justiti&#230;,<BR> et imponet mitram capiti honoris &#230;terni.<BR></P>
<P><a name="003">3</A>&nbsp;Deus enim ostendet splendorem suum in te,<BR> omni qui sub c&#230;lo est.<BR></P>
<P><a name="004">4</A>&nbsp;Nominabitur enim tibi nomen tuum a Deo in sempiternum:<BR> pax justiti&#230;, et honor pietatis.<BR></P>
<P><a name="005">5</A>&nbsp;Exsurge, Jerusalem, et sta in excelso:<BR> et circumspice ad orientem,<BR> et vide collectos filios tuos ab oriente sole usque ad occidentem,<BR> in verbo Sancti,<BR> gaudentes Dei memoria.<BR></P>
<P><a name="006">6</A>&nbsp;Exierunt enim abs te pedibus ducti ab inimicis:<BR> adducet autem illos Dominus ad te portatos in honore<BR> sicut filios regni:<BR></P>
<P><a name="007">7</A>&nbsp;constituit enim Deus<BR> humiliare omnem montem excelsum et rupes perennes,<BR> et convalles replere in &#230;qualitatem terr&#230;,<BR> ut ambulet Isra&#235;l diligenter in honorem Dei.<BR></P>
<P><a name="008">8</A>&nbsp;Obumbraverunt autem et silv&#230;,<BR> et omne lignum suavitatis Isra&#235;l<BR> ex mandato Dei.<BR></P>
<P><a name="009">9</A>&nbsp;Adducet enim Deus Isra&#235;l cum jucunditate in lumine majestatis su&#230;,<BR> cum misericordia et justitia qu&#230; est ex ipso.]</P>
<P><HR>
<CENTER>
<A HREF="bar006">Next: Baruch Chapter 6</A></CENTER>
</BODY>
</HTML>
