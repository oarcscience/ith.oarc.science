<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 30</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir030">Polyglot</A>&nbsp;
<A HREF="../apo/sir030">Apo</A>&nbsp;
<A HREF="../sep/sir030">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir029">Previous</A>&nbsp;
<A HREF="sir031">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 30</H3><P><a name="001">1</A>&nbsp;[Qui diligit filium suum assiduat illi flagella,<BR> ut l&#230;tetur in novissimo suo,<BR> et non palpet proximorum ostia.<BR></P>
<P><a name="002">2</A>&nbsp;Qui docet filium suum laudabitur in illo,<BR> et in medio domesticorum in illo gloriabitur.<BR></P>
<P><a name="003">3</A>&nbsp;Qui docet filium suum in zelum mittit inimicum,<BR> et in medio amicorum gloriabitur in illo.<BR></P>
<P><a name="004">4</A>&nbsp;Mortuus est pater ejus, et quasi non est mortuus:<BR> similem enim reliquit sibi post se.<BR></P>
<P><a name="005">5</A>&nbsp;In vita sua vidit, et l&#230;tatus est in illo:<BR> in obitu suo non est contristatus,<BR> nec confusus est coram inimicis:<BR></P>
<P><a name="006">6</A>&nbsp;reliquit enim defensorem domus contra inimicos,<BR> et amicis reddentem gratiam.<BR></P>
<P><a name="007">7</A>&nbsp;Pro animabus filiorum colligabit vulnera sua,<BR> et super omnem vocem turbabuntur viscera ejus.<BR></P>
<P><a name="008">8</A>&nbsp;Equus indomitus evadit durus,<BR> et filius remissus evadet pr&#230;ceps.<BR></P>
<P><a name="009">9</A>&nbsp;Lacta filium, et paventem te faciet:<BR> lude cum eo, et contristabit te.<BR></P>
<P><a name="010">10</A>&nbsp;Non corrideas illi, ne doleas,<BR> et in novissimo obstupescent dentes tui.<BR></P>
<P><a name="011">11</A>&nbsp;Non des illi potestatem in juventute,<BR> et ne despicias cogitatus illius.<BR></P>
<P><a name="012">12</A>&nbsp;Curva cervicem ejus in juventute,<BR> et tunde latera ejus dum infans est,<BR> ne forte induret, et non credat tibi,<BR> et erit tibi dolor anim&#230;.<BR></P>
<P><a name="013">13</A>&nbsp;Doce filium tuum, et operare in illo,<BR> ne in turpitudinem illius offendas.]<BR>
</P>
<P><a name="014">14</A>&nbsp;[Melior est pauper sanus, et fortis viribus,<BR> quam dives imbecillis et flagellatus malitia.<BR></P>
<P><a name="015">15</A>&nbsp;Salus anim&#230; in sanctitate justiti&#230;<BR> melior est omni auro et argento:<BR> et corpus validum quam census immensus.<BR></P>
<P><a name="016">16</A>&nbsp;Non est census super censum salutis corporis,<BR> et non est oblectamentum super cordis gaudium.<BR></P>
<P><a name="017">17</A>&nbsp;Melior est mors quam vita amara,<BR> et requies &#230;terna quam languor perseverans.<BR></P>
<P><a name="018">18</A>&nbsp;Bona abscondita in ore clauso,<BR> quasi appositiones epularum circumposit&#230; sepulchro.<BR></P>
<P><a name="019">19</A>&nbsp;Quid proderit libatio idolo?<BR> nec enim manducabit, nec odorabit.<BR></P>
<P><a name="020">20</A>&nbsp;Sic qui effugatur a Domino,<BR> portans mercedes iniquitatis:<BR></P>
<P><a name="021">21</A>&nbsp;videns oculis et ingemiscens,<BR> sicut spado complectens virginem, et suspirans.<BR></P>
<P><a name="022">22</A>&nbsp;Tristitiam non des anim&#230; tu&#230;,<BR> et non affligas temetipsum in consilio tuo.<BR></P>
<P><a name="023">23</A>&nbsp;Jucunditas cordis, h&#230;c est vita hominis,<BR> et thesaurus sine defectione sanctitatis:<BR> et exsultatio viri est long&#230;vitas.<BR></P>
<P><a name="024">24</A>&nbsp;Miserere anim&#230; tu&#230; placens Deo, et contine:<BR> congrega cor tuum in sanctitate ejus,<BR> et tristitiam longe repelle a te.<BR></P>
<P><a name="025">25</A>&nbsp;Multos enim occidit tristitia,<BR> et non est utilitas in illa.<BR></P>
<P><a name="026">26</A>&nbsp;Zelus et iracundia minuunt dies,<BR> et ante tempus senectam adducet cogitatus.<BR></P>
<P><a name="027">27</A>&nbsp;Splendidum cor et bonum in epulis est:<BR> epul&#230; enim illius diligenter fiunt.]</P>
<P><HR>
<CENTER>
<A HREF="sir031">Next: Sirach Chapter 31</A></CENTER>
</BODY>
</HTML>
