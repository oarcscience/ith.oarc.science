<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/joh011.htm">Polyglot</A>&nbsp;
<A HREF="../gnt/joh011.htm">GNT</A>&nbsp;
<A HREF="../kjv/joh011.htm">KJV</A>&nbsp;

<BR>
<BR><A HREF="joh.htm">John Index</A><BR>
&nbsp;
<A HREF="joh010.htm">Previous</A>&nbsp;
<A HREF="joh012.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 11</H3><P><a name="001">1</A>&nbsp;Erat autem quidam languens Lazarus a Bethania, de castello Mari&#230; et Marth&#230; sororis ejus.</P>
<P><a name="002">2</A>&nbsp;(Maria autem erat qu&#230; unxit Dominum unguento, et extersit pedes ejus capillis suis: cujus frater Lazarus infirmabatur.)</P>
<P><a name="003">3</A>&nbsp;Miserunt ergo sorores ejus ad eum dicentes: Domine, ecce quem amas infirmatur.</P>
<P><a name="004">4</A>&nbsp;Audiens autem Jesus dixit eis: Infirmitas h&#230;c non est ad mortem, sed pro gloria Dei, ut glorificetur Filius Dei per eam.</P>
<P><a name="005">5</A>&nbsp;Diligebat autem Jesus Martham, et sororem ejus Mariam, et Lazarum.</P>
<P><a name="006">6</A>&nbsp;Ut ergo audivit quia infirmabatur, tunc quidem mansit in eodem loco duobus diebus;</P>
<P><a name="007">7</A>&nbsp;deinde post h&#230;c dixit discipulis suis: Eamus in Jud&#230;am iterum.</P>
<P><a name="008">8</A>&nbsp;Dicunt ei discipuli: Rabbi, nunc qu&#230;rebant te Jud&#230;i lapidare, et iterum vadis illuc?</P>
<P><a name="009">9</A>&nbsp;Respondit Jesus: Nonne duodecim sunt hor&#230; diei? Si quis ambulaverit in die, non offendit, quia lucem hujus mundi videt:</P>
<P><a name="010">10</A>&nbsp;si autem ambulaverit in nocte, offendit, quia lux non est in eo.</P>
<P><a name="011">11</A>&nbsp;H&#230;c ait, et post h&#230;c dixit eis: Lazarus amicus noster dormit: sed vado ut a somno excitem eum.</P>
<P><a name="012">12</A>&nbsp;Dixerunt ergo discipuli ejus: Domine, si dormit, salvus erit.</P>
<P><a name="013">13</A>&nbsp;Dixerat autem Jesus de morte ejus: illi autem putaverunt quia de dormitione somni diceret.</P>
<P><a name="014">14</A>&nbsp;Tunc ergo Jesus dixit eis manifeste: Lazarus mortuus est:</P>
<P><a name="015">15</A>&nbsp;et gaudeo propter vos, ut credatis, quoniam non eram ibi, sed eamus ad eum.</P>
<P><a name="016">16</A>&nbsp;Dixit ergo Thomas, qui dicitur Didymus, ad condiscipulos: Eamus et nos, ut moriamur cum eo.</P>
<P><a name="017">17</A>&nbsp;Venit itaque Jesus: et invenit eum quatuor dies jam in monumento habentem.</P>
<P><a name="018">18</A>&nbsp;(Erat autem Bethania juxta Jerosolymam quasi stadiis quindecim.)</P>
<P><a name="019">19</A>&nbsp;Multi autem ex Jud&#230;is venerant ad Martham et Mariam, ut consolarentur eas de fratre suo.</P>
<P><a name="020">20</A>&nbsp;Martha ergo ut audivit quia Jesus venit, occurrit illi: Maria autem domi sedebat.</P>
<P><a name="021">21</A>&nbsp;Dixit ergo Martha ad Jesum: Domine, si fuisses hic, frater meus non fuisset mortuus:</P>
<P><a name="022">22</A>&nbsp;sed et nunc scio quia qu&#230;cumque poposceris a Deo, dabit tibi Deus.</P>
<P><a name="023">23</A>&nbsp;Dicit illi Jesus: Resurget frater tuus.</P>
<P><a name="024">24</A>&nbsp;Dicit ei Martha: Scio quia resurget in resurrectione in novissimo die.</P>
<P><a name="025">25</A>&nbsp;Dixit ei Jesus: Ego sum resurrectio et vita: qui credit in me, etiam si mortuus fuerit, vivet:</P>
<P><a name="026">26</A>&nbsp;et omnis qui vivit et credit in me, non morietur in &#230;ternum. Credis hoc?</P>
<P><a name="027">27</A>&nbsp;Ait illi: Utique Domine, ego credidi quia tu es Christus, Filius Dei vivi, qui in hunc mundum venisti.</P>
<P><a name="028">28</A>&nbsp;Et cum h&#230;c dixisset, abiit, et vocavit Mariam sororem suam silentio, dicens: Magister adest, et vocat te.</P>
<P><a name="029">29</A>&nbsp;Illa ut audivit, surgit cito, et venit ad eum;</P>
<P><a name="030">30</A>&nbsp;nondum enim venerat Jesus in castellum: sed erat adhuc in illo loco, ubi occurrerat ei Martha.</P>
<P><a name="031">31</A>&nbsp;Jud&#230;i ergo, qui erant cum ea in domo, et consolabantur eam, cum vidissent Mariam quia cito surrexit, et exiit, secuti sunt eam dicentes: Quia vadit ad monumentum, ut ploret ibi.</P>
<P><a name="032">32</A>&nbsp;Maria ergo, cum venisset ubi erat Jesus, videns eum, cecidit ad pedes ejus, et dicit ei: Domine, si fuisses hic, non esset mortuus frater meus.</P>
<P><a name="033">33</A>&nbsp;Jesus ergo, ut vidit eam plorantem, et Jud&#230;os, qui venerant cum ea, plorantes, infremuit spiritu, et turbavit seipsum,</P>
<P><a name="034">34</A>&nbsp;et dixit: Ubi posuistis eum? Dicunt ei: Domine, veni, et vide.</P>
<P><a name="035">35</A>&nbsp;Et lacrimatus est Jesus.</P>
<P><a name="036">36</A>&nbsp;Dixerunt ergo Jud&#230;i: Ecce quomodo amabat eum.</P>
<P><a name="037">37</A>&nbsp;Quidam autem ex ipsis dixerunt: Non poterat hic, qui aperuit oculos c&#230;ci nati, facere ut hic non moreretur?</P>
<P><a name="038">38</A>&nbsp;Jesus ergo rursum fremens in semetipso, venit ad monumentum. Erat autem spelunca, et lapis superpositus erat ei.</P>
<P><a name="039">39</A>&nbsp;Ait Jesus: Tollite lapidem. Dicit ei Martha, soror ejus qui mortuus fuerat: Domine, jam f&#156;tet, quatriduanus est enim.</P>
<P><a name="040">40</A>&nbsp;Dicit ei Jesus: Nonne dixi tibi quoniam si credideris, videbis gloriam Dei?</P>
<P><a name="041">41</A>&nbsp;Tulerunt ergo lapidem: Jesus autem, elevatis sursum oculis, dixit: Pater, gratias ago tibi quoniam audisti me.</P>
<P><a name="042">42</A>&nbsp;Ego autem sciebam quia semper me audis, sed propter populum qui circumstat, dixi: ut credant quia tu me misisti.</P>
<P><a name="043">43</A>&nbsp;H&#230;c cum dixisset, voce magna clamavit: Lazare, veni foras.</P>
<P><a name="044">44</A>&nbsp;Et statim prodiit qui fuerat mortuus, ligatus pedes, et manus institis, et facies illius sudario erat ligata. Dixit eis Jesus: Solvite eum et sinite abire.</P>
<P><a name="045">45</A>&nbsp;Multi ergo ex Jud&#230;is, qui venerant ad Mariam, et Martham, et viderant qu&#230; fecit Jesus, crediderunt in eum.</P>
<P><a name="046">46</A>&nbsp;Quidam autem ex ipsis abierunt ad pharis&#230;os, et dixerunt eis qu&#230; fecit Jesus.<BR>
</P>
<P><a name="047">47</A>&nbsp;Collegerunt ergo pontifices et pharis&#230;i concilium, et dicebant: Quid faciamus, quia hic homo multa signa facit?</P>
<P><a name="048">48</A>&nbsp;Si dimittimus eum sic, omnes credent in eum, et venient Romani, et tollent nostrum locum, et gentem.</P>
<P><a name="049">49</A>&nbsp;Unus autem ex ipsis, Caiphas nomine, cum esset pontifex anni illius, dixit eis: Vos nescitis quidquam,</P>
<P><a name="050">50</A>&nbsp;nec cogitatis quia expedit vobis ut unus moriatur homo pro populo, et non tota gens pereat.</P>
<P><a name="051">51</A>&nbsp;Hoc autem a semetipso non dixit: sed cum esset pontifex anni illius, prophetavit, quod Jesus moriturus erat pro gente,</P>
<P><a name="052">52</A>&nbsp;et non tantum pro gente, sed ut filios Dei, qui erant dispersi, congregaret in unum.</P>
<P><a name="053">53</A>&nbsp;Ab illo ergo die cogitaverunt ut interficerent eum.<BR>
</P>
<P><a name="054">54</A>&nbsp;Jesus ergo jam non in palam ambulabat apud Jud&#230;os, sed abiit in regionem juxta desertum, in civitatem qu&#230; dicitur Ephrem, et ibi morabatur cum discipulis suis.</P>
<P><a name="055">55</A>&nbsp;Proximum autem erat Pascha Jud&#230;orum, et ascenderunt multi Jerosolymam de regione ante Pascha, ut sanctificarent seipsos.</P>
<P><a name="056">56</A>&nbsp;Qu&#230;rebant ergo Jesum, et colloquebantur ad invicem, in templo stantes: Quid putatis, quia non venit ad diem festum?</P>
<P><a name="057">57</A>&nbsp;Dederant autem pontifices et pharis&#230;i mandatum ut si quis cognoverit ubi sit, indicet, ut apprehendant eum.</P>
<P><HR>
<CENTER>
<A HREF="joh012.htm">Next: John Chapter 12</A></CENTER>
</BODY>
</HTML>
