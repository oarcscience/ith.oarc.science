<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Kings: 2 Kings Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg2010">Polyglot</A>&nbsp;
<A HREF="../kjv/kg2010">KJV</A>&nbsp;
<A HREF="../sep/kg2010">Sep</A>&nbsp;
<A HREF="../tan/kg2010">Tan</A>&nbsp;

<BR>
<BR><A HREF="kg2">2 Kings Index</A><BR>
&nbsp;
<A HREF="kg2009">Previous</A>&nbsp;
<A HREF="kg2011">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Kings Chapter 10</H3><P><a name="001">1</A>&nbsp;Erant autem Achab septuaginta filii in Samaria: scripsit ergo Jehu litteras, et misit in Samariam, ad optimates civitatis, et ad majores natu, et ad nutritios Achab, dicens:</P>
<P><a name="002">2</A>&nbsp;Statim ut acceperitis litteras has, qui habetis filios domini vestri, et currus, et equos, et civitates firmas, et arma,</P>
<P><a name="003">3</A>&nbsp;eligite meliorem, et eum qui vobis placuerit de filiis domini vestri, et eum ponite super solium patris sui, et pugnate pro domo domini vestri.</P>
<P><a name="004">4</A>&nbsp;Timuerunt illi vehementer, et dixerunt: Ecce duo reges non potuerunt stare coram eo, et quomodo nos valebimus resistere?</P>
<P><a name="005">5</A>&nbsp;Miserunt ergo pr&#230;positi domus, et pr&#230;fecti civitatis, et majores natu, et nutritii, ad Jehu, dicentes: Servi tui sumus: qu&#230;cumque jusseris faciemus, nec constituemus nobis regem: qu&#230;cumque tibi placent, fac.</P>
<P><a name="006">6</A>&nbsp;Rescripsit autem eis litteras secundo, dicens: Si mei estis, et obeditis mihi, tollite capita filiorum domini vestri, et venite ad me hac eadem hora cras in Jezrahel. Porro filii regis, septuaginta viri, apud optimates civitates nutriebantur.</P>
<P><a name="007">7</A>&nbsp;Cumque venissent litteras ad eos, tulerunt filios regis, et occiderunt septuaginta viros, et posuerunt capita eorum in cophinis, et miserunt ad eum in Jezrahel.</P>
<P><a name="008">8</A>&nbsp;Venit autem nuntius, et indicavit ei, dicens: Attulerunt capita filiorum regis. Qui respondit: Ponite ea ad duos acervos juxta introitum port&#230; usque mane.</P>
<P><a name="009">9</A>&nbsp;Cumque diluxisset, egressus est, et stans dixit ad omnem populum: Justi estis: si ego conjuravi contra dominum meum et interfeci eum, quis percussit omnes hos?</P>
<P><a name="010">10</A>&nbsp;videte ergo nunc quoniam non cecidit de sermonibus Domini in terram, quos locutus est Dominus super domum Achab: et Dominus fecit quod locutus est in manu servi sui Eli&#230;.</P>
<P><a name="011">11</A>&nbsp;Percussit igitur Jehu omnes qui reliqui erant de domo Achab in Jezrahel, et universos optimates ejus, et notos, et sacerdotes, donec non remanerent ex eo reliqui&#230;.<BR>
</P>
<P><a name="012">12</A>&nbsp;Et surrexit, et venit in Samariam: cumque venisset ad Cameram pastorum in via,</P>
<P><a name="013">13</A>&nbsp;invenit fratres Ochozi&#230; regis Juda: dixitque ad eos: Quinam estis vos? Qui responderunt: Fratres Ochozi&#230; sumus, et descendimus ad salutandos filios regis, et filios regin&#230;.</P>
<P><a name="014">14</A>&nbsp;Qui ait: Comprehendite eos vivos. Quos cum comprehendissent vivos, jugulaverunt eos in cisterna juxta Cameram, quadraginta duos viros: et non reliquit ex eis quemquam.</P>
<P><a name="015">15</A>&nbsp;Cumque abiisset inde, invenit Jonadab filium Rechab in occursum sibi, et benedixit ei. Et ait ad eum: Numquid est cor tuum rectum, sicut cor meum cum corde tuo? Et ait Jonadab: Est. Si est, inquit, da manum tuam. Qui dedit ei manum suam. At ille levavit eum ad se in currum:</P>
<P><a name="016">16</A>&nbsp;dixitque ad eum: Veni mecum, et vide zelum meum pro Domino. Et impositum in curru suo</P>
<P><a name="017">17</A>&nbsp;duxit in Samariam. Et percussit omnes qui reliqui fuerant de Achab in Samaria usque ad unum, juxta verbum Domini quod locutus est per Eliam.<BR>
</P>
<P><a name="018">18</A>&nbsp;Congregavit ergo Jehu omnem populum, et dixit ad eos: Achab coluit Baal parum, ego autem colam eum amplius.</P>
<P><a name="019">19</A>&nbsp;Nunc igitur omnes prophetas Baal, et universos servos ejus, et cunctos sacerdotes ipsius vocate ad me: nullus sit qui non veniat: sacrificium enim grande est mihi Baal: quicumque defuerit, non vivet. Porro Jehu faciebat hoc insidiose, ut disperderet cultores Baal.</P>
<P><a name="020">20</A>&nbsp;Et dixit: Sanctificate diem solemnem Baal. Vocavitque,</P>
<P><a name="021">21</A>&nbsp;et misit in universos terminos Isra&#235;l, et venerunt cuncti servi Baal: non fuit residuus ne unus quidem qui non veniret. Et ingressi sunt templum Baal: et repleta est domus Baal, a summo usque ad summum.</P>
<P><a name="022">22</A>&nbsp;Dixitque his qui erant super vestes: Proferte vestimenta universis servis Baal. Et protulerunt eis vestes.</P>
<P><a name="023">23</A>&nbsp;Ingressusque Jehu, et Jonadab filius Rechab, templum Baal, ait cultoribus Baal: Perquirite, et videte, ne quis forte vobiscum sit de servis Domini, sed ut sint servi Baal soli.</P>
<P><a name="024">24</A>&nbsp;Ingressi sunt igitur ut facerent victimas et holocausta: Jehu autem pr&#230;paraverat sibi foris octoginta viros, et dixerat eis: Quicumque fugerit de hominibus his, quos ego adduxero in manus vestras, anima ejus erit pro anima illius.</P>
<P><a name="025">25</A>&nbsp;Factum est autem, cum completum esset holocaustum, pr&#230;cepit Jehu militibus et ducibus suis: Ingredimini, et percutite eos: nullus evadat. Percusseruntque eos in ore gladii, et projecerunt milites et duces: et ierunt in civitatem templi Baal,</P>
<P><a name="026">26</A>&nbsp;et protulerunt statuam de fano Baal, et combusserunt,</P>
<P><a name="027">27</A>&nbsp;et comminuerunt eam. Destruxerunt quoque &#230;dem Baal, et fecerunt pro ea latrinas usque in diem hanc.<BR>
</P>
<P><a name="028">28</A>&nbsp;Delevit itaque Jehu Baal de Isra&#235;l:</P>
<P><a name="029">29</A>&nbsp;verumtamen a peccatis Jeroboam filii Nabat, qui peccare fecit Isra&#235;l, non recessit, nec dereliquit vitulos aureos qui erant in Bethel et in Dan.</P>
<P><a name="030">30</A>&nbsp;Dixit autem Dominus ad Jehu: Quia studiose egisti quod rectum erat, et placebat in oculis meis, et omnia qu&#230; erant in corde meo fecisti contra domum Achab: filii tui usque ad quartam generationem sedebunt super thronum Isra&#235;l.</P>
<P><a name="031">31</A>&nbsp;Porro Jehu non custodivit ut ambularet in lege Domini Dei Isra&#235;l in toto corde suo: non enim recessit a peccatis Jeroboam, qui peccare fecerat Isra&#235;l.</P>
<P><a name="032">32</A>&nbsp;In diebus illis c&#156;pit Dominus t&#230;dere super Isra&#235;l: percussitque eos Haza&#235;l in universis finibus Isra&#235;l,</P>
<P><a name="033">33</A>&nbsp;a Jordane contra orientalem plagam, omnem terram Galaad, et Gad, et Ruben, et Manasse, ab Aro&#235;r, qu&#230; est super torrentem Arnon, et Galaad, et Basan.</P>
<P><a name="034">34</A>&nbsp;Reliqua autem verborum Jehu, et universa qu&#230; fecit, et fortitudo ejus, nonne h&#230;c scripta sunt in libro verborum dierum regum Isra&#235;l?</P>
<P><a name="035">35</A>&nbsp;Et dormivit Jehu cum patribus suis, sepelieruntque eum in Samaria: et regnavit Joachaz filius ejus pro eo.</P>
<P><a name="036">36</A>&nbsp;Dies autem quos regnavit Jehu super Isra&#235;l, viginti et octo anni sunt in Samaria.</P>
<P><HR>
<CENTER>
<A HREF="kg2011">Next: 2 Kings Chapter 11</A></CENTER>
</BODY>
</HTML>
