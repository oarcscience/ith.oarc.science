<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 19</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir019">Polyglot</A>&nbsp;
<A HREF="../apo/sir019">Apo</A>&nbsp;
<A HREF="../sep/sir019">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir018">Previous</A>&nbsp;
<A HREF="sir020">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 19</H3><P><a name="001">1</A>&nbsp;[Operarius ebriosus non locupletabitur:<BR> et qui spernit modica paulatim decidet.<BR></P>
<P><a name="002">2</A>&nbsp;Vinum et mulieres apostatare faciunt sapientes,<BR> et arguent sensatos.<BR></P>
<P><a name="003">3</A>&nbsp;Et qui se jungit fornicariis erit nequam:<BR> putredo et vermes h&#230;reditabunt illum:<BR> et extolletur in exemplum majus,<BR> et tolletur de numero anima ejus.]<BR>
</P>
<P><a name="004">4</A>&nbsp;[Qui credit cito levis corde est, et minorabitur:<BR> et qui delinquit in animam suam, insuper habebitur.<BR></P>
<P><a name="005">5</A>&nbsp;Qui gaudet iniquitate, denotabitur:<BR> et qui odit correptionem, minuetur vita:<BR> et qui odit loquacitatem, extinguit malitiam.<BR></P>
<P><a name="006">6</A>&nbsp;Qui peccat in animam suam, p&#156;nitebit:<BR> et qui jucundatur in malitia, denotabitur.<BR></P>
<P><a name="007">7</A>&nbsp;Ne iteres verbum nequam et durum,<BR> et non minoraberis.<BR></P>
<P><a name="008">8</A>&nbsp;Amico et inimico noli narrare sensum tuum:<BR> et si est tibi delictum, noli denudare:<BR></P>
<P><a name="009">9</A>&nbsp;audiet enim te, et custodiet te,<BR> et quasi defendens peccatum, odiet te,<BR> et sic aderit tibi semper.<BR></P>
<P><a name="010">10</A>&nbsp;Audisti verbum adversus proximum tuum?<BR> commoriatur in te, fidens quoniam non te dirumpet.<BR></P>
<P><a name="011">11</A>&nbsp;A facie verbi parturit fatuus,<BR> tamquam gemitus partus infantis.<BR></P>
<P><a name="012">12</A>&nbsp;Sagitta infixa femori carnis,<BR> sic verbum in corde stulti.<BR></P>
<P><a name="013">13</A>&nbsp;Corripe amicum,<BR> ne forte non intellexerit, et dicat: Non feci:<BR> aut, si fecerit, ne iterum addat facere.<BR></P>
<P><a name="014">14</A>&nbsp;Corripe proximum, ne forte non dixerit:<BR> et si dixerit, ne forte iteret.<BR></P>
<P><a name="015">15</A>&nbsp;Corripe amicum, s&#230;pe enim fit commissio:<BR></P>
<P><a name="016">16</A>&nbsp;et non omni verbo credas.<BR> Est qui labitur lingua, sed non ex animo:<BR></P>
<P><a name="017">17</A>&nbsp;quis est enim qui non deliquerit in lingua sua?]<BR>
 [Corripe proximum antequam commineris,<BR></P>
<P><a name="018">18</A>&nbsp;et da locum timori Altissimi:<BR> quia omnis sapientia timor Dei, et in illa timere Deum,<BR> et in omni sapientia dispositio legis.<BR></P>
<P><a name="019">19</A>&nbsp;Et non est sapientia nequiti&#230; disciplina,<BR> et non est cogitatus peccatorum prudentia.<BR></P>
<P><a name="020">20</A>&nbsp;Est nequitia, et in ipsa execratio,<BR> et est insipiens qui minuitur sapientia.<BR></P>
<P><a name="021">21</A>&nbsp;Melior est homo qui minuitur sapientia,<BR> et deficiens sensu, in timore,<BR> quam qui abundat sensu,<BR> et transgreditur legem Altissimi.<BR></P>
<P><a name="022">22</A>&nbsp;Est solertia certa, et ipsa iniqua:<BR></P>
<P><a name="023">23</A>&nbsp;et est qui emittit verbum certum enarrans veritatem.<BR> Est qui nequiter humiliat se,<BR> et interiora ejus plena sunt dolo:<BR></P>
<P><a name="024">24</A>&nbsp;et est qui se nimium submittit a multa humilitate:<BR> et est qui inclinat faciem suam,<BR> et fingit se non videre quod ignoratum est:<BR></P>
<P><a name="025">25</A>&nbsp;et si ab imbecillitate virium vetetur peccare,<BR> si invenerit tempus malefaciendi, malefaciet.<BR></P>
<P><a name="026">26</A>&nbsp;Ex visu cognoscitur vir,<BR> et ab occursu faciei cognoscitur sensatus.<BR></P>
<P><a name="027">27</A>&nbsp;Amictus corporis, et risus dentium,<BR> et ingressus hominis, enuntiant de illo.<BR></P>
<P><a name="028">28</A>&nbsp;Est correptio mendax in ira contumeliosi,<BR> et est judicium quod non probatur esse bonum:<BR> et est tacens, et ipse est prudens.]</P>
<P><HR>
<CENTER>
<A HREF="sir020">Next: Sirach Chapter 20</A></CENTER>
</BODY>
</HTML>
