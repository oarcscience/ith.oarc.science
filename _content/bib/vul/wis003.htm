<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Wisdom: Wisdom Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/wis003">Polyglot</A>&nbsp;
<A HREF="../apo/wis003">Apo</A>&nbsp;
<A HREF="../sep/wis003">Sep</A>&nbsp;

<BR>
<BR><A HREF="wis">Wisdom Index</A><BR>
&nbsp;
<A HREF="wis002">Previous</A>&nbsp;
<A HREF="wis004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Wisdom Chapter 3</H3><P><a name="001">1</A>&nbsp;[Justorum autem anim&#230; in manu Dei sunt,<BR> et non tangent illos tormentum mortis.<BR></P>
<P><a name="002">2</A>&nbsp;Visi sunt oculis insipientium mori,<BR> et &#230;stimata est afflictio exitus illorum,<BR></P>
<P><a name="003">3</A>&nbsp;et quod a nobis est iter exterminium;<BR> illi autem sunt in pace:<BR></P>
<P><a name="004">4</A>&nbsp;etsi coram hominibus tormenta passi sunt,<BR> spes illorum immortalitate plena est.<BR></P>
<P><a name="005">5</A>&nbsp;In paucis vexati sunt, in multis bene disponentur,<BR> quoniam Deus tentavit eos,<BR> et invenit illos dignos se.<BR></P>
<P><a name="006">6</A>&nbsp;Tamquam aurum in fornace probavit illos,<BR> et quasi holocausti hostiam accepit illos,<BR> et in tempore erit respectus illorum.<BR></P>
<P><a name="007">7</A>&nbsp;Fulgebunt justi<BR> et tamquam scintill&#230; in arundineto discurrent.<BR></P>
<P><a name="008">8</A>&nbsp;Judicabunt nationes, et dominabuntur populis,<BR> et regnabit Dominus illorum in perpetuum.<BR></P>
<P><a name="009">9</A>&nbsp;Qui confidunt in illo intelligent veritatem,<BR> et fideles in dilectione acquiescent illi,<BR> quoniam donum et pax est electis ejus.<BR></P>
<P><a name="010">10</A>&nbsp;Impii autem secundum qu&#230; cogitaverunt<BR> correptionem habebunt:<BR> qui neglexerunt justum,<BR> et a Domino recesserunt.<BR></P>
<P><a name="011">11</A>&nbsp;Sapientiam enim et disciplinam qui abjicit infelix est:<BR> et vacua est spes illorum,<BR> et labores sine fructu,<BR> et inutilia opera eorum.<BR></P>
<P><a name="012">12</A>&nbsp;Mulieres eorum insensat&#230; sunt,<BR> et nequissimi filii eorum.<BR></P>
<P><a name="013">13</A>&nbsp;Maledicta creatura eorum, quoniam felix est sterilis;<BR> et incoinquinata, qu&#230; nescivit thorum in delicto,<BR> habebit fructum in respectione animarum sanctarum;<BR></P>
<P><a name="014">14</A>&nbsp;et spado qui non operatus est per manus suas iniquitatem,<BR> nec cogitavit adversus Deum nequissima:<BR> dabitur enim illi fidei donum electum,<BR> et sors in templo Dei acceptissima.<BR></P>
<P><a name="015">15</A>&nbsp;Bonorum enim laborum gloriosus est fructus,<BR> et qu&#230; non concidat radix sapienti&#230;.<BR></P>
<P><a name="016">16</A>&nbsp;Filii autem adulterorum in inconsummatione erunt,<BR> et ab iniquo thoro semen exterminabitur.<BR></P>
<P><a name="017">17</A>&nbsp;Et si quidem long&#230; vit&#230; erunt, in nihilum computabuntur,<BR> et sine honore erit novissima senectus illorum:<BR></P>
<P><a name="018">18</A>&nbsp;et si celerius defuncti fuerint, non habebunt spem,<BR> nec in die agnitionis allocutionem.<BR></P>
<P><a name="019">19</A>&nbsp;Nationis enim iniqu&#230; dir&#230; sunt consummationes.]</P>
<P><HR>
<CENTER>
<A HREF="wis004">Next: Wisdom Chapter 4</A></CENTER>
</BODY>
</HTML>
