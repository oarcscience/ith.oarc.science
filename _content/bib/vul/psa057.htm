<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 57</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa057">Polyglot</A>&nbsp;
<A HREF="../kjv/psa057">KJV</A>&nbsp;
<A HREF="../sep/psa057">Sep</A>&nbsp;
<A HREF="../tan/psa057">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa056">Previous</A>&nbsp;
<A HREF="psa058">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 57</H3><P><a name="001">1</A>&nbsp;In finem, ne disperdas. David in tituli inscriptionem.</P>
<P><a name="002">2</A>&nbsp;[Si vere utique justitiam loquimini,<BR> recta judicate, filii hominum.<BR></P>
<P><a name="003">3</A>&nbsp;Etenim in corde iniquitates operamini;<BR> in terra injustitias manus vestr&#230; concinnant.<BR></P>
<P><a name="004">4</A>&nbsp;Alienati sunt peccatores a vulva;<BR> erraverunt ab utero:<BR> locuti sunt falsa.<BR></P>
<P><a name="005">5</A>&nbsp;Furor illis secundum similitudinem serpentis,<BR> sicut aspidis surd&#230; et obturantis aures suas,<BR></P>
<P><a name="006">6</A>&nbsp;qu&#230; non exaudiet vocem incantantium,<BR> et venefici incantantis sapienter.<BR></P>
<P><a name="007">7</A>&nbsp;Deus conteret dentes eorum in ore ipsorum;<BR> molas leonum confringet Dominus.<BR></P>
<P><a name="008">8</A>&nbsp;Ad nihilum devenient tamquam aqua decurrens;<BR> intendit arcum suum donec infirmentur.<BR></P>
<P><a name="009">9</A>&nbsp;Sicut cera qu&#230; fluit auferentur;<BR> supercecidit ignis, et non viderunt solem.<BR></P>
<P><a name="010">10</A>&nbsp;Priusquam intelligerent spin&#230; vestr&#230; rhamnum,<BR> sicut viventes sic in ira absorbet eos.<BR></P>
<P><a name="011">11</A>&nbsp;L&#230;tabitur justus cum viderit vindictam;<BR> manus suas lavabit in sanguine peccatoris.<BR></P>
<P><a name="012">12</A>&nbsp;Et dicet homo: Si utique est fructus justo,<BR> utique est Deus judicans eos in terra.]</P>
<P><HR>
<CENTER>
<A HREF="psa058">Next: Psalms Chapter 58</A></CENTER>
</BODY>
</HTML>
