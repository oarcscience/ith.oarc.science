<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Samuel: 2 Samuel Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa2002">Polyglot</A>&nbsp;
<A HREF="../kjv/sa2002">KJV</A>&nbsp;
<A HREF="../sep/sa2002">Sep</A>&nbsp;
<A HREF="../tan/sa2002">Tan</A>&nbsp;

<BR>
<BR><A HREF="sa2">2 Samuel Index</A><BR>
&nbsp;
<A HREF="sa2001">Previous</A>&nbsp;
<A HREF="sa2003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Samuel Chapter 2</H3><P><a name="001">1</A>&nbsp;Igitur post h&#230;c consuluit David Dominum, dicens: Num ascendam in unam de civitatibus Juda? Et ait Dominus ad eum: Ascende. Dixitque David: Quo ascendam? Et respondit ei: In Hebron.</P>
<P><a name="002">2</A>&nbsp;Ascendit ergo David, et du&#230; uxores ejus, Achinoam Jezra&#235;lites, et Abigail uxor Nabal Carmeli:</P>
<P><a name="003">3</A>&nbsp;sed et viros, qui erant cum eo, duxit David singulos cum domo sua: et manserunt in oppidis Hebron.</P>
<P><a name="004">4</A>&nbsp;Veneruntque viri Juda, et unxerunt ibi David ut regnaret super domum Juda. Et nuntiatum est David quod viri Jabes Galaad sepelissent Saul.</P>
<P><a name="005">5</A>&nbsp;Misit ergo David nuntios ad viros Jabes Galaad, dixitque ad eos: Benedicti vos Domino, qui fecistis misericordiam hanc cum domino vestro Saul, et sepelistis eum.</P>
<P><a name="006">6</A>&nbsp;Et nunc retribuet vobis quidem Dominus misericordiam et veritatem: sed et ego reddam gratiam, eo quod fecistis verbum istud.</P>
<P><a name="007">7</A>&nbsp;Confortentur manus vestr&#230;, et estote filii fortitudinis: licet enim mortuus sit dominus vester Saul, tamen me unxit domus Juda in regem sibi.<BR>
</P>
<P><a name="008">8</A>&nbsp;Abner autem filius Ner, princeps exercitus Saul, tulit Isboseth filium Saul, et circumduxit eum per castra,</P>
<P><a name="009">9</A>&nbsp;regemque constituit super Galaad, et super Gessuri, et super Jezra&#235;l, et super Ephraim, et super Benjamin, et super Isra&#235;l universum.</P>
<P><a name="010">10</A>&nbsp;Quadraginta annorum erat Isboseth filius Saul cum regnare c&#156;pisset super Isra&#235;l, et duobus annis regnavit: sola autem domus Juda sequebatur David.</P>
<P><a name="011">11</A>&nbsp;Et fuit numerus dierum quos commoratus est David imperans in Hebron super domum Juda, septem annorum et sex mensium.<BR>
</P>
<P><a name="012">12</A>&nbsp;Egressusque est Abner filius Ner, et pueri Isboseth filii Saul, de castris in Gabaon.</P>
<P><a name="013">13</A>&nbsp;Porro Joab filius Sarvi&#230;, et pueri David, egressi sunt, et occurrerunt eis juxta piscinam Gabaon. Et cum in unum convenissent, e regione sederunt: hi ex una parte piscin&#230;, et illi ex altera.</P>
<P><a name="014">14</A>&nbsp;Dixitque Abner ad Joab: Surgant pueri, et ludant coram nobis. Et respondit Joab: Surgant.</P>
<P><a name="015">15</A>&nbsp;Surrexerunt ergo, et transierunt numero duodecim de Benjamin, ex parte Isboseth filii Saul, et duodecim de pueris David.</P>
<P><a name="016">16</A>&nbsp;Apprehensoque unusquisque capite comparis sui, defixit gladium in latus contrarii, et ceciderunt simul: vocatumque est nomen loci illius: Ager robustorum, in Gabaon.</P>
<P><a name="017">17</A>&nbsp;Et ortum est bellum durum satis in die illa: fugatusque est Abner et viri Isra&#235;l a pueris David.<BR>
</P>
<P><a name="018">18</A>&nbsp;Erant autem ibi tres filii Sarvi&#230;, Joab, et Abisai, et Asa&#235;l: porro Asa&#235;l cursor velocissimus fuit, quasi unus de capreis qu&#230; morantur in silvis.</P>
<P><a name="019">19</A>&nbsp;Persequebatur autem Asa&#235;l Abner, et non declinavit ad dextram neque ad sinistram omittens persequi Abner.</P>
<P><a name="020">20</A>&nbsp;Respexit itaque Abner post tergum suum, et ait: Tune es Asa&#235;l? Qui respondit: Ego sum.</P>
<P><a name="021">21</A>&nbsp;Dixitque ei Abner: Vade ad dexteram, sive ad sinistram, et apprehende unum de adolescentibus, et tolle tibi spolia ejus. Noluit autem Asa&#235;l omittere quin urgeret eum.</P>
<P><a name="022">22</A>&nbsp;Rursumque locutus est Abner ad Asa&#235;l: Recede, noli me sequi, ne compellar confodere te in terram, et levare non potero faciem meam ad Joab fratrem tuum.</P>
<P><a name="023">23</A>&nbsp;Qui audire contempsit, et noluit declinare: percussit ergo eum Abner aversa hasta in inguine, et transfodit, et mortuus est in eodem loco: omnesque qui transibant per locum illum, in quo ceciderat Asa&#235;l et mortuus erat, subsistebant.</P>
<P><a name="024">24</A>&nbsp;Persequentibus autem Joab et Abisai fugientem Abner, sol occubuit: et venerunt usque ad collem aqu&#230;ductus, qui est ex adverso vallis itineris deserti in Gabaon.</P>
<P><a name="025">25</A>&nbsp;Congregatique sunt filii Benjamin ad Abner: et conglobati in unum cuneum, steterunt in summitate tumuli unius.</P>
<P><a name="026">26</A>&nbsp;Et exclamavit Abner ad Joab, et ait: Num usque ad internecionem tuus mucro des&#230;viet? an ignoras quod periculosa sit desperatio? usquequo non dicis populo ut omittat persequi fratres suos?</P>
<P><a name="027">27</A>&nbsp;Et ait Joab: Vivit Dominus, si locutus fuisses, mane recessisset populus persequens fratrem suum.</P>
<P><a name="028">28</A>&nbsp;Insonuit ergo Joab buccina, et stetit omnis exercitus, nec persecuti sunt ultra Isra&#235;l, neque iniere certamen.</P>
<P><a name="029">29</A>&nbsp;Abner autem et viri ejus abierunt per campestria, tota nocte illa: et transierunt Jordanem, et lustrata omni Beth-horon, venerunt ad castra.</P>
<P><a name="030">30</A>&nbsp;Porro Joab reversus, omisso Abner, congregavit omnem populum: et defuerunt de pueris David decem et novem viri, excepto Asa&#235;le.</P>
<P><a name="031">31</A>&nbsp;Servi autem David percusserunt de Benjamin, et de viris qui erant cum Abner, trecentos sexaginta, qui et mortui sunt.</P>
<P><a name="032">32</A>&nbsp;Tuleruntque Asa&#235;l, et sepelierunt eum in sepulchro patris sui in Bethlehem: et ambulaverunt tota nocte Joab et viri qui erant cum eo, et in ipso crepusculo pervenerunt in Hebron.</P>
<P><HR>
<CENTER>
<A HREF="sa2003">Next: 2 Samuel Chapter 3</A></CENTER>
</BODY>
</HTML>
