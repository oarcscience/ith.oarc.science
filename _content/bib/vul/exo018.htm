<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 18</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo018">Polyglot</A>&nbsp;
<A HREF="../kjv/exo018">KJV</A>&nbsp;
<A HREF="../sep/exo018">Sep</A>&nbsp;
<A HREF="../tan/exo018">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo017">Previous</A>&nbsp;
<A HREF="exo019">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 18</H3><P><a name="001">1</A>&nbsp;Cumque audisset Jethro, sacerdos Madian, cognatus Moysi, omnia qu&#230; fecerat Deus Moysi, et Isra&#235;li populo suo, et quod eduxisset Dominus Isra&#235;l de &#198;gypto,</P>
<P><a name="002">2</A>&nbsp;tulit Sephoram uxorem Moysi quam remiserat,</P>
<P><a name="003">3</A>&nbsp;et duos filios ejus: quorum unus vocabatur Gersam, dicente patre: Advena fui in terra aliena;</P>
<P><a name="004">4</A>&nbsp;alter vero Eliezer: Deus enim, ait, patris mei adjutor meus, et eruit me de gladio Pharaonis.</P>
<P><a name="005">5</A>&nbsp;Venit ergo Jethro cognatus Moysi, et filii ejus, et uxor ejus ad Moysen in desertum, ubi erat castrametatus juxta montem Dei.</P>
<P><a name="006">6</A>&nbsp;Et mandavit Moysi, dicens: Ego Jethro cognatus tuus venio ad te, et uxor tua, et duo filii cum ea.</P>
<P><a name="007">7</A>&nbsp;Qui egressus in occursum cognati sui, adoravit, et osculatus est eum: salutaveruntque se mutuo verbis pacificis. Cumque intrasset tabernaculum,</P>
<P><a name="008">8</A>&nbsp;narravit Moyses cognato suo cuncta qu&#230; fecerat Dominus Pharaoni et &#198;gyptiis propter Isra&#235;l: universumque laborem, qui accidisset eis in itinere, et quod liberaverat eos Dominus.</P>
<P><a name="009">9</A>&nbsp;L&#230;tatusque est Jethro super omnibus bonis, qu&#230; fecerat Dominus Isra&#235;li, eo quod eruisset eum de manu &#198;gyptiorum.</P>
<P><a name="010">10</A>&nbsp;Et ait: Benedictus Dominus, qui liberavit vos de manu &#198;gyptiorum, et de manu Pharaonis; qui eruit populum suum de manu &#198;gypti.</P>
<P><a name="011">11</A>&nbsp;Nunc cognovi, quia magnus Dominus super omnes deos: eo quod superbe egerint contra illos.</P>
<P><a name="012">12</A>&nbsp;Obtulit ergo Jethro cognatus Moysi holocausta et hostias Deo: veneruntque Aaron et omnes seniores Isra&#235;l, ut comederent panem cum eo coram Deo.<BR>
</P>
<P><a name="013">13</A>&nbsp;Altera autem die sedit Moyses ut judicaret populum, qui assistebat Moysi a mane usque ad vesperam.</P>
<P><a name="014">14</A>&nbsp;Quod cum vidisset cognatus ejus, omnia scilicet qu&#230; agebat in populo, ait: Quid est hoc quod facis in plebe? cur solus sedes, et omnis populus pr&#230;stolatur de mane usque ad vesperam?</P>
<P><a name="015">15</A>&nbsp;Cui respondit Moyses: Venit ad me populus qu&#230;rens sententiam Dei:</P>
<P><a name="016">16</A>&nbsp;cumque acciderit eis aliqua disceptatio, veniunt ad me ut judicem inter eos, et ostendam pr&#230;cepta Dei, et leges ejus.</P>
<P><a name="017">17</A>&nbsp;At ille: Non bonam, inquit, rem facis.</P>
<P><a name="018">18</A>&nbsp;Stulto labore consumeris et tu, et populus iste qui tecum est: ultra vires tuas est negotium; solus illud non poteris sustinere.</P>
<P><a name="019">19</A>&nbsp;Sed audi verba mea atque consilia, et erit Deus tecum. Esto tu populo in his qu&#230; ad Deum pertinent, ut referas qu&#230; dicuntur ad eum:</P>
<P><a name="020">20</A>&nbsp;ostendasque populo c&#230;remonias et ritum colendi, viamque per quam ingredi debeant, et opus quod facere debeant.</P>
<P><a name="021">21</A>&nbsp;Provide autem de omni plebe viros potentes, et timentes Deum, in quibus sit veritas, et qui oderint avaritiam, et constitue ex eis tribunos, et centuriones, et quinquagenarios, et decanos,</P>
<P><a name="022">22</A>&nbsp;qui judicent populum omni tempore: quidquid autem majus fuerit, referant ad te, et ipsi minora tantummodo judicent: leviusque sit tibi, partito in alios onere.</P>
<P><a name="023">23</A>&nbsp;Si hoc feceris, implebis imperium Dei, et pr&#230;cepta ejus poteris sustentare: et omnis hic populus revertetur ad loca sua cum pace.</P>
<P><a name="024">24</A>&nbsp;Quibus auditis, Moyses fecit omnia qu&#230; ille suggesserat.</P>
<P><a name="025">25</A>&nbsp;Et electis viris strenuis de cuncto Isra&#235;l, constituit eos principes populi, tribunos, et centuriones, et quinquagenarios, et decanos.</P>
<P><a name="026">26</A>&nbsp;Qui judicabant plebem omni tempore: quidquid autem gravius erat, referebant ad eum, faciliora tantummodo judicantes.</P>
<P><a name="027">27</A>&nbsp;Dimisitque cognatum suum: qui reversus abiit in terram suam.</P>
<P><HR>
<CENTER>
<A HREF="exo019">Next: Exodus Chapter 19</A></CENTER>
</BODY>
</HTML>
