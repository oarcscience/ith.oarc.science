<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 34</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa034.htm">Polyglot</A>&nbsp;
<A HREF="../kjv/isa034.htm">KJV</A>&nbsp;
<A HREF="../sep/isa034.htm">Sep</A>&nbsp;
<A HREF="../tan/isa034.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa033.htm">Previous</A>&nbsp;
<A HREF="isa035.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 34</H3><P><a name="001">1</A>&nbsp;[Accedite, gentes, et audite;<BR> et populi, attendite:<BR> audiat terra, et plenitudo ejus;<BR> orbis, et omne germen ejus.<BR></P>
<P><a name="002">2</A>&nbsp;Quia indignatio Domini super omnes gentes,<BR> et furor super universam militiam eorum:<BR> interfecit eos, et dedit eos in occisionem.<BR></P>
<P><a name="003">3</A>&nbsp;Interfecti eorum projicientur,<BR> et de cadaveribus eorum ascendet f&#156;tor;<BR> tabescent montes a sanguine eorum.<BR></P>
<P><a name="004">4</A>&nbsp;Et tabescet omnis militia c&#230;lorum,<BR> et complicabuntur sicut liber c&#230;li:<BR> et omnis militia eorum defluet,<BR> sicut defluit folium de vinea et de ficu.<BR></P>
<P><a name="005">5</A>&nbsp;Quoniam inebriatus est in c&#230;lo gladius meus;<BR> ecce super Idum&#230;am descendet,<BR> et super populum interfectionis me&#230;, ad judicium.<BR></P>
<P><a name="006">6</A>&nbsp;Gladius Domini repletus est sanguine,<BR> incrassatus est adipe,<BR> de sanguine agnorum et hircorum,<BR> de sanguine medullatorum arietum:<BR> victima enim Domini in Bosra,<BR> et interfectio magna in terra Edom.<BR></P>
<P><a name="007">7</A>&nbsp;Et descendent unicornes cum eis,<BR> et tauri cum potentibus;<BR> inebriabitur terra eorum sanguine,<BR> et humus eorum adipe pinguium.<BR></P>
<P><a name="008">8</A>&nbsp;Quia dies ultionis Domini,<BR> annus retributionum judicii Sion.<BR></P>
<P><a name="009">9</A>&nbsp;Et convertentur torrentes ejus in picem,<BR> et humus ejus in sulphur;<BR> et erit terra ejus in picem ardentem.<BR></P>
<P><a name="010">10</A>&nbsp;Nocte et die non extinguetur,<BR> in sempiternum ascendet fumus ejus,<BR> a generatione in generationem desolabitur,<BR> in s&#230;cula s&#230;culorum non erit transiens per eam.<BR></P>
<P><a name="011">11</A>&nbsp;Et possidebunt illam onocrotalus et ericius;<BR> ibis et corvus habitabunt in ea:<BR> et extendetur super eam mensura, ut redigatur ad nihilum,<BR> et perpendiculum in desolationem.<BR></P>
<P><a name="012">12</A>&nbsp;Nobiles ejus non erunt ibi; regem potius invocabunt,<BR> et omnes principes ejus erunt in nihilum.<BR></P>
<P><a name="013">13</A>&nbsp;Et orientur in domibus ejus spin&#230; et urtic&#230;,<BR> et paliurus in munitionibus ejus;<BR> et erit cubile draconum,<BR> et pascua struthionum.<BR></P>
<P><a name="014">14</A>&nbsp;Et occurrent d&#230;monia onocentauris,<BR> et pilosus clamabit alter ad alterum;<BR> ibi cubavit lamia,<BR> et invenit sibi requiem.<BR></P>
<P><a name="015">15</A>&nbsp;Ibi habuit foveam ericius, et enutrivit catulos,<BR> et circumfodit, et fovit in umbra ejus;<BR> illuc congregati sunt milvi, alter ad alterum.<BR></P>
<P><a name="016">16</A>&nbsp;Requirite diligenter in libro Domini, et legite:<BR> Unum ex eis non defuit,<BR> alter alterum non qu&#230;sivit;<BR> quia quod ex ore meo procedit, ille mandavit,<BR> et spiritus ejus ipse congregavit ea.<BR></P>
<P><a name="017">17</A>&nbsp;Et ipse misit eis sortem,<BR> et manus ejus divisit eam illis in mensuram:<BR> usque in &#230;ternum possidebunt eam;<BR> in generationem et generationem habitabunt in ea.]</P>
<P><HR>
<CENTER>
<A HREF="isa035.htm">Next: Isaiah Chapter 35</A></CENTER>
</BODY>
</HTML>
