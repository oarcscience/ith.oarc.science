<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Zechariah: Zechariah Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/zac005.htm">Polyglot</A>&nbsp;
<A HREF="../kjv/zac005.htm">KJV</A>&nbsp;
<A HREF="../sep/zac005.htm">Sep</A>&nbsp;
<A HREF="../tan/zac005.htm">Tan</A>&nbsp;

<BR>
<BR><A HREF="zac.htm">Zechariah Index</A><BR>
&nbsp;
<A HREF="zac004.htm">Previous</A>&nbsp;
<A HREF="zac006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Zechariah Chapter 5</H3><P><a name="001">1</A>&nbsp;Et conversus sum, et levavi oculos meos, et vidi, et ecce volumen volans.</P>
<P><a name="002">2</A>&nbsp;Et dixit ad me: Quid tu vides? Et dixi: Ego video volumen volans: longitudo ejus viginti cubitorum, et latitudo ejus decem cubitorum.</P>
<P><a name="003">3</A>&nbsp;Et dixit ad me: H&#230;c est maledictio qu&#230; egreditur super faciem omnis terr&#230;: quia omnis fur, sicut ibi scriptum est, judicabitur, et omnis jurans ex hoc similiter judicabitur.</P>
<P><a name="004">4</A>&nbsp;Educam illud, dicit Dominus exercituum: et veniet ad domum furis, et ad domum jurantis in nomine meo mendaciter: et commorabitur in medio domus ejus, et consumet eam, et ligna ejus, et lapides ejus.<BR>
</P>
<P><a name="005">5</A>&nbsp;Et egressus est angelus qui loquebatur in me, et dixit ad me: Leva oculos tuos, et vide quid est hoc quod egreditur.</P>
<P><a name="006">6</A>&nbsp;Et dixi: Quidnam est? Et ait: H&#230;c est amphora egrediens. Et dixit: H&#230;c est oculus eorum in universa terra.</P>
<P><a name="007">7</A>&nbsp;Et ecce talentum plumbi portabatur, et ecce mulier una sedens in medio amphor&#230;.</P>
<P><a name="008">8</A>&nbsp;Et dixit: H&#230;c est impietas. Et projecit eam in medio amphor&#230;, et misit massam plumbeam in os ejus.</P>
<P><a name="009">9</A>&nbsp;Et levavi oculos meos, et vidi: et ecce du&#230; mulieres egredientes: et spiritus in alis earum, et habebant alas quasi alas milvi, et levaverunt amphoram inter terram et c&#230;lum.</P>
<P><a name="010">10</A>&nbsp;Et dixi ad angelum qui loquebatur in me: Quo ist&#230; deferunt amphoram?</P>
<P><a name="011">11</A>&nbsp;Et dixit ad me: Ut &#230;dificetur ei domus in terra Sennaar, et stabiliatur, et ponatur ibi super basem suam.</P>
<P><HR>
<CENTER>
<A HREF="zac006.htm">Next: Zechariah Chapter 6</A></CENTER>
</BODY>
</HTML>
