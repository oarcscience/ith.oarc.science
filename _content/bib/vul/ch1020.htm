<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 20</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch1020">Polyglot</A>&nbsp;
<A HREF="../kjv/ch1020">KJV</A>&nbsp;
<A HREF="../sep/ch1020">Sep</A>&nbsp;
<A HREF="../tan/ch1020">Tan</A>&nbsp;

<BR>
<BR><A HREF="ch1">1 Chronicles Index</A><BR>
&nbsp;
<A HREF="ch1019">Previous</A>&nbsp;
<A HREF="ch1021">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 20</H3><P><a name="001">1</A>&nbsp;Factum est autem post anni circulum, eo tempore quo solent reges ad bella procedere, congregavit Joab exercitum, et robur militi&#230;, et vastavit terram filiorum Ammon: perrexitque et obsedit Rabba. Porro David manebat in Jerusalem, quando Joab percussit Rabba et destruxit eam.</P>
<P><a name="002">2</A>&nbsp;Tulit autem David coronam Melchom de capite ejus, et invenit in ea auri pondo talentum, et pretiosissimas gemmas, fecitque sibi inde diadema: manubias quoque urbis plurimas tulit;</P>
<P><a name="003">3</A>&nbsp;populum autem, qui erat in ea, eduxit, et fecit super eos tribulas, et trahas, et ferrata carpenta transire, ita ut dissecarentur et contererentur. Sic fecit David cunctis urbibus filiorum Ammon: et reversus est cum omni populo suo in Jerusalem.</P>
<P><a name="004">4</A>&nbsp;Post h&#230;c initum est bellum in Gazer adversum Philisth&#230;os, in quo percussit Sobochai Husathites, Saphai de genere Raphaim, et humiliavit eos.</P>
<P><a name="005">5</A>&nbsp;Aliud quoque bellum gestum est adversus Philisth&#230;os, in quo percussit Adeodatus filius Saltus Bethlehemites fratrem Goliath Geth&#230;i, cujus hast&#230; lignum erat quasi liciatorium texentium.</P>
<P><a name="006">6</A>&nbsp;Sed et aliud bellum accidit in Geth, in quo fuit homo longissimus, senos habens digitos, id est, simul viginti quatuor: qui et ipse de Rapha fuerat stirpe generatus.</P>
<P><a name="007">7</A>&nbsp;Hic blasphemavit Isra&#235;l: et percussit eum Jonathan filius Samaa fratris David. Hi sunt filii Rapha in Geth, qui ceciderunt in manu David et servorum ejus.</P>
<P><HR>
<CENTER>
<A HREF="ch1021">Next: 1 Chronicles Chapter 21</A></CENTER>
</BODY>
</HTML>
