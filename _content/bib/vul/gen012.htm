<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen012.htm">Polyglot</A>&nbsp;
<A HREF="../kjv/gen012.htm">KJV</A>&nbsp;
<A HREF="../sep/gen012.htm">Sep</A>&nbsp;
<A HREF="../tan/gen012.htm">Tan</A>&nbsp;

<BR>
<BR><A HREF="gen.htm">Genesis Index</A><BR>
&nbsp;
<A HREF="gen011.htm">Previous</A>&nbsp;
<A HREF="gen013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 12</H3><P><a name="001">1</A>&nbsp;Dixit autem Dominus ad Abram: Egredere de terra tua, et de cognatione tua, et de domo patris tui, et veni in terram quam monstrabo tibi.</P>
<P><a name="002">2</A>&nbsp;Faciamque te in gentem magnam, et benedicam tibi, et magnificabo nomen tuum, erisque benedictus.</P>
<P><a name="003">3</A>&nbsp;Benedicam benedicentibus tibi, et maledicam maledicentibus tibi, atque in te benedicentur univers&#230; cognationes terr&#230;.</P>
<P><a name="004">4</A>&nbsp;Egressus est itaque Abram sicut pr&#230;ceperat ei Dominus, et ivit cum eo Lot: septuaginta quinque annorum erat Abram cum egrederetur de Haran.</P>
<P><a name="005">5</A>&nbsp;Tulitque Sarai uxorem suam, et Lot filium fratris sui, universamque substantiam quam possederant, et animas quas fecerant in Haran: et egressi sunt ut irent in terram Chanaan. Cumque venissent in eam,</P>
<P><a name="006">6</A>&nbsp;pertransivit Abram terram usque ad locum Sichem, usque ad convallem illustrem: Chanan&#230;us autem tunc erat in terra.</P>
<P><a name="007">7</A>&nbsp;Apparuit autem Dominus Abram, et dixit ei: Semini tuo dabo terram hanc. Qui &#230;dificavit ibi altare Domino, qui apparuerat ei.</P>
<P><a name="008">8</A>&nbsp;Et inde transgrediens ad montem, qui erat contra orientem Bethel, tetendit ibi tabernaculum suum, ab occidente habens Bethel, et ab oriente Hai: &#230;dificavit quoque ibi altare Domino, et invocavit nomen ejus.</P>
<P><a name="009">9</A>&nbsp;Perrexitque Abram vadens, et ultra progrediens ad meridiem.<BR>
</P>
<P><a name="010">10</A>&nbsp;Facta est autem fames in terra: descenditque Abram in &#198;gyptum, ut peregrinaretur ibi: pr&#230;valuerat enim fames in terra.</P>
<P><a name="011">11</A>&nbsp;Cumque prope esset ut ingrederetur &#198;gyptum, dixit Sarai uxori su&#230;: Novi quod pulchra sis mulier:</P>
<P><a name="012">12</A>&nbsp;et quod cum viderint te &#198;gyptii, dicturi sunt: Uxor ipsius est: et interficient me, et te reservabunt.</P>
<P><a name="013">13</A>&nbsp;Dic ergo, obsecro te, quod soror mea sis: ut bene sit mihi propter te, et vivat anima mea ob gratiam tui.</P>
<P><a name="014">14</A>&nbsp;Cum itaque ingressus esset Abram &#198;gyptum, viderunt &#198;gyptii mulierem quod esset pulchra nimis.</P>
<P><a name="015">15</A>&nbsp;Et nuntiaverunt principes Pharaoni, et laudaverunt eam apud illum: et sublata est mulier in domum Pharaonis.</P>
<P><a name="016">16</A>&nbsp;Abram vero bene usi sunt propter illam: fueruntque ei oves et boves et asini, et servi et famul&#230;, et asin&#230; et cameli.</P>
<P><a name="017">17</A>&nbsp;Flagellavit autem Dominus Pharaonem plagis maximis, et domum ejus, propter Sarai uxorem Abram.</P>
<P><a name="018">18</A>&nbsp;Vocavitque Pharao Abram, et dixit ei: Quidnam est hoc quod fecisti mihi? quare non indicasti quod uxor tua esset?</P>
<P><a name="019">19</A>&nbsp;quam ob causam dixisti esse sororem tuam, ut tollerem eam mihi in uxorem? Nunc igitur ecce conjux tua, accipe eam, et vade.</P>
<P><a name="020">20</A>&nbsp;Pr&#230;cepitque Pharao super Abram viris: et deduxerunt eum, et uxorem illius, et omnia qu&#230; habebat.</P>
<P><HR>
<CENTER>
<A HREF="gen013.htm">Next: Genesis Chapter 13</A></CENTER>
</BODY>
</HTML>
