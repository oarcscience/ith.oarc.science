<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Thessalonians: 2 Thessalonians Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/th2003">Polyglot</A>&nbsp;
<A HREF="../gnt/th2003">GNT</A>&nbsp;
<A HREF="../kjv/th2003">KJV</A>&nbsp;

<BR>
<BR><A HREF="th2">2 Thessalonians Index</A><BR>
&nbsp;
<A HREF="th2002">Previous</A>&nbsp;
<A HREF="ti1001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Thessalonians Chapter 3</H3><P><a name="001">1</A>&nbsp;De cetero fratres, orate pro nobis ut sermo Dei currat, et clarificetur, sicut et apud vos:</P>
<P><a name="002">2</A>&nbsp;et ut liberemur ab importunis, et malis hominibus: non enim omnium est fides.</P>
<P><a name="003">3</A>&nbsp;Fidelis autem Deus est, qui confirmabit vos, et custodiet a malo.</P>
<P><a name="004">4</A>&nbsp;Confidimus autem de vobis, in Domino, quoniam qu&#230; pr&#230;cepimus, et facitis, et facietis.</P>
<P><a name="005">5</A>&nbsp;Dominus autem dirigat corda vestra in caritate Dei, et patientia Christi.<BR>
</P>
<P><a name="006">6</A>&nbsp;Denuntiamus autem vobis, fratres, in nomine Domini nostri Jesu Christi, ut subtrahatis vos ab omni fratre ambulante inordinate, et non secundum traditionem, quam acceperunt a nobis.</P>
<P><a name="007">7</A>&nbsp;Ipsi enim scitis quemadmodum oporteat imitari nos: quoniam non inquieti fuimus inter vos:</P>
<P><a name="008">8</A>&nbsp;neque gratis panem manducavimus ab aliquo, sed in labore, et in fatigatione, nocte et die operantes, ne quem vestrum gravaremus.</P>
<P><a name="009">9</A>&nbsp;Non quasi non habuerimus potestatem, sed ut nosmetipsos formam daremus vobis ad imitandum nos.</P>
<P><a name="010">10</A>&nbsp;Nam et cum essemus apud vos, hoc denuntiabamus vobis: quoniam si quis non vult operari, nec manducet.</P>
<P><a name="011">11</A>&nbsp;Audivimus enim inter vos quosdam ambulare inquiete, nihil operantes, sed curiose agentes.</P>
<P><a name="012">12</A>&nbsp;Iis autem, qui ejusmodi sunt, denuntiemus, et obsecramus in Domino Jesu Christo, ut cum silentio operantes, suum panem manducent.</P>
<P><a name="013">13</A>&nbsp;Vos autem, fratres, nolite deficere benefacientes.</P>
<P><a name="014">14</A>&nbsp;Quod si quis non obedit verbo nostro per epistolam, hunc notate, et ne commisceamini cum illo ut confundatur:</P>
<P><a name="015">15</A>&nbsp;et nolite quasi inimicum existimare, sed corripite ut fratrem.</P>
<P><a name="016">16</A>&nbsp;Ipse autem Dominus pacis det vobis pacem sempiternam in omni loco. Dominus sit cum omnibus vobis.<BR>
</P>
<P><a name="017">17</A>&nbsp;Salutatio, mea manu Pauli: quod est signum in omni epistola, ita scribo.</P>
<P><a name="018">18</A>&nbsp;Gratia Domini nostri Jesu Christi cum omnibus vobis. Amen.</P>
<P></P>
<P><HR>
<CENTER>
<A HREF="ti1001">Next: 1 Timothy Chapter 1</A></CENTER>
</BODY>
</HTML>
