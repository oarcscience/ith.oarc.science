<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 18</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer018">Polyglot</A>&nbsp;
<A HREF="../kjv/jer018">KJV</A>&nbsp;
<A HREF="../sep/jer018">Sep</A>&nbsp;
<A HREF="../tan/jer018">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer017">Previous</A>&nbsp;
<A HREF="jer019">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 18</H3><P><a name="001">1</A>&nbsp;Verbum quod factum est ad Jeremiam a Domino, dicens:</P>
<P><a name="002">2</A>&nbsp;Surge, et descende in domum figuli, et ibi audies verba mea.</P>
<P><a name="003">3</A>&nbsp;Et descendi in domum figuli, et ecce ipse faciebat opus super rotam.</P>
<P><a name="004">4</A>&nbsp;Et dissipatum est vas quod ipse faciebat e luto manibus suis: conversusque fecit illud vas alterum, sicut placuerat in oculis ejus ut faceret.</P>
<P><a name="005">5</A>&nbsp;Et factum est verbum Domini ad me, dicens:</P>
<P><a name="006">6</A>&nbsp;[Numquid sicut figulus iste,<BR> non potero vobis facere, domus Isra&#235;l? ait Dominus:<BR> ecce sicut lutum in manu figuli,<BR> sic vos in manu mea, domus Isra&#235;l.<BR></P>
<P><a name="007">7</A>&nbsp;Repente loquar adversum gentem et adversus regnum,<BR> ut eradicem, et destruam, et disperdam illud:<BR></P>
<P><a name="008">8</A>&nbsp;si p&#156;nitentiam egerit gens illa a malo suo<BR> quod locutus sum adversus eam,<BR> agam et ego p&#156;nitentiam super malo<BR> quod cogitavi ut facerem ei.<BR></P>
<P><a name="009">9</A>&nbsp;Et subito loquar de gente et de regno,<BR> ut &#230;dificem et plantem illud.<BR></P>
<P><a name="010">10</A>&nbsp;Si fecerit malum in oculis meis,<BR> ut non audiat vocem meam,<BR> p&#156;nitentiam agam super bono quod locutus sum ut facerem ei.<BR></P>
<P><a name="011">11</A>&nbsp;Nunc ergo dic viro Juda, et habitatoribus Jerusalem, dicens:<BR> H&#230;c dicit Dominus:<BR> Ecce ego fingo contra vos malum,<BR> et cogito contra vos cogitationem:<BR> revertatur unusquisque a via sua mala,<BR> et dirigite vias vestras et studia vestra.<BR></P>
<P><a name="012">12</A>&nbsp;Qui dixerunt: Desperavimus:<BR> post cogitationes enim nostras ibimus,<BR> et unusquisque pravitatem cordis sui mali faciemus.<BR></P>
<P><a name="013">13</A>&nbsp;Ideo h&#230;c dicit Dominus:<BR> Interrogate gentes:<BR> Quis audivit talia horribilia,<BR> qu&#230; fecit nimis virgo Isra&#235;l?<BR></P>
<P><a name="014">14</A>&nbsp;Numquid deficiet de petra agri nix Libani?<BR> aut evelli possunt aqu&#230; erumpentes frigid&#230;, et defluentes?<BR></P>
<P><a name="015">15</A>&nbsp;Quia oblitus est mei populus meus,<BR> frustra libantes,<BR> et impingentes in viis suis,<BR> in semitis s&#230;culi,<BR> ut ambularent per eas in itinere non trito,<BR></P>
<P><a name="016">16</A>&nbsp;ut fieret terra eorum in desolationem,<BR> et in sibilum sempiternum:<BR> omnis qui pr&#230;terierit per eam obstupescet,<BR> et movebit caput suum.<BR></P>
<P><a name="017">17</A>&nbsp;Sicut ventus urens dispergam eos coram inimico:<BR> dorsum, et non faciem, ostendam eis in die perditionis eorum.]<BR>
</P>
<P><a name="018">18</A>&nbsp;Et dixerunt: [Venite, et cogitemus contra Jeremiam cogitationes:<BR> non enim peribit lex a sacerdote,<BR> neque consilium a sapiente,<BR> nec sermo a propheta:<BR> venite, et percutiamus eum lingua,<BR> et non attendamus ad universos sermones ejus.]</P>
<P><a name="019">19</A>&nbsp;[Attende, Domine, ad me,<BR> et audi vocem adversariorum meorum.<BR></P>
<P><a name="020">20</A>&nbsp;Numquid redditur pro bono malum,<BR> quia foderunt foveam anim&#230; me&#230;?<BR> Recordare quod steterim in conspectu tuo<BR> ut loquerer pro eis bonum,<BR> et averterem indignationem tuam ab eis.<BR></P>
<P><a name="021">21</A>&nbsp;Propterea da filios eorum in famem,<BR> et deduc eos in manus gladii:<BR> fiant uxores eorum absque liberis, et vidu&#230;:<BR> et viri earum interficiantur morte:<BR> juvenes eorum confodiantur gladio in pr&#230;lio:<BR></P>
<P><a name="022">22</A>&nbsp;audiatur clamor de domibus eorum:<BR> adduces enim super eos latronem repente,<BR> quia foderunt foveam ut caperent me,<BR> et laqueos absconderunt pedibus meis.<BR></P>
<P><a name="023">23</A>&nbsp;Tu autem, Domine, scis omne consilium eorum<BR> adversum me in mortem:<BR> ne propitieris iniquitati eorum,<BR> et peccatum eorum a facie tua non deleatur:<BR> fiant corruentes in conspectu tuo;<BR> in tempore furoris tui abutere eis.]</P>
<P><HR>
<CENTER>
<A HREF="jer019">Next: Jeremiah Chapter 19</A></CENTER>
</BODY>
</HTML>
