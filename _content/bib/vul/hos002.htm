<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hosea: Hosea Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/hos002.htm">Polyglot</A>&nbsp;
<A HREF="../kjv/hos002.htm">KJV</A>&nbsp;
<A HREF="../sep/hos002.htm">Sep</A>&nbsp;
<A HREF="../tan/hos002.htm">Tan</A>&nbsp;

<BR>
<BR><A HREF="hos.htm">Hosea Index</A><BR>
&nbsp;
<A HREF="hos001.htm">Previous</A>&nbsp;
<A HREF="hos003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hosea Chapter 2</H3><P><a name="001">1</A>&nbsp;Dicite fratribus vestris: Populus meus; et sorori vestr&#230;: Misericordiam consecuta.<BR>
</P>
<P><a name="002">2</A>&nbsp;[Judicate matrem vestram, judicate,<BR> quoniam ipsa non uxor mea,<BR> et ego non vir ejus.<BR> Auferat fornicationes suas a facie sua,<BR> et adulteria sua de medio uberum suorum;<BR></P>
<P><a name="003">3</A>&nbsp;ne forte expoliem eam nudam,<BR> et statuam eam secundum diem nativitatis su&#230;,<BR> et ponam eam quasi solitudinem,<BR> et statuam eam velut terram inviam,<BR> et interficiam eam siti.<BR></P>
<P><a name="004">4</A>&nbsp;Et filiorum illius non miserebor,<BR> quoniam filii fornicationum sunt.<BR></P>
<P><a name="005">5</A>&nbsp;Quia fornicata est mater eorum,<BR> confusa est qu&#230; concepit eos;<BR> quia dixit: Vadam post amatores meos,<BR> qui dant panes mihi, et aquas meas,<BR> lanam meam, et linum meum,<BR> oleum meum, et potum meum.<BR></P>
<P><a name="006">6</A>&nbsp;Propter hoc ecce ego sepiam viam tuam spinis,<BR> et sepiam eam maceria, et semitas suas non inveniet.<BR></P>
<P><a name="007">7</A>&nbsp;Et sequetur amatores suos, et non apprehendet eos;<BR> et qu&#230;ret eos, et non inveniet:<BR> et dicet: Vadam, et revertar ad virum meum priorem,<BR> quia bene mihi erat tunc magis quam nunc.<BR></P>
<P><a name="008">8</A>&nbsp;Et h&#230;c nescivit, quia ego dedi ei frumentum, et vinum, et oleum,<BR> et argentum multiplicavi ei, et aurum,<BR> qu&#230; fecerunt Baal.<BR></P>
<P><a name="009">9</A>&nbsp;Idcirco convertar, et sumam frumentum meum in tempore suo,<BR> et vinum meum in tempore suo.<BR> Et liberabo lanam meam et linum meum,<BR> qu&#230; operiebant ignominiam ejus.<BR></P>
<P><a name="010">10</A>&nbsp;Et nunc revelabo stultitiam ejus in oculis amatorum ejus;<BR> et vir non eruet eam de manu mea;<BR></P>
<P><a name="011">11</A>&nbsp;et cessare faciam omne gaudium ejus,<BR> solemnitatem ejus, neomeniam ejus, sabbatum ejus,<BR> et omnia festa tempora ejus.<BR></P>
<P><a name="012">12</A>&nbsp;Et corrumpam vineam ejus, et ficum ejus,<BR> de quibus dixit: Mercedes h&#230; me&#230; sunt,<BR> quas dederunt mihi amatores mei;<BR> et ponam eam in saltum,<BR> et comedet eam bestia agri.<BR></P>
<P><a name="013">13</A>&nbsp;Et visitabo super eam dies Baalim,<BR> quibus accendebat incensum,<BR> et ornabatur in aure sua, et monili suo.<BR> Et ibat post amatores suos,<BR> et mei obliviscebatur, dicit Dominus.<BR></P>
<P><a name="014">14</A>&nbsp;Propter hoc ecce ego lactabo eam,<BR> et ducam eam in solitudinem,<BR> et loquar ad cor ejus.<BR></P>
<P><a name="015">15</A>&nbsp;Et dabo ei vinitores ejus ex eodem loco,<BR> et vallem Achor, ad aperiendam spem;<BR> et canet ibi juxta dies juventutis su&#230;,<BR> et juxta dies ascensionis su&#230; de terra &#198;gypti.<BR></P>
<P><a name="016">16</A>&nbsp;Et erit in die illa, ait Dominus:<BR> vocabit me, Vir meus,<BR> et non vocabit me ultra Baali.<BR></P>
<P><a name="017">17</A>&nbsp;Et auferam nomina Baalim de ore ejus,<BR> et non recordabitur ultra nominis eorum.<BR></P>
<P><a name="018">18</A>&nbsp;Et percutiam cum eis f&#156;dus in die illa, cum bestia agri,<BR> et cum volucre c&#230;li, et cum reptili terr&#230;;<BR> et arcum, et gladium, et bellum conteram de terra,<BR> et dormire eos faciam fiducialiter.<BR></P>
<P><a name="019">19</A>&nbsp;Et sponsabo te mihi in sempiternum;<BR> et sponsabo te mihi in justitia, et judicio,<BR> et in misericordia, et in miserationibus.<BR></P>
<P><a name="020">20</A>&nbsp;Et sponsabo te mihi in fide;<BR> et scies quia ego Dominus.<BR></P>
<P><a name="021">21</A>&nbsp;Et erit in die illa:<BR> exaudiam, dicit Dominus, exaudiam c&#230;los,<BR> et illi exaudient terram.<BR></P>
<P><a name="022">22</A>&nbsp;Et terra exaudiet triticum, et vinum, et oleum,<BR> et h&#230;c exaudient Jezrahel.<BR></P>
<P><a name="023">23</A>&nbsp;Et seminabo eam mihi in terra,<BR> et miserebor ejus qu&#230; fuit Absque misericordia.<BR></P>
<P><a name="024">24</A>&nbsp;Et dicam Non populo meo: Populus meus es tu;<BR> et ipse dicet: Deus meus es tu.]</P>
<P><HR>
<CENTER>
<A HREF="hos003.htm">Next: Hosea Chapter 3</A></CENTER>
</BODY>
</HTML>
