<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 16</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo016">Polyglot</A>&nbsp;
<A HREF="../kjv/exo016">KJV</A>&nbsp;
<A HREF="../sep/exo016">Sep</A>&nbsp;
<A HREF="../tan/exo016">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo015">Previous</A>&nbsp;
<A HREF="exo017">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 16</H3><P><a name="001">1</A>&nbsp;Profectique sunt de Elim, et venit omnis multitudo filiorum Isra&#235;l in desertum Sin, quod est inter Elim et Sinai, quintodecimo die mensis secundi, postquam egressi sunt de terra &#198;gypti.</P>
<P><a name="002">2</A>&nbsp;Et murmuravit omnis congregatio filiorum Isra&#235;l contra Moysen et Aaron in solitudine.</P>
<P><a name="003">3</A>&nbsp;Dixeruntque filii Isra&#235;l ad eos: Utinam mortui essemus per manum Domini in terra &#198;gypti, quando sedebamus super ollas carnium, et comedebamus panem in saturitate: cur eduxistis nos in desertum istud, ut occideretis omnem multitudinem fame?</P>
<P><a name="004">4</A>&nbsp;Dixit autem Dominus ad Moysen: Ecce ego pluam vobis panes de c&#230;lo: egrediatur populus, et colligat qu&#230; sufficiunt per singulos dies: ut tentem eum utrum ambulet in lege mea, an non.</P>
<P><a name="005">5</A>&nbsp;Die autem sexto parent quod inferant: et sit duplum quam colligere solebant per singulos dies.</P>
<P><a name="006">6</A>&nbsp;Dixeruntque Moyses et Aaron ad omnes filios Isra&#235;l: Vespere scietis quod Dominus eduxerit vos de terra &#198;gypti,</P>
<P><a name="007">7</A>&nbsp;et mane videbitis gloriam Domini: audivit enim murmur vestrum contra Dominum: nos vero quid sumus, quia mussitastis contra nos?</P>
<P><a name="008">8</A>&nbsp;Et ait Moyses: Dabit vobis Dominus vespere carnes edere, et mane panes in saturitate: eo quod audierit murmurationes vestras quibus murmurati estis contra eum: nos enim quid sumus? nec contra nos est murmur vestrum, sed contra Dominum.</P>
<P><a name="009">9</A>&nbsp;Dixit quoque Moyses ad Aaron: Dic univers&#230; congregationi filiorum Isra&#235;l: Accedite coram Domino: audivit enim murmur vestrum.</P>
<P><a name="010">10</A>&nbsp;Cumque loqueretur Aaron ad omnem c&#156;tum filiorum Isra&#235;l, respexerunt ad solitudinem: et ecce gloria Domini apparuit in nube.</P>
<P><a name="011">11</A>&nbsp;Locutus est autem Dominus ad Moysen, dicens:</P>
<P><a name="012">12</A>&nbsp;Audivi murmurationes filiorum Isra&#235;l. Loquere ad eos: Vespere comedetis carnes, et mane saturabimini panibus: scietisque quod ego sum Dominus Deus vester.</P>
<P><a name="013">13</A>&nbsp;Factum est ergo vespere, et ascendens coturnix, cooperuit castra: mane quoque ros jacuit per circuitum castrorum.</P>
<P><a name="014">14</A>&nbsp;Cumque operuisset superficiem terr&#230;, apparuit in solitudine minutum, et quasi pilo tusum in similitudinem pruin&#230; super terram.</P>
<P><a name="015">15</A>&nbsp;Quod cum vidissent filii Isra&#235;l, dixerunt ad invicem: Manhu? quod significat: Quid est hoc? ignorabant enim quid esset. Quibus ait Moyses: Iste est panis quem Dominus dedit vobis ad vescendum.</P>
<P><a name="016">16</A>&nbsp;Hic est sermo, quem pr&#230;cepit Dominus: Colligat unusquisque ex eo quantum sufficit ad vescendum: gomor per singula capita, juxta numerum animarum vestrarum qu&#230; habitant in tabernaculo sic tolletis.</P>
<P><a name="017">17</A>&nbsp;Feceruntque ita filii Isra&#235;l: et collegerunt, alius plus, alius minus.</P>
<P><a name="018">18</A>&nbsp;Et mensi sunt ad mensuram gomor: nec qui plus collegerat, habuit amplius: nec qui minus paraverat, reperit minus: sed singuli juxta id quod edere poterant, congregaverunt.</P>
<P><a name="019">19</A>&nbsp;Dixitque Moyses ad eos: Nullus relinquat ex eo in mane.</P>
<P><a name="020">20</A>&nbsp;Qui non audierunt eum, sed dimiserunt quidam ex eis usque mane, et scatere c&#156;pit vermibus, atque computruit: et iratus est contra eos Moyses.<BR>
</P>
<P><a name="021">21</A>&nbsp;Colligebant autem mane singuli, quantum sufficere poterat ad vescendum: cumque incaluisset sol, liquefiebat.</P>
<P><a name="022">22</A>&nbsp;In die autem sexta collegerunt cibos duplices, id est, duo gomor per singulos homines: venerunt autem omnes principes multitudinis, et narraverunt Moysi.</P>
<P><a name="023">23</A>&nbsp;Qui ait eis: Hoc est quod locutus est Dominus: Requies sabbati sanctificata est Domino cras: quodcumque operandum est, facite, et qu&#230; coquenda sunt coquite: quidquid autem reliquum fuerit, reponite usque in mane.</P>
<P><a name="024">24</A>&nbsp;Feceruntque ita ut pr&#230;ceperat Moyses, et non computruit, neque vermis inventus est in eo.</P>
<P><a name="025">25</A>&nbsp;Dixitque Moyses: Comedite illud hodie, quia sabbatum est Domini: non invenietur hodie in agro.</P>
<P><a name="026">26</A>&nbsp;Sex diebus colligite: in die autem septimo sabbatum est Domini, idcirco non invenietur.</P>
<P><a name="027">27</A>&nbsp;Venitque septima dies: et egressi de populo ut colligerent, non invenerunt.</P>
<P><a name="028">28</A>&nbsp;Dixit autem Dominus ad Moysen: Usquequo non vultis custodire mandata mea et legem meam?</P>
<P><a name="029">29</A>&nbsp;videte quod Dominus dederit vobis sabbatum, et propter hoc die sexta tribuit vobis cibos duplices: maneat unusquisque apud semetipsum; nullus egrediatur de loco suo die septimo.</P>
<P><a name="030">30</A>&nbsp;Et sabbatizavit populus die septimo.</P>
<P><a name="031">31</A>&nbsp;Appellavitque domus Isra&#235;l nomen ejus Man: quod erat quasi semen coriandri album, gustusque ejus quasi simil&#230; cum melle.</P>
<P><a name="032">32</A>&nbsp;Dixit autem Moyses: Iste est sermo, quem pr&#230;cepit Dominus: Imple gomor ex eo, et custodiatur in futuras retro generationes: ut noverint panem, quo alui vos in solitudine, quando educti estis de terra &#198;gypti.</P>
<P><a name="033">33</A>&nbsp;Dixitque Moyses ad Aaron: Sume vas unum, et mitte ibi man, quantum potest capere gomor, et repone coram Domino ad servandum in generationes vestras,</P>
<P><a name="034">34</A>&nbsp;sicut pr&#230;cepit Dominus Moysi. Posuitque illud Aaron in tabernaculo reservandum.</P>
<P><a name="035">35</A>&nbsp;Filii autem Isra&#235;l comederunt man quadraginta annis, donec venirent in terram habitabilem: hoc cibo aliti sunt, usquequo tangerent fines terr&#230; Chanaan.</P>
<P><a name="036">36</A>&nbsp;Gomor autem decima pars est ephi.</P>
<P><HR>
<CENTER>
<A HREF="exo017">Next: Exodus Chapter 17</A></CENTER>
</BODY>
</HTML>
