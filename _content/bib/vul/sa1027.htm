<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 27</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa1027">Polyglot</A>&nbsp;
<A HREF="../kjv/sa1027">KJV</A>&nbsp;
<A HREF="../sep/sa1027">Sep</A>&nbsp;
<A HREF="../tan/sa1027">Tan</A>&nbsp;

<BR>
<BR><A HREF="sa1">1 Samuel Index</A><BR>
&nbsp;
<A HREF="sa1026">Previous</A>&nbsp;
<A HREF="sa1028">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 27</H3><P><a name="001">1</A>&nbsp;Et ait David in corde suo: Aliquando incidam una die in manus Saul: nonne melius est ut fugiam, et salver in terra Philisthinorum, ut desperet Saul, cessetque me qu&#230;rere in cunctis finibus Isra&#235;l? fugiam ergo manus ejus.</P>
<P><a name="002">2</A>&nbsp;Et surrexit David, et abiit ipse, et sexcenti viri cum eo, ad Achis filium Maoch regem Geth.</P>
<P><a name="003">3</A>&nbsp;Et habitavit David cum Achis in Geth, ipse et viri ejus: vir et domus ejus: et David, et du&#230; uxores ejus, Achinoam Jezrahelitis, et Abigail uxor Nabal Carmeli.</P>
<P><a name="004">4</A>&nbsp;Et nuntiatum est Sauli quod fugisset David in Geth, et non addidit ultra qu&#230;rere eum.</P>
<P><a name="005">5</A>&nbsp;Dixit autem David ad Achis: Si inveni gratiam in oculis tuis, detur mihi locus in una urbium regionis hujus, ut habitem ibi: cur enim manet servus tuus in civitate regis tecum?</P>
<P><a name="006">6</A>&nbsp;Dedit itaque ei Achis in die illa Siceleg: propter quam causam facta est Siceleg regum Juda usque in diem hanc.</P>
<P><a name="007">7</A>&nbsp;Fuit autem numerus dierum quibus habitavit David in regione Philisthinorum, quatuor mensium.<BR>
</P>
<P><a name="008">8</A>&nbsp;Et ascendit David et viri ejus, et agebant pr&#230;das de Gessuri, et de Gerzi, et de Amalecitis: hi enim pagi habitabantur in terra antiquitus, euntibus Sur usque ad terram &#198;gypti.</P>
<P><a name="009">9</A>&nbsp;Et percutiebat David omnem terram, nec relinquebat viventem virum et mulierem: tollensque oves, et boves, et asinos, et camelos, et vestes, revertebatur, et veniebat ad Achis.</P>
<P><a name="010">10</A>&nbsp;Dicebat autem ei Achis: In quem irruisti hodie? Respondebat David: Contra meridiem Jud&#230;, et contra meridiem Jerameel, et contra meridiem Ceni.</P>
<P><a name="011">11</A>&nbsp;Virum et mulierem non vivificabat David, nec adducebat in Geth, dicens: Ne forte loquantur adversum nos: H&#230;c fecit David: et hoc erat decretum illi omnibus diebus quibus habitavit in regione Philisthinorum.</P>
<P><a name="012">12</A>&nbsp;Credidit ergo Achis David, dicens: Multa mala operatus est contra populum suum Isra&#235;l: erit igitur mihi servus sempiternus.</P>
<P><HR>
<CENTER>
<A HREF="sa1028">Next: 1 Samuel Chapter 28</A></CENTER>
</BODY>
</HTML>
