<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 43</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa043">Polyglot</A>&nbsp;
<A HREF="../kjv/psa043">KJV</A>&nbsp;
<A HREF="../sep/psa043">Sep</A>&nbsp;
<A HREF="../tan/psa043">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa042">Previous</A>&nbsp;
<A HREF="psa044">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 43</H3><P><a name="001">1</A>&nbsp;In finem. Filiis Core ad intellectum.</P>
<P><a name="002">2</A>&nbsp;[Deus, auribus nostris audivimus,<BR> patres nostri annuntiaverunt nobis,<BR> opus quod operatus es in diebus eorum,<BR> et in diebus antiquis.<BR></P>
<P><a name="003">3</A>&nbsp;Manus tua gentes disperdidit, et plantasti eos;<BR> afflixisti populos, et expulisti eos.<BR></P>
<P><a name="004">4</A>&nbsp;Nec enim in gladio suo possederunt terram,<BR> et brachium eorum non salvavit eos:<BR> sed dextera tua et brachium tuum,<BR> et illuminatio vultus tui, quoniam complacuisti in eis.<BR></P>
<P><a name="005">5</A>&nbsp;Tu es ipse rex meus et Deus meus,<BR> qui mandas salutes Jacob.<BR></P>
<P><a name="006">6</A>&nbsp;In te inimicos nostros ventilabimus cornu,<BR> et in nomine tuo spernemus insurgentes in nobis.<BR></P>
<P><a name="007">7</A>&nbsp;Non enim in arcu meo sperabo,<BR> et gladius meus non salvabit me:<BR></P>
<P><a name="008">8</A>&nbsp;salvasti enim nos de affligentibus nos,<BR> et odientes nos confudisti.<BR></P>
<P><a name="009">9</A>&nbsp;In Deo laudabimur tota die,<BR> et in nomine tuo confitebimur in s&#230;culum.<BR></P>
<P><a name="010">10</A>&nbsp;Nunc autem repulisti et confudisti nos,<BR> et non egredieris, Deus, in virtutibus nostris.<BR></P>
<P><a name="011">11</A>&nbsp;Avertisti nos retrorsum post inimicos nostros,<BR> et qui oderunt nos diripiebant sibi.<BR></P>
<P><a name="012">12</A>&nbsp;Dedisti nos tamquam oves escarum,<BR> et in gentibus dispersisti nos.<BR></P>
<P><a name="013">13</A>&nbsp;Vendidisti populum tuum sine pretio,<BR> et non fuit multitudo in commutationibus eorum.<BR></P>
<P><a name="014">14</A>&nbsp;Posuisti nos opprobrium vicinis nostris;<BR> subsannationem et derisum his qui sunt in circuitu nostro.<BR></P>
<P><a name="015">15</A>&nbsp;Posuisti nos in similitudinem gentibus;<BR> commotionem capitis in populis.<BR></P>
<P><a name="016">16</A>&nbsp;Tota die verecundia mea contra me est,<BR> et confusio faciei me&#230; cooperuit me:<BR></P>
<P><a name="017">17</A>&nbsp;a voce exprobrantis et obloquentis,<BR> a facie inimici et persequentis.<BR></P>
<P><a name="018">18</A>&nbsp;H&#230;c omnia venerunt super nos; nec obliti sumus te,<BR> et inique non egimus in testamento tuo.<BR></P>
<P><a name="019">19</A>&nbsp;Et non recessit retro cor nostrum;<BR> et declinasti semitas nostras a via tua:<BR></P>
<P><a name="020">20</A>&nbsp;quoniam humiliasti nos in loco afflictionis,<BR> et cooperuit nos umbra mortis.<BR></P>
<P><a name="021">21</A>&nbsp;Si obliti sumus nomen Dei nostri,<BR> et si expandimus manus nostras ad deum alienum,<BR></P>
<P><a name="022">22</A>&nbsp;nonne Deus requiret ista?<BR> ipse enim novit abscondita cordis.<BR> Quoniam propter te mortificamur tota die;<BR> &#230;stimati sumus sicut oves occisionis.<BR></P>
<P><a name="023">23</A>&nbsp;Exsurge; quare obdormis, Domine?<BR> exsurge, et ne repellas in finem.<BR></P>
<P><a name="024">24</A>&nbsp;Quare faciem tuam avertis?<BR> oblivisceris inopi&#230; nostr&#230; et tribulationis nostr&#230;?<BR></P>
<P><a name="025">25</A>&nbsp;Quoniam humiliata est in pulvere anima nostra;<BR> conglutinatus est in terra venter noster.<BR></P>
<P><a name="026">26</A>&nbsp;Exsurge, Domine, adjuva nos,<BR> et redime nos propter nomen tuum.]</P>
<P><HR>
<CENTER>
<A HREF="psa044">Next: Psalms Chapter 44</A></CENTER>
</BODY>
</HTML>
