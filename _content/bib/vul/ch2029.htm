<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 29</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2029.htm">Polyglot</A>&nbsp;
<A HREF="../kjv/ch2029.htm">KJV</A>&nbsp;
<A HREF="../sep/ch2029.htm">Sep</A>&nbsp;
<A HREF="../tan/ch2029.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2028.htm">Previous</A>&nbsp;
<A HREF="ch2030.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 29</H3><P><a name="001">1</A>&nbsp;Igitur Ezechias regnare c&#156;pit, cum viginti quinque esset annorum, et viginti novem annis regnavit in Jerusalem: nomen matris ejus Abia filia Zachari&#230;.</P>
<P><a name="002">2</A>&nbsp;Fecitque quod erat placitum in conspectu Domini, juxta omnia qu&#230; fecerat David pater ejus.</P>
<P><a name="003">3</A>&nbsp;Ipse, anno et mense primo regni sui, aperuit valvas domus Domini, et instauravit eas.</P>
<P><a name="004">4</A>&nbsp;Adduxitque sacerdotes atque Levitas, et congregavit eos in plateam orientalem.</P>
<P><a name="005">5</A>&nbsp;Dixitque ad eos: Audite me, Levit&#230;, et sanctificamini: mundate domum Domini Dei patrum vestrorum, et auferte omnem immunditiam de sanctuario.</P>
<P><a name="006">6</A>&nbsp;Peccaverunt patres nostri, et fecerunt malum in conspectu Domini Dei nostri, derelinquentes eum: averterunt facies suas a tabernaculo Domini, et pr&#230;buerunt dorsum.</P>
<P><a name="007">7</A>&nbsp;Clauserunt ostia qu&#230; erant in porticu, et extinxerunt lucernas, incensumque non adoleverunt, et holocausta non obtulerunt in sanctuario Deo Isra&#235;l.</P>
<P><a name="008">8</A>&nbsp;Concitatus est itaque furor Domini super Judam et Jerusalem, tradiditque eos in commotionem, et in interitum, et in sibilum, sicut ipsi cernitis oculis vestris.</P>
<P><a name="009">9</A>&nbsp;En corruerunt patres nostri gladiis: filii nostri, et fili&#230; nostr&#230;, et conjuges captiv&#230; duct&#230; sunt propter hoc scelus.</P>
<P><a name="010">10</A>&nbsp;Nunc ergo placet mihi ut ineamus f&#156;dus cum Domino Deo Isra&#235;l, et avertet a nobis furorem ir&#230; su&#230;.</P>
<P><a name="011">11</A>&nbsp;Filii mei, nolite negligere: vos elegit Dominus ut stetis coram eo, et ministretis illi, colatisque eum, et cremetis ei incensum.<BR>
</P>
<P><a name="012">12</A>&nbsp;Surrexerunt ergo Levit&#230;: Mahath filius Amasai, et Jo&#235;l filius Azari&#230; de filiis Caath: porro de filiis Merari, Cis filius Abdi, et Azarias filius Jalaleel. De filiis autem Gersom, Joah filius Zemma, et Eden filius Joah.</P>
<P><a name="013">13</A>&nbsp;At vero de filiis Elisaphan, Samri, et Jahiel. De filiis quoque Asaph, Zacharias, et Mathanias:</P>
<P><a name="014">14</A>&nbsp;necnon de filiis Heman, Jahiel, et Semei: sed et de filiis Idithun, Semeias, et Oziel.</P>
<P><a name="015">15</A>&nbsp;Congregaveruntque fratres suos, et sanctificati sunt, et ingressi sunt juxta mandatum regis et imperium Domini, ut expiarent domum Dei.</P>
<P><a name="016">16</A>&nbsp;Sacerdotes quoque ingressi templum Domini ut sanctificarent illud, extulerunt omnem immunditiam quam intro repererant in vestibulo domus Domini: quam tulerunt Levit&#230;, et asportaverunt ad torrentem Cedron foras.</P>
<P><a name="017">17</A>&nbsp;C&#156;perunt autem prima die mensis primi mundare, et in die octavo ejusdem mensis ingressi sunt porticum templi Domini, expiaveruntque templum diebus octo, et in die sextadecima mensis ejusdem, quod c&#156;perant, impleverunt.</P>
<P><a name="018">18</A>&nbsp;Ingressi quoque sunt ad Ezechiam regem, et dixerunt ei: Sanctificavimus omnem domum Domini, et altare holocausti, vasaque ejus, necnon et mensam propositionis cum omnibus vasis suis,</P>
<P><a name="019">19</A>&nbsp;cunctamque templi supellectilem, quam polluerat rex Achaz in regno suo, postquam pr&#230;varicatus est: et ecce exposita sunt omnia coram altare Domini.<BR>
</P>
<P><a name="020">20</A>&nbsp;Consurgensque diluculo Ezechias rex, adunavit omnes principes civitatis, et ascendit in domum Domini:</P>
<P><a name="021">21</A>&nbsp;obtuleruntque simul tauros septem, et arietes septem, agnos septem, et hircos septem pro peccato, pro regno, pro sanctuario, pro Juda: dixitque sacerdotibus filiis Aaron, ut offerrent super altare Domini.</P>
<P><a name="022">22</A>&nbsp;Mactaverunt igitur tauros, et susceperunt sanguinem sacerdotes, et fuderunt illum super altare: mactaverunt etiam arietes, et illorum sanguinem super altare fuderunt, immolaveruntque agnos, et fuderunt super altare sanguinem.</P>
<P><a name="023">23</A>&nbsp;Applicuerunt hircos pro peccato coram rege, et universa multitudine, imposueruntque manus suas super eos:</P>
<P><a name="024">24</A>&nbsp;et immolaverunt illos sacerdotes, et asperserunt sanguinem eorum coram altare pro piaculo universi Isra&#235;lis: pro omni quippe Isra&#235;l pr&#230;ceperat rex ut holocaustum fieret, et pro peccato.</P>
<P><a name="025">25</A>&nbsp;Constituit quoque Levitas in domo Domini cum cymbalis, et psalteriis, et citharis secundum dispositionem David regis, et Gad videntis, et Nathan prophet&#230;: siquidem Domini pr&#230;ceptum fuit per manum prophetarum ejus.</P>
<P><a name="026">26</A>&nbsp;Steteruntque Levit&#230; tenentes organa David, et sacerdotes tubas.</P>
<P><a name="027">27</A>&nbsp;Et jussit Ezechias ut offerrent holocausta super altare: cumque offerrentur holocausta, c&#156;perunt laudes canere Domino, et clangere tubis, atque in diversis organis qu&#230; David rex Isra&#235;l pr&#230;paraverat, concrepare.</P>
<P><a name="028">28</A>&nbsp;Omni autem turba adorante, cantores, et ii qui tenebant tubas, erant in officio suo donec compleretur holocaustum.</P>
<P><a name="029">29</A>&nbsp;Cumque finita esset oblatio, incurvatus est rex, et omnes qui erant cum eo, et adoraverunt.</P>
<P><a name="030">30</A>&nbsp;Pr&#230;cepitque Ezechias et principes Levitis, ut laudarent Dominum sermonibus David, et Asaph videntis: qui laudaverunt eum magna l&#230;titia, et incurvato genu adoraverunt.<BR>
</P>
<P><a name="031">31</A>&nbsp;Ezechias autem etiam h&#230;c addidit: Implestis manus vestras Domino: accedite, et offerte victimas et laudes in domo Domini. Obtulit ergo universa multitudo hostias, et laudes, et holocausta, mente devota.</P>
<P><a name="032">32</A>&nbsp;Porro numerus holocaustorum qu&#230; obtulit multitudo, hic fuit: tauros septuaginta, arietes centum, agnos ducentos.</P>
<P><a name="033">33</A>&nbsp;Sanctificaveruntque Domino boves sexcentos, et oves tria millia.</P>
<P><a name="034">34</A>&nbsp;Sacerdotes vero pauci erant, nec poterant sufficere ut pelles holocaustorum detraherent: unde et Levit&#230; fratres eorum adjuverunt eos, donec impleretur opus, et sanctificarentur antistites: Levit&#230; quippe faciliori ritu sanctificantur quam sacerdotes.</P>
<P><a name="035">35</A>&nbsp;Fuerunt ergo holocausta plurima, adipes pacificorum, et libamina holocaustorum: et completus est cultus domus Domini.</P>
<P><a name="036">36</A>&nbsp;L&#230;tatusque est Ezechias et omnis populus, eo quod ministerium Domini esset expletum: de repente quippe hoc fieri placuerat.</P>
<P><HR>
<CENTER>
<A HREF="ch2030.htm">Next: 2 Chronicles Chapter 30</A></CENTER>
</BODY>
</HTML>
