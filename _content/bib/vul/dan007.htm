<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Daniel: Daniel Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/dan007">Polyglot</A>&nbsp;
<A HREF="../kjv/dan007">KJV</A>&nbsp;
<A HREF="../sep/dan007">Sep:Dan</A>&nbsp;
<A HREF="../sep/dat007">Sep:DaT</A>&nbsp;
<A HREF="../tan/dan007">Tan</A>&nbsp;

<BR>
<BR><A HREF="dan">Daniel Index</A><BR>
&nbsp;
<A HREF="dan006">Previous</A>&nbsp;
<A HREF="dan008">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Daniel Chapter 7</H3><P><a name="001">1</A>&nbsp;Anno primo Baltassar regis Babylonis, Daniel somnium vidit: visio autem capitis ejus in cubili suo: et somnium scribens, brevi sermone comprehendit: summatimque perstringens, ait:</P>
<P><a name="002">2</A>&nbsp;Videbam in visione mea nocte: et ecce quatuor venti c&#230;li pugnabant in mari magno.</P>
<P><a name="003">3</A>&nbsp;Et quatuor besti&#230; grandes ascendebant de mari divers&#230; inter se.</P>
<P><a name="004">4</A>&nbsp;Prima quasi le&#230;na, et alas habebat aquil&#230;: aspiciebam donec evuls&#230; sunt al&#230; ejus, et sublata est de terra, et super pedes quasi homo stetit; et cor hominis datum est ei.</P>
<P><a name="005">5</A>&nbsp;Et ecce bestia alia similis urso in parte stetit: et tres ordines erant in ore ejus, et in dentibus ejus, et sic dicebant ei: Surge, comede carnes plurimas.</P>
<P><a name="006">6</A>&nbsp;Post h&#230;c aspiciebam, et ecce alia quasi pardus, et alas habebat quasi avis, quatuor super se: et quatuor capita erant in bestia, et potestas data est ei.</P>
<P><a name="007">7</A>&nbsp;Post h&#230;c aspiciebam in visione noctis, et ecce bestia quarta terribilis atque mirabilis, et fortis nimis: dentes ferreos habebat magnos, comedens atque comminuens, et reliqua pedibus suis conculcans: dissimilis autem erat ceteris bestiis quas videram ante eam, et habebat cornua decem.</P>
<P><a name="008">8</A>&nbsp;Considerabam cornua, et ecce cornu aliud parvulum ortum est de medio eorum: et tria de cornibus primis evulsa sunt a facie ejus: et ecce oculi, quasi oculi hominis erant in cornu isto, et os loquens ingentia.</P>
<P><a name="009">9</A>&nbsp;Aspiciebam donec throni positi sunt, et antiquus dierum sedit. Vestimentum ejus candidum quasi nix, et capilli capitis ejus quasi lana munda: thronus ejus flamm&#230; ignis: rot&#230; ejus ignis accensus.</P>
<P><a name="010">10</A>&nbsp;Fluvius igneus rapidusque egrediebatur a facie ejus. Millia millium ministrabant ei, et decies millies centena millia assistebant ei: judicium sedit, et libri aperti sunt.</P>
<P><a name="011">11</A>&nbsp;Aspiciebam propter vocem sermonum grandium, quos cornu illud loquebatur: et vidi quoniam interfecta esset bestia, et perisset corpus ejus, et traditum esset ad comburendum igni:</P>
<P><a name="012">12</A>&nbsp;aliarum quoque bestiarum ablata esset potestas, et tempora vit&#230; constituta essent eis usque ad tempus et tempus.</P>
<P><a name="013">13</A>&nbsp;Aspiciebam ergo in visione noctis, et ecce cum nubibus c&#230;li quasi filius hominis veniebat, et usque ad antiquum dierum pervenit: et in conspectu ejus obtulerunt eum.</P>
<P><a name="014">14</A>&nbsp;Et dedit ei potestatem, et honorem, et regnum: et omnes populi, tribus, et lingu&#230; ipsi servient: potestas ejus, potestas &#230;terna, qu&#230; non auferetur: et regnum ejus, quod non corrumpetur.<BR>
</P>
<P><a name="015">15</A>&nbsp;Horruit spiritus meus: ego Daniel territus sum in his, et visiones capitis mei conturbaverunt me.</P>
<P><a name="016">16</A>&nbsp;Accessi ad unum de assistentibus, et veritatem qu&#230;rebam ab eo de omnibus his. Qui dixit mihi interpretationem sermonum, et docuit me:</P>
<P><a name="017">17</A>&nbsp;H&#230; quatuor besti&#230; magn&#230;, quatuor sunt regna, qu&#230; consurgent de terra.</P>
<P><a name="018">18</A>&nbsp;Suscipient autem regnum sancti Dei altissimi, et obtinebunt regnum usque in s&#230;culum, et s&#230;culum s&#230;culorum.</P>
<P><a name="019">19</A>&nbsp;Post hoc volui diligenter discere de bestia quarta, qu&#230; erat dissimilis valde ab omnibus, et terribilis nimis: dentes et ungues ejus ferrei: comedebat, et comminuebat, et reliqua pedibus suis conculcabat:</P>
<P><a name="020">20</A>&nbsp;et de cornibus decem, qu&#230; habebat in capite, et de alio, quod ortum fuerat, ante quod ceciderant tria cornua: et de cornu illo, quod habebat oculos, et os loquens grandia, et majus erat ceteris.</P>
<P><a name="021">21</A>&nbsp;Aspiciebam, et ecce cornu illud faciebat bellum adversus sanctos, et pr&#230;valebat eis,</P>
<P><a name="022">22</A>&nbsp;donec venit antiquus dierum, et judicium dedit sanctis Excelsi, et tempus advenit, et regnum obtinuerunt sancti.</P>
<P><a name="023">23</A>&nbsp;Et sic ait: Bestia quarta, regnum quartum erit in terra, quod majus erit omnibus regnis, et devorabit universam terram, et conculcabit, et comminuet eam.</P>
<P><a name="024">24</A>&nbsp;Porro cornua decem ipsius regni, decem reges erunt: et alius consurget post eos, et ipse potentior erit prioribus, et tres reges humiliabit.</P>
<P><a name="025">25</A>&nbsp;Et sermones contra Excelsum loquetur, et sanctos Altissimi conteret: et putabit quod possit mutare tempora, et leges: et tradentur in manu ejus usque ad tempus, et tempora, et dimidium temporis.</P>
<P><a name="026">26</A>&nbsp;Et judicium sedebit, ut auferatur potentia, et conteratur, et dispereat usque in finem.</P>
<P><a name="027">27</A>&nbsp;Regnum autem, et potestas, et magnitudo regni, qu&#230; est subter omne c&#230;lum, detur populo sanctorum Altissimi: cujus regnum, regnum sempiternum est, et omnes reges servient ei, et obedient.</P>
<P><a name="028">28</A>&nbsp;Hucusque finis verbi. Ego Daniel multum cogitationibus meis conturbabar, et facies mea mutata est in me: verbum autem in corde meo conservavi.</P>
<P><HR>
<CENTER>
<A HREF="dan008">Next: Daniel Chapter 8</A></CENTER>
</BODY>
</HTML>
