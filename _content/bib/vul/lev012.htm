<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 12</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev012">Polyglot</A>&nbsp;
<A HREF="../kjv/lev012">KJV</A>&nbsp;
<A HREF="../sep/lev012">Sep</A>&nbsp;
<A HREF="../tan/lev012">Tan</A>&nbsp;

<BR>
<BR><A HREF="lev">Leviticus Index</A><BR>
&nbsp;
<A HREF="lev011">Previous</A>&nbsp;
<A HREF="lev013">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 12</H3><P><a name="001">1</A>&nbsp;Locutusque est Dominus ad Moysen, dicens:</P>
<P><a name="002">2</A>&nbsp;Loquere filiis Isra&#235;l, et dices ad eos: Mulier, si suscepto semine pepererit masculum, immunda erit septem diebus juxta dies separationis menstru&#230;.</P>
<P><a name="003">3</A>&nbsp;Et die octavo circumcidetur infantulus:</P>
<P><a name="004">4</A>&nbsp;ipsa vero triginta tribus diebus manebit in sanguine purificationis su&#230;. Omne sanctum non tanget, nec ingredietur in sanctuarium, donec impleantur dies purificationis su&#230;.</P>
<P><a name="005">5</A>&nbsp;Sin autem feminam pepererit, immunda erit duabus hebdomadibus juxta ritum fluxus menstrui, et sexaginta sex diebus manebit in sanguine purificationis su&#230;.</P>
<P><a name="006">6</A>&nbsp;Cumque expleti fuerint dies purificationis su&#230;, pro filio sive pro filia, deferet agnum anniculum in holocaustum, et pullum columb&#230; sive turturem pro peccato, ad ostium tabernaculi testimonii, et tradet sacerdoti,</P>
<P><a name="007">7</A>&nbsp;qui offeret illa coram Domino, et orabit pro ea, et sic mundabitur a profluvio sanguinis sui: ista est lex parientis masculum aut feminam.</P>
<P><a name="008">8</A>&nbsp;Quod si non invenerit manus ejus, nec potuerit offerre agnum, sumet duos turtures vel duos pullos columbarum, unum in holocaustum, et alterum pro peccato: orabitque pro ea sacerdos, et sic mundabitur.</P>
<P><HR>
<CENTER>
<A HREF="lev013">Next: Leviticus Chapter 13</A></CENTER>
</BODY>
</HTML>
