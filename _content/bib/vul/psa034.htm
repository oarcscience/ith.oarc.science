<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 34</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa034.htm">Polyglot</A>&nbsp;
<A HREF="../kjv/psa034.htm">KJV</A>&nbsp;
<A HREF="../sep/psa034.htm">Sep</A>&nbsp;
<A HREF="../tan/psa034.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa033.htm">Previous</A>&nbsp;
<A HREF="psa035.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 34</H3><P><a name="001">1</A>&nbsp;Ipsi David. [Judica, Domine, nocentes me;<BR> expugna impugnantes me.<BR></P>
<P><a name="002">2</A>&nbsp;Apprehende arma et scutum,<BR> et exsurge in adjutorium mihi.<BR></P>
<P><a name="003">3</A>&nbsp;Effunde frameam, et conclude adversus eos qui persequuntur me;<BR> dic anim&#230; me&#230;: Salus tua ego sum.<BR></P>
<P><a name="004">4</A>&nbsp;Confundantur et revereantur qu&#230;rentes animam meam;<BR> avertantur retrorsum et confundantur cogitantes mihi mala.<BR></P>
<P><a name="005">5</A>&nbsp;Fiant tamquam pulvis ante faciem venti,<BR> et angelus Domini coarctans eos.<BR></P>
<P><a name="006">6</A>&nbsp;Fiat via illorum tenebr&#230; et lubricum,<BR> et angelus Domini persequens eos.<BR></P>
<P><a name="007">7</A>&nbsp;Quoniam gratis absconderunt mihi interitum laquei sui; supervacue exprobraverunt animam meam.<BR></P>
<P><a name="008">8</A>&nbsp;Veniat illi laqueus quem ignorat,<BR> et captio quam abscondit apprehendat eum,<BR> et in laqueum cadat in ipsum.<BR></P>
<P><a name="009">9</A>&nbsp;Anima autem mea exsultabit in Domino,<BR> et delectabitur super salutari suo.<BR></P>
<P><a name="010">10</A>&nbsp;Omnia ossa mea dicent:<BR> Domine, quis similis tibi?<BR> eripiens inopem de manu fortiorum ejus;<BR> egenum et pauperem a diripientibus eum.<BR></P>
<P><a name="011">11</A>&nbsp;Surgentes testes iniqui,<BR> qu&#230; ignorabam interrogabant me.<BR></P>
<P><a name="012">12</A>&nbsp;Retribuebant mihi mala pro bonis,<BR> sterilitatem anim&#230; me&#230;.<BR></P>
<P><a name="013">13</A>&nbsp;Ego autem, cum mihi molesti essent, induebar cilicio;<BR> humiliabam in jejunio animam meam,<BR> et oratio mea in sinu meo convertetur.<BR></P>
<P><a name="014">14</A>&nbsp;Quasi proximum et quasi fratrem nostrum sic complacebam;<BR> quasi lugens et contristatus sic humiliabar.<BR></P>
<P><a name="015">15</A>&nbsp;Et adversum me l&#230;tati sunt, et convenerunt;<BR> congregata sunt super me flagella, et ignoravi.<BR></P>
<P><a name="016">16</A>&nbsp;Dissipati sunt, nec compuncti;<BR> tentaverunt me, subsannaverunt me subsannatione;<BR> frenduerunt super me dentibus suis.<BR></P>
<P><a name="017">17</A>&nbsp;Domine, quando respicies?<BR> Restitue animam meam a malignitate eorum;<BR> a leonibus unicam meam.<BR></P>
<P><a name="018">18</A>&nbsp;Confitebor tibi in ecclesia magna; in populo gravi laudabo te.<BR></P>
<P><a name="019">19</A>&nbsp;Non supergaudeant mihi qui adversantur mihi inique,<BR> qui oderunt me gratis, et annuunt oculis.<BR></P>
<P><a name="020">20</A>&nbsp;Quoniam mihi quidem pacifice loquebantur;<BR> et in iracundia terr&#230; loquentes, dolos cogitabant.<BR></P>
<P><a name="021">21</A>&nbsp;Et dilataverunt super me os suum;<BR> dixerunt: Euge, euge! viderunt oculi nostri.<BR></P>
<P><a name="022">22</A>&nbsp;Vidisti, Domine: ne sileas;<BR> Domine, ne discedas a me.<BR></P>
<P><a name="023">23</A>&nbsp;Exsurge et intende judicio meo, Deus meus;<BR> et Dominus meus, in causam meam.<BR></P>
<P><a name="024">24</A>&nbsp;Judica me secundum justitiam tuam, Domine Deus meus,<BR> et non supergaudeant mihi.<BR></P>
<P><a name="025">25</A>&nbsp;Non dicant in cordibus suis: Euge, euge, anim&#230; nostr&#230;;<BR> nec dicant: Devoravimus eum.<BR></P>
<P><a name="026">26</A>&nbsp;Erubescant et revereantur simul qui gratulantur malis meis;<BR> induantur confusione et reverentia qui magna loquuntur super me.<BR></P>
<P><a name="027">27</A>&nbsp;Exsultent et l&#230;tentur qui volunt justitiam meam;<BR> et dicant semper: Magnificetur Dominus, qui volunt pacem servi ejus.<BR></P>
<P><a name="028">28</A>&nbsp;Et lingua mea meditabitur justitiam tuam;<BR> tota die laudem tuam.]</P>
<P><HR>
<CENTER>
<A HREF="psa035.htm">Next: Psalms Chapter 35</A></CENTER>
</BODY>
</HTML>
