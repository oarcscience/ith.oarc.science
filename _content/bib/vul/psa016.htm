<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa016.htm">Polyglot</A>&nbsp;
<A HREF="../kjv/psa016.htm">KJV</A>&nbsp;
<A HREF="../sep/psa016.htm">Sep</A>&nbsp;
<A HREF="../tan/psa016.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa015.htm">Previous</A>&nbsp;
<A HREF="psa017.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 16</H3><P><a name="001">1</A>&nbsp;Oratio David. [Exaudi, Domine, justitiam meam;<BR> intende deprecationem meam.<BR> Auribus percipe orationem meam,<BR> non in labiis dolosis.<BR></P>
<P><a name="002">2</A>&nbsp;De vultu tuo judicium meum prodeat;<BR> oculi tui videant &#230;quitates.<BR></P>
<P><a name="003">3</A>&nbsp;Probasti cor meum, et visitasti nocte;<BR> igne me examinasti, et non est inventa in me iniquitas.<BR></P>
<P><a name="004">4</A>&nbsp;Ut non loquatur os meum opera hominum:<BR> propter verba labiorum tuorum, ego custodivi vias duras.<BR></P>
<P><a name="005">5</A>&nbsp;Perfice gressus meos in semitis tuis,<BR> ut non moveantur vestigia mea.<BR></P>
<P><a name="006">6</A>&nbsp;Ego clamavi, quoniam exaudisti me, Deus;<BR> inclina aurem tuam mihi, et exaudi verba mea.<BR></P>
<P><a name="007">7</A>&nbsp;Mirifica misericordias tuas,<BR> qui salvos facis sperantes in te.<BR></P>
<P><a name="008">8</A>&nbsp;A resistentibus dexter&#230; tu&#230; custodi me<BR> ut pupillam oculi.<BR> Sub umbra alarum tuarum protege me<BR></P>
<P><a name="009">9</A>&nbsp;a facie impiorum qui me afflixerunt.<BR> Inimici mei animam meam circumdederunt;<BR></P>
<P><a name="010">10</A>&nbsp;adipem suum concluserunt:<BR> os eorum locutum est superbiam.<BR></P>
<P><a name="011">11</A>&nbsp;Projicientes me nunc circumdederunt me;<BR> oculos suos statuerunt declinare in terram.<BR></P>
<P><a name="012">12</A>&nbsp;Susceperunt me sicut leo paratus ad pr&#230;dam,<BR> et sicut catulus leonis habitans in abditis.<BR></P>
<P><a name="013">13</A>&nbsp;Exsurge, Domine: pr&#230;veni eum, et supplanta eum:<BR> eripe animam meam ab impio;<BR> frameam tuam</P>
<P><a name="014">14</A>&nbsp;ab inimicis manus tu&#230;.<BR> Domine, a paucis de terra divide eos in vita eorum;<BR> de absconditis tuis adimpletus est venter eorum.<BR> Saturati sunt filiis,<BR> et dimiserunt reliquias suas parvulis suis.<BR></P>
<P><a name="015">15</A>&nbsp;Ego autem in justitia apparebo conspectui tuo;<BR> satiabor cum apparuerit gloria tua.]</P>
<P><HR>
<CENTER>
<A HREF="psa017.htm">Next: Psalms Chapter 17</A></CENTER>
</BODY>
</HTML>
