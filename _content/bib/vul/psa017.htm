<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 17</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa017">Polyglot</A>&nbsp;
<A HREF="../kjv/psa017">KJV</A>&nbsp;
<A HREF="../sep/psa017">Sep</A>&nbsp;
<A HREF="../tan/psa017">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa016">Previous</A>&nbsp;
<A HREF="psa018">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 17</H3><P><a name="001">1</A>&nbsp;In finem. Puero Domini David, qui locutus est Domino verba cantici hujus, in die qua eripuit eum Dominus de manu omnium inimicorum ejus, et de manu Saul, et dixit:</P>
<P><a name="002">2</A>&nbsp;[Diligam te, Domine, fortitudo mea.<BR></P>
<P><a name="003">3</A>&nbsp;Dominus firmamentum meum, et refugium meum, et liberator meus.<BR> Deus meus adjutor meus, et sperabo in eum;<BR> protector meus, et cornu salutis me&#230;, et susceptor meus.<BR></P>
<P><a name="004">4</A>&nbsp;Laudans invocabo Dominum,<BR> et ab inimicis meis salvus ero.<BR></P>
<P><a name="005">5</A>&nbsp;Circumdederunt me dolores mortis,<BR> et torrentes iniquitatis conturbaverunt me.<BR></P>
<P><a name="006">6</A>&nbsp;Dolores inferni circumdederunt me;<BR> pr&#230;occupaverunt me laquei mortis.<BR></P>
<P><a name="007">7</A>&nbsp;In tribulatione mea invocavi Dominum,<BR> et ad Deum meum clamavi:<BR> et exaudivit de templo sancto suo vocem meam;<BR> et clamor meus in conspectu ejus introivit in aures ejus.<BR></P>
<P><a name="008">8</A>&nbsp;Commota est, et contremuit terra;<BR> fundamenta montium conturbata sunt, et commota sunt:<BR> quoniam iratus est eis.<BR></P>
<P><a name="009">9</A>&nbsp;Ascendit fumus in ira ejus,<BR> et ignis a facie ejus exarsit;<BR> carbones succensi sunt ab eo.<BR></P>
<P><a name="010">10</A>&nbsp;Inclinavit c&#230;los, et descendit,<BR> et caligo sub pedibus ejus.<BR></P>
<P><a name="011">11</A>&nbsp;Et ascendit super cherubim, et volavit;<BR> volavit super pennas ventorum.<BR></P>
<P><a name="012">12</A>&nbsp;Et posuit tenebras latibulum suum;<BR> in circuitu ejus tabernaculum ejus,<BR> tenebrosa aqua in nubibus a&#235;ris.<BR></P>
<P><a name="013">13</A>&nbsp;Pr&#230; fulgore in conspectu ejus nubes transierunt;<BR> grando et carbones ignis.<BR></P>
<P><a name="014">14</A>&nbsp;Et intonuit de c&#230;lo Dominus,<BR> et Altissimus dedit vocem suam:<BR> grando et carbones ignis.<BR></P>
<P><a name="015">15</A>&nbsp;Et misit sagittas suas, et dissipavit eos;<BR> fulgura multiplicavit, et conturbavit eos.<BR></P>
<P><a name="016">16</A>&nbsp;Et apparuerunt fontes aquarum,<BR> et revelata sunt fundamenta orbis terrarum,<BR> ab increpatione tua, Domine,<BR> ab inspiratione spiritus ir&#230; tu&#230;.<BR></P>
<P><a name="017">17</A>&nbsp;Misit de summo, et accepit me;<BR> et assumpsit me de aquis multis.<BR></P>
<P><a name="018">18</A>&nbsp;Eripuit me de inimicis meis fortissimis, et ab his qui oderunt me.<BR> Quoniam confortati sunt super me;<BR></P>
<P><a name="019">19</A>&nbsp;pr&#230;venerunt me in die afflictionis me&#230;:<BR> et factus est Dominus protector meus.<BR></P>
<P><a name="020">20</A>&nbsp;Et eduxit me in latitudinem;<BR> salvum me fecit, quoniam voluit me,<BR></P>
<P><a name="021">21</A>&nbsp;et retribuet mihi Dominus secundum justitiam meam,<BR> et secundum puritatem manuum mearum retribuet mihi:<BR></P>
<P><a name="022">22</A>&nbsp;quia custodivi vias Domini,<BR> nec impie gessi a Deo meo;<BR></P>
<P><a name="023">23</A>&nbsp;quoniam omnia judicia ejus in conspectu meo,<BR> et justitias ejus non repuli a me.<BR></P>
<P><a name="024">24</A>&nbsp;Et ero immaculatus cum eo;<BR> et observabo me ab iniquitate mea.<BR></P>
<P><a name="025">25</A>&nbsp;Et retribuet mihi Dominus secundum justitiam meam,<BR> et secundum puritatem manuum mearum in conspectu oculorum ejus.<BR></P>
<P><a name="026">26</A>&nbsp;Cum sancto sanctus eris,<BR> et cum viro innocente innocens eris,<BR></P>
<P><a name="027">27</A>&nbsp;et cum electo electus eris,<BR> et cum perverso perverteris.<BR></P>
<P><a name="028">28</A>&nbsp;Quoniam tu populum humilem salvum facies,<BR> et oculos superborum humiliabis.<BR></P>
<P><a name="029">29</A>&nbsp;Quoniam tu illuminas lucernam meam, Domine;<BR> Deus meus, illumina tenebras meas.<BR></P>
<P><a name="030">30</A>&nbsp;Quoniam in te eripiar a tentatione;<BR> et in Deo meo transgrediar murum.<BR></P>
<P><a name="031">31</A>&nbsp;Deus meus, impolluta via ejus;<BR> eloquia Domini igne examinata:<BR> protector est omnium sperantium in se.<BR></P>
<P><a name="032">32</A>&nbsp;Quoniam quis deus pr&#230;ter Dominum?<BR> aut quis deus pr&#230;ter Deum nostrum?<BR></P>
<P><a name="033">33</A>&nbsp;Deus qui pr&#230;cinxit me virtute,<BR> et posuit immaculatam viam meam;<BR></P>
<P><a name="034">34</A>&nbsp;qui perfecit pedes meos tamquam cervorum,<BR> et super excelsa statuens me;<BR></P>
<P><a name="035">35</A>&nbsp;qui docet manus meas ad pr&#230;lium.<BR> Et posuisti, ut arcum &#230;reum, brachia mea,<BR></P>
<P><a name="036">36</A>&nbsp;et dedisti mihi protectionem salutis tu&#230;:<BR> et dextera tua suscepit me,<BR> et disciplina tua correxit me in finem,<BR> et disciplina tua ipsa me docebit.<BR></P>
<P><a name="037">37</A>&nbsp;Dilatasti gressus meos subtus me,<BR> et non sunt infirmata vestigia mea.<BR></P>
<P><a name="038">38</A>&nbsp;Persequar inimicos meos, et comprehendam illos;<BR> et non convertar donec deficiant.<BR></P>
<P><a name="039">39</A>&nbsp;Confringam illos, nec poterunt stare;<BR> cadent subtus pedes meos.<BR></P>
<P><a name="040">40</A>&nbsp;Et pr&#230;cinxisti me virtute ad bellum,<BR> et supplantasti insurgentes in me subtus me.<BR></P>
<P><a name="041">41</A>&nbsp;Et inimicos meos dedisti mihi dorsum,<BR> et odientes me disperdidisti.<BR></P>
<P><a name="042">42</A>&nbsp;Clamaverunt, nec erat qui salvos faceret;<BR> ad Dominum, nec exaudivit eos.<BR></P>
<P><a name="043">43</A>&nbsp;Et comminuam eos ut pulverem ante faciem venti;<BR> ut lutum platearum delebo eos.<BR></P>
<P><a name="044">44</A>&nbsp;Eripies me de contradictionibus populi;<BR> constitues me in caput gentium.<BR></P>
<P><a name="045">45</A>&nbsp;Populus quem non cognovi servivit mihi;<BR> in auditu auris obedivit mihi.<BR></P>
<P><a name="046">46</A>&nbsp;Filii alieni mentiti sunt mihi,<BR> filii alieni inveterati sunt,<BR> et claudicaverunt a semitis suis.<BR></P>
<P><a name="047">47</A>&nbsp;Vivit Dominus, et benedictus Deus meus,<BR> et exaltetur Deus salutis me&#230;.<BR></P>
<P><a name="048">48</A>&nbsp;Deus qui das vindictas mihi,<BR> et subdis populos sub me;<BR> liberator meus de inimicis meis iracundis.<BR></P>
<P><a name="049">49</A>&nbsp;Et ab insurgentibus in me exaltabis me;<BR> a viro iniquo eripies me.<BR></P>
<P><a name="050">50</A>&nbsp;Propterea confitebor tibi in nationibus, Domine,<BR> et nomini tuo psalmum dicam;<BR></P>
<P><a name="051">51</A>&nbsp;magnificans salutes regis ejus,<BR> et faciens misericordiam christo suo David,<BR> et semini ejus usque in s&#230;culum.]</P>
<P><HR>
<CENTER>
<A HREF="psa018">Next: Psalms Chapter 18</A></CENTER>
</BODY>
</HTML>
