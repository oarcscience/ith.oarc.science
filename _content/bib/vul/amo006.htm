<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Amos: Amos Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/amo006">Polyglot</A>&nbsp;
<A HREF="../kjv/amo006">KJV</A>&nbsp;
<A HREF="../sep/amo006">Sep</A>&nbsp;
<A HREF="../tan/amo006">Tan</A>&nbsp;

<BR>
<BR><A HREF="amo">Amos Index</A><BR>
&nbsp;
<A HREF="amo005">Previous</A>&nbsp;
<A HREF="amo007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Amos Chapter 6</H3><P><a name="001">1</A>&nbsp;[V&#230; qui opulenti estis in Sion,<BR> et confiditis in monte Samari&#230;:<BR> optimates capita populorum,<BR> ingredientes pompatice domum Isra&#235;l!<BR></P>
<P><a name="002">2</A>&nbsp;Transite in Chalane, et videte,<BR> et ite inde in Emath magnam,<BR> et descendite in Geth Pal&#230;stinorum,<BR> et ad optima qu&#230;que regna horum:<BR> si latior terminus eorum termino vestro est.<BR></P>
<P><a name="003">3</A>&nbsp;Qui separati estis in diem malum,<BR> et appropinquatis solio iniquitatis;<BR></P>
<P><a name="004">4</A>&nbsp;qui dormitis in lectis eburneis,<BR> et lascivitis in stratis vestris;<BR> qui comeditis agnum de grege,<BR> et vitulos de medio armenti;<BR></P>
<P><a name="005">5</A>&nbsp;qui canitis ad vocem psalterii,<BR> sicut David putaverunt se habere vasa cantici,<BR></P>
<P><a name="006">6</A>&nbsp;bibentes vinum in phialis,<BR> et optimo unguento delibuti,<BR> et nihil patiebantur super contritione Joseph.<BR></P>
<P><a name="007">7</A>&nbsp;Quapropter nunc migrabunt in capite transmigrantium,<BR> et auferetur factio lascivientium.<BR></P>
<P><a name="008">8</A>&nbsp;Juravit Dominus Deus in anima sua,<BR> dicit Dominus Deus exercituum:<BR> Detestor ego superbiam Jacob,<BR> et domos ejus odi,<BR> et tradam civitatem cum habitatoribus suis.<BR></P>
<P><a name="009">9</A>&nbsp;Quod si reliqui fuerint decem viri in domo una,<BR> et ipsi morientur.<BR></P>
<P><a name="010">10</A>&nbsp;Et tollet eum propinquus suus, et comburet eum,<BR> ut efferat ossa de domo;<BR> et dicet ei, qui in penetralibus domus est:<BR> Numquid adhuc est penes te?<BR></P>
<P><a name="011">11</A>&nbsp;Et respondebit: Finis est.<BR> Et dicet ei: Tace,<BR> et non recorderis nominis Domini.<BR></P>
<P><a name="012">12</A>&nbsp;Quia ecce Dominus mandabit,<BR> et percutiet domum majorem ruinis,<BR> et domum minorem scissionibus.<BR></P>
<P><a name="013">13</A>&nbsp;Numquid currere queunt in petris equi,<BR> aut arari potest in bubalis?<BR> quoniam convertistis in amaritudinem judicium,<BR> et fructum justiti&#230; in absinthium.<BR></P>
<P><a name="014">14</A>&nbsp;Qui l&#230;tamini in nihilo; qui dicitis:<BR> Numquid non in fortitudine nostra assumpsimus nobis cornua?<BR></P>
<P><a name="015">15</A>&nbsp;Ecce enim suscitabo super vos, domus Isra&#235;l,<BR> dicit Dominus Deus exercituum, gentem,<BR> et conteret vos ab introitu Emath usque ad torrentem deserti.]</P>
<P><HR>
<CENTER>
<A HREF="amo007">Next: Amos Chapter 7</A></CENTER>
</BODY>
</HTML>
