<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jonah: Jonah Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jon002">Polyglot</A>&nbsp;
<A HREF="../kjv/jon002">KJV</A>&nbsp;
<A HREF="../sep/jon002">Sep</A>&nbsp;
<A HREF="../tan/jon002">Tan</A>&nbsp;

<BR>
<BR><A HREF="jon">Jonah Index</A><BR>
&nbsp;
<A HREF="jon001">Previous</A>&nbsp;
<A HREF="jon003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jonah Chapter 2</H3><P><a name="001">1</A>&nbsp;Et pr&#230;paravit Dominus piscem grandem ut deglutiret Jonam: et erat Jonas in ventre piscis tribus diebus et tribus noctibus.</P>
<P><a name="002">2</A>&nbsp;Et oravit Jonas ad Dominum Deum suum de ventre piscis,</P>
<P><a name="003">3</A>&nbsp;et dixit: [Clamavi de tribulatione mea ad Dominum,<BR> et exaudivit me;<BR> de ventre inferi clamavi,<BR> et exaudisti vocem meam.<BR></P>
<P><a name="004">4</A>&nbsp;Et projecisti me in profundum in corde maris,<BR> et flumen circumdedit me:<BR> omnes gurgites tui, et fluctus tui super me transierunt.<BR></P>
<P><a name="005">5</A>&nbsp;Et ego dixi:<BR> Abjectus sum a conspectu oculorum tuorum;<BR> verumtamen rursus videbo templum sanctum tuum.<BR></P>
<P><a name="006">6</A>&nbsp;Circumdederunt me aqu&#230; usque ad animam:<BR> abyssus vallavit me,<BR> pelagus operuit caput meum.<BR></P>
<P><a name="007">7</A>&nbsp;Ad extrema montium descendi;<BR> terr&#230; vectes concluserunt me in &#230;ternum:<BR> et sublevabis de corruptione vitam meam, Domine Deus meus.<BR></P>
<P><a name="008">8</A>&nbsp;Cum angustiaretur in me anima mea,<BR> Domini recordatus sum:<BR> ut veniat ad te oratio mea,<BR> ad templum sanctum tuum.<BR></P>
<P><a name="009">9</A>&nbsp;Qui custodiunt vanitates frustra,<BR> misericordiam suam derelinquunt.<BR></P>
<P><a name="010">10</A>&nbsp;Ego autem in voce laudis immolabo tibi:<BR> qu&#230;cumque vovi, reddam pro salute Domino.]</P>
<P><a name="011">11</A>&nbsp;Et dixit Dominus pisci, et evomuit Jonam in aridam.</P>
<P><HR>
<CENTER>
<A HREF="jon003">Next: Jonah Chapter 3</A></CENTER>
</BODY>
</HTML>
