<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job006">Polyglot</A>&nbsp;
<A HREF="../kjv/job006">KJV</A>&nbsp;
<A HREF="../sep/job006">Sep</A>&nbsp;
<A HREF="../tan/job006">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job005">Previous</A>&nbsp;
<A HREF="job007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 6</H3><P><a name="001">1</A>&nbsp;Respondens autem Job, dixit:</P>
<P><a name="002">2</A>&nbsp;[Utinam appenderentur peccata mea quibus iram merui,<BR> et calamitas quam patior, in statera!<BR></P>
<P><a name="003">3</A>&nbsp;Quasi arena maris h&#230;c gravior appareret;<BR> unde et verba mea dolore sunt plena:<BR></P>
<P><a name="004">4</A>&nbsp;quia sagitt&#230; Domini in me sunt,<BR> quarum indignatio ebibit spiritum meum;<BR> et terrores Domini militant contra me.<BR></P>
<P><a name="005">5</A>&nbsp;Numquid rugiet onager cum habuerit herbam?<BR> aut mugiet bos cum ante pr&#230;sepe plenum steterit?<BR></P>
<P><a name="006">6</A>&nbsp;aut poterit comedi insulsum, quod non est sale conditum?<BR> aut potest aliquis gustare quod gustatum affert mortem?<BR></P>
<P><a name="007">7</A>&nbsp;Qu&#230; prius nolebat tangere anima mea,<BR> nunc, pr&#230; angustia, cibi mei sunt.<BR></P>
<P><a name="008">8</A>&nbsp;Quis det ut veniat petitio mea,<BR> et quod expecto tribuat mihi Deus?<BR></P>
<P><a name="009">9</A>&nbsp;et qui c&#156;pit, ipse me conterat;<BR> solvat manum suam, et succidat me?<BR></P>
<P><a name="010">10</A>&nbsp;Et h&#230;c mihi sit consolatio, ut affligens me dolore, non parcat,<BR> nec contradicam sermonibus Sancti.<BR></P>
<P><a name="011">11</A>&nbsp;Qu&#230; est enim fortitudo mea, ut sustineam?<BR> aut quis finis meus, ut patienter agam?<BR></P>
<P><a name="012">12</A>&nbsp;Nec fortitudo lapidum fortitudo mea,<BR> nec caro mea &#230;nea est.<BR></P>
<P><a name="013">13</A>&nbsp;Ecce non est auxilium mihi in me,<BR> et necessarii quoque mei recesserunt a me.<BR></P>
<P><a name="014">14</A>&nbsp;Qui tollit ab amico suo misericordiam,<BR> timorem Domini derelinquit.<BR></P>
<P><a name="015">15</A>&nbsp;Fratres mei pr&#230;terierunt me,<BR> sicut torrens qui raptim transit in convallibus.<BR></P>
<P><a name="016">16</A>&nbsp;Qui timent pruinam,<BR> irruet super eos nix.<BR></P>
<P><a name="017">17</A>&nbsp;Tempore quo fuerint dissipati, peribunt;<BR> et ut incaluerit, solventur de loco suo.<BR></P>
<P><a name="018">18</A>&nbsp;Involut&#230; sunt semit&#230; gressuum eorum;<BR> ambulabunt in vacuum, et peribunt.<BR></P>
<P><a name="019">19</A>&nbsp;Considerate semitas Thema, itinera Saba,<BR> et expectate paulisper.<BR></P>
<P><a name="020">20</A>&nbsp;Confusi sunt, quia speravi:<BR> venerunt quoque usque ad me, et pudore cooperti sunt.<BR></P>
<P><a name="021">21</A>&nbsp;Nunc venistis;<BR> et modo videntes plagam meam, timetis.<BR></P>
<P><a name="022">22</A>&nbsp;Numquid dixi: Afferte mihi,<BR> et de substantia vestra donate mihi?<BR></P>
<P><a name="023">23</A>&nbsp;vel: Liberate me de manu hostis,<BR> et de manu robustorum eruite me?<BR></P>
<P><a name="024">24</A>&nbsp;Docete me, et ego tacebo:<BR> et si quid forte ignoravi, instruite me.<BR></P>
<P><a name="025">25</A>&nbsp;Quare detraxistis sermonibus veritatis,<BR> cum e vobis nullus sit qui possit arguere me?<BR></P>
<P><a name="026">26</A>&nbsp;Ad increpandum tantum eloquia concinnatis,<BR> et in ventum verba profertis.<BR></P>
<P><a name="027">27</A>&nbsp;Super pupillum irruitis,<BR> et subvertere nitimini amicum vestrum.<BR></P>
<P><a name="028">28</A>&nbsp;Verumtamen quod c&#156;pistis explete:<BR> pr&#230;bete aurem, et videte an mentiar.<BR></P>
<P><a name="029">29</A>&nbsp;Respondete, obsecro, absque contentione;<BR> et loquentes id quod justum est, judicate.<BR></P>
<P><a name="030">30</A>&nbsp;Et non invenietis in lingua mea iniquitatem,<BR> nec in faucibus meis stultitia personabit.]</P>
<P><HR>
<CENTER>
<A HREF="job007">Next: Job Chapter 7</A></CENTER>
</BODY>
</HTML>
