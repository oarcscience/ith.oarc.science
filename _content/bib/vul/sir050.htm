<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 50</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir050">Polyglot</A>&nbsp;
<A HREF="../apo/sir050">Apo</A>&nbsp;
<A HREF="../sep/sir050">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir049">Previous</A>&nbsp;
<A HREF="sir051">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 50</H3><P><a name="001">1</A>&nbsp;[Simon, Oni&#230; filius, sacerdos magnus,<BR> qui in vita sua suffulsit domum,<BR> et in diebus suis corroboravit templum.<BR></P>
<P><a name="002">2</A>&nbsp;Templi etiam altitudo ab ipso fundata est,<BR> duplex &#230;dificatio, et excelsi parietes templi.<BR></P>
<P><a name="003">3</A>&nbsp;In diebus ipsius emanaverunt putei aquarum,<BR> et quasi mare adimpleti sunt supra modum.<BR></P>
<P><a name="004">4</A>&nbsp;Qui curavit gentem suam,<BR> et liberavit eam a perditione:<BR></P>
<P><a name="005">5</A>&nbsp;qui pr&#230;valuit amplificare civitatem,<BR> qui adeptus est gloriam in conversatione gentis,<BR> et ingressum domus et atrii amplificavit.<BR></P>
<P><a name="006">6</A>&nbsp;Quasi stella matutina in medio nebul&#230;,<BR> et quasi luna plena, in diebus suis lucet:<BR></P>
<P><a name="007">7</A>&nbsp;et quasi sol refulgens,<BR> sic ille effulsit in templo Dei.<BR></P>
<P><a name="008">8</A>&nbsp;Quasi arcus refulgens inter nebulas glori&#230;,<BR> et quasi flos rosarum in diebus vernis,<BR> et quasi lilia qu&#230; sunt in transitu aqu&#230;,<BR> et quasi thus redolens in diebus &#230;statis:<BR></P>
<P><a name="009">9</A>&nbsp;quasi ignis effulgens,<BR> et thus ardens in igne:<BR></P>
<P><a name="010">10</A>&nbsp;quasi vas auri solidum,<BR> ornatum omni lapide pretioso:<BR></P>
<P><a name="011">11</A>&nbsp;quasi oliva pullulans, et cypressus in altitudinem se extollens,<BR> in accipiendo ipsum stolam glori&#230;,<BR> et vestiri eum in consummationem virtutis.<BR></P>
<P><a name="012">12</A>&nbsp;In ascensu altaris sancti<BR> gloriam dedit sanctitatis amictum.<BR></P>
<P><a name="013">13</A>&nbsp;In accipiendo autem partes de manu sacerdotum,<BR> et ipse stans juxta aram:<BR> et circa illum corona fratrum:<BR> quasi plantatio cedri in monte Libano,<BR></P>
<P><a name="014">14</A>&nbsp;sic circa illum steterunt quasi rami palm&#230;:<BR> et omnes filii Aaron in gloria sua.<BR></P>
<P><a name="015">15</A>&nbsp;Oblatio autem Domini in manibus ipsorum<BR> coram omni synagoga Isra&#235;l:<BR> et consummatione fungens in ara,<BR> amplificare oblationem excelsi Regis,<BR></P>
<P><a name="016">16</A>&nbsp;porrexit manum suam in libatione,<BR> et libavit de sanguine uv&#230;.<BR></P>
<P><a name="017">17</A>&nbsp;Effudit in fundamento altaris<BR> odorem divinum excelso Principi.<BR></P>
<P><a name="018">18</A>&nbsp;Tunc exclamaverunt filii Aaron,<BR> in tubis productilibus sonuerunt:<BR> et auditam fecerunt vocem magnam in memoriam coram Deo.<BR></P>
<P><a name="019">19</A>&nbsp;Tunc omnis populus simul properaverunt,<BR> et ceciderunt in faciem super terram,<BR> adorare Dominum Deum suum,<BR> et dare preces omnipotenti Deo excelso.<BR></P>
<P><a name="020">20</A>&nbsp;Et amplificaverunt psallentes in vocibus suis,<BR> et in magna domo auctus est sonus suavitatis plenus.<BR></P>
<P><a name="021">21</A>&nbsp;Et rogavit populus Dominum excelsum in prece,<BR> usque dum perfectus est honor Domini,<BR> et munus suum perfecerunt.<BR></P>
<P><a name="022">22</A>&nbsp;Tunc descendens, manus suas extulit<BR> in omne congregationem filiorum Isra&#235;l,<BR> dare gloriam Deo a labiis suis,<BR> et in nomine ipsius gloriari:<BR></P>
<P><a name="023">23</A>&nbsp;et iteravit orationem suam,<BR> volens ostendere virtutem Dei.<BR></P>
<P><a name="024">24</A>&nbsp;Et nunc orate Deum omnium, qui magna fecit in omni terra,<BR> qui auxit dies nostros a ventre matris nostr&#230;,<BR> et fecit nobiscum secundum suam misericordiam:<BR></P>
<P><a name="025">25</A>&nbsp;det nobis jucunditatem cordis,<BR> et fieri pacem in diebus nostris in Isra&#235;l per dies sempiternos:<BR></P>
<P><a name="026">26</A>&nbsp;credere Isra&#235;l nobiscum esse Dei misericordiam,<BR> ut liberet nos in diebus suis.]<BR>
</P>
<P><a name="027">27</A>&nbsp;[Duas gentes odit anima mea:<BR> tertia autem non est gens quam oderim:<BR></P>
<P><a name="028">28</A>&nbsp;qui sedent in monte Seir, et Philisthiim,<BR> et stultus populus qui habitat in Sichimis.]<BR>
</P>
<P><a name="029">29</A>&nbsp;[Doctrinam sapienti&#230; et disciplin&#230; scripsit in codice isto<BR> Jesus, filius Sirach, Jerosolymita,<BR> qui renovavit sapientiam de corde suo.<BR></P>
<P><a name="030">30</A>&nbsp;Beatus qui in istis versatur bonis:<BR> qui ponit illa in corde suo, sapiens erit semper.<BR></P>
<P><a name="031">31</A>&nbsp;Si enim h&#230;c fecerit, ad omnia valebit, quia lux Dei vestigium ejus est.]</P>
<P><HR>
<CENTER>
<A HREF="sir051">Next: Sirach Chapter 51</A></CENTER>
</BODY>
</HTML>
