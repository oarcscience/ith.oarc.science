<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 16</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze016">Polyglot</A>&nbsp;
<A HREF="../kjv/eze016">KJV</A>&nbsp;
<A HREF="../sep/eze016">Sep</A>&nbsp;
<A HREF="../tan/eze016">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze015">Previous</A>&nbsp;
<A HREF="eze017">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 16</H3><P><a name="001">1</A>&nbsp;Et factus est sermo Domini ad me, dicens:</P>
<P><a name="002">2</A>&nbsp;Fili hominis, notas fac Jerusalem abominationes suas,</P>
<P><a name="003">3</A>&nbsp;et dices: H&#230;c dicit Dominus Deus Jerusalem: Radix tua et generatio tua de terra Chanaan: pater tuus Amorrh&#230;us, et mater tua Ceth&#230;a.</P>
<P><a name="004">4</A>&nbsp;Et quando nata es, in die ortus tui non est pr&#230;cisus umbilicus tuus, et aqua non es lota in salutem, nec sale salita, nec involuta pannis.</P>
<P><a name="005">5</A>&nbsp;Non pepercit super te oculus, ut faceret tibi unum de his, misertus tui: sed projecta es super faciem terr&#230; in abjectione anim&#230; tu&#230; in die qua nata es.<BR>
</P>
<P><a name="006">6</A>&nbsp;Transiens autem per te, vidi te conculcari in sanguine tuo: et dixi tibi cum esses in sanguine tuo: Vive, dixi, inquam, tibi: in sanguine tuo vive.</P>
<P><a name="007">7</A>&nbsp;Multiplicatam quasi germen agri dedi te: et multiplicata es, et grandis effecta, et ingressa es, et pervenisti ad mundum muliebrem: ubera tua intumuerunt, et pilus tuus germinavit: et eras nuda, et confusione plena.</P>
<P><a name="008">8</A>&nbsp;Et transivi per te, et vidi te: et ecce tempus tuum, tempus amantium: et expandi amictum meum super te, et operui ignominiam tuam: et juravi tibi, et ingressus sum pactum tecum, ait Dominus Deus, et facta es mihi.</P>
<P><a name="009">9</A>&nbsp;Et lavi te aqua, et emundavi sanguinem tuum ex te, et unxi te oleo.</P>
<P><a name="010">10</A>&nbsp;Et vestivi te discoloribus, et calceavi te janthino, et cinxi te bysso, et indui te subtilibus:</P>
<P><a name="011">11</A>&nbsp;et ornavi te ornamento, et dedi armillas in manibus tuis, et torquem circa collum tuum:</P>
<P><a name="012">12</A>&nbsp;et dedi inaurem super os tuum, et circulos auribus tuis, et coronam decoris in capite tuo.</P>
<P><a name="013">13</A>&nbsp;Et ornata es auro et argento, et vestita es bysso et polymito et multicoloribus: similam, et mel, et oleum comedisti: et decora facta es vehementer nimis, et profecisti in regnum.<BR>
</P>
<P><a name="014">14</A>&nbsp;Et egressum est nomen tuum in gentes propter speciem tuam, quia perfecta eras in decore meo quem posueram super te, dicit Dominus Deus.</P>
<P><a name="015">15</A>&nbsp;Et habens fiduciam in pulchritudine tua, fornicata es in nomine tuo: et exposuisti fornicationem tuam omni transeunti, et ejus fieres.</P>
<P><a name="016">16</A>&nbsp;Et sumens de vestimentis tuis, fecisti tibi excelsa hinc inde consuta, et fornicata es super eis sicut non est factum, neque futurum est.</P>
<P><a name="017">17</A>&nbsp;Et tulisti vasa decoris tui de auro meo atque argento meo, qu&#230; dedi tibi, et fecisti tibi imagines masculinas, et fornicata es in eis.</P>
<P><a name="018">18</A>&nbsp;Et sumpsisti vestimenta tua multicoloria, et operuisti illas, et oleum meum et thymiama meum posuisti coram eis.</P>
<P><a name="019">19</A>&nbsp;Et panem meum quem dedi tibi, similam, et oleum, et mel, quibus enutrivi te, posuisti in conspectu eorum in odorem suavitatis: et factum est, ait Dominus Deus.</P>
<P><a name="020">20</A>&nbsp;Et tulisti filios tuos et filias tuas quas generasti mihi, et immolasti eis ad devorandum. Numquid parva est fornicatio tua?</P>
<P><a name="021">21</A>&nbsp;Immolasti filios meos, et dedisti, illos consecrans, eis.</P>
<P><a name="022">22</A>&nbsp;Et post omnes abominationes tuas et fornicationes, non es recordata dierum adolescenti&#230; tu&#230;, quando eras nuda et confusione plena, conculcata in sanguine tuo.</P>
<P><a name="023">23</A>&nbsp;Et accidit post omnem malitiam tuam (v&#230;, v&#230; tibi! ait Dominus Deus),</P>
<P><a name="024">24</A>&nbsp;et &#230;dificasti tibi lupanar, et fecisti tibi prostibulum in cunctis plateis.</P>
<P><a name="025">25</A>&nbsp;Ad omne caput vi&#230; &#230;dificasti signum prostitutionis tu&#230;, et abominabilem fecisti decorem tuum: et divisisti pedes tuos omni transeunti, et multiplicasti fornicationes tuas:</P>
<P><a name="026">26</A>&nbsp;et fornicata es cum filiis &#198;gypti, vicinis tuis, magnarum carnium: et multiplicasti fornicationem tuam ad irritandum me.</P>
<P><a name="027">27</A>&nbsp;Ecce ego extendam manum meam super te, et auferam justificationem tuam, et dabo te in animas odientium te filiarum Pal&#230;stinarum, qu&#230; erubescunt in via tua scelerata.</P>
<P><a name="028">28</A>&nbsp;Et fornicata es in filiis Assyriorum eo quod necdum fueris expleta: et postquam fornicata es, nec sic es satiata:</P>
<P><a name="029">29</A>&nbsp;et multiplicasti fornicationem tuam in terra Chanaan cum Chald&#230;is, et nec sic satiata es.<BR>
</P>
<P><a name="030">30</A>&nbsp;In quo mundabo cor tuum, ait Dominus Deus, cum facias omnia h&#230;c opera mulieris meretricis et procacis?</P>
<P><a name="031">31</A>&nbsp;Quia fabricasti lupanar tuum in capite omnis vi&#230;, et excelsum tuum fecisti in omni platea: nec facta es quasi meretrix fastidio augens pretium,</P>
<P><a name="032">32</A>&nbsp;sed quasi mulier adultera, qu&#230; super virum suum inducit alienos.</P>
<P><a name="033">33</A>&nbsp;Omnibus meretricibus dantur mercedes: tu autem dedisti mercedes cunctis amatoribus tuis, et dona donabas eis, ut intrarent ad te undique ad fornicandum tecum.</P>
<P><a name="034">34</A>&nbsp;Factumque est in te contra consuetudinem mulierum in fornicationibus tuis, et post te non erit fornicatio: in eo enim quod dedisti mercedes, et mercedes non accepisti, factum est in te contrarium.<BR>
</P>
<P><a name="035">35</A>&nbsp;Propterea, meretrix, audi verbum Domini.</P>
<P><a name="036">36</A>&nbsp;H&#230;c dicit Dominus Deus: Quia effusum est &#230;s tuum et revelata est ignominia tua in fornicationibus tuis super amatores tuos, et super idola abominationum tuarum, in sanguine filiorum tuorum quos dedisti eis,</P>
<P><a name="037">37</A>&nbsp;ecce ego congregabo omnes amatores tuos quibus commista es, et omnes quos dilexisti, cum universis quos oderas: et congregabo eos super te undique, et nudabo ignominiam tuam coram eis, et videbunt omnem turpitudinem tuam.</P>
<P><a name="038">38</A>&nbsp;Et judicabo te judiciis adulterarum, et effundentium sanguinem: et dabo te in sanguinem furoris et zeli.</P>
<P><a name="039">39</A>&nbsp;Et dabo te in manus eorum, et destruent lupanar tuum, et demolientur prostibulum tuum: et denudabunt te vestimentis tuis, et auferent vasa decoris tui, et derelinquent te nudam, plenamque ignominia:</P>
<P><a name="040">40</A>&nbsp;et adducent super te multitudinem, et lapidabunt te lapidibus, et trucidabunt te gladiis suis:</P>
<P><a name="041">41</A>&nbsp;et comburent domos tuas igni, et facient in te judicia in oculis mulierum plurimarum. Et desines fornicari, et mercedes ultra non dabis:</P>
<P><a name="042">42</A>&nbsp;et requiescet indignatio mea in te, et auferetur zelus meus a te: et quiescam, nec irascar amplius.</P>
<P><a name="043">43</A>&nbsp;Eo quod non fueris recordata dierum adolescenti&#230; tu&#230;, et provocasti me in omnibus his, quapropter et ego vias tuas in capite tuo dedi, ait Dominus Deus, et non feci juxta scelera tua in omnibus abominationibus tuis.</P>
<P><a name="044">44</A>&nbsp;Ecce omnis qui dicit vulgo proverbium, in te assumet illud, dicens: Sicut mater, ita et filia ejus.</P>
<P><a name="045">45</A>&nbsp;Filia matris tu&#230; es tu, qu&#230; projecit virum suum et filios suos: et soror sororum tuarum es tu, qu&#230; projecerunt viros suos et filios suos: mater vestra Ceth&#230;a, et pater vester Amorrh&#230;us.</P>
<P><a name="046">46</A>&nbsp;Et soror tua major, Samaria, ipsa et fili&#230; ejus, qu&#230; habitant ad sinistram tuam: soror autem tua minor te, qu&#230; habitat a dextris tuis, Sodoma, et fili&#230; ejus.</P>
<P><a name="047">47</A>&nbsp;Sed nec in viis earum ambulasti, neque secundum scelera earum fecisti pauxillum minus: pene sceleratiora fecisti illis in omnibus viis tuis.<BR>
</P>
<P><a name="048">48</A>&nbsp;Vivo ego, dicit Dominus Deus, quia non fecit Sodoma soror tua, ipsa et fili&#230; ejus, sicut fecisti tu et fili&#230; tu&#230;.</P>
<P><a name="049">49</A>&nbsp;Ecce h&#230;c fuit iniquitas Sodom&#230; sororis tu&#230;: superbia, saturitas panis et abundantia, et otium ipsius et filiarum ejus: et manum egeno et pauperi non porrigebant:</P>
<P><a name="050">50</A>&nbsp;et elevat&#230; sunt, et fecerunt abominationes coram me: et abstuli eas sicut vidisti.</P>
<P><a name="051">51</A>&nbsp;Et Samaria dimidium peccatorum tuorum non peccavit: sed vicisti eas sceleribus tuis, et justificasti sorores tuas in omnibus abominationibus tuis quas operata es.</P>
<P><a name="052">52</A>&nbsp;Ergo et tu porta confusionem tuam, qu&#230; vicisti sorores tuas peccatis tuis, sceleratius agens ab eis: justificat&#230; sunt enim a te: ergo et tu confundere, et porta ignominiam tuam, qu&#230; justificasti sorores tuas.<BR>
</P>
<P><a name="053">53</A>&nbsp;Et convertam restituens eas conversione Sodomorum cum filiabus suis, et conversione Samari&#230; et filiarum ejus, et convertam reversionem tuam in medio earum,</P>
<P><a name="054">54</A>&nbsp;ut portes ignominiam tuam, et confundaris in omnibus qu&#230; fecisti consolans eas.</P>
<P><a name="055">55</A>&nbsp;Et soror tua Sodoma et fili&#230; ejus revertentur ad antiquitatem suam, et Samaria et fili&#230; ejus revertentur ad antiquitatem suam, et tu et fili&#230; tu&#230; revertemini ad antiquitatem vestram.</P>
<P><a name="056">56</A>&nbsp;Non fuit autem Sodoma soror tua audita in ore tuo in die superbi&#230; tu&#230;,</P>
<P><a name="057">57</A>&nbsp;antequam revelaretur malitia tua, sicut hoc tempore in opprobrium filiarum Syri&#230;, et cunctarum in circuitu tuo filiarum Pal&#230;stinarum qu&#230; ambiunt te per gyrum.</P>
<P><a name="058">58</A>&nbsp;Scelus tuum et ignominiam tuam tu portasti, ait Dominus Deus.<BR>
</P>
<P><a name="059">59</A>&nbsp;Quia h&#230;c dicit Dominus Deus: Et faciam tibi sicut despexisti juramentum, ut irritum faceres pactum:</P>
<P><a name="060">60</A>&nbsp;et recordabor ego pacti mei tecum in diebus adolescenti&#230; tu&#230;, et suscitabo tibi pactum sempiternum.</P>
<P><a name="061">61</A>&nbsp;Et recordaberis viarum tuarum, et confunderis, cum receperis sorores tuas te majores cum minoribus tuis: et dabo eas tibi in filias, sed non ex pacto tuo.</P>
<P><a name="062">62</A>&nbsp;Et suscitabo ego pactum meum tecum, et scies quia ego Dominus:</P>
<P><a name="063">63</A>&nbsp;ut recorderis, et confundaris, et non sit tibi ultra aperire os pr&#230; confusione tua, cum placatus tibi fuero in omnibus qu&#230; fecisti, ait Dominus Deus.</P>
<P><HR>
<CENTER>
<A HREF="eze017">Next: Ezekiel Chapter 17</A></CENTER>
</BODY>
</HTML>
