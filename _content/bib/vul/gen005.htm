<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen005">Polyglot</A>&nbsp;
<A HREF="../kjv/gen005">KJV</A>&nbsp;
<A HREF="../sep/gen005">Sep</A>&nbsp;
<A HREF="../tan/gen005">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen004">Previous</A>&nbsp;
<A HREF="gen006">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 5</H3><P><a name="001">1</A>&nbsp;Hic est liber generationis Adam. In die qua creavit Deus hominem, ad similitudinem Dei fecit illum.</P>
<P><a name="002">2</A>&nbsp;Masculum et feminam creavit eos, et benedixit illis: et vocavit nomen eorum Adam, in die quo creati sunt.</P>
<P><a name="003">3</A>&nbsp;Vixit autem Adam centum triginta annis: et genuit ad imaginem et similitudinem suam, vocavitque nomen ejus Seth.</P>
<P><a name="004">4</A>&nbsp;Et facti sunt dies Adam, postquam genuit Seth, octingenti anni: genuitque filios et filias.</P>
<P><a name="005">5</A>&nbsp;Et factum est omne tempus quod vixit Adam, anni nongenti triginta, et mortuus est.</P>
<P><a name="006">6</A>&nbsp;Vixit quoque Seth centum quinque annis, et genuit Enos.</P>
<P><a name="007">7</A>&nbsp;Vixitque Seth, postquam genuit Enos, octingentis septem annis, genuitque filios et filias.</P>
<P><a name="008">8</A>&nbsp;Et facti sunt omnes dies Seth nongentorum duodecim annorum, et mortuus est.</P>
<P><a name="009">9</A>&nbsp;Vixit vero Enos nonaginta annis, et genuit Cainan.</P>
<P><a name="010">10</A>&nbsp;Post cujus ortum vixit octingentis quindecim annis, et genuit filios et filias.</P>
<P><a name="011">11</A>&nbsp;Factique sunt omnes dies Enos nongenti quinque anni, et mortuus est.</P>
<P><a name="012">12</A>&nbsp;Vixit quoque Cainan septuaginta annis, et genuit Malaleel.</P>
<P><a name="013">13</A>&nbsp;Et vixit Cainan, postquam genuit Malaleel, octingentis quadraginta annis, genuitque filios et filias.</P>
<P><a name="014">14</A>&nbsp;Et facti sunt omnes dies Cainan nongenti decem anni, et mortuus est.</P>
<P><a name="015">15</A>&nbsp;Vixit autem Malaleel sexaginta quinque annis, et genuit Jared.</P>
<P><a name="016">16</A>&nbsp;Et vixit Malaleel, postquam genuit Jared, octingentis triginta annis, et genuit filios et filias.</P>
<P><a name="017">17</A>&nbsp;Et facti sunt omnes dies Malaleel octingenti nonaginta quinque anni, et mortuus est.</P>
<P><a name="018">18</A>&nbsp;Vixitque Jared centum sexaginta duobus annis, et genuit Henoch.</P>
<P><a name="019">19</A>&nbsp;Et vixit Jared, postquam genuit Henoch, octingentis annis, et genuit filios et filias.</P>
<P><a name="020">20</A>&nbsp;Et facti sunt omnes dies Jared nongenti sexaginta duo anni, et mortuus est.</P>
<P><a name="021">21</A>&nbsp;Porro Henoch vixit sexaginta quinque annis, et genuit Mathusalam.</P>
<P><a name="022">22</A>&nbsp;Et ambulavit Henoch cum Deo: et vixit, postquam genuit Mathusalam, trecentis annis, et genuit filios et filias.</P>
<P><a name="023">23</A>&nbsp;Et facti sunt omnes dies Henoch trecenti sexaginta quinque anni.</P>
<P><a name="024">24</A>&nbsp;Ambulavitque cum Deo, et non apparuit: quia tulit eum Deus.</P>
<P><a name="025">25</A>&nbsp;Vixit quoque Mathusala centum octoginta septem annis, et genuit Lamech.</P>
<P><a name="026">26</A>&nbsp;Et vixit Mathusala, postquam genuit Lamech, septingentis octoginta duobus annis, et genuit filios et filias.</P>
<P><a name="027">27</A>&nbsp;Et facti sunt omnes dies Mathusala nongenti sexaginta novem anni, et mortuus est.</P>
<P><a name="028">28</A>&nbsp;Vixit autem Lamech centum octoginta duobus annis, et genuit filium:</P>
<P><a name="029">29</A>&nbsp;vocavitque nomen ejus No&#235;, dicens: Iste consolabitur nos ab operibus et laboribus manuum nostrarum in terra, cui maledixit Dominus.</P>
<P><a name="030">30</A>&nbsp;Vixitque Lamech, postquam genuit No&#235;, quingentis nonaginta quinque annis, et genuit filios et filias.</P>
<P><a name="031">31</A>&nbsp;Et facti sunt omnes dies Lamech septingenti septuaginta septem anni, et mortuus est. No&#235; vero cum quingentorum esset annorum, genuit Sem, Cham et Japheth.</P>
<P><HR>
<CENTER>
<A HREF="gen006">Next: Genesis Chapter 6</A></CENTER>
</BODY>
</HTML>
