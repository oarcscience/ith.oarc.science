<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hosea: Hosea Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/hos005.htm">Polyglot</A>&nbsp;
<A HREF="../kjv/hos005.htm">KJV</A>&nbsp;
<A HREF="../sep/hos005.htm">Sep</A>&nbsp;
<A HREF="../tan/hos005.htm">Tan</A>&nbsp;

<BR>
<BR><A HREF="hos.htm">Hosea Index</A><BR>
&nbsp;
<A HREF="hos004.htm">Previous</A>&nbsp;
<A HREF="hos006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hosea Chapter 5</H3><P><a name="001">1</A>&nbsp;[Audite hoc, sacerdotes, <BR> et attendite, domus Isra&#235;l,<BR> et domus regis, auscultate:<BR> quia vobis judicium est,<BR> quoniam laqueus facti estis speculationi,<BR> et rete expansum super Thabor.<BR></P>
<P><a name="002">2</A>&nbsp;Et victimas declinastis in profundum;<BR> et ego eruditor omnium eorum.<BR></P>
<P><a name="003">3</A>&nbsp;Ego scio Ephraim,<BR> et Isra&#235;l non est absconditus a me:<BR> quia nunc fornicatus est Ephraim;<BR> contaminatus est Isra&#235;l.<BR></P>
<P><a name="004">4</A>&nbsp;Non dabunt cogitationes suas ut revertantur ad Deum suum,<BR> quia spiritus fornicationum in medio eorum,<BR> et Dominum non cognoverunt.<BR></P>
<P><a name="005">5</A>&nbsp;Et respondebit arrogantia Isra&#235;l in facie ejus,<BR> et Isra&#235;l et Ephraim ruent in iniquitate sua:<BR> ruet etiam Judas cum eis.<BR></P>
<P><a name="006">6</A>&nbsp;In gregibus suis et in armentis suis vadent ad qu&#230;rendum Dominum,<BR> et non invenient:<BR> ablatus est ab eis.<BR></P>
<P><a name="007">7</A>&nbsp;In Dominum pr&#230;varicati sunt,<BR> quia filios alienos genuerunt:<BR> nunc devorabit eos mensis, cum partibus suis.<BR></P>
<P><a name="008">8</A>&nbsp;Clangite buccina in Gabaa,<BR> tuba in Rama;<BR> ululate in Bethaven,<BR> post tergum tuum, Benjamin.<BR></P>
<P><a name="009">9</A>&nbsp;Ephraim in desolatione erit in die correptionis;<BR> in tribubus Isra&#235;l ostendi fidem.<BR></P>
<P><a name="010">10</A>&nbsp;Facti sunt principes Juda quasi assumentes terminum;<BR> super eos effundam quasi aquam iram meam.<BR></P>
<P><a name="011">11</A>&nbsp;Calumniam patiens est Ephraim, fractus judicio,<BR> quoniam c&#156;pit abire post sordes.<BR></P>
<P><a name="012">12</A>&nbsp;Et ego quasi tinea Ephraim,<BR> et quasi putredo domui Juda.<BR></P>
<P><a name="013">13</A>&nbsp;Et vidit Ephraim languorem suum,<BR> et Juda vinculum suum;<BR> et abiit Ephraim ad Assur,<BR> et misit ad regem ultorem:<BR> et ipse non poterit sanare vos,<BR> nec solvere poterit a vobis vinculum.<BR></P>
<P><a name="014">14</A>&nbsp;Quoniam ego quasi le&#230;na Ephraim,<BR> et quasi catulus leonis domui Juda.<BR> Ego, ego capiam, et vadam;<BR> tollam, et non est qui eruat.<BR></P>
<P><a name="015">15</A>&nbsp;Vadens revertar ad locum meum,<BR> donec deficiatis, et qu&#230;ratis faciem meam.]</P>
<P><HR>
<CENTER>
<A HREF="hos006.htm">Next: Hosea Chapter 6</A></CENTER>
</BODY>
</HTML>
