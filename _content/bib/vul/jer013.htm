<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer013.htm">Polyglot</A>&nbsp;
<A HREF="../kjv/jer013.htm">KJV</A>&nbsp;
<A HREF="../sep/jer013.htm">Sep</A>&nbsp;
<A HREF="../tan/jer013.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer012.htm">Previous</A>&nbsp;
<A HREF="jer014.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 13</H3><P><a name="001">1</A>&nbsp;H&#230;c dicit Dominus ad me: Vade, et posside tibi lumbare lineum, et pones illud super lumbos tuos, et in aquam non inferes illud.</P>
<P><a name="002">2</A>&nbsp;Et possedi lumbare juxta verbum Domini, et posui circa lumbos meos.</P>
<P><a name="003">3</A>&nbsp;Et factus est sermo Domini ad me secundo, dicens:</P>
<P><a name="004">4</A>&nbsp;Tolle lumbare quod possedisti, quod est circa lumbos tuos: et surgens vade ad Euphraten, et absconde ibi illud in foramine petr&#230;.</P>
<P><a name="005">5</A>&nbsp;Et abii, et abscondi illud in Euphrate, sicut pr&#230;ceperat mihi Dominus.</P>
<P><a name="006">6</A>&nbsp;Et factum est post dies plurimos, dixit Dominus ad me: Surge, vade ad Euphraten, et tolle inde lumbare quod pr&#230;cepi tibi ut absconderes illud ibi.</P>
<P><a name="007">7</A>&nbsp;Et abii ad Euphraten, et fodi, et tuli lumbare de loco ubi absconderam illud: et ecce computruerat lumbare, ita ut nulli usui aptum esset.</P>
<P><a name="008">8</A>&nbsp;Et factum est verbum Domini ad me, dicens:</P>
<P><a name="009">9</A>&nbsp;[H&#230;c dicit Dominus:<BR> Sic putrescere faciam superbiam Juda,<BR> et superbiam Jerusalem multam:<BR></P>
<P><a name="010">10</A>&nbsp;populum istum pessimum qui nolunt audire verba mea,<BR> et ambulant in pravitate cordis sui,<BR> abieruntque post deos alienos ut servirent eis et adorarent eos:<BR> et erunt sicut lumbare istud,<BR> quod nulli usui aptum est.<BR></P>
<P><a name="011">11</A>&nbsp;Sicut enim adh&#230;ret lumbare ad lumbos viri,<BR> sic agglutinavi mihi omnem domum Isra&#235;l,<BR> et omnem domum Juda, dicit Dominus,<BR> ut essent mihi in populum,<BR> et in nomen, et in laudem, et in gloriam:<BR> et non audierunt.]<BR>
</P>
<P><a name="012">12</A>&nbsp;Dices ergo ad eos sermonem istum: [H&#230;c dicit Dominus Deus Isra&#235;l:<BR> Omnis laguncula implebitur vino.] Et dicent ad te: [Numquid ignoramus quia omnis laguncula implebitur vino?]</P>
<P><a name="013">13</A>&nbsp;Et dices ad eos: [H&#230;c dicit Dominus:<BR> Ecce ego implebo omnes habitatores terr&#230; hujus,<BR> et reges qui sedent de stirpe David super thronum ejus,<BR> et sacerdotes, et prophetas,<BR> et omnes habitatores Jerusalem, ebrietate.<BR></P>
<P><a name="014">14</A>&nbsp;Et dispergam eos virum a fratre suo,<BR> et patres et filios pariter, ait Dominus.<BR> Non parcam, et non concedam:<BR> neque miserebor, ut non disperdam eos.<BR></P>
<P><a name="015">15</A>&nbsp;Audite, et auribus percipite:<BR> nolite elevari, quia Dominus locutus est.<BR></P>
<P><a name="016">16</A>&nbsp;Date Domino Deo vestro gloriam<BR> antequam contenebrescat,<BR> et antequam offendant pedes vestri ad montes caliginosos:<BR> exspectabitis lucem,<BR> et ponet eam in umbram mortis, et in caliginem.<BR></P>
<P><a name="017">17</A>&nbsp;Quod si hoc non audieritis,<BR> in abscondito plorabit anima mea a facie superbi&#230;:<BR> plorans plorabit,<BR> et deducet oculus meus lacrimam,<BR> quia captus est grex Domini.<BR></P>
<P><a name="018">18</A>&nbsp;Dic regi et dominatrici:<BR> Humiliamini, sedete,<BR> quoniam descendit de capite vestro corona glori&#230; vestr&#230;.<BR></P>
<P><a name="019">19</A>&nbsp;Civitates austri claus&#230; sunt,<BR> et non est qui aperiat:<BR> translata est omnis Juda transmigratione perfecta.<BR></P>
<P><a name="020">20</A>&nbsp;Levate oculos vestros et videte,<BR> qui venitis ab aquilone:<BR> ubi est grex qui datus est tibi,<BR> pecus inclytum tuum?<BR></P>
<P><a name="021">21</A>&nbsp;Quid dices cum visitaverit te?<BR> tu enim docuisti eos adversum te,<BR> et erudisti in caput tuum.<BR> Numquid non dolores apprehendent te,<BR> quasi mulierem parturientem?<BR></P>
<P><a name="022">22</A>&nbsp;Quod si dixeris in corde tuo: Quare venerunt mihi h&#230;c?<BR> propter multitudinem iniquitatis tu&#230;<BR> revelata sunt verecundiora tua,<BR> pollut&#230; sunt plant&#230; tu&#230;.<BR></P>
<P><a name="023">23</A>&nbsp;Si mutare potest &#198;thiops pellem suam,<BR> aut pardus varietates suas,<BR> et vos poteritis benefacere,<BR> cum didiceritis malum.<BR></P>
<P><a name="024">24</A>&nbsp;Et disseminabo eos quasi stipulam<BR> qu&#230; vento raptatur in deserto.<BR></P>
<P><a name="025">25</A>&nbsp;H&#230;c sors tua,<BR> parsque mensur&#230; tu&#230; a me, dicit Dominus,<BR> quia oblita es mei,<BR> et confisa es in mendacio.<BR></P>
<P><a name="026">26</A>&nbsp;Unde et ego nudavi femora tua contra faciem tuam,<BR> et apparuit ignominia tua:<BR></P>
<P><a name="027">27</A>&nbsp;adulteria tua, et hinnitus tuus,<BR> scelus fornicationis tu&#230;:<BR> super colles in agro vidi abominationes tuas.<BR> V&#230; tibi, Jerusalem!<BR> non mundaberis post me: usquequo adhuc?]</P>
<P><HR>
<CENTER>
<A HREF="jer014.htm">Next: Jeremiah Chapter 14</A></CENTER>
</BODY>
</HTML>
