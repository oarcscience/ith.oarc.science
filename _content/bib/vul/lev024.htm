<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev024">Polyglot</A>&nbsp;
<A HREF="../kjv/lev024">KJV</A>&nbsp;
<A HREF="../sep/lev024">Sep</A>&nbsp;
<A HREF="../tan/lev024">Tan</A>&nbsp;

<BR>
<BR><A HREF="lev">Leviticus Index</A><BR>
&nbsp;
<A HREF="lev023">Previous</A>&nbsp;
<A HREF="lev025">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 24</H3><P><a name="001">1</A>&nbsp;Et locutus est Dominus ad Moysen, dicens:</P>
<P><a name="002">2</A>&nbsp;Pr&#230;cipe filiis Isra&#235;l, ut afferant tibi oleum de olivis purissimum, ac lucidum, ad concinnandas lucernas jugiter,</P>
<P><a name="003">3</A>&nbsp;extra velum testimonii in tabernaculo f&#156;deris. Ponetque eas Aaron a vespere usque ad mane coram Domino, cultu rituque perpetuo in generationibus vestris.</P>
<P><a name="004">4</A>&nbsp;Super candelabrum mundissimum ponentur semper in conspectu Domini.</P>
<P><a name="005">5</A>&nbsp;Accipies quoque similam, et coques ex ea duodecim panes, qui singuli habebunt duas decimas:</P>
<P><a name="006">6</A>&nbsp;quorum senos altrinsecus super mensam purissimam coram Domino statues:</P>
<P><a name="007">7</A>&nbsp;et pones super eos thus lucidissimum, ut sit panis in monimentum oblationis Domini.</P>
<P><a name="008">8</A>&nbsp;Per singula sabbata mutabuntur coram Domino suscepti a filiis Isra&#235;l f&#156;dere sempiterno:</P>
<P><a name="009">9</A>&nbsp;eruntque Aaron et filiorum ejus, ut comedant eos in loco sancto: quia Sanctum sanctorum est de sacrificiis Domini jure perpetuo.<BR>
</P>
<P><a name="010">10</A>&nbsp;Ecce autem egressus filius mulieris Isra&#235;litidis, quem pepererat de viro &#230;gyptio inter filios Isra&#235;l, jurgatus est in castris cum viro Isra&#235;lita.</P>
<P><a name="011">11</A>&nbsp;Cumque blasphemasset nomen, et maledixisset ei, adductus est ad Moysen. (Vocabatur autem mater ejus Salumith, filia Dabri de tribu Dan.)</P>
<P><a name="012">12</A>&nbsp;Miseruntque eum in carcerem, donec nossent quid juberet Dominus.</P>
<P><a name="013">13</A>&nbsp;Qui locutus est ad Moysen,</P>
<P><a name="014">14</A>&nbsp;dicens: Educ blasphemum extra castra, et ponant omnes qui audierunt, manus suas super caput ejus, et lapidet eum populus universus.</P>
<P><a name="015">15</A>&nbsp;Et ad filios Isra&#235;l loqueris: Homo, qui maledixerit Deo suo, portabit peccatum suum;</P>
<P><a name="016">16</A>&nbsp;et qui blasphemaverit nomen Domini, morte moriatur: lapidibus opprimet eum omnis multitudo, sive ille civis, sive peregrinus fuerit. Qui blasphemaverit nomen Domini, morte moriatur.<BR>
</P>
<P><a name="017">17</A>&nbsp;Qui percusserit, et occiderit hominem, morte moriatur.</P>
<P><a name="018">18</A>&nbsp;Qui percusserit animal, reddet vicarium, id est, animam pro anima.</P>
<P><a name="019">19</A>&nbsp;Qui irrogaverit maculam cuilibet civium suorum, sicut fecit, sic fiet ei:</P>
<P><a name="020">20</A>&nbsp;fracturam pro fractura, oculum pro oculo, dentem pro dente restituet: qualem inflixerit maculam, talem sustinere cogetur.</P>
<P><a name="021">21</A>&nbsp;Qui percusserit jumentum, reddet aliud. Qui percusserit hominem, punietur.</P>
<P><a name="022">22</A>&nbsp;&#198;quum judicium sit inter vos, sive peregrinus, sive civis peccaverit: quia ego sum Dominus Deus vester.</P>
<P><a name="023">23</A>&nbsp;Locutusque est Moyses ad filios Isra&#235;l: et eduxerunt eum, qui blasphemaverat, extra castra, ac lapidibus oppresserunt. Feceruntque filii Isra&#235;l sicut pr&#230;ceperat Dominus Moysi.</P>
<P><HR>
<CENTER>
<A HREF="lev025">Next: Leviticus Chapter 25</A></CENTER>
</BODY>
</HTML>
