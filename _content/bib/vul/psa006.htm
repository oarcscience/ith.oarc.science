<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa006.htm">Polyglot</A>&nbsp;
<A HREF="../kjv/psa006.htm">KJV</A>&nbsp;
<A HREF="../sep/psa006.htm">Sep</A>&nbsp;
<A HREF="../tan/psa006.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa005.htm">Previous</A>&nbsp;
<A HREF="psa007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 6</H3><P><a name="001">1</A>&nbsp;In finem, in carminibus. Psalmus David. Pro octava.</P>
<P><a name="002">2</A>&nbsp;[Domine, ne in furore tuo arguas me,<BR> neque in ira tua corripias me.<BR></P>
<P><a name="003">3</A>&nbsp;Miserere mei, Domine, quoniam infirmus sum;<BR> sana me, Domine, quoniam conturbata sunt ossa mea.<BR></P>
<P><a name="004">4</A>&nbsp;Et anima mea turbata est valde;<BR> sed tu, Domine, usquequo?<BR></P>
<P><a name="005">5</A>&nbsp;Convertere, Domine, et eripe animam meam;<BR> salvum me fac propter misericordiam tuam.<BR></P>
<P><a name="006">6</A>&nbsp;Quoniam non est in morte qui memor sit tui;<BR> in inferno autem quis confitebitur tibi?<BR></P>
<P><a name="007">7</A>&nbsp;Laboravi in gemitu meo;<BR> lavabo per singulas noctes lectum meum:<BR> lacrimis meis stratum meum rigabo.<BR></P>
<P><a name="008">8</A>&nbsp;Turbatus est a furore oculus meus;<BR> inveteravi inter omnes inimicos meos.<BR></P>
<P><a name="009">9</A>&nbsp;Discedite a me omnes qui operamini iniquitatem,<BR> quoniam exaudivit Dominus vocem fletus mei.<BR></P>
<P><a name="010">10</A>&nbsp;Exaudivit Dominus deprecationem meam;<BR> Dominus orationem meam suscepit.<BR></P>
<P><a name="011">11</A>&nbsp;Erubescant, et conturbentur vehementer, omnes inimici mei;<BR> convertantur, et erubescant valde velociter.]</P>
<P><HR>
<CENTER>
<A HREF="psa007.htm">Next: Psalms Chapter 7</A></CENTER>
</BODY>
</HTML>
