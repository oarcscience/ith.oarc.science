<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Kings: 1 Kings Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg1007">Polyglot</A>&nbsp;
<A HREF="../kjv/kg1007">KJV</A>&nbsp;
<A HREF="../sep/kg1007">Sep</A>&nbsp;
<A HREF="../tan/kg1007">Tan</A>&nbsp;

<BR>
<BR><A HREF="kg1">1 Kings Index</A><BR>
&nbsp;
<A HREF="kg1006">Previous</A>&nbsp;
<A HREF="kg1008">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Kings Chapter 7</H3><P><a name="001">1</A>&nbsp;Domum autem suam &#230;dificavit Salomon tredecim annis, et ad perfectum usque perduxit.</P>
<P><a name="002">2</A>&nbsp;&#198;dificavit quoque domum saltus Libani centum cubitorum longitudinis, et quinquaginta cubitorum latitudinis, et triginta cubitorum altitudinis: et quatuor deambulacra inter columnas cedrinas: ligna quippe cedrina exciderat in columnas.</P>
<P><a name="003">3</A>&nbsp;Et tabulatis cedrinis vestivit totam cameram, qu&#230; quadraginta quinque columnis sustentabatur. Unus autem ordo habebat columnas quindecim</P>
<P><a name="004">4</A>&nbsp;contra se invicem positas,</P>
<P><a name="005">5</A>&nbsp;et e regione se respicientes, &#230;quali spatio inter columnas, et super columnas quadrangulata ligna in cunctis &#230;qualia.</P>
<P><a name="006">6</A>&nbsp;Et porticum columnarum fecit quinquaginta cubitorum longitudinis, et triginta cubitorum latitudinis: et alteram porticum in facie majoris porticus: et columnas, et epistylia super columnas.</P>
<P><a name="007">7</A>&nbsp;Porticum quoque solii, in qua tribunal est, fecit: et texit lignis cedrinis a pavimento usque ad summitatem.</P>
<P><a name="008">8</A>&nbsp;Et domuncula, in qua sedebatur ad judicandum, erat in media porticu simili opere. Domum quoque fecit fili&#230; Pharaonis (quam uxorem duxerat Salomon) tali opere, quali et hanc porticum.</P>
<P><a name="009">9</A>&nbsp;Omnia lapidibus pretiosis, qui ad normam quamdam atque mensuram tam intrinsecus quam extrinsecus serrati erant: a fundamento usque ad summitatem parietum, et extrinsecus usque ad atrium majus.</P>
<P><a name="010">10</A>&nbsp;Fundamenta autem de lapidibus pretiosis, lapidibus magnis, decem sive octo cubitorum.</P>
<P><a name="011">11</A>&nbsp;Et desuper lapides pretiosi &#230;qualis mensur&#230; secti erant, similiterque de cedro.</P>
<P><a name="012">12</A>&nbsp;Et atrium majus rotundum trium ordinum de lapidibus sectis, et unius ordinis de dolata cedro: necnon et in atrio domus Domini interiori, et in porticu domus.<BR>
</P>
<P><a name="013">13</A>&nbsp;Misit quoque rex Salomon, et tulit Hiram de Tyro,</P>
<P><a name="014">14</A>&nbsp;filium mulieris vidu&#230; de tribu Nephthali, patre Tyrio, artificem &#230;rarium, et plenum sapientia, et intelligentia, et doctrina, ad faciendum omne opus ex &#230;re. Qui cum venisset ad regem Salomonem, fecit omne opus ejus.</P>
<P><a name="015">15</A>&nbsp;Et finxit duas columnas &#230;reas, decem et octo cubitorum altitudinis columnam unam: et linea duodecim cubitorum ambiebat columnam utramque.</P>
<P><a name="016">16</A>&nbsp;Duo quoque capitella fecit, qu&#230; ponerentur super capita columnarum, fusilia ex &#230;re: quinque cubitorum altitudinis capitellum unum, et quinque cubitorum altitudinis capitellum alterum:</P>
<P><a name="017">17</A>&nbsp;et quasi in modum retis, et catenarum sibi invicem miro opere contextarum. Utrumque capitellum columnarum fusile erat: septena versuum retiacula in capitello uno, et septena retiacula in capitello altero.</P>
<P><a name="018">18</A>&nbsp;Et perfecit columnas, et duos ordines per circuitum retiaculorum singulorum, ut tegerent capitella qu&#230; erant super summitatem, malogranatorum: eodem modo fecit et capitello secundo.</P>
<P><a name="019">19</A>&nbsp;Capitella autem qu&#230; erant super capita columnarum, quasi opere lilii fabricata erant in porticu quatuor cubitorum.</P>
<P><a name="020">20</A>&nbsp;Et rursum alia capitella in summitate columnarum desuper juxta mensuram column&#230; contra retiacula: malogranatorum autem ducenti ordines erant in circuitu capitelli secundi.</P>
<P><a name="021">21</A>&nbsp;Et statuit duas columnas in porticu templi: cumque statuisset columnam dexteram, vocavit eam nomine Jachin: similiter erexit columnam secundam, et vocavit nomen ejus Booz.</P>
<P><a name="022">22</A>&nbsp;Et super capita columnarum opus in modum lilii posuit: perfectumque est opus columnarum.</P>
<P><a name="023">23</A>&nbsp;Fecit quoque mare fusile decem cubitorum a labio usque ad labium, rotundum in circuitu: quinque cubitorum altitudo ejus, et resticula triginta cubitorum cingebat illud per circuitum.</P>
<P><a name="024">24</A>&nbsp;Et sculptura subter labium circuibat illud decem cubitis ambiens mare: duo ordines sculpturarum striatarum erant fusiles.</P>
<P><a name="025">25</A>&nbsp;Et stabat super duodecim boves, e quibus tres respiciebant ad aquilonem, et tres ad occidentem, et tres ad meridiem, et tres ad orientem: et mare super eos desuper erat: quorum posteriora universa intrinsecus latitabant.</P>
<P><a name="026">26</A>&nbsp;Grossitudo autem luteris, trium unciarum erat: labiumque ejus quasi labium calicis, et folium repandi lilii: duo millia batos capiebat.</P>
<P><a name="027">27</A>&nbsp;Et fecit decem bases &#230;neas, quatuor cubitorum longitudinis bases singulas, et quatuor cubitorum latitudinis, et trium cubitorum altitudinis.</P>
<P><a name="028">28</A>&nbsp;Et ipsum opus basium, interrasile erat: et sculptur&#230; inter juncturas.</P>
<P><a name="029">29</A>&nbsp;Et inter coronulas et plectas, leones et boves et cherubim, et in juncturis similiter desuper: et subter leones et boves, quasi lora ex &#230;re dependentia.</P>
<P><a name="030">30</A>&nbsp;Et quatuor rot&#230; per bases singulas, et axes &#230;rei: et per quatuor partes quasi humeruli subter luterem fusiles, contra se invicem respectantes.</P>
<P><a name="031">31</A>&nbsp;Os quoque luteris intrinsecus erat in capitis summitate: et quod forinsecus apparebat, unius cubiti erat totum rotundum, pariterque habebat unum cubitum et dimidium: in angulis autem columnarum vari&#230; c&#230;latur&#230; erant: et media intercolumnia, quadrata non rotunda.</P>
<P><a name="032">32</A>&nbsp;Quatuor quoque rot&#230; qu&#230; per quatuor angulos basis erant, coh&#230;rebant sibi subter basim: una rota habebat altitudinis cubitum et semis.</P>
<P><a name="033">33</A>&nbsp;Tales autem rot&#230; erant quales solent in curru fieri: et axes earum, et radii, et canthi, et modioli, omnia fusilia.</P>
<P><a name="034">34</A>&nbsp;Nam et humeruli illi quatuor per singulos angulos basis unius, ex ipsa basi fusiles et conjuncti erant.</P>
<P><a name="035">35</A>&nbsp;In summitate autem basis erat qu&#230;dam rotunditas dimidii cubiti, ita fabrefacta ut luter desuper posset imponi, habens c&#230;laturas suas, variasque sculpturas ex semetipsa.</P>
<P><a name="036">36</A>&nbsp;Sculpsit quoque in tabulatis illis qu&#230; erant ex &#230;re, et in angulis, cherubim, et leones, et palmas, quasi in similitudinem hominis stantis, ut non c&#230;lata, sed apposita per circuitum viderentur.</P>
<P><a name="037">37</A>&nbsp;In hunc modum fecit decem bases, fusura una, et mensura, sculpturaque consimili.</P>
<P><a name="038">38</A>&nbsp;Fecit quoque decem luteres &#230;neos: quadraginta batos capiebat luter unus, eratque quatuor cubitorum: singulos quoque luteres per singulas, id est, decem bases, posuit.</P>
<P><a name="039">39</A>&nbsp;Et constituit decem bases, quinque ad dexteram partem templi, et quinque ad sinistram: mare autem posuit ad dexteram partem templi contra orientem ad meridiem.</P>
<P><a name="040">40</A>&nbsp;Fecit ergo Hiram lebetes, et scutras, et hamulas, et perfecit omne opus regis Salomonis in templo Domini.</P>
<P><a name="041">41</A>&nbsp;Columnas duas, et funiculos capitellorum super capitella columnarum duos: et retiacula duo, ut operirent duos funiculos qui erant super capita columnarum.</P>
<P><a name="042">42</A>&nbsp;Et malogranata quadringenta in duobus retiaculis: duos versus malogranatorum in retiaculis singulis, ad operiendos funiculos capitellorum qui erant super capita columnarum.</P>
<P><a name="043">43</A>&nbsp;Et bases decem, et luteres decem super bases.</P>
<P><a name="044">44</A>&nbsp;Et mare unum, et boves duodecim subter mare.</P>
<P><a name="045">45</A>&nbsp;Et lebetes, et scutras, et hamulas, omnia vasa qu&#230; fecit Hiram regi Salomoni in domo Domini, de auricalco erant.</P>
<P><a name="046">46</A>&nbsp;In campestri regione Jordanis fudit ea rex in argillosa terra, inter Sochoth et Sarthan.</P>
<P><a name="047">47</A>&nbsp;Et posuit Salomon omnia vasa: propter multitudinem autem nimiam non erat pondus &#230;ris.<BR>
</P>
<P><a name="048">48</A>&nbsp;Fecitque Salomon omnia vasa in domo Domini: altare aureum, et mensam super quam ponerentur panes propositionis, auream:</P>
<P><a name="049">49</A>&nbsp;et candelabra aurea, quinque ad dexteram, et quinque ad sinistram contra oraculum, ex auro puro: et quasi lilii flores, et lucernas desuper aureas: et forcipes aureos,</P>
<P><a name="050">50</A>&nbsp;et hydrias, et fuscinulas, et phialas, et mortariola, et thuribula, de auro purissimo: et cardines ostiorum domus interioris Sancti sanctorum, et ostiorum domus templi, ex auro erant.</P>
<P><a name="051">51</A>&nbsp;Et perfecit omne opus quod faciebat Salomon in domo Domini, et intulit qu&#230; sanctificaverat David pater suus, argentum, et aurum, et vasa, reposuitque in thesauris domus Domini.</P>
<P><HR>
<CENTER>
<A HREF="kg1008">Next: 1 Kings Chapter 8</A></CENTER>
</BODY>
</HTML>
