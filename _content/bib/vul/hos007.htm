<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hosea: Hosea Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/hos007">Polyglot</A>&nbsp;
<A HREF="../kjv/hos007">KJV</A>&nbsp;
<A HREF="../sep/hos007">Sep</A>&nbsp;
<A HREF="../tan/hos007">Tan</A>&nbsp;

<BR>
<BR><A HREF="hos">Hosea Index</A><BR>
&nbsp;
<A HREF="hos006">Previous</A>&nbsp;
<A HREF="hos008">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hosea Chapter 7</H3><P><a name="001">1</A>&nbsp;[Cum sanare vellem Isra&#235;l,<BR> revelata est iniquitas Ephraim,<BR> et malitia Samari&#230;,<BR> quia operati sunt mendacium;<BR> et fur ingressus est spolians,<BR> latrunculus foris.<BR></P>
<P><a name="002">2</A>&nbsp;Et ne forte dicant in cordibus suis,<BR> omnem malitiam eorum me recordatum,<BR> nunc circumdederunt eos adinventiones su&#230;:<BR> coram facie mea fact&#230; sunt.<BR></P>
<P><a name="003">3</A>&nbsp;In malitia sua l&#230;tificaverunt regem,<BR> et in mendaciis suis principes.<BR></P>
<P><a name="004">4</A>&nbsp;Omnes adulterantes,<BR> quasi clibanus succensus a coquente;<BR> quievit paululum civitas a commistione fermenti,<BR> donec fermentaretur totum.<BR></P>
<P><a name="005">5</A>&nbsp;Dies regis nostri: c&#156;perunt principes furere a vino;<BR> extendit manum suam cum illusoribus.<BR></P>
<P><a name="006">6</A>&nbsp;Quia applicuerunt quasi clibanum cor suum,<BR> cum insidiaretur eis;<BR> tota nocte dormivit coquens eos:<BR> mane ipse succensus quasi ignis flamm&#230;.<BR></P>
<P><a name="007">7</A>&nbsp;Omnes calefacti sunt quasi clibanus,<BR> et devoraverunt judices suos:<BR> omnes reges eorum ceciderunt;<BR> non est qui clamat in eis ad me.<BR></P>
<P><a name="008">8</A>&nbsp;Ephraim in populis ipse commiscebatur;<BR> Ephraim factus est subcinericius panis, qui non reversatur.<BR></P>
<P><a name="009">9</A>&nbsp;Comederunt alieni robur ejus, et ipse nescivit;<BR> sed et cani effusi sunt in eo, et ipse ignoravit.<BR></P>
<P><a name="010">10</A>&nbsp;Et humiliabitur superbia Isra&#235;l in facie ejus;<BR> nec reversi sunt ad Dominum Deum suum,<BR> et non qu&#230;sierunt eum in omnibus his.<BR></P>
<P><a name="011">11</A>&nbsp;Et factus est Ephraim quasi columba seducta non habens cor.<BR> &#198;gyptum invocabant; ad Assyrios abierunt.<BR></P>
<P><a name="012">12</A>&nbsp;Et cum profecti fuerint,<BR> expandam super eos rete meum:<BR> quasi volucrem c&#230;li detraham eos;<BR> c&#230;dam eos secundum auditionem c&#156;tus eorum.<BR></P>
<P><a name="013">13</A>&nbsp;V&#230; eis, quoniam recesserunt a me!<BR> vastabuntur, quia pr&#230;varicati sunt in me,<BR> et ego redemi eos,<BR> et ipsi locuti sunt contra me mendacia.<BR></P>
<P><a name="014">14</A>&nbsp;Et non clamaverunt ad me in corde suo,<BR> sed ululabant in cubilibus suis:<BR> super triticum et vinum ruminabant;<BR> recesserunt a me.<BR></P>
<P><a name="015">15</A>&nbsp;Et ego erudivi eos, et confortavi brachia eorum,<BR> et in me cogitaverunt malitiam.<BR></P>
<P><a name="016">16</A>&nbsp;Reversi sunt ut essent absque jugo;<BR> facti sunt quasi arcus dolosus:<BR> cadent in gladio principes eorum, a furore lingu&#230; su&#230;.<BR> Ista subsannatio eorum in terra &#198;gypti.]</P>
<P><HR>
<CENTER>
<A HREF="hos008">Next: Hosea Chapter 8</A></CENTER>
</BODY>
</HTML>
