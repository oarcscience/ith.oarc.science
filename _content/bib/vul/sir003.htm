<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir003">Polyglot</A>&nbsp;
<A HREF="../apo/sir003">Apo</A>&nbsp;
<A HREF="../sep/sir003">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir002">Previous</A>&nbsp;
<A HREF="sir004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 3</H3><P><a name="001">1</A>&nbsp;[Filii sapienti&#230; ecclesia justorum,<BR> et natio illorum obedientia et dilectio.<BR></P>
<P><a name="002">2</A>&nbsp;Judicium patris audite, filii,<BR> et sic facite, ut salvi sitis.<BR></P>
<P><a name="003">3</A>&nbsp;Deus enim honoravit patrem in filiis:<BR> et judicium matris exquirens, firmavit in filios.<BR></P>
<P><a name="004">4</A>&nbsp;Qui diligit Deum exorabit pro peccatis,<BR> et continebit se ab illis,<BR> et in oratione dierum exaudietur.<BR></P>
<P><a name="005">5</A>&nbsp;Et sicut qui thesaurizat,<BR> ita et qui honorificat matrem suam.<BR></P>
<P><a name="006">6</A>&nbsp;Qui honorat patrem suum jucundabitur in filiis,<BR> et in die orationis su&#230; exaudietur.<BR></P>
<P><a name="007">7</A>&nbsp;Qui honorat patrem suum vita vivet longiore,<BR> et qui obedit patri refrigerabit matrem.<BR></P>
<P><a name="008">8</A>&nbsp;Qui timet Dominum honorat parentes,<BR> et quasi dominis serviet his qui se genuerunt.<BR></P>
<P><a name="009">9</A>&nbsp;In opere, et sermone, et omni patientia, honora patrem tuum,<BR></P>
<P><a name="010">10</A>&nbsp;ut superveniat tibi benedictio ab eo,<BR> et benedictio illius in novissimo maneat.<BR></P>
<P><a name="011">11</A>&nbsp;Benedictio patris firmat domos filiorum:<BR> maledictio autem matris eradicat fundamenta.<BR></P>
<P><a name="012">12</A>&nbsp;Ne glorieris in contumelia patris tui:<BR> non enim est tibi gloria ejus confusio.<BR></P>
<P><a name="013">13</A>&nbsp;Gloria enim hominis ex honore patris sui,<BR> et dedecus filii pater sine honore.<BR></P>
<P><a name="014">14</A>&nbsp;Fili, suscipe senectam patris tui,<BR> et non contristes eum in vita illius:<BR></P>
<P><a name="015">15</A>&nbsp;et si defecerit sensu, veniam da,<BR> et ne spernas eum in virtute tua:<BR> eleemosyna enim patris non erit in oblivione.<BR></P>
<P><a name="016">16</A>&nbsp;Nam pro peccato matris restituetur tibi bonum:<BR></P>
<P><a name="017">17</A>&nbsp;et in justitia &#230;dificabitur tibi,<BR> et in die tribulationis commemorabitur tui,<BR> et sicut in sereno glacies, solventur peccata tua.<BR></P>
<P><a name="018">18</A>&nbsp;Quam mal&#230; fam&#230; est qui derelinquit patrem,<BR> et est maledictus a Deo qui exasperat matrem!]<BR>
</P>
<P><a name="019">19</A>&nbsp;[Fili, in mansuetudine opera tua perfice,<BR> et super hominum gloriam diligeris.<BR></P>
<P><a name="020">20</A>&nbsp;Quanto magnus es, humilia te in omnibus,<BR> et coram Deo invenies gratiam:<BR></P>
<P><a name="021">21</A>&nbsp;quoniam magna potentia Dei solius,<BR> et ab humilibus honoratur.<BR></P>
<P><a name="022">22</A>&nbsp;Altiora te ne qu&#230;sieris,<BR> et fortiora te ne scrutatus fueris:<BR> sed qu&#230; pr&#230;cepit tibi Deus, illa cogita semper,<BR> et in pluribus operibus ejus ne fueris curiosus.<BR></P>
<P><a name="023">23</A>&nbsp;Non est enim tibi necessarium<BR> ea, qu&#230; abscondita sunt, videre oculis tuis.<BR></P>
<P><a name="024">24</A>&nbsp;In supervacuis rebus noli scrutari multipliciter,<BR> et in pluribus operibus ejus non eris curiosus.<BR></P>
<P><a name="025">25</A>&nbsp;Plurima enim super sensum hominum ostensa sunt tibi:<BR></P>
<P><a name="026">26</A>&nbsp;multos quoque supplantavit suspicio illorum,<BR> et in vanitate detinuit sensus illorum.<BR></P>
<P><a name="027">27</A>&nbsp;Cor durum habebit male in novissimo,<BR> et qui amat periculum in illo peribit.<BR></P>
<P><a name="028">28</A>&nbsp;Cor ingrediens duas vias non habebit successus,<BR> et pravus corde in illis scandalizabitur.<BR></P>
<P><a name="029">29</A>&nbsp;Cor nequam gravabitur in doloribus,<BR> et peccator adjiciet ad peccandum.<BR></P>
<P><a name="030">30</A>&nbsp;Synagog&#230; superborum non erit sanitas,<BR> frutex enim peccati radicabitur in illis, et non intelligetur.<BR></P>
<P><a name="031">31</A>&nbsp;Cor sapientis intelligitur in sapientia,<BR> et auris bona audiet cum omni concupiscentia sapientiam.<BR></P>
<P><a name="032">32</A>&nbsp;Sapiens cor et intelligibile abstinebit se a peccatis,<BR> et in operibus justiti&#230; successus habebit.]<BR>
</P>
<P><a name="033">33</A>&nbsp;[Ignem ardentem exstinguit aqua,<BR> et eleemosyna resistit peccatis:<BR></P>
<P><a name="034">34</A>&nbsp;et Deus prospector est ejus qui reddit gratiam:<BR> meminit ejus in posterum,<BR> et in tempore casus sui inveniet firmamentum.]</P>
<P><HR>
<CENTER>
<A HREF="sir004">Next: Sirach Chapter 4</A></CENTER>
</BODY>
</HTML>
