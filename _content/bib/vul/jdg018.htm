<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judges: Judges Chapter 18</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jdg018">Polyglot</A>&nbsp;
<A HREF="../kjv/jdg018">KJV</A>&nbsp;
<A HREF="../sep/jdb018">Sep:JdB</A>&nbsp;
<A HREF="../sep/jda018">Sep:JdA</A>&nbsp;
<A HREF="../tan/jdg018">Tan</A>&nbsp;

<BR>
<BR><A HREF="jdg">Judges Index</A><BR>
&nbsp;
<A HREF="jdg017">Previous</A>&nbsp;
<A HREF="jdg019">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judges Chapter 18</H3><P><a name="001">1</A>&nbsp;In diebus illis non erat rex in Isra&#235;l, et tribus Dan qu&#230;rebat possessionem sibi, ut habitaret in ea: usque ad illum enim diem inter ceteras tribus sortem non acceperat.</P>
<P><a name="002">2</A>&nbsp;Miserunt ergo filii Dan stirpis et famili&#230; su&#230; quinque viros fortissimos de Saraa et Esthaol, ut explorarent terram, et diligenter inspicerent: dixeruntque eis: Ite, et considerate terram. Qui cum pergentes venissent in montem Ephraim, et intrassent domum Mich&#230;, requieverunt ibi:</P>
<P><a name="003">3</A>&nbsp;et agnoscentes vocem adolescentis Levit&#230;, utentesque illius diversorio, dixerunt ad eum: Quis te huc adducit? quid hic agis? quam ob causam huc venire voluisti?</P>
<P><a name="004">4</A>&nbsp;Qui respondit eis: H&#230;c et h&#230;c pr&#230;stitit mihi Michas, et me mercede conduxit, ut sim ei sacerdos.</P>
<P><a name="005">5</A>&nbsp;Rogaverunt autem eum ut consuleret Dominum ut scire possent an prospero itinere pergerent, et res haberet effectum.</P>
<P><a name="006">6</A>&nbsp;Qui respondit eis: Ite in pace: Dominus respicit viam vestram, et iter quo pergitis.</P>
<P><a name="007">7</A>&nbsp;Euntes igitur quinque viri venerunt Lais: videruntque populum habitantem in ea absque ullo timore, juxta consuetudinem Sidoniorum, securum et quietum, nullo ei penitus resistente, magnarumque opum, et procul a Sidone atque a cunctis hominibus separatum.<BR>
</P>
<P><a name="008">8</A>&nbsp;Reversique ad fratres suos in Saraa et Esthaol, et quid egissent sciscitantibus responderunt:</P>
<P><a name="009">9</A>&nbsp;Surgite, ascendamus ad eos: vidimus enim terram valde opulentam et uberem. Nolite negligere, nolite cessare: eamus, et possideamus eam: nullus erit labor.</P>
<P><a name="010">10</A>&nbsp;Intrabimus ad securos, in regionem latissimam, tradetque nobis Dominus locum, in quo nullius rei est penuria eorum qu&#230; gignuntur in terra.</P>
<P><a name="011">11</A>&nbsp;Profecti igitur sunt de cognatione Dan, id est, de Saraa et Esthaol, sexcenti viri accincti armis bellicis,</P>
<P><a name="012">12</A>&nbsp;ascendentesque manserunt in Cariathiarim Jud&#230;: qui locus ex eo tempore Castrorum Dan nomen accepit, et est post tergum Cariathiarim.</P>
<P><a name="013">13</A>&nbsp;Inde transierunt in montem Ephraim. Cumque venissent ad domum Mich&#230;,</P>
<P><a name="014">14</A>&nbsp;dixerunt quinque viri, qui prius missi fuerant ad considerandam terram Lais, ceteris fratribus suis: Nostis quod in domibus istis sit ephod, et theraphim, et sculptile, atque conflatile: videte quid vobis placeat.<BR>
</P>
<P><a name="015">15</A>&nbsp;Et cum paululum declinassent, ingressi sunt domum adolescentis Levit&#230;, qui erat in domo Mich&#230;: salutaveruntque eum verbis pacificis.</P>
<P><a name="016">16</A>&nbsp;Sexcenti autem viri ita ut erant armati, stabant ante ostium.</P>
<P><a name="017">17</A>&nbsp;At illi, qui ingressi fuerant domum juvenis, sculptile, et ephod, et theraphim, atque conflatile tollere nitebantur, et sacerdos stabat ante ostium, sexcentis viris fortissimis haud procul expectantibus.</P>
<P><a name="018">18</A>&nbsp;Tulerunt igitur qui intraverant sculptile, ephod, et idola, atque conflatile. Quibus dixit sacerdos: Quid facitis?</P>
<P><a name="019">19</A>&nbsp;Cui responderunt: Tace et pone digitum super os tuum: venique nobiscum, ut habeamus te patrem, ac sacerdotem. Quid tibi melius est, ut sis sacerdos in domo unius viri, an in una tribu et familia in Isra&#235;l?</P>
<P><a name="020">20</A>&nbsp;Quod cum audisset, acquievit sermonibus eorum, et tulit ephod, et idola, ac sculptile, et profectus est cum eis.</P>
<P><a name="021">21</A>&nbsp;Qui cum pergerent, et ante se ire fecissent parvulos ac jumenta, et omne quod erat pretiosum,</P>
<P><a name="022">22</A>&nbsp;et jam a domo Mich&#230; essent procul, viri qui habitabant in &#230;dibus Mich&#230; conclamantes secuti sunt,</P>
<P><a name="023">23</A>&nbsp;et post tergum clamare c&#156;perunt. Qui cum respexissent, dixerunt ad Micham: Quid tibi vis? cur clamas?</P>
<P><a name="024">24</A>&nbsp;Qui respondit: Deos meos, quos mihi feci, tulistis, et sacerdotem, et omnia qu&#230; habeo, et dicitis: Quid tibi est?</P>
<P><a name="025">25</A>&nbsp;Dixeruntque ei filii Dan: Cave ne ultra loquaris ad nos, et veniant ad te viri animo concitati, et ipse cum omni domo tua pereas.</P>
<P><a name="026">26</A>&nbsp;Et sic c&#156;pto itinere perrexerunt. Videns autem Michas quod fortiores se essent, reversus est in domum suam.<BR>
</P>
<P><a name="027">27</A>&nbsp;Sexcenti autem viri tulerunt sacerdotem, et qu&#230; supra diximus: veneruntque in Lais ad populum quiescentem atque securum, et percusserunt eos in ore gladii: urbemque incendio tradiderunt,</P>
<P><a name="028">28</A>&nbsp;nullo penitus ferente pr&#230;sidium, eo quod procul habitarent a Sidone, et cum nullo hominum haberent quidquam societatis ac negotii. Erat autem civitas sita in regione Rohob: quam rursum exstruentes habitaverunt in ea,</P>
<P><a name="029">29</A>&nbsp;vocato nomine civitatis Dan, juxta vocabulum patris sui, quem genuerat Isra&#235;l, qu&#230; prius Lais dicebatur.</P>
<P><a name="030">30</A>&nbsp;Posueruntque sibi sculptile, et Jonathan filium Gersam filii Moysi ac filios ejus sacerdotes in tribu Dan, usque ad diem captivitatis su&#230;.</P>
<P><a name="031">31</A>&nbsp;Mansitque apud eos idolum Mich&#230; omni tempore quo fuit domus Dei in Silo. In diebus illis non erat rex in Isra&#235;l.</P>
<P><HR>
<CENTER>
<A HREF="jdg019">Next: Judges Chapter 19</A></CENTER>
</BODY>
</HTML>
