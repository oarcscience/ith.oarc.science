<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 29</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa1029">Polyglot</A>&nbsp;
<A HREF="../kjv/sa1029">KJV</A>&nbsp;
<A HREF="../sep/sa1029">Sep</A>&nbsp;
<A HREF="../tan/sa1029">Tan</A>&nbsp;

<BR>
<BR><A HREF="sa1">1 Samuel Index</A><BR>
&nbsp;
<A HREF="sa1028">Previous</A>&nbsp;
<A HREF="sa1030">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 29</H3><P><a name="001">1</A>&nbsp;Congregata sunt ergo Philisthiim universa agmina in Aphec: sed et Isra&#235;l castrametatus est super fontem qui erat in Jezrahel.</P>
<P><a name="002">2</A>&nbsp;Et satrap&#230; quidem Philisthiim incedebant in centuriis et millibus: David autem et viri ejus erant in novissimo agmine cum Achis.</P>
<P><a name="003">3</A>&nbsp;Dixeruntque principes Philisthiim ad Achis: Quid sibi volunt Hebr&#230;i isti? Et ait Achis ad principes Philisthiim: Num ignoratis David, qui fuit servus Saul regis Isra&#235;l, et est apud me multis diebus, vel annis, et non inveni in eo quidquam ex die qua transfugit ad me usque ad diem hanc?</P>
<P><a name="004">4</A>&nbsp;Irati sunt autem adversus eum principes Philisthiim, et dixerunt ei: Revertatur vir iste, et sedeat in loco suo in quo constituisti eum, et non descendat nobiscum in pr&#230;lium, ne fiat nobis adversarius, cum pr&#230;liari c&#156;perimus: quomodo enim aliter poterit placare dominum suum, nisi in capitibus nostris?</P>
<P><a name="005">5</A>&nbsp;Nonne iste est David, cui cantabant in choris, dicentes: [Percussit Saul in millibus suis,<BR> et David in decem millibus suis?]</P>
<P><a name="006">6</A>&nbsp;Vocavit ergo Achis David, et ait ei: Vivit Dominus, quia rectus es tu, et bonus in conspectu meo: et exitus tuus, et introitus tuus mecum est in castris: et non inveni in te quidquam mali ex die qua venisti ad me usque in diem hanc: sed satrapis non places.</P>
<P><a name="007">7</A>&nbsp;Revertere ergo, et vade in pace, et non offendas oculos satraparum Philisthiim.</P>
<P><a name="008">8</A>&nbsp;Dixitque David ad Achis: Quid enim feci, et quid invenisti in me servo tuo, a die qua fui in conspectu tuo usque in diem hanc, ut non veniam et pugnem contra inimicos domini mei regis?</P>
<P><a name="009">9</A>&nbsp;Respondens autem Achis, locutus est ad David: Scio quia bonus es tu in oculis meis, sicut angelus Dei: sed principes Philisthinorum dixerunt: Non ascendet nobiscum in pr&#230;lium.</P>
<P><a name="010">10</A>&nbsp;Igitur consurge mane tu, et servi domini tui qui venerunt tecum: et cum de nocte surrexeritis, et c&#156;perit dilucescere, pergite.</P>
<P><a name="011">11</A>&nbsp;Surrexit itaque de nocte David, ipse et viri ejus, ut proficiscerentur mane, et reverterentur ad terram Philisthiim: Philisthiim autem ascenderunt in Jezrahel.</P>
<P><HR>
<CENTER>
<A HREF="sa1030">Next: 1 Samuel Chapter 30</A></CENTER>
</BODY>
</HTML>
