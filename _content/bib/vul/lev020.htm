<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev020.htm">Polyglot</A>&nbsp;
<A HREF="../kjv/lev020.htm">KJV</A>&nbsp;
<A HREF="../sep/lev020.htm">Sep</A>&nbsp;
<A HREF="../tan/lev020.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev019.htm">Previous</A>&nbsp;
<A HREF="lev021.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 20</H3><P><a name="001">1</A>&nbsp;Locutusque est Dominus ad Moysen, dicens:</P>
<P><a name="002">2</A>&nbsp;H&#230;c loqueris filiis Isra&#235;l: Homo de filiis Isra&#235;l, et de advenis qui habitant in Isra&#235;l, si quis dederit de semine suo idolo Moloch, morte moriatur: populus terr&#230; lapidabit eum.</P>
<P><a name="003">3</A>&nbsp;Et ego ponam faciem meam contra illum: succidamque eum de medio populi sui, eo quod dederit de semine suo Moloch, et contaminaverit sanctuarium meum, ac polluerit nomen sanctum meum.</P>
<P><a name="004">4</A>&nbsp;Quod si negligens populus terr&#230;, et quasi parvipendens imperium meum, dimiserit hominem qui dedit de semine suo Moloch, nec voluerit eum occidere:</P>
<P><a name="005">5</A>&nbsp;ponam faciem meam super hominem illum, et super cognationem ejus, succidamque et ipsum, et omnes qui consenserunt ei ut fornicarentur cum Moloch, de medio populi sui.</P>
<P><a name="006">6</A>&nbsp;Anima, qu&#230; declinaverit ad magos et ariolos, et fornicata fuerit cum eis, ponam faciem meam contra eam, et interficiam illam de medio populi sui.</P>
<P><a name="007">7</A>&nbsp;Sanctificamini et estote sancti, quia ego sum Dominus Deus vester.</P>
<P><a name="008">8</A>&nbsp;Custodite pr&#230;cepta mea, et facite ea: ego Dominus qui sanctifico vos.</P>
<P><a name="009">9</A>&nbsp;Qui maledixerit patri suo, aut matri, morte moriatur: patri matrique maledixit: sanguis ejus sit super eum.<BR>
</P>
<P><a name="010">10</A>&nbsp;Si m&#156;chatus quis fuerit cum uxore alterius, et adulterium perpetraverit cum conjuge proximi sui, morte moriantur et m&#156;chus et adultera.</P>
<P><a name="011">11</A>&nbsp;Qui dormierit cum noverca sua, et revelaverit ignominiam patris sui, morte moriantur ambo: sanguis eorum sit super eos.</P>
<P><a name="012">12</A>&nbsp;Si quis dormierit cum nuru sua, uterque moriatur, quia scelus operati sunt: sanguis eorum sit super eos.</P>
<P><a name="013">13</A>&nbsp;Qui dormierit cum masculo coitu femineo, uterque operatus est nefas: morte moriantur: sit sanguis eorum super eos.</P>
<P><a name="014">14</A>&nbsp;Qui supra uxorem filiam, duxerit matrem ejus, scelus operatus est: vivus ardebit cum eis, nec permanebit tantum nefas in medio vestri.</P>
<P><a name="015">15</A>&nbsp;Qui cum jumento et pecore coierit, morte moriatur: pecus quoque occidite.</P>
<P><a name="016">16</A>&nbsp;Mulier, qu&#230; succubuerit cuilibet jumento, simul interficietur cum eo: sanguis eorum sit super eos.</P>
<P><a name="017">17</A>&nbsp;Qui acceperit sororem suam filiam patris sui, vel filiam matris su&#230;, et viderit turpitudinem ejus, illaque conspexerit fratris ignominiam, nefariam rem operati sunt: occidentur in conspectu populi sui, eo quod turpitudinem suam mutuo revelaverint, et portabunt iniquitatem suam.</P>
<P><a name="018">18</A>&nbsp;Qui coierit cum muliere in fluxu menstruo, et revelaverit turpitudinem ejus, ipsaque aperuerit fontem sanguinis sui, interficientur ambo de medio populi sui.</P>
<P><a name="019">19</A>&nbsp;Turpitudinem materter&#230; et amit&#230; tu&#230; non discooperies: qui hoc fecerit, ignominiam carnis su&#230; nudavit; portabunt ambo iniquitatem suam.</P>
<P><a name="020">20</A>&nbsp;Qui coierit cum uxore patrui vel avunculi sui, et revelaverit ignominiam cognationis su&#230;, portabunt ambo peccatum suum: absque liberis morientur.</P>
<P><a name="021">21</A>&nbsp;Qui duxerit uxorem fratris sui, rem facit illicitam: turpitudinem fratris sui revelavit: absque liberis erunt.<BR>
</P>
<P><a name="022">22</A>&nbsp;Custodite leges meas, atque judicia, et facite ea: ne et vos evomat terra quam intraturi estis et habitaturi.</P>
<P><a name="023">23</A>&nbsp;Nolite ambulare in legitimis nationum, quas ego expulsurus sum ante vos. Omnia enim h&#230;c fecerunt, et abominatus sum eas.</P>
<P><a name="024">24</A>&nbsp;Vobis autem loquor. Possidete terram eorum, quam dabo vobis in h&#230;reditatem, terram fluentem lacte et melle. Ego Dominus Deus vester, qui separavi vos a ceteris populis.</P>
<P><a name="025">25</A>&nbsp;Separate ergo et vos jumentum mundum ab immundo, et avem mundam ab immunda: ne polluatis animas vestras in pecore, et avibus, et cunctis qu&#230; moventur in terra, et qu&#230; vobis ostendi esse polluta.</P>
<P><a name="026">26</A>&nbsp;Eritis mihi sancti, quia sanctus sum ego Dominus, et separavi vos a ceteris populis, ut essetis mei.</P>
<P><a name="027">27</A>&nbsp;Vir, sive mulier, in quibus pythonicus, vel divinationis fuerit spiritus, morte moriantur: lapidibus obruent eos: sanguis eorum sit super illos.</P>
<P><HR>
<CENTER>
<A HREF="lev021.htm">Next: Leviticus Chapter 21</A></CENTER>
</BODY>
</HTML>
