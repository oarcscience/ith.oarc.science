<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 40</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze040">Polyglot</A>&nbsp;
<A HREF="../kjv/eze040">KJV</A>&nbsp;
<A HREF="../sep/eze040">Sep</A>&nbsp;
<A HREF="../tan/eze040">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze039">Previous</A>&nbsp;
<A HREF="eze041">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 40</H3><P><a name="001">1</A>&nbsp;In vigesimo quinto anno transmigrationis nostr&#230;, in exordio anni, decima mensis, quartodecimo anno postquam percussa est civitas, in ipsa hac die, facta est super me manus Domini, et adduxit me illuc.</P>
<P><a name="002">2</A>&nbsp;In visionibus Dei adduxit me in terram Isra&#235;l, et dimisit me super montem excelsum nimis, super quem erat quasi &#230;dificium civitatis vergentis ad austrum.</P>
<P><a name="003">3</A>&nbsp;Et introduxit me illuc: et ecce vir cujus erat species quasi species &#230;ris, et funiculus lineus in manu ejus, et calamus mensur&#230; in manu ejus: stabat autem in porta.</P>
<P><a name="004">4</A>&nbsp;Et locutus est ad me idem vir: Fili hominis, vide oculis tuis, et auribus tuis audi, et pone cor tuum in omnia qu&#230; ego ostendam tibi, quia ut ostendantur tibi adductus es huc. Annuntia omnia qu&#230; tu vides domui Isra&#235;l.</P>
<P><a name="005">5</A>&nbsp;Et ecce murus forinsecus in circuitu domus undique: et in manu viri calamus mensur&#230; sex cubitorum et palmo: et mensus est latitudinem &#230;dificii calamo uno, altitudinem quoque calamo uno.</P>
<P><a name="006">6</A>&nbsp;Et venit ad portam qu&#230; respiciebat viam orientalem, et ascendit per gradus ejus: et mensus est limen port&#230; calamo uno latitudinem, id est, limen unum calamo uno in latitudine.</P>
<P><a name="007">7</A>&nbsp;Et thalamum uno calamo in longum, et uno calamo in latum: et inter thalamos, quinque cubitos.</P>
<P><a name="008">8</A>&nbsp;Et limen port&#230;, juxta vestibulum port&#230; intrinsecus, calamo uno.</P>
<P><a name="009">9</A>&nbsp;Et mensus est vestibulum port&#230; octo cubitorum, et frontem ejus duobus cubitis: vestibulum autem port&#230; erat intrinsecus.</P>
<P><a name="010">10</A>&nbsp;Porro thalami port&#230; ad viam orientalem, tres hinc et tres inde: mensura una trium, et mensura una frontium ex utraque parte.</P>
<P><a name="011">11</A>&nbsp;Et mensus est latitudinem liminis port&#230; decem cubitorum, et longitudinem port&#230; tredecim cubitorum.</P>
<P><a name="012">12</A>&nbsp;Et marginem ante thalamos, cubiti unius, et cubitus unus finis utrimque: thalami autem sex cubitorum erant hinc et inde.</P>
<P><a name="013">13</A>&nbsp;Et mensus est portam a tecto thalami usque ad tectum ejus, latitudinem viginti quinque cubitorum, ostium contra ostium.</P>
<P><a name="014">14</A>&nbsp;Et fecit frontes per sexaginta cubitos, et ad frontem atrium port&#230; undique per circuitum.</P>
<P><a name="015">15</A>&nbsp;Et ante faciem port&#230; qu&#230; pertingebat usque ad faciem vestibuli port&#230; interioris, quinquaginta cubitos.</P>
<P><a name="016">16</A>&nbsp;Et fenestras obliquas in thalamis et in frontibus eorum, qu&#230; erant intra portam undique per circuitum: similiter autem erant et in vestibulis fenestr&#230; per gyrum intrinsecus, et ante frontes pictura palmarum.<BR>
</P>
<P><a name="017">17</A>&nbsp;Et eduxit me ad atrium exterius: et ecce gazophylacia, et pavimentum stratum lapide in atrio per circuitum: triginta gazophylacia in circuitu pavimenti.</P>
<P><a name="018">18</A>&nbsp;Et pavimentum in fronte portarum, secundum longitudinem portarum erat inferius.</P>
<P><a name="019">19</A>&nbsp;Et mensus est latitudinem a facie port&#230; inferioris usque ad frontem atrii interioris extrinsecus: centum cubitos ad orientem et ad aquilonem.</P>
<P><a name="020">20</A>&nbsp;Portam quoque qu&#230; respiciebat viam aquilonis atrii exterioris, mensus est tam in longitudine quam in latitudine.</P>
<P><a name="021">21</A>&nbsp;Et thalamos ejus tres hinc et tres inde, et frontem ejus et vestibulum ejus secundum mensuram port&#230; prioris, quinquaginta cubitorum longitudinem ejus, et latitudinem viginti quinque cubitorum.</P>
<P><a name="022">22</A>&nbsp;Fenestr&#230; autem ejus, et vestibulum, et sculptur&#230; secundum mensuram port&#230; qu&#230; respiciebat ad orientem: et septem graduum erat ascensus ejus, et vestibulum ante eam.</P>
<P><a name="023">23</A>&nbsp;Et porta atrii interioris contra portam aquilonis et orientalem: et mensus est a porta usque ad portam centum cubitos.<BR>
</P>
<P><a name="024">24</A>&nbsp;Et eduxit me ad viam australem: et ecce porta qu&#230; respiciebat ad austrum: et mensus est frontem ejus et vestibulum ejus juxta mensuras superiores.</P>
<P><a name="025">25</A>&nbsp;Et fenestras ejus, et vestibula in circuitu, sicut fenestras ceteras: quinquaginta cubitorum longitudine, et latitudine viginti quinque cubitorum.</P>
<P><a name="026">26</A>&nbsp;Et in gradibus septem ascendebatur ad eam, et vestibulum ante fores ejus: et c&#230;lat&#230; palm&#230; erant, una hinc, et altera inde, in fronte ejus.</P>
<P><a name="027">27</A>&nbsp;Et porta atrii interioris in via australi: et mensus est a porta usque ad portam in via australi, centum cubitos.</P>
<P><a name="028">28</A>&nbsp;Et introduxit me in atrium interius ad portam australem: et mensus est portam juxta mensuras superiores.</P>
<P><a name="029">29</A>&nbsp;Thalamum ejus, et frontem ejus, et vestibulum ejus eisdem mensuris, et fenestras ejus, et vestibulum ejus in circuitu, quinquaginta cubitos longitudinis, et latitudinis viginti quinque cubitos.</P>
<P><a name="030">30</A>&nbsp;Et vestibulum per gyrum longitudine viginti quinque cubitorum, et latitudine quinque cubitorum:</P>
<P><a name="031">31</A>&nbsp;et vestibulum ejus ad atrium exterius, et palmas ejus in fronte: et octo gradus erant quibus ascendebatur per eam.</P>
<P><a name="032">32</A>&nbsp;Et introduxit me in atrium interius, per viam orientalem: et mensus est portam secundum mensuras superiores.</P>
<P><a name="033">33</A>&nbsp;Thalamum ejus, et frontem ejus, et vestibulum ejus, sicut supra: et fenestras ejus, et vestibula ejus in circuitu, longitudine quinquaginta cubitorum, et latitudine viginti quinque cubitorum.</P>
<P><a name="034">34</A>&nbsp;Et vestibulum ejus, id est, atrii exterioris, et palm&#230; c&#230;lat&#230; in fronte ejus, hinc et inde: et in octo gradibus ascensus ejus.</P>
<P><a name="035">35</A>&nbsp;Et introduxit me ad portam qu&#230; respiciebat ad aquilonem: et mensus est secundum mensuras superiores.</P>
<P><a name="036">36</A>&nbsp;Thalamum ejus, et frontem ejus, et vestibulum ejus, et fenestras ejus per circuitum, longitudine quinquaginta cubitorum, et latitudine viginti quinque cubitorum.</P>
<P><a name="037">37</A>&nbsp;Et vestibulum ejus respiciebat ad atrium exterius: et c&#230;latura palmarum in fronte ejus, hinc et inde: et in octo gradibus ascensus ejus.<BR>
</P>
<P><a name="038">38</A>&nbsp;Et per singula gazophylacia ostium in frontibus portarum: ibi lavabant holocaustum.</P>
<P><a name="039">39</A>&nbsp;Et in vestibulo port&#230;, du&#230; mens&#230; hinc, et du&#230; mens&#230; inde, ut immoletur super eas holocaustum, et pro peccato et pro delicto.</P>
<P><a name="040">40</A>&nbsp;Et ad latus exterius, quod ascendit ad ostium port&#230; qu&#230; pergit ad aquilonem, du&#230; mens&#230;: et ad latus alterum, ante vestibulum port&#230;, du&#230; mens&#230;:</P>
<P><a name="041">41</A>&nbsp;quatuor mens&#230; hinc, et quatuor mens&#230; inde: per latera port&#230; octo mens&#230; erant, super quas immolabant.</P>
<P><a name="042">42</A>&nbsp;Quatuor autem mens&#230; ad holocaustum de lapidibus quadris exstruct&#230;, longitudine cubiti unius et dimidii, et latitudine cubiti unius et dimidii, et altitudine cubiti unius: super quas ponant vasa in quibus immolatur holocaustum et victima.</P>
<P><a name="043">43</A>&nbsp;Et labia earum palmi unius, reflexa intrinsecus per circuitum: super mensas autem carnes oblationis.<BR>
</P>
<P><a name="044">44</A>&nbsp;Et extra portam interiorem, gazophylacia cantorum in atrio interiori, quod erat in latere port&#230; respicientis ad aquilonem: et facies eorum contra viam australem: una ex latere port&#230; orientalis, qu&#230; respiciebat ad viam aquilonis.</P>
<P><a name="045">45</A>&nbsp;Et dixit ad me: Hoc est gazophylacium quod respicit viam meridianam: sacerdotum erit, qui excubant in custodiis templi.</P>
<P><a name="046">46</A>&nbsp;Porro gazophylacium quod respicit ad viam aquilonis, sacerdotum erit, qui excubant ad ministerium altaris: isti sunt filii Sadoc, qui accedunt de filiis Levi ad Dominum ut ministrent ei.</P>
<P><a name="047">47</A>&nbsp;Et mensus est atrium longitudine centum cubitorum, et latitudine centum cubitorum per quadrum: et altare ante faciem templi.</P>
<P><a name="048">48</A>&nbsp;Et introduxit me in vestibulum templi: et mensus est vestibulum quinque cubitis hinc, et quinque cubitis inde: et latitudinem port&#230; trium cubitorum hinc, et trium cubitorum inde.</P>
<P><a name="049">49</A>&nbsp;Longitudinem autem vestibuli viginti cubitorum, et latitudinem undecim cubitorum, et octo gradibus ascendebatur ad eam. Et column&#230; erant in frontibus: una hinc, et altera inde.</P>
<P><HR>
<CENTER>
<A HREF="eze041">Next: Ezekiel Chapter 41</A></CENTER>
</BODY>
</HTML>
