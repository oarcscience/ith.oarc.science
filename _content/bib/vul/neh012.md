[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/neh012)  [KJV](../kjv/neh012) 
[Tan](../tan/neh012)   
  
[Nehemiah Index](neh)  
  [Previous](neh011)  [Next](neh013) 

------------------------------------------------------------------------

### Vulgate (Latin): Nehemiah Chapter 12

<span id="001">1</span> Hi sunt autem sacerdotes et Levitæ, qui
ascenderunt cum Zorobabel filio Salathiel, et Josue: Saraia, Jeremias,
Esdras,

<span id="002">2</span> Amaria, Melluch, Hattus,

<span id="003">3</span> Sebenias, Rheum, Merimuth,

<span id="004">4</span> Addo, Genthon, Abia,

<span id="005">5</span> Miamin, Madia, Belga,

<span id="006">6</span> Semeia, et Jojarib, Idaia, Sellum, Amoc,
Helcias,

<span id="007">7</span> Idaia. Isti principes sacerdotum, et fratres
eorum in diebus Josue.

<span id="008">8</span> Porro Levitæ, Jesua, Bennui, Cedmihel, Sarebia,
Juda, Mathanias, super hymnos ipsi et fratres eorum:

<span id="009">9</span> et Becbecia atque Hanni, et fratres eorum,
unusquisque in officio suo.

<span id="010">10</span> Josue autem genuit Joacim, et Joacim genuit
Eliasib, et Eliasib genuit Jojada,

<span id="011">11</span> et Jojada genuit Jonathan, et Jonathan genuit
Jeddoa.

<span id="012">12</span> In diebus autem Joacim erant sacerdotes et
principes familiarum: Saraiæ, Maraia: Jeremiæ, Hanania:

<span id="013">13</span> Esdræ, Mosollam: Amariæ, Johanan:

<span id="014">14</span> Milicho, Jonathan: Sebeniæ, Joseph:

<span id="015">15</span> Haram, Edna: Maraioth, Helci:

<span id="016">16</span> Adaiæ, Zacharia: Genthon, Mosollam:

<span id="017">17</span> Abiæ, Zechri: Miamin et Moadiæ, Phelti:

<span id="018">18</span> Belgæ, Sammua: Semaiæ, Jonathan:

<span id="019">19</span> Jojarib, Mathanai: Jodaiæ, Azzi:

<span id="020">20</span> Sellai, Celai: Amoc, Heber:

<span id="021">21</span> Helciæ, Hasebia: Idaiæ, Nathanaël.

<span id="022">22</span> Levitæ in diebus Eliasib, et Jojada, et
Johanan, et Jeddoa, scripti principes familiarum, et sacerdotes in regno
Darii Persæ.

<span id="023">23</span> Filii Levi principes familiarum, scripti in
libro verborum dierum, et usque ad dies Jonathan, filii Eliasib.

<span id="024">24</span> Et principes Levitarum, Hasebia, Serebia, et
Josue filius Cedmihel: et fratres eorum per vices suas, ut laudarent et
confiterentur juxta præceptum David viri Dei, et observarent æque per
ordinem.

<span id="025">25</span> Mathania, et Becbecia, Obedia, Mosollam,
Telmon, Accub, custodes portarum et vestibulorum ante portas.

<span id="026">26</span> Hi in diebus Joacim filii Josue, filii Josedec,
et in diebus Nehemiæ ducis, et Esdræ sacerdotis scribæque.  

<span id="027">27</span> In dedicatione autem muri Jerusalem,
requisierunt Levitas de omnibus locis suis ut adducerent eos in
Jerusalem, et facerent dedicationem et lætitiam in actione gratiarum, et
cantico, et in cymbalis, psalteriis, et citharis.

<span id="028">28</span> Congregati sunt autem filii cantorum de
campestribus circa Jerusalem, et de villis Nethuphathi,

<span id="029">29</span> et de domo Galgal, et de regionibus Geba et
Azmaveth: quoniam villas ædificaverunt sibi cantores in circuitu
Jerusalem.

<span id="030">30</span> Et mundati sunt sacerdotes et Levitæ, et
mundaverunt populum, et portas, et murum.

<span id="031">31</span> Ascendere autem feci principes Juda super
murum, et statui duos magnos choros laudantium. Et ierunt ad dexteram
super murum ad portam sterquilinii.

<span id="032">32</span> Et ivit post eos Osaias, et media pars
principum Juda,

<span id="033">33</span> et Azarias, Esdras, et Mosollam, Judas, et
Benjamin, et Semeia, et Jeremias.

<span id="034">34</span> Et de filiis sacerdotum in tubis, Zacharias
filius Jonathan, filius Semeiæ, filius Mathaniæ, filius Michaiæ, filius
Zechur, filius Asaph,

<span id="035">35</span> et fratres ejus Semeia, et Azareel, Malalai,
Galalai, Maai, Nathanaël, et Judas, et Hanani, in vasis cantici David
viri Dei: et Esdras scriba ante eos in porta fontis.

<span id="036">36</span> Et contra eos ascenderunt in gradibus civitatis
David in ascensu muri super domum David, et usque ad portam aquarum ad
orientem.

<span id="037">37</span> Et chorus secundus gratias referentium ibat ex
adverso, et ego post eum, et media pars populi super murum, et super
turrim furnorum, et usque ad murum latissimum,

<span id="038">38</span> et super portam Ephraim, et super portam
antiquam, et super portam piscium et turrim Hananeel, et turrim Emath,
et usque ad portam gregis: et steterunt in porta custodiæ,

<span id="039">39</span> steteruntque duo chori laudantium in domo Dei,
et ego, et dimidia pars magistratuum mecum.

<span id="040">40</span> Et sacerdotes, Eliachim, Maasia, Miamin,
Michea, Elioënai, Zacharia, Hanania in tubis,

<span id="041">41</span> et Maasia, et Semeia, et Eleazar, et Azzi, et
Johanan, et Melchia, et Ælam, et Ezer. Et clare cecinerunt cantores, et
Jezraia præpositus:

<span id="042">42</span> et immolaverunt in die illa victimas magnas, et
lætati sunt: Deus enim lætificaverat eos lætitia magna: sed et uxores
eorum et liberi gavisi sunt, et audita est lætitia Jerusalem procul.  

<span id="043">43</span> Recensuerunt quoque in die illa viros super
gazophylacia thesauri ad libamina, et ad primitias, et ad decimas, ut
introferrent per eos principes civitatis in decore gratiarum actionis,
sacerdotes et Levitas: quia lætificatus est Juda in sacerdotibus et
Levitis adstantibus.

<span id="044">44</span> Et custodierunt observationem Dei sui, et
observationem expiationis, et cantores, et janitores juxta præceptum
David, et Salomonis filii ejus,

<span id="045">45</span> quia in diebus David et Asaph ab exordio erant
principes constituti cantorum in carmine laudantium et confitentium Deo.

<span id="046">46</span> Et omnis Israël in diebus Zorobabel et in
diebus Nehemiæ, dabant partes cantoribus et janitoribus per dies
singulos, et sanctificabant Levitas, et Levitæ sanctificabant filios
Aaron.

------------------------------------------------------------------------

[Next: Nehemiah Chapter 13](neh013)
