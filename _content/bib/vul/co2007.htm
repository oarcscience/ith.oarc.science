<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Corinthians: 2 Corinthians Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/co2007">Polyglot</A>&nbsp;
<A HREF="../gnt/co2007">GNT</A>&nbsp;
<A HREF="../kjv/co2007">KJV</A>&nbsp;

<BR>
<BR><A HREF="co2">2 Corinthians Index</A><BR>
&nbsp;
<A HREF="co2006">Previous</A>&nbsp;
<A HREF="co2008">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Corinthians Chapter 7</H3><P><a name="001">1</A>&nbsp;Has ergo habentes promissiones, carissimi, mundemus nos ab omni inquinamento carnis et spiritus, perficientes sanctificationem in timore Dei.</P>
<P><a name="002">2</A>&nbsp;Capite nos. Neminem l&#230;simus, neminem corrupimus, neminem circumvenimus.</P>
<P><a name="003">3</A>&nbsp;Non ad condemnationem vestram dico: pr&#230;diximus enim quod in cordibus nostris estis ad commoriendum et ad convivendum.</P>
<P><a name="004">4</A>&nbsp;Multa mihi fiducia est apud vos, multa mihi gloriatio pro vobis: repletus sum consolatione; superabundo gaudio in omni tribulatione nostra.</P>
<P><a name="005">5</A>&nbsp;Nam et cum venissemus in Macedoniam, nullam requiem habuit caro nostra, sed omnem tribulationem passi sumus: foris pugn&#230;, intus timores.</P>
<P><a name="006">6</A>&nbsp;Sed qui consolatur humiles, consolatus est nos Deus in adventu Titi.</P>
<P><a name="007">7</A>&nbsp;Non solum autem in adventu ejus, sed etiam in consolatione, qua consolatus est in vobis, referens nobis vestrum desiderium, vestrum fletum, vestram &#230;mulationem pro me, ita ut magis gauderem.<BR>
</P>
<P><a name="008">8</A>&nbsp;Quoniam etsi contristavi vos in epistola, non me p&#156;nitet: etsi p&#156;niteret, videns quod epistola illa (etsi ad horam) vos contristavit,</P>
<P><a name="009">9</A>&nbsp;nunc gaudeo: non quia contristati estis, sed quia contristati estis ad p&#156;nitentiam. Contristati enim estis ad Deum, ut in nullo detrimentum patiamini ex nobis.</P>
<P><a name="010">10</A>&nbsp;Qu&#230; enim secundum Deum tristitia est, p&#156;nitentiam in salutem stabilem operatur: s&#230;culi autem tristitia mortem operatur.</P>
<P><a name="011">11</A>&nbsp;Ecce enim hoc ipsum, secundum Deum contristari vos, quantam in vobis operatur sollicitudinem: sed defensionem, sed indignationem, sed timorem, sed desiderium, sed &#230;mulationem, sed vindictam: in omnibus exhibuistis vos incontaminatos esse negotio.</P>
<P><a name="012">12</A>&nbsp;Igitur, etsi scripsi vobis, non propter eum qui fecit injuriam, nec propter eum qui passus est: sed ad manifestandam sollicitudinem nostram, quam habemus pro vobis</P>
<P><a name="013">13</A>&nbsp;coram Deo: ideo consolati sumus. In consolatione autem nostra, abundantius magis gavisi sumus super gaudio Titi, quia refectus est spiritus ejus ab omnibus vobis:</P>
<P><a name="014">14</A>&nbsp;et si quid apud illum de vobis gloriatus sum, non sum confusus: sed sicut omnia vobis in veritate locuti sumus, ita et gloriatio nostra, qu&#230; fuit ad Titum, veritas facta est,</P>
<P><a name="015">15</A>&nbsp;et viscera ejus abundantius in vobis sunt, reminiscentis omnium vestrum obedientiam: quomodo cum timore et tremore excepistis illum.</P>
<P><a name="016">16</A>&nbsp;Gaudeo quod in omnibus confido in vobis.</P>
<P><HR>
<CENTER>
<A HREF="co2008">Next: 2 Corinthians Chapter 8</A></CENTER>
</BODY>
</HTML>
