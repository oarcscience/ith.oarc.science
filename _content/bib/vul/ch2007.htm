<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2007.htm">Polyglot</A>&nbsp;
<A HREF="../kjv/ch2007.htm">KJV</A>&nbsp;
<A HREF="../sep/ch2007.htm">Sep</A>&nbsp;
<A HREF="../tan/ch2007.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2006.htm">Previous</A>&nbsp;
<A HREF="ch2008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 7</H3><P><a name="001">1</A>&nbsp;Cumque complesset Salomon fundens preces, ignis descendit de c&#230;lo, et devoravit holocausta et victimas: et majestas Domini implevit domum.</P>
<P><a name="002">2</A>&nbsp;Nec poterant sacerdotes ingredi templum Domini, eo quod implesset majestas Domini templum Domini.</P>
<P><a name="003">3</A>&nbsp;Sed et omnes filii Isra&#235;l videbant descendentem ignem, et gloriam Domini super domum: et corruentes proni in terram super pavimentum stratum lapide, adoraverunt, et laudaverunt Dominum, quoniam bonus, quoniam in s&#230;culum misericordia ejus.</P>
<P><a name="004">4</A>&nbsp;Rex autem et omnis populus immolabant victimas coram Domino.</P>
<P><a name="005">5</A>&nbsp;Mactavit igitur rex Salomon hostias, boum viginti duo millia, arietum centum viginti millia: et dedicavit domum Dei rex, et universus populus.</P>
<P><a name="006">6</A>&nbsp;Sacerdotes autem stabant in officiis suis, et Levit&#230; in organis carminum Domini, qu&#230; fecit David rex ad laudandum Dominum: Quoniam in &#230;ternum misericordia ejus, hymnos David canentes per manus suas: porro sacerdotes canebant tubis ante eos, cunctusque Isra&#235;l stabat.</P>
<P><a name="007">7</A>&nbsp;Sanctificavit quoque Salomon medium atrii ante templum Domini: obtulerat enim ibi holocausta et adipes pacificorum: quia altare &#230;neum quod fecerat, non poterat sustinere holocausta et sacrificia et adipes.</P>
<P><a name="008">8</A>&nbsp;Fecit ergo Salomon solemnitatem in tempore illo septem diebus, et omnis Isra&#235;l cum eo, ecclesia magna valde, ab introitu Emath usque ad torrentem &#198;gypti.</P>
<P><a name="009">9</A>&nbsp;Fecitque die octavo collectam, eo quod dedicasset altare septem diebus, et solemnitatem celebrasset diebus septem.</P>
<P><a name="010">10</A>&nbsp;Igitur in die vigesimo tertio mensis septimi, dimisit populos ad tabernacula sua, l&#230;tantes atque gaudentes super bono quod fecerat Dominus Davidi, et Salomoni, et Isra&#235;li populo suo.</P>
<P><a name="011">11</A>&nbsp;Complevitque Salomon domum Domini, et domum regis, et omnia qu&#230; disposuerat in corde suo ut faceret in domo Domini, et in domo sua, et prosperatus est.<BR>
</P>
<P><a name="012">12</A>&nbsp;Apparuit autem ei Dominus nocte, et ait: Audivi orationem tuam, et elegi locum istum mihi in domum sacrificii.</P>
<P><a name="013">13</A>&nbsp;Si clausero c&#230;lum, et pluvia non fluxerit, et mandavero et pr&#230;cepero locust&#230; ut devoret terram, et misero pestilentiam in populum meum:</P>
<P><a name="014">14</A>&nbsp;conversus autem populus meus, super quos invocatum est nomen meum, deprecatus me fuerit, et exquisierit faciem meam, et egerit p&#156;nitentiam a viis suis pessimis: et ego exaudiam de c&#230;lo, et propitius ero peccatis eorum, et sanabo terram eorum.</P>
<P><a name="015">15</A>&nbsp;Oculi quoque mei erunt aperti, et aures me&#230; erect&#230; ad orationem ejus, qui in loco isto oraverit.</P>
<P><a name="016">16</A>&nbsp;Elegi enim, et sanctificavi locum istum, ut sit nomen meum ibi in sempiternum, et permaneant oculi mei et cor meum ibi cunctis diebus.</P>
<P><a name="017">17</A>&nbsp;Tu quoque si ambulaveris coram me, sicut ambulaverit David pater tuus, et feceris juxta omnia qu&#230; pr&#230;cepi tibi, et justitias meas judiciaque servaveris:</P>
<P><a name="018">18</A>&nbsp;suscitabo thronum regni tui, sicut pollicitus sum David patri tuo, dicens: Non auferetur de stirpe tua vir qui sit princeps in Isra&#235;l.</P>
<P><a name="019">19</A>&nbsp;Si autem aversi fueritis, et dereliqueritis justitias meas, et pr&#230;cepta mea qu&#230; proposui vobis, et abeuntes servieritis diis alienis, et adoraveritis eos,</P>
<P><a name="020">20</A>&nbsp;evellam vos de terra mea quam dedi vobis: et domum hanc, quam sanctificavi nomini meo, projiciam a facie mea, et tradam eam in parabolam, et in exemplum cunctis populis.</P>
<P><a name="021">21</A>&nbsp;Et domus ista erit in proverbium universis transeuntibus, et dicent stupentes: Quare fecit Dominus sic terr&#230; huic, et domui huic?</P>
<P><a name="022">22</A>&nbsp;Respondebuntque: Quia dereliquerunt Dominum Deum patrum suorum, qui eduxit eos de terra &#198;gypti, et apprehenderunt deos alienos, et adoraverunt eos, et coluerunt: idcirco venerunt super eos universa h&#230;c mala.</P>
<P><HR>
<CENTER>
<A HREF="ch2008.htm">Next: 2 Chronicles Chapter 8</A></CENTER>
</BODY>
</HTML>
