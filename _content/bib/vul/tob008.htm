<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Tobias: Tobias Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/tob008">Polyglot</A>&nbsp;
<A HREF="../apo/tob008">Apo</A>&nbsp;
<A HREF="../sep/toa008">Sep:ToA</A>&nbsp;
<A HREF="../sep/tos008">Sep:ToS</A>&nbsp;

<BR>
<BR><A HREF="tob">Tobias Index</A><BR>
&nbsp;
<A HREF="tob007">Previous</A>&nbsp;
<A HREF="tob009">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Tobias Chapter 8</H3><P><a name="001">1</A>&nbsp;Postquam vero c&#156;naverunt, introduxerunt juvenem ad eam.</P>
<P><a name="002">2</A>&nbsp;Recordatus itaque Tobias sermonum angeli, protulit de cassidili suo partem jecoris, posuitque eam super carbones vivos.</P>
<P><a name="003">3</A>&nbsp;Tunc Rapha&#235;l angelus apprehendit d&#230;monium, et religavit illud in deserto superioris &#198;gypti.</P>
<P><a name="004">4</A>&nbsp;Tunc hortatus est virginem Tobias, dixitque ei: Sara, exsurge, et deprecemur Deum hodie, et cras, et secundum cras: quia his tribus noctibus Deo jungimur; tertia autem transacta nocte, in nostro erimus conjugio.</P>
<P><a name="005">5</A>&nbsp;Filii quippe sanctorum sumus, et non possumus ita conjungi sicut gentes qu&#230; ignorant Deum.</P>
<P><a name="006">6</A>&nbsp;Surgentes autem pariter, instanter orabant ambo simul, ut sanitas daretur eis.</P>
<P><a name="007">7</A>&nbsp;Dixitque Tobias: Domine Deus patrum nostrorum, benedicant te c&#230;li et terr&#230;, mareque et fontes, et flumina, et omnes creatur&#230; tu&#230; qu&#230; in eis sunt.</P>
<P><a name="008">8</A>&nbsp;Tu fecisti Adam de limo terr&#230;, dedistique ei adjutorium Hevam.</P>
<P><a name="009">9</A>&nbsp;Et nunc Domine, tu scis quia non luxuri&#230; causa accipio sororem meam conjugem, sed sola posteritatis dilectione, in qua benedicatur nomen tuum in s&#230;cula s&#230;culorum.</P>
<P><a name="010">10</A>&nbsp;Dixit quoque Sara: Miserere nobis Domine, miserere nobis, et consenescamus ambo pariter sani.</P>
<P><a name="011">11</A>&nbsp;Et factum est circa pullorum cantum, accersiri jussit Raguel servos suos, et abierunt cum eo pariter ut foderent sepulchrum.</P>
<P><a name="012">12</A>&nbsp;Dicebat enim: Ne forte simili modo evenerit ei, quo et ceteris illis septem viris qui sunt ingressi ad eam.</P>
<P><a name="013">13</A>&nbsp;Cumque parassent fossam, reversus Raguel ad uxorem suam, dixit ei:</P>
<P><a name="014">14</A>&nbsp;Mitte unam de ancillis tuis, et videat si mortuus est, ut sepeliam eum antequam illucescat dies.</P>
<P><a name="015">15</A>&nbsp;At illa misit unam ex ancillis suis. Qu&#230; ingressa cubiculum, reperit eos salvos et incolumes, secum pariter dormientes.</P>
<P><a name="016">16</A>&nbsp;Et reversa nuntiavit bonum nuntium: et benedixerunt Dominum, Raguel videlicet et Anna uxor ejus,</P>
<P><a name="017">17</A>&nbsp;et dixerunt: Benedicimus te, Domine Deus Isra&#235;l, quia non contigit quemadmodum putabamus.</P>
<P><a name="018">18</A>&nbsp;Fecisti enim nobiscum misericordiam tuam, et exclusisti a nobis inimicum persequentem nos.</P>
<P><a name="019">19</A>&nbsp;Misertus es autem duobus unicis. Fac eos, Domine, plenius benedicere te, et sacrificium tibi laudis tu&#230; et su&#230; sanitatis offerre, ut cognoscat universitas gentium quia tu es Deus solus in universa terra.</P>
<P><a name="020">20</A>&nbsp;Statimque pr&#230;cepit servis suis Raguel ut replerent fossam quam fecerant priusquam elucesceret.</P>
<P><a name="021">21</A>&nbsp;Uxori autem su&#230; dixit ut instrueret convivium, et pr&#230;pararet omnia qu&#230; in cibos erant iter agentibus necessaria.</P>
<P><a name="022">22</A>&nbsp;Duas quoque pingues vaccas, et quatuor arietes, occidi fecit, et parari epulas omnibus vicinis suis, cunctisque amicis.</P>
<P><a name="023">23</A>&nbsp;Et adjuravit Raguel Tobiam ut duas hebdomadas moraretur apud se.</P>
<P><a name="024">24</A>&nbsp;De omnibus autem qu&#230; possidebat Raguel, dimidiam partem dedit Tobi&#230;, et fecit scripturam, ut pars dimidia qu&#230; supererat, post obitum eorum Tobi&#230; dominio deveniret.</P>
<P><HR>
<CENTER>
<A HREF="tob009">Next: Tobias Chapter 9</A></CENTER>
</BODY>
</HTML>
