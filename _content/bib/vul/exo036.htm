<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 36</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo036">Polyglot</A>&nbsp;
<A HREF="../kjv/exo036">KJV</A>&nbsp;
<A HREF="../sep/exo036">Sep</A>&nbsp;
<A HREF="../tan/exo036">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo035">Previous</A>&nbsp;
<A HREF="exo037">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 36</H3><P><a name="001">1</A>&nbsp;Fecit ergo Beseleel, et Ooliab, et omnis vir sapiens, quibus dedit Dominus sapientiam et intellectum, ut scirent fabre operari qu&#230; in usus sanctuarii necessaria sunt, et qu&#230; pr&#230;cepit Dominus.</P>
<P><a name="002">2</A>&nbsp;Cumque vocasset eos Moyses et omnem eruditum virum, cui dederat Dominus sapientiam, et qui sponte sua obtulerant se ad faciendum opus,</P>
<P><a name="003">3</A>&nbsp;tradidit eis universa donaria filiorum Isra&#235;l. Qui cum instarent operi, quotidie mane vota populus offerebat.</P>
<P><a name="004">4</A>&nbsp;Unde artifices venire compulsi,</P>
<P><a name="005">5</A>&nbsp;dixerunt Moysi: Plus offert populus quam necessarium est.</P>
<P><a name="006">6</A>&nbsp;Jussit ergo Moyses pr&#230;conis voce cantari: Nec vir, nec mulier quidquam offerat ultra in opere sanctuarii. Sicque cessatum est a muneribus offerendis,</P>
<P><a name="007">7</A>&nbsp;eo quod oblata sufficerent et superabundarent.<BR>
</P>
<P><a name="008">8</A>&nbsp;Feceruntque omnes corde sapientes ad explendum opus tabernaculi, cortinas decem de bysso retorta, et hyacintho, et purpura, coccoque bis tincto, opere vario, et arte polymita:</P>
<P><a name="009">9</A>&nbsp;quarum una habebat in longitudine viginti octo cubitos, et in latitudine quatuor; una mensura erat omnium cortinarum.</P>
<P><a name="010">10</A>&nbsp;Conjunxitque cortinas quinque, alteram alteri, et alias quinque sibi invicem copulavit.</P>
<P><a name="011">11</A>&nbsp;Fecit et ansas hyacinthinas in ora cortin&#230; unius ex utroque latere, et in ora cortin&#230; alterius similiter,</P>
<P><a name="012">12</A>&nbsp;ut contra se invicem venirent ans&#230;, et mutuo jungerentur.</P>
<P><a name="013">13</A>&nbsp;Unde et quinquaginta fudit circulos aureos, qui morderent cortinarum ansas, et fieret unum tabernaculum.</P>
<P><a name="014">14</A>&nbsp;Fecit et saga undecim de pilis caprarum ad operiendum tectum tabernaculi:</P>
<P><a name="015">15</A>&nbsp;unum sagum in longitudine habebat cubitos triginta, et in latitudine cubitos quatuor: unius mensur&#230; erant omnia saga:</P>
<P><a name="016">16</A>&nbsp;quorum quinque junxit seorsum, et sex alia separatim.</P>
<P><a name="017">17</A>&nbsp;Fecitque ansas quinquaginta in ora sagi unius, et quinquaginta in ora sagi alterius, ut sibi invicem jungerentur.</P>
<P><a name="018">18</A>&nbsp;Et fibulas &#230;neas quinquaginta, quibus necteretur tectum, ut unum pallium ex omnibus sagis fieret.</P>
<P><a name="019">19</A>&nbsp;Fecit et opertorium tabernaculi de pellibus arietum rubricatis: aliudque desuper velamentum de pellibus janthinis.</P>
<P><a name="020">20</A>&nbsp;Fecit et tabulas tabernaculi de lignis setim stantes.</P>
<P><a name="021">21</A>&nbsp;Decem cubitorum erat longitudo tabul&#230; unius: et unum ac semis cubitum latitudo retinebat.</P>
<P><a name="022">22</A>&nbsp;Bin&#230; incastratur&#230; erant per singulas tabulas, ut altera alteri jungeretur. Sic fecit in omnibus tabernaculi tabulis.</P>
<P><a name="023">23</A>&nbsp;E quibus viginti ad plagam meridianam erant contra austrum,</P>
<P><a name="024">24</A>&nbsp;cum quadraginta basibus argenteis. Du&#230; bases sub una tabula ponebantur ex utraque parte angulorum, ubi incastratur&#230; laterum in angulis terminantur.</P>
<P><a name="025">25</A>&nbsp;Ad plagam quoque tabernaculi, qu&#230; respicit ad aquilonem, fecit viginti tabulas,</P>
<P><a name="026">26</A>&nbsp;cum quadraginta basibus argenteis, duas bases per singulas tabulas.</P>
<P><a name="027">27</A>&nbsp;Contra occidentem vero, id est, ad eam partem tabernaculi qu&#230; mare respicit, fecit sex tabulas,</P>
<P><a name="028">28</A>&nbsp;et duas alias per singulos angulos tabernaculi retro:</P>
<P><a name="029">29</A>&nbsp;qu&#230; junct&#230; erant a deorsum usque sursum, et in unam compaginem pariter ferebantur. Ita fecit ex utraque parte per angulos:</P>
<P><a name="030">30</A>&nbsp;ut octo essent simul tabul&#230;, et haberent bases argenteas sedecim, binas scilicet bases sub singulis tabulis.</P>
<P><a name="031">31</A>&nbsp;Fecit et vectes de lignis setim, quinque ad continendas tabulas unius lateris tabernaculi,</P>
<P><a name="032">32</A>&nbsp;et quinque alios ad alterius lateris coaptandas tabulas: et extra hos, quinque alios vectes ad occidentalem plagam tabernaculi contra mare.</P>
<P><a name="033">33</A>&nbsp;Fecit quoque vectem alium, qui per medias tabulas ab angulo usque ad angulum perveniret.</P>
<P><a name="034">34</A>&nbsp;Ipsa autem tabulata deauravit, fusis basibus earum argenteis. Et circulos eorum fecit aureos, per quos vectes induci possent: quos et ipsos laminis aureis operuit.</P>
<P><a name="035">35</A>&nbsp;Fecit et velum de hyacintho, et purpura, vermiculo, ac bysso retorta, opere polymitario, varium atque distinctum:</P>
<P><a name="036">36</A>&nbsp;et quatuor columnas de lignis setim, quas cum capitibus deauravit, fusis basibus earum argenteis.</P>
<P><a name="037">37</A>&nbsp;Fecit et tentorium in introitu tabernaculi ex hyacintho, purpura, vermiculo, byssoque retorta, opere plumarii:</P>
<P><a name="038">38</A>&nbsp;et columnas quinque cum capitibus suis, quas operuit auro, basesque earum fudit &#230;neas.</P>
<P><HR>
<CENTER>
<A HREF="exo037">Next: Exodus Chapter 37</A></CENTER>
</BODY>
</HTML>
