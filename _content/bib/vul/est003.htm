<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Esther: Esther Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/est003">Polyglot</A>&nbsp;
<A HREF="../kjv/est003">KJV</A>&nbsp;
<A HREF="../sep/est003">Sep</A>&nbsp;
<A HREF="../tan/est003">Tan</A>&nbsp;

<BR>
<BR><A HREF="est">Esther Index</A><BR>
&nbsp;
<A HREF="est002">Previous</A>&nbsp;
<A HREF="est004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Esther Chapter 3</H3><P><a name="001">1</A>&nbsp;Post h&#230;c rex Assuerus exaltavit Aman filium Amadathi, qui erat de stirpe Agag: et posuit solium ejus super omnes principes quos habebat.</P>
<P><a name="002">2</A>&nbsp;Cunctique servi regis, qui in foribus palatii versabantur, flectebant genua, et adorabant Aman: sic enim pr&#230;ceperat eis imperator: solus Mardoch&#230;us non flectebat genu, neque adorabat eum.</P>
<P><a name="003">3</A>&nbsp;Cui dixerunt pueri regis, qui ad fores palatii pr&#230;sidebant: Cur pr&#230;ter ceteros non observas mandatum regis?</P>
<P><a name="004">4</A>&nbsp;Cumque hoc crebrius dicerent, et ille nollet audire, nuntiaverunt Aman, scire cupientes utrum perseveraret in sententia: dixerat enim eis se esse Jud&#230;um.</P>
<P><a name="005">5</A>&nbsp;Quod cum audisset Aman, et experimento probasset quod Mardoch&#230;us non flecteret sibi genu, nec se adoraret, iratus est valde,</P>
<P><a name="006">6</A>&nbsp;et pro nihilo duxit in unum Mardoch&#230;um mittere manus suas: audierat enim quod esset gentis Jud&#230;&#230;; magisque voluit omnem Jud&#230;orum, qui erant in regno Assueri, perdere nationem.<BR>
</P>
<P><a name="007">7</A>&nbsp;Mense primo (cujus vocabulum est Nisan), anno duodecimo regni Assueri, missa est sors in urnam, qu&#230; hebraice dicitur phur, coram Aman, quo die et quo mense gens Jud&#230;orum deberet interfici: et exivit mensis duodecimus, qui vocatur Adar.</P>
<P><a name="008">8</A>&nbsp;Dixitque Aman regi Assuero: Est populus per omnes provincias regni tui dispersus, et a se mutuo separatus, novis utens legibus et c&#230;remoniis, insuper et regis scita contemnens: et optime nosti quod non expediat regno tuo ut insolescat per licentiam.</P>
<P><a name="009">9</A>&nbsp;Si tibi placet, decerne, ut pereat, et decem millia talentorum appendam arcariis gaz&#230; tu&#230;.</P>
<P><a name="010">10</A>&nbsp;Tulit ergo rex annulum, quo utebatur, de manu sua, et dedit eum Aman filio Amadathi de progenie Agag, hosti Jud&#230;orum,</P>
<P><a name="011">11</A>&nbsp;dixitque ad eum: Argentum, quod tu polliceris, tuum sit; de populo age quod tibi placet.</P>
<P><a name="012">12</A>&nbsp;Vocatique sunt scrib&#230; regis mense primo Nisan, tertiadecima die ejusdem mensis: et scriptum est, ut jusserat Aman, ad omnes satrapas regis, et judices provinciarum, diversarumque gentium, ut qu&#230;que gens legere poterat et audire pro varietate linguarum ex nomine regis Assueri: et litter&#230; signat&#230; ipsius annulo</P>
<P><a name="013">13</A>&nbsp;miss&#230; sunt per cursores regis ad universas provincias, ut occiderent atque delerent omnes Jud&#230;os, a puero usque ad senem, parvulos et mulieres, uno die, hoc est tertiodecimo mensis duodecimi, qui vocatur Adar; et bona eorum diriperent.</P>
<P><a name="014">14</A>&nbsp;Summa autem epistolarum h&#230;c fuit, ut omnes provinci&#230; scirent, et pararent se ad pr&#230;dictam diem.</P>
<P><a name="015">15</A>&nbsp;Festinabant cursores, qui missi erant, regis imperium explere. Statimque in Susan pependit edictum, rege et Aman celebrante convivium, et cunctis Jud&#230;is, qui in urbe erant, flentibus.</P>
<P><HR>
<CENTER>
<A HREF="est004">Next: Esther Chapter 4</A></CENTER>
</BODY>
</HTML>
