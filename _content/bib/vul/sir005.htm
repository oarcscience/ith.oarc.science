<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir005">Polyglot</A>&nbsp;
<A HREF="../apo/sir005">Apo</A>&nbsp;
<A HREF="../sep/sir005">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir004">Previous</A>&nbsp;
<A HREF="sir006">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 5</H3><P><a name="001">1</A>&nbsp;[Noli attendere ad possessiones iniquas,<BR> et ne dixeris: Est mihi sufficiens vita:<BR> nihil enim proderit in tempore vindict&#230; et obductionis.<BR></P>
<P><a name="002">2</A>&nbsp;Ne sequaris in fortitudine tua concupiscentiam cordis tui,<BR></P>
<P><a name="003">3</A>&nbsp;et ne dixeris: Quomodo potui?<BR> aut, Quis me subjiciet propter facta mea?<BR> Deus enim vindicans vindicabit.<BR></P>
<P><a name="004">4</A>&nbsp;Ne dixeris: Peccavi: et quid mihi accidit triste?<BR> Altissimus enim est patiens redditor.<BR></P>
<P><a name="005">5</A>&nbsp;De propitiatio peccato noli esse sine metu,<BR> neque adjicias peccatum super peccatum.<BR></P>
<P><a name="006">6</A>&nbsp;Et ne dicas: Miseratio Domini magna est,<BR> multitudinis peccatorum meorum miserebitur:<BR></P>
<P><a name="007">7</A>&nbsp;misericordia enim et ira ab illo cito proximant,<BR> et in peccatores respicit ira illius.<BR></P>
<P><a name="008">8</A>&nbsp;Non tardes converti ad Dominum,<BR> et ne differas de die in diem:<BR></P>
<P><a name="009">9</A>&nbsp;subito enim veniet ira illius,<BR> et in tempore vindict&#230; disperdet te.<BR></P>
<P><a name="010">10</A>&nbsp;Noli anxius esse in divitiis injustis:<BR> non enim proderunt tibi in die obductionis et vindict&#230;.]<BR>
</P>
<P><a name="011">11</A>&nbsp;[Non ventiles te in omnem ventum,<BR> et non eas in omnem viam:<BR> sic enim omnis peccator probatur in duplici lingua.<BR></P>
<P><a name="012">12</A>&nbsp;Esto firmus in via Domini,<BR> et in veritate sensus tui et scientia:<BR> et prosequatur te verbum pacis et justiti&#230;.<BR></P>
<P><a name="013">13</A>&nbsp;Esto mansuetus ad audiendum verbum, ut intelligas,<BR> et cum sapientia proferas responsum verum.<BR></P>
<P><a name="014">14</A>&nbsp;Si est tibi intellectus, responde proximo:<BR> sin autem, sit manus tua super os tuum,<BR> ne capiaris in verbo indisciplinato, et confundaris.<BR></P>
<P><a name="015">15</A>&nbsp;Honor et gloria in sermone sensati:<BR> lingua vero imprudentis subversio est ipsius.<BR></P>
<P><a name="016">16</A>&nbsp;Non appelleris susurro,<BR> et lingua tua ne capiaris et confundaris:<BR></P>
<P><a name="017">17</A>&nbsp;super furem enim est confusio et p&#156;nitentia,<BR> et denotatio pessima super bilinguem:<BR> susurratori autem odium, et inimicitia, et contumelia.<BR></P>
<P><a name="018">18</A>&nbsp;Justifica pusillum<BR> et magnum similiter.]</P>
<P><HR>
<CENTER>
<A HREF="sir006">Next: Sirach Chapter 6</A></CENTER>
</BODY>
</HTML>
