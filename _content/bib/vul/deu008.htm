<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/deu008">Polyglot</A>&nbsp;
<A HREF="../kjv/deu008">KJV</A>&nbsp;
<A HREF="../sep/deu008">Sep</A>&nbsp;
<A HREF="../tan/deu008">Tan</A>&nbsp;

<BR>
<BR><A HREF="deu">Deuteronomy Index</A><BR>
&nbsp;
<A HREF="deu007">Previous</A>&nbsp;
<A HREF="deu009">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 8</H3><P><a name="001">1</A>&nbsp;Omne mandatum, quod ego pr&#230;cipio tibi hodie, cave diligenter ut facias, ut possitis vivere, et multiplicemini, ingressique possideatis terram, pro qua juravit Dominus patribus vestris.</P>
<P><a name="002">2</A>&nbsp;Et recordaberis cuncti itineris, per quod adduxit te Dominus Deus tuus quadraginta annis per desertum, ut affligeret te, atque tentaret, et nota fierent qu&#230; in tuo animo versabantur, utrum custodires mandata illius, an non.</P>
<P><a name="003">3</A>&nbsp;Afflixit te penuria, et dedit tibi cibum manna, quod ignorabas tu et patres tui: ut ostenderet tibi quod non in solo pane vivat homo, sed in omni verbo quod egreditur de ore Dei.</P>
<P><a name="004">4</A>&nbsp;Vestimentum tuum, quo operiebaris, nequaquam vetustate defecit, et pes tuus non est subtritus, en quadragesimus annus est:</P>
<P><a name="005">5</A>&nbsp;ut recogites in corde tuo, quia sicut erudit filium suum homo, sic Dominus Deus tuus erudivit te,</P>
<P><a name="006">6</A>&nbsp;ut custodias mandata Domini Dei tui, et ambules in viis ejus, et timeas eum.</P>
<P><a name="007">7</A>&nbsp;Dominus enim Deus tuus introducet te in terram bonam, terram rivorum, aquarumque et fontium, in cujus campis et montibus erumpunt fluviorum abyssi:</P>
<P><a name="008">8</A>&nbsp;terram frumenti, hordei ac vinearum, in qua ficus, et malogranata, et oliveta nascuntur: terram olei ac mellis,</P>
<P><a name="009">9</A>&nbsp;ubi absque ulla penuria comedes panem tuum, et rerum omnium abundantia perfrueris: cujus lapides ferrum sunt, et de montibus ejus &#230;ris metalla fodiuntur:</P>
<P><a name="010">10</A>&nbsp;ut cum comederis, et satiatus fueris, benedicas Domino Deo tuo pro terra optima, quam dedit tibi.<BR>
</P>
<P><a name="011">11</A>&nbsp;Observa, et cave nequando obliviscaris Domini Dei tui, et negligas mandata ejus atque judicia et c&#230;remonias, quas ego pr&#230;cipio tibi hodie:</P>
<P><a name="012">12</A>&nbsp;ne postquam comederis et satiatus fueris, domos pulchras &#230;dificaveris, et habitaveris in eis,</P>
<P><a name="013">13</A>&nbsp;habuerisque armenta boum, et ovium greges, argenti et auri, cunctarumque rerum copiam,</P>
<P><a name="014">14</A>&nbsp;elevetur cor tuum, et non reminiscaris Domini Dei tui, qui eduxit te de terra &#198;gypti, de domo servitutis,</P>
<P><a name="015">15</A>&nbsp;et ductor tuus fuit in solitudine magna atque terribili, in qua erat serpens flatu adurens, et scorpio, ac dipsas, et null&#230; omnino aqu&#230;: qui eduxit rivos de petra durissima,</P>
<P><a name="016">16</A>&nbsp;et cibavit te manna in solitudine, quod nescierunt patres tui. Et postquam afflixit ac probavit, ad extremum misertus est tui,</P>
<P><a name="017">17</A>&nbsp;ne diceres in corde tuo: Fortitudo mea, et robur manus me&#230;, h&#230;c mihi omnia pr&#230;stiterunt:</P>
<P><a name="018">18</A>&nbsp;sed recorderis Domini Dei tui, quod ipse vires tibi pr&#230;buerit, ut impleret pactum suum, super quo juravit patribus tuis, sicut pr&#230;sens indicat dies.</P>
<P><a name="019">19</A>&nbsp;Sin autem oblitus Domini Dei tui, secutus fueris deos alienos, coluerisque illos et adoraveris: ecce nunc pr&#230;dico tibi quod omnino dispereas.</P>
<P><a name="020">20</A>&nbsp;Sicut gentes, quas delevit Dominus in introitu tuo, ita et vos peribitis, si inobedientes fueritis voci Domini Dei vestri.</P>
<P><HR>
<CENTER>
<A HREF="deu009">Next: Deuteronomy Chapter 9</A></CENTER>
</BODY>
</HTML>
