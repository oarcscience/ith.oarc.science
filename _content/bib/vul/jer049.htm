<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 49</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer049">Polyglot</A>&nbsp;
<A HREF="../kjv/jer049">KJV</A>&nbsp;
<A HREF="../sep/jer049">Sep</A>&nbsp;
<A HREF="../tan/jer049">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer048">Previous</A>&nbsp;
<A HREF="jer050">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 49</H3><P><a name="001">1</A>&nbsp;Ad filios Ammon. [H&#230;c dicit Dominus:<BR> Numquid non filii sunt Isra&#235;l,<BR> aut h&#230;res non est ei?<BR> cur igitur h&#230;reditate possedit Melchom Gad,<BR> et populus ejus in urbibus ejus habitavit?<BR></P>
<P><a name="002">2</A>&nbsp;Ideo dies veniunt, dicit Dominus,<BR> et auditum faciam super Rabbath filiorum Ammon fremitum pr&#230;lii,<BR> et erit in tumultum dissipata,<BR> fili&#230;que ejus igni succendentur,<BR> et possidebit Isra&#235;l possessores suos, ait Dominus.<BR></P>
<P><a name="003">3</A>&nbsp;Ulula, Hesebon, quoniam vastata est Hai;<BR> clamate, fili&#230; Rabbath:<BR> accingite vos ciliciis,<BR> plangite et circuite per sepes,<BR> quoniam Melchom in transmigrationem ducetur,<BR> sacerdotes ejus et principes ejus simul.<BR></P>
<P><a name="004">4</A>&nbsp;Quid gloriaris in vallibus?<BR> defluxit vallis tua, filia delicata,<BR> qu&#230; confidebas in thesauris tuis,<BR> et dicebas: Quis veniet ad me?<BR></P>
<P><a name="005">5</A>&nbsp;Ecce ego inducam super te terrorem,<BR> ait Dominus Deus exercituum,<BR> ab omnibus qui sunt in circuitu tuo:<BR> et dispergemini singuli a conspectu vestro,<BR> nec erit qui congreget fugientes.<BR></P>
<P><a name="006">6</A>&nbsp;Et post h&#230;c reverti faciam<BR> captivos filiorum Ammon, ait Dominus.]<BR>
</P>
<P><a name="007">7</A>&nbsp;Ad Idum&#230;am. [H&#230;c dicit Dominus exercituum:<BR> Numquid non ultra est sapientia in Theman?<BR> periit consilium a filiis;<BR> inutilis facta est sapientia eorum.<BR></P>
<P><a name="008">8</A>&nbsp;Fugite, et terga vertite;<BR> descendite in voraginem, habitatores Dedan:<BR> quoniam perditionem Esau adduxi super eum,<BR> tempus visitationis ejus.<BR></P>
<P><a name="009">9</A>&nbsp;Si vindemiatores venissent super te,<BR> non reliquissent racemum:<BR> si fures in nocte rapuissent quod sufficeret sibi.<BR></P>
<P><a name="010">10</A>&nbsp;Ego vero discooperui Esau:<BR> revelavi abscondita ejus,<BR> et celari non poterit:<BR> vastatum est semen ejus,<BR> et fratres ejus, et vicini ejus, et non erit.<BR></P>
<P><a name="011">11</A>&nbsp;Relinque pupillos tuos: ego faciam eos vivere:<BR> et vidu&#230; tu&#230; in me sperabunt.<BR></P>
<P><a name="012">12</A>&nbsp;Quia h&#230;c dicit Dominus:<BR> Ecce quibus non erat judicium ut biberent calicem,<BR> bibentes bibent:<BR> et tu, quasi innocens relinqueris?<BR> non eris innocens, sed bibens bibes.<BR></P>
<P><a name="013">13</A>&nbsp;Quia per memetipsum juravi, dicit Dominus,<BR> quod in solitudinem, et in opprobrium,<BR> et in desertum, et in maledictionem erit Bosra,<BR> et omnes civitates ejus erunt in solitudines sempiternas.<BR></P>
<P><a name="014">14</A>&nbsp;Auditum audivi a Domino,<BR> et legatus ad gentes missus est:<BR> Congregamini, et venite contra eam,<BR> et consurgamus in pr&#230;lium.<BR></P>
<P><a name="015">15</A>&nbsp;Ecce enim parvulum dedi te in gentibus,<BR> contemptibilem inter homines.<BR></P>
<P><a name="016">16</A>&nbsp;Arrogantia tua decepit te,<BR> et superbia cordis tui,<BR> qui habitas in cavernis petr&#230;,<BR> et apprehendere niteris altitudinem collis:<BR> cum exaltaveris quasi aquila nidum tuum,<BR> inde detraham te, dicit Dominus.<BR></P>
<P><a name="017">17</A>&nbsp;Et erit Idum&#230;a deserta:<BR> omnis qui transibit per eam stupebit,<BR> et sibilabit super omnes plagas ejus.<BR></P>
<P><a name="018">18</A>&nbsp;Sicut subversa est Sodoma et Gomorrha,<BR> et vicin&#230; ejus, ait Dominus:<BR> non habitabit ibi vir,<BR> et non incolet eam filius hominis.<BR></P>
<P><a name="019">19</A>&nbsp;Ecce quasi leo ascendet<BR> de superbia Jordanis ad pulchritudinem robustam,<BR> quia subito currere faciam eum ad illam.<BR> Et quis erit electus, quem pr&#230;ponam ei?<BR> quis enim similis mei?<BR> et quis sustinebit me?<BR> et quis est iste pastor, qui resistat vultui meo?<BR></P>
<P><a name="020">20</A>&nbsp;Propterea audite consilium Domini quod iniit de Edom,<BR> et cogitationes ejus quas cogitavit de habitatoribus Theman:<BR> si non dejecerint eos parvuli gregis,<BR> nisi dissipaverint cum eis habitaculum eorum.<BR></P>
<P><a name="021">21</A>&nbsp;A voce ruin&#230; eorum commota est terra;<BR> clamor in mari Rubro auditus est vocis ejus.<BR></P>
<P><a name="022">22</A>&nbsp;Ecce quasi aquila ascendet,<BR> et avolabit, et expandet alas suas super Bosran:<BR> et erit cor fortium Idum&#230;&#230; in die illa<BR> quasi cor mulieris parturientis.]<BR>
</P>
<P><a name="023">23</A>&nbsp;Ad Damascum. [Confusa est Emath et Arphad,<BR> quia auditum pessimum audierunt:<BR> turbati sunt in mari;<BR> pr&#230; sollicitudine quiescere non potuit.<BR></P>
<P><a name="024">24</A>&nbsp;Dissoluta est Damascus,<BR> versa est in fugam:<BR> tremor apprehendit eam,<BR> angustia et dolores tenuerunt eam quasi parturientem.<BR></P>
<P><a name="025">25</A>&nbsp;Quomodo dereliquerunt civitatem laudabilem,<BR> urbem l&#230;titi&#230;?<BR></P>
<P><a name="026">26</A>&nbsp;Ideo cadent juvenes ejus in plateis ejus,<BR> et omnes viri pr&#230;lii conticescent in die illa,<BR> ait Dominus exercituum.<BR></P>
<P><a name="027">27</A>&nbsp;Et succendam ignem in muro Damasci,<BR> et devorabit m&#156;nia Benadad.]<BR>
</P>
<P><a name="028">28</A>&nbsp;Ad Cedar, et ad regna Asor, qu&#230; percussit Nabuchodonosor rex Babylonis. [H&#230;c dicit Dominus:<BR> Surgite, et ascendite ad Cedar,<BR> et vastate filios orientis.<BR></P>
<P><a name="029">29</A>&nbsp;Tabernacula eorum, et greges eorum capient:<BR> pelles eorum, et omnia vasa eorum,<BR> et camelos eorum tollent sibi,<BR> et vocabunt super eos formidinem in circuitu.<BR></P>
<P><a name="030">30</A>&nbsp;Fugite, abite vehementer, in voraginibus sedete,<BR> qui habitatis Asor, ait Dominus:<BR> iniit enim contra vos Nabuchodonosor rex Babylonis consilium,<BR> et cogitavit adversum vos cogitationes.<BR></P>
<P><a name="031">31</A>&nbsp;Consurgite, et ascendite ad gentem quietam,<BR> et habitantem confidenter, ait Dominus:<BR> non ostia, nec vectes eis: soli habitant.<BR></P>
<P><a name="032">32</A>&nbsp;Et erunt cameli eorum in direptionem,<BR> et multitudo jumentorum in pr&#230;dam:<BR> et dispergam eos in omnem ventum,<BR> qui sunt attonsi in comam,<BR> et ex omni confinio eorum adducam interitum super eos, ait Dominus.<BR></P>
<P><a name="033">33</A>&nbsp;Et erit Asor in habitaculum draconum,<BR> deserta usque in &#230;ternum:<BR> non manebit ibi vir,<BR> nec incolet eam filius hominis.]<BR>
</P>
<P><a name="034">34</A>&nbsp;Quod facum est verbum Domini ad Jeremiam prophetam adversus &#198;lam, in principio regni Sedeci&#230; regis Juda, dicens:</P>
<P><a name="035">35</A>&nbsp;[H&#230;c dicit Dominus exercituum:<BR> Ecce ego confringam arcum &#198;lam,<BR> et summam fortitudinem eorum:<BR></P>
<P><a name="036">36</A>&nbsp;et inducam super &#198;lam quatuor ventos a quatuor plagis c&#230;li,<BR> et ventilabo eos in omnes ventos istos,<BR> et non erit gens ad quam non perveniant profugi &#198;lam.<BR></P>
<P><a name="037">37</A>&nbsp;Et pavere faciam &#198;lam coram inimicis suis,<BR> et in conspectu qu&#230;rentium animam eorum:<BR> et adducam super eos malum,<BR> iram furoris mei, dicit Dominus,<BR> et mittam post eos gladium donec consumam eos.<BR></P>
<P><a name="038">38</A>&nbsp;Et ponam solium meum in &#198;lam,<BR> et perdam inde reges et principes, ait Dominus.<BR></P>
<P><a name="039">39</A>&nbsp;In novissimis autem diebus<BR> reverti faciam captivos &#198;lam, dicit Dominus.]</P>
<P><HR>
<CENTER>
<A HREF="jer050">Next: Jeremiah Chapter 50</A></CENTER>
</BODY>
</HTML>
