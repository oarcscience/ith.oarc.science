<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Lamentations: Lamentations Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lam004">Polyglot</A>&nbsp;
<A HREF="../kjv/lam004">KJV</A>&nbsp;
<A HREF="../sep/lam004">Sep</A>&nbsp;
<A HREF="../tan/lam004">Tan</A>&nbsp;

<BR>
<BR><A HREF="lam">Lamentations Index</A><BR>
&nbsp;
<A HREF="lam003">Previous</A>&nbsp;
<A HREF="lam005">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Lamentations Chapter 4</H3><P><a name="001">1</A>&nbsp;[<Aleph>Quomodo obscuratum est aurum,<BR> mutatus est color optimus!<BR> dispersi sunt lapides sanctuarii<BR> in capite omnium platearum!<BR></P>
<P><a name="002">2</A>&nbsp;<Beth>Filii Sion inclyti,<BR> et amicti auro primo:<BR> quomodo reputati sunt in vasa testea,<BR> opus manuum figuli!<BR></P>
<P><a name="003">3</A>&nbsp;<Ghimel>Sed et lami&#230; nudaverunt mammam,<BR> lactaverunt catulos suos:<BR> filia populi mei crudelis<BR> quasi struthio in deserto.<BR></P>
<P><a name="004">4</A>&nbsp;<Daleth>Adh&#230;sit lingua lactentis<BR> ad palatum ejus in siti;<BR> parvuli petierunt panem,<BR> et non erat qui frangeret eis.<BR></P>
<P><a name="005">5</A>&nbsp;<He>Qui vescebantur voluptuose,<BR> interierunt in viis;<BR> qui nutriebantur in croceis,<BR> amplexati sunt stercora.<BR></P>
<P><a name="006">6</A>&nbsp;<Vau>Et major effecta est iniquitas fili&#230; populi mei<BR> peccato Sodomorum,<BR> qu&#230; subversa est in momento,<BR> et non ceperunt in ea manus.<BR></P>
<P><a name="007">7</A>&nbsp;<Zain>Candidiores Nazar&#230;i ejus nive,<BR> nitidiores lacte,<BR> rubicundiores ebore antiquo,<BR> sapphiro pulchriores.<BR></P>
<P><a name="008">8</A>&nbsp;<Heth>Denigrata est super carbones facies eorum<BR> et non sunt cogniti in plateis;<BR> adh&#230;sit cutis eorum ossibus:<BR> aruit, et facta est quasi lignum.<BR></P>
<P><a name="009">9</A>&nbsp;<Teth>Melius fuit occisis gladio<BR> quam interfectis fame,<BR> quoniam isti extabuerunt consumpti<BR> a sterilitate terr&#230;.<BR></P>
<P><a name="010">10</A>&nbsp;<Jod>Manus mulierum misericordium<BR> coxerunt filios suos;<BR> facti sunt cibus earum<BR> in contritione fili&#230; populi mei.<BR></P>
<P><a name="011">11</A>&nbsp;<Caph>Complevit Dominus furorem suum,<BR> effudit iram indignationis su&#230;:<BR> et succendit ignem in Sion,<BR> et devoravit fundamenta ejus.<BR></P>
<P><a name="012">12</A>&nbsp;<Lamed>Non crediderunt reges terr&#230;,<BR> et universi habitatores orbis,<BR> quoniam ingrederetur hostis et inimicus<BR> per portas Jerusalem.<BR></P>
<P><a name="013">13</A>&nbsp;<Mem>Propter peccata prophetarum ejus,<BR> et iniquitates sacerdotum ejus,<BR> qui effuderunt in medio ejus<BR> sanguinem justorum.<BR></P>
<P><a name="014">14</A>&nbsp;<Nun>Erraverunt c&#230;ci in plateis,<BR> polluti sunt in sanguine;<BR> cumque non possent,<BR> tenuerunt lacinias suas.<BR></P>
<P><a name="015">15</A>&nbsp;<Samech>Recedite polluti, clamaverunt eis;<BR> recedite, abite, nolite tangere:<BR> jurgati quippe sunt, et commoti dixerunt inter gentes:<BR> Non addet ultra ut habitet in eis.<BR></P>
<P><a name="016">16</A>&nbsp;<Phe>Facies Domini divisit eos,<BR> non addet ut respiciat eos;<BR> facies sacerdotum non erubuerunt,<BR> neque senum miserti sunt.<BR></P>
<P><a name="017">17</A>&nbsp;<Ain>Cum adhuc subsisteremus, defecerunt oculi nostri<BR> ad auxilium nostrum vanum;<BR> cum respiceremus attenti ad gentem<BR> qu&#230; salvare non poterat.<BR></P>
<P><a name="018">18</A>&nbsp;<Sade>Lubricaverunt vestigia nostra<BR> in itinere platearum nostrarum;<BR> appropinquavit finis noster, completi sunt dies nostri,<BR> quia venit finis noster.<BR></P>
<P><a name="019">19</A>&nbsp;<Coph>Velociores fuerunt persecutores nostri<BR> aquilis c&#230;li;<BR> super montes persecuti sunt nos,<BR> in deserto insidiati sunt nobis.<BR></P>
<P><a name="020">20</A>&nbsp;<Res>Spiritus oris nostri, christus Dominus,<BR> captus est in peccatis nostris,<BR> cui diximus: In umbra tua<BR> vivemus in gentibus.<BR></P>
<P><a name="021">21</A>&nbsp;<Sin>Gaude et l&#230;tare, filia Edom,<BR> qu&#230; habitas in terra Hus!<BR> ad te quoque perveniet calix: inebriaberis,<BR> atque nudaberis.<BR></P>
<P><a name="022">22</A>&nbsp;<Thau>Completa est iniquitas tua, filia Sion:<BR> non addet ultra ut transmigret te.<BR> Visitavit iniquitatem tuam, filia Edom;<BR> discooperuit peccata tua.]</P>
<P><HR>
<CENTER>
<A HREF="lam005">Next: Lamentations Chapter 5</A></CENTER>
</BODY>
</HTML>
