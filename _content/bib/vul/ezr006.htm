<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezra: Ezra Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ezr006">Polyglot</A>&nbsp;
<A HREF="../kjv/ezr006">KJV</A>&nbsp;
<A HREF="../tan/ezr006">Tan</A>&nbsp;

<BR>
<BR><A HREF="ezr">Ezra Index</A><BR>
&nbsp;
<A HREF="ezr005">Previous</A>&nbsp;
<A HREF="ezr007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezra Chapter 6</H3><P><a name="001">1</A>&nbsp;Tunc Darius rex pr&#230;cepit: et recensuerunt in bibliotheca librorum, qui erant repositi in Babylone.</P>
<P><a name="002">2</A>&nbsp;Et inventum est in Ecbatanis, quod est castrum in Medena provincia, volumen unum: talisque scriptus erat in eo commentarius:</P>
<P><a name="003">3</A>&nbsp;Anno primo Cyri regis, Cyrus rex decrevit ut domus Dei &#230;dificaretur, qu&#230; est in Jerusalem, in loco ubi immolent hostias, et ut ponant fundamenta supportantia altitudinem cubitorum sexaginta, et latitudinem cubitorum sexaginta,</P>
<P><a name="004">4</A>&nbsp;ordines de lapidibus impolitis tres, et sic ordines de lignis novis: sumptus autem de domo regis dabuntur.</P>
<P><a name="005">5</A>&nbsp;Sed et vasa templi Dei aurea et argentea, qu&#230; Nabuchodonosor tulerat de templo Jerusalem, et attulerat ea in Babylonem, reddantur, et referantur in templum in Jerusalem in locum suum, qu&#230; et posita sunt in templo Dei.</P>
<P><a name="006">6</A>&nbsp;Nunc ergo Thathanai dux regionis, qu&#230; est trans flumen, Stharbuzanai, et consiliarii vestri Apharsach&#230;i, qui estis trans flumen, procul recedite ab illis,</P>
<P><a name="007">7</A>&nbsp;et dimittite fieri templum Dei illud a duce Jud&#230;orum, et a senioribus eorum, ut domum Dei illam &#230;dificent in loco suo.</P>
<P><a name="008">8</A>&nbsp;Sed et a me pr&#230;ceptum est quid oporteat fieri a presbyteris Jud&#230;orum illis ut &#230;dificetur domus Dei, scilicet ut de arca regis, id est, de tributis qu&#230; dantur de regione trans flumen, studiose sumptus dentur viris illis, ne impediatur opus.</P>
<P><a name="009">9</A>&nbsp;Quod si necesse fuerit, et vitulos, et agnos, et h&#230;dos in holocaustum Deo c&#230;li, frumentum, sal, vinum, et oleum, secundum ritum sacerdotum, qui sunt in Jerusalem, detur eis per singulos dies, ne sit in aliquo querimonia.</P>
<P><a name="010">10</A>&nbsp;Et offerant oblationes Deo c&#230;li, orentque pro vita regis, et filiorum ejus.</P>
<P><a name="011">11</A>&nbsp;A me ergo positum est decretum: ut omnis homo qui hanc mutaverit jussionem, tollatur lignum de domum ipsius, et erigatur, et configatur in eo, domus autem ejus publicetur.</P>
<P><a name="012">12</A>&nbsp;Deus autem, qui habitare fecit nomen suum ibi, dissipet omnia regna, et populum qui extenderit manum suam ut repugnet, et dissipet domum Dei illam, qu&#230; est in Jerusalem. Ego Darius statui decretum, quod studiose impleri volo.<BR>
</P>
<P><a name="013">13</A>&nbsp;Igitur Thathanai dux regionis trans flumen, et Stharbuzanai, et consiliarii ejus, secundum quod pr&#230;ceperat Darius rex, sic diligenter executi sunt.</P>
<P><a name="014">14</A>&nbsp;Seniores autem Jud&#230;orum &#230;dificabant, et prosperabantur juxta prophetiam Agg&#230;i prophet&#230;, et Zachari&#230; filii Addo: et &#230;dificaverunt et construxerunt, jubente Deo Isra&#235;l, et jubente Cyro, et Dario, et Artaxerxe regibus Persarum:</P>
<P><a name="015">15</A>&nbsp;et compleverunt domum Dei istam, usque ad diem tertium mensis Adar, qui est annus sextus regni Darii regis.</P>
<P><a name="016">16</A>&nbsp;Fecerunt autem filii Isra&#235;l sacerdotes et Levit&#230;, et reliqui filiorum transmigrationis, dedicationem domus Dei in gaudio.</P>
<P><a name="017">17</A>&nbsp;Et obtulerunt in dedicationem domus Dei, vitulos centum, arietes ducentos, agnos quadringentos, hircos caprarum pro peccato totius Isra&#235;l duodecim, juxta numerum tribuum Isra&#235;l.</P>
<P><a name="018">18</A>&nbsp;Et statuerunt sacerdotes in ordinibus suis, et Levitas in vicibus suis, super opera Dei in Jerusalem, sicut scriptum est in libro Moysi.<BR>
</P>
<P><a name="019">19</A>&nbsp;Fecerunt autem filii Isra&#235;l transmigrationis Pascha, quartadecima die mensis primi.</P>
<P><a name="020">20</A>&nbsp;Purificati enim fuerant sacerdotes et Levit&#230; quasi unus: omnes mundi ad immolandum Pascha universis filiis transmigrationis, et fratribus suis sacerdotibus, et sibi.</P>
<P><a name="021">21</A>&nbsp;Et comederunt filii Isra&#235;l, qui reversi fuerant de transmigratione, et omnes qui se separaverant a coinquinatione gentium terr&#230; ad eos, ut qu&#230;rerent Dominum Deum Isra&#235;l.</P>
<P><a name="022">22</A>&nbsp;Et fecerunt solemnitatem azymorum septem diebus in l&#230;titia, quoniam l&#230;tificaverat eos Dominus, et converterat cor regis Assur ad eos, ut adjuvaret manus eorum in opere domus Domini Dei Isra&#235;l.</P>
<P><HR>
<CENTER>
<A HREF="ezr007">Next: Ezra Chapter 7</A></CENTER>
</BODY>
</HTML>
