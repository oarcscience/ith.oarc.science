<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 26</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mat026.htm">Polyglot</A>&nbsp;
<A HREF="../gnt/mat026.htm">GNT</A>&nbsp;
<A HREF="../kjv/mat026.htm">KJV</A>&nbsp;

<BR>
<BR><A HREF="mat.htm">Matthew Index</A><BR>
&nbsp;
<A HREF="mat025.htm">Previous</A>&nbsp;
<A HREF="mat027.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 26</H3><P><a name="001">1</A>&nbsp;Et factum est: cum consummasset Jesus sermones hos omnes, dixit discipulis suis:</P>
<P><a name="002">2</A>&nbsp;Scitis quia post biduum Pascha fiet, et Filius hominis tradetur ut crucifigatur.</P>
<P><a name="003">3</A>&nbsp;Tunc congregati sunt principes sacerdotum, et seniores populi, in atrium principis sacerdotum, qui dicebatur Caiphas:</P>
<P><a name="004">4</A>&nbsp;et consilium fecerunt ut Jesum dolo tenerent, et occiderent.</P>
<P><a name="005">5</A>&nbsp;Dicebant autem: Non in die festo, ne forte tumultus fieret in populo.<BR>
</P>
<P><a name="006">6</A>&nbsp;Cum autem Jesus esset in Bethania in domo Simonis leprosi,</P>
<P><a name="007">7</A>&nbsp;accessit ad eum mulier habens alabastrum unguenti pretiosi, et effudit super caput ipsius recumbentis.</P>
<P><a name="008">8</A>&nbsp;Videntes autem discipuli, indignati sunt, dicentes: Ut quid perditio h&#230;c?</P>
<P><a name="009">9</A>&nbsp;potuit enim istud venundari multo, et dari pauperibus.</P>
<P><a name="010">10</A>&nbsp;Sciens autem Jesus, ait illis: Quid molesti estis huic mulieri? opus enim bonum operata est in me.</P>
<P><a name="011">11</A>&nbsp;Nam semper pauperes habetis vobiscum: me autem non semper habetis.</P>
<P><a name="012">12</A>&nbsp;Mittens enim h&#230;c unguentum hoc in corpus meum, ad sepeliendum me fecit.</P>
<P><a name="013">13</A>&nbsp;Amen dico vobis, ubicumque pr&#230;dicatum fuerit hoc Evangelium in toto mundo, dicetur et quod h&#230;c fecit in memoriam ejus.<BR>
</P>
<P><a name="014">14</A>&nbsp;Tunc abiit unus de duodecim, qui dicebatur Judas Iscariotes, ad principes sacerdotum:</P>
<P><a name="015">15</A>&nbsp;et ait illis: Quid vultis mihi dare, et ego vobis eum tradam? At illi constituerunt ei triginta argenteos.</P>
<P><a name="016">16</A>&nbsp;Et exinde qu&#230;rebat opportunitatem ut eum traderet.<BR>
</P>
<P><a name="017">17</A>&nbsp;Prima autem die azymorum accesserunt discipuli ad Jesum, dicentes: Ubi vis paremus tibi comedere Pascha?</P>
<P><a name="018">18</A>&nbsp;At Jesus dixit: Ite in civitatem ad quemdam, et dicite ei: Magister dicit: Tempus meum prope est, apud te facio Pascha cum discipulis meis.</P>
<P><a name="019">19</A>&nbsp;Et fecerunt discipuli sicut constituit illis Jesus, et paraverunt Pascha.</P>
<P><a name="020">20</A>&nbsp;Vespere autem facto, discumbebat cum duodecim discipulis suis.</P>
<P><a name="021">21</A>&nbsp;Et edentibus illis, dixit: Amen dico vobis, quia unus vestrum me traditurus est.</P>
<P><a name="022">22</A>&nbsp;Et contristati valde, c&#156;perunt singuli dicere: Numquid ego sum Domine?</P>
<P><a name="023">23</A>&nbsp;At ipse respondens, ait: Qui intingit mecum manum in paropside, hic me tradet.</P>
<P><a name="024">24</A>&nbsp;Filius quidem hominis vadit, sicut scriptum est de illo: v&#230; autem homini illi, per quem Filius hominis tradetur! bonum erat ei, si natus non fuisset homo ille.</P>
<P><a name="025">25</A>&nbsp;Respondens autem Judas, qui tradidit eum, dixit: Numquid ego sum Rabbi? Ait illi: Tu dixisti.<BR>
</P>
<P><a name="026">26</A>&nbsp;C&#156;nantibus autem eis, accepit Jesus panem, et benedixit, ac fregit, deditque discipulis suis, et ait: Accipite, et comedite: hoc est corpus meum.</P>
<P><a name="027">27</A>&nbsp;Et accipiens calicem, gratias egit: et dedit illis, dicens: Bibite ex hoc omnes.</P>
<P><a name="028">28</A>&nbsp;Hic est enim sanguis meus novi testamenti, qui pro multis effundetur in remissionem peccatorum.</P>
<P><a name="029">29</A>&nbsp;Dico autem vobis: non bibam amodo de hoc genimine vitis usque in diem illum, cum illud bibam vobiscum novum in regno Patris mei.<BR>
</P>
<P><a name="030">30</A>&nbsp;Et hymno dicto, exierunt in montem Oliveti.</P>
<P><a name="031">31</A>&nbsp;Tunc dicit illis Jesus: Omnes vos scandalum patiemini in me in ista nocte. Scriptum est enim: Percutiam pastorem, et dispergentur oves gregis.</P>
<P><a name="032">32</A>&nbsp;Postquam autem resurrexero, pr&#230;cedam vos in Galil&#230;am.</P>
<P><a name="033">33</A>&nbsp;Respondens autem Petrus, ait illi: Et si omnes scandalizati fuerint in te, ego numquam scandalizabor.</P>
<P><a name="034">34</A>&nbsp;Ait illi Jesus: Amen dico tibi, quia in hac nocte, antequam gallus cantet, ter me negabis.</P>
<P><a name="035">35</A>&nbsp;Ait illi Petrus: Etiamsi oportuerit me mori tecum, non te negabo. Similiter et omnes discipuli dixerunt.<BR>
</P>
<P><a name="036">36</A>&nbsp;Tunc venit Jesus cum illis in villam, qu&#230; dicitur Gethsemani, et dixit discipulis suis: Sedete hic donec vadam illuc, et orem.</P>
<P><a name="037">37</A>&nbsp;Et assumpto Petro, et duobus filiis Zebed&#230;i, c&#156;pit contristari et m&#156;stus esse.</P>
<P><a name="038">38</A>&nbsp;Tunc ait illis: Tristis est anima mea usque ad mortem: sustinete hic, et vigilate mecum.</P>
<P><a name="039">39</A>&nbsp;Et progressus pusillum, procidit in faciem suam, orans, et dicens: Pater mi, si possibile est, transeat a me calix iste: verumtamen non sicut ego volo, sed sicut tu.</P>
<P><a name="040">40</A>&nbsp;Et venit ad discipulos suos, et invenit eos dormientes, et dicit Petro: Sic non potuistis una hora vigilare mecum?</P>
<P><a name="041">41</A>&nbsp;Vigilate, et orate ut non intretis in tentationem. Spiritus quidem promptus est, caro autem infirma.</P>
<P><a name="042">42</A>&nbsp;Iterum secundo abiit, et oravit, dicens: Pater mi, si non potest hic calix transire nisi bibam illum, fiat voluntas tua.</P>
<P><a name="043">43</A>&nbsp;Et venit iterum, et invenit eos dormientes: erant enim oculi eorum gravati.</P>
<P><a name="044">44</A>&nbsp;Et relictis illis, iterum abiit, et oravit tertio, eumdem sermonem dicens.</P>
<P><a name="045">45</A>&nbsp;Tunc venit ad discipulos suos, et dicit illis: Dormite jam, et requiescite: ecce appropinquavit hora, et Filius hominis tradetur in manus peccatorum.</P>
<P><a name="046">46</A>&nbsp;Surgite, eamus: ecce appropinquavit qui me tradet.<BR>
</P>
<P><a name="047">47</A>&nbsp;Adhuc eo loquente, ecce Judas unus de duodecim venit, et cum eo turba multa cum gladiis et fustibus, missi a principibus sacerdotum, et senioribus populi.</P>
<P><a name="048">48</A>&nbsp;Qui autem tradidit eum, dedit illis signum, dicens: Quemcumque osculatus fuero, ipse est, tenete eum.</P>
<P><a name="049">49</A>&nbsp;Et confestim accedens ad Jesum, dixit: Ave Rabbi. Et osculatus est eum.</P>
<P><a name="050">50</A>&nbsp;Dixitque illi Jesus: Amice, ad quid venisti? Tunc accesserunt, et manus injecerunt in Jesum, et tenuerunt eum.</P>
<P><a name="051">51</A>&nbsp;Et ecce unus ex his qui erant cum Jesu, extendens manum, exemit gladium suum, et percutiens servum principis sacerdotum amputavit auriculam ejus.</P>
<P><a name="052">52</A>&nbsp;Tunc ait illi Jesus: Converte gladium tuum in locum suum: omnes enim, qui acceperint gladium, gladio peribunt.</P>
<P><a name="053">53</A>&nbsp;An putas, quia non possum rogare patrem meum, et exhibebit mihi modo plusquam duodecim legiones angelorum?</P>
<P><a name="054">54</A>&nbsp;Quomodo ergo implebuntur Scriptur&#230;, quia sic oportet fieri?</P>
<P><a name="055">55</A>&nbsp;In illa hora dixit Jesus turbis: Tamquam ad latronem existis cum gladiis et fustibus comprehendere me: quotidie apud vos sedebam docens in templo, et non me tenuistis.</P>
<P><a name="056">56</A>&nbsp;Hoc autem totum factum est, ut adimplerentur Scriptur&#230; prophetarum. Tunc discipuli omnes, relicto eo, fugerunt.<BR>
</P>
<P><a name="057">57</A>&nbsp;At illi tenentes Jesum, duxerunt ad Caipham principem sacerdotum, ubi scrib&#230; et seniores convenerant.</P>
<P><a name="058">58</A>&nbsp;Petrus autem sequebatur eum a longe, usque in atrium principis sacerdotum. Et ingressus intro, sedebat cum ministris, ut videret finem.</P>
<P><a name="059">59</A>&nbsp;Principes autem sacerdotum, et omne concilium, qu&#230;rebant falsum testimonium contra Jesum, ut eum morti traderent:</P>
<P><a name="060">60</A>&nbsp;et non invenerunt, cum multi falsi testes accessissent. Novissime autem venerunt duo falsi testes,</P>
<P><a name="061">61</A>&nbsp;et dixerunt: Hic dixit: Possum destruere templum Dei, et post triduum re&#230;dificare illud.</P>
<P><a name="062">62</A>&nbsp;Et surgens princeps sacerdotum, ait illi: Nihil respondes ad ea, qu&#230; isti adversum te testificantur?</P>
<P><a name="063">63</A>&nbsp;Jesus autem tacebat. Et princeps sacerdotum ait illi: Adjuro te per Deum vivum, ut dicas nobis si tu es Christus Filius Dei.</P>
<P><a name="064">64</A>&nbsp;Dicit illi Jesus: Tu dixisti. Verumtamen dico vobis, amodo videbitis Filium hominis sedentem a dextris virtutis Dei, et venientem in nubibus c&#230;li.</P>
<P><a name="065">65</A>&nbsp;Tunc princeps sacerdotum scidit vestimenta sua, dicens: Blasphemavit: quid adhuc egemus testibus? ecce nunc audistis blasphemiam:</P>
<P><a name="066">66</A>&nbsp;quid vobis videtur? At illi respondentes dixerunt: Reus est mortis.</P>
<P><a name="067">67</A>&nbsp;Tunc exspuerunt in faciem ejus, et colaphis eum ceciderunt, alii autem palmas in faciem ejus dederunt,</P>
<P><a name="068">68</A>&nbsp;dicentes: Prophetiza nobis Christe, quis est qui te percussit?<BR>
</P>
<P><a name="069">69</A>&nbsp;Petrus vero sedebat foris in atrio: et accessit ad eum una ancilla, dicens: Et tu cum Jesu Galil&#230;o eras.</P>
<P><a name="070">70</A>&nbsp;At ille negavit coram omnibus, dicens: Nescio quid dicis.</P>
<P><a name="071">71</A>&nbsp;Exeunte autem illo januam, vidit eum alia ancilla, et ait his qui erant ibi: Et hic erat cum Jesu Nazareno.</P>
<P><a name="072">72</A>&nbsp;Et iterum negavit cum juramento: Quia non novi hominem.</P>
<P><a name="073">73</A>&nbsp;Et post pusillum accesserunt qui stabant, et dixerunt Petro: Vere et tu ex illis es: nam et loquela tua manifestum te facit.</P>
<P><a name="074">74</A>&nbsp;Tunc c&#156;pit detestari et jurare quia non novisset hominem. Et continuo gallus cantavit.</P>
<P><a name="075">75</A>&nbsp;Et recordatus est Petrus verbi Jesu, quod dixerat: Priusquam gallus cantet, ter me negabis. Et egressus foras, flevit amare.</P>
<P><HR>
<CENTER>
<A HREF="mat027.htm">Next: Matthew Chapter 27</A></CENTER>
</BODY>
</HTML>
