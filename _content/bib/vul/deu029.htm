<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 29</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu029.htm">Polyglot</A>&nbsp;
<A HREF="../kjv/deu029.htm">KJV</A>&nbsp;
<A HREF="../sep/deu029.htm">Sep</A>&nbsp;
<A HREF="../tan/deu029.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="deu028.htm">Previous</A>&nbsp;
<A HREF="deu030.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 29</H3><P><a name="001">1</A>&nbsp;H&#230;c sunt verba f&#156;deris quod pr&#230;cepit Dominus Moysi ut feriret cum filiis Isra&#235;l in terra Moab: pr&#230;ter illud f&#156;dus, quod cum eis pepigit in Horeb.<BR>
</P>
<P><a name="002">2</A>&nbsp;Vocavitque Moyses omnem Isra&#235;l, et dixit ad eos: Vos vidistis universa, qu&#230; fecit Dominus coram vobis in terra &#198;gypti Pharaoni, et omnibus servis ejus, univers&#230;que terr&#230; illius,</P>
<P><a name="003">3</A>&nbsp;tentationes magnas, quas viderunt oculi tui, signa illa, portentaque ingentia,</P>
<P><a name="004">4</A>&nbsp;et non dedit vobis Dominus cor intelligens, et oculos videntes, et aures qu&#230; possunt audire, usque in pr&#230;sentem diem.</P>
<P><a name="005">5</A>&nbsp;Adduxit vos quadraginta annis per desertum: non sunt attrita vestimenta vestra, nec calceamenta pedum vestrorum vetustate consumpta sunt.</P>
<P><a name="006">6</A>&nbsp;Panem non comedistis, vinum et siceram non bibistis: ut sciretis quia ego sum Dominus Deus vester.</P>
<P><a name="007">7</A>&nbsp;Et venistis ad hunc locum: egressusque est Sehon rex Hesebon, et Og rex Basan, occurrentes nobis ad pugnam. Et percussimus eos,</P>
<P><a name="008">8</A>&nbsp;et tulimus terram eorum, ac tradidimus possidendam Ruben et Gad, et dimidi&#230; tribui Manasse.</P>
<P><a name="009">9</A>&nbsp;Custodite ergo verba pacti hujus, et implete ea: ut intelligatis universa qu&#230; facitis.<BR>
</P>
<P><a name="010">10</A>&nbsp;Vos statis hodie cuncti coram Domino Deo vestro, principes vestri, et tribus, ac majores natu, atque doctores, omnis populus Isra&#235;l,</P>
<P><a name="011">11</A>&nbsp;liberi et uxores vestr&#230;, et advena qui tecum moratur in castris, exceptis lignorum c&#230;soribus, et his qui comportant aquas:</P>
<P><a name="012">12</A>&nbsp;ut transeas in f&#156;dere Domini Dei tui, et in jurejurando quod hodie Dominus Deus tuus percutit tecum:</P>
<P><a name="013">13</A>&nbsp;ut suscitet te sibi in populum, et ipse sit Deus tuus sicut locutus est tibi, et sicut juravit patribus tuis, Abraham, Isaac, et Jacob.</P>
<P><a name="014">14</A>&nbsp;Nec vobis solis ego hoc f&#156;dus ferio, et h&#230;c juramenta confirmo,</P>
<P><a name="015">15</A>&nbsp;sed cunctis pr&#230;sentibus et absentibus.</P>
<P><a name="016">16</A>&nbsp;Vos enim nostis quomodo habitaverimus in terra &#198;gypti, et quomodo transierimus per medium nationum, quas transeuntes</P>
<P><a name="017">17</A>&nbsp;vidistis abominationes et sordes, id est, idola eorum, lignum et lapidem, argentum et aurum, qu&#230; colebant.<BR>
</P>
<P><a name="018">18</A>&nbsp;Ne forte sit inter vos vir aut mulier, familia aut tribus, cujus cor aversum est hodie a Domino Deo nostro, ut vadat et serviat diis illarum gentium: et sit inter vos radix germinans fel et amaritudinem.</P>
<P><a name="019">19</A>&nbsp;Cumque audierit verba juramenti hujus, benedicat sibi in corde suo, dicens: Pax erit mihi, et ambulabo in pravitate cordis mei: et absumat ebria sitientem,</P>
<P><a name="020">20</A>&nbsp;et Dominus non ignoscat ei: sed tunc quam maxime furor ejus fumet, et zelus contra hominem illum, et sedeant super eum omnia maledicta, qu&#230; scripta sunt in hoc volumine: et deleat Dominus nomen ejus sub c&#230;lo,</P>
<P><a name="021">21</A>&nbsp;et consumat eum in perditionem ex omnibus tribubus Isra&#235;l, juxta maledictiones, qu&#230; in libro legis hujus ac f&#156;deris continentur.<BR>
</P>
<P><a name="022">22</A>&nbsp;Dicetque sequens generatio, et filii qui nascentur deinceps, et peregrini qui de longe venerint, videntes plagas terr&#230; illius, et infirmitates, quibus eam afflixerit Dominus,</P>
<P><a name="023">23</A>&nbsp;sulphure, et salis ardore comburens, ita ut ultra non seratur, nec virens quippiam germinet, in exemplum subversionis Sodom&#230; et Gomorrh&#230;, Adam&#230; et Seboim, quas subvertit Dominus in ira et furore suo.</P>
<P><a name="024">24</A>&nbsp;Et dicent omnes gentes: Quare sic fecit Dominus terr&#230; huic? qu&#230; est h&#230;c ira furoris ejus immensa?</P>
<P><a name="025">25</A>&nbsp;Et respondebunt: Quia dereliquerunt pactum Domini, quod pepigit cum patribus eorum, quando eduxit eos de terra &#198;gypti:</P>
<P><a name="026">26</A>&nbsp;et servierunt diis alienis, et adoraverunt eos, quos nesciebant, et quibus non fuerant attributi:</P>
<P><a name="027">27</A>&nbsp;idcirco iratus est furor Domini contra terram istam, ut induceret super eam omnia maledicta, qu&#230; in hoc volumine scripta sunt:</P>
<P><a name="028">28</A>&nbsp;et ejecit eos de terra sua in ira et in furore, et in indignatione maxima, projecitque in terram alienam, sicut hodie comprobatur.</P>
<P><a name="029">29</A>&nbsp;Abscondita, Domino Deo nostro; qu&#230; manifesta sunt, nobis et filiis nostris usque in sempiternum, ut faciamus universa verba legis hujus.</P>
<P><HR>
<CENTER>
<A HREF="deu030.htm">Next: Deuteronomy Chapter 30</A></CENTER>
</BODY>
</HTML>
