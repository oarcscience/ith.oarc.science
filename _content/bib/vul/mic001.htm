<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Micah: Micah Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mic001.htm">Polyglot</A>&nbsp;
<A HREF="../kjv/mic001.htm">KJV</A>&nbsp;
<A HREF="../sep/mic001.htm">Sep</A>&nbsp;
<A HREF="../tan/mic001.htm">Tan</A>&nbsp;

<BR>
<BR><A HREF="mic.htm">Micah Index</A><BR>
&nbsp;
<A HREF="jon004.htm">Previous</A>&nbsp;
<A HREF="mic002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Micah Chapter 1</H3><P><a name="001">1</A>&nbsp;Verbum Domini, quod factum est ad Mich&#230;am Morasthiten, in diebus Joathan, Achaz, et Ezechi&#230;, regum Juda, quod vidit super Samariam et Jerusalem.<BR>
</P>
<P><a name="002">2</A>&nbsp;[Audite, populi omnes,<BR> et attendat terra, et plenitudo ejus:<BR> et sit Dominus Deus vobis in testem,<BR> Dominus de templo sancto suo.<BR></P>
<P><a name="003">3</A>&nbsp;Quia ecce Dominus egredietur de loco suo,<BR> et descendet, et calcabit super excelsa terr&#230;.<BR></P>
<P><a name="004">4</A>&nbsp;Et consumentur montes subtus eum,<BR> et valles scindentur sicut cera a facie ignis,<BR> et sicut aqu&#230; qu&#230; decurrunt in pr&#230;ceps.<BR></P>
<P><a name="005">5</A>&nbsp;In scelere Jacob omne istud,<BR> et in peccatis domus Isra&#235;l.<BR> Quod scelus Jacob? nonne Samaria?<BR> et qu&#230; excelsa Jud&#230;? nonne Jerusalem?<BR></P>
<P><a name="006">6</A>&nbsp;Et ponam Samariam quasi acervum lapidum in agro,<BR> cum plantatur vinea;<BR> et detraham in vallem lapides ejus,<BR> et fundamenta ejus revelabo.<BR></P>
<P><a name="007">7</A>&nbsp;Et omnia sculptilia ejus concidentur,<BR> et omnes mercedes ejus comburentur igne,<BR> et omnia idola ejus ponam in perditionem,<BR> quia de mercedibus meretricis congregata sunt,<BR> et usque ad mercedem meretricis revertentur.<BR></P>
<P><a name="008">8</A>&nbsp;Super hoc plangam, et ululabo;<BR> vadam spoliatus, et nudus;<BR> faciam planctum velut draconum,<BR> et luctum quasi struthionum:<BR></P>
<P><a name="009">9</A>&nbsp;quia desperata est plaga ejus,<BR> quia venit usque ad Judam;<BR> tetigit portam populi mei usque ad Jerusalem.<BR></P>
<P><a name="010">10</A>&nbsp;In Geth nolite annuntiare;<BR> lacrimis ne ploretis;<BR> in domo pulveris pulvere vos conspergite.<BR></P>
<P><a name="011">11</A>&nbsp;Et transite vobis, habitatio pulchra, confusa ignominia:<BR> non est egressa qu&#230; habitat in exitu:<BR> planctum domus vicina accipiet ex vobis, qu&#230; stetit sibimet.<BR></P>
<P><a name="012">12</A>&nbsp;Quia infirmata est in bonum,<BR> qu&#230; habitat in amaritudinibus;<BR> quia descendit malum a Domino in portam Jerusalem.<BR></P>
<P><a name="013">13</A>&nbsp;Tumultus quadrig&#230; stuporis habitanti Lachis:<BR> principium peccati est fili&#230; Sion,<BR> quia in te inventa sunt scelera Isra&#235;l.<BR></P>
<P><a name="014">14</A>&nbsp;Propterea dabit emissarios super h&#230;reditatem Geth,<BR> domus mendacii in deceptionem regibus Isra&#235;l.<BR></P>
<P><a name="015">15</A>&nbsp;Adhuc h&#230;redem adducam tibi qu&#230; habitas in Maresa;<BR> usque ad Odollam veniet gloria Isra&#235;l.<BR></P>
<P><a name="016">16</A>&nbsp;Decalvare, et tondere super filios deliciarum tuarum;<BR> dilata calvitium tuum sicut aquila,<BR> quoniam captivi ducti sunt ex te.]</P>
<P><HR>
<CENTER>
<A HREF="mic002.htm">Next: Micah Chapter 2</A></CENTER>
</BODY>
</HTML>
