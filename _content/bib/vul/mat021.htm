<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mat021">Polyglot</A>&nbsp;
<A HREF="../gnt/mat021">GNT</A>&nbsp;
<A HREF="../kjv/mat021">KJV</A>&nbsp;

<BR>
<BR><A HREF="mat">Matthew Index</A><BR>
&nbsp;
<A HREF="mat020">Previous</A>&nbsp;
<A HREF="mat022">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 21</H3><P><a name="001">1</A>&nbsp;Et cum appropinquassent Jerosolymis, et venissent Bethphage ad montem Oliveti: tunc Jesus misit duos discipulos,</P>
<P><a name="002">2</A>&nbsp;dicens eis: Ite in castellum, quod contra vos est, et statim invenietis asinam alligatam, et pullum cum ea: solvite, et adducite mihi:</P>
<P><a name="003">3</A>&nbsp;et si quis vobis aliquid dixerit, dicite quia Dominus his opus habet: et confestim dimittet eos.</P>
<P><a name="004">4</A>&nbsp;Hoc autem totum factum est, ut adimpleretur quod dictum est per prophetam dicentem:</P>
<P><a name="005">5</A>&nbsp;[Dicite fili&#230; Sion:<BR> Ecce rex tuus venit tibi<BR> mansuetus, sedens super asinam,<BR> et pullum filium subjugalis.]</P>
<P><a name="006">6</A>&nbsp;Euntes autem discipuli fecerunt sicut pr&#230;cepit illis Jesus.</P>
<P><a name="007">7</A>&nbsp;Et adduxerunt asinam, et pullum: et imposuerunt super eos vestimenta sua, et eum desuper sedere fecerunt.</P>
<P><a name="008">8</A>&nbsp;Plurima autem turba straverunt vestimenta sua in via: alii autem c&#230;debant ramos de arboribus, et sternebant in via:</P>
<P><a name="009">9</A>&nbsp;turb&#230; autem, qu&#230; pr&#230;cedebant, et qu&#230; sequebantur, clamabant, dicentes: Hosanna filio David: benedictus, qui venit in nomine Domini: hosanna in altissimis.</P>
<P><a name="010">10</A>&nbsp;Et cum intrasset Jerosolymam, commota est universa civitas, dicens: Quis est hic?</P>
<P><a name="011">11</A>&nbsp;Populi autem dicebant: Hic est Jesus propheta a Nazareth Galil&#230;&#230;.</P>
<P><a name="012">12</A>&nbsp;Et intravit Jesus in templum Dei, et ejiciebat omnes vendentes et ementes in templo, et mensas numulariorum, et cathedras vendentium columbas evertit:</P>
<P><a name="013">13</A>&nbsp;et dicit eis: Scriptum est: Domus mea domus orationis vocabitur: vos autem fecistis illam speluncam latronum.</P>
<P><a name="014">14</A>&nbsp;Et accesserunt ad eum c&#230;ci, et claudi in templo: et sanavit eos.</P>
<P><a name="015">15</A>&nbsp;Videntes autem principes sacerdotum et scrib&#230; mirabilia qu&#230; fecit, et pueros clamantes in templo, et dicentes: Hosanna filio David: indignati sunt,</P>
<P><a name="016">16</A>&nbsp;et dixerunt ei: Audis quid isti dicunt? Jesus autem dixit eis: Utique. Numquam legistis: Quia ex ore infantium et lactentium perfecisti laudem?</P>
<P><a name="017">17</A>&nbsp;Et relictis illis, abiit foras extra civitatem in Bethaniam: ibique mansit.<BR>
</P>
<P><a name="018">18</A>&nbsp;Mane autem revertens in civitatem, esuriit.</P>
<P><a name="019">19</A>&nbsp;Et videns fici arborem unam secus viam, venit ad eam: et nihil invenit in ea nisi folia tantum, et ait illi: Numquam ex te fructus nascatur in sempiternum. Et arefacta est continuo ficulnea.</P>
<P><a name="020">20</A>&nbsp;Et videntes discipuli, mirati sunt, dicentes: Quomodo continuo aruit?</P>
<P><a name="021">21</A>&nbsp;Respondens autem Jesus, ait eis: Amen dico vobis, si habueritis fidem, et non h&#230;sitaveritis, non solum de ficulnea facietis, sed et si monti huic dixeritis: Tolle, et jacta te in mare, fiet.</P>
<P><a name="022">22</A>&nbsp;Et omnia qu&#230;cumque petieritis in oratione credentes, accipietis.<BR>
</P>
<P><a name="023">23</A>&nbsp;Et cum venisset in templum, accesserunt ad eum docentem principes sacerdotum, et seniores populi, dicentes: In qua potestate h&#230;c facis? et quis tibi dedit hanc potestatem?</P>
<P><a name="024">24</A>&nbsp;Respondens Jesus dixit eis: Interrogabo vos et ego unum sermonem: quem si dixeritis mihi, et ego vobis dicam in qua potestate h&#230;c facio.</P>
<P><a name="025">25</A>&nbsp;Baptismus Joannis unde erat? e c&#230;lo, an ex hominibus? At illi cogitabant inter se, dicentes:</P>
<P><a name="026">26</A>&nbsp;Si dixerimus, e c&#230;lo, dicet nobis: Quare ergo non credidistis illi? Si autem dixerimus, ex hominibus, timemus turbam: omnes enim habebant Joannem sicut prophetam.</P>
<P><a name="027">27</A>&nbsp;Et respondentes Jesu, dixerunt: Nescimus. Ait illis et ipse: Nec ego dico vobis in qua potestate h&#230;c facio.<BR>
</P>
<P><a name="028">28</A>&nbsp;Quid autem vobis videtur? Homo quidam habebat duos filios, et accedens ad primum, dixit: Fili, vade hodie, operare in vinea mea.</P>
<P><a name="029">29</A>&nbsp;Ille autem respondens, ait: Nolo. Postea autem, p&#156;nitentia motus, abiit.</P>
<P><a name="030">30</A>&nbsp;Accedens autem ad alterum, dixit similiter. At ille respondens, ait: Eo, domine, et non ivit:</P>
<P><a name="031">31</A>&nbsp;quis ex duobus fecit voluntatem patris? Dicunt ei: Primus. Dicit illis Jesus: Amen dico vobis, quia publicani et meretrices pr&#230;cedent vos in regnum Dei.</P>
<P><a name="032">32</A>&nbsp;Venit enim ad vos Joannes in via justiti&#230;, et non credidistis ei: publicani autem et meretrices crediderunt ei: vos autem videntes nec p&#156;nitentiam habuistis postea, ut crederetis ei.<BR>
</P>
<P><a name="033">33</A>&nbsp;Aliam parabolam audite: Homo erat paterfamilias, qui plantavit vineam, et sepem circumdedit ei, et fodit in ea torcular, et &#230;dificavit turrim, et locavit eam agricolis, et peregre profectus est.</P>
<P><a name="034">34</A>&nbsp;Cum autem tempus fructuum appropinquasset, misit servos suos ad agricolas, ut acciperent fructus ejus.</P>
<P><a name="035">35</A>&nbsp;Et agricol&#230;, apprehensis servis ejus, alium ceciderunt, alium occiderunt, alium vero lapidaverunt.</P>
<P><a name="036">36</A>&nbsp;Iterum misit alios servos plures prioribus, et fecerunt illis similiter.</P>
<P><a name="037">37</A>&nbsp;Novissime autem misit ad eos filium suum, dicens: Verebuntur filium meum.</P>
<P><a name="038">38</A>&nbsp;Agricol&#230; autem videntes filium dixerunt intra se: Hic est h&#230;res, venite, occidamus eum, et habebimus h&#230;reditatem ejus.</P>
<P><a name="039">39</A>&nbsp;Et apprehensum eum ejecerunt extra vineam, et occiderunt.</P>
<P><a name="040">40</A>&nbsp;Cum ergo venerit dominus vine&#230;, quid faciet agricolis illis?</P>
<P><a name="041">41</A>&nbsp;Aiunt illi: Malos male perdet: et vineam suam locabit aliis agricolis, qui reddant ei fructum temporibus suis.</P>
<P><a name="042">42</A>&nbsp;Dicit illis Jesus: Numquam legistis in Scripturis: [Lapidem quem reprobaverunt &#230;dificantes,<BR> hic factus est in caput anguli:<BR> a Domino factum est istud,<BR> et est mirabile in oculis nostris?]</P>
<P><a name="043">43</A>&nbsp;Ideo dico vobis, quia auferetur a vobis regnum Dei, et dabitur genti facienti fructus ejus.</P>
<P><a name="044">44</A>&nbsp;Et qui ceciderit super lapidem istum, confringetur: super quem vero ceciderit, conteret eum.</P>
<P><a name="045">45</A>&nbsp;Et cum audissent principes sacerdotum et pharis&#230;i parabolas ejus, cognoverunt quod de ipsis diceret.</P>
<P><a name="046">46</A>&nbsp;Et qu&#230;rentes eum tenere, timuerunt turbas: quoniam sicut prophetam eum habebant.</P>
<P><HR>
<CENTER>
<A HREF="mat022">Next: Matthew Chapter 22</A></CENTER>
</BODY>
</HTML>
