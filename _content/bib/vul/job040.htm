<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 40</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job040.htm">Polyglot</A>&nbsp;
<A HREF="../kjv/job040.htm">KJV</A>&nbsp;
<A HREF="../sep/job040.htm">Sep</A>&nbsp;
<A HREF="../tan/job040.htm">Tan</A>&nbsp;

<BR>
<BR><A HREF="job.htm">Job Index</A><BR>
&nbsp;
<A HREF="job039.htm">Previous</A>&nbsp;
<A HREF="job041.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 40</H3><P><a name="001">1</A>&nbsp;Respondens autem Dominus Job de turbine, dixit:</P>
<P><a name="002">2</A>&nbsp;[Accinge sicut vir lumbos tuos:<BR> interrogabo te, et indica mihi.<BR></P>
<P><a name="003">3</A>&nbsp;Numquid irritum facies judicium meum,<BR> et condemnabis me, ut tu justificeris?<BR></P>
<P><a name="004">4</A>&nbsp;Et si habes brachium sicut Deus?<BR> et si voce simili tonas?<BR></P>
<P><a name="005">5</A>&nbsp;Circumda tibi decorem, et in sublime erigere,<BR> et esto gloriosus, et speciosis induere vestibus.<BR></P>
<P><a name="006">6</A>&nbsp;Disperge superbos in furore tuo,<BR> et respiciens omnem arrogantem humilia.<BR></P>
<P><a name="007">7</A>&nbsp;Respice cunctos superbos, et confunde eos,<BR> et contere impios in loco suo.<BR></P>
<P><a name="008">8</A>&nbsp;Absconde eos in pulvere simul,<BR> et facies eorum demerge in foveam.<BR></P>
<P><a name="009">9</A>&nbsp;Et ego confitebor<BR> quod salvare te possit dextera tua.<BR></P>
<P><a name="010">10</A>&nbsp;Ecce behemoth quem feci tecum,<BR> f&#156;num quasi bos comedet.<BR></P>
<P><a name="011">11</A>&nbsp;Fortitudo ejus in lumbis ejus,<BR> et virtus illius in umbilico ventris ejus.<BR></P>
<P><a name="012">12</A>&nbsp;Stringit caudam suam quasi cedrum;<BR> nervi testiculorum ejus perplexi sunt.<BR></P>
<P><a name="013">13</A>&nbsp;Ossa ejus velut fistul&#230; &#230;ris;<BR> cartilago illius quasi lamin&#230; ferre&#230;.<BR></P>
<P><a name="014">14</A>&nbsp;Ipse est principium viarum Dei:<BR> qui fecit eum applicabit gladium ejus.<BR></P>
<P><a name="015">15</A>&nbsp;Huic montes herbas ferunt:<BR> omnes besti&#230; agri ludent ibi.<BR></P>
<P><a name="016">16</A>&nbsp;Sub umbra dormit in secreto calami,<BR> et in locis humentibus.<BR></P>
<P><a name="017">17</A>&nbsp;Protegunt umbr&#230; umbram ejus:<BR> circumdabunt eum salices torrentis.<BR></P>
<P><a name="018">18</A>&nbsp;Ecce absorbebit fluvium, et non mirabitur,<BR> et habet fiduciam quod influat Jordanis in os ejus.<BR></P>
<P><a name="019">19</A>&nbsp;In oculis ejus quasi hamo capiet eum,<BR> et in sudibus perforabit nares ejus.<BR></P>
<P><a name="020">20</A>&nbsp;An extrahere poteris Leviathan hamo,<BR> et fune ligabis linguam ejus?<BR></P>
<P><a name="021">21</A>&nbsp;Numquid pones circulum in naribus ejus,<BR> aut armilla perforabis maxillam ejus?<BR></P>
<P><a name="022">22</A>&nbsp;Numquid multiplicabit ad te preces,<BR> aut loquetur tibi mollia?<BR></P>
<P><a name="023">23</A>&nbsp;Numquid feriet tecum pactum,<BR> et accipies eum servum sempiternum?<BR></P>
<P><a name="024">24</A>&nbsp;Numquid illudes ei quasi avi,<BR> aut ligabis eum ancillis tuis?<BR></P>
<P><a name="025">25</A>&nbsp;Concident eum amici?<BR> divident illum negotiatores?<BR></P>
<P><a name="026">26</A>&nbsp;Numquid implebis sagenas pelle ejus,<BR> et gurgustium piscium capite illius?<BR></P>
<P><a name="027">27</A>&nbsp;Pone super eum manum tuam:<BR> memento belli, nec ultra addas loqui.<BR></P>
<P><a name="028">28</A>&nbsp;Ecce spes ejus frustrabitur eum,<BR> et videntibus cunctis pr&#230;cipitabitur.]</P>
<P><HR>
<CENTER>
<A HREF="job041.htm">Next: Job Chapter 41</A></CENTER>
</BODY>
</HTML>
