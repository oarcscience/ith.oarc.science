<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 12</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch1012">Polyglot</A>&nbsp;
<A HREF="../kjv/ch1012">KJV</A>&nbsp;
<A HREF="../sep/ch1012">Sep</A>&nbsp;
<A HREF="../tan/ch1012">Tan</A>&nbsp;

<BR>
<BR><A HREF="ch1">1 Chronicles Index</A><BR>
&nbsp;
<A HREF="ch1011">Previous</A>&nbsp;
<A HREF="ch1013">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 12</H3><P><a name="001">1</A>&nbsp;Hi quoque venerunt ad David in Siceleg, cum adhuc fugeret Saul filium Cis, qui erant fortissimi et egregii pugnatores,</P>
<P><a name="002">2</A>&nbsp;tendentes arcum, et utraque manu fundis saxa jacientes, et dirigentes sagittas, de fratribus Saul ex Benjamin.</P>
<P><a name="003">3</A>&nbsp;Princeps Ahiecer, et Joas filii Samaa Gabaathites, et Jaziel, et Phallet filii Azmoth, et Baracha, et Jehu Anathotites.</P>
<P><a name="004">4</A>&nbsp;Samaias quoque Gabaonites fortissimus inter triginta et super triginta. Jeremias, et Jeheziel, et Johanan, et Jezabad Gaderothites.</P>
<P><a name="005">5</A>&nbsp;Et Eluzai, et Jerimuth, et Baalia, et Samaria, et Saphatia Haruphites.</P>
<P><a name="006">6</A>&nbsp;Elcana, et Jesia, et Azareel, et Jo&#235;zer, et Jesbaam de Carehim:</P>
<P><a name="007">7</A>&nbsp;Jo&#235;la quoque, et Zabadia filii Jeroham de Gedor.<BR>
</P>
<P><a name="008">8</A>&nbsp;Sed et de Gaddi transfugerunt ad David cum lateret in deserto, viri robustissimi, et pugnatores optimi, tenentes clypeum et hastam: facies eorum quasi facies leonis, et veloces quasi capre&#230; in montibus:</P>
<P><a name="009">9</A>&nbsp;Ezer princeps, Obdias secundus, Eliab tertius,</P>
<P><a name="010">10</A>&nbsp;Masmana quartus, Jeremias quintus,</P>
<P><a name="011">11</A>&nbsp;Ethi sextus, Eliel septimus,</P>
<P><a name="012">12</A>&nbsp;Johanan octavus, Elzebad nonus,</P>
<P><a name="013">13</A>&nbsp;Jeremias decimus, Machbanai undecimus.</P>
<P><a name="014">14</A>&nbsp;Hi de filiis Gad principes exercitus: novissimus centum militibus pr&#230;erat, et maximus mille.</P>
<P><a name="015">15</A>&nbsp;Isti sunt qui transierunt Jordanem mense primo, quando inundare consuevit super ripas suas: et omnes fugaverunt qui morabantur in vallibus ad orientalem plagam et occidentalem.<BR>
</P>
<P><a name="016">16</A>&nbsp;Venerunt autem et de Benjamin et de Juda ad pr&#230;sidium in quo morabatur David.</P>
<P><a name="017">17</A>&nbsp;Egressusque est David obviam eis, et ait: Si pacifice venistis ad me ut auxiliemini mihi, cor meum jungatur vobis: si autem insidiamini mihi pro adversariis meis, cum ego iniquitatem in manibus non habeam, videat Deus patrum nostrorum, et judicet.</P>
<P><a name="018">18</A>&nbsp;Spiritus vero induit Amasai principem inter triginta, et ait: Tui sumus, o David, et tecum, fili Isai. Pax, pax tibi, et pax adjutoribus tuis: te enim adjuvat Deus tuus. Suscepit ergo eos David, et constituit principes turm&#230;.<BR>
</P>
<P><a name="019">19</A>&nbsp;Porro de Manasse transfugerunt ad David, quando veniebat cum Philisthiim adversus Saul ut pugnaret: et non dimicavit cum eis, quia inito consilio remiserunt eum principes Philisthinorum, dicentes: Periculo capitis nostri revertetur ad dominum suum Saul.</P>
<P><a name="020">20</A>&nbsp;Quando igitur reversus est in Siceleg, transfugerunt ad eum de Manasse, Ednas, et Jozabad, et Jedihel, et Micha&#235;l, et Ednas, et Jozabad, et Eliu, et Salathi, principes millium in Manasse.</P>
<P><a name="021">21</A>&nbsp;Hi pr&#230;buerunt auxilium David adversus latrunculos: omnes enim erant viri fortissimi, et facti sunt principes in exercitu.</P>
<P><a name="022">22</A>&nbsp;Sed et per singulos dies veniebant ad David ad auxiliandum ei, usque dum fieret grandis numerus, quasi exercitus Dei.<BR>
</P>
<P><a name="023">23</A>&nbsp;Iste quoque est numerus principum exercitus qui venerunt ad David cum esset in Hebron, ut transferrent regnum Saul ad eum, juxta verbum Domini.</P>
<P><a name="024">24</A>&nbsp;Filii Juda portantes clypeum et hastam, sex millia octingenti expediti ad pr&#230;lium.</P>
<P><a name="025">25</A>&nbsp;De filiis Simeon virorum fortissimorum ad pugnandum, septem millia centum.</P>
<P><a name="026">26</A>&nbsp;De filiis Levi, quatuor millia sexcenti.</P>
<P><a name="027">27</A>&nbsp;Jojoda quoque princeps de stirpe Aaron, et cum eo tria millia septingenti.</P>
<P><a name="028">28</A>&nbsp;Sadoc etiam puer egregi&#230; indolis, et domus patris ejus, principes viginti duo.</P>
<P><a name="029">29</A>&nbsp;De filiis autem Benjamin fratribus Saul, tria millia: magna enim pars eorum adhuc sequebatur domum Saul.</P>
<P><a name="030">30</A>&nbsp;Porro de filiis Ephraim viginti millia octingenti, fortissimi robore, viri nominati in cognationibus suis.</P>
<P><a name="031">31</A>&nbsp;Et ex dimidia tribu Manasse, decem et octo millia, singuli per nomina sua, venerunt ut constituerent regem David.</P>
<P><a name="032">32</A>&nbsp;De filiis quoque Issachar viri eruditi, qui noverant singula tempora ad pr&#230;cipiendum quid facere deberet Isra&#235;l, principes ducenti: omnis autem reliqua tribus eorum consilium sequebatur.</P>
<P><a name="033">33</A>&nbsp;Porro de Zabulon qui egrediebantur ad pr&#230;lium, et stabant in acie instructi armis bellicis, quinquaginta millia venerunt in auxilium, non in corde duplici.</P>
<P><a name="034">34</A>&nbsp;Et de Nephthali, principes mille, et cum eis instructi clypeo et hasta, triginta et septem millia.</P>
<P><a name="035">35</A>&nbsp;De Dan etiam pr&#230;parati ad pr&#230;lium, viginti octo millia sexcenti.</P>
<P><a name="036">36</A>&nbsp;Et de Aser egredientes ad pugnam, et in acie provocantes, quadraginta millia.</P>
<P><a name="037">37</A>&nbsp;Trans Jordanem autem de filiis Ruben, et de Gad, et dimidia parte tribus Manasse, instructi armis bellicis, centum viginti millia.</P>
<P><a name="038">38</A>&nbsp;Omnes isti viri bellatores expediti ad pugnandum, corde perfecto venerunt in Hebron, ut constituerent regem David super universum Isra&#235;l: sed et omnes reliqui ex Isra&#235;l uno corde erant, ut rex fieret David.</P>
<P><a name="039">39</A>&nbsp;Fueruntque ibi apud David tribus diebus comedentes et bibentes: pr&#230;paraverant enim eis fratres sui.</P>
<P><a name="040">40</A>&nbsp;Sed et qui juxta eos erant, usque ad Issachar, et Zabulon, et Nephthali, afferebant panes in asinis, et camelis, et mulis, et bobus ad vescendum: farinam, palathas, uvam passam, vinum, oleum, boves, arietes ad omnem copiam: gaudium quippe erat in Isra&#235;l.</P>
<P><HR>
<CENTER>
<A HREF="ch1013">Next: 1 Chronicles Chapter 13</A></CENTER>
</BODY>
</HTML>
