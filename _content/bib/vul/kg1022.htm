<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Kings: 1 Kings Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg1022">Polyglot</A>&nbsp;
<A HREF="../kjv/kg1022">KJV</A>&nbsp;
<A HREF="../sep/kg1022">Sep</A>&nbsp;
<A HREF="../tan/kg1022">Tan</A>&nbsp;

<BR>
<BR><A HREF="kg1">1 Kings Index</A><BR>
&nbsp;
<A HREF="kg1021">Previous</A>&nbsp;
<A HREF="kg2001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Kings Chapter 22</H3><P><a name="001">1</A>&nbsp;Transierunt igitur tres anni absque bello inter Syriam et Isra&#235;l.</P>
<P><a name="002">2</A>&nbsp;In anno autem tertio, descendit Josaphat rex Juda ad regem Isra&#235;l.</P>
<P><a name="003">3</A>&nbsp;(Dixitque rex Isra&#235;l ad servos suos: Ignoratis quod nostra sit Ramoth Galaad, et negligimus tollere eam de manu regis Syri&#230;?)</P>
<P><a name="004">4</A>&nbsp;Et ait ad Josaphat: Veniesne mecum ad pr&#230;liandum in Ramoth Galaad?</P>
<P><a name="005">5</A>&nbsp;Dixitque Josaphat ad regem Isra&#235;l: Sicut ego sum, ita et tu: populus meus et populus tuus unum sunt: et equites mei, equites tui. Dixitque Josaphat ad regem Isra&#235;l: Qu&#230;re, oro te, hodie sermonem Domini.</P>
<P><a name="006">6</A>&nbsp;Congregavit ergo rex Isra&#235;l prophetas, quadringentos circiter viros, et ait ad eos: Ire debeo in Ramoth Galaad ad bellandum, an quiescere? Qui responderunt: Ascende, et dabit eam Dominus in manu regis.</P>
<P><a name="007">7</A>&nbsp;Dixit autem Josaphat: Non est hic propheta Domini quispiam, ut interrogemus per eum?</P>
<P><a name="008">8</A>&nbsp;Et ait rex Isra&#235;l ad Josaphat: Remansit vir unus per quem possumus interrogare Dominum: sed ego odi eum, quia non prophetat mihi bonum, sed malum: Mich&#230;as filius Jemla. Cui Josaphat ait: Ne loquaris ita, rex.</P>
<P><a name="009">9</A>&nbsp;Vocavit ergo rex Isra&#235;l eunuchum quemdam, et dixit ei: Festina adducere Mich&#230;am filium Jemla.<BR>
</P>
<P><a name="010">10</A>&nbsp;Rex autem Isra&#235;l, et Josaphat rex Juda, sedebant unusquisque in solio suo, vestiti cultu regio, in area juxta ostium port&#230; Samari&#230;: et universi prophet&#230; prophetabant in conspectu eorum.</P>
<P><a name="011">11</A>&nbsp;Fecit quoque sibi Sedecias filius Chanaana cornua ferrea, et ait: H&#230;c dicit Dominus: His ventilabis Syriam, donec deleas eam.</P>
<P><a name="012">12</A>&nbsp;Omnesque prophet&#230; similiter prophetabant, dicentes: Ascende in Ramoth Galaad, et vade prospere, et tradet Dominus in manus regis.</P>
<P><a name="013">13</A>&nbsp;Nuntius vero qui ierat ut vocaret Mich&#230;am, locutus est ad eum, dicens: Ecce sermones prophetarum ore uno regi bona pr&#230;dicant: sit ergo sermo tuus similis eorum, et loquere bona.</P>
<P><a name="014">14</A>&nbsp;Cui Mich&#230;as ait: Vivit Dominus, quia quodcumque dixerit mihi Dominus, hoc loquar.</P>
<P><a name="015">15</A>&nbsp;Venit itaque ad regem, et ait illi rex: Mich&#230;a, ire debemus in Ramoth Galaad ad pr&#230;liandum, an cessare? Cui ille respondit: Ascende, et vade prospere, et tradet eam Dominus in manus regis.</P>
<P><a name="016">16</A>&nbsp;Dixit autem rex ad eum: Iterum atque iterum adjuro te, ut non loquaris mihi nisi quod verum est, in nomine Domini.</P>
<P><a name="017">17</A>&nbsp;Et ille ait: Vidi cunctum Isra&#235;l dispersum in montibus, quasi oves non habentes pastorem. Et ait Dominus: Non habent isti dominum: revertatur unusquisque in domum suam in pace.</P>
<P><a name="018">18</A>&nbsp;(Dixit ergo rex Isra&#235;l ad Josaphat: Numquid non dixi tibi, quia non prophetat mihi bonum, sed semper malum?)</P>
<P><a name="019">19</A>&nbsp;Ille vero addens, ait: Propterea audi sermonem Domini: vidi Dominum sedentem super solium suum, et omnem exercitum c&#230;li assistentem ei a dextris et a sinistris:</P>
<P><a name="020">20</A>&nbsp;et ait Dominus: Quis decipiet Achab regem Isra&#235;l, ut ascendat, et cadat in Ramoth Galaad? Et dixit unus verba hujuscemodi, et alius aliter.</P>
<P><a name="021">21</A>&nbsp;Egressus est autem spiritus, et stetit coram Domino, et ait: Ego decipiam illum. Cui locutus est Dominus: In quo?</P>
<P><a name="022">22</A>&nbsp;Et ille ait: Egrediar, et ero spiritus mendax in ore omnium prophetarum ejus. Et dixit Dominus: Decipies, et pr&#230;valebis: egredere, et fac ita.</P>
<P><a name="023">23</A>&nbsp;Nunc igitur ecce dedit Dominus spiritum mendacii in ore omnium prophetarum tuorum, qui hic sunt, et Dominus locutus est contra te malum.</P>
<P><a name="024">24</A>&nbsp;Accessit autem Sedecias filius Chanaana, et percussit Mich&#230;am in maxillam, et dixit: Mene ergo dimisit spiritus Domini, et locutus est tibi?</P>
<P><a name="025">25</A>&nbsp;Et ait Mich&#230;as: Visurus es in die illa quando ingredieris cubiculum intra cubiculum ut abscondaris.</P>
<P><a name="026">26</A>&nbsp;Et ait rex Isra&#235;l: Tollite Mich&#230;am, et maneat apud Amon principem civitatis, et apud Joas filium Amelech,</P>
<P><a name="027">27</A>&nbsp;et dicite eis: H&#230;c dicit rex: Mittite virum istum in carcerem, et sustentate eum pane tribulationis, et aqua angusti&#230;, donec revertar in pace.</P>
<P><a name="028">28</A>&nbsp;Dixitque Mich&#230;as: Si reversus fueris in pace, non est locutus in me Dominus. Et ait: Audite, populi omnes.</P>
<P><a name="029">29</A>&nbsp;Ascendit itaque rex Isra&#235;l, et Josaphat rex Juda, in Ramoth Galaad.</P>
<P><a name="030">30</A>&nbsp;Dixit itaque rex Isra&#235;l ad Josaphat: Sume arma, et ingredere pr&#230;lium, et induere vestibus tuis. Porro rex Isra&#235;l mutavit habitum suum, et ingressus est bellum.</P>
<P><a name="031">31</A>&nbsp;Rex autem Syri&#230; pr&#230;ceperat principibus curruum triginta duobus, dicens: Non pugnabitis contra minorem et majorem quempiam, nisi contra regem Isra&#235;l solum.</P>
<P><a name="032">32</A>&nbsp;Cum ergo vidissent principes curruum Josaphat, suspicati sunt quod ipse esset rex Isra&#235;l, et impetu facto pugnabant contra eum: et exclamavit Josaphat.</P>
<P><a name="033">33</A>&nbsp;Intellexeruntque principes curruum quod non esset rex Isra&#235;l, et cessaverunt ab eo.</P>
<P><a name="034">34</A>&nbsp;Vir autem quidam tetendit arcum, in incertum sagittam dirigens, et casu percussit regem Isra&#235;l inter pulmonem et stomachum. At ille dixit aurig&#230; suo: Verte manum tuam, et ejice me de exercitu, quia graviter vulneratus sum.</P>
<P><a name="035">35</A>&nbsp;Commissum est ergo pr&#230;lium in die illa, et rex Isra&#235;l stabat in curru suo contra Syros, et mortuus est vespere: fluebat autem sanguis plag&#230; in sinum currus,</P>
<P><a name="036">36</A>&nbsp;et pr&#230;co insonuit in universo exercitu antequam sol occumberet, dicens: Unusquisque revertatur in civitatem, et in terram suam.</P>
<P><a name="037">37</A>&nbsp;Mortuus est autem rex, et perlatus est in Samariam: sepelieruntque regem in Samaria,</P>
<P><a name="038">38</A>&nbsp;et laverunt currum ejus in piscina Samari&#230;: et linxerunt canes sanguinem ejus, et habenas laverunt, juxta verbum Domini quod locutus fuerat.</P>
<P><a name="039">39</A>&nbsp;Reliqua autem sermonum Achab, et universa qu&#230; fecit, et domus eburnea quam &#230;dificavit, cunctarumque urbium quas exstruxit, nonne h&#230;c scripta sunt in libro sermonum dierum regum Isra&#235;l?</P>
<P><a name="040">40</A>&nbsp;Dormivit ergo Achab cum patribus suis, et regnavit Ochozias filius ejus pro eo.<BR>
</P>
<P><a name="041">41</A>&nbsp;Josaphat vero filius Asa regnare c&#156;perat super Judam anno quarto Achab regis Isra&#235;l.</P>
<P><a name="042">42</A>&nbsp;Triginta quinque annorum erat cum regnare c&#156;pisset, et viginti quinque annis regnavit in Jerusalem: nomen matris ejus Azuba filia Salai.</P>
<P><a name="043">43</A>&nbsp;Et ambulavit in omni via Asa patris sui, et non declinavit ex ea: fecitque quod rectum erat in conspectu Domini.</P>
<P><a name="044">44</A>&nbsp;Verumtamen excelsa non abstulit: adhuc enim populus sacrificabat, et adolebat incensum in excelsis.</P>
<P><a name="045">45</A>&nbsp;Pacemque habuit Josaphat cum rege Isra&#235;l.</P>
<P><a name="046">46</A>&nbsp;Reliqua autem verborum Josaphat, et opera ejus qu&#230; gessit, et pr&#230;lia, nonne h&#230;c scripta sunt in libro verborum dierum regum Juda?</P>
<P><a name="047">47</A>&nbsp;Sed et reliquias effeminatorum qui remanserant in diebus Asa patris ejus, abstulit de terra.</P>
<P><a name="048">48</A>&nbsp;Nec erat tunc rex constitutus in Edom.</P>
<P><a name="049">49</A>&nbsp;Rex vero Josaphat fecerat classes in mari, qu&#230; navigarent in Ophir propter aurum: et ire non potuerunt, quia confract&#230; sunt in Asiongaber.</P>
<P><a name="050">50</A>&nbsp;Tunc ait Ochozias filius Achab ad Josaphat: Vadant servi mei cum servis tuis in navibus. Et noluit Josaphat.</P>
<P><a name="051">51</A>&nbsp;Dormivitque Josaphat cum patribus suis, et sepultus est cum eis in civitate David patris sui: regnavitque Joram filius ejus pro eo.<BR>
</P>
<P><a name="052">52</A>&nbsp;Ochozias autem filius Achab regnare c&#156;perat super Isra&#235;l in Samaria, anno septimodecimo Josaphat regis Juda: regnavitque super Isra&#235;l duobus annis.</P>
<P><a name="053">53</A>&nbsp;Et fecit malum in conspectu Domini, et ambulavit in via patris sui et matris su&#230;, et in via Jeroboam filii Nabat, qui peccare fecit Isra&#235;l.</P>
<P><a name="054">54</A>&nbsp;Servivit quoque Baal, et adoravit eum, et irritavit Dominum Deum Isra&#235;l, juxta omnia qu&#230; fecerat pater ejus.</P>
<P></P>
<P><HR>
<CENTER>
<A HREF="kg2001">Next: 2 Kings Chapter 1</A></CENTER>
</BODY>
</HTML>
