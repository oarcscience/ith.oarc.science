<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 18</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/joh018">Polyglot</A>&nbsp;
<A HREF="../gnt/joh018">GNT</A>&nbsp;
<A HREF="../kjv/joh018">KJV</A>&nbsp;

<BR>
<BR><A HREF="joh">John Index</A><BR>
&nbsp;
<A HREF="joh017">Previous</A>&nbsp;
<A HREF="joh019">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 18</H3><P><a name="001">1</A>&nbsp;H&#230;c cum dixisset Jesus, egressus est cum discipulis suis trans torrentem Cedron, ubi erat hortus, in quem introivit ipse, et discipuli ejus.</P>
<P><a name="002">2</A>&nbsp;Sciebat autem et Judas, qui tradebat eum, locum: quia frequenter Jesus convenerat illuc cum discipulis suis.</P>
<P><a name="003">3</A>&nbsp;Judas ergo cum accepisset cohortem, et a pontificibus et pharis&#230;is ministros, venit illuc cum laternis, et facibus, et armis.</P>
<P><a name="004">4</A>&nbsp;Jesus itaque sciens omnia qu&#230; ventura erant super eum, processit, et dixit eis: Quem qu&#230;ritis?</P>
<P><a name="005">5</A>&nbsp;Responderunt ei: Jesum Nazarenum. Dicit eis Jesus: Ego sum. Stabat autem et Judas, qui tradebat eum, cum ipsis.</P>
<P><a name="006">6</A>&nbsp;Ut ergo dixit eis: Ego sum: abierunt retrorsum, et ceciderunt in terram.</P>
<P><a name="007">7</A>&nbsp;Iterum ergo interrogavit eos: Quem qu&#230;ritis? Illi autem dixerunt: Jesum Nazarenum.</P>
<P><a name="008">8</A>&nbsp;Respondit Jesus: Dixi vobis, quia ego sum: si ergo me qu&#230;ritis, sinite hos abire.</P>
<P><a name="009">9</A>&nbsp;Ut impleretur sermo, quem dixit: Quia quos dedisti mihi, non perdidi ex eis quemquam.</P>
<P><a name="010">10</A>&nbsp;Simon ergo Petrus habens gladium eduxit eum: et percussit pontificis servum, et abscidit auriculam ejus dexteram. Erat autem nomen servo Malchus.</P>
<P><a name="011">11</A>&nbsp;Dixit ergo Jesus Petro: Mitte gladium tuum in vaginam. Calicem, quem dedit mihi Pater, non bibam illum?</P>
<P><a name="012">12</A>&nbsp;Cohors ergo, et tribunus, et ministri Jud&#230;orum comprehenderunt Jesum, et ligaverunt eum.<BR>
</P>
<P><a name="013">13</A>&nbsp;Et adduxerunt eum ad Annam primum: erat enim socer Caiph&#230;, qui erat pontifex anni illius.</P>
<P><a name="014">14</A>&nbsp;Erat autem Caiphas, qui consilium dederat Jud&#230;is: Quia expedit unum hominem mori pro populo.<BR>
</P>
<P><a name="015">15</A>&nbsp;Sequebatur autem Jesum Simon Petrus, et alius discipulus. Discipulus autem ille erat notus pontifici, et introivit cum Jesu in atrium pontificis.</P>
<P><a name="016">16</A>&nbsp;Petrus autem stabat ad ostium foris. Exivit ergo discipulus alius, qui erat notus pontifici, et dixit ostiari&#230;: et introduxit Petrum.</P>
<P><a name="017">17</A>&nbsp;Dicit ergo Petro ancilla ostiaria: Numquid et tu ex discipulis es hominis istius? Dicit ille: Non sum.</P>
<P><a name="018">18</A>&nbsp;Stabant autem servi et ministri ad prunas, quia frigus erat, et calefaciebant se: erat autem cum eis et Petrus stans, et calefaciens se.<BR>
</P>
<P><a name="019">19</A>&nbsp;Pontifex ergo interrogavit Jesum de discipulis suis, et de doctrina ejus.</P>
<P><a name="020">20</A>&nbsp;Respondit ei Jesus: Ego palam locutus sum mundo: ego semper docui in synagoga, et in templo, quo omnes Jud&#230;i conveniunt, et in occulto locutus sum nihil.</P>
<P><a name="021">21</A>&nbsp;Quid me interrogas? interroga eos qui audierunt quid locutus sim ipsis: ecce hi sciunt qu&#230; dixerim ego.</P>
<P><a name="022">22</A>&nbsp;H&#230;c autem cum dixisset, unus assistens ministrorum dedit alapam Jesu, dicens: Sic respondes pontifici?</P>
<P><a name="023">23</A>&nbsp;Respondit ei Jesus: Si male locutus sum, testimonium perhibe de malo: si autem bene, quid me c&#230;dis?</P>
<P><a name="024">24</A>&nbsp;Et misit eum Annas ligatum ad Caipham pontificem.<BR>
</P>
<P><a name="025">25</A>&nbsp;Erat autem Simon Petrus stans, et calefaciens se. Dixerunt ergo ei: Numquid et tu ex discipulis ejus es? Negavit ille, et dixit: Non sum.</P>
<P><a name="026">26</A>&nbsp;Dicit ei unus ex servis pontificis, cognatus ejus, cujus abscidit Petrus auriculam: Nonne ego te vidi in horto cum illo?</P>
<P><a name="027">27</A>&nbsp;Iterum ergo negavit Petrus: et statim gallus cantavit.<BR>
</P>
<P><a name="028">28</A>&nbsp;Adducunt ergo Jesum a Caipha in pr&#230;torium. Erat autem mane: et ipsi non introierunt in pr&#230;torium, ut non contaminarentur, sed ut manducarent Pascha.</P>
<P><a name="029">29</A>&nbsp;Exivit ergo Pilatus ad eos foras, et dixit: Quam accusationem affertis adversus hominem hunc?</P>
<P><a name="030">30</A>&nbsp;Responderunt, et dixerunt ei: Si non esset hic malefactor, non tibi tradidissemus eum.</P>
<P><a name="031">31</A>&nbsp;Dixit ergo eis Pilatus: Accipite eum vos, et secundum legem vestram judicate eum. Dixerunt ergo ei Jud&#230;i: Nobis non licet interficere quemquam.</P>
<P><a name="032">32</A>&nbsp;Ut sermo Jesu impleretur, quem dixit, significans qua morte esset moriturus.</P>
<P><a name="033">33</A>&nbsp;Introivit ergo iterum in pr&#230;torium Pilatus: et vocavit Jesum, et dixit ei: Tu es rex Jud&#230;orum?</P>
<P><a name="034">34</A>&nbsp;Respondit Jesus: A temetipso hoc dicis, an alii dixerunt tibi de me?</P>
<P><a name="035">35</A>&nbsp;Respondit Pilatus: Numquid ego Jud&#230;us sum? gens tua et pontifices tradiderunt te mihi: quid fecisti?</P>
<P><a name="036">36</A>&nbsp;Respondit Jesus: Regnum meum non est de hoc mundo. Si ex hoc mundo esset regnum meum, ministri mei utique decertarent ut non traderer Jud&#230;is: nunc autem regnum meum non est hinc.</P>
<P><a name="037">37</A>&nbsp;Dixit itaque ei Pilatus: Ergo rex es tu? Respondit Jesus: Tu dicis quia rex sum ego. Ego in hoc natus sum, et ad hoc veni in mundum, ut testimonium perhibeam veritati: omnis qui est ex veritate, audit vocem meam.</P>
<P><a name="038">38</A>&nbsp;Dicit ei Pilatus: Quid est veritas? Et cum hoc dixisset, iterum exivit ad Jud&#230;os, et dicit eis: Ego nullam invenio in eo causam.</P>
<P><a name="039">39</A>&nbsp;Est autem consuetudo vobis ut unum dimittam vobis in Pascha: vultis ergo dimittam vobis regem Jud&#230;orum?</P>
<P><a name="040">40</A>&nbsp;Clamaverunt ergo rursum omnes, dicentes: Non hunc, sed Barabbam. Erat autem Barabbas latro.</P>
<P><HR>
<CENTER>
<A HREF="joh019">Next: John Chapter 19</A></CENTER>
</BODY>
</HTML>
