<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jonah: Jonah Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jon004">Polyglot</A>&nbsp;
<A HREF="../kjv/jon004">KJV</A>&nbsp;
<A HREF="../sep/jon004">Sep</A>&nbsp;
<A HREF="../tan/jon004">Tan</A>&nbsp;

<BR>
<BR><A HREF="jon">Jonah Index</A><BR>
&nbsp;
<A HREF="jon003">Previous</A>&nbsp;
<A HREF="mic001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jonah Chapter 4</H3><P><a name="001">1</A>&nbsp;Et afflictus est Jonas afflictione magna, et iratus est:</P>
<P><a name="002">2</A>&nbsp;et oravit ad Dominum, et dixit: Obsecro, Domine, numquid non hoc est verbum meum cum adhuc essem in terra mea? propter hoc pr&#230;occupavi ut fugerem in Tharsis: scio enim quia tu Deus clemens et misericors es, patiens et mult&#230; miserationis, et ignoscens super malitia.</P>
<P><a name="003">3</A>&nbsp;Et nunc, Domine, tolle, qu&#230;so, animam meam a me, quia melior est mihi mors quam vita.</P>
<P><a name="004">4</A>&nbsp;Et dixit Dominus: Putasne bene irasceris tu?</P>
<P><a name="005">5</A>&nbsp;Et egressus est Jonas de civitate, et sedit contra orientem civitatis: et fecit sibimet umbraculum ibi, et sedebat subter illud in umbra, donec videret quid accideret civitati.</P>
<P><a name="006">6</A>&nbsp;Et pr&#230;paravit Dominus Deus hederam, et ascendit super caput Jon&#230;, ut esset umbra super caput ejus, et protegeret eum (laboraverat enim): et l&#230;tatus est Jonas super hedera l&#230;titia magna.</P>
<P><a name="007">7</A>&nbsp;Et paravit Deus vermen ascensu diluculi in crastinum: et percussit hederam, et exaruit.</P>
<P><a name="008">8</A>&nbsp;Et cum ortus fuisset sol, pr&#230;cepit Dominus vento calido et urenti: et percussit sol super caput Jon&#230;, et &#230;stuabat: et petivit anim&#230; su&#230; ut moreretur, et dixit: Melius est mihi mori quam vivere.</P>
<P><a name="009">9</A>&nbsp;Et dixit Dominus ad Jonam: Putasne bene irasceris tu super hedera? Et dixit: Bene irascor ego usque ad mortem.</P>
<P><a name="010">10</A>&nbsp;Et dixit Dominus: Tu doles super hederam in qua non laborasti, neque fecisti ut cresceret; qu&#230; sub una nocte nata est, et sub una nocte periit:</P>
<P><a name="011">11</A>&nbsp;et ego non parcam Ninive, civitati magn&#230;, in qua sunt plus quam centum viginti millia hominum qui nesciunt quid sit inter dexteram et sinistram suam, et jumenta multa?</P>
<P></P>
<P><HR>
<CENTER>
<A HREF="mic001">Next: Micah Chapter 1</A></CENTER>
</BODY>
</HTML>
