<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 142</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa142">Polyglot</A>&nbsp;
<A HREF="../kjv/psa142">KJV</A>&nbsp;
<A HREF="../sep/psa142">Sep</A>&nbsp;
<A HREF="../tan/psa142">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa141">Previous</A>&nbsp;
<A HREF="psa143">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 142</H3><P><a name="001">1</A>&nbsp;Psalmus David, quando persequebatur eum Absalom filius ejus. [Domine, exaudi orationem meam;<BR> auribus percipe obsecrationem meam in veritate tua;<BR> exaudi me in tua justitia.<BR></P>
<P><a name="002">2</A>&nbsp;Et non intres in judicium cum servo tuo,<BR> quia non justificabitur in conspectu tuo omnis vivens.<BR></P>
<P><a name="003">3</A>&nbsp;Quia persecutus est inimicus animam meam;<BR> humiliavit in terra vitam meam;<BR> collocavit me in obscuris, sicut mortuos s&#230;culi.<BR></P>
<P><a name="004">4</A>&nbsp;Et anxiatus est super me spiritus meus;<BR> in me turbatum est cor meum.<BR></P>
<P><a name="005">5</A>&nbsp;Memor fui dierum antiquorum;<BR> meditatus sum in omnibus operibus tuis:<BR> in factis manuum tuarum meditabar.<BR></P>
<P><a name="006">6</A>&nbsp;Expandi manus meas ad te;<BR> anima mea sicut terra sine aqua tibi.<BR></P>
<P><a name="007">7</A>&nbsp;Velociter exaudi me, Domine;<BR> defecit spiritus meus.<BR> Non avertas faciem tuam a me,<BR> et similis ero descendentibus in lacum.<BR></P>
<P><a name="008">8</A>&nbsp;Auditam fac mihi mane misericordiam tuam,<BR> quia in te speravi.<BR> Notam fac mihi viam in qua ambulem,<BR> quia ad te levavi animam meam.<BR></P>
<P><a name="009">9</A>&nbsp;Eripe me de inimicis meis, Domine:<BR> ad te confugi.<BR></P>
<P><a name="010">10</A>&nbsp;Doce me facere voluntatem tuam,<BR> quia Deus meus es tu.<BR> Spiritus tuus bonus deducet me in terram rectam.<BR></P>
<P><a name="011">11</A>&nbsp;Propter nomen tuum, Domine, vivificabis me:<BR> in &#230;quitate tua, educes de tribulatione animam meam,<BR></P>
<P><a name="012">12</A>&nbsp;et in misericordia tua disperdes inimicos meos,<BR> et perdes omnes qui tribulant animam meam,<BR> quoniam ego servus tuus sum.]</P>
<P><HR>
<CENTER>
<A HREF="psa143">Next: Psalms Chapter 143</A></CENTER>
</BODY>
</HTML>
