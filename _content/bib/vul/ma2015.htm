<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Macabees: 2 Macabees Chapter 15</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ma2015">Polyglot</A>&nbsp;
<A HREF="../apo/ma2015">Apo</A>&nbsp;
<A HREF="../sep/ma2015">Sep</A>&nbsp;

<BR>
<BR><A HREF="ma2">2 Macabees Index</A><BR>
&nbsp;
<A HREF="ma2014">Previous</A>&nbsp;
<A HREF="mat001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Macabees Chapter 15</H3><P><a name="001">1</A>&nbsp;Nicanor autem, ut comperit Judam esse in locis Samari&#230;, cogitavit cum omni impetu die sabbati committere bellum.</P>
<P><a name="002">2</A>&nbsp;Jud&#230;is vero qui illum per necessitatem sequebantur, dicentibus: Ne ita ferociter et barbare feceris, sed honorem tribue diei sanctificationis, et honora eum qui universa conspicit:</P>
<P><a name="003">3</A>&nbsp;ille infelix interrogavit si est potens in c&#230;lo, qui imperavit agi diem sabbatorum.</P>
<P><a name="004">4</A>&nbsp;Et respondentibus illis: Est Dominus vivus ipse in c&#230;lo potens, qui jussit agi septimam diem:</P>
<P><a name="005">5</A>&nbsp;at ille ait: Et ego potens sum super terram qui impero sumi arma, et negotia regis impleri. Tamen non obtinuit ut consilium perficeret.</P>
<P><a name="006">6</A>&nbsp;Et Nicanor quidem cum summa superbia erectus, cogitaverat commune troph&#230;um statuere de Juda.<BR>
</P>
<P><a name="007">7</A>&nbsp;Machab&#230;us autem semper confidebat cum omni spe auxilium sibi a Deo affuturum:</P>
<P><a name="008">8</A>&nbsp;et hortabatur suos ne formidarent ad adventum nationum, sed in mente haberent adjutoria sibi facta de c&#230;lo, et nunc sperarent ab Omnipotente sibi affuturam victoriam.</P>
<P><a name="009">9</A>&nbsp;Et allocutus eos de lege et prophetis, admonens etiam certamina qu&#230; fecerant prius, promptiores constituit eos:</P>
<P><a name="010">10</A>&nbsp;et ita animis eorum erectis simul ostendebat gentium fallaciam, et juramentorum pr&#230;varicationem.</P>
<P><a name="011">11</A>&nbsp;Singulos autem illorum armavit, non clypei et hast&#230; munitione, sed sermonibus optimis et exhortationibus, exposito digno fide somnio, per quod universos l&#230;tificavit.</P>
<P><a name="012">12</A>&nbsp;Erat autem hujuscemodi visus: Oniam, qui fuerat summus sacerdos, virum bonum et benignum, verecundum visu, modestum moribus, et eloquio decorum, et qui a puero in virtutibus exercitatus sit, manus protendentem orare pro omni populo Jud&#230;orum.</P>
<P><a name="013">13</A>&nbsp;Post hoc apparuisse et alium virum &#230;tate et gloria mirabilem, et magni decoris habitudine circa illum.</P>
<P><a name="014">14</A>&nbsp;Respondentem vero Oniam dixisse: Hic est fratrum amator, et populi Isra&#235;l: hic est qui multum orat pro populo et universa sancta civitate, Jeremias propheta Dei.</P>
<P><a name="015">15</A>&nbsp;Extendisse autem Jeremiam dextram, et dedisse Jud&#230; gladium aureum, dicentem:</P>
<P><a name="016">16</A>&nbsp;Accipe sanctum gladium munus a Deo, in quo dejicies adversarios populi mei Isra&#235;l.</P>
<P><a name="017">17</A>&nbsp;Exhortati itaque Jud&#230; sermonibus bonis valde, de quibus extolli posset impetus, et animi juvenum confortari, statuerunt dimicare et confligere fortiter: ut virtus de negotiis judicaret, eo quod civitas sancta et templum periclitarentur.</P>
<P><a name="018">18</A>&nbsp;Erat enim pro uxoribus et filiis, itemque pro fratribus et cognatis, minor sollicitudo: maximus vero et primus pro sanctitate timor erat templi.</P>
<P><a name="019">19</A>&nbsp;Sed et eos qui in civitate erant, non minima sollicitudo habebat pro his qui congressuri erant.</P>
<P><a name="020">20</A>&nbsp;Et cum jam omnes sperarent judicium futurum, hostesque adessent atque exercitus esset ordinatus, besti&#230; equitesque opportuno in loco compositi,</P>
<P><a name="021">21</A>&nbsp;considerans Machab&#230;us adventum multitudinis, et apparatum varium armorum, et ferocitatem bestiarum, extendens manus in c&#230;lum, prodigia facientem Dominum invocavit, qui non secundum armorum potentiam, sed prout ipsi placet, dat dignis victoriam.</P>
<P><a name="022">22</A>&nbsp;Dixit autem invocans hoc modo: Tu Domine, qui misisti angelum tuum sub Ezechia rege Juda, et interfecisti de castris Sennacherib centum octoginta quinque millia:</P>
<P><a name="023">23</A>&nbsp;et nunc, dominator c&#230;lorum, mitte angelum tuum bonum ante nos in timore et tremore magnitudinis brachii tui,</P>
<P><a name="024">24</A>&nbsp;ut metuant qui cum blasphemia veniunt adversus sanctum populum tuum. Et hic quidem ita peroravit.<BR>
</P>
<P><a name="025">25</A>&nbsp;Nicanor autem et qui cum ipso erant, cum tubis et canticis admovebant.</P>
<P><a name="026">26</A>&nbsp;Judas vero et qui cum eo erant, invocato Deo, per orationes congressi sunt:</P>
<P><a name="027">27</A>&nbsp;manu quidem pugnantes, sed Dominum cordibus orantes, prostraverunt non minus triginta quinque millia, pr&#230;sentia Dei magnifice delectati.</P>
<P><a name="028">28</A>&nbsp;Cumque cessassent, et cum gaudio redirent, cognoverunt Nicanorem ruisse cum armis suis.</P>
<P><a name="029">29</A>&nbsp;Facto itaque clamore, et perturbatione excitata, patria voce omnipotentem Dominum benedicebant.</P>
<P><a name="030">30</A>&nbsp;Pr&#230;cepit autem Judas, qui per omnia corpore et animo mori pro civibus paratus erat, caput Nicanoris, et manum cum humero abscissam, Jerosolymam perferri.</P>
<P><a name="031">31</A>&nbsp;Quo cum pervenisset, convocatis contribulibus et sacerdotibus ad altare, accersiit et eos qui in arce erant.</P>
<P><a name="032">32</A>&nbsp;Et ostenso capite Nicanoris, et manu nefaria quam extendens contra domum sanctam omnipotentis Dei magnifice gloriatus est.</P>
<P><a name="033">33</A>&nbsp;Linguam etiam impii Nicanoris pr&#230;cisam jussit particulatim avibus dari: manum autem dementis contra templum suspendi.</P>
<P><a name="034">34</A>&nbsp;Omnes igitur c&#230;li benedixerunt Dominum, dicentes: Benedictus qui locum suum incontaminatum servavit.</P>
<P><a name="035">35</A>&nbsp;Suspendit autem Nicanoris caput in summa arce, ut evidens esset, et manifestum signum auxilii Dei.</P>
<P><a name="036">36</A>&nbsp;Itaque omnes communi consilio decreverunt nullo modo diem istum absque celebritate pr&#230;terire:</P>
<P><a name="037">37</A>&nbsp;habere autem celebritatem tertiadecima die mensis Adar, quod dicitur voce syriaca, pridie Mardoch&#230;i diei.<BR>
</P>
<P><a name="038">38</A>&nbsp;Igitur his erga Nicanorem gestis, et ex illis temporibus ab Hebr&#230;is civitate possessa, ego quoque in his faciam finem sermonis.</P>
<P><a name="039">39</A>&nbsp;Et si quidem bene, et ut histori&#230; competit, hoc et ipse velim: sin autem minus digne, concedendum est mihi.</P>
<P><a name="040">40</A>&nbsp;Sicut enim vinum semper bibere, aut semper aquam, contrarium est; alternis autem uti, delectabile: ita legentibus si semper exactus sit sermo, non erit gratus. Hic ergo erit consummatus.</P>
<P></P>
<P><HR>
<CENTER>
<A HREF="mat001">Next: Matthew Chapter 1</A></CENTER>
</BODY>
</HTML>
