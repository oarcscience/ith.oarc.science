<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo002">Polyglot</A>&nbsp;
<A HREF="../kjv/exo002">KJV</A>&nbsp;
<A HREF="../sep/exo002">Sep</A>&nbsp;
<A HREF="../tan/exo002">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo001">Previous</A>&nbsp;
<A HREF="exo003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 2</H3><P><a name="001">1</A>&nbsp;Egressus est post h&#230;c vir de domo Levi: et accepit uxorem stirpis su&#230;.</P>
<P><a name="002">2</A>&nbsp;Qu&#230; concepit, et peperit filium: et videns eum elegantem, abscondit tribus mensibus.</P>
<P><a name="003">3</A>&nbsp;Cumque jam celare non posset, sumpsit fiscellam scirpeam, et linivit eam bitumine ac pice: posuitque intus infantulum, et exposuit eum in carecto rip&#230; fluminis,</P>
<P><a name="004">4</A>&nbsp;stante procul sorore ejus, et considerante eventum rei.</P>
<P><a name="005">5</A>&nbsp;Ecce autem descendebat filia Pharaonis ut lavaretur in flumine: et puell&#230; ejus gradiebantur per crepidinem alvei. Qu&#230; cum vidisset fiscellam in papyrione, misit unam e famulabus suis: et allatam</P>
<P><a name="006">6</A>&nbsp;aperiens, cernensque in ea parvulum vagientem, miserta ejus, ait: De infantibus Hebr&#230;orum est hic.</P>
<P><a name="007">7</A>&nbsp;Cui soror pueri: Vis, inquit, ut vadam, et vocem tibi mulierem hebr&#230;am, qu&#230; nutrire possit infantulum?</P>
<P><a name="008">8</A>&nbsp;Respondit: Vade. Perrexit puella et vocavit matrem suam.</P>
<P><a name="009">9</A>&nbsp;Ad quam locuta filia Pharaonis: Accipe, ait, puerum istum, et nutri mihi: ego dabo tibi mercedem tuam. Suscepit mulier, et nutrivit puerum: adultumque tradidit fili&#230; Pharaonis.</P>
<P><a name="010">10</A>&nbsp;Quem illa adoptavit in locum filii, vocavitque nomen ejus Moyses, dicens: Quia de aqua tuli eum.<BR>
</P>
<P><a name="011">11</A>&nbsp;In diebus illis postquam creverat Moyses, egressus est ad fratres suos: viditque afflictionem eorum, et virum &#230;gyptium percutientem quemdam de Hebr&#230;is fratribus suis.</P>
<P><a name="012">12</A>&nbsp;Cumque circumspexisset huc atque illuc, et nullum adesse vidisset, percussum &#198;gyptium abscondit sabulo.</P>
<P><a name="013">13</A>&nbsp;Et egressus die altero conspexit duos Hebr&#230;os rixantes: dixitque ei qui faciebat injuriam: Quare percutis proximum tuum?</P>
<P><a name="014">14</A>&nbsp;Qui respondit: Quis te constituit principem et judicem super nos? num occidere me tu vis, sicut heri occidisti &#198;gyptium? Timuit Moyses, et ait: Quomodo palam factum est verbum istud?<BR>
</P>
<P><a name="015">15</A>&nbsp;Audivitque Pharao sermonem hunc, et qu&#230;rebat occidere Moysen: qui fugiens de conspectu ejus, moratus est in terra Madian, et sedit juxta puteum.</P>
<P><a name="016">16</A>&nbsp;Erant autem sacerdoti Madian septem fili&#230;, qu&#230; venerunt ad hauriendam aquam: et impletis canalibus adaquare cupiebant greges patris sui.</P>
<P><a name="017">17</A>&nbsp;Supervenere pastores, et ejecerunt eas: surrexitque Moyses, et defensis puellis, adaquavit oves earum.</P>
<P><a name="018">18</A>&nbsp;Qu&#230; cum revertissent ad Raguel patrem suum, dixit ad eas: Cur velocius venistis solito?</P>
<P><a name="019">19</A>&nbsp;Responderunt: Vir &#230;gyptius liberavit nos de manu pastorum: insuper et hausit aquam nobiscum, potumque dedit ovibus.</P>
<P><a name="020">20</A>&nbsp;At ille: Ubi est? inquit: quare dimisistis hominem? vocate eum ut comedat panem.</P>
<P><a name="021">21</A>&nbsp;Juravit ergo Moyses quod habitaret cum eo. Accepitque Sephoram filiam ejus uxorem:</P>
<P><a name="022">22</A>&nbsp;qu&#230; peperit ei filium, quem vocavit Gersam, dicens: Advena fui in terra aliena. Alterum vero peperit, quem vocavit Eliezer, dicens: Deus enim patris mei adjutor meus eripuit me de manu Pharaonis.<BR>
</P>
<P><a name="023">23</A>&nbsp;Post multum vero tempore mortuus est rex &#198;gypti: et ingemiscentes filii Isra&#235;l, propter opera vociferati sunt: ascenditque clamor eorum ad Deum ab operibus.</P>
<P><a name="024">24</A>&nbsp;Et audivit gemitum eorum, ac recordatus est f&#156;deris quod pepigit cum Abraham, Isaac et Jacob.</P>
<P><a name="025">25</A>&nbsp;Et respexit Dominus filios Isra&#235;l et cognovit eos.</P>
<P><HR>
<CENTER>
<A HREF="exo003">Next: Exodus Chapter 3</A></CENTER>
</BODY>
</HTML>
