<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ruth: Ruth Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/rut003">Polyglot</A>&nbsp;
<A HREF="../kjv/rut003">KJV</A>&nbsp;
<A HREF="../sep/rut003">Sep</A>&nbsp;
<A HREF="../tan/rut003">Tan</A>&nbsp;

<BR>
<BR><A HREF="rut">Ruth Index</A><BR>
&nbsp;
<A HREF="rut002">Previous</A>&nbsp;
<A HREF="rut004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ruth Chapter 3</H3><P><a name="001">1</A>&nbsp;Postquam autem reversa est ad socrum suam, audivit ab ea: Filia mea, qu&#230;ram tibi requiem, et providebo ut bene sit tibi.</P>
<P><a name="002">2</A>&nbsp;Booz iste, cujus puellis in agro juncta es, propinquus noster est, et hac nocte aream hordei ventilat.</P>
<P><a name="003">3</A>&nbsp;Lavare igitur, et ungere, et induere cultioribus vestimentis, et descende in aream: non te videat homo, donec esum potumque finierit.</P>
<P><a name="004">4</A>&nbsp;Quando autem ierit ad dormiendum, nota locum in quo dormiat: veniesque et discooperies pallium, quo operitur a parte pedum, et projicies te, et ibi jacebis: ipse autem dicet quid agere debeas.</P>
<P><a name="005">5</A>&nbsp;Qu&#230; respondit: Quidquid pr&#230;ceperis, faciam.</P>
<P><a name="006">6</A>&nbsp;Descenditque in aream, et fecit omnia qu&#230; sibi imperaverat socrus.<BR>
</P>
<P><a name="007">7</A>&nbsp;Cumque comedisset Booz, et bibisset, et factus esset hilarior, issetque ad dormiendum juxta acervum manipulorum, venit abscondite, et discooperto pallio, a pedibus ejus se projecit.</P>
<P><a name="008">8</A>&nbsp;Et ecce, nocte jam media expavit homo, et conturbatus est: viditque mulierem jacentem ad pedes suos,</P>
<P><a name="009">9</A>&nbsp;et ait illi: Qu&#230; es? Illaque respondit: Ego sum Ruth ancilla tua: expande pallium tuum super famulam tuam, quia propinquus es.</P>
<P><a name="010">10</A>&nbsp;Et ille: Benedicta, inquit, es a Domino, filia, et priorem misericordiam posteriore superasti: quia non est secuta juvenes, pauperes sive divites.</P>
<P><a name="011">11</A>&nbsp;Noli ergo metuere, sed quidquid dixeris mihi, faciam tibi. Scit enim omnis populus, qui habitat intra portas urbis me&#230;, mulierem te esse virtutis.</P>
<P><a name="012">12</A>&nbsp;Nec abnuo me propinquum, sed est alius me propinquior.</P>
<P><a name="013">13</A>&nbsp;Quiesce hac nocte: et facto mane, si te voluerit propinquitatis jure retinere, bene res acta est: sin autem ille noluerit, ego te absque ulla dubitatione suscipiam, vivit Dominus. Dormi usque mane.</P>
<P><a name="014">14</A>&nbsp;Dormivit itaque ad pedes ejus, usque ad noctis abscessum. Surrexit itaque antequam homines se cognoscerent mutuo, et dixit Booz: Cave ne quis noverit quod huc veneris.</P>
<P><a name="015">15</A>&nbsp;Et rursum: Expande, inquit, pallium tuum, quo operiris, et tene utraque manu. Qua extendente, et tenente, mensus est sex modios hordei, et posuit super eam. Qu&#230; portans ingressa est civitatem,</P>
<P><a name="016">16</A>&nbsp;et venit ad socrum suam. Qu&#230; dixit ei: Quid egisti, filia? Narravitque ei omnia, qu&#230; sibi fecisset homo.</P>
<P><a name="017">17</A>&nbsp;Et ait: Ecce sex modios hordei dedit mihi, et ait: Nolo vacuam te reverti ad socrum tuam.</P>
<P><a name="018">18</A>&nbsp;Dixitque No&#235;mi: Expecta, filia, donec videamus quem res exitum habeat: neque enim cessabit homo, nisi compleverit quod locutus est.</P>
<P><HR>
<CENTER>
<A HREF="rut004">Next: Ruth Chapter 4</A></CENTER>
</BODY>
</HTML>
