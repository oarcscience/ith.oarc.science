<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hosea: Hosea Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/hos014">Polyglot</A>&nbsp;
<A HREF="../kjv/hos014">KJV</A>&nbsp;
<A HREF="../sep/hos014">Sep</A>&nbsp;
<A HREF="../tan/hos014">Tan</A>&nbsp;

<BR>
<BR><A HREF="hos">Hosea Index</A><BR>
&nbsp;
<A HREF="hos013">Previous</A>&nbsp;
<A HREF="joe001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hosea Chapter 14</H3><P><a name="001">1</A>&nbsp;[Pereat Samaria, quoniam ad amaritudinem concitavit Deum suum!<BR> in gladio pereant,<BR> parvuli eorum elidantur,<BR> et f&#156;t&#230; ejus discindantur!]<BR>
</P>
<P><a name="002">2</A>&nbsp;[Convertere, Isra&#235;l, ad Dominum Deum tuum,<BR> quoniam corruisti in iniquitate tua.<BR></P>
<P><a name="003">3</A>&nbsp;Tollite vobiscum verba,<BR> et convertimini ad Dominum; et dicite ei:<BR> Omnem aufer iniquitatem, accipe bonum,<BR> et reddemus vitulos labiorum nostrorum.<BR></P>
<P><a name="004">4</A>&nbsp;Assur non salvabit nos:<BR> super equum non ascendemus,<BR> nec dicemus ultra, Dii nostri opera manuum nostrarum:<BR> quia ejus, qui in te est, misereberis pupilli.<BR></P>
<P><a name="005">5</A>&nbsp;Sanabo contritiones eorum;<BR> diligam eos spontanee:<BR> quia aversus est furor meus ab eis.<BR></P>
<P><a name="006">6</A>&nbsp;Ero quasi ros;<BR> Isra&#235;l germinabit sicut lilium,<BR> et erumpet radix ejus ut Libani.<BR></P>
<P><a name="007">7</A>&nbsp;Ibunt rami ejus,<BR> et erit quasi oliva gloria ejus,<BR> et odor ejus ut Libani.<BR></P>
<P><a name="008">8</A>&nbsp;Convertentur sedentes in umbra ejus;<BR> vivent tritico, et germinabunt quasi vinea;<BR> memoriale ejus sicut vinum Libani.<BR></P>
<P><a name="009">9</A>&nbsp;Ephraim, quid mihi ultra idola?<BR> Ego exaudiam, et dirigam eum ego ut abietem virentem;<BR> ex me fructus tuus inventus est.<BR></P>
<P><a name="010">10</A>&nbsp;Quis sapiens, et intelliget ista? intelligens, et sciet h&#230;c?<BR> quia rect&#230; vi&#230; Domini,<BR> et justi ambulabunt in eis;<BR> pr&#230;varicatores vero corruent in eis.]</P>
<P></P>
<P><HR>
<CENTER>
<A HREF="joe001">Next: Joel Chapter 1</A></CENTER>
</BODY>
</HTML>
