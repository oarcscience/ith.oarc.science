<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 51</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa051">Polyglot</A>&nbsp;
<A HREF="../kjv/psa051">KJV</A>&nbsp;
<A HREF="../sep/psa051">Sep</A>&nbsp;
<A HREF="../tan/psa051">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa050">Previous</A>&nbsp;
<A HREF="psa052">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 51</H3><P><a name="001">1</A>&nbsp;In finem. Intellectus David,</P>
<P><a name="002">2</A>&nbsp;cum venit Do&#235;g Idum&#230;us, et nuntiavit Sauli: Venit David in domum Achimelech.</P>
<P><a name="003">3</A>&nbsp;[Quid gloriaris in malitia,<BR> qui potens es in iniquitate?<BR></P>
<P><a name="004">4</A>&nbsp;Tota die injustitiam cogitavit lingua tua;<BR> sicut novacula acuta fecisti dolum.<BR></P>
<P><a name="005">5</A>&nbsp;Dilexisti malitiam super benignitatem;<BR> iniquitatem magis quam loqui &#230;quitatem.<BR></P>
<P><a name="006">6</A>&nbsp;Dilexisti omnia verba pr&#230;cipitationis;<BR> lingua dolosa.<BR></P>
<P><a name="007">7</A>&nbsp;Propterea Deus destruet te in finem;<BR> evellet te, et emigrabit te de tabernaculo tuo,<BR> et radicem tuam de terra viventium.<BR></P>
<P><a name="008">8</A>&nbsp;Videbunt justi, et timebunt;<BR> et super eum ridebunt, et dicent:<BR></P>
<P><a name="009">9</A>&nbsp;Ecce homo qui non posuit Deum adjutorem suum;<BR> sed speravit in multitudine divitiarum suarum,<BR> et pr&#230;valuit in vanitate sua.<BR></P>
<P><a name="010">10</A>&nbsp;Ego autem, sicut oliva fructifera in domo Dei;<BR> speravi in misericordia Dei, in &#230;ternum et in s&#230;culum s&#230;culi.<BR></P>
<P><a name="011">11</A>&nbsp;Confitebor tibi in s&#230;culum, quia fecisti;<BR> et exspectabo nomen tuum,<BR> quoniam bonum est in conspectu sanctorum tuorum.]</P>
<P><HR>
<CENTER>
<A HREF="psa052">Next: Psalms Chapter 52</A></CENTER>
</BODY>
</HTML>
