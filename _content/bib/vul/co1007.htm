<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Corinthians: 1 Corinthians Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/co1007.htm">Polyglot</A>&nbsp;
<A HREF="../gnt/co1007.htm">GNT</A>&nbsp;
<A HREF="../kjv/co1007.htm">KJV</A>&nbsp;

<BR>
<BR><A HREF="co1.htm">1 Corinthians Index</A><BR>
&nbsp;
<A HREF="co1006.htm">Previous</A>&nbsp;
<A HREF="co1008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Corinthians Chapter 7</H3><P><a name="001">1</A>&nbsp;De quibus autem scripsistis mihi: Bonum est homini mulierem non tangere:</P>
<P><a name="002">2</A>&nbsp;propter fornicationem autem unusquisque suam uxorem habeat, et unaqu&#230;que suum virum habeat.</P>
<P><a name="003">3</A>&nbsp;Uxori vir debitum reddat: similiter autem et uxor viro.</P>
<P><a name="004">4</A>&nbsp;Mulier sui corporis potestatem non habet, sed vir. Similiter autem et vir sui corporis potestatem non habet, sed mulier.</P>
<P><a name="005">5</A>&nbsp;Nolite fraudare invicem, nisi forte ex consensu ad tempus, ut vacetis orationi: et iterum revertimini in idipsum, ne tentet vos Satanas propter incontinentiam vestram.</P>
<P><a name="006">6</A>&nbsp;Hoc autem dico secundum indulgentiam, non secundum imperium.</P>
<P><a name="007">7</A>&nbsp;Volo enim omnes vos esse sicut meipsum: sed unusquisque proprium donum habet ex Deo: alius quidem sic, alius vero sic.</P>
<P><a name="008">8</A>&nbsp;Dico autem non nuptis, et viduis: bonum est illis si sic permaneant, sicut et ego.</P>
<P><a name="009">9</A>&nbsp;Quod si non se continent, nubant. Melius est enim nubere, quam uri.<BR>
</P>
<P><a name="010">10</A>&nbsp;Iis autem qui matrimonio juncti sunt, pr&#230;cipio non ego, sed Dominus, uxorem a viro non discedere:</P>
<P><a name="011">11</A>&nbsp;quod si discesserit, manere innuptam, aut viro suo reconciliari. Et vir uxorem non dimittat.<BR>
</P>
<P><a name="012">12</A>&nbsp;Nam ceteris ego dico, non Dominus. Si quis frater uxorem habet infidelem, et h&#230;c consentit habitare cum illo, non dimittat illam.</P>
<P><a name="013">13</A>&nbsp;Et si qua mulier fidelis habet virum infidelem, et hic consentit habitare cum illa, non dimittat virum:</P>
<P><a name="014">14</A>&nbsp;sanctificatus est enim vir infidelis per mulierem fidelem, et sanctificata est mulier infidelis per virum fidelem: alioquin filii vestri immundi essent, nunc autem sancti sunt.</P>
<P><a name="015">15</A>&nbsp;Quod si infidelis discedit, discedat: non enim servituti subjectus est frater, aut soror in hujusmodi: in pace autem vocavit nos Deus.</P>
<P><a name="016">16</A>&nbsp;Unde enim scis mulier, si virum salvum facies? aut unde scis vir, si mulierem salvam facies?<BR>
</P>
<P><a name="017">17</A>&nbsp;Nisi unicuique sicut divisit Dominus, unumquemque sicut vocavit Deus, ita ambulet, et sicut in omnibus ecclesiis doceo.</P>
<P><a name="018">18</A>&nbsp;Circumcisus aliquis vocatus est? non adducat pr&#230;putium. In pr&#230;putio aliquis vocatus est? non circumcidatur.</P>
<P><a name="019">19</A>&nbsp;Circumcisio nihil est, et pr&#230;putium nihil est: sed observatio mandatorum Dei.</P>
<P><a name="020">20</A>&nbsp;Unusquisque in qua vocatione vocatus est, in ea permaneat.</P>
<P><a name="021">21</A>&nbsp;Servus vocatus es? non sit tibi cur&#230;: sed et si potes fieri liber, magis utere.</P>
<P><a name="022">22</A>&nbsp;Qui enim in Domino vocatus est servus, libertus est Domini: similiter qui liber vocatus est, servus est Christi.</P>
<P><a name="023">23</A>&nbsp;Pretio empti estis: nolite fieri servi hominum.</P>
<P><a name="024">24</A>&nbsp;Unusquisque in quo vocatus est, fratres, in hoc permaneat apud Deum.<BR>
</P>
<P><a name="025">25</A>&nbsp;De virginibus autem pr&#230;ceptum Domini non habeo: consilium autem do, tamquam misericordiam consecutus a Domino, ut sim fidelis.</P>
<P><a name="026">26</A>&nbsp;Existimo ergo hoc bonum esse propter instantem necessitatem, quoniam bonum est homini sic esse.</P>
<P><a name="027">27</A>&nbsp;Alligatus es uxori? noli qu&#230;rere solutionem. Solutus es ab uxore? noli qu&#230;rere uxorem.</P>
<P><a name="028">28</A>&nbsp;Si autem acceperis uxorem, non peccasti. Et si nupserit virgo, non peccavit: tribulationem tamen carnis habebunt hujusmodi. Ego autem vobis parco.</P>
<P><a name="029">29</A>&nbsp;Hoc itaque dico, fratres: tempus breve est: reliquum est, ut et qui habent uxores, tamquam non habentes sint:</P>
<P><a name="030">30</A>&nbsp;et qui flent, tamquam non flentes: et qui gaudent, tamquam non gaudentes: et qui emunt, tamquam non possidentes:</P>
<P><a name="031">31</A>&nbsp;et qui utuntur hoc mundo, tamquam non utantur: pr&#230;terit enim figura hujus mundi.</P>
<P><a name="032">32</A>&nbsp;Volo autem vos sine sollicitudine esse. Qui sine uxore est, sollicitus est qu&#230; Domini sunt, quomodo placeat Deo.</P>
<P><a name="033">33</A>&nbsp;Qui autem cum uxore est, sollicitus est qu&#230; sunt mundi, quomodo placeat uxori, et divisus est.</P>
<P><a name="034">34</A>&nbsp;Et mulier innupta, et virgo, cogitat qu&#230; Domini sunt, ut sit sancta corpore, et spiritu. Qu&#230; autem nupta est, cogitat qu&#230; sunt mundi, quomodo placeat viro.</P>
<P><a name="035">35</A>&nbsp;Porro hoc ad utilitatem vestram dico: non ut laqueum vobis injiciam, sed ad id, quod honestum est, et quod facultatem pr&#230;beat sine impedimento Dominum obsecrandi.</P>
<P><a name="036">36</A>&nbsp;Si quis autem turpem se videri existimat super virgine sua, quod sit superadulta, et ita oportet fieri: quod vult faciat: non peccat, si nubat.</P>
<P><a name="037">37</A>&nbsp;Nam qui statuit in corde suo firmus, non habens necessitatem, potestatem autem habens su&#230; voluntatis, et hoc judicavit in corde suo, servare virginem suam, bene facit.</P>
<P><a name="038">38</A>&nbsp;Igitur et qui matrimonio jungit virginem suam, bene facit: et qui non jungit, melius facit.</P>
<P><a name="039">39</A>&nbsp;Mulier alligata est legi quanto tempore vir ejus vivit, quod si dormierit vir ejus, liberata est: cui vult nubat, tantum in Domino.</P>
<P><a name="040">40</A>&nbsp;Beatior autem erit si sic permanserit secundum meum consilium: puto autem quod et ego Spiritum Dei habeam.</P>
<P><HR>
<CENTER>
<A HREF="co1008.htm">Next: 1 Corinthians Chapter 8</A></CENTER>
</BODY>
</HTML>
