<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 65</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa065">Polyglot</A>&nbsp;
<A HREF="../kjv/psa065">KJV</A>&nbsp;
<A HREF="../sep/psa065">Sep</A>&nbsp;
<A HREF="../tan/psa065">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa064">Previous</A>&nbsp;
<A HREF="psa066">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 65</H3><P><a name="001">1</A>&nbsp;In finem. Canticum psalmi resurrectionis. [Jubilate Deo, omnis terra;<BR></P>
<P><a name="002">2</A>&nbsp;psalmum dicite nomini ejus;<BR> date gloriam laudi ejus.<BR></P>
<P><a name="003">3</A>&nbsp;Dicite Deo: Quam terribilia sunt opera tua, Domine!<BR> in multitudine virtutis tu&#230; mentientur tibi inimici tui.<BR></P>
<P><a name="004">4</A>&nbsp;Omnis terra adoret te, et psallat tibi;<BR> psalmum dicat nomini tuo.<BR></P>
<P><a name="005">5</A>&nbsp;Venite, et videte opera Dei:<BR> terribilis in consiliis super filios hominum.<BR></P>
<P><a name="006">6</A>&nbsp;Qui convertit mare in aridam;<BR> in flumine pertransibunt pede:<BR> ibi l&#230;tabimur in ipso.<BR></P>
<P><a name="007">7</A>&nbsp;Qui dominatur in virtute sua in &#230;ternum;<BR> oculi ejus super gentes respiciunt:<BR> qui exasperant non exaltentur in semetipsis.<BR></P>
<P><a name="008">8</A>&nbsp;Benedicite, gentes, Deum nostrum,<BR> et auditam facite vocem laudis ejus:<BR></P>
<P><a name="009">9</A>&nbsp;qui posuit animam meam ad vitam,<BR> et non dedit in commotionem pedes meos.<BR></P>
<P><a name="010">10</A>&nbsp;Quoniam probasti nos, Deus;<BR> igne nos examinasti, sicut examinatur argentum.<BR></P>
<P><a name="011">11</A>&nbsp;Induxisti nos in laqueum;<BR> posuisti tribulationes in dorso nostro;<BR></P>
<P><a name="012">12</A>&nbsp;imposuisti homines super capita nostra.<BR> Transivimus per ignem et aquam,<BR> et eduxisti nos in refrigerium.<BR></P>
<P><a name="013">13</A>&nbsp;Introibo in domum tuam in holocaustis;<BR> reddam tibi vota mea</P>
<P><a name="014">14</A>&nbsp;qu&#230; distinxerunt labia mea:<BR> et locutum est os meum in tribulatione mea.<BR></P>
<P><a name="015">15</A>&nbsp;Holocausta medullata offeram tibi, cum incenso arietum;<BR> offeram tibi boves cum hircis.<BR></P>
<P><a name="016">16</A>&nbsp;Venite, audite, et narrabo, omnes qui timetis Deum,<BR> quanta fecit anim&#230; me&#230;.<BR></P>
<P><a name="017">17</A>&nbsp;Ad ipsum ore meo clamavi,<BR> et exaltavi sub lingua mea.<BR></P>
<P><a name="018">18</A>&nbsp;Iniquitatem si aspexi in corde meo,<BR> non exaudiet Dominus.<BR></P>
<P><a name="019">19</A>&nbsp;Propterea exaudivit Deus,<BR> et attendit voci deprecationis me&#230;.<BR></P>
<P><a name="020">20</A>&nbsp;Benedictus Deus, qui non amovit orationem meam,<BR> et misericordiam suam a me.]</P>
<P><HR>
<CENTER>
<A HREF="psa066">Next: Psalms Chapter 66</A></CENTER>
</BODY>
</HTML>
