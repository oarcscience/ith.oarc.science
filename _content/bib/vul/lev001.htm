<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev001">Polyglot</A>&nbsp;
<A HREF="../kjv/lev001">KJV</A>&nbsp;
<A HREF="../sep/lev001">Sep</A>&nbsp;
<A HREF="../tan/lev001">Tan</A>&nbsp;

<BR>
<BR><A HREF="lev">Leviticus Index</A><BR>
&nbsp;
<A HREF="exo040">Previous</A>&nbsp;
<A HREF="lev002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 1</H3><P><a name="001">1</A>&nbsp;Vocavit autem Moysen, et locutus est ei Dominus de tabernaculo testimonii, dicens:</P>
<P><a name="002">2</A>&nbsp;Loquere filiis Isra&#235;l, et dices ad eos: Homo, qui obtulerit ex vobis hostiam Domino de pecoribus, id est, de bobus et ovibus offerens victimas,</P>
<P><a name="003">3</A>&nbsp;si holocaustum fuerit ejus oblatio, ac de armento: masculum immaculatum offeret ad ostium tabernaculi testimonii, ad placandum sibi Dominum:</P>
<P><a name="004">4</A>&nbsp;ponetque manum super caput hosti&#230;, et acceptabilis erit, atque in expiationem ejus proficiens.</P>
<P><a name="005">5</A>&nbsp;Immolabitque vitulum coram Domino, et offerent filii Aaron sacerdotes sanguinem ejus, fundentes per altaris circuitum, quod est ante ostium tabernaculi:</P>
<P><a name="006">6</A>&nbsp;detractaque pelle hosti&#230;, artus in frusta concident.</P>
<P><a name="007">7</A>&nbsp;Et subjicient in altari ignem, strue lignorum ante composita:</P>
<P><a name="008">8</A>&nbsp;et membra qu&#230; sunt c&#230;sa, desuper ordinantes, caput videlicet, et cuncta qu&#230; adh&#230;rent jecori,</P>
<P><a name="009">9</A>&nbsp;intestinis et pedibus lotis aqua: adolebitque ea sacerdos super altare in holocaustum et suavem odorem Domino.</P>
<P><a name="010">10</A>&nbsp;Quod si de pecoribus oblatio est, de ovibus sive de capris holocaustum, masculum absque macula offeret:</P>
<P><a name="011">11</A>&nbsp;immolabitque ad latus altaris, quod respicit ad aquilonem, coram Domino: sanguinem vero illius fundent super altare filii Aaron per circuitum:</P>
<P><a name="012">12</A>&nbsp;dividentque membra, caput, et omnia qu&#230; adh&#230;rent jecori, et ponent super ligna, quibus subjiciendus est ignis:</P>
<P><a name="013">13</A>&nbsp;intestina vero et pedes lavabunt aqua. Et oblata omnia adolebit sacerdos super altare in holocaustum et odorem suavissimum Domino.</P>
<P><a name="014">14</A>&nbsp;Si autem de avibus, holocausti oblatio fuerit Domino, de turturibus, aut pullis columb&#230;,</P>
<P><a name="015">15</A>&nbsp;offeret eam sacerdos ad altare: et retorto ad collum capite, ac rupto vulneris loco, decurrere faciet sanguinem super crepidinem altaris:</P>
<P><a name="016">16</A>&nbsp;vesiculam vero gutturis, et plumas projiciet prope altare ad orientalem plagam, in loco in quo cineres effundi solent,</P>
<P><a name="017">17</A>&nbsp;confringetque ascellas ejus, et non secabit, neque ferro dividet eam, et adolebit super altare, lignis igne supposito. Holocaustum est et oblatio suavissimi odoris Domino.</P>
<P><HR>
<CENTER>
<A HREF="lev002">Next: Leviticus Chapter 2</A></CENTER>
</BODY>
</HTML>
