<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Kings: 1 Kings Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1005.htm">Polyglot</A>&nbsp;
<A HREF="../kjv/kg1005.htm">KJV</A>&nbsp;
<A HREF="../sep/kg1005.htm">Sep</A>&nbsp;
<A HREF="../tan/kg1005.htm">Tan</A>&nbsp;

<BR>
<BR><A HREF="kg1.htm">1 Kings Index</A><BR>
&nbsp;
<A HREF="kg1004.htm">Previous</A>&nbsp;
<A HREF="kg1006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Kings Chapter 5</H3><P><a name="001">1</A>&nbsp;Misit quoque Hiram rex Tyri servos suos ad Salomonem: audivit enim quod ipsum unxissent regem pro patre ejus: quia amicus fuerat Hiram David omni tempore.</P>
<P><a name="002">2</A>&nbsp;Misit autem Salomon ad Hiram, dicens:</P>
<P><a name="003">3</A>&nbsp;Tu scis voluntatem David patris mei, et quia non potuerit &#230;dificare domum nomini Domini Dei sui propter bella imminentia per circuitum, donec daret Dominus eos sub vestigio pedum ejus.</P>
<P><a name="004">4</A>&nbsp;Nunc autem requiem dedit Dominus Deus meus mihi per circuitum, et non est satan, neque occursus malus.</P>
<P><a name="005">5</A>&nbsp;Quam ob rem cogito &#230;dificare templum nomini Domini Dei mei, sicut locutus est Dominus David patri meo, dicens: Filius tuus, quem dabo pro te super solium tuum, ipse &#230;dificabit domum nomini meo.</P>
<P><a name="006">6</A>&nbsp;Pr&#230;cipe igitur ut pr&#230;cidant mihi servi tui cedros de Libano, et servi mei sint cum servis tuis: mercedem autem servorum tuorum dabo tibi quamcumque petieris: scis enim quomodo non est in populo meo vir qui noverit ligna c&#230;dere sicut Sidonii.</P>
<P><a name="007">7</A>&nbsp;Cum ergo audisset Hiram verba Salomonis, l&#230;tatus est valde, et ait: Benedictus Dominus Deus hodie, qui dedit David filium sapientissimum super populum hunc plurimum.</P>
<P><a name="008">8</A>&nbsp;Et misit Hiram ad Salomonem, dicens: Audivi qu&#230;cumque mandasti mihi: ego faciam omnem voluntatem tuam in lignis cedrinis et abiegnis.</P>
<P><a name="009">9</A>&nbsp;Servi mei deponent ea de Libano ad mare, et ego componam ea in ratibus in mari usque ad locum quem significaveris mihi: et applicabo ea ibi, et tu tolles ea: pr&#230;bebisque necessaria mihi, ut detur cibus domui me&#230;.</P>
<P><a name="010">10</A>&nbsp;Itaque Hiram dabat Salomoni ligna cedrina, et ligna abiegna, juxta omnem voluntatem ejus.</P>
<P><a name="011">11</A>&nbsp;Salomon autem pr&#230;bebat Hiram coros tritici viginti millia in cibum domui ejus, et viginti coros purissimi olei: h&#230;c tribuebat Salomon Hiram per singulos annos.</P>
<P><a name="012">12</A>&nbsp;Dedit quoque Dominus sapientiam Salomoni, sicut locutus est ei: et erat pax inter Hiram et Salomonem, et percusserunt ambo f&#156;dus.<BR>
</P>
<P><a name="013">13</A>&nbsp;Elegitque rex Salomon operarios de omni Isra&#235;l, et erat indictio triginta millia virorum.</P>
<P><a name="014">14</A>&nbsp;Mittebatque eos in Libanum, decem millia per menses singulos vicissim, ita ut duobus mensibus essent in domibus suis: et Adoniram erat super hujuscemodi indictione.</P>
<P><a name="015">15</A>&nbsp;Fueruntque Salomoni septuaginta millia eorum qui onera portabant, et octoginta millia latomorum in monte,</P>
<P><a name="016">16</A>&nbsp;absque pr&#230;positis qui pr&#230;erant singulis operibus, numero trium millium et trecentorum, pr&#230;cipientium populo et his qui faciebant opus.</P>
<P><a name="017">17</A>&nbsp;Pr&#230;cepitque rex ut tollerent lapides grandes, lapides pretiosos in fundamentum templi, et quadrarent eos:</P>
<P><a name="018">18</A>&nbsp;quos dolaverunt c&#230;mentarii Salomonis et c&#230;mentarii Hiram: porro Giblii pr&#230;paraverunt ligna et lapides ad &#230;dificandam domum.</P>
<P><HR>
<CENTER>
<A HREF="kg1006.htm">Next: 1 Kings Chapter 6</A></CENTER>
</BODY>
</HTML>
