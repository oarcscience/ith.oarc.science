<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Tobias: Tobias Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/tob005.htm">Polyglot</A>&nbsp;
<A HREF="../apo/tob005.htm">Apo</A>&nbsp;
<A HREF="../sep/toa005.htm">Sep:ToA</A>&nbsp;
<A HREF="../sep/tos005.htm">Sep:ToS</A>&nbsp;

<BR>
<BR><A HREF="tob.htm">Tobias Index</A><BR>
&nbsp;
<A HREF="tob004.htm">Previous</A>&nbsp;
<A HREF="tob006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Tobias Chapter 5</H3><P><a name="001">1</A>&nbsp;Tunc respondit Tobias patri suo, et dixit: Omnia qu&#230;cumque pr&#230;cepisti mihi faciam, pater.</P>
<P><a name="002">2</A>&nbsp;Quomodo autem pecuniam hanc requiram, ignoro: ille me nescit, et ego eum ignoro: quod signum dabo ei? sed neque viam per quam pergatur illuc aliquando cognovi.</P>
<P><a name="003">3</A>&nbsp;Tunc pater suus respondit illi, et dixit: Chirographum quidem illius penes me habeo: quod dum illi ostenderis, statim restituet.</P>
<P><a name="004">4</A>&nbsp;Sed perge nunc, et inquire tibi aliquem fidelem virum, qui eat tecum salva mercede sua, ut dum adhuc vivo, recipias eam.</P>
<P><a name="005">5</A>&nbsp;Tunc egressus Tobias, invenit juvenem splendidum stantem pr&#230;cinctum, et quasi paratum ad ambulandum.</P>
<P><a name="006">6</A>&nbsp;Et ignorans quod angelus Dei esset, salutavit eum, et dixit: Unde te habemus, bone juvenis?</P>
<P><a name="007">7</A>&nbsp;At ille respondit: Ex filiis Isra&#235;l. Et Tobias dixit ei: Nosti viam qu&#230; ducit in regionem Medorum?</P>
<P><a name="008">8</A>&nbsp;Cui respondit: Novi: et omnia itinera ejus frequenter ambulavi, et mansi apud Gabelum fratrem nostrum, qui moratur in Rages civitate Medorum, qu&#230; posita est in monte Ecbatanis.</P>
<P><a name="009">9</A>&nbsp;Cui Tobias ait: Sustine me obsecro, donec h&#230;c ipsa nuntiem patri meo.</P>
<P><a name="010">10</A>&nbsp;Tunc ingressus Tobias, indicavit universa h&#230;c patri suo. Super qu&#230; admiratus pater, rogavit ut introiret ad eum.</P>
<P><a name="011">11</A>&nbsp;Ingressus itaque salutavit eum, et dixit: Gaudium tibi sit semper.</P>
<P><a name="012">12</A>&nbsp;Et ait Tobias: Quale gaudium mihi erit, qui in tenebris sedeo, et lumen c&#230;li non video?</P>
<P><a name="013">13</A>&nbsp;Cui ait juvenis: Forti animo esto: in proximo est ut a Deo cureris.</P>
<P><a name="014">14</A>&nbsp;Dixit itaque illi Tobias: Numquid poteris perducere filium meum ad Gabelum in Rages civitatem Medorum? et cum redieris, restituam tibi mercedem tuam.</P>
<P><a name="015">15</A>&nbsp;Et dixit ei angelus: Ego ducam, et reducam eum ad te.</P>
<P><a name="016">16</A>&nbsp;Cui Tobias respondit: Rogo te, indica mihi de qua domo aut de qua tribu es tu.</P>
<P><a name="017">17</A>&nbsp;Cui Rapha&#235;l angelus dixit: Genus qu&#230;ris mercenarii, an ipsum mercenarium qui cum filio tuo eat?</P>
<P><a name="018">18</A>&nbsp;sed ne forte sollicitum te reddam, ego sum Azarias Anani&#230; magni filius.</P>
<P><a name="019">19</A>&nbsp;Et Tobias respondit: Ex magno genere es tu. Sed peto ne irascaris quod voluerim cognoscere genus tuum.</P>
<P><a name="020">20</A>&nbsp;Dixit autem illi angelus: Ego sanum ducam, et sanum tibi reducam filium tuum.</P>
<P><a name="021">21</A>&nbsp;Respondens autem Tobias, ait: Bene ambuletis, et sit Deus in itinere vestro, et angelus ejus comitetur vobiscum.<BR>
</P>
<P><a name="022">22</A>&nbsp;Tunc paratis omnibus qu&#230; erant in via portanda, fecit Tobias vale patri suo et matri su&#230;, et ambulaverunt ambo simul.</P>
<P><a name="023">23</A>&nbsp;Cumque profecti essent, c&#156;pit mater ejus flere, et dicere: Baculum senectutis nostr&#230; tulisti, et transmisisti a nobis.</P>
<P><a name="024">24</A>&nbsp;Numquam fuisset ipsa pecunia, pro qua misisti eum:</P>
<P><a name="025">25</A>&nbsp;sufficiebat enim nobis paupertas nostra, ut divitias computaremus hoc, quod videbamus filium nostrum.</P>
<P><a name="026">26</A>&nbsp;Dixitque ei Tobias: Noli flere: salvus perveniet filius noster, et salvus revertetur ad nos, et oculi tui videbunt illum.</P>
<P><a name="027">27</A>&nbsp;Credo enim quod angelus Dei bonus comitetur ei, et bene disponat omnia qu&#230; circa eum geruntur, ita ut cum gaudio revertatur ad nos.</P>
<P><a name="028">28</A>&nbsp;Ad hanc vocem cessavit mater ejus flere, et tacuit.</P>
<P><HR>
<CENTER>
<A HREF="tob006.htm">Next: Tobias Chapter 6</A></CENTER>
</BODY>
</HTML>
