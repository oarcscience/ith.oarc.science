<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 25</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num025">Polyglot</A>&nbsp;
<A HREF="../kjv/num025">KJV</A>&nbsp;
<A HREF="../sep/num025">Sep</A>&nbsp;
<A HREF="../tan/num025">Tan</A>&nbsp;

<BR>
<BR><A HREF="num">Numbers Index</A><BR>
&nbsp;
<A HREF="num024">Previous</A>&nbsp;
<A HREF="num026">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 25</H3><P><a name="001">1</A>&nbsp;Morabatur autem eo tempore Isra&#235;l in Settim, et fornicatus est populus cum filiabus Moab,</P>
<P><a name="002">2</A>&nbsp;qu&#230; vocaverunt eos ad sacrificia sua. At ille comederunt et adoraverunt deos earum.</P>
<P><a name="003">3</A>&nbsp;Initiatusque est Isra&#235;l Beelphegor: et iratus Dominus,</P>
<P><a name="004">4</A>&nbsp;ait ad Moysen: Tolle cunctos principes populi, et suspende eos contra solem in patibulis, ut avertatur furor meus ab Isra&#235;l.</P>
<P><a name="005">5</A>&nbsp;Dixitque Moyses ad judices Isra&#235;l: Occidat unusquisque proximos suos, qui initiati sunt Beelphegor.</P>
<P><a name="006">6</A>&nbsp;Et ecce unus de filiis Isra&#235;l intravit coram fratribus suis ad scortum Madianitidem, vidente Moyse, et omni turba filiorum Isra&#235;l, qui flebant ante fores tabernaculi.<BR>
</P>
<P><a name="007">7</A>&nbsp;Quod cum vidisset Phinees filius Eleazari filii Aaron sacerdotis, surrexit de medio multitudinis, et arrepto pugione,</P>
<P><a name="008">8</A>&nbsp;ingressus est post virum Isra&#235;litem in lupanar, et perfodit ambos simul, virum scilicet et mulierem in locis genitalibus. Cessavitque plaga a filiis Isra&#235;l:</P>
<P><a name="009">9</A>&nbsp;et occisi sunt viginti quatuor millia hominum.</P>
<P><a name="010">10</A>&nbsp;Dixitque Dominus ad Moysen:</P>
<P><a name="011">11</A>&nbsp;Phinees filius Eleazari filii Aaron sacerdotis avertit iram meam a filiis Isra&#235;l: quia zelo meo commotus est contra eos, ut non ipse delerem filios Isra&#235;l in zelo meo.</P>
<P><a name="012">12</A>&nbsp;Idcirco loquere ad eum: Ecce do ei pacem f&#156;deris mei,</P>
<P><a name="013">13</A>&nbsp;et erit tam ipsi quam semini ejus pactum sacerdotii sempiternum: quia zelatus est pro Deo suo, et expiavit scelus filiorum Isra&#235;l.</P>
<P><a name="014">14</A>&nbsp;Erat autem nomen viri Isra&#235;lit&#230;, qui occisus est cum Madianitide, Zambri filius Salu, dux de cognatione et tribu Simeonis.</P>
<P><a name="015">15</A>&nbsp;Porro mulier Madianitis, qu&#230; pariter interfecta est, vocabatur Cozbi filia Sur principis nobilissimi Madianitarum.</P>
<P><a name="016">16</A>&nbsp;Locutusque est Dominus ad Moysen, dicens:</P>
<P><a name="017">17</A>&nbsp;Hostes vos sentiant Madianit&#230;, et percutite eos:</P>
<P><a name="018">18</A>&nbsp;quia et ipsi hostiliter egerunt contra vos, et decepere insidiis per idolum Phogor, et Cozbi filiam ducis Madian sororem suam, qu&#230; percussa est in die plag&#230; pro sacrilegio Phogor.</P>
<P><HR>
<CENTER>
<A HREF="num026">Next: Numbers Chapter 26</A></CENTER>
</BODY>
</HTML>
