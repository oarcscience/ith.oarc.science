<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 31</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen031">Polyglot</A>&nbsp;
<A HREF="../kjv/gen031">KJV</A>&nbsp;
<A HREF="../sep/gen031">Sep</A>&nbsp;
<A HREF="../tan/gen031">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen030">Previous</A>&nbsp;
<A HREF="gen032">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 31</H3><P><a name="001">1</A>&nbsp;Postquam autem audivit verba filiorum Laban dicentium: Tulit Jacob omnia qu&#230; fuerunt patris nostri, et de illius facultate ditatus, factus est inclytus:</P>
<P><a name="002">2</A>&nbsp;animadvertit quoque faciem Laban, quod non esset erga se sicut heri et nudiustertius,</P>
<P><a name="003">3</A>&nbsp;maxime dicente sibi Domino: Revertere in terram patrum tuorum, et ad generationem tuam, eroque tecum.</P>
<P><a name="004">4</A>&nbsp;Misit, et vocavit Rachel et Liam in agrum, ubi pascebat greges,</P>
<P><a name="005">5</A>&nbsp;dixitque eis: Video faciem patris vestri quod non sit erga me sicut heri et nudiustertius: Deus autem patris mei fuit mecum.</P>
<P><a name="006">6</A>&nbsp;Et ips&#230; nostis quod totis viribus meis servierim patri vestro.</P>
<P><a name="007">7</A>&nbsp;Sed et pater vester circumvenit me et mutavit mercedem meam decem vicibus: et tamen non dimisit eum Deus ut noceret mihi.</P>
<P><a name="008">8</A>&nbsp;Si quando dixit: Vari&#230; erunt mercedes tu&#230;: pariebant omnes oves varios f&#156;tus; quando vero e contrario, ait: Alba qu&#230;que accipies pro mercede: omnes greges alba pepererunt.</P>
<P><a name="009">9</A>&nbsp;Tulitque Deus substantiam patris vestri, et dedit mihi.</P>
<P><a name="010">10</A>&nbsp;Postquam enim conceptus ovium tempus advenerat, levavi oculos meos, et vidi in somnis ascendentes mares super feminas, varios et maculosos, et diversorum colorum.</P>
<P><a name="011">11</A>&nbsp;Dixitque angelus Dei ad me in somnis: Jacob? Et ego respondi: Adsum.</P>
<P><a name="012">12</A>&nbsp;Qui ait: Leva oculos tuos, et vide universos masculos ascendentes super feminas, varios, maculosos, atque respersos. Vidi enim omnia qu&#230; fecit tibi Laban.</P>
<P><a name="013">13</A>&nbsp;Ego sum Deus Bethel, ubi unxisti lapidem, et votum vovisti mihi. Nunc ergo surge, et egredere de terra hac, revertens in terram nativitatis tu&#230;.</P>
<P><a name="014">14</A>&nbsp;Responderuntque Rachel et Lia: Numquid habemus residui quidquam in facultatibus et h&#230;reditate domus patris nostri?</P>
<P><a name="015">15</A>&nbsp;nonne quasi alienas reputavit nos, et vendidit, comeditque pretium nostrum?</P>
<P><a name="016">16</A>&nbsp;Sed Deus tulit opes patris nostri, et eas tradidit nobis, ac filiis nostris: unde omnia qu&#230; pr&#230;cepit tibi Deus, fac.</P>
<P><a name="017">17</A>&nbsp;Surrexit itaque Jacob, et impositis liberis ac conjugibus suis super camelos, abiit.</P>
<P><a name="018">18</A>&nbsp;Tulitque omnem substantiam suam, et greges, et quidquid in Mesopotamia acquisierat, pergens ad Isaac patrem suum in terram Chanaan.<BR>
</P>
<P><a name="019">19</A>&nbsp;Eo tempore ierat Laban ad tondendas oves, et Rachel furata est idola patris sui.</P>
<P><a name="020">20</A>&nbsp;Noluitque Jacob confiteri socero suo quod fugeret.</P>
<P><a name="021">21</A>&nbsp;Cumque abiisset tam ipse quam omnia qu&#230; juris sui erant, et amne transmisso pergeret contra montem Galaad,</P>
<P><a name="022">22</A>&nbsp;nuntiatum est Laban die tertio quod fugeret Jacob.</P>
<P><a name="023">23</A>&nbsp;Qui, assumptis fratribus suis, persecutus est eum diebus septem: et comprehendit eum in monte Galaad.</P>
<P><a name="024">24</A>&nbsp;Viditque in somnis dicentem sibi Deum: Cave ne quidquam aspere loquaris contra Jacob.</P>
<P><a name="025">25</A>&nbsp;Jamque Jacob extenderat in monte tabernaculum: cumque ille consecutus fuisset eum cum fratribus suis, in eodem monte Galaad fixit tentorium.</P>
<P><a name="026">26</A>&nbsp;Et dixit ad Jacob: Quare ita egisti, ut clam me abigeres filias meas quasi captivas gladio?</P>
<P><a name="027">27</A>&nbsp;cur ignorante me fugere voluisti, nec indicare mihi, ut prosequerer te cum gaudio, et canticis, et tympanis, et citharis?</P>
<P><a name="028">28</A>&nbsp;Non es passus ut oscularer filios meos et filias: stulte operatus es: et nunc quidem</P>
<P><a name="029">29</A>&nbsp;valet manus mea reddere tibi malum: sed Deus patris vestri heri dixit mihi: Cave ne loquaris contra Jacob quidquam durius.</P>
<P><a name="030">30</A>&nbsp;Esto, ad tuos ire cupiebas, et desiderio erat tibi domus patris tui: cur furatus es deos meos?</P>
<P><a name="031">31</A>&nbsp;Respondit Jacob: Quod inscio te profectus sum, timui ne violenter auferres filias tuas.</P>
<P><a name="032">32</A>&nbsp;Quod autem furti me arguis: apud quemcumque inveneris deos tuos, necetur coram fratribus nostris: scrutare, quidquid tuorum apud me inveneris, et aufer. H&#230;c dicens, ignorabat quod Rachel furata esset idola.</P>
<P><a name="033">33</A>&nbsp;Ingressus itaque Laban tabernaculum Jacob, et Li&#230;, et utriusque famul&#230;, non invenit. Cumque intrasset tentorium Rachelis,</P>
<P><a name="034">34</A>&nbsp;illa festinans abscondit idola subter stramenta cameli, et sedit desuper: scrutantique omne tentorium, et nihil invenienti,</P>
<P><a name="035">35</A>&nbsp;ait: Ne irascatur dominus meus quod coram te assurgere nequeo: quia juxta consuetudinem feminarum nunc accidit mihi: sic delusa sollicitudo qu&#230;rentis est.</P>
<P><a name="036">36</A>&nbsp;Tumensque Jacob, cum jurgio ait: Quam ob culpam meam, et ob quod peccatum meum sic exarsisti post me,</P>
<P><a name="037">37</A>&nbsp;et scrutatus es omnem supellectilem meam? quid invenisti de cuncta substantia domus tu&#230;? pone hic coram fratribus meis, et fratribus tuis, et judicent inter me et te.</P>
<P><a name="038">38</A>&nbsp;Idcirco viginti annis fui tecum? oves tu&#230; et capr&#230; steriles non fuerunt, arietes gregis tui non comedi:</P>
<P><a name="039">39</A>&nbsp;nec captum a bestia ostendi tibi, ego damnum omne reddebam: quidquid furto peribat, a me exigebas:</P>
<P><a name="040">40</A>&nbsp;die noctuque &#230;stu urebar, et gelu, fugiebatque somnus ab oculis meis.</P>
<P><a name="041">41</A>&nbsp;Sicque per viginti annos in domo tua servivi tibi, quatuordecim pro filiabus, et sex pro gregibus tuis: immutasti quoque mercedem meam decem vicibus.</P>
<P><a name="042">42</A>&nbsp;Nisi Deus patris mei Abraham, et timor Isaac affuisset mihi, forsitan modo nudum me dimisisses: afflictionem meam et laborem manuum mearum respexit Deus, et arguit te heri.<BR>
</P>
<P><a name="043">43</A>&nbsp;Respondit ei Laban: Fili&#230; me&#230; et filii, et greges tui, et omnia qu&#230; cernis, mea sunt: quid possum facere filiis et nepotibus meis?</P>
<P><a name="044">44</A>&nbsp;Veni ergo, et ineamus f&#156;dus, ut sit in testimonium inter me et te.</P>
<P><a name="045">45</A>&nbsp;Tulit itaque Jacob lapidem, et erexit illum in titulum:</P>
<P><a name="046">46</A>&nbsp;dixitque fratribus suis: Afferte lapides. Qui congregantes fecerunt tumulum, comederuntque super eum:</P>
<P><a name="047">47</A>&nbsp;quem vocavit Laban Tumulum testis: et Jacob, Acervum testimonii, uterque juxta proprietatem lingu&#230; su&#230;.</P>
<P><a name="048">48</A>&nbsp;Dixitque Laban: Tumulus iste erit testis inter me et te hodie, et idcirco appellatum est nomen ejus Galaad, id est, Tumulus testis.</P>
<P><a name="049">49</A>&nbsp;Intueatur et judicet Dominus inter nos quando recesserimus a nobis,</P>
<P><a name="050">50</A>&nbsp;si afflixeris filias meas, et si introduxeris alias uxores super eas: nullus sermonis nostri testis est absque Deo, qui pr&#230;sens respicit.</P>
<P><a name="051">51</A>&nbsp;Dixitque rursus ad Jacob: En tumulus hic, et lapis quem erexi inter me et te,</P>
<P><a name="052">52</A>&nbsp;testis erit: tumulus, inquam, iste et lapis sint in testimonium, si aut ego transiero illum pergens ad te, aut tu pr&#230;terieris, malum mihi cogitans.</P>
<P><a name="053">53</A>&nbsp;Deus Abraham, et Deus Nachor, judicet inter nos, Deus patris eorum. Juravit ergo Jacob per timorem patris sui Isaac:</P>
<P><a name="054">54</A>&nbsp;immolatisque victimis in monte, vocavit fratres suos ut ederent panem. Qui cum comedissent, manserunt ibi:</P>
<P><a name="055">55</A>&nbsp;Laban vero de nocte consurgens, osculatus est filios, et filias suas, et benedixit illis: reversusque est in locum suum.</P>
<P><HR>
<CENTER>
<A HREF="gen032">Next: Genesis Chapter 32</A></CENTER>
</BODY>
</HTML>
