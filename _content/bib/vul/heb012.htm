<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hebrews: Hebrews Chapter 12</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/heb012">Polyglot</A>&nbsp;
<A HREF="../gnt/heb012">GNT</A>&nbsp;
<A HREF="../kjv/heb012">KJV</A>&nbsp;

<BR>
<BR><A HREF="heb">Hebrews Index</A><BR>
&nbsp;
<A HREF="heb011">Previous</A>&nbsp;
<A HREF="heb013">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hebrews Chapter 12</H3><P><a name="001">1</A>&nbsp;Ideoque et nos tantam habentes impositam nubem testium, deponentes omne pondus, et circumstans nos peccatum, per patientiam curramus ad propositum nobis certamen:</P>
<P><a name="002">2</A>&nbsp;aspicientes in auctorem fidei, et consummatorem Jesum, qui proposito sibi gaudio sustinuit crucem, confusione contempta, atque in dextera sedis Dei sedet.</P>
<P><a name="003">3</A>&nbsp;Recogitate enim eum qui talem sustinuit a peccatoribus adversum semetipsum contradictionem: ut ne fatigemini, animis vestris deficientes.</P>
<P><a name="004">4</A>&nbsp;Nondum enim usque ad sanguinem restitistis, adversus peccatum repugnantes:</P>
<P><a name="005">5</A>&nbsp;et obliti estis consolationis, qu&#230; vobis tamquam filiis loquitur, dicens: Fili mi, noli negligere disciplinam Domini: neque fatigeris dum ab eo argueris.</P>
<P><a name="006">6</A>&nbsp;Quem enim diligit Dominus, castigat: flagellat autem omnem filium, quem recipit.</P>
<P><a name="007">7</A>&nbsp;In disciplina perseverate. Tamquam filiis vobis offert se Deus: quis enim filius, quem non corripit pater?</P>
<P><a name="008">8</A>&nbsp;quod si extra disciplinam estis, cujus participes facti sunt omnes: ergo adulteri, et non filii estis.</P>
<P><a name="009">9</A>&nbsp;Deinde patres quidem carnis nostr&#230;, eruditores habuimus, et reverebamur eos, non multo magis obtemperabimus Patri spirituum, et vivemus?</P>
<P><a name="010">10</A>&nbsp;Et illi quidem in tempore paucorum dierum, secundum voluntatem suam erudiebant nos: hic autem ad id quod utile est in recipiendo sanctificationem ejus.</P>
<P><a name="011">11</A>&nbsp;Omnis autem disciplina in pr&#230;senti quidem videtur non esse gaudii, sed m&#156;roris: postea autem fructum pacatissimum exercitatis per eam, reddet justiti&#230;.</P>
<P><a name="012">12</A>&nbsp;Propter quod remissas manus, et soluta genua erigite,</P>
<P><a name="013">13</A>&nbsp;et gressus rectos facite pedibus vestris: ut non claudicans quis erret, magis autem sanetur.<BR>
</P>
<P><a name="014">14</A>&nbsp;Pacem sequimini cum omnibus, et sanctimoniam, sine qua nemo videbit Deum:</P>
<P><a name="015">15</A>&nbsp;contemplantes nequis desit grati&#230; Dei: ne qua radix amaritudinis sursum germinans impediat, et per illam inquinentur multi.</P>
<P><a name="016">16</A>&nbsp;Ne quis fornicator, aut profanus ut Esau: qui propter unam escam vendidit primitiva sua:</P>
<P><a name="017">17</A>&nbsp;scitote enim quoniam et postea cupiens h&#230;reditare benedictionem, reprobatus est: non enim invenit p&#156;nitenti&#230; locum, quamquam cum lacrimis inquisisset eam.</P>
<P><a name="018">18</A>&nbsp;Non enim accessistis ad tractabilem montem, et accensibilem ignem, et turbinem, et caliginem, et procellam,</P>
<P><a name="019">19</A>&nbsp;et tub&#230; sonum, et vocem verborum, quam qui audierunt, excusaverunt se, ne eis fieret verbum.</P>
<P><a name="020">20</A>&nbsp;Non enim portabant quod dicebatur: Et si bestia tetigerit montem, lapidabitur.</P>
<P><a name="021">21</A>&nbsp;Et ita terribile erat quod videbatur. Moyses dixit: Exterritus sum, et tremebundus.</P>
<P><a name="022">22</A>&nbsp;Sed accessistis ad Sion montem, et civitatem Dei viventis, Jerusalem c&#230;lestem, et multorum millium angelorum frequentiam,</P>
<P><a name="023">23</A>&nbsp;et ecclesiam primitivorum, qui conscripti sunt in c&#230;lis, et judicem omnium Deum, et spiritus justorum perfectorum,</P>
<P><a name="024">24</A>&nbsp;et testamenti novi mediatorem Jesum, et sanguinis aspersionem melius loquentem quam Abel.</P>
<P><a name="025">25</A>&nbsp;Videte ne recusetis loquentem. Si enim illi non effugerunt, recusantes eum, qui super terram loquebatur: multo magis nos, qui de c&#230;lis loquentem nobis avertimus.</P>
<P><a name="026">26</A>&nbsp;Cujus vox movit terram tunc: nunc autem repromittit, dicens: Adhuc semel, et ego movebo non solum terram, sed et c&#230;lum.</P>
<P><a name="027">27</A>&nbsp;Quod autem, Adhuc semel, dicit: declarat mobilium translationem tamquam factorum, ut maneant ea qu&#230; sunt immobilia.</P>
<P><a name="028">28</A>&nbsp;Itaque regnum immobile suscipientes, habemus gratiam: per quam serviamus placentes Deo, cum metu et reverentia.</P>
<P><a name="029">29</A>&nbsp;Etenim Deus noster ignis consumens est.</P>
<P><HR>
<CENTER>
<A HREF="heb013">Next: Hebrews Chapter 13</A></CENTER>
</BODY>
</HTML>
