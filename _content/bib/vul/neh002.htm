<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Nehemiah: Nehemiah Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/neh002">Polyglot</A>&nbsp;
<A HREF="../kjv/neh002">KJV</A>&nbsp;
<A HREF="../tan/neh002">Tan</A>&nbsp;

<BR>
<BR><A HREF="neh">Nehemiah Index</A><BR>
&nbsp;
<A HREF="neh001">Previous</A>&nbsp;
<A HREF="neh003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Nehemiah Chapter 2</H3><P><a name="001">1</A>&nbsp;Factum est autem in mense Nisan, anno vigesimo Artaxerxis regis: et vinum erat ante eum, et levavi vinum, et dedi regi: et eram quasi languidus ante faciem ejus.</P>
<P><a name="002">2</A>&nbsp;Dixitque mihi rex: Quare vultus tuus tristis est, cum te &#230;grotum non videam? non est hoc frustra, sed malum nescio quod in corde tuo est. Et timui valde, ac nimis:</P>
<P><a name="003">3</A>&nbsp;et dixi regi: Rex, in &#230;ternum vive: quare non m&#156;reat vultus meus, quia civitas domus sepulchrorum patris mei deserta est, et port&#230; ejus combust&#230; sunt igni?</P>
<P><a name="004">4</A>&nbsp;Et ait mihi rex: Pro qua re postulas? Et oravi Deum c&#230;li,</P>
<P><a name="005">5</A>&nbsp;et dixi ad regem: Si videtur regi bonum, et si placet servus tuus ante faciem tuam, ut mittas me in Jud&#230;am ad civitatem sepulchri patris mei, et &#230;dificabo eam.</P>
<P><a name="006">6</A>&nbsp;Dixitque mihi rex, et regina qu&#230; sedebat juxta eum: Usque ad quod tempus erit iter tuum, et quando reverteris? Et placuit ante vultum regis, et misit me: et constitui ei tempus.</P>
<P><a name="007">7</A>&nbsp;Et dixi regi: Si regi videtur bonum, epistolas det mihi ad duces regionis trans flumen, ut traducant me, donec veniam in Jud&#230;am:</P>
<P><a name="008">8</A>&nbsp;et epistolam ad Asaph custodem saltus regis, ut det mihi ligna, ut tegere possim portas turris domus, et muros civitatis, et domum quam ingressus fuero. Et dedit mihi rex juxta manum Dei mei bonam mecum.</P>
<P><a name="009">9</A>&nbsp;Et veni ad duces regionis trans flumen, dedique eis epistolas regis. Miserat autem rex mecum principes militum, et equites.</P>
<P><a name="010">10</A>&nbsp;Et audierunt Sanaballat Horonites, et Tobias servus Ammanites: et contristati sunt afflictione magna, quod venisset homo qui qu&#230;reret prosperitatem filiorum Isra&#235;l.<BR>
</P>
<P><a name="011">11</A>&nbsp;Et veni Jerusalem, et eram ibi tribus diebus.</P>
<P><a name="012">12</A>&nbsp;Et surrexi nocte ego, et viri pauci mecum, et non indicavi cuiquam quid Deus dedisset in corde meo ut facerem in Jerusalem: et jumentum non erat mecum, nisi animal cui sedebam.</P>
<P><a name="013">13</A>&nbsp;Et egressus sum per portam vallis nocte, et ante fontem draconis, et ad portam stercoris, et considerabam murum Jerusalem dissipatum, et portas ejus consumptas igni.</P>
<P><a name="014">14</A>&nbsp;Et transivi ad portam fontis, et ad aqu&#230;ductum regis, et non erat locus jumento cui sedebam ut transiret.</P>
<P><a name="015">15</A>&nbsp;Et ascendi per torrentem nocte, et considerabam murum, et reversus veni ad portam vallis, et redii.</P>
<P><a name="016">16</A>&nbsp;Magistratus autem nesciebant quo abiissem, aut quid ego facerem: sed et Jud&#230;is, et sacerdotibus, et optimatibus, et magistratibus, et reliquis qui faciebant opus, usque ad id loci nihil indicaveram.</P>
<P><a name="017">17</A>&nbsp;Et dixi eis: Vos nostis afflictionem in qua sumus: quia Jerusalem deserta est, et port&#230; ejus consumpt&#230; sunt igni: venite, et &#230;dificemus muros Jerusalem, et non simus ultra opprobrium.</P>
<P><a name="018">18</A>&nbsp;Et indicavi eis manum Dei mei, quod esset bona mecum, et verba regis qu&#230; locutus esset mihi, et aio: Surgamus, et &#230;dificemus. Et confortat&#230; sunt manus eorum in bono.</P>
<P><a name="019">19</A>&nbsp;Audierunt autem Sanaballat Horonites, et Tobias servus Ammanites, et Gosem Arabs, et subsannaverunt nos, et despexerunt, dixeruntque: Qu&#230; est h&#230;c res quam facitis? numquid contra regem vos rebellatis?</P>
<P><a name="020">20</A>&nbsp;Et reddidi eis sermonem, dixique ad eos: Deus c&#230;li ipse nos juvat, et nos servi ejus sumus: surgamus et &#230;dificemus: vobis autem non est pars, et justitia, et memoria in Jerusalem.</P>
<P><HR>
<CENTER>
<A HREF="neh003">Next: Nehemiah Chapter 3</A></CENTER>
</BODY>
</HTML>
