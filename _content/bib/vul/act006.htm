<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/act006">Polyglot</A>&nbsp;
<A HREF="../gnt/act006">GNT</A>&nbsp;
<A HREF="../kjv/act006">KJV</A>&nbsp;

<BR>
<BR><A HREF="act">Acts Index</A><BR>
&nbsp;
<A HREF="act005">Previous</A>&nbsp;
<A HREF="act007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 6</H3><P><a name="001">1</A>&nbsp;In diebus illis, crescente numero discipulorum, factum est murmur Gr&#230;corum adversus Hebr&#230;os, eo quod despicerentur in ministerio quotidiano vidu&#230; eorum.</P>
<P><a name="002">2</A>&nbsp;Convocantes autem duodecim multitudinem discipulorum, dixerunt: Non est &#230;quum nos derelinquere verbum Dei, et ministrare mensis.</P>
<P><a name="003">3</A>&nbsp;Considerate ergo, fratres, viros ex vobis boni testimonii septem, plenos Spiritu Sancto et sapientia, quos constituamus super hoc opus.</P>
<P><a name="004">4</A>&nbsp;Nos vero orationi et ministerio verbi instantes erimus.</P>
<P><a name="005">5</A>&nbsp;Et placuit sermo coram omni multitudine. Et elegerunt Stephanum, virum plenum fide et Spiritu Sancto, et Philippum, et Prochorum, et Nicanorem, et Timonem, et Parmenam, et Nicolaum advenam Antiochenum.</P>
<P><a name="006">6</A>&nbsp;Hos statuerunt ante conspectum Apostolorum: et orantes imposuerunt eis manus.</P>
<P><a name="007">7</A>&nbsp;Et verbum Domini crescebat, et multiplicabatur numerus discipulorum in Jerusalem valde: multa etiam turba sacerdotum obediebat fidei.<BR>
</P>
<P><a name="008">8</A>&nbsp;Stephanus autem plenus gratia et fortitudine, faciebat prodigia et signa magna in populo.</P>
<P><a name="009">9</A>&nbsp;Surrexerunt autem quidam de synagoga qu&#230; appellatur Libertinorum, et Cyrenensium, et Alexandrinorum, et eorum qui erant a Cilicia, et Asia, disputantes cum Stephano:</P>
<P><a name="010">10</A>&nbsp;et non poterant resistere sapienti&#230;, et Spiritui qui loquebatur.</P>
<P><a name="011">11</A>&nbsp;Tunc summiserunt viros, qui dicerent se audivisse eum dicentem verba blasphemi&#230; in Moysen et in Deum.</P>
<P><a name="012">12</A>&nbsp;Commoverunt itaque plebem, et seniores, et scribas: et concurrentes rapuerunt eum, et adduxerunt in concilium,</P>
<P><a name="013">13</A>&nbsp;et statuerunt falsos testes, qui dicerent: Homo iste non cessat loqui verba adversus locum sanctum, et legem:</P>
<P><a name="014">14</A>&nbsp;audivimus enim eum dicentem quoniam Jesus Nazarenus hic destruet locum istum, et mutabit traditiones quas tradidit nobis Moyses.</P>
<P><a name="015">15</A>&nbsp;Et intuentes eum omnes qui sedebant in concilio, viderunt faciem ejus tamquam faciem angeli.</P>
<P><HR>
<CENTER>
<A HREF="act007">Next: Acts Chapter 7</A></CENTER>
</BODY>
</HTML>
