<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 17</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2017">Polyglot</A>&nbsp;
<A HREF="../kjv/ch2017">KJV</A>&nbsp;
<A HREF="../sep/ch2017">Sep</A>&nbsp;
<A HREF="../tan/ch2017">Tan</A>&nbsp;

<BR>
<BR><A HREF="ch2">2 Chronicles Index</A><BR>
&nbsp;
<A HREF="ch2016">Previous</A>&nbsp;
<A HREF="ch2018">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 17</H3><P><a name="001">1</A>&nbsp;Regnavit autem Josaphat filius ejus pro eo, et invaluit contra Isra&#235;l.</P>
<P><a name="002">2</A>&nbsp;Constituitque militum numeros in cunctis urbibus Juda qu&#230; erant vallat&#230; muris. Pr&#230;sidiaque disposuit in terra Juda, et in civitatibus Ephraim quas ceperat Asa pater ejus.</P>
<P><a name="003">3</A>&nbsp;Et fuit Dominus cum Josaphat, quia ambulavit in viis David patris sui primis: et non speravit in Baalim,</P>
<P><a name="004">4</A>&nbsp;sed in Deo patris sui: et perrexit in pr&#230;ceptis illius, et non juxta peccata Isra&#235;l.</P>
<P><a name="005">5</A>&nbsp;Confirmavitque Dominus regnum in manu ejus, et dedit omnis Juda munera Josaphat: fact&#230;que sunt ei infinit&#230; diviti&#230;, et multa gloria.</P>
<P><a name="006">6</A>&nbsp;Cumque sumpsisset cor ejus audaciam propter vias Domini, etiam excelsa et lucos de Juda abstulit.</P>
<P><a name="007">7</A>&nbsp;Tertio autem anno regni sui misit de principibus suis Benhail, et Obdiam, et Zachariam, et Nathana&#235;l, et Mich&#230;am, ut docerent in civitatibus Juda:</P>
<P><a name="008">8</A>&nbsp;et cum eis Levitas Semeiam, et Nathaniam, et Zabadiam, Asa&#235;l quoque, et Semiramoth, et Jonathan, Adoniamque et Thobiam, et Thobadoniam Levitas, et cum eis Elisama, et Joran sacerdotes:</P>
<P><a name="009">9</A>&nbsp;docebantque populum in Juda, habentes librum legis Domini, et circuibant cunctas urbes Juda, atque erudiebant populum.</P>
<P><a name="010">10</A>&nbsp;Itaque factus est pavor Domini super omnia regna terrarum qu&#230; erant per gyrum Juda, nec audebant bellare contra Josaphat.</P>
<P><a name="011">11</A>&nbsp;Sed et Philisth&#230;i Josaphat munera deferebant, et vectigal argenti: Arabes quoque adducebant pecora, arietum septem millia septingenta, et hircorum totidem.</P>
<P><a name="012">12</A>&nbsp;Crevit ergo Josaphat, et magnificatus est usque in sublime: atque &#230;dificavit in Juda domos ad instar turrium, urbesque muratas.</P>
<P><a name="013">13</A>&nbsp;Et multa opera paravit in urbibus Juda: viri quoque bellatores et robusti erant in Jerusalem,</P>
<P><a name="014">14</A>&nbsp;quorum iste numerus per domos atque familias singulorum: in Juda principes exercitus, Ednas dux, et cum eo robustissimi viri trecenta millia.</P>
<P><a name="015">15</A>&nbsp;Post hunc Johanan princeps, et cum eo ducenta octoginta millia.</P>
<P><a name="016">16</A>&nbsp;Post istum quoque Amasias filius Zechri, consecratus Domino, et cum eo ducenta millia virorum fortium.</P>
<P><a name="017">17</A>&nbsp;Hunc sequebatur robustus ad pr&#230;lia Eliada, et cum eo tenentium arcum et clypeum ducenta millia.</P>
<P><a name="018">18</A>&nbsp;Post istum etiam Jozabad, et cum eo centum octoginta millia expeditorum militum.</P>
<P><a name="019">19</A>&nbsp;Hi omnes erant ad manum regis, exceptis aliis quos posuerat in urbibus muratis in universo Juda.</P>
<P><HR>
<CENTER>
<A HREF="ch2018">Next: 2 Chronicles Chapter 18</A></CENTER>
</BODY>
</HTML>
