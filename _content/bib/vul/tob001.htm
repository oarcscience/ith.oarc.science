<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Tobias: Tobias Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/tob001">Polyglot</A>&nbsp;
<A HREF="../apo/tob001">Apo</A>&nbsp;
<A HREF="../sep/toa001">Sep:ToA</A>&nbsp;
<A HREF="../sep/tos001">Sep:ToS</A>&nbsp;

<BR>
<BR><A HREF="tob">Tobias Index</A><BR>
&nbsp;
<A HREF="neh013">Previous</A>&nbsp;
<A HREF="tob002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Tobias Chapter 1</H3><P><a name="001">1</A>&nbsp;Tobias ex tribu et civitate Nephthali (qu&#230; est in superioribus Galil&#230;&#230; supra Naasson, post viam qu&#230; ducit ad occidentem, in sinistro habens civitatem Sephet)</P>
<P><a name="002">2</A>&nbsp;cum captus esset in diebus Salmanasar regis Assyriorum, in captivitate tamen positus, viam veritatis non deseruit,</P>
<P><a name="003">3</A>&nbsp;ita ut omnia qu&#230; habere poterat, quotidie concaptivis fratribus, qui erant ex ejus genere, impertiret.</P>
<P><a name="004">4</A>&nbsp;Cumque esset junior omnibus in tribu Nephthali, nihil tamen puerile gessit in opere.</P>
<P><a name="005">5</A>&nbsp;Denique, cum irent omnes ad vitulos aureos quos Jeroboam fecerat rex Isra&#235;l, hic solus fugiebat consortia omnium.</P>
<P><a name="006">6</A>&nbsp;Sed pergebat in Jerusalem ad templum Domini, et ibi adorabat Dominum Deum Isra&#235;l, omnia primitiva sua et decimas suas fideliter offerens,</P>
<P><a name="007">7</A>&nbsp;ita ut in tertio anno proselytis et advenis ministraret omnem decimationem.</P>
<P><a name="008">8</A>&nbsp;H&#230;c et his similia secundum legem Dei puerulus observabat.</P>
<P><a name="009">9</A>&nbsp;Cum vero factus esset vir, accepit uxorem Annam de tribu sua, genuitque ex ea filium, nomen suum imponens ei:</P>
<P><a name="010">10</A>&nbsp;quem ab infantia timere Deum docuit, et abstinere ab omni peccato.</P>
<P><a name="011">11</A>&nbsp;Igitur, cum per captivitatem devenisset cum uxore sua et filio in civitatem Niniven cum omni tribu sua</P>
<P><a name="012">12</A>&nbsp;(cum omnes ederent ex cibis gentilium), iste custodivit animam suam, et numquam contaminatus est in escis eorum.</P>
<P><a name="013">13</A>&nbsp;Et quoniam memor fuit Domini in toto corde suo, dedit illi Deus gratiam in conspectu Salmanasar regis,</P>
<P><a name="014">14</A>&nbsp;et dedit illi potestatem quocumque vellet ire, habens libertatem qu&#230;cumque facere voluisset.</P>
<P><a name="015">15</A>&nbsp;Pergebat ergo ad omnes qui erant in captivitate, et monita salutis dabat eis.</P>
<P><a name="016">16</A>&nbsp;Cum autem venisset in Rages civitatem Medorum, et ex his quibus honoratus fuerat a rege, habuisset decem talenta argenti:</P>
<P><a name="017">17</A>&nbsp;et cum in multa turba generis sui Gabelum egentem videret, qui erat ex tribu ejus, sub chirographo dedit illi memoratum pondus argenti.</P>
<P><a name="018">18</A>&nbsp;Post multum vero temporis, mortuo Salmanasar rege, cum regnaret Sennacherib filius ejus pro eo, et filios Isra&#235;l exosos haberet in conspectu suo,</P>
<P><a name="019">19</A>&nbsp;Tobias quotidie pergebat per omnem cognationem suam, et consolabatur eos, dividebatque unicuique, prout poterat, de facultatibus suis:</P>
<P><a name="020">20</A>&nbsp;esurientes alebat, nudisque vestimenta pr&#230;bebat, et mortuis atque occisis sepulturam sollicitus exhibebat.</P>
<P><a name="021">21</A>&nbsp;Denique cum reversus esset rex Sennacherib, fugiens a Jud&#230;a plagam quam circa eum fecerat Deus propter blasphemiam suam, et iratus multos occideret ex filiis Isra&#235;l, Tobias sepeliebat corpora eorum.</P>
<P><a name="022">22</A>&nbsp;At ubi nuntiatum est regi, jussit eum occidi, et tulit omnem substantiam ejus.</P>
<P><a name="023">23</A>&nbsp;Tobias vero cum filio suo et cum uxore suo fugiens, nudus latuit, quia multi diligebant eum.</P>
<P><a name="024">24</A>&nbsp;Post dies vero quadraginta quinque occiderunt regem filii ipsius,</P>
<P><a name="025">25</A>&nbsp;et reversus est Tobias in domum suam, omnisque facultas ejus restituta est ei.</P>
<P><HR>
<CENTER>
<A HREF="tob002">Next: Tobias Chapter 2</A></CENTER>
</BODY>
</HTML>
