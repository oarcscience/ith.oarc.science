<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Corinthians: 2 Corinthians Chapter 13</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/co2013">Polyglot</A>&nbsp;
<A HREF="../gnt/co2013">GNT</A>&nbsp;
<A HREF="../kjv/co2013">KJV</A>&nbsp;

<BR>
<BR><A HREF="co2">2 Corinthians Index</A><BR>
&nbsp;
<A HREF="co2012">Previous</A>&nbsp;
<A HREF="gal001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Corinthians Chapter 13</H3><P><a name="001">1</A>&nbsp;Ecce tertio hoc venio ad vos: in ore duorum vel trium testium stabit omne verbum.</P>
<P><a name="002">2</A>&nbsp;Pr&#230;dixi, et pr&#230;dico, ut pr&#230;sens, et nunc absens iis qui ante peccaverunt, et ceteris omnibus, quoniam si venero iterum, non parcam.</P>
<P><a name="003">3</A>&nbsp;An experimentum qu&#230;ritis ejus, qui in me loquitur Christus, qui in vobis non infirmatur, sed potens est in vobis?</P>
<P><a name="004">4</A>&nbsp;Nam etsi crucifixus est ex infirmitate: sed vivit ex virtute Dei. Nam et nos infirmi sumus in illo: sed vivemus cum eo ex virtute Dei in vobis.</P>
<P><a name="005">5</A>&nbsp;Vosmetipsos tentate si estis in fide: ipsi vos probate. An non cognoscitis vosmetipsos quia Christus Jesus in vobis est? nisi forte reprobi estis.</P>
<P><a name="006">6</A>&nbsp;Spero autem quod cognoscetis, quia nos non sumus reprobi.</P>
<P><a name="007">7</A>&nbsp;Oramus autem Deum ut nihil mali faciatis, non ut nos probati appareamus, sed ut vos quod bonum est faciatis: nos autem ut reprobi simus.</P>
<P><a name="008">8</A>&nbsp;Non enim possumus aliquid adversus veritatem, sed pro veritate.</P>
<P><a name="009">9</A>&nbsp;Gaudemus enim, quoniam nos infirmi sumus, vos autem potentes estis. Hoc et oramus, vestram consummationem.</P>
<P><a name="010">10</A>&nbsp;Ideo h&#230;c absens scribo, ut non pr&#230;sens durius agam secundum potestatem, quam Dominus dedit mihi in &#230;dificationem, et non in destructionem.<BR>
</P>
<P><a name="011">11</A>&nbsp;De cetero, fratres, gaudete, perfecti estote, exhortamini, idem sapite, pacem habete, et Deus pacis et dilectionis erit vobiscum.</P>
<P><a name="012">12</A>&nbsp;Salutate invicem in osculo sancto. Salutant vos omnes sancti.</P>
<P><a name="013">13</A>&nbsp;Gratia Domini nostri Jesu Christi, et caritas Dei, et communicatio Sancti Spiritus sit cum omnibus vobis. Amen.</P>
<P></P>
<P><HR>
<CENTER>
<A HREF="gal001">Next: Galatians Chapter 1</A></CENTER>
</BODY>
</HTML>
