<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 43</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze043.htm">Polyglot</A>&nbsp;
<A HREF="../kjv/eze043.htm">KJV</A>&nbsp;
<A HREF="../sep/eze043.htm">Sep</A>&nbsp;
<A HREF="../tan/eze043.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze042.htm">Previous</A>&nbsp;
<A HREF="eze044.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 43</H3><P><a name="001">1</A>&nbsp;Et duxit me ad portam qu&#230; respiciebat ad viam orientalem.</P>
<P><a name="002">2</A>&nbsp;Et ecce gloria Dei Isra&#235;l ingrediebatur per viam orientalem: et vox erat ei quasi vox aquarum multarum, et terra splendebat a majestate ejus.</P>
<P><a name="003">3</A>&nbsp;Et vidi visionem secundum speciem quam videram quando venit ut disperderet civitatem, et species secundum aspectum quem videram juxta fluvium Chobar: et cecidi super faciem meam.</P>
<P><a name="004">4</A>&nbsp;Et majestas Domini ingressa est templum per viam port&#230; qu&#230; respiciebat ad orientem.</P>
<P><a name="005">5</A>&nbsp;Et elevavit me spiritus, et introduxit me in atrium interius: et ecce repleta erat gloria Domini domus.</P>
<P><a name="006">6</A>&nbsp;Et audivi loquentem ad me de domo: et vir qui stabat juxta me</P>
<P><a name="007">7</A>&nbsp;dixit ad me: Fili hominis, locus solii mei, et locus vestigiorum pedum meorum, ubi habito in medio filiorum Isra&#235;l in &#230;ternum: et non polluent ultra domus Isra&#235;l nomen sanctum meum, ipsi et reges eorum, in fornicationibus suis, et in ruinis regum suorum, et in excelsis.</P>
<P><a name="008">8</A>&nbsp;Qui fabricati sunt limen suum juxta limen meum, et postes suos juxta postes meos, et murus erat inter me et eos: et polluerunt nomen sanctum meum in abominationibus quas fecerunt: propter quod consumpsi eos in ira mea.</P>
<P><a name="009">9</A>&nbsp;Nunc ergo repellant procul fornicationem suam et ruinas regum suorum a me, et habitabo in medio eorum semper.</P>
<P><a name="010">10</A>&nbsp;Tu autem, fili hominis, ostende domui Isra&#235;l templum, et confundantur ab iniquitatibus suis, et metiantur fabricam,</P>
<P><a name="011">11</A>&nbsp;et erubescant ex omnibus qu&#230; fecerunt. Figuram domus, et fabric&#230; ejus, exitus et introitus, et omnem descriptionem ejus, et universa pr&#230;cepta ejus, cunctumque ordinem ejus, et omnes leges ejus ostende eis, et scribes in oculis eorum, ut custodiant omnes descriptiones ejus, et pr&#230;cepta illius, et faciant ea.</P>
<P><a name="012">12</A>&nbsp;Ista est lex domus in summitate montis: omnis finis ejus in circuitu, Sanctum sanctorum est. H&#230;c est ergo lex domus.<BR>
</P>
<P><a name="013">13</A>&nbsp;Ist&#230; autem mensur&#230; altaris in cubito verissimo, qui habebat cubitum et palmum: in sinu ejus erat cubitus, et cubitus in latitudine: et definitio ejus usque ad labium ejus, et in circuitu palmus unus: h&#230;c quoque erat fossa altaris.</P>
<P><a name="014">14</A>&nbsp;Et de sinu terr&#230; usque ad crepidinem novissimam duo cubiti, et latitudo cubiti unius: et a crepidine minore usque ad crepidinem majorem quatuor cubiti, et latitudo cubiti unius.</P>
<P><a name="015">15</A>&nbsp;Ipse autem ariel quatuor cubitorum, et ab ariel usque ad sursum cornua quatuor.</P>
<P><a name="016">16</A>&nbsp;Et ariel duodecim cubitorum in longitudine per duodecim cubitos latitudinis, quadrangulatum &#230;quis lateribus.</P>
<P><a name="017">17</A>&nbsp;Et crepido quatuordecim cubitorum longitudinis per quatuordecim cubitos latitudinis in quatuor angulis ejus: et corona in circuitu ejus dimidii cubiti, et sinus ejus unius cubiti per circuitum: gradus autem ejus versi ad orientem.<BR>
</P>
<P><a name="018">18</A>&nbsp;Et dixit ad me: Fili hominis, h&#230;c dicit Dominus Deus: Hi sunt ritus altaris, in quacumque die fuerit fabricatum, ut offeratur super illud holocaustum, et effundatur sanguis.</P>
<P><a name="019">19</A>&nbsp;Et dabis sacerdotibus et Levitis qui sunt de semine Sadoc, qui accedunt ad me, ait Dominus Deus, ut offerant mihi vitulum de armento pro peccato.</P>
<P><a name="020">20</A>&nbsp;Et assumens de sanguine ejus, pones super quatuor cornua ejus, et super quatuor angulos crepidinis, et super coronam in circuitu: et mundabis illud et expiabis.</P>
<P><a name="021">21</A>&nbsp;Et tolles vitulum qui oblatus fuerit pro peccato, et combures eum in separato loco domus, extra sanctuarium.</P>
<P><a name="022">22</A>&nbsp;Et in die secunda offeres hircum caprarum immaculatum pro peccato: et expiabunt altare sicut expiaverunt in vitulo.</P>
<P><a name="023">23</A>&nbsp;Cumque compleveris expians illud, offeres vitulum de armento immaculatum, et arietem de grege immaculatum.</P>
<P><a name="024">24</A>&nbsp;Et offeres eos in conspectu Domini: et mittent sacerdotes super eos sal, et offerent eos holocaustum Domino.</P>
<P><a name="025">25</A>&nbsp;Septem diebus facies hircum pro peccato quotidie: et vitulum de armento, et arietem de pecoribus immaculatos offerent.</P>
<P><a name="026">26</A>&nbsp;Septem diebus expiabunt altare et mundabunt illud, et implebunt manum ejus.</P>
<P><a name="027">27</A>&nbsp;Expletis autem diebus, in die octava et ultra, facient sacerdotes super altare holocausta vestra, et qu&#230; pro pace offerunt: et placatus ero vobis, ait Dominus Deus.</P>
<P><HR>
<CENTER>
<A HREF="eze044.htm">Next: Ezekiel Chapter 44</A></CENTER>
</BODY>
</HTML>
