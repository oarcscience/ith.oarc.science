<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Samuel: 2 Samuel Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa2014">Polyglot</A>&nbsp;
<A HREF="../kjv/sa2014">KJV</A>&nbsp;
<A HREF="../sep/sa2014">Sep</A>&nbsp;
<A HREF="../tan/sa2014">Tan</A>&nbsp;

<BR>
<BR><A HREF="sa2">2 Samuel Index</A><BR>
&nbsp;
<A HREF="sa2013">Previous</A>&nbsp;
<A HREF="sa2015">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Samuel Chapter 14</H3><P><a name="001">1</A>&nbsp;Intelligens autem Joab filius Sarvi&#230; quod cor regis versum esset ad Absalom,</P>
<P><a name="002">2</A>&nbsp;misit Thecuam, et tulit inde mulierem sapientem: dixitque ad eam: Lugere te simula, et induere veste lugubri, et ne ungaris oleo, ut sis quasi mulier jam plurimo tempore lugens mortuum:</P>
<P><a name="003">3</A>&nbsp;et ingredieris ad regem, et loqueris ad eum sermones hujuscemodi. Posuit autem Joab verba in ore ejus.</P>
<P><a name="004">4</A>&nbsp;Itaque cum ingressa fuisset mulier Thecuitis ad regem, cecidit coram eo super terram, et adoravit, et dixit: Serva me, rex.</P>
<P><a name="005">5</A>&nbsp;Et ait ad eam rex: Quid caus&#230; habes? Qu&#230; respondit: Heu, mulier vidua ego sum: mortuus est enim vir meus.</P>
<P><a name="006">6</A>&nbsp;Et ancill&#230; tu&#230; erant duo filii: qui rixati sunt adversum se in agro, nullusque erat qui eos prohibere posset: et percussit alter alterum, et interfecit eum.</P>
<P><a name="007">7</A>&nbsp;Et ecce consurgens universa cognatio adversum ancillam tuam, dicit: Trade eum qui percussit fratrem suum, ut occidamus eum pro anima fratris sui quem interfecit, et deleamus h&#230;redem: et qu&#230;runt extinguere scintillam meam qu&#230; relicta est, ut non supersit viro meo nomen, et reliqui&#230; super terram.</P>
<P><a name="008">8</A>&nbsp;Et ait rex ad mulierem: Vade in domum tuam, et ego jubebo pro te.</P>
<P><a name="009">9</A>&nbsp;Dixitque mulier Thecuitis ad regem: In me, domine mi rex, sit iniquitas, et in domum patris mei: rex autem et thronus ejus sit innocens.</P>
<P><a name="010">10</A>&nbsp;Et ait rex: Qui contradixerit tibi, adduc eum ad me, et ultra non addet ut tangat te.</P>
<P><a name="011">11</A>&nbsp;Qu&#230; ait: Recordetur rex Domini Dei sui, ut non multiplicentur proximi sanguinis ad ulciscendum, et nequaquam interficiant filium meum. Qui ait: Vivit Dominus, quia non cadet de capillis filii tui super terram.</P>
<P><a name="012">12</A>&nbsp;Dixit ergo mulier: Loquatur ancilla tua ad dominum meum regem verbum. Et ait: Loquere.</P>
<P><a name="013">13</A>&nbsp;Dixitque mulier: Quare cogitasti hujuscemodi rem contra populum Dei, et locutus est rex verbum istud, ut peccet, et non reducat ejectum suum?</P>
<P><a name="014">14</A>&nbsp;Omnes morimur, et quasi aqu&#230; dilabimur in terram, qu&#230; non revertuntur: nec vult Deus perire animam, sed retractat cogitans ne penitus pereat qui abjectus est.</P>
<P><a name="015">15</A>&nbsp;Nunc igitur veni, ut loquar ad dominum meum regem verbum hoc, pr&#230;sente populo. Et dixit ancilla tua: Loquar ad regem, si quomodo faciat rex verbum ancill&#230; su&#230;.</P>
<P><a name="016">16</A>&nbsp;Et audivit rex, ut liberaret ancillam suam de manu omnium qui volebant de h&#230;reditate Dei delere me, et filium meum simul.</P>
<P><a name="017">17</A>&nbsp;Dicat ergo ancilla tua, ut fiat verbum domini mei regis sicut sacrificium. Sicut enim angelus Dei, sic est dominus meus rex, ut nec benedictione, nec maledictione moveatur: unde et Dominus Deus tuus est tecum.</P>
<P><a name="018">18</A>&nbsp;Et respondens rex, dixit ad mulierem: Ne abscondas a me verbum quod te interrogo. Dixitque ei mulier: Loquere, domine mi rex.</P>
<P><a name="019">19</A>&nbsp;Et ait rex: Numquid manus Joab tecum est in omnibus istis? Respondit mulier, et ait: Per salutem anim&#230; tu&#230;, domine mi rex, nec ad sinistram, nec ad dexteram est ex omnibus his qu&#230; locutus est dominus meus rex: servus enim tuus Joab, ipse pr&#230;cepit mihi, et ipse posuit in os ancill&#230; tu&#230; omnia verba h&#230;c.</P>
<P><a name="020">20</A>&nbsp;Ut verterem figuram sermonis hujus, servus tuus Joab pr&#230;cepit istud: tu autem, domine mi rex, sapiens es, sicut habet sapientiam angelus Dei, ut intelligas omnia super terram.<BR>
</P>
<P><a name="021">21</A>&nbsp;Et ait rex ad Joab: Ecce placatus feci verbum tuum: vade ergo, et revoca puerum Absalom.</P>
<P><a name="022">22</A>&nbsp;Cadensque Joab super faciem suam in terram, adoravit, et benedixit regi: et dixit Joab: Hodie intellexit servus tuus quia inveni gratiam in oculis tuis, domine mi rex: fecisti enim sermonem servi tui.</P>
<P><a name="023">23</A>&nbsp;Surrexit ergo Joab et abiit in Gessur, et adduxit Absalom in Jerusalem.</P>
<P><a name="024">24</A>&nbsp;Dixit autem rex: Revertatur in domum suam, et faciem meam non videat. Reversus est itaque Absalom in domum suam, et faciem regis non vidit.</P>
<P><a name="025">25</A>&nbsp;Porro sicut Absalom, vir non erat pulcher in omni Isra&#235;l, et decorus nimis: a vestigio pedis usque ad verticem non erat in eo ulla macula.</P>
<P><a name="026">26</A>&nbsp;Et quando tondebat capillum (semel autem in anno tondebatur, quia gravabat eum c&#230;saries), ponderabat capillos capitis sui ducentis siclis, pondere publico.</P>
<P><a name="027">27</A>&nbsp;Nati sunt autem Absalom filii tres, et filia una nomine Thamar, elegantis form&#230;.<BR>
</P>
<P><a name="028">28</A>&nbsp;Mansitque Absalom in Jerusalem duobus annis, et faciem regis non vidit.</P>
<P><a name="029">29</A>&nbsp;Misit itaque ad Joab, ut mitteret eum ad regem: qui noluit venire ad eum. Cumque secundo misisset, et ille noluisset venire ad eum,</P>
<P><a name="030">30</A>&nbsp;dixit servis suis: Scitis agrum Joab juxta agrum meum, habentem messem hordei: ite igitur, et succendite eum igni. Succenderunt ergo servi Absalom segetem igni. Et venientes servi Joab, scissis vestibus suis, dixerunt: Succenderunt servi Absalom partem agri igni.</P>
<P><a name="031">31</A>&nbsp;Surrexitque Joab, et venit ad Absalom in domum ejus, et dixit: Quare succenderunt servi tui segetem meam igni?</P>
<P><a name="032">32</A>&nbsp;Et respondit Absalom ad Joab: Misi ad te obsecrans ut venires ad me, et mitterem te ad regem, et diceres ei: Quare veni de Gessur? melius mihi erat ibi esse: obsecro ergo ut videam faciem regis: quod si memor est iniquitatis me&#230;, interficiat me.</P>
<P><a name="033">33</A>&nbsp;Ingressus itaque Joab ad regem, nuntiavit ei omnia: vocatusque est Absalom, et intravit ad regem, et adoravit super faciem terr&#230; coram eo: osculatusque est rex Absalom.</P>
<P><HR>
<CENTER>
<A HREF="sa2015">Next: 2 Samuel Chapter 15</A></CENTER>
</BODY>
</HTML>
