<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch1010.htm">Polyglot</A>&nbsp;
<A HREF="../kjv/ch1010.htm">KJV</A>&nbsp;
<A HREF="../sep/ch1010.htm">Sep</A>&nbsp;
<A HREF="../tan/ch1010.htm">Tan</A>&nbsp;

<BR>
<BR><A HREF="ch1.htm">1 Chronicles Index</A><BR>
&nbsp;
<A HREF="ch1009.htm">Previous</A>&nbsp;
<A HREF="ch1011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 10</H3><P><a name="001">1</A>&nbsp;Philisthiim autem pugnabant contra Isra&#235;l, fugeruntque viri Isra&#235;l Pal&#230;sthinos, et ceciderunt vulnerati in monte Gelbo&#235;.</P>
<P><a name="002">2</A>&nbsp;Cumque appropinquassent Philisth&#230;i, persequentes Saul et filios ejus, percusserunt Jonathan, et Abinadab, et Melchisua filios Saul.</P>
<P><a name="003">3</A>&nbsp;Et aggravatum est pr&#230;lium contra Saul, inveneruntque eum sagittarii, et vulneraverunt jaculis.</P>
<P><a name="004">4</A>&nbsp;Et dixit Saul ad armigerum suum: Evagina gladium tuum, et interfice me, ne forte veniant incircumcisi isti, et illudant mihi. Noluit autem armiger ejus hoc facere, timore perterritus: arripuit ergo Saul ensem, et irruit in eum.</P>
<P><a name="005">5</A>&nbsp;Quod cum vidisset armiger ejus, videlicet mortuum esse Saul, irruit etiam ipse in gladium suum, et mortuus est.</P>
<P><a name="006">6</A>&nbsp;Interiit ergo Saul: et tres filii ejus, et omnis domus illius pariter concidit.</P>
<P><a name="007">7</A>&nbsp;Quod cum vidissent viri Isra&#235;l qui habitabant in campestribus, fugerunt: et Saul ac filiis ejus mortuis, dereliquerunt urbes suas, et huc illucque dispersi sunt: veneruntque Philisthiim, et habitaverunt in eis.</P>
<P><a name="008">8</A>&nbsp;Die igitur altero detrahentes Philisthiim spolia c&#230;sorum, invenerunt Saul et filios ejus jacentes in monte Gelbo&#235;.</P>
<P><a name="009">9</A>&nbsp;Cumque spoliassent eum, et amputassent caput, armisque nudassent, miserunt in terram suam, ut circumferretur, et ostenderetur idolorum templis, et populis:</P>
<P><a name="010">10</A>&nbsp;arma autem ejus consecraverunt in fano dei sui, et caput affixerunt in templo Dagon.</P>
<P><a name="011">11</A>&nbsp;Hoc cum audissent viri Jabes Galaad, omnia scilicet qu&#230; Philisthiim fecerant super Saul,</P>
<P><a name="012">12</A>&nbsp;consurrexerunt singuli virorum fortium, et tulerunt cadavera Saul et filiorum ejus: attuleruntque ea in Jabes, et sepelierunt ossa eorum subter quercum, qu&#230; erat in Jabes, et jejunaverunt septem diebus.</P>
<P><a name="013">13</A>&nbsp;Mortuus est ergo Saul propter iniquitates suas, eo quod pr&#230;varicatus sit mandatum Domini quod pr&#230;ceperat, et non custodierit illud: sed insuper etiam pythonissam consuluerit,</P>
<P><a name="014">14</A>&nbsp;nec speraverit in Domino: propter quod interfecit eum, et transtulit regnum ejus ad David filium Isai.</P>
<P><HR>
<CENTER>
<A HREF="ch1011.htm">Next: 1 Chronicles Chapter 11</A></CENTER>
</BODY>
</HTML>
