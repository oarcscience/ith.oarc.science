<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 23</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen023">Polyglot</A>&nbsp;
<A HREF="../kjv/gen023">KJV</A>&nbsp;
<A HREF="../sep/gen023">Sep</A>&nbsp;
<A HREF="../tan/gen023">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen022">Previous</A>&nbsp;
<A HREF="gen024">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 23</H3><P><a name="001">1</A>&nbsp;Vixit autem Sara centum viginti septem annis.</P>
<P><a name="002">2</A>&nbsp;Et mortua est in civitate Arbee, qu&#230; est Hebron, in terra Chanaan: venitque Abraham ut plangeret et fleret eam.</P>
<P><a name="003">3</A>&nbsp;Cumque surrexisset ab officio funeris, locutus est ad filios Heth, dicens:</P>
<P><a name="004">4</A>&nbsp;Advena sum et peregrinus apud vos: date mihi jus sepulchri vobiscum, ut sepeliam mortuum meum.</P>
<P><a name="005">5</A>&nbsp;Responderunt filii Heth, dicentes:</P>
<P><a name="006">6</A>&nbsp;Audi nos, domine: princeps Dei es apud nos: in electis sepulchris nostris sepeli mortuum tuum, nullusque te prohibere poterit quin in monumento ejus sepelias mortuum tuum.</P>
<P><a name="007">7</A>&nbsp;Surrexit Abraham, et adoravit populum terr&#230;, filios videlicet Heth:</P>
<P><a name="008">8</A>&nbsp;dixitque ad eos: Si placet anim&#230; vestr&#230; ut sepeliam mortuum meum, audite me, et intercedite pro me apud Ephron filium Seor:</P>
<P><a name="009">9</A>&nbsp;ut det mihi speluncam duplicem, quam habet in extrema parte agri sui: pecunia digna tradat eam mihi coram vobis in possessionem sepulchri.</P>
<P><a name="010">10</A>&nbsp;Habitabat autem Ephron in medio filiorum Heth. Responditque Ephron ad Abraham, cunctis audientibus qui ingrediebantur portam civitatis illius, dicens:</P>
<P><a name="011">11</A>&nbsp;Nequaquam ita fiat, domine mi, sed tu magis ausculta quod loquor. Agrum trado tibi, et speluncam qu&#230; in eo est, pr&#230;sentibus filiis populi mei; sepeli mortuum tuum.</P>
<P><a name="012">12</A>&nbsp;Adoravit Abraham coram populo terr&#230;.</P>
<P><a name="013">13</A>&nbsp;Et locutus est ad Ephron circumstante plebe: Qu&#230;so ut audias me: dabo pecuniam pro agro: suscipe eam, et sic sepeliam mortuum meum in eo.</P>
<P><a name="014">14</A>&nbsp;Responditque Ephron:</P>
<P><a name="015">15</A>&nbsp;Domine mi, audi me: terra, quam postulas, quadringentis siclis argenti valet: istud est pretium inter me et te: sed quantum est hoc? sepeli mortuum tuum.</P>
<P><a name="016">16</A>&nbsp;Quod cum audisset Abraham, appendit pecuniam, quam Ephron postulaverat, audientibus filiis Heth, quadringentos siclos argenti probat&#230; monet&#230; public&#230;.</P>
<P><a name="017">17</A>&nbsp;Confirmatusque est ager quondam Ephronis, in quo erat spelunca duplex, respiciens Mambre, tam ipse, quam spelunca, et omnes arbores ejus in cunctis terminis ejus per circuitum,</P>
<P><a name="018">18</A>&nbsp;Abrah&#230; in possessionem, videntibus filiis Heth, et cunctis qui intrabant portam civitatis illius.</P>
<P><a name="019">19</A>&nbsp;Atque ita sepelivit Abraham Saram uxorem suam in spelunca agri duplici, qu&#230; respiciebat Mambre. H&#230;c est Hebron in terra Chanaan.</P>
<P><a name="020">20</A>&nbsp;Et confirmatus est ager, et antrum quod erat in eo, Abrah&#230; in possessionem monumenti a filiis Heth.</P>
<P><HR>
<CENTER>
<A HREF="gen024">Next: Genesis Chapter 24</A></CENTER>
</BODY>
</HTML>
