<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rom003.htm">Polyglot</A>&nbsp;
<A HREF="../gnt/rom003.htm">GNT</A>&nbsp;
<A HREF="../kjv/rom003.htm">KJV</A>&nbsp;

<BR>
<BR><A HREF="rom.htm">Romans Index</A><BR>
&nbsp;
<A HREF="rom002.htm">Previous</A>&nbsp;
<A HREF="rom004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 3</H3><P><a name="001">1</A>&nbsp;Quid ergo amplius Jud&#230;o est? aut qu&#230; utilitas circumcisionis?</P>
<P><a name="002">2</A>&nbsp;Multum per omnem modum. Primum quidem quia credita sunt illis eloquia Dei.</P>
<P><a name="003">3</A>&nbsp;Quid enim si quidam illorum non crediderunt? numquid incredulitas illorum fidem Dei evacuabit? Absit.</P>
<P><a name="004">4</A>&nbsp;Est autem Deus verax: omnis autem homo mendax, sicut scriptum est: [Ut justificeris in sermonibus tuis:<BR> et vincas cum judicaris.]</P>
<P><a name="005">5</A>&nbsp;Si autem iniquitas nostra justitiam Dei commendat, quid dicemus? Numquid iniquus est Deus, qui infert iram?</P>
<P><a name="006">6</A>&nbsp;secundum hominem dico. Absit. Alioquin quomodo judicabit Deus hunc mundum?</P>
<P><a name="007">7</A>&nbsp;Si enim veritas Dei in meo mendacio abundavit in gloriam ipsius: quid adhuc et ego tamquam peccator judicor?</P>
<P><a name="008">8</A>&nbsp;et non (sicut blasphemamur, et sicut aiunt quidam nos dicere) faciamus mala ut veniant bona: quorum damnatio justa est.<BR>
</P>
<P><a name="009">9</A>&nbsp;Quid ergo? pr&#230;cellimus eos? Nequaquam. Causati enim sumus Jud&#230;os et Gr&#230;cos omnes sub peccato esse,</P>
<P><a name="010">10</A>&nbsp;sicut scriptum est: [Quia non est justus quisquam:<BR></P>
<P><a name="011">11</A>&nbsp;non est intelligens, non est requirens Deum.<BR></P>
<P><a name="012">12</A>&nbsp;Omnes declinaverunt, simul inutiles facti sunt:<BR> non est qui faciat bonum, non est usque ad unum.<BR></P>
<P><a name="013">13</A>&nbsp;Sepulchrum patens est guttur eorum,<BR> linguis suis dolose agebant:<BR> venenum aspidum sub labiis eorum:<BR></P>
<P><a name="014">14</A>&nbsp;quorum os maledictione, et amaritudine plenum est:<BR></P>
<P><a name="015">15</A>&nbsp;veloces pedes eorum ad effundendum sanguinem:<BR></P>
<P><a name="016">16</A>&nbsp;contritio et infelicitas in viis eorum:<BR></P>
<P><a name="017">17</A>&nbsp;et viam pacis non cognoverunt:<BR></P>
<P><a name="018">18</A>&nbsp;non est timor Dei ante oculos eorum.]</P>
<P><a name="019">19</A>&nbsp;Scimus autem quoniam qu&#230;cumque lex loquitur, iis, qui in lege sunt, loquitur: ut omne os obstruatur, et subditus fiat omnis mundus Deo:</P>
<P><a name="020">20</A>&nbsp;quia ex operibus legis non justificabitur omnis caro coram illo. Per legem enim cognitio peccati.<BR>
</P>
<P><a name="021">21</A>&nbsp;Nunc autem sine lege justitia Dei manifestata est: testificata a lege et prophetis.</P>
<P><a name="022">22</A>&nbsp;Justitia autem Dei per fidem Jesu Christi in omnes et super omnes qui credunt in eum: non enim est distinctio:</P>
<P><a name="023">23</A>&nbsp;omnes enim peccaverunt, et egent gloria Dei.</P>
<P><a name="024">24</A>&nbsp;Justificati gratis per gratiam ipsius, per redemptionem qu&#230; est in Christo Jesu,</P>
<P><a name="025">25</A>&nbsp;quem proposuit Deus propitiationem per fidem in sanguine ipsius, ad ostensionem justiti&#230; su&#230; propter remissionem pr&#230;cedentium delictorum</P>
<P><a name="026">26</A>&nbsp;in sustentatione Dei, ad ostensionem justiti&#230; ejus in hoc tempore: ut sit ipse justus, et justificans eum, qui est ex fide Jesu Christi.<BR>
</P>
<P><a name="027">27</A>&nbsp;Ubi est ergo gloriatio tua? Exclusa est. Per quam legem? Factorum? Non: sed per legem fidei.</P>
<P><a name="028">28</A>&nbsp;Arbitramur enim justificari hominem per fidem sine operibus legis.</P>
<P><a name="029">29</A>&nbsp;An Jud&#230;orum Deus tantum? nonne et gentium? Immo et gentium:</P>
<P><a name="030">30</A>&nbsp;quoniam quidem unus est Deus, qui justificat circumcisionem ex fide, et pr&#230;putium per fidem.</P>
<P><a name="031">31</A>&nbsp;Legem ergo destruimus per fidem? Absit: sed legem statuimus.</P>
<P><HR>
<CENTER>
<A HREF="rom004.htm">Next: Romans Chapter 4</A></CENTER>
</BODY>
</HTML>
