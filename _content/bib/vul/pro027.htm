<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 27</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro027">Polyglot</A>&nbsp;
<A HREF="../kjv/pro027">KJV</A>&nbsp;
<A HREF="../tan/pro027">Tan</A>&nbsp;

<BR>
<BR><A HREF="pro">Proverbs Index</A><BR>
&nbsp;
<A HREF="pro026">Previous</A>&nbsp;
<A HREF="pro028">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 27</H3><P><a name="001">1</A>&nbsp;[Ne glorieris in crastinum,<BR> ignorans quid superventura pariat dies.<BR></P>
<P><a name="002">2</A>&nbsp;Laudet te alienus, et non os tuum;<BR> extraneus, et non labia tua.<BR></P>
<P><a name="003">3</A>&nbsp;Grave est saxum, et onerosa arena,<BR> sed ira stulti utroque gravior.<BR></P>
<P><a name="004">4</A>&nbsp;Ira non habet misericordiam nec erumpens furor,<BR> et impetum concitati ferre quis poterit?<BR></P>
<P><a name="005">5</A>&nbsp;Melior est manifesta correptio<BR> quam amor absconditus.<BR></P>
<P><a name="006">6</A>&nbsp;Meliora sunt vulnera diligentis<BR> quam fraudulenta oscula odientis.<BR></P>
<P><a name="007">7</A>&nbsp;Anima saturata calcabit favum,<BR> et anima esuriens etiam amarum pro dulci sumet.<BR></P>
<P><a name="008">8</A>&nbsp;Sicut avis transmigrans de nido suo,<BR> sic vir qui derelinquit locum suum.<BR></P>
<P><a name="009">9</A>&nbsp;Unguento et variis odoribus delectatur cor,<BR> et bonis amici consiliis anima dulcoratur.]<BR>
</P>
<P><a name="010">10</A>&nbsp;[Amicum tuum et amicum patris tui ne dimiseris,<BR> et domum fratris tui ne ingrediaris in die afflictionis tu&#230;.<BR> Melior est vicinus juxta<BR> quam frater procul.<BR></P>
<P><a name="011">11</A>&nbsp;Stude sapienti&#230;, fili mi, et l&#230;tifica cor meum,<BR> ut possis exprobranti respondere sermonem.<BR></P>
<P><a name="012">12</A>&nbsp;Astutus videns malum, absconditus est:<BR> parvuli transeuntes sustinuerunt dispendia.<BR></P>
<P><a name="013">13</A>&nbsp;Tolle vestimentum ejus qui spopondit pro extraneo,<BR> et pro alienis aufer ei pignus.<BR></P>
<P><a name="014">14</A>&nbsp;Qui benedicit proximo suo voce grandi,<BR> de nocte consurgens maledicenti similis erit.<BR></P>
<P><a name="015">15</A>&nbsp;Tecta perstillantia in die frigoris<BR> et litigiosa mulier comparantur.<BR></P>
<P><a name="016">16</A>&nbsp;Qui retinet eam quasi qui ventum teneat,<BR> et oleum dexter&#230; su&#230; vocabit.<BR></P>
<P><a name="017">17</A>&nbsp;Ferrum ferro exacuitur,<BR> et homo exacuit faciem amici sui.<BR></P>
<P><a name="018">18</A>&nbsp;Qui servat ficum comedet fructus ejus,<BR> et qui custos est domini sui glorificabitur.<BR></P>
<P><a name="019">19</A>&nbsp;Quomodo in aquis resplendent vultus prospicientium,<BR> sic corda hominum manifesta sunt prudentibus.<BR></P>
<P><a name="020">20</A>&nbsp;Infernus et perditio numquam implentur:<BR> similiter et oculi hominum insatiabiles.<BR></P>
<P><a name="021">21</A>&nbsp;Quomodo probatur in conflatorio argentum et in fornace aurum,<BR> sic probatur homo ore laudantis.<BR> Cor iniqui inquirit mala,<BR> cor autem rectum inquirit scientiam.<BR></P>
<P><a name="022">22</A>&nbsp;Si contuderis stultum in pila<BR> quasi ptisanas feriente desuper pilo,<BR> non auferetur ab eo stultitia ejus.]<BR>
</P>
<P><a name="023">23</A>&nbsp;[Diligenter agnosce vultum pecoris tui,<BR> tuosque greges considera:<BR></P>
<P><a name="024">24</A>&nbsp;non enim habebis jugiter potestatem,<BR> sed corona tribuetur in generationem et generationem.<BR></P>
<P><a name="025">25</A>&nbsp;Aperta sunt prata, et apparuerunt herb&#230; virentes,<BR> et collecta sunt f&#156;na de montibus.<BR></P>
<P><a name="026">26</A>&nbsp;Agni ad vestimentum tuum,<BR> et h&#230;di ad agri pretium.<BR></P>
<P><a name="027">27</A>&nbsp;Sufficiat tibi lac caprarum in cibos tuos,<BR> et in necessaria domus tu&#230;, et ad victum ancillis tuis.]</P>
<P><HR>
<CENTER>
<A HREF="pro028">Next: Proverbs Chapter 28</A></CENTER>
</BODY>
</HTML>
