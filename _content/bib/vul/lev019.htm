<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 19</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev019">Polyglot</A>&nbsp;
<A HREF="../kjv/lev019">KJV</A>&nbsp;
<A HREF="../sep/lev019">Sep</A>&nbsp;
<A HREF="../tan/lev019">Tan</A>&nbsp;

<BR>
<BR><A HREF="lev">Leviticus Index</A><BR>
&nbsp;
<A HREF="lev018">Previous</A>&nbsp;
<A HREF="lev020">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 19</H3><P><a name="001">1</A>&nbsp;Locutus est Dominus ad Moysen, dicens:</P>
<P><a name="002">2</A>&nbsp;Loquere ad omnem c&#156;tum filiorum Isra&#235;l, et dices ad eos: Sancti estote, quia ego sanctus sum, Dominus Deus vester.</P>
<P><a name="003">3</A>&nbsp;Unusquisque patrem suum, et matrem suam timeat. Sabbata mea custodite. Ego Dominus Deus vester.</P>
<P><a name="004">4</A>&nbsp;Nolite converti ad idola, nec deos conflatiles faciatis vobis. Ego Dominus Deus vester.</P>
<P><a name="005">5</A>&nbsp;Si immolaveritis hostiam pacificorum Domino, ut sit placabilis,</P>
<P><a name="006">6</A>&nbsp;eo die quo fuerit immolata, comedetis eam, et die altero: quidquid autem residuum fuerit in diem tertium, igne comburetis.</P>
<P><a name="007">7</A>&nbsp;Si quis post biduum comederit ex ea, profanus erit, et impietatis reus:</P>
<P><a name="008">8</A>&nbsp;portabitque iniquitatem suam, quia sanctum Domini polluit, et peribit anima illa de populo suo.<BR>
</P>
<P><a name="009">9</A>&nbsp;Cumque messueris segetes terr&#230; tu&#230;, non tondebis usque ad solum superficiem terr&#230;, nec remanentes spicas colliges,</P>
<P><a name="010">10</A>&nbsp;neque in vinea tua racemos et grana decidentia congregabis: sed pauperibus et peregrinis carpenda dimittes. Ego Dominus Deus vester.</P>
<P><a name="011">11</A>&nbsp;Non facietis furtum. Non mentiemini, nec decipiet unusquisque proximum suum.</P>
<P><a name="012">12</A>&nbsp;Non perjurabis in nomine meo, nec pollues nomen Dei tui. Ego Dominus.</P>
<P><a name="013">13</A>&nbsp;Non facies calumniam proximo tuo nec vi opprimes eum. Non morabitur opus mercenarii tui apud te usque mane.</P>
<P><a name="014">14</A>&nbsp;Non maledices surdo, nec coram c&#230;co pones offendiculum: sed timebis Dominum Deum tuum, quia ego sum Dominus.</P>
<P><a name="015">15</A>&nbsp;Non facies quod iniquum est, nec injuste judicabis. Non consideres personam pauperis, nec honores vultum potentis. Juste judica proximo tuo.</P>
<P><a name="016">16</A>&nbsp;Non eris criminator, nec susurro in populo. Non stabis contra sanguinem proximi tui. Ego Dominus.</P>
<P><a name="017">17</A>&nbsp;Non oderis fratrem tuum in corde tuo, sed publice argue eum, ne habeas super illo peccatum.</P>
<P><a name="018">18</A>&nbsp;Non qu&#230;ras ultionem, nec memor eris injuri&#230; civium tuorum. Diliges amicum tuum sicut teipsum. Ego Dominus.<BR>
</P>
<P><a name="019">19</A>&nbsp;Leges meas custodite. Jumentum tuum non facies coire cum alterius generis animantibus. Agrum tuum non seres diverso semine. Veste, qu&#230; ex duobus texta est, non indueris.</P>
<P><a name="020">20</A>&nbsp;Homo, si dormierit cum muliere coitu seminis, qu&#230; sit ancilla etiam nubilis, et tamen pretio non redempta, nec libertate donata: vapulabunt ambo, et non morientur, quia non fuit libera.</P>
<P><a name="021">21</A>&nbsp;Pro delicto autem suo offeret Domino ad ostium tabernaculi testimonii arietem:</P>
<P><a name="022">22</A>&nbsp;orabitque pro eo sacerdos, et pro peccato ejus coram Domino, et repropitiabitur ei, dimitteturque peccatum.</P>
<P><a name="023">23</A>&nbsp;Quando ingressi fueritis terram, et plantaveritis in ea ligna pomifera, auferetis pr&#230;putia eorum: poma, qu&#230; germinant, immunda erunt vobis, nec edetis ex eis.</P>
<P><a name="024">24</A>&nbsp;Quarto autem anno omnis fructus eorum sanctificabitur, laudabilis Domino.</P>
<P><a name="025">25</A>&nbsp;Quinto autem anno comedetis fructus, congregantes poma, qu&#230; proferunt. Ego Dominus Deus vester.</P>
<P><a name="026">26</A>&nbsp;Non comedetis cum sanguine. Non augurabimini, nec observabitis somnia.</P>
<P><a name="027">27</A>&nbsp;Neque in rotundum attondebitis comam, nec radetis barbam.</P>
<P><a name="028">28</A>&nbsp;Et super mortuo non incidetis carnem vestram, neque figuras aliquas aut stigmata facietis vobis. Ego Dominus.</P>
<P><a name="029">29</A>&nbsp;Ne prostituas filiam tuam, ne contaminetur terra et impleatur piaculo.</P>
<P><a name="030">30</A>&nbsp;Sabbata mea custodite, et sanctuarium meum metuite. Ego Dominus.</P>
<P><a name="031">31</A>&nbsp;Non declinetis ad magos, nec ab ariolis aliquid sciscitemini, ut polluamini per eos. Ego Dominus Deus vester.</P>
<P><a name="032">32</A>&nbsp;Coram cano capite consurge, et honora personam senis: et time Dominum Deum tuum. Ego sum Dominus.<BR>
</P>
<P><a name="033">33</A>&nbsp;Si habitaverit advena in terra vestra, et moratus fuerit inter vos, non exprobretis ei:</P>
<P><a name="034">34</A>&nbsp;sed sit inter vos quasi indigena, et diligetis eum quasi vosmetipsos: fuistis enim et vos adven&#230; in terra &#198;gypti. Ego Dominus Deus vester.<BR>
</P>
<P><a name="035">35</A>&nbsp;Nolite facere iniquum aliquid in judicio, in regula, in pondere, in mensura.</P>
<P><a name="036">36</A>&nbsp;Statera justa, et &#230;qua sint pondera, justus modius, &#230;quusque sextarius. Ego Dominus Deus vester, qui eduxi vos de terra &#198;gypti.</P>
<P><a name="037">37</A>&nbsp;Custodite omnia pr&#230;cepta mea, et universa judicia, et facite ea. Ego Dominus.</P>
<P><HR>
<CENTER>
<A HREF="lev020">Next: Leviticus Chapter 20</A></CENTER>
</BODY>
</HTML>
