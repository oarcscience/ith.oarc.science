<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/joh008">Polyglot</A>&nbsp;
<A HREF="../gnt/joh008">GNT</A>&nbsp;
<A HREF="../kjv/joh008">KJV</A>&nbsp;

<BR>
<BR><A HREF="joh">John Index</A><BR>
&nbsp;
<A HREF="joh007">Previous</A>&nbsp;
<A HREF="joh009">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 8</H3><P><a name="001">1</A>&nbsp;Jesus autem perrexit in montem Oliveti:</P>
<P><a name="002">2</A>&nbsp;et diluculo iterum venit in templum, et omnis populus venit ad eum, et sedens docebat eos.</P>
<P><a name="003">3</A>&nbsp;Adducunt autem scrib&#230; et pharis&#230;i mulierem in adulterio deprehensam: et statuerunt eam in medio,</P>
<P><a name="004">4</A>&nbsp;et dixerunt ei: Magister, h&#230;c mulier modo deprehensa est in adulterio.</P>
<P><a name="005">5</A>&nbsp;In lege autem Moyses mandavit nobis hujusmodi lapidare. Tu ergo quid dicis?</P>
<P><a name="006">6</A>&nbsp;Hoc autem dicebant tentantes eum, ut possent accusare eum. Jesus autem inclinans se deorsum, digito scribebat in terra.</P>
<P><a name="007">7</A>&nbsp;Cum ergo perseverarent interrogantes eum, erexit se, et dixit eis: Qui sine peccato est vestrum, primus in illam lapidem mittat.</P>
<P><a name="008">8</A>&nbsp;Et iterum se inclinans, scribebat in terra.</P>
<P><a name="009">9</A>&nbsp;Audientes autem unus post unum exibant, incipientes a senioribus: et remansit solus Jesus, et mulier in medio stans.</P>
<P><a name="010">10</A>&nbsp;Erigens autem se Jesus, dixit ei: Mulier, ubi sunt qui te accusabant? nemo te condemnavit?</P>
<P><a name="011">11</A>&nbsp;Qu&#230; dixit: Nemo, Domine. Dixit autem Jesus: Nec ego te condemnabo: vade, et jam amplius noli peccare.<BR>
</P>
<P><a name="012">12</A>&nbsp;Iterum ergo locutus est eis Jesus, dicens: Ego sum lux mundi: qui sequitur me, non ambulat in tenebris, sed habebit lumen vit&#230;.</P>
<P><a name="013">13</A>&nbsp;Dixerunt ergo ei pharis&#230;i: Tu de teipso testimonium perhibes; testimonium tuum non est verum.</P>
<P><a name="014">14</A>&nbsp;Respondit Jesus, et dixit eis: Et si ego testimonium perhibeo de meipso, verum est testimonium meum: quia scio unde veni et quo vado; vos autem nescitis unde venio aut quo vado.</P>
<P><a name="015">15</A>&nbsp;Vos secundum carnem judicatis: ego non judico quemquam;</P>
<P><a name="016">16</A>&nbsp;et si judico ego, judicium meum verum est, quia solus non sum: sed ego et qui misit me, Pater.</P>
<P><a name="017">17</A>&nbsp;Et in lege vestra scriptum est, quia duorum hominum testimonium verum est.</P>
<P><a name="018">18</A>&nbsp;Ego sum qui testimonium perhibeo de meipso, et testimonium perhibet de me qui misit me, Pater.</P>
<P><a name="019">19</A>&nbsp;Dicebant ergo ei: Ubi est Pater tuus? Respondit Jesus: Neque me scitis, neque Patrem meum: si me sciretis, forsitan et Patrem meum sciretis.</P>
<P><a name="020">20</A>&nbsp;H&#230;c verba locutus est Jesus in gazophylacio, docens in templo: et nemo apprehendit eum, quia necdum venerat hora ejus.<BR>
</P>
<P><a name="021">21</A>&nbsp;Dixit ergo iterum eis Jesus: Ego vado, et qu&#230;retis me, et in peccato vestro moriemini. Quo ego vado, vos non potestis venire.</P>
<P><a name="022">22</A>&nbsp;Dicebant ergo Jud&#230;i: Numquid interficiet semetipsum, quia dixit: Quo ego vado, vos non potestis venire?</P>
<P><a name="023">23</A>&nbsp;Et dicebat eis: Vos de deorsum estis, ego de supernis sum. Vos de mundo hoc estis, ego non sum de hoc mundo.</P>
<P><a name="024">24</A>&nbsp;Dixi ergo vobis quia moriemini in peccatis vestris: si enim non credideritis quia ego sum, moriemini in peccato vestro.</P>
<P><a name="025">25</A>&nbsp;Dicebant ergo ei: Tu quis es? Dixit eis Jesus: Principium, qui et loquor vobis.</P>
<P><a name="026">26</A>&nbsp;Multa habeo de vobis loqui, et judicare; sed qui me misit, verax est; et ego qu&#230; audivi ab eo, h&#230;c loquor in mundo.</P>
<P><a name="027">27</A>&nbsp;Et non cognoverunt quia Patrem ejus dicebat Deum.</P>
<P><a name="028">28</A>&nbsp;Dixit ergo eis Jesus: Cum exaltaveritis Filium hominis, tunc cognoscetis quia ego sum, et a meipso facio nihil, sed sicut docuit me Pater, h&#230;c loquor:</P>
<P><a name="029">29</A>&nbsp;et qui me misit, mecum est, et non reliquit me solum: quia ego qu&#230; placita sunt ei, facio semper.</P>
<P><a name="030">30</A>&nbsp;H&#230;c illo loquente, multi crediderunt in eum.</P>
<P><a name="031">31</A>&nbsp;Dicebat ergo Jesus ad eos, qui crediderunt ei, Jud&#230;os: Si vos manseritis in sermone meo, vere discipuli mei eritis,</P>
<P><a name="032">32</A>&nbsp;et cognoscetis veritatem, et veritas liberabit vos.</P>
<P><a name="033">33</A>&nbsp;Responderunt ei: Semen Abrah&#230; sumus, et nemini servivimus umquam: quomodo tu dicis: Liberi eritis?</P>
<P><a name="034">34</A>&nbsp;Respondit eis Jesus: Amen, amen dico vobis: quia omnis qui facit peccatum, servus est peccati.</P>
<P><a name="035">35</A>&nbsp;Servus autem non manet in domo in &#230;ternum: filius autem manet in &#230;ternum.</P>
<P><a name="036">36</A>&nbsp;Si ergo vos filius liberaverit, vere liberi eritis.</P>
<P><a name="037">37</A>&nbsp;Scio quia filii Abrah&#230; estis: sed qu&#230;ritis me interficere, quia sermo meus non capit in vobis.</P>
<P><a name="038">38</A>&nbsp;Ego quod vidi apud Patrem meum, loquor: et vos qu&#230; vidistis apud patrem vestrum, facitis.</P>
<P><a name="039">39</A>&nbsp;Responderunt, et dixerunt ei: Pater noster Abraham est. Dicit eis Jesus: Si filii Abrah&#230; estis, opera Abrah&#230; facite.</P>
<P><a name="040">40</A>&nbsp;Nunc autem qu&#230;ritis me interficere, hominem, qui veritatem vobis locutus sum, quam audivi a Deo: hoc Abraham non fecit.</P>
<P><a name="041">41</A>&nbsp;Vos facitis opera patris vestri. Dixerunt itaque ei: Nos ex fornicatione non sumus nati: unum patrem habemus Deum.</P>
<P><a name="042">42</A>&nbsp;Dixit ergo eis Jesus: Si Deus pater vester esset, diligeretis utique et me; ego enim ex Deo processi, et veni: neque enim a meipso veni, sed ille me misit.</P>
<P><a name="043">43</A>&nbsp;Quare loquelam meam non cognoscitis? Quia non potestis audire sermonem meum.</P>
<P><a name="044">44</A>&nbsp;Vos ex patre diabolo estis: et desideria patris vestri vultis facere. Ille homicida erat ab initio, et in veritate non stetit: quia non est veritas in eo: cum loquitur mendacium, ex propriis loquitur, quia mendax est, et pater ejus.</P>
<P><a name="045">45</A>&nbsp;Ego autem si veritatem dico, non creditis mihi.</P>
<P><a name="046">46</A>&nbsp;Quis ex vobis arguet me de peccato? si veritatem dico vobis, quare non creditis mihi?</P>
<P><a name="047">47</A>&nbsp;Qui ex Deo est, verba Dei audit. Propterea vos non auditis, quia ex Deo non estis.<BR>
</P>
<P><a name="048">48</A>&nbsp;Responderunt ergo Jud&#230;i, et dixerunt ei: Nonne bene dicimus nos quia Samaritanus es tu, et d&#230;monium habes?</P>
<P><a name="049">49</A>&nbsp;Respondit Jesus: Ego d&#230;monium non habeo: sed honorifico Patrem meum, et vos inhonorastis me.</P>
<P><a name="050">50</A>&nbsp;Ego autem non qu&#230;ro gloriam meam: est qui qu&#230;rat, et judicet.</P>
<P><a name="051">51</A>&nbsp;Amen, amen dico vobis: si quis sermonem meum servaverit, mortem non videbit in &#230;ternum.</P>
<P><a name="052">52</A>&nbsp;Dixerunt ergo Jud&#230;i: Nunc cognovimus quia d&#230;monium habes. Abraham mortuus est, et prophet&#230;; et tu dicis: Si quis sermonem meum servaverit, non gustabit mortem in &#230;ternum.</P>
<P><a name="053">53</A>&nbsp;Numquid tu major es patre nostro Abraham, qui mortuus est? et prophet&#230; mortui sunt. Quem teipsum facis?</P>
<P><a name="054">54</A>&nbsp;Respondit Jesus: Si ego glorifico meipsum, gloria mea nihil est: est Pater meus, qui glorificat me, quem vos dicitis quia Deus vester est,</P>
<P><a name="055">55</A>&nbsp;et non cognovistis eum: ego autem novi eum. Et si dixero quia non scio eum, ero similis vobis, mendax. Sed scio eum, et sermonem ejus servo.</P>
<P><a name="056">56</A>&nbsp;Abraham pater vester exsultavit ut videret diem meum: vidit, et gavisus est.</P>
<P><a name="057">57</A>&nbsp;Dixerunt ergo Jud&#230;i ad eum: Quinquaginta annos nondum habes, et Abraham vidisti?</P>
<P><a name="058">58</A>&nbsp;Dixit eis Jesus: Amen, amen dico vobis, antequam Abraham fieret, ego sum.</P>
<P><a name="059">59</A>&nbsp;Tulerunt ergo lapides, ut jacerent in eum: Jesus autem abscondit se, et exivit de templo.</P>
<P><HR>
<CENTER>
<A HREF="joh009">Next: John Chapter 9</A></CENTER>
</BODY>
</HTML>
