<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Micah: Micah Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mic005">Polyglot</A>&nbsp;
<A HREF="../kjv/mic005">KJV</A>&nbsp;
<A HREF="../sep/mic005">Sep</A>&nbsp;
<A HREF="../tan/mic005">Tan</A>&nbsp;

<BR>
<BR><A HREF="mic">Micah Index</A><BR>
&nbsp;
<A HREF="mic004">Previous</A>&nbsp;
<A HREF="mic006">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Micah Chapter 5</H3><P><a name="001">1</A>&nbsp;[Nunc vastaberis, filia latronis.<BR> Obsidionem posuerunt super nos:<BR> in virga percutient maxillam judicis Isra&#235;l.]<BR>
</P>
<P><a name="002">2</A>&nbsp;[Et tu, Bethlehem Ephrata,<BR> parvulus es in millibus Juda;<BR> ex te mihi egredietur qui sit dominator in Isra&#235;l,<BR> et egressus ejus ab initio,<BR> a diebus &#230;ternitatis.<BR></P>
<P><a name="003">3</A>&nbsp;Propter hoc dabit eos usque ad tempus in quo parturiens pariet,<BR> et reliqui&#230; fratrum ejus convertentur ad filios Isra&#235;l.<BR></P>
<P><a name="004">4</A>&nbsp;Et stabit, et pascet in fortitudine Domini,<BR> in sublimitate nominis Domini Dei sui:<BR> et convertentur,<BR> quia nunc magnificabitur usque ad terminos terr&#230;.<BR></P>
<P><a name="005">5</A>&nbsp;Et erit iste pax:<BR> cum venerit Assyrius in terram nostram,<BR> et quando calcaverit domibus nostris,<BR> et suscitabimus super eum septem pastores<BR> et octo primates homines;<BR></P>
<P><a name="006">6</A>&nbsp;et pascent terram Assur in gladio,<BR> et terram Nemrod in lanceis ejus,<BR> et liberabit ab Assur cum venerit in terram nostram,<BR> et cum calcaverit in finibus nostris.<BR></P>
<P><a name="007">7</A>&nbsp;Et erunt reliqui&#230; Jacob in medio populorum multorum<BR> quasi ros a Domino,<BR> et quasi still&#230; super herbam,<BR> qu&#230; non exspectat virum,<BR> et non pr&#230;stolatur filios hominum.<BR></P>
<P><a name="008">8</A>&nbsp;Et erunt reliqui&#230; Jacob in gentibus,<BR> in medio populorum multorum,<BR> quasi leo in jumentis silvarum,<BR> et quasi catulus leonis in gregibus pecorum,<BR> qui cum transierit, et conculcaverit, et ceperit,<BR> non est qui eruat.<BR></P>
<P><a name="009">9</A>&nbsp;Exaltabitur manus tua super hostes tuos,<BR> et omnes inimici tui interibunt.<BR></P>
<P><a name="010">10</A>&nbsp;Et erit in die illa, dicit Dominus:<BR> auferam equos tuos de medio tui,<BR> et disperdam quadrigas tuas.<BR></P>
<P><a name="011">11</A>&nbsp;Et perdam civitates terr&#230; tu&#230;,<BR> et destruam omnes munitiones tuas:<BR> et auferam maleficia de manu tua,<BR> et divinationes non erunt in te:<BR></P>
<P><a name="012">12</A>&nbsp;et perire faciam sculptilia tua et statuas tuas de medio tui,<BR> et non adorabis ultra opera manuum tuarum:<BR></P>
<P><a name="013">13</A>&nbsp;et evellam lucos tuos de medio tui,<BR> et conteram civitates tuas.<BR></P>
<P><a name="014">14</A>&nbsp;Et faciam, in furore et in indignatione, ultionem<BR> in omnibus gentibus qu&#230; non audierunt.]</P>
<P><HR>
<CENTER>
<A HREF="mic006">Next: Micah Chapter 6</A></CENTER>
</BODY>
</HTML>
