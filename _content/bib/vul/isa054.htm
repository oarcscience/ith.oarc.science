<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 54</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa054">Polyglot</A>&nbsp;
<A HREF="../kjv/isa054">KJV</A>&nbsp;
<A HREF="../sep/isa054">Sep</A>&nbsp;
<A HREF="../tan/isa054">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa053">Previous</A>&nbsp;
<A HREF="isa055">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 54</H3><P><a name="001">1</A>&nbsp;[Lauda, sterilis, qu&#230; non paris;<BR> decanta laudem, et hinni, qu&#230; non pariebas:<BR> quoniam multi filii desert&#230;<BR> magis quam ejus qu&#230; habet virum, dicit Dominus.<BR></P>
<P><a name="002">2</A>&nbsp;Dilata locum tentorii tui,<BR> et pelles tabernaculorum tuorum extende:<BR> ne parcas:<BR> longos fac funiculos tuos,<BR> et clavos tuos consolida.<BR></P>
<P><a name="003">3</A>&nbsp;Ad dexteram enim et ad l&#230;vam penetrabis,<BR> et semen tuum gentes h&#230;reditabit,<BR> et civitates desertas inhabitabit.<BR></P>
<P><a name="004">4</A>&nbsp;Noli timere, quia non confunderis,<BR> neque erubesces; non enim te pudebit,<BR> quia confusionis adolescenti&#230; tu&#230; oblivisceris,<BR> et opprobrii viduitatis tu&#230; non recordaberis amplius.<BR></P>
<P><a name="005">5</A>&nbsp;Quia dominabitur tui qui fecit te,<BR> Dominus exercituum nomen ejus,<BR> et redemptor tuus, Sanctus Isra&#235;l:<BR> Deus omnis terr&#230; vocabitur.<BR></P>
<P><a name="006">6</A>&nbsp;Quia et mulierem derelictam et m&#156;rentem spiritu<BR> vocavit te Dominus,<BR> et uxorem ab adolescentia abjectam,<BR> dixit Deus tuus.<BR></P>
<P><a name="007">7</A>&nbsp;Ad punctum in modico dereliqui te,<BR> et in miserationibus magnis congregabo te.<BR></P>
<P><a name="008">8</A>&nbsp;In momento indignationis abscondi<BR> faciem meam parumper a te;<BR> et in misericordia sempiterna misertus sum tui,<BR> dixit redemptor tuus, Dominus.<BR></P>
<P><a name="009">9</A>&nbsp;Sicut in diebus No&#235; istud mihi est,<BR> cui juravi ne inducerem aquas No&#235; ultra super terram;<BR> sic juravi ut non irascar tibi,<BR> et non increpem te.<BR></P>
<P><a name="010">10</A>&nbsp;Montes enim commovebuntur,<BR> et colles contremiscent;<BR> misericordia autem mea non recedet a te,<BR> et f&#156;dus pacis me&#230; non movebitur,<BR> dixit miserator tuus Dominus.<BR></P>
<P><a name="011">11</A>&nbsp;Paupercula, tempestate convulsa absque ulla consolatione,<BR> ecce ego sternam per ordinem lapides tuos,<BR> et fundabo te in sapphiris:<BR></P>
<P><a name="012">12</A>&nbsp;et ponam jaspidem propugnacula tua,<BR> et portas tuas in lapides sculptos,<BR> et omnes terminos tuos in lapides desiderabiles;<BR></P>
<P><a name="013">13</A>&nbsp;universos filios tuos doctos a Domino,<BR> et multitudinem pacis filiis tuis.<BR></P>
<P><a name="014">14</A>&nbsp;Et in justitia fundaberis:<BR> recede procul a calumnia, quia non timebis,<BR> et a pavore, quia non appropinquabit tibi.<BR></P>
<P><a name="015">15</A>&nbsp;Ecce accola veniet qui non erat mecum,<BR> advena quondam tuus adjungetur tibi.<BR></P>
<P><a name="016">16</A>&nbsp;Ecce ego creavi fabrum<BR> sufflantem in igne prunas,<BR> et proferentem vas in opus suum;<BR> et ego creavi interfectorem ad disperdendum.<BR></P>
<P><a name="017">17</A>&nbsp;Omne vas quod fictum est contra te, non dirigetur,<BR> et omnem linguam resistentem tibi in judicio, judicabis.<BR> H&#230;c est h&#230;reditas servorum Domini,<BR> et justitia eorum apud me, dicit Dominus.]</P>
<P><HR>
<CENTER>
<A HREF="isa055">Next: Isaiah Chapter 55</A></CENTER>
</BODY>
</HTML>
