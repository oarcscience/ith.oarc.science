<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 12</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mat012">Polyglot</A>&nbsp;
<A HREF="../gnt/mat012">GNT</A>&nbsp;
<A HREF="../kjv/mat012">KJV</A>&nbsp;

<BR>
<BR><A HREF="mat">Matthew Index</A><BR>
&nbsp;
<A HREF="mat011">Previous</A>&nbsp;
<A HREF="mat013">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 12</H3><P><a name="001">1</A>&nbsp;In illo tempore abiit Jesus per sata sabbato: discipuli autem ejus esurientes c&#156;perunt vellere spicas, et manducare.</P>
<P><a name="002">2</A>&nbsp;Pharis&#230;i autem videntes, dixerunt ei: Ecce discipuli tui faciunt quod non licet facere sabbatis.</P>
<P><a name="003">3</A>&nbsp;At ille dixit eis: Non legistis quid fecerit David, quando esuriit, et qui cum eo erant:</P>
<P><a name="004">4</A>&nbsp;quomodo intravit in domum Dei, et panes propositionis comedit, quos non licebat ei edere, neque his qui cum eo erant, nisi solis sacerdotibus?</P>
<P><a name="005">5</A>&nbsp;aut non legistis in lege quia sabbatis sacerdotes in templo sabbatum violant, et sine crimine sunt?</P>
<P><a name="006">6</A>&nbsp;Dico autem vobis, quia templo major est hic.</P>
<P><a name="007">7</A>&nbsp;Si autem sciretis, quid est: Misericordiam volo, et non sacrificium: numquam condemnassetis innocentes:</P>
<P><a name="008">8</A>&nbsp;dominus enim est Filius hominis etiam sabbati.<BR>
</P>
<P><a name="009">9</A>&nbsp;Et cum inde transisset, venit in synagogam eorum.</P>
<P><a name="010">10</A>&nbsp;Et ecce homo manum habens aridam, et interrogabant eum, dicentes: Si licet sabbatis curare? ut accusarent eum.</P>
<P><a name="011">11</A>&nbsp;Ipse autem dixit illis: Quis erit ex vobis homo, qui habeat ovem unam, et si ceciderit h&#230;c sabbatis in foveam, nonne tenebit et levabit eam?</P>
<P><a name="012">12</A>&nbsp;Quanto magis melior est homo ove? itaque licet sabbatis benefacere.</P>
<P><a name="013">13</A>&nbsp;Tunc ait homini: Extende manum tuam. Et extendit, et restituta est sanitati sicut altera.</P>
<P><a name="014">14</A>&nbsp;Exeuntes autem pharis&#230;i, consilium faciebant adversus eum, quomodo perderent eum.</P>
<P><a name="015">15</A>&nbsp;Jesus autem sciens recessit inde: et secuti sunt eum multi, et curavit eos omnes:</P>
<P><a name="016">16</A>&nbsp;et pr&#230;cepit eis ne manifestum eum facerent.</P>
<P><a name="017">17</A>&nbsp;Ut adimpleretur quod dictum est per Isaiam prophetam, dicentem:</P>
<P><a name="018">18</A>&nbsp;[Ecce puer meus, quem elegi, dilectus meus,<BR> in quo bene complacuit anim&#230; me&#230;.<BR> Ponam spiritum meum super eum,<BR> et judicium gentibus nuntiabit.<BR></P>
<P><a name="019">19</A>&nbsp;Non contendet, neque clamabit,<BR> neque audiet aliquis in plateis vocem ejus:<BR></P>
<P><a name="020">20</A>&nbsp;arundinem quassatam non confringet,<BR> et linum fumigans non extinguet,<BR> donec ejiciat ad victoriam judicium:<BR></P>
<P><a name="021">21</A>&nbsp;et in nomine ejus gentes sperabunt.]<BR>
</P>
<P><a name="022">22</A>&nbsp;Tunc oblatus est ei d&#230;monium habens, c&#230;cus, et mutus, et curavit eum ita ut loqueretur, et videret.</P>
<P><a name="023">23</A>&nbsp;Et stupebant omnes turb&#230;, et dicebant: Numquid hic est filius David?</P>
<P><a name="024">24</A>&nbsp;Pharis&#230;i autem audientes, dixerunt: Hic non ejicit d&#230;mones nisi in Beelzebub principe d&#230;moniorum.</P>
<P><a name="025">25</A>&nbsp;Jesus autem sciens cogitationes eorum, dixit eis: Omne regnum divisum contra se desolabitur: et omnis civitas vel domus divisa contra se, non stabit.</P>
<P><a name="026">26</A>&nbsp;Et si Satanas Satanam ejicit, adversus se divisus est: quomodo ergo stabit regnum ejus?</P>
<P><a name="027">27</A>&nbsp;Et si ego in Beelzebub ejicio d&#230;mones, filii vestri in quo ejiciunt? ideo ipsi judices vestri erunt.</P>
<P><a name="028">28</A>&nbsp;Si autem ego in Spiritu Dei ejicio d&#230;mones, igitur pervenit in vos regnum Dei.</P>
<P><a name="029">29</A>&nbsp;Aut quomodo potest quisquam intrare in domum fortis, et vasa ejus diripere, nisi prius alligaverit fortem? et tunc domum illius diripiet.</P>
<P><a name="030">30</A>&nbsp;Qui non est mecum, contra me est; et qui non congregat mihi, spargit.</P>
<P><a name="031">31</A>&nbsp;Ideo dico vobis: Omne peccatum et blasphemia remittetur hominibus, Spiritus autem blasphemia non remittetur.</P>
<P><a name="032">32</A>&nbsp;Et quicumque dixerit verbum contra Filium hominis, remittetur ei: qui autem dixerit contra Spiritum Sanctum, non remittetur ei, neque in hoc s&#230;culo, neque in futuro.</P>
<P><a name="033">33</A>&nbsp;Aut facite arborem bonam, et fructum ejus bonum: aut facite arborem malam, et fructum ejus malum: siquidem ex fructu arbor agnoscitur.</P>
<P><a name="034">34</A>&nbsp;Progenies viperarum, quomodo potestis bona loqui, cum sitis mali? ex abundantia enim cordis os loquitur.</P>
<P><a name="035">35</A>&nbsp;Bonus homo de bono thesauro profert bona: et malus homo de malo thesauro profert mala.</P>
<P><a name="036">36</A>&nbsp;Dico autem vobis quoniam omne verbum otiosum, quod locuti fuerint homines, reddent rationem de eo in die judicii.</P>
<P><a name="037">37</A>&nbsp;Ex verbis enim tuis justificaberis et ex verbis tuis condemnaberis.<BR>
</P>
<P><a name="038">38</A>&nbsp;Tunc responderunt ei quidam de scribis et pharis&#230;is, dicentes: Magister, volumus a te signum videre.</P>
<P><a name="039">39</A>&nbsp;Qui respondens ait illis: Generatio mala et adultera signum qu&#230;rit: et signum non dabitur ei, nisi signum Jon&#230; prophet&#230;.</P>
<P><a name="040">40</A>&nbsp;Sicut enim fuit Jonas in ventre ceti tribus diebus, et tribus noctibus, sic erit Filius hominis in corde terr&#230; tribus diebus et tribus noctibus.</P>
<P><a name="041">41</A>&nbsp;Viri Ninivit&#230; surgent in judicio cum generatione ista, et condemnabunt eam: quia p&#156;nitentiam egerunt in pr&#230;dicatione Jon&#230;, et ecce plus quam Jonas hic.</P>
<P><a name="042">42</A>&nbsp;Regina austri surget in judicio cum generatione ista, et condemnabit eam: quia venit a finibus terr&#230; audire sapientiam Salomonis, et ecce plus quam Salomon hic.</P>
<P><a name="043">43</A>&nbsp;Cum autem immundus spiritus exierit ab homine, ambulat per loca arida, qu&#230;rens requiem, et non invenit.</P>
<P><a name="044">44</A>&nbsp;Tunc dicit: Revertar in domum meam, unde exivi. Et veniens invenit eam vacantem, scopis mundatam, et ornatam.</P>
<P><a name="045">45</A>&nbsp;Tunc vadit, et assumit septem alios spiritus secum nequiores se, et intrantes habitant ibi: et fiunt novissima hominis illius pejora prioribus. Sic erit et generationi huic pessim&#230;.<BR>
</P>
<P><a name="046">46</A>&nbsp;Adhuc eo loquente ad turbas, ecce mater ejus et fratres stabant foris, qu&#230;rentes loqui ei.</P>
<P><a name="047">47</A>&nbsp;Dixit autem ei quidam: Ecce mater tua, et fratres tui foris stant qu&#230;rentes te.</P>
<P><a name="048">48</A>&nbsp;At ipse respondens dicenti sibi, ait: Qu&#230; est mater mea, et qui sunt fratres mei?</P>
<P><a name="049">49</A>&nbsp;Et extendens manum in discipulos suos, dixit: Ecce mater mea, et fratres mei.</P>
<P><a name="050">50</A>&nbsp;Quicumque enim fecerit voluntatem Patris mei, qui in c&#230;lis est, ipse meus frater, et soror, et mater est.</P>
<P><HR>
<CENTER>
<A HREF="mat013">Next: Matthew Chapter 13</A></CENTER>
</BODY>
</HTML>
