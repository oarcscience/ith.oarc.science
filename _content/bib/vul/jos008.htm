<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Joshua: Joshua Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jos008">Polyglot</A>&nbsp;
<A HREF="../kjv/jos008">KJV</A>&nbsp;
<A HREF="../sep/jsb008">Sep:JsB</A>&nbsp;
<A HREF="../tan/jos008">Tan</A>&nbsp;

<BR>
<BR><A HREF="jos">Joshua Index</A><BR>
&nbsp;
<A HREF="jos007">Previous</A>&nbsp;
<A HREF="jos009">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Joshua Chapter 8</H3><P><a name="001">1</A>&nbsp;Dixit autem Dominus ad Josue: Ne timeas, neque formides: tolle tecum omnem multitudinem pugnatorum, et consurgens ascende in oppidum Hai. Ecce tradidi in manu tua regem ejus et populum, urbemque et terram.</P>
<P><a name="002">2</A>&nbsp;Faciesque urbi Hai, et regi ejus, sicut fecisti Jericho, et regi illius: pr&#230;dam vero, et omnia animantia diripietis vobis: pone insidias urbi post eam.</P>
<P><a name="003">3</A>&nbsp;Surrexitque Josue, et omnis exercitus bellatorum cum eo, ut ascenderent in Hai: et electa triginta millia virorum fortium misit nocte,</P>
<P><a name="004">4</A>&nbsp;pr&#230;cepitque eis, dicens: Ponite insidias post civitatem, nec longius recedatis: et eritis omnes parati.</P>
<P><a name="005">5</A>&nbsp;Ego autem, et reliqua multitudo, qu&#230; mecum est, accedemus ex adverso contra urbem. Cumque exierint contra nos, sicut ante fecimus, fugiemus, et terga vertemus,</P>
<P><a name="006">6</A>&nbsp;donec persequentes ab urbe longius protrahantur: putabunt enim nos fugere sicut prius.</P>
<P><a name="007">7</A>&nbsp;Nobis ergo fugientibus, et illis persequentibus, consurgetis de insidiis, et vastabitis civitatem: tradetque eam Dominus Deus vester in manus vestras.</P>
<P><a name="008">8</A>&nbsp;Cumque ceperitis, succendite eam, et sic omnia facietis, ut jussi.<BR>
</P>
<P><a name="009">9</A>&nbsp;Dimisitque eos, et perrexerunt ad locum insidiarum, sederuntque inter Bethel et Hai, ad occidentalem plagam urbis Hai: Josue autem nocte illa in medio mansit populi,</P>
<P><a name="010">10</A>&nbsp;surgensque diluculo recensuit socios, et ascendit cum senioribus in fronte exercitus, vallatus auxilio pugnatorum.</P>
<P><a name="011">11</A>&nbsp;Cumque venissent et ascendissent ex adverso civitatis, steterunt ad septentrionalem urbis plagam, inter quam et eos erat vallis media.</P>
<P><a name="012">12</A>&nbsp;Quinque autem millia viros elegerat, et posuerat in insidiis inter Bethel et Hai ex occidentali parte ejusdem civitatis:</P>
<P><a name="013">13</A>&nbsp;omnis vero reliquus exercitus ad aquilonem aciem dirigebat, ita ut novissimi illius multitudinis occidentalem plagam urbis attingerent. Abiit ergo Josue nocte illa, et stetit in vallis medio.<BR>
</P>
<P><a name="014">14</A>&nbsp;Quod cum vidisset rex Hai, festinavit mane, et egressus est cum omni exercitu civitatis, direxitque aciem contra desertum, ignorans quod post tergum laterent insidi&#230;.</P>
<P><a name="015">15</A>&nbsp;Josue vero et omnis Isra&#235;l cesserunt loco, simulantes metum, et fugientes per solitudinis viam.</P>
<P><a name="016">16</A>&nbsp;At illi vociferantes pariter, et se mutuo cohortantes, persecuti sunt eos. Cumque recessissent a civitate,</P>
<P><a name="017">17</A>&nbsp;et ne unus quidem in urbe Hai et Bethel remansisset qui non persequeretur Isra&#235;l (sicut eruperant aperta oppida relinquentes),</P>
<P><a name="018">18</A>&nbsp;dixit Dominus ad Josue: Leva clypeum, qui in manu tua est, contra urbem Hai, quoniam tibi tradam eam.</P>
<P><a name="019">19</A>&nbsp;Cumque elevasset clypeum ex adverso civitatis, insidi&#230;, qu&#230; latebant, surrexerunt confestim: et pergentes ad civitatem, ceperunt, et succenderunt eam.</P>
<P><a name="020">20</A>&nbsp;Viri autem civitatis, qui persequebantur Josue, respicientes et videntes fumum urbis ad c&#230;lum usque conscendere, non potuerunt ultra huc illucque diffugere: pr&#230;sertim cum hi qui simulaverant fugam, et tendebant ad solitudinem, contra persequentes fortissime restitissent.</P>
<P><a name="021">21</A>&nbsp;Vidensque Josue et omnis Isra&#235;l quod capta esset civitas, et fumus urbis ascenderet, reversus percussit viros Hai.</P>
<P><a name="022">22</A>&nbsp;Siquidem et illi qui ceperant et succenderant civitatem, egressi ex urbe contra suos, medios hostium ferire c&#156;perunt. Cum ergo ex utraque parte adversarii c&#230;derentur, ita ut nullus de tanta multitudine salvaretur,</P>
<P><a name="023">23</A>&nbsp;regem quoque urbis Hai apprehenderunt viventem, et obtulerunt Josue.<BR>
</P>
<P><a name="024">24</A>&nbsp;Igitur omnibus interfectis, qui Isra&#235;lem ad deserta tendentem fuerant persecuti, et in eodem loco gladio corruentibus, reversi filii Isra&#235;l percusserunt civitatem.</P>
<P><a name="025">25</A>&nbsp;Erant autem qui in eodem die conciderant a viro usque ad mulierem, duodecim millia hominum, omnes urbis Hai.</P>
<P><a name="026">26</A>&nbsp;Josue vero non contraxit manum, quam in sublime porrexerat, tenens clypeum donec interficerentur omnes habitatores Hai.</P>
<P><a name="027">27</A>&nbsp;Jumenta autem et pr&#230;dam civitatis diviserunt sibi filii Isra&#235;l, sicut pr&#230;ceperat Dominus Josue.</P>
<P><a name="028">28</A>&nbsp;Qui succendit urbem, et fecit eam tumulum sempiternum:</P>
<P><a name="029">29</A>&nbsp;regem quoque ejus suspendit in patibulo usque ad vesperam et solis occasum. Pr&#230;cepitque Josue, et deposuerunt cadaver ejus de cruce: projeceruntque in ipso introitu civitatis, congesto super eum magno acervo lapidum, qui permanet usque in pr&#230;sentem diem.<BR>
</P>
<P><a name="030">30</A>&nbsp;Tunc &#230;dificavit Josue altare Domino Deo Isra&#235;l in monte Hebal,</P>
<P><a name="031">31</A>&nbsp;sicut pr&#230;ceperat Moyses famulus Domini filiis Isra&#235;l, et scriptum est in volumine legis Moysi: altare vero de lapidibus impolitis, quos ferrum non tetigit: et obtulit super eo holocausta Domino, immolavitque pacificas victimas.</P>
<P><a name="032">32</A>&nbsp;Et scripsit super lapides Deuteronomium legis Moysi, quod ille digesserat coram filiis Isra&#235;l.</P>
<P><a name="033">33</A>&nbsp;Omnis autem populus, et majores natu, ducesque ac judices, stabant ex utraque parte arc&#230;, in conspectu sacerdotum qui portabant arcam f&#156;deris Domini, ut advena, ita et indigena. Media pars eorum juxta montem Garizim, et media juxta montem Hebal, sicut pr&#230;ceperat Moyses famulus Domini. Et primum quidem benedixit populo Isra&#235;l.</P>
<P><a name="034">34</A>&nbsp;Post h&#230;c legit omnia verba benedictionis et maledictionis, et cuncta qu&#230; scripta erant in legis volumine.</P>
<P><a name="035">35</A>&nbsp;Nihil ex his qu&#230; Moyses jusserat, reliquit intactum, sed universa replicavit coram omni multitudine Isra&#235;l, mulieribus ac parvulis, et advenis qui inter eos morabantur.</P>
<P><HR>
<CENTER>
<A HREF="jos009">Next: Joshua Chapter 9</A></CENTER>
</BODY>
</HTML>
