<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job008">Polyglot</A>&nbsp;
<A HREF="../kjv/job008">KJV</A>&nbsp;
<A HREF="../sep/job008">Sep</A>&nbsp;
<A HREF="../tan/job008">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job007">Previous</A>&nbsp;
<A HREF="job009">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 8</H3><P><a name="001">1</A>&nbsp;Respondens autem Baldad Suhites, dixit:</P>
<P><a name="002">2</A>&nbsp;[Usquequo loqueris talia,<BR> et spiritus multiplex sermones oris tui?<BR></P>
<P><a name="003">3</A>&nbsp;Numquid Deus supplantat judicium?<BR> aut Omnipotens subvertit quod justum est?<BR></P>
<P><a name="004">4</A>&nbsp;Etiam si filii tui peccaverunt ei,<BR> et dimisit eos in manu iniquitatis su&#230;:<BR></P>
<P><a name="005">5</A>&nbsp;tu tamen si diluculo consurrexeris ad Deum,<BR> et Omnipotentem fueris deprecatus;<BR></P>
<P><a name="006">6</A>&nbsp;si mundus et rectus incesseris:<BR> statim evigilabit ad te,<BR> et pacatum reddet habitaculum justiti&#230; tu&#230;,<BR></P>
<P><a name="007">7</A>&nbsp;in tantum ut si priora tua fuerint parva,<BR> et novissima tua multiplicentur nimis.<BR></P>
<P><a name="008">8</A>&nbsp;Interroga enim generationem pristinam,<BR> et diligenter investiga patrum memoriam<BR></P>
<P><a name="009">9</A>&nbsp;(hesterni quippe sumus, et ignoramus,<BR> quoniam sicut umbra dies nostri sunt super terram),<BR></P>
<P><a name="010">10</A>&nbsp;et ipsi docebunt te, loquentur tibi,<BR> et de corde suo proferent eloquia.<BR></P>
<P><a name="011">11</A>&nbsp;Numquid vivere potest scirpus absque humore?<BR> aut crescere carectum sine aqua?<BR></P>
<P><a name="012">12</A>&nbsp;Cum adhuc sit in flore, nec carpatur manu,<BR> ante omnes herbas arescit.<BR></P>
<P><a name="013">13</A>&nbsp;Sic vi&#230; omnium qui obliviscuntur Deum,<BR> et spes hypocrit&#230; peribit.<BR></P>
<P><a name="014">14</A>&nbsp;Non ei placebit vecordia sua,<BR> et sicut tela aranearum fiducia ejus.<BR></P>
<P><a name="015">15</A>&nbsp;Innitetur super domum suam, et non stabit;<BR> fulciet eam, et non consurget.<BR></P>
<P><a name="016">16</A>&nbsp;Humectus videtur antequam veniat sol,<BR> et in ortu suo germen ejus egredietur.<BR></P>
<P><a name="017">17</A>&nbsp;Super acervum petrarum radices ejus densabuntur,<BR> et inter lapides commorabitur.<BR></P>
<P><a name="018">18</A>&nbsp;Si absorbuerit eum de loco suo,<BR> negabit eum, et dicet: Non novi te.<BR></P>
<P><a name="019">19</A>&nbsp;H&#230;c est enim l&#230;titia vi&#230; ejus,<BR> ut rursum de terra alii germinentur.<BR></P>
<P><a name="020">20</A>&nbsp;Deus non projiciet simplicem,<BR> nec porriget manum malignis,<BR></P>
<P><a name="021">21</A>&nbsp;donec impleatur risu os tuum,<BR> et labia tua jubilo.<BR></P>
<P><a name="022">22</A>&nbsp;Qui oderunt te induentur confusione,<BR> et tabernaculum impiorum non subsistet.]</P>
<P><HR>
<CENTER>
<A HREF="job009">Next: Job Chapter 9</A></CENTER>
</BODY>
</HTML>
