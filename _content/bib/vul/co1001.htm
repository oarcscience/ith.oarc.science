<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Corinthians: 1 Corinthians Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/co1001">Polyglot</A>&nbsp;
<A HREF="../gnt/co1001">GNT</A>&nbsp;
<A HREF="../kjv/co1001">KJV</A>&nbsp;

<BR>
<BR><A HREF="co1">1 Corinthians Index</A><BR>
&nbsp;
<A HREF="rom016">Previous</A>&nbsp;
<A HREF="co1002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Corinthians Chapter 1</H3><P><a name="001">1</A>&nbsp;Paulus vocatus Apostolus Jesu Christi per voluntatem Dei, et Sosthenes frater,</P>
<P><a name="002">2</A>&nbsp;ecclesi&#230; Dei, qu&#230; est Corinthi, sanctificatis in Christo Jesu, vocatis sanctis, cum omnibus qui invocant nomen Domini nostri Jesu Christi, in omni loco ipsorum et nostro.</P>
<P><a name="003">3</A>&nbsp;Gratia vobis, et pax a Deo Patre nostro, et Domino Jesu Christo.<BR>
</P>
<P><a name="004">4</A>&nbsp;Gratias ago Deo meo semper pro vobis in gratia Dei, qu&#230; data est vobis in Christo Jesu:</P>
<P><a name="005">5</A>&nbsp;quod in omnibus divites facti estis in illo, in omni verbo, et in omni scientia.</P>
<P><a name="006">6</A>&nbsp;Sicut testimonium Christi confirmatum est in vobis:</P>
<P><a name="007">7</A>&nbsp;ita ut nihil vobis desit in ulla gratia, exspectantibus revelationem Domini nostri Jesu Christi,</P>
<P><a name="008">8</A>&nbsp;qui et confirmabit vos usque in finem sine crimine, in die adventus Domini nostri Jesu Christi.</P>
<P><a name="009">9</A>&nbsp;Fidelis Deus: per quem vocati estis in societatem filii ejus Jesu Christi Domini nostri.<BR>
</P>
<P><a name="010">10</A>&nbsp;Obsecro autem vos fratres per nomen Domini nostri Jesu Christi: ut idipsum dicatis omnes, et non sint in vobis schismata: sitis autem perfecti in eodem sensu, et in eadem sententia.</P>
<P><a name="011">11</A>&nbsp;Significatum est enim mihi de vobis fratres mei ab iis, qui sunt Chlo&#235;s, quia contentiones sunt inter vos.</P>
<P><a name="012">12</A>&nbsp;Hoc autem dico, quod unusquisque vestrum dicit: Ego quidem sum Pauli: ego autem Apollo: ego vero Ceph&#230;: ego autem Christi.</P>
<P><a name="013">13</A>&nbsp;Divisus est Christus? numquid Paulus crucifixus est pro vobis? aut in nomine Pauli baptizati estis?</P>
<P><a name="014">14</A>&nbsp;Gratias ago Deo, quod neminem vestrum baptizavi, nisi Crispum et Caium:</P>
<P><a name="015">15</A>&nbsp;ne quis dicat quod in nomine meo baptizati estis.</P>
<P><a name="016">16</A>&nbsp;Baptizavi autem et Stephan&#230; domum: ceterum nescio si quem alium baptizaverim.</P>
<P><a name="017">17</A>&nbsp;Non enim misit me Christus baptizare, sed evangelizare: non in sapientia verbi, ut non evacuetur crux Christi.<BR>
</P>
<P><a name="018">18</A>&nbsp;Verbum enim crucis pereuntibus quidem stultitia est: iis autem qui salvi fiunt, id est nobis, Dei virtus est.</P>
<P><a name="019">19</A>&nbsp;Scriptum est enim: Perdam sapientiam sapientium, et prudentiam prudentium reprobabo.</P>
<P><a name="020">20</A>&nbsp;Ubi sapiens? ubi scriba? ubi conquisitor hujus s&#230;culi? Nonne stultam fecit Deus sapientiam hujus mundi?</P>
<P><a name="021">21</A>&nbsp;Nam quia in Dei sapientia non cognovit mundus per sapientiam Deum: placuit Deo per stultitiam pr&#230;dicationis salvos facere credentes.</P>
<P><a name="022">22</A>&nbsp;Quoniam et Jud&#230;i signa petunt, et Gr&#230;ci sapientiam qu&#230;runt:</P>
<P><a name="023">23</A>&nbsp;nos autem pr&#230;dicamus Christum crucifixum: Jud&#230;is quidem scandalum, gentibus autem stultitiam,</P>
<P><a name="024">24</A>&nbsp;ipsis autem vocatis Jud&#230;is, atque Gr&#230;cis Christum Dei virtutem, et Dei sapientia:</P>
<P><a name="025">25</A>&nbsp;quia quod stultum est Dei, sapientius est hominibus: et quod infirmum est Dei, fortius est hominibus.</P>
<P><a name="026">26</A>&nbsp;Videte enim vocationem vestram, fratres, quia non multi sapientes secundum carnem, non multi potentes, non multi nobiles:</P>
<P><a name="027">27</A>&nbsp;sed qu&#230; stulta sunt mundi elegit Deus, ut confundat sapientes: et infirma mundi elegit Deus, ut confundat fortia:</P>
<P><a name="028">28</A>&nbsp;et ignobilia mundi, et contemptibilia elegit Deus, et ea qu&#230; non sunt, ut ea qu&#230; sunt destrueret:</P>
<P><a name="029">29</A>&nbsp;ut non glorietur omnis caro in conspectu ejus.</P>
<P><a name="030">30</A>&nbsp;Ex ipso autem vos estis in Christo Jesu, qui factus est nobis sapientia a Deo, et justitia, et sanctificatio, et redemptio:</P>
<P><a name="031">31</A>&nbsp;ut quemadmodum scriptum est: Qui gloriatur, in Domino glorietur.</P>
<P><HR>
<CENTER>
<A HREF="co1002">Next: 1 Corinthians Chapter 2</A></CENTER>
</BODY>
</HTML>
