<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Revelation: Revelation Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/rev005">Polyglot</A>&nbsp;
<A HREF="../gnt/rev005">GNT</A>&nbsp;
<A HREF="../kjv/rev005">KJV</A>&nbsp;

<BR>
<BR><A HREF="rev">Revelation Index</A><BR>
&nbsp;
<A HREF="rev004">Previous</A>&nbsp;
<A HREF="rev006">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Revelation Chapter 5</H3><P><a name="001">1</A>&nbsp;Et vidi in dextera sedentis supra thronum, librum scriptum intus et foris, signatum sigillis septem.</P>
<P><a name="002">2</A>&nbsp;Et vidi angelum fortem, pr&#230;dicantem voce magna: Quis est dignus aperire librum, et solvere signacula ejus?</P>
<P><a name="003">3</A>&nbsp;Et nemo poterat neque in c&#230;lo, neque in terra, neque subtus terram aperire librum, neque respicere illum.</P>
<P><a name="004">4</A>&nbsp;Et ego flebam multum, quoniam nemo dignus inventus est aperire librum, nec videre eum.</P>
<P><a name="005">5</A>&nbsp;Et unus de senioribus dixit mihi: Ne fleveris: ecce vicit leo de tribu Juda, radix David, aperire librum, et solvere septem signacula ejus.</P>
<P><a name="006">6</A>&nbsp;Et vidi: et ecce in medio throni et quatuor animalium, et in medio seniorum, Agnum stantem tamquam occisum, habentem cornua septem, et oculos septem: qui sunt septem spiritus Dei, missi in omnem terram.</P>
<P><a name="007">7</A>&nbsp;Et venit: et accepit de dextera sedentis in throno librum.</P>
<P><a name="008">8</A>&nbsp;Et cum aperuisset librum, quatuor animalia, et viginti quatuor seniores ceciderunt coram Agno, habentes singuli citharas, et phialas aureas plenas odoramentorum, qu&#230; sunt orationes sanctorum:</P>
<P><a name="009">9</A>&nbsp;et cantabant canticum novum, dicentes: Dignus es, Domine, accipere librum, et aperire signacula ejus: quoniam occisus es, et redemisti nos Deo in sanguine tuo ex omni tribu, et lingua, et populo, et natione:</P>
<P><a name="010">10</A>&nbsp;et fecisti nos Deo nostro regnum, et sacerdotes: et regnabimus super terram.</P>
<P><a name="011">11</A>&nbsp;Et vidi, et audivi vocem angelorum multorum in circuitu throni, et animalium, et seniorum: et erat numerus eorum millia millium,</P>
<P><a name="012">12</A>&nbsp;dicentium voce magna: Dignus est Agnus, qui occisus est, accipere virtutem, et divinitatem, et sapientiam, et fortitudinem, et honorem, et gloriam, et benedictionem.</P>
<P><a name="013">13</A>&nbsp;Et omnem creaturam, qu&#230; in c&#230;lo est, et super terram, et sub terra, et qu&#230; sunt in mari, et qu&#230; in eo: omnes audivi dicentes: Sedenti in throno, et Agno, benedictio et honor, et gloria, et potestas in s&#230;cula s&#230;culorum.</P>
<P><a name="014">14</A>&nbsp;Et quatuor animalia dicebant: Amen. Et viginti quatuor seniores ceciderunt in facies suas: et adoraverunt viventem in s&#230;cula s&#230;culorum.</P>
<P><HR>
<CENTER>
<A HREF="rev006">Next: Revelation Chapter 6</A></CENTER>
</BODY>
</HTML>
