<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Thessalonians: 1 Thessalonians Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/th1001.htm">Polyglot</A>&nbsp;
<A HREF="../gnt/th1001.htm">GNT</A>&nbsp;
<A HREF="../kjv/th1001.htm">KJV</A>&nbsp;

<BR>
<BR><A HREF="th1.htm">1 Thessalonians Index</A><BR>
&nbsp;
<A HREF="col004.htm">Previous</A>&nbsp;
<A HREF="th1002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Thessalonians Chapter 1</H3><P><a name="001">1</A>&nbsp;Paulus, et Silvanus, et Timotheus ecclesi&#230; Thessalonicensium in Deo Patre, et Domino Jesu Christo.</P>
<P><a name="002">2</A>&nbsp;Gratia vobis, et pax.<BR>
 Gratias agimus Deo semper pro omnibus vobis, memoriam vestri facientes in orationibus nostris sine intermissione,</P>
<P><a name="003">3</A>&nbsp;memores operis fidei vestr&#230;, et laboris, et caritatis, et sustinenti&#230; spei Domini nostri Jesu Christi, ante Deum et Patrem nostrum:</P>
<P><a name="004">4</A>&nbsp;scientes, fratres dilecti a Deo, electionem vestram:</P>
<P><a name="005">5</A>&nbsp;quia Evangelium nostrum non fuit ad vos in sermone tantum, sed et in virtute, et in Spiritu Sancto, et in plenitudine multa, sicut scitis quales fuerimus in vobis propter vos.</P>
<P><a name="006">6</A>&nbsp;Et vos imitatores nostri facti estis, et Domini, excipientes verbum in tribulatione multa, cum gaudio Spiritus Sancti:</P>
<P><a name="007">7</A>&nbsp;ita ut facti sitis forma omnibus credentibus in Macedonia, et in Achaia.</P>
<P><a name="008">8</A>&nbsp;A vobis enim diffamatus est sermo Domini, non solum in Macedonia, et in Achaia, sed et in omni loco fides vestra, qu&#230; est ad Deum, profecta est ita ut non sit nobis necesse quidquam loqui.</P>
<P><a name="009">9</A>&nbsp;Ipsi enim de nobis annuntiant qualem introitum habuerimus ad vos: et quomodo conversi estis ad Deum a simulacris, servire Deo vivo, et vero,</P>
<P><a name="010">10</A>&nbsp;et exspectare Filium ejus de c&#230;lis (quem suscitavit a mortuis) Jesum, qui eripuit nos ab ira ventura.</P>
<P><HR>
<CENTER>
<A HREF="th1002.htm">Next: 1 Thessalonians Chapter 2</A></CENTER>
</BODY>
</HTML>
