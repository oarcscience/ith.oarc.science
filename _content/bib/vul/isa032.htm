<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 32</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa032">Polyglot</A>&nbsp;
<A HREF="../kjv/isa032">KJV</A>&nbsp;
<A HREF="../sep/isa032">Sep</A>&nbsp;
<A HREF="../tan/isa032">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa031">Previous</A>&nbsp;
<A HREF="isa033">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 32</H3><P><a name="001">1</A>&nbsp;[Ecce in justitia regnabit rex,<BR> et principes in judicio pr&#230;erunt.<BR></P>
<P><a name="002">2</A>&nbsp;Et erit vir sicut qui absconditur a vento,<BR> et celat se a tempestate;<BR> sicut rivi aquarum in siti,<BR> et umbra petr&#230; prominentis in terra deserta.<BR></P>
<P><a name="003">3</A>&nbsp;Non caligabunt oculi videntium,<BR> et aures audientium diligenter auscultabunt.<BR></P>
<P><a name="004">4</A>&nbsp;Et cor stultorum intelliget scientiam,<BR> et lingua balborum velociter loquetur et plane.<BR></P>
<P><a name="005">5</A>&nbsp;Non vocabitur ultra is qui insipiens est, princeps,<BR> neque fraudulentus appellabitur major;<BR></P>
<P><a name="006">6</A>&nbsp;stultus enim fatua loquetur,<BR> et cor ejus faciet iniquitatem,<BR> ut perficiat simulationem,<BR> et loquatur ad Dominum fraudulenter,<BR> et vacuam faciat animam esurientis,<BR> et potum sitienti auferat.<BR></P>
<P><a name="007">7</A>&nbsp;Fraudulenti vasa pessima sunt;<BR> ipse enim cogitationes concinnavit<BR> ad perdendos mites in sermone mendacii,<BR> cum loqueretur pauper judicium.<BR></P>
<P><a name="008">8</A>&nbsp;Princeps vero ea qu&#230; digna sunt principe cogitabit,<BR> et ipse super duces stabit.]<BR>
</P>
<P><a name="009">9</A>&nbsp;[Mulieres opulent&#230;, surgite,<BR> et audite vocem meam;<BR> fili&#230; confidentes,<BR> percipite auribus eloquium meum.<BR></P>
<P><a name="010">10</A>&nbsp;Post dies enim et annum,<BR> vos conturbabimini confidentes;<BR> consummata est enim vindemia,<BR> collectio ultra non veniet.<BR></P>
<P><a name="011">11</A>&nbsp;Obstupescite, opulent&#230;;<BR> conturbamini, confidentes:<BR> exuite vos et confundimini;<BR> accingite lumbos vestros.<BR></P>
<P><a name="012">12</A>&nbsp;Super ubera plangite,<BR> super regione desiderabili,<BR> super vinea fertili.<BR></P>
<P><a name="013">13</A>&nbsp;Super humum populi mei<BR> spin&#230; et vepres ascendent:<BR> quanto magis super omnes domos gaudii<BR> civitatis exultantis!<BR></P>
<P><a name="014">14</A>&nbsp;Domus enim dimissa est,<BR> multitudo urbis relicta est,<BR> tenebr&#230; et palpatio<BR> fact&#230; sunt super speluncas usque in &#230;ternum;<BR> gaudium onagrorum,<BR> pascua gregum.<BR></P>
<P><a name="015">15</A>&nbsp;Donec effundatur super nos<BR> spiritus de excelso,<BR> et erit desertum in carmel,<BR> et carmel in saltum reputabitur.<BR></P>
<P><a name="016">16</A>&nbsp;Et habitabit in solitudine judicium,<BR> et justitia in carmel sedebit.<BR></P>
<P><a name="017">17</A>&nbsp;Et erit opus justiti&#230; pax,<BR> et cultus justiti&#230; silentium,<BR> et securitas usque in sempiternum.<BR></P>
<P><a name="018">18</A>&nbsp;Et sedebit populus meus in pulchritudine pacis,<BR> et in tabernaculis fiduci&#230;,<BR> et in requie opulenta.<BR></P>
<P><a name="019">19</A>&nbsp;Grando autem in descensione saltus,<BR> et humilitate humiliabitur civitas.<BR></P>
<P><a name="020">20</A>&nbsp;Beati qui seminatis super omnes aquas,<BR> immittentes pedem bovis et asini.]</P>
<P><HR>
<CENTER>
<A HREF="isa033">Next: Isaiah Chapter 33</A></CENTER>
</BODY>
</HTML>
