<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen001">Polyglot</A>&nbsp;
<A HREF="../kjv/gen001">KJV</A>&nbsp;
<A HREF="../sep/gen001">Sep</A>&nbsp;
<A HREF="../tan/gen001">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 1</H3><P><a name="001">1</A>&nbsp;In principio creavit Deus c&#230;lum et terram.</P>
<P><a name="002">2</A>&nbsp;Terra autem erat inanis et vacua, et tenebr&#230; erant super faciem abyssi: et spiritus Dei ferebatur super aquas.</P>
<P><a name="003">3</A>&nbsp;Dixitque Deus: Fiat lux. Et facta est lux.</P>
<P><a name="004">4</A>&nbsp;Et vidit Deus lucem quod esset bona: et divisit lucem a tenebris.</P>
<P><a name="005">5</A>&nbsp;Appellavitque lucem Diem, et tenebras Noctem: factumque est vespere et mane, dies unus.</P>
<P><a name="006">6</A>&nbsp;Dixit quoque Deus: Fiat firmamentum in medio aquarum: et dividat aquas ab aquis.</P>
<P><a name="007">7</A>&nbsp;Et fecit Deus firmamentum, divisitque aquas, qu&#230; erant sub firmamento, ab his, qu&#230; erant super firmamentum. Et factum est ita.</P>
<P><a name="008">8</A>&nbsp;Vocavitque Deus firmamentum, C&#230;lum: et factum est vespere et mane, dies secundus.</P>
<P><a name="009">9</A>&nbsp;Dixit vero Deus: Congregentur aqu&#230;, qu&#230; sub c&#230;lo sunt, in locum unum: et appareat arida. Et factum est ita.</P>
<P><a name="010">10</A>&nbsp;Et vocavit Deus aridam Terram, congregationesque aquarum appellavit Maria. Et vidit Deus quod esset bonum.</P>
<P><a name="011">11</A>&nbsp;Et ait: Germinet terra herbam virentem, et facientem semen, et lignum pomiferum faciens fructum juxta genus suum, cujus semen in semetipso sit super terram. Et factum est ita.</P>
<P><a name="012">12</A>&nbsp;Et protulit terra herbam virentem, et facientem semen juxta genus suum, lignumque faciens fructum, et habens unumquodque sementem secundum speciem suam. Et vidit Deus quod esset bonum.</P>
<P><a name="013">13</A>&nbsp;Et factum est vespere et mane, dies tertius.</P>
<P><a name="014">14</A>&nbsp;Dixit autem Deus: Fiant luminaria in firmamento c&#230;li, et dividant diem ac noctem, et sint in signa et tempora, et dies et annos:</P>
<P><a name="015">15</A>&nbsp;ut luceant in firmamento c&#230;li, et illuminent terram. Et factum est ita.</P>
<P><a name="016">16</A>&nbsp;Fecitque Deus duo luminaria magna: luminare majus, ut pr&#230;esset diei: et luminare minus, ut pr&#230;esset nocti: et stellas.</P>
<P><a name="017">17</A>&nbsp;Et posuit eas in firmamento c&#230;li, ut lucerent super terram,</P>
<P><a name="018">18</A>&nbsp;et pr&#230;essent diei ac nocti, et dividerent lucem ac tenebras. Et vidit Deus quod esset bonum.</P>
<P><a name="019">19</A>&nbsp;Et factum est vespere et mane, dies quartus.</P>
<P><a name="020">20</A>&nbsp;Dixit etiam Deus: Producant aqu&#230; reptile anim&#230; viventis, et volatile super terram sub firmamento c&#230;li.</P>
<P><a name="021">21</A>&nbsp;Creavitque Deus cete grandia, et omnem animam viventem atque motabilem, quam produxerant aqu&#230; in species suas, et omne volatile secundum genus suum. Et vidit Deus quod esset bonum.</P>
<P><a name="022">22</A>&nbsp;Benedixitque eis, dicens: Crescite, et multiplicamini, et replete aquas maris: avesque multiplicentur super terram.</P>
<P><a name="023">23</A>&nbsp;Et factum est vespere et mane, dies quintus.</P>
<P><a name="024">24</A>&nbsp;Dixit quoque Deus: Producat terra animam viventem in genere suo, jumenta, et reptilia, et bestias terr&#230; secundum species suas. Factumque est ita.</P>
<P><a name="025">25</A>&nbsp;Et fecit Deus bestias terr&#230; juxta species suas, et jumenta, et omne reptile terr&#230; in genere suo.<BR>
 Et vidit Deus quod esset bonum,</P>
<P><a name="026">26</A>&nbsp;et ait: Faciamus hominem ad imaginem et similitudinem nostram: et pr&#230;sit piscibus maris, et volatilibus c&#230;li, et bestiis, univers&#230;que terr&#230;, omnique reptili, quod movetur in terra.</P>
<P><a name="027">27</A>&nbsp;Et creavit Deus hominem ad imaginem suam: ad imaginem Dei creavit illum, masculum et feminam creavit eos.</P>
<P><a name="028">28</A>&nbsp;Benedixitque illis Deus, et ait: Crescite et multiplicamini, et replete terram, et subjicite eam, et dominamini piscibus maris, et volatilibus c&#230;li, et universis animantibus, qu&#230; moventur super terram.</P>
<P><a name="029">29</A>&nbsp;Dixitque Deus: Ecce dedi vobis omnem herbam afferentem semen super terram, et universa ligna qu&#230; habent in semetipsis sementem generis sui, ut sint vobis in escam:</P>
<P><a name="030">30</A>&nbsp;et cunctis animantibus terr&#230;, omnique volucri c&#230;li, et universis qu&#230; moventur in terra, et in quibus est anima vivens, ut habeant ad vescendum. Et factum est ita.</P>
<P><a name="031">31</A>&nbsp;Viditque Deus cuncta qu&#230; fecerat, et erant valde bona. Et factum est vespere et mane, dies sextus.</P>
<P><HR>
<CENTER>
<A HREF="gen002">Next: Genesis Chapter 2</A></CENTER>
</BODY>
</HTML>
