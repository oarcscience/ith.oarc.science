<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Macabees: 1 Macabees Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ma1006">Polyglot</A>&nbsp;
<A HREF="../apo/ma1006">Apo</A>&nbsp;
<A HREF="../sep/ma1006">Sep</A>&nbsp;

<BR>
<BR><A HREF="ma1">1 Macabees Index</A><BR>
&nbsp;
<A HREF="ma1005">Previous</A>&nbsp;
<A HREF="ma1007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Macabees Chapter 6</H3><P><a name="001">1</A>&nbsp;Et rex Antiochus perambulabat superiores regiones, et audivit esse civitatem Elymaidem in Perside nobilissimam, et copiosam in argento et auro,</P>
<P><a name="002">2</A>&nbsp;templumque in ea locuples valde, et illic velamina aurea, et loric&#230;, et scuta, qu&#230; reliquit Alexander Philippi rex Macedo, qui regnavit primus in Gr&#230;cia.</P>
<P><a name="003">3</A>&nbsp;Et venit, et qu&#230;rebat capere civitatem, et depr&#230;dari eam: et non potuit, quoniam innotuit sermo his qui erant in civitate:</P>
<P><a name="004">4</A>&nbsp;et insurrexerunt in pr&#230;lium, et fugit inde, et abiit cum tristitia magna, et reversus est in Babyloniam.</P>
<P><a name="005">5</A>&nbsp;Et venit qui nuntiaret ei in Perside, quia fugata sunt castra qu&#230; erant in terra Juda:</P>
<P><a name="006">6</A>&nbsp;et quia abiit Lysias cum virtute forti in primis, et fugatus est a facie Jud&#230;orum, et invaluerunt armis, et viribus, et spoliis multis, qu&#230; ceperunt de castris, qu&#230; exciderunt:</P>
<P><a name="007">7</A>&nbsp;et quia diruerunt abominationem, quam &#230;dificaverat super altare quod erat in Jerusalem: et sanctificationem, sicut prius, circumdederunt muris excelsis, sed et Bethsuram civitatem suam.</P>
<P><a name="008">8</A>&nbsp;Et factum est ut audivit rex sermones istos, expavit, et commotus est valde: et decidit in lectum, et incidit in languorem pr&#230; tristitia, quia non factum est ei sicut cogitabat.</P>
<P><a name="009">9</A>&nbsp;Et erat illic per dies multos, quia renovata est in eo tristitia magna, et arbitratus est se mori.</P>
<P><a name="010">10</A>&nbsp;Et vocavit omnes amicos suos, et dixit illis: Recessit somnus ab oculis meis, et concidi, et corrui corde pr&#230; sollicitudine:</P>
<P><a name="011">11</A>&nbsp;et dixi in corde meo: In quantam tribulationem deveni, et in quos fluctus tristiti&#230;, in qua nunc sum: qui jucundus eram, et dilectus in potestate mea!</P>
<P><a name="012">12</A>&nbsp;Nunc vero reminiscor malorum qu&#230; feci in Jerusalem, unde et abstuli omnia spolia aurea et argentea qu&#230; erant in ea, et misi auferre habitantes Jud&#230;am sine causa.</P>
<P><a name="013">13</A>&nbsp;Cognovi ergo quia propterea invenerunt me mala ista: et ecce pereo tristitia magna in terra aliena.</P>
<P><a name="014">14</A>&nbsp;Et vocavit Philippum, unum de amicis suis, et pr&#230;posuit eum super universum regnum suum:</P>
<P><a name="015">15</A>&nbsp;et dedit ei diadema, et stolam suam, et annulum, ut adduceret Antiochum filium suum, et nutriret eum, et regnaret.</P>
<P><a name="016">16</A>&nbsp;Et mortuus est illic Antiochus rex anno centesimo quadragesimo nono.</P>
<P><a name="017">17</A>&nbsp;Et cognovit Lysias quoniam mortuus est rex, et constituit regnare Antiochum filium ejus, quem nutrivit adolescentem: et vocavit nomen ejus Eupator.<BR>
</P>
<P><a name="018">18</A>&nbsp;Et hi qui erant in arce, concluserant Isra&#235;l in circuitu sanctorum: et qu&#230;rebant eis mala semper, et firmamentum gentium.</P>
<P><a name="019">19</A>&nbsp;Et cogitavit Judas disperdere eos: et convocavit universum populum, ut obsiderent eos.</P>
<P><a name="020">20</A>&nbsp;Et convenerunt simul, et obsederunt eos anno centesimo quinquagesimo, et fecerunt ballistas et machinas.</P>
<P><a name="021">21</A>&nbsp;Et exierunt quidam ex eis qui obsidebantur: et adjunxerunt se illis aliqui impii ex Isra&#235;l,</P>
<P><a name="022">22</A>&nbsp;et abierunt ad regem, et dixerunt: Quousque non facis judicium, et vindicas fratres nostros?</P>
<P><a name="023">23</A>&nbsp;Nos decrevimus servire patri tuo, et ambulare in pr&#230;ceptis ejus, et obsequi edictis ejus:</P>
<P><a name="024">24</A>&nbsp;et filii populi nostri propter hoc alienabant se a nobis, et quicumque inveniebantur ex nobis, interficiebantur, et h&#230;reditates nostr&#230; diripiebantur.</P>
<P><a name="025">25</A>&nbsp;Et non ad nos tantum extenderunt manum, sed et in omnes fines nostros:</P>
<P><a name="026">26</A>&nbsp;et ecce applicuerunt hodie ad arcem Jerusalem occupare eam, et munitionem Bethsuram munierunt:</P>
<P><a name="027">27</A>&nbsp;et nisi pr&#230;veneris eos velocius, majora quam h&#230;c facient, et non poteris obtinere eos.</P>
<P><a name="028">28</A>&nbsp;Et iratus est rex, ut h&#230;c audivit: et convocavit omnes amicos suos, et principes exercitus sui, et eos qui super equites erant:</P>
<P><a name="029">29</A>&nbsp;sed et de regnis aliis et de insulis maritimis venerunt ad eum exercitus conductitii.</P>
<P><a name="030">30</A>&nbsp;Et erat numerus exercitus ejus, centum millia peditum, et viginti millia equitum, et elephanti triginta duo, docti ad pr&#230;lium.</P>
<P><a name="031">31</A>&nbsp;Et venerunt per Idum&#230;am, et applicuerunt ad Bethsuram, et pugnaverunt dies multos: et fecerunt machinas, et exierunt, et succenderunt eas igni, et pugnaverunt viriliter.<BR>
</P>
<P><a name="032">32</A>&nbsp;Et recessit Judas ab arce, et movit castra ad Bethzacharam contra castra regis.</P>
<P><a name="033">33</A>&nbsp;Et surrexit rex ante lucem, et concitavit exercitus in impetum contra viam Bethzacharam: et comparaverunt se exercitus in pr&#230;lium, et tubis cecinerunt:</P>
<P><a name="034">34</A>&nbsp;et elephantis ostenderunt sanguinem uv&#230; et mori, ad acuendos eos in pr&#230;lium:</P>
<P><a name="035">35</A>&nbsp;et diviserunt bestias per legiones, et astiterunt singulis elephantis mille viri in loricis concatenatis, et gale&#230; &#230;re&#230; in capitibus eorum: et quingenti equites ordinati unicuique besti&#230; electi erant.</P>
<P><a name="036">36</A>&nbsp;Hi ante tempus, ubicumque erat bestia, ibi erant: et quocumque ibat, ibant, et non discedebant ab ea.</P>
<P><a name="037">37</A>&nbsp;Sed et turres ligne&#230; super eos firm&#230; protegentes super singulas bestias: et super eas machin&#230;: et super singulas viri virtutis triginta duo, qui pugnabant desuper: et Indus magister besti&#230;.</P>
<P><a name="038">38</A>&nbsp;Et residuum equitatum hinc et inde statuit in duas partes, tubis exercitum commovere, et perurgere constipatos in legionibus ejus.</P>
<P><a name="039">39</A>&nbsp;Et ut refulsit sol in clypeos aureos et &#230;reos, resplenduerunt montes ab eis, et resplenduerunt sicut lampades ignis.</P>
<P><a name="040">40</A>&nbsp;Et distincta est pars exercitus regis per montes excelsos, et alia per loca humilia: et ibant caute et ordinate.</P>
<P><a name="041">41</A>&nbsp;Et commovebantur omnes inhabitantes terram a voce multitudinis, et incessu turb&#230;, et collisione armorum: erat enim exercitus magnus valde, et fortis.</P>
<P><a name="042">42</A>&nbsp;Et appropiavit Judas et exercitus ejus in pr&#230;lium, et ceciderunt de exercitu regis sexcenti viri.</P>
<P><a name="043">43</A>&nbsp;Et vidit Eleazar filius Saura unam de bestiis loricatam loricis regis: et erat eminens super ceteras bestias, et visum est ei quod in ea esset rex:</P>
<P><a name="044">44</A>&nbsp;et dedit se ut liberaret populum suum, et acquireret sibi nomen &#230;ternum.</P>
<P><a name="045">45</A>&nbsp;Et cucurrit ad eam audacter in medio legionis, interficiens a dextris et a sinistris, et cadebant ab eo huc atque illuc.</P>
<P><a name="046">46</A>&nbsp;Et ivit sub pedes elephantis, et supposuit se ei, et occidit eum: et cecidit in terram super ipsum, et mortuus est illic.</P>
<P><a name="047">47</A>&nbsp;Et videntes virtutem regis, et impetum exercitus ejus, diverterunt se ab eis.<BR>
</P>
<P><a name="048">48</A>&nbsp;Castra autem regis ascenderunt contra eos in Jerusalem, et applicuerunt castra regis ad Jud&#230;am, et montem Sion.</P>
<P><a name="049">49</A>&nbsp;Et fecit pacem cum his qui erant in Bethsura: et exierunt de civitate, quia non erant eis ibi alimenta conclusis, quia sabbata erant terr&#230;.</P>
<P><a name="050">50</A>&nbsp;Et comprehendit rex Bethsuram: et constituit illic custodiam servare eam.</P>
<P><a name="051">51</A>&nbsp;Et convertit castra ad locum sanctificationis dies multos: et statuit illic ballistas, et machinas, et ignis jacula, et tormenta ad lapides jactandos, et spicula, et scorpios ad mittendas sagittas, et fundibula.</P>
<P><a name="052">52</A>&nbsp;Fecerunt autem et ipsi machinas adversus machinas eorum, et pugnaverunt dies multos.</P>
<P><a name="053">53</A>&nbsp;Esc&#230; autem non erant in civitate, eo quod septimus annus esset: et qui remanserant in Jud&#230;a de gentibus, consumpserant reliquias eorum, qu&#230; reposit&#230; fuerant.</P>
<P><a name="054">54</A>&nbsp;Et remanserunt in sanctis viri pauci, quoniam obtinuerat eos fames: et dispersi sunt unusquisque in locum suum.<BR>
</P>
<P><a name="055">55</A>&nbsp;Et audivit Lysias quod Philippus, quem constituerat rex Antiochus cum adhuc viveret, ut nutriret Antiochum filium suum, et regnaret,</P>
<P><a name="056">56</A>&nbsp;reversus esset a Perside et Media, et exercitus qui abierat cum ipso, et quia qu&#230;rebat suscipere regni negotia:</P>
<P><a name="057">57</A>&nbsp;festinavit ire, et dicere ad regem, et duces exercitus: Deficimus quotidie, et esca nobis modica est; et locus, quem obsidemus, est munitus, et incumbit nobis ordinare de regno.</P>
<P><a name="058">58</A>&nbsp;Nunc itaque demus dextras hominibus istis, et faciamus cum illis pacem, et cum omni gente eorum:</P>
<P><a name="059">59</A>&nbsp;et constituamus illis ut ambulent in legitimis suis sicut prius: propter legitima enim ipsorum, qu&#230; despeximus, irati sunt, et fecerunt omnia h&#230;c.</P>
<P><a name="060">60</A>&nbsp;Et placuit sermo in conspectu regis et principum: et misit ad eos pacem facere, et receperunt illam.</P>
<P><a name="061">61</A>&nbsp;Et juravit illis rex et principes, et exierunt de munitione.</P>
<P><a name="062">62</A>&nbsp;Et intravit rex montem Sion, et vidit munitionem loci: et rupit citius juramentum quod juravit, et mandavit destruere murum in gyro.</P>
<P><a name="063">63</A>&nbsp;Et discessit festinanter, et reversus est Antiochiam, et invenit Philippum dominantem civitati: et pugnavit adversus eum, et occupavit civitatem.</P>
<P><HR>
<CENTER>
<A HREF="ma1007">Next: 1 Macabees Chapter 7</A></CENTER>
</BODY>
</HTML>
