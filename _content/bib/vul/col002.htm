<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Colossians: Colossians Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/col002">Polyglot</A>&nbsp;
<A HREF="../gnt/col002">GNT</A>&nbsp;
<A HREF="../kjv/col002">KJV</A>&nbsp;

<BR>
<BR><A HREF="col">Colossians Index</A><BR>
&nbsp;
<A HREF="col001">Previous</A>&nbsp;
<A HREF="col003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Colossians Chapter 2</H3><P><a name="001">1</A>&nbsp;Volo enim vos scire qualem sollicitudinem habeam pro vobis, et pro iis qui sunt Laodici&#230;, et quicumque non viderunt faciem meam in carne:</P>
<P><a name="002">2</A>&nbsp;ut consolentur corda ipsorum, instructi in caritate, et in omnes divitias plenitudinis intellectus, in agnitionem mysterii Dei Patris et Christi Jesu:</P>
<P><a name="003">3</A>&nbsp;in quo sunt omnes thesauri sapienti&#230; et scienti&#230; absconditi.<BR>
</P>
<P><a name="004">4</A>&nbsp;Hoc autem dico, ut nemo vos decipiat in sublimitate sermonum.</P>
<P><a name="005">5</A>&nbsp;Nam etsi corpore absens sum, sed spiritu vobiscum sum: gaudens, et videns ordinem vestrum, et firmamentum ejus, qu&#230; in Christo est, fidei vestr&#230;.</P>
<P><a name="006">6</A>&nbsp;Sicut ergo accepistis Jesum Christum Dominum, in ipso ambulate,</P>
<P><a name="007">7</A>&nbsp;radicati, et super&#230;dificati in ipso, et confirmati fide, sicut et didicistis, abundantes in illo in gratiarum actione.</P>
<P><a name="008">8</A>&nbsp;Videte ne quis vos decipiat per philosophiam, et inanem fallaciam secundum traditionem hominum, secundum elementa mundi, et non secundum Christum:</P>
<P><a name="009">9</A>&nbsp;quia in ipso inhabitat omnis plenitudo divinitatis corporaliter:</P>
<P><a name="010">10</A>&nbsp;et estis in illo repleti, qui est caput omnis principatus et potestatis:</P>
<P><a name="011">11</A>&nbsp;in quo et circumcisi estis circumcisione non manu facta in expoliatione corporis carnis, sed in circumcisione Christi:</P>
<P><a name="012">12</A>&nbsp;consepulti ei in baptismo, in quo et resurrexistis per fidem operationis Dei, qui suscitavit illum a mortuis.</P>
<P><a name="013">13</A>&nbsp;Et vos cum mortui essetis in delictis, et pr&#230;putio carnis vestr&#230;, convivificavit cum illo, donans vobis omnia delicta:</P>
<P><a name="014">14</A>&nbsp;delens quod adversus nos erat chirographum decreti, quod erat contrarium nobis, et ipsum tulit de medio, affigens illud cruci:</P>
<P><a name="015">15</A>&nbsp;et expolians principatus, et potestates traduxit confidenter, palam triumphans illos in semetipso.<BR>
</P>
<P><a name="016">16</A>&nbsp;Nemo ergo vos judicet in cibo, aut in potu, aut in parte diei festi, aut neomeni&#230;, aut sabbatorum:</P>
<P><a name="017">17</A>&nbsp;qu&#230; sunt umbra futurorum: corpus autem Christi.</P>
<P><a name="018">18</A>&nbsp;Nemo vos seducat, volens in humilitate, et religione angelorum, qu&#230; non vidit ambulans, frustra inflatus sensu carnis su&#230;,</P>
<P><a name="019">19</A>&nbsp;et non tenens caput, ex quo totum corpus per nexus, et conjunctiones subministratum, et constructum crescit in augmentum Dei.</P>
<P><a name="020">20</A>&nbsp;Si ergo mortui estis cum Christo ab elementis hujus mundi: quid adhuc tamquam viventes in mundo decernitis?</P>
<P><a name="021">21</A>&nbsp;Ne tetigeritis, neque gustaveritis, neque contrectaveritis:</P>
<P><a name="022">22</A>&nbsp;qu&#230; sunt omnia in interitum ipso usu, secundum pr&#230;cepta et doctrinas hominum:</P>
<P><a name="023">23</A>&nbsp;qu&#230; sunt rationem quidem habentia sapienti&#230; in superstitione, et humilitate, et non ad parcendum corpori, non in honore aliquo ad saturitatem carnis.</P>
<P><HR>
<CENTER>
<A HREF="col003">Next: Colossians Chapter 3</A></CENTER>
</BODY>
</HTML>
