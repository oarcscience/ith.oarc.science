<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 38</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job038.htm">Polyglot</A>&nbsp;
<A HREF="../kjv/job038.htm">KJV</A>&nbsp;
<A HREF="../sep/job038.htm">Sep</A>&nbsp;
<A HREF="../tan/job038.htm">Tan</A>&nbsp;

<BR>
<BR><A HREF="job.htm">Job Index</A><BR>
&nbsp;
<A HREF="job037.htm">Previous</A>&nbsp;
<A HREF="job039.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 38</H3><P><a name="001">1</A>&nbsp;Respondens autem Dominus Job de turbine, dixit:</P>
<P><a name="002">2</A>&nbsp;[Quis est iste involvens sententias<BR> sermonibus imperitis?<BR></P>
<P><a name="003">3</A>&nbsp;Accinge sicut vir lumbos tuos:<BR> interrogabo te, et responde mihi.<BR></P>
<P><a name="004">4</A>&nbsp;Ubi eras quando ponebam fundamenta terr&#230;?<BR> indica mihi, si habes intelligentiam.<BR></P>
<P><a name="005">5</A>&nbsp;Quis posuit mensuras ejus, si nosti?<BR> vel quis tetendit super eam lineam?<BR></P>
<P><a name="006">6</A>&nbsp;Super quo bases illius solidat&#230; sunt?<BR> aut quis demisit lapidem angularem ejus,<BR></P>
<P><a name="007">7</A>&nbsp;cum me laudarent simul astra matutina,<BR> et jubilarent omnes filii Dei?<BR></P>
<P><a name="008">8</A>&nbsp;Quis conclusit ostiis mare,<BR> quando erumpebat quasi de vulva procedens;<BR></P>
<P><a name="009">9</A>&nbsp;cum ponerem nubem vestimentum ejus,<BR> et caligine illud quasi pannis infanti&#230; obvolverem?<BR></P>
<P><a name="010">10</A>&nbsp;Circumdedi illud terminis meis,<BR> et posui vectem et ostia,<BR></P>
<P><a name="011">11</A>&nbsp;et dixi: Usque huc venies, et non procedes amplius,<BR> et hic confringes tumentes fluctus tuos.<BR></P>
<P><a name="012">12</A>&nbsp;Numquid post ortum tuum pr&#230;cepisti diluculo,<BR> et ostendisti auror&#230; locum suum?<BR></P>
<P><a name="013">13</A>&nbsp;Et tenuisti concutiens extrema terr&#230;,<BR> et excussisti impios ex ea?<BR></P>
<P><a name="014">14</A>&nbsp;Restituetur ut lutum signaculum,<BR> et stabit sicut vestimentum:<BR></P>
<P><a name="015">15</A>&nbsp;auferetur ab impiis lux sua,<BR> et brachium excelsum confringetur.<BR></P>
<P><a name="016">16</A>&nbsp;Numquid ingressus es profunda maris,<BR> et in novissimis abyssi deambulasti?<BR></P>
<P><a name="017">17</A>&nbsp;Numquid apert&#230; sunt tibi port&#230; mortis,<BR> et ostia tenebrosa vidisti?<BR></P>
<P><a name="018">18</A>&nbsp;Numquid considerasti latitudinem terr&#230;?<BR> indica mihi, si nosti, omnia:<BR></P>
<P><a name="019">19</A>&nbsp;in qua via lux habitet,<BR> et tenebrarum quis locus sit:<BR></P>
<P><a name="020">20</A>&nbsp;ut ducas unumquodque ad terminos suos,<BR> et intelligas semitas domus ejus.<BR></P>
<P><a name="021">21</A>&nbsp;Sciebas tunc quod nasciturus esses,<BR> et numerum dierum tuorum noveras?<BR></P>
<P><a name="022">22</A>&nbsp;Numquid ingressus es thesauros nivis,<BR> aut thesauros grandinis aspexisti,<BR></P>
<P><a name="023">23</A>&nbsp;qu&#230; pr&#230;paravi in tempus hostis,<BR> in diem pugn&#230; et belli?<BR></P>
<P><a name="024">24</A>&nbsp;Per quam viam spargitur lux,<BR> dividitur &#230;stus super terram?<BR></P>
<P><a name="025">25</A>&nbsp;Quis dedit vehementissimo imbri cursum,<BR> et viam sonantis tonitrui,<BR></P>
<P><a name="026">26</A>&nbsp;ut plueret super terram absque homine in deserto,<BR> ubi nullus mortalium commoratur;<BR></P>
<P><a name="027">27</A>&nbsp;ut impleret inviam et desolatam,<BR> et produceret herbas virentes?<BR></P>
<P><a name="028">28</A>&nbsp;Quis est pluvi&#230; pater?<BR> vel quis genuit stillas roris?<BR></P>
<P><a name="029">29</A>&nbsp;De cujus utero egressa est glacies?<BR> et gelu de c&#230;lo quis genuit?<BR></P>
<P><a name="030">30</A>&nbsp;In similitudinem lapidis aqu&#230; durantur,<BR> et superficies abyssi constringitur.<BR></P>
<P><a name="031">31</A>&nbsp;Numquid conjungere valebis micantes stellas Pleiadas,<BR> aut gyrum Arcturi poteris dissipare?<BR></P>
<P><a name="032">32</A>&nbsp;Numquid producis luciferum in tempore suo,<BR> et vesperum super filios terr&#230; consurgere facis?<BR></P>
<P><a name="033">33</A>&nbsp;Numquid nosti ordinem c&#230;li,<BR> et pones rationem ejus in terra?<BR></P>
<P><a name="034">34</A>&nbsp;Numquid elevabis in nebula vocem tuam,<BR> et impetus aquarum operiet te?<BR></P>
<P><a name="035">35</A>&nbsp;Numquid mittes fulgura, et ibunt,<BR> et revertentia dicent tibi: Adsumus?<BR></P>
<P><a name="036">36</A>&nbsp;Quis posuit in visceribus hominis sapientiam?<BR> vel quis dedit gallo intelligentiam?<BR></P>
<P><a name="037">37</A>&nbsp;Quis enarrabit c&#230;lorum rationem?<BR> et concentum c&#230;li quis dormire faciet?<BR></P>
<P><a name="038">38</A>&nbsp;Quando fundebatur pulvis in terra,<BR> et gleb&#230; compingebantur?<BR></P>
<P><a name="039">39</A>&nbsp;Numquid capies le&#230;n&#230; pr&#230;dam,<BR> et animam catulorum ejus implebis,<BR></P>
<P><a name="040">40</A>&nbsp;quando cubant in antris,<BR> et in specubus insidiantur?<BR></P>
<P><a name="041">41</A>&nbsp;Quis pr&#230;parat corvo escam suam,<BR> quando pulli ejus clamant ad Deum,<BR> vagantes, eo quod non habeant cibos?]</P>
<P><HR>
<CENTER>
<A HREF="job039.htm">Next: Job Chapter 39</A></CENTER>
</BODY>
</HTML>
