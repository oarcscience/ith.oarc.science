<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 25</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu025.htm">Polyglot</A>&nbsp;
<A HREF="../kjv/deu025.htm">KJV</A>&nbsp;
<A HREF="../sep/deu025.htm">Sep</A>&nbsp;
<A HREF="../tan/deu025.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="deu024.htm">Previous</A>&nbsp;
<A HREF="deu026.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 25</H3><P><a name="001">1</A>&nbsp;Si fuerit causa inter aliquos, et interpellaverint judices: quem justum esse perspexerint, illi justiti&#230; palmam dabunt: quem impium, condemnabunt impietatis.</P>
<P><a name="002">2</A>&nbsp;Sin autem eum, qui peccavit, dignum viderint plagis: prosternent, et coram se facient verberari. Pro mensura peccati erit et plagarum modus:</P>
<P><a name="003">3</A>&nbsp;ita dumtaxat, ut quadragenarium numerum non excedant: ne f&#156;de laceratus ante oculos tuos abeat frater tuus.</P>
<P><a name="004">4</A>&nbsp;Non ligabis os bovis terentis in area fruges tuas.<BR>
</P>
<P><a name="005">5</A>&nbsp;Quando habitaverint fratres simul, et unus ex eis absque liberis mortuus fuerit, uxor defuncti non nubet alteri: sed accipiet eam frater ejus, et suscitabit semen fratris sui:</P>
<P><a name="006">6</A>&nbsp;et primogenitum ex ea filium nomine illius appellabit, ut non deleatur nomen ejus ex Isra&#235;l.</P>
<P><a name="007">7</A>&nbsp;Sin autem noluerit accipere uxorem fratris sui, qu&#230; ei lege debetur, perget mulier ad portam civitatis, et interpellabit majores natu, dicetque: Non vult frater viri mei suscitare nomen fratris sui in Isra&#235;l, nec me in conjugem sumere.</P>
<P><a name="008">8</A>&nbsp;Statimque accersiri eum facient, et interrogabunt. Si responderit: Nolo eam uxorem accipere:</P>
<P><a name="009">9</A>&nbsp;accedet mulier ad eum coram senioribus, et tollet calceamentum de pede ejus, spuetque in faciem illius, et dicet: Sic fiet homini, qui non &#230;dificat domum fratris sui.</P>
<P><a name="010">10</A>&nbsp;Et vocabitur nomen illius in Isra&#235;l, Domus discalceati.<BR>
</P>
<P><a name="011">11</A>&nbsp;Si habuerint inter se jurgium viri duo, et unus contra alterum rixari c&#156;perit, volensque uxor alterius eruere virum suum de manu fortioris, miseritque manum, et apprehenderit verenda ejus:</P>
<P><a name="012">12</A>&nbsp;abscides manum illius, nec flecteris super eam ulla misericordia.<BR>
</P>
<P><a name="013">13</A>&nbsp;Non habebis in sacculo diversa pondera, majus et minus:</P>
<P><a name="014">14</A>&nbsp;nec erit in domo tua modius major, et minor.</P>
<P><a name="015">15</A>&nbsp;Pondus habebis justum et verum, et modius &#230;qualis et verus erit tibi: ut multo vivas tempore super terram, quam Dominus Deus tuus dederit tibi.</P>
<P><a name="016">16</A>&nbsp;Abominatur enim Dominus tuus eum qui facit h&#230;c, et aversatur omnem injustitiam.<BR>
</P>
<P><a name="017">17</A>&nbsp;Memento qu&#230; fecerit tibi Amalec in via quando egrediebaris ex &#198;gypto:</P>
<P><a name="018">18</A>&nbsp;quomodo occurrerit tibi, et extremos agminis tui, qui lassi residebant, ceciderit, quando tu eras fame et labore confectus: et non timuerit Deum.</P>
<P><a name="019">19</A>&nbsp;Cum ergo Dominus Deus tuus dederit tibi requiem, et subjecerit cunctas per circuitum nationes in terra, quam tibi pollicitus est: delebis nomen ejus sub c&#230;lo. Cave ne obliviscaris.</P>
<P><HR>
<CENTER>
<A HREF="deu026.htm">Next: Deuteronomy Chapter 26</A></CENTER>
</BODY>
</HTML>
