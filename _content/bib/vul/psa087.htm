<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 87</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa087">Polyglot</A>&nbsp;
<A HREF="../kjv/psa087">KJV</A>&nbsp;
<A HREF="../sep/psa087">Sep</A>&nbsp;
<A HREF="../tan/psa087">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa086">Previous</A>&nbsp;
<A HREF="psa088">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 87</H3><P><a name="001">1</A>&nbsp;Canticum Psalmi, filiis Core, in finem, pro Maheleth ad respondendum. Intellectus Eman Ezrahit&#230;.</P>
<P><a name="002">2</A>&nbsp;[Domine, Deus salutis me&#230;,<BR> in die clamavi et nocte coram te.<BR></P>
<P><a name="003">3</A>&nbsp;Intret in conspectu tuo oratio mea,<BR> inclina aurem tuam ad precem meam.<BR></P>
<P><a name="004">4</A>&nbsp;Quia repleta est malis anima mea,<BR> et vita mea inferno appropinquavit.<BR></P>
<P><a name="005">5</A>&nbsp;&#198;stimatus sum cum descendentibus in lacum,<BR> factus sum sicut homo sine adjutorio,<BR></P>
<P><a name="006">6</A>&nbsp;inter mortuos liber;<BR> sicut vulnerati dormientes in sepulchris,<BR> quorum non es memor amplius,<BR> et ipsi de manu tua repulsi sunt.<BR></P>
<P><a name="007">7</A>&nbsp;Posuerunt me in lacu inferiori,<BR> in tenebrosis, et in umbra mortis.<BR></P>
<P><a name="008">8</A>&nbsp;Super me confirmatus est furor tuus,<BR> et omnes fluctus tuos induxisti super me.<BR></P>
<P><a name="009">9</A>&nbsp;Longe fecisti notos meos a me;<BR> posuerunt me abominationem sibi.<BR> Traditus sum, et non egrediebar;<BR></P>
<P><a name="010">10</A>&nbsp;oculi mei languerunt pr&#230; inopia.<BR> Clamavi ad te, Domine, tota die;<BR> expandi ad te manus meas.<BR></P>
<P><a name="011">11</A>&nbsp;Numquid mortuis facies mirabilia?<BR> aut medici suscitabunt, et confitebuntur tibi?<BR></P>
<P><a name="012">12</A>&nbsp;Numquid narrabit aliquis in sepulchro misericordiam tuam,<BR> et veritatem tuam in perditione?<BR></P>
<P><a name="013">13</A>&nbsp;Numquid cognoscentur in tenebris mirabilia tua?<BR> et justitia tua in terra oblivionis?<BR></P>
<P><a name="014">14</A>&nbsp;Et ego ad te, Domine, clamavi,<BR> et mane oratio mea pr&#230;veniet te.<BR></P>
<P><a name="015">15</A>&nbsp;Ut quid, Domine, repellis orationem meam;<BR> avertis faciem tuam a me?<BR></P>
<P><a name="016">16</A>&nbsp;Pauper sum ego, et in laboribus a juventute mea;<BR> exaltatus autem, humiliatus sum et conturbatus.<BR></P>
<P><a name="017">17</A>&nbsp;In me transierunt ir&#230; tu&#230;,<BR> et terrores tui conturbaverunt me:<BR></P>
<P><a name="018">18</A>&nbsp;circumdederunt me sicut aqua tota die;<BR> circumdederunt me simul.<BR></P>
<P><a name="019">19</A>&nbsp;Elongasti a me amicum et proximum,<BR> et notos meos a miseria.]</P>
<P><HR>
<CENTER>
<A HREF="psa088">Next: Psalms Chapter 88</A></CENTER>
</BODY>
</HTML>
