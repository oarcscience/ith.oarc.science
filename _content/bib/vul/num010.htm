<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num010.htm">Polyglot</A>&nbsp;
<A HREF="../kjv/num010.htm">KJV</A>&nbsp;
<A HREF="../sep/num010.htm">Sep</A>&nbsp;
<A HREF="../tan/num010.htm">Tan</A>&nbsp;

<BR>
<BR><A HREF="num.htm">Numbers Index</A><BR>
&nbsp;
<A HREF="num009.htm">Previous</A>&nbsp;
<A HREF="num011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 10</H3><P><a name="001">1</A>&nbsp;Locutusque est Dominus ad Moysen, dicens:</P>
<P><a name="002">2</A>&nbsp;Fac tibi duas tubas argenteas ductiles, quibus convocare possis multitudinem quando movenda sunt castra.</P>
<P><a name="003">3</A>&nbsp;Cumque increpueris tubis, congregabitur ad te omnis turba ad ostium tabernaculi f&#156;deris.</P>
<P><a name="004">4</A>&nbsp;Si semel clangueris, venient ad te principes, et capita multitudinis Isra&#235;l.</P>
<P><a name="005">5</A>&nbsp;Si autem prolixior atque concisus clangor increpuerit, movebunt castra primi qui sunt ad orientalem plagam.</P>
<P><a name="006">6</A>&nbsp;In secundo autem sonitu et pari ululatu tub&#230;, levabunt tentoria qui habitant ad meridiem; et juxta hunc modum reliqui facient, ululantibus tubis in profectionem.</P>
<P><a name="007">7</A>&nbsp;Quando autem congregandus est populus, simplex tubarum clangor erit, et non concise ululabunt.</P>
<P><a name="008">8</A>&nbsp;Filii autem Aaron sacerdotes clangent tubis: eritque hoc legitimum sempiternum in generationibus vestris.</P>
<P><a name="009">9</A>&nbsp;Si exieritis ad bellum de terra vestra contra hostes qui dimicant adversum vos, clangetis ululantibus tubis, et erit recordatio vestri coram Domino Deo vestro, ut eruamini de manibus inimicorum vestrorum.</P>
<P><a name="010">10</A>&nbsp;Siquando habebitis epulum, et dies festos, et calendas, canetis tubis super holocaustis, et pacificis victimis, ut sint vobis in recordationem Dei vestri. Ego Dominus Deus vester.<BR>
</P>
<P><a name="011">11</A>&nbsp;Anno secundo, mense secundo, vigesima die mensis, elevata est nubes de tabernaculo f&#156;deris:</P>
<P><a name="012">12</A>&nbsp;profectique sunt filii Isra&#235;l per turmas suas de deserto Sinai, et recubuit nubes in solitudine Pharan.</P>
<P><a name="013">13</A>&nbsp;Moveruntque castra primi juxta imperium Domini in manu Moysi.</P>
<P><a name="014">14</A>&nbsp;Filii Juda per turmas suas: quorum princeps erat Nahasson filius Aminadab.</P>
<P><a name="015">15</A>&nbsp;In tribu filiorum Issachar fuit princeps Nathana&#235;l filius Suar.</P>
<P><a name="016">16</A>&nbsp;In tribu Zabulon erat princeps Eliab filius Helon.</P>
<P><a name="017">17</A>&nbsp;Depositumque est tabernaculum, quod portantes egressi sunt filii Gerson et Merari.</P>
<P><a name="018">18</A>&nbsp;Profectique sunt et filii Ruben, per turmas et ordinem suum: quorum princeps erat Helisur filius Sedeur.</P>
<P><a name="019">19</A>&nbsp;In tribu autem filiorum Simeon, princeps fuit Salamiel filius Surisaddai.</P>
<P><a name="020">20</A>&nbsp;Porro in tribu Gad erat princeps Eliasaph filius Duel.</P>
<P><a name="021">21</A>&nbsp;Profectique sunt et Caathit&#230; portantes sanctuarium. Tamdiu tabernaculum portabatur, donec venirent ad erectionis locum.</P>
<P><a name="022">22</A>&nbsp;Moverunt castra et filii Ephraim per turmas suas, in quorum exercitu princeps erat Elisama filius Ammiud.</P>
<P><a name="023">23</A>&nbsp;In tribu autem filiorum Manasse princeps fuit Gamaliel filius Phadassur.</P>
<P><a name="024">24</A>&nbsp;Et in tribu Benjamin erat dux Abidan filius Gedeonis.</P>
<P><a name="025">25</A>&nbsp;Novissimi castrorum omnium profecti sunt filii Dan per turmas suas, in quorum exercitu princeps fuit Ahiezer filius Ammisaddai.</P>
<P><a name="026">26</A>&nbsp;In tribu autem filiorum Aser erat princeps Phegiel filius Ochran.</P>
<P><a name="027">27</A>&nbsp;Et in tribu filiorum Nephthali princeps fuit Ahira filius Enan.</P>
<P><a name="028">28</A>&nbsp;H&#230;c sunt castra, et profectiones filiorum Isra&#235;l per turmas suas quando egrediebantur.<BR>
</P>
<P><a name="029">29</A>&nbsp;Dixitque Moyses Hobab filio Raguel Madianit&#230;, cognato suo: Proficiscimur ad locum quem Dominus daturus est nobis: veni nobiscum, ut benefaciamus tibi, quia Dominus bona promisit Isra&#235;li.</P>
<P><a name="030">30</A>&nbsp;Cui ille respondit: Non vadam tecum, sed revertar in terram meam, in qua natus sum.</P>
<P><a name="031">31</A>&nbsp;Et ille: Noli, inquit, nos relinquere: tu enim nosti in quibus locis per desertum castra ponere debeamus, et eris ductor noster.</P>
<P><a name="032">32</A>&nbsp;Cumque nobiscum veneris, quidquid optimum fuerit ex opibus, quas nobis traditurus est Dominus, dabimus tibi.</P>
<P><a name="033">33</A>&nbsp;Profecti sunt ergo de monte Domini viam trium dierum, arcaque f&#156;deris Domini pr&#230;cedebat eos, per dies tres providens castrorum locum.</P>
<P><a name="034">34</A>&nbsp;Nubes quoque Domini super eos erat per diem cum incederent.</P>
<P><a name="035">35</A>&nbsp;Cumque elevaretur arca, dicebat Moyses: Surge, Domine, et dissipentur inimici tui, et fugiant qui oderunt te, a facie tua.</P>
<P><a name="036">36</A>&nbsp;Cum autem deponeretur, aiebat: Revertere, Domine, ad multitudinem exercitus Isra&#235;l.</P>
<P><HR>
<CENTER>
<A HREF="num011.htm">Next: Numbers Chapter 11</A></CENTER>
</BODY>
</HTML>
