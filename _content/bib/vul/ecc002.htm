<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ecclesiastes: Ecclesiastes Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ecc002">Polyglot</A>&nbsp;
<A HREF="../kjv/ecc002">KJV</A>&nbsp;
<A HREF="../sep/ecc002">Sep</A>&nbsp;
<A HREF="../tan/ecc002">Tan</A>&nbsp;

<BR>
<BR><A HREF="ecc">Ecclesiastes Index</A><BR>
&nbsp;
<A HREF="ecc001">Previous</A>&nbsp;
<A HREF="ecc003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ecclesiastes Chapter 2</H3><P><a name="001">1</A>&nbsp;[Dixi ego in corde meo: Vadam,<BR> et affluam deliciis, et fruar bonis;<BR> et vidi quod hoc quoque esset vanitas.<BR></P>
<P><a name="002">2</A>&nbsp;Risum reputavi errorem,<BR> et gaudio dixi: Quid frustra deciperis?<BR></P>
<P><a name="003">3</A>&nbsp;Cogitavi in corde meo abstrahere a vino carnem meam,<BR> ut animam meam transferrem ad sapientiam,<BR> devitaremque stultitiam,<BR> donec viderem quid esset utile filiis hominum,<BR> quo facto opus est sub sole numero dierum vit&#230; su&#230;.<BR></P>
<P><a name="004">4</A>&nbsp;Magnificavi opera mea,<BR> &#230;dificavi mihi domos,<BR> et plantavi vineas;<BR></P>
<P><a name="005">5</A>&nbsp;feci hortos et pomaria,<BR> et consevi ea cuncti generis arboribus;<BR></P>
<P><a name="006">6</A>&nbsp;et exstruxi mihi piscinas aquarum,<BR> ut irrigarem silvam lignorum germinantium.<BR></P>
<P><a name="007">7</A>&nbsp;Possedi servos et ancillas,<BR> multamque familiam habui:<BR> armenta quoque, et magnos ovium greges,<BR> ultra omnes qui fuerunt ante me in Jerusalem;<BR></P>
<P><a name="008">8</A>&nbsp;coacervavi mihi argentum et aurum,<BR> et substantias regum ac provinciarum;<BR> feci mihi cantores et cantatrices,<BR> et delicias filiorum hominum,<BR> scyphos, et urceos in ministerio ad vina fundenda;<BR></P>
<P><a name="009">9</A>&nbsp;et supergressus sum opibus<BR> omnes qui ante me fuerunt in Jerusalem:<BR> sapientia quoque perseveravit mecum.<BR></P>
<P><a name="010">10</A>&nbsp;Et omnia qu&#230; desideraverunt oculi mei<BR> non negavi eis,<BR> nec prohibui cor meum quin omni voluptate frueretur,<BR> et oblectaret se in his qu&#230; pr&#230;paraveram;<BR> et hanc ratus sum partem meam si uterer labore meo.<BR></P>
<P><a name="011">11</A>&nbsp;Cumque me convertissem ad universa opera qu&#230; fecerant manus me&#230;,<BR> et ad labores in quibus frustra sudaveram,<BR> vidi in omnibus vanitatem et afflictionem animi,<BR> et nihil permanere sub sole.]<BR>
</P>
<P><a name="012">12</A>&nbsp;[Transivi ad contemplandam sapientiam,<BR> erroresque, et stultitiam.<BR> (Quid est, inquam, homo,<BR> ut sequi possit regem, factorem suum?)<BR></P>
<P><a name="013">13</A>&nbsp;Et vidi quod tantum pr&#230;cederet sapientia stultitiam,<BR> quantum differt lux a tenebris.<BR></P>
<P><a name="014">14</A>&nbsp;Sapientis oculi in capite ejus;<BR> stultus in tenebris ambulat:<BR> et didici quod unus utriusque esset interitus.<BR></P>
<P><a name="015">15</A>&nbsp;Et dixi in corde meo:<BR> Si unus et stulti et meus occasus erit,<BR> quid mihi prodest quod majorem sapienti&#230; dedi operam?<BR> Locutusque cum mente mea,<BR> animadverti quod hoc quoque esset vanitas.<BR></P>
<P><a name="016">16</A>&nbsp;Non enim erit memoria sapientis similiter ut stulti in perpetuum,<BR> et futura tempora oblivione cuncta pariter operient:<BR> moritur doctus similiter ut indoctus.<BR></P>
<P><a name="017">17</A>&nbsp;Et idcirco t&#230;duit me vit&#230; me&#230;,<BR> videntem mala universa esse sub sole,<BR> et cuncta vanitatem et afflictionem spiritus.]<BR>
</P>
<P><a name="018">18</A>&nbsp;[Rursus detestatus sum omnem industriam meam,<BR> qua sub sole studiosissime laboravi,<BR> habiturus h&#230;redem post me,<BR></P>
<P><a name="019">19</A>&nbsp;quem ignoro utrum sapiens an stultus futurus sit,<BR> et dominabitur in laboribus meis,<BR> quibus desudavi et sollicitus fui:<BR> et est quidquam tam vanum?<BR></P>
<P><a name="020">20</A>&nbsp;Unde cessavi,<BR> renuntiavitque cor meum ultra laborare sub sole.<BR></P>
<P><a name="021">21</A>&nbsp;Nam cum alius laboret in sapientia,<BR> et doctrina, et sollicitudine,<BR> homini otioso qu&#230;sita dimittit;<BR> et hoc ergo vanitas et magnum malum.<BR></P>
<P><a name="022">22</A>&nbsp;Quid enim proderit homini de universo labore suo,<BR> et afflictione spiritus,<BR> qua sub sole cruciatus est?<BR></P>
<P><a name="023">23</A>&nbsp;Cuncti dies ejus doloribus et &#230;rumnis pleni sunt,<BR> nec per noctem mente requiescit.<BR> Et hoc nonne vanitas est?<BR></P>
<P><a name="024">24</A>&nbsp;Nonne melius est comedere et bibere,<BR> et ostendere anim&#230; su&#230; bona de laboribus suis?<BR> et hoc de manu Dei est.<BR></P>
<P><a name="025">25</A>&nbsp;Quis ita devorabit et deliciis affluet ut ego?<BR></P>
<P><a name="026">26</A>&nbsp;Homini bono in conspectu suo<BR> dedit Deus sapientiam, et scientiam, et l&#230;titiam;<BR> peccatori autem dedit afflictionem et curam superfluam,<BR> ut addat, et congreget,<BR> et tradat ei qui placuit Deo;<BR> sed et hoc vanitas est, et cassa sollicitudo mentis.]</P>
<P><HR>
<CENTER>
<A HREF="ecc003">Next: Ecclesiastes Chapter 3</A></CENTER>
</BODY>
</HTML>
