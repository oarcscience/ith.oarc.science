<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 33</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer033">Polyglot</A>&nbsp;
<A HREF="../kjv/jer033">KJV</A>&nbsp;
<A HREF="../sep/jer033">Sep</A>&nbsp;
<A HREF="../tan/jer033">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer032">Previous</A>&nbsp;
<A HREF="jer034">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 33</H3><P><a name="001">1</A>&nbsp;Et factum est verbum Domini ad Jeremiam secundo, cum adhuc clausus esset in atrio carceris, dicens:</P>
<P><a name="002">2</A>&nbsp;[H&#230;c dicit Dominus, qui facturus est,<BR> et formaturus illud, et paraturus:<BR> Dominus nomen ejus:<BR></P>
<P><a name="003">3</A>&nbsp;Clama ad me, et exaudiam te,<BR> et annuntiabo tibi grandia et firma qu&#230; nescis.<BR></P>
<P><a name="004">4</A>&nbsp;Quia h&#230;c dicit Dominus Deus Isra&#235;l<BR> ad domos urbis hujus,<BR> et ad domos regis Juda, qu&#230; destruct&#230; sunt,<BR> et ad munitiones, et ad gladium<BR></P>
<P><a name="005">5</A>&nbsp;venientium ut dimicent cum Chald&#230;is,<BR> et impleant eas cadaveribus hominum<BR> quos percussi in furore meo et in indignatione mea,<BR> abscondens faciem meam a civitate hac,<BR> propter omnem malitiam eorum:<BR></P>
<P><a name="006">6</A>&nbsp;Ecce ego obducam eis cicatricem et sanitatem,<BR> et curabo eos, et revelabo illis deprecationem pacis et veritatis.<BR></P>
<P><a name="007">7</A>&nbsp;Et convertam conversionem Juda et conversionem Jerusalem,<BR> et &#230;dificabo eos sicut a principio.<BR></P>
<P><a name="008">8</A>&nbsp;Et emundabo illos ab omni iniquitate sua<BR> in qua peccaverunt mihi,<BR> et propitius ero cunctis iniquitatibus eorum,<BR> in quibus dereliquerunt mihi et spreverunt me.<BR></P>
<P><a name="009">9</A>&nbsp;Et erit mihi in nomen, et in gaudium,<BR> et in laudem, et in exsultationem<BR> cunctis gentibus terr&#230;,<BR> qu&#230; audierint omnia bona qu&#230; ego facturus sum eis:<BR> et pavebunt et turbabuntur in universis bonis,<BR> et in omni pace quam ego faciam eis.<BR></P>
<P><a name="010">10</A>&nbsp;H&#230;c dicit Dominus:<BR> Adhuc audietur in loco isto<BR> quem vos dicitis esse desertum,<BR> eo quod non sit homo nec jumentum<BR> in civitatibus Juda, et foris Jerusalem,<BR> qu&#230; desolat&#230; sunt, absque homine,<BR> et absque habitatore, et absque pecore,<BR></P>
<P><a name="011">11</A>&nbsp;vox gaudii et vox l&#230;titi&#230;,<BR> vox sponsi et vox spons&#230;,<BR> vox dicentium: Confitemini Domino exercituum,<BR> quoniam bonus Dominus,<BR> quoniam in &#230;ternum misericordia ejus:<BR> et portantium vota in domum Domini:<BR> reducam enim conversionem terr&#230;<BR> sicut a principio, dicit Dominus.<BR></P>
<P><a name="012">12</A>&nbsp;H&#230;c dicit Dominus exercituum:<BR> Adhuc erit in loco isto deserto,<BR> absque homine et absque jumento,<BR> et in cunctis civitatibus ejus,<BR> habitaculum pastorum accubantium gregum.<BR></P>
<P><a name="013">13</A>&nbsp;In civitatibus montuosis,<BR> et in civitatibus campestribus,<BR> et in civitatibus qu&#230; ad austrum sunt,<BR> et in terra Benjamin, et in circuitu Jerusalem,<BR> et in civitatibus Juda,<BR> adhuc transibunt greges ad manum numerantis, ait Dominus.]<BR>
</P>
<P><a name="014">14</A>&nbsp;[Ecce dies veniunt, dicit Dominus,<BR> et suscitabo verbum bonum quod locutus sum<BR> ad domum Isra&#235;l et ad domum Juda.<BR></P>
<P><a name="015">15</A>&nbsp;In diebus illis et in tempore illo<BR> germinare faciam David germen justiti&#230;,<BR> et faciet judicium et justitiam in terra:<BR></P>
<P><a name="016">16</A>&nbsp;in diebus illis salvabitur Juda,<BR> et Jerusalem habitabit confidenter:<BR> et hoc est nomen quod vocabunt eum:<BR> Dominus justus noster.<BR></P>
<P><a name="017">17</A>&nbsp;Quia h&#230;c dicit Dominus:<BR> Non interibit de David vir qui sedeat super thronum domus Isra&#235;l:<BR></P>
<P><a name="018">18</A>&nbsp;et de sacerdotibus et de Levitis non interibit vir a facie mea,<BR> qui offerat holocautomata,<BR> et incendat sacrificum,<BR> et c&#230;dat victimas omnibus diebus.]</P>
<P><a name="019">19</A>&nbsp;Et factum est verbum Domini ad Jeremiam, dicens:</P>
<P><a name="020">20</A>&nbsp;[H&#230;c dicit Dominus:<BR> Si irritum potest fieri pactum meum cum die,<BR> et pactum meum cum nocte,<BR> ut non sit dies et nox in tempore suo,<BR></P>
<P><a name="021">21</A>&nbsp;et pactum meum irritum esse poterit cum David servo meo,<BR> ut non sit ex eo filius qui regnet in throno ejus,<BR> et Levit&#230; et sacerdotes ministri mei.<BR></P>
<P><a name="022">22</A>&nbsp;Sicuti enumerari non possunt stell&#230; c&#230;li,<BR> et metiri arena maris,<BR> sic multiplicabo semen David servi mei,<BR> et Levitas ministros meos.]</P>
<P><a name="023">23</A>&nbsp;Et factum est verbum Domini ad Jeremiam, dicens:</P>
<P><a name="024">24</A>&nbsp;[Numquid non vidisti quid populus hic locutus sit, dicens:<BR> Du&#230; cognationes quas elegerat Dominus abject&#230; sunt?<BR> et populum meum despexerunt,<BR> eo quod non sit ultra gens coram eis.<BR></P>
<P><a name="025">25</A>&nbsp;H&#230;c dicit Dominus:<BR> Si pactum meum inter diem et noctem,<BR> et leges c&#230;lo et terr&#230; non posui,<BR></P>
<P><a name="026">26</A>&nbsp;equidem et semen Jacob et David servi mei projiciam,<BR> ut non assumam de semine ejus<BR> principes seminis Abraham, Isaac, et Jacob:<BR> reducam enim conversionem eorum, et miserebor eis.]</P>
<P><HR>
<CENTER>
<A HREF="jer034">Next: Jeremiah Chapter 34</A></CENTER>
</BODY>
</HTML>
