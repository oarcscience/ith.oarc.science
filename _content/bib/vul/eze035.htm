<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 35</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze035.htm">Polyglot</A>&nbsp;
<A HREF="../kjv/eze035.htm">KJV</A>&nbsp;
<A HREF="../sep/eze035.htm">Sep</A>&nbsp;
<A HREF="../tan/eze035.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze034.htm">Previous</A>&nbsp;
<A HREF="eze036.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 35</H3><P><a name="001">1</A>&nbsp;Et factus est sermo Domini ad me, dicens:</P>
<P><a name="002">2</A>&nbsp;Fili hominis, pone faciem tuam adversum montem Seir, et prophetabis de eo, et dices illi:</P>
<P><a name="003">3</A>&nbsp;[H&#230;c dicit Dominus Deus:<BR> Ecce ego ad te, mons Seir:<BR> et extendam manum meam super te,<BR> et dabo te desolatum atque desertum.<BR></P>
<P><a name="004">4</A>&nbsp;Urbes tuas demoliar,<BR> et tu desertus eris:<BR> et scies quia ego Dominus.<BR></P>
<P><a name="005">5</A>&nbsp;Eo quod fueris inimicus sempiternus,<BR> et concluseris filios Isra&#235;l in manus gladii<BR> in tempore afflictionis eorum,<BR> in tempore iniquitatis extrem&#230;:<BR></P>
<P><a name="006">6</A>&nbsp;propterea vivo ego, dicit Dominus Deus,<BR> quoniam sanguini tradam te,<BR> et sanguis te persequetur:<BR> et cum sanguinem oderis,<BR> sanguis persequetur te.<BR></P>
<P><a name="007">7</A>&nbsp;Et dabo montem Seir desolatum atque desertum,<BR> et auferam de eo euntem et redeuntem.<BR></P>
<P><a name="008">8</A>&nbsp;Et implebo montes ejus occisorum suorum:<BR> in collibus tuis, et in vallibus tuis atque in torrentibus,<BR> interfecti gladio cadent.<BR></P>
<P><a name="009">9</A>&nbsp;In solitudines sempiternas tradam te,<BR> et civitates tu&#230; non habitabuntur:<BR> et scietis quia ego Dominus Deus.<BR></P>
<P><a name="010">10</A>&nbsp;Eo quod dixeris: Du&#230; gentes et du&#230; terr&#230; me&#230; erunt,<BR> et h&#230;reditate possidebo eas,<BR> cum Dominus esset ibi:<BR></P>
<P><a name="011">11</A>&nbsp;propterea vivo ego, dicit Dominus Deus,<BR> quia faciam juxta iram tuam, et secundum zelum tuum,<BR> quem fecisti odio habens eos:<BR> et notus efficiar per eos, cum te judicavero.<BR></P>
<P><a name="012">12</A>&nbsp;Et scies quia ego Dominus audivi universa opprobria tua<BR> qu&#230; locutus es de montibus Isra&#235;l, dicens:<BR> Deserti; nobis ad devorandum dati sunt.<BR></P>
<P><a name="013">13</A>&nbsp;Et insurrexistis super me ore vestro,<BR> et derogastis adversum me verba vestra:<BR> ego audivi.<BR></P>
<P><a name="014">14</A>&nbsp;H&#230;c dicit Dominus Deus:<BR> L&#230;tante universa terra,<BR> in solitudinem te redigam:<BR></P>
<P><a name="015">15</A>&nbsp;sicuti gavisus es super h&#230;reditatem domus Isra&#235;l<BR> eo quod fuerit dissipata,<BR> sic faciam tibi:<BR> dissipatus eris, mons Seir, et Idum&#230;a omnis:<BR> et scient quia ego Dominus.]</P>
<P><HR>
<CENTER>
<A HREF="eze036.htm">Next: Ezekiel Chapter 36</A></CENTER>
</BODY>
</HTML>
