<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir002">Polyglot</A>&nbsp;
<A HREF="../apo/sir002">Apo</A>&nbsp;
<A HREF="../sep/sir002">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir001">Previous</A>&nbsp;
<A HREF="sir003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 2</H3><P><a name="001">1</A>&nbsp;[Fili, accedens ad servitutem Dei<BR> sta in justitia et timore,<BR> et pr&#230;para animam tuam ad tentationem.<BR></P>
<P><a name="002">2</A>&nbsp;Deprime cor tuum, et sustine:<BR> inclina aurem tuam, et suscipe verba intellectus:<BR> et ne festines in tempore obductionis.<BR></P>
<P><a name="003">3</A>&nbsp;Sustine sustentationes Dei:<BR> conjungere Deo, et sustine,<BR> ut crescat in novissimo vita tua.<BR></P>
<P><a name="004">4</A>&nbsp;Omne quod tibi applicitum fuerit accipe:<BR> et in dolore sustine,<BR> et in humilitate tua patientiam habe:<BR></P>
<P><a name="005">5</A>&nbsp;quoniam in igne probatur aurum et argentum,<BR> homines vero receptibiles in camino humiliationis.<BR></P>
<P><a name="006">6</A>&nbsp;Crede Deo, et recuperabit te:<BR> et dirige viam tuam, et spera in illum:<BR> serva timorem illius, et in illo veterasce.]<BR>
</P>
<P><a name="007">7</A>&nbsp;[Metuentes Dominum, sustinete misericordiam ejus:<BR> et non deflectatis ab illo, ne cadatis.<BR></P>
<P><a name="008">8</A>&nbsp;Qui timetis Dominum, credite illi,<BR> et non evacuabitur merces vestra.<BR></P>
<P><a name="009">9</A>&nbsp;Qui timetis Dominum, sperate in illum,<BR> et in oblectationem veniet vobis misericordia.<BR></P>
<P><a name="010">10</A>&nbsp;Qui timetis Dominum, diligite illum,<BR> et illuminabuntur corda vestra.<BR></P>
<P><a name="011">11</A>&nbsp;Respicite, filii, nationes hominum:<BR> et scitote quia nullus speravit in Domino et confusus est.<BR></P>
<P><a name="012">12</A>&nbsp;Quis enim permansit in mandatis ejus, et derelictus est?<BR> aut quis invocavit eum, et despexit illum?<BR></P>
<P><a name="013">13</A>&nbsp;Quoniam pius et misericors est Deus,<BR> et remittet in die tribulationis peccata,<BR> et protector est omnibus exquirentibus se in veritate.]<BR>
</P>
<P><a name="014">14</A>&nbsp;[V&#230; duplici corde, et labiis scelestis,<BR> et manibus malefacientibus,<BR> et peccatori terram ingredienti duabus viis!<BR></P>
<P><a name="015">15</A>&nbsp;V&#230; dissolutis corde, qui non credunt Deo,<BR> et ideo non protegentur ab eo!<BR></P>
<P><a name="016">16</A>&nbsp;V&#230; his qui perdiderunt sustinentiam,<BR> et qui dereliquerunt vias rectas,<BR> et diverterunt in vias pravas!<BR></P>
<P><a name="017">17</A>&nbsp;Et quid facient cum inspicere c&#156;perit Dominus?<BR></P>
<P><a name="018">18</A>&nbsp;Qui timent Dominum non erunt incredibiles verbo illius:<BR> et qui diligunt illum conservabunt viam illius.<BR></P>
<P><a name="019">19</A>&nbsp;Qui timent Dominum inquirent qu&#230; beneplacita sunt ei,<BR> et qui diligunt eum replebuntur lege ipsius.<BR></P>
<P><a name="020">20</A>&nbsp;Qui timent Dominum pr&#230;parabunt corda sua,<BR> et in conspectu illius sanctificabunt animas suas.<BR></P>
<P><a name="021">21</A>&nbsp;Qui timent Dominum custodiunt mandata illius,<BR> et patientiam habebunt usque ad inspectionem illius,<BR></P>
<P><a name="022">22</A>&nbsp;dicentes: Si p&#156;nitentiam non egerimus,<BR> incidemus in manus Domini, et non in manus hominum.<BR></P>
<P><a name="023">23</A>&nbsp;Secundum enim magnitudinem ipsius,<BR> sic et misericordia illius cum ipso est.]</P>
<P><HR>
<CENTER>
<A HREF="sir003">Next: Sirach Chapter 3</A></CENTER>
</BODY>
</HTML>
