<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezra: Ezra Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ezr005.htm">Polyglot</A>&nbsp;
<A HREF="../kjv/ezr005.htm">KJV</A>&nbsp;
<A HREF="../tan/ezr005.htm">Tan</A>&nbsp;

<BR>
<BR><A HREF="ezr.htm">Ezra Index</A><BR>
&nbsp;
<A HREF="ezr004.htm">Previous</A>&nbsp;
<A HREF="ezr006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezra Chapter 5</H3><P><a name="001">1</A>&nbsp;Prophetaverunt autem Agg&#230;us propheta, et Zacharias filius Addo, prophetantes ad Jud&#230;os qui erant in Jud&#230;a et Jerusalem, in nomine Dei Isra&#235;l.</P>
<P><a name="002">2</A>&nbsp;Tunc surrexerunt Zorobabel filius Salathiel, et Josue filius Josedec, et c&#156;perunt &#230;dificare templum Dei in Jerusalem, et cum eis prophet&#230; Dei adjuvantes eos.</P>
<P><a name="003">3</A>&nbsp;In ipso autem tempore venit ad eos Thathanai, qui erat dux trans flumen, et Stharbuzanai, et consiliarii eorum: sicque dixerunt eis: Quis dedit vobis consilium ut domum hanc &#230;dificaretis, et muros ejus instauraretis?</P>
<P><a name="004">4</A>&nbsp;Ad quod respondimus eis, qu&#230; essent nomina hominum auctorum &#230;dificationis illius.</P>
<P><a name="005">5</A>&nbsp;Oculus autem Dei eorum factus est super senes Jud&#230;orum, et non potuerunt inhibere eos. Placuitque ut res ad Darium referretur, et tunc satisfacerent adversus accusationem illam.<BR>
</P>
<P><a name="006">6</A>&nbsp;Exemplar epistol&#230;, quam misit Thathanai dux regionis trans flumen, et Stharbuzanai, et consiliatores ejus Arphasach&#230;i, qui erant trans flumen, ad Darium regem.</P>
<P><a name="007">7</A>&nbsp;Sermo, quem miserant ei, sic scriptus erat: Dario regi pax omnis.</P>
<P><a name="008">8</A>&nbsp;Notum sit regi, isse nos ad Jud&#230;am provinciam, ad domum Dei magni, qu&#230; &#230;dificatur lapide impolito, et ligna ponuntur in parietibus: opusque illud diligenter exstruitur, et crescit in manibus eorum.</P>
<P><a name="009">9</A>&nbsp;Interrogavimus ergo senes illos, et ita diximus eis: Quis dedit vobis potestatem ut domum hanc &#230;dificaretis, et muros hos instauraretis?</P>
<P><a name="010">10</A>&nbsp;Sed et nomina eorum qu&#230;sivimus ab eis, ut nuntiaremus tibi: scripsimusque nomina eorum virorum, qui sunt principes in eis.</P>
<P><a name="011">11</A>&nbsp;Hujuscemodi autem sermonem responderunt nobis dicentes: Nos sumus servi Dei c&#230;li et terr&#230;, et &#230;dificamus templum, quod erat exstructum ante hos annos multos, quodque rex Isra&#235;l magnus &#230;dificaverat, et exstruxerat.</P>
<P><a name="012">12</A>&nbsp;Postquam autem ad iracundiam provocaverunt patres nostri Deum c&#230;li, tradidit eos in manus Nabuchodonosor regis Babylonis Chald&#230;i, domum quoque hanc destruxit, et populum ejus transtulit in Babylonem.</P>
<P><a name="013">13</A>&nbsp;Anno autem primo Cyri regis Babylonis, Cyrus rex proposuit edictum ut domus Dei h&#230;c &#230;dificaretur.</P>
<P><a name="014">14</A>&nbsp;Nam et vasa templi Dei aurea et argentea, qu&#230; Nabuchodonosor tulerat de templo, quod erat in Jerusalem, et asportaverat ea in templum Babylonis, protulit Cyrus rex de templo Babylonis, et data sunt Sassabasar vocabulo, quem et principem constituit,</P>
<P><a name="015">15</A>&nbsp;dixitque ei: H&#230;c vasa tolle, et vade, et pone ea in templo, quod est in Jerusalem, et domus Dei &#230;dificetur in loco suo.</P>
<P><a name="016">16</A>&nbsp;Tunc itaque Sassabasar ille venit et posuit fundamenta templi Dei in Jerusalem, et ex eo tempore usque nunc &#230;dificatur, et necdum completum est.</P>
<P><a name="017">17</A>&nbsp;Nunc ergo si videtur regi bonum, recenseat in bibliotheca regis, qu&#230; est in Babylone, utrumnam a Cyro rege jussum fuerit ut &#230;dificaretur domus Dei in Jerusalem, et voluntatem regis super hac re mittat ad nos.</P>
<P><HR>
<CENTER>
<A HREF="ezr006.htm">Next: Ezra Chapter 6</A></CENTER>
</BODY>
</HTML>
