<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 37</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa037.htm">Polyglot</A>&nbsp;
<A HREF="../kjv/isa037.htm">KJV</A>&nbsp;
<A HREF="../sep/isa037.htm">Sep</A>&nbsp;
<A HREF="../tan/isa037.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa036.htm">Previous</A>&nbsp;
<A HREF="isa038.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 37</H3><P><a name="001">1</A>&nbsp;Et factum est, cum audisset rex Ezechias, scidit vestimenta sua, et obvolutus est sacco, et intravit in domum Domini.</P>
<P><a name="002">2</A>&nbsp;Et misit Eliacim, qui erat super domum, et Sobnam scribam, et seniores de sacerdotibus, opertos saccis, ad Isaiam, filium Amos, prophetam,</P>
<P><a name="003">3</A>&nbsp;et dixerunt ad eum: H&#230;c dicit Ezechias: Dies tribulationis, et correptionis, et blasphemi&#230;, dies h&#230;c; quia venerunt filii usque ad partum, et virtus non est pariendi.</P>
<P><a name="004">4</A>&nbsp;Si quomodo audiat Dominus Deus tuus verba Rabsacis, quem misit rex Assyriorum dominus suus ad blasphemandum Deum viventem et exprobrandum sermonibus quos audivit Dominus Deus tuus: leva ergo orationem pro reliquiis qu&#230; repert&#230; sunt.</P>
<P><a name="005">5</A>&nbsp;Et venerunt servi regis Ezechi&#230; ad Isaiam.</P>
<P><a name="006">6</A>&nbsp;Et dixit ad eos Isaias: H&#230;c dicetis domino vestro: H&#230;c dicit Dominus: Ne timeas a facie verborum qu&#230; audisti, quibus blasphemaverunt pueri regis Assyriorum me.</P>
<P><a name="007">7</A>&nbsp;Ecce ego dabo ei spiritum, et audiet nuntium, et revertetur ad terram suam, et corruere eum faciam gladio in terra sua.<BR>
</P>
<P><a name="008">8</A>&nbsp;Reversus est autem Rabsaces, et invenit regem Assyriorum pr&#230;liantem adversus Lobnam: audierat enim quia profectus esset de Lachis.</P>
<P><a name="009">9</A>&nbsp;Et audivit de Tharaca rege &#198;thiopi&#230;, dicentes: Egressus est ut pugnet contra te. Quod cum audisset, misit nuntios ad Ezechiam, dicens:</P>
<P><a name="010">10</A>&nbsp;H&#230;c dicetis Ezechi&#230; regi Jud&#230;, loquentes: Non te decipiat Deus tuus in quo tu confidis, dicens: Non dabitur Jerusalem in manu regis Assyriorum.</P>
<P><a name="011">11</A>&nbsp;Ecce tu audisti omnia qu&#230; fecerunt reges Assyriorum omnibus terris, quas subverterunt: et tu poteris liberari?</P>
<P><a name="012">12</A>&nbsp;Numquid eruerunt eos dii gentium quos subverterunt patres mei, Gozam, et Haram, et Reseph, et filios Eden qui erant in Thalassar?</P>
<P><a name="013">13</A>&nbsp;Ubi est rex Emath, et rex Arphad, et rex urbis Sepharvaim, Ana, et Ava?<BR>
</P>
<P><a name="014">14</A>&nbsp;Et tulit Ezechias libros de manu nuntiorum, et legit eos, et ascendit in domum Domini, et expandit eos Ezechias coram Domino:</P>
<P><a name="015">15</A>&nbsp;et oravit Ezechias ad Dominum, dicens:</P>
<P><a name="016">16</A>&nbsp;Domine exercituum, Deus Isra&#235;l, qui sedes super cherubim, tu es Deus solus omnium regnorum terr&#230;: tu fecisti c&#230;lum et terram.</P>
<P><a name="017">17</A>&nbsp;Inclina, Domine, aurem tuam, et audi; aperi, Domine, oculos tuos, et vide: et audi omnia verba Sennacherib, qu&#230; misit ad blasphemandum Deum viventem.</P>
<P><a name="018">18</A>&nbsp;Vere enim, Domine, desertas fecerunt reges Assyriorum terras, et regiones earum,</P>
<P><a name="019">19</A>&nbsp;et dederunt deos earum igni: non enim erant dii, sed opera manuum hominum, lignum et lapis, et comminuerunt eos.</P>
<P><a name="020">20</A>&nbsp;Et nunc, Domine Deus noster, salva nos de manu ejus, et cognoscant omnia regna terr&#230; quia tu es Dominus solus.</P>
<P><a name="021">21</A>&nbsp;Et misit Isaias, filius Amos, ad Ezechiam, dicens: H&#230;c dicit Dominus Deus Isra&#235;l: Pro quibus rogasti me de Sennacherib, rege Assyriorum,</P>
<P><a name="022">22</A>&nbsp;hoc est verbum quod locutus est Dominus super eum: [Despexit te et subsannavit te,<BR> virgo filia Sion;<BR> post te caput movit,<BR> filia Jerusalem.<BR></P>
<P><a name="023">23</A>&nbsp;Cui exprobrasti? et quem blasphemasti?<BR> et super quem exaltasti vocem,<BR> et levasti altitudinem oculorum tuorum?<BR> ad Sanctum Isra&#235;l.<BR></P>
<P><a name="024">24</A>&nbsp;In manu servorum tuorum exprobrasti Domino,<BR> et dixisti: In multitudine quadrigarum mearum<BR> ego ascendi altitudinem montium juga Libani;<BR> et succidam excelsa cedrorum ejus,<BR> et electas abietes illius,<BR> et introibo altitudinem summitatis ejus,<BR> saltum Carmeli ejus.<BR></P>
<P><a name="025">25</A>&nbsp;Ego fodi, et bibi aquam,<BR> et exsiccavi vestigio pedis mei<BR> omnes rivos aggerum.<BR></P>
<P><a name="026">26</A>&nbsp;Numquid non audisti qu&#230; olim fecerim ei?<BR> Ex diebus antiquis ego plasmavi illud;<BR> et nunc adduxi,<BR> et factum est in eradicationem collium compugnantium,<BR> et civitatum munitarum.<BR></P>
<P><a name="027">27</A>&nbsp;Habitatores earum breviata manu<BR> contremuerunt, et confusi sunt.<BR> Facti sunt sicut f&#156;num agri,<BR> et gramen pascu&#230;,<BR> et herba tectorum,<BR> qu&#230; exaruit antequam maturesceret.<BR></P>
<P><a name="028">28</A>&nbsp;Habitationem tuam, et egressum tuum,<BR> et introitum tuum cognovi,<BR> et insaniam tuam contra me.<BR></P>
<P><a name="029">29</A>&nbsp;Cum fureres adversum me,<BR> superbia tua ascendit in aures meas.<BR> Ponam ergo circulum in naribus tuis,<BR> et frenum in labiis tuis,<BR> et reducam te in viam<BR> per quem venisti.]<BR>
</P>
<P><a name="030">30</A>&nbsp;Tibi autem hoc erit signum: comede hoc anno qu&#230; sponte nascuntur, et in anno secundo pomis vescere; in anno autem tertio seminate et metite, et plantate vineas, et comedite fructum earum.</P>
<P><a name="031">31</A>&nbsp;Et mittet id quod salvatum fuerit de domo Juda, et quod reliquum est, radicem deorsum, et faciet fructum sursum:</P>
<P><a name="032">32</A>&nbsp;quia de Jerusalem exibunt reliqui&#230;, et salvatio de monte Sion: zelus Domini exercituum faciet istud.</P>
<P><a name="033">33</A>&nbsp;Propterea h&#230;c dicit Dominus de rege Assyriorum: [Non intrabit civitatem hanc,<BR> et non jaciet ibi sagittam,<BR> et non occupabit eam clypeus,<BR> et non mittet in circuitu ejus aggerem.<BR></P>
<P><a name="034">34</A>&nbsp;In via qua venit, per eam revertetur,<BR> et civitatem hanc non ingredietur, dicit Dominus.<BR></P>
<P><a name="035">35</A>&nbsp;Et protegam civitatem istam, ut salvem eam<BR> propter me, et propter David, servum meum.]</P>
<P><a name="036">36</A>&nbsp;Egressus est autem angelus Domini, et percussit in castris Assyriorum centum octoginta quinque millia. Et surrexerunt mane, et ecce omnes cadavera mortuorum.</P>
<P><a name="037">37</A>&nbsp;Et egressus est, et abiit, et reversus est Sennacherib, rex Assyriorum, et habitavit in Ninive.</P>
<P><a name="038">38</A>&nbsp;Et factum est, cum adoraret in templo Nesroch deum suum, Adramelech et Sarasar, filii ejus, percusserunt eum gladio, fugeruntque in terram Ararat; et regnavit Asarhaddon, filius ejus, pro eo.</P>
<P><HR>
<CENTER>
<A HREF="isa038.htm">Next: Isaiah Chapter 38</A></CENTER>
</BODY>
</HTML>
