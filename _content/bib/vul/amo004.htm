<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Amos: Amos Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/amo004">Polyglot</A>&nbsp;
<A HREF="../kjv/amo004">KJV</A>&nbsp;
<A HREF="../sep/amo004">Sep</A>&nbsp;
<A HREF="../tan/amo004">Tan</A>&nbsp;

<BR>
<BR><A HREF="amo">Amos Index</A><BR>
&nbsp;
<A HREF="amo003">Previous</A>&nbsp;
<A HREF="amo005">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Amos Chapter 4</H3><P><a name="001">1</A>&nbsp;[Audite verbum hoc, vacc&#230; pingues,<BR> qu&#230; estis in monte Samari&#230;,<BR> qu&#230; calumniam facitis egenis<BR> et confringitis pauperes;<BR> qu&#230; dicitis dominis vestris: Afferte, et bibemus.<BR></P>
<P><a name="002">2</A>&nbsp;Juravit Dominus Deus in sancto suo,<BR> quia ecce dies venient super vos,<BR> et levabunt vos in contis,<BR> et reliquias vestras in ollis ferventibus.<BR></P>
<P><a name="003">3</A>&nbsp;Et per aperturas exibitis altera contra alteram,<BR> et projiciemini in Armon,<BR> dicit Dominus.]<BR>
</P>
<P><a name="004">4</A>&nbsp;[Venite ad Bethel, et impie agite;<BR> ad Galgalam, et multiplicate pr&#230;varicationem:<BR> et afferte mane victimas vestras,<BR> tribus diebus decimas vestras.<BR></P>
<P><a name="005">5</A>&nbsp;Et sacrificate de fermentato laudem,<BR> et vocate voluntarias oblationes, et annuntiate;<BR> sic enim voluistis, filii Isra&#235;l,<BR> dicit Dominus Deus.<BR></P>
<P><a name="006">6</A>&nbsp;Unde et ego dedi vobis stuporem dentium in cunctis urbibus vestris,<BR> et indigentiam panum in omnibus locis vestris;<BR> et non estis reversi ad me,<BR> dicit Dominus.<BR></P>
<P><a name="007">7</A>&nbsp;Ego quoque prohibui a vobis imbrem,<BR> cum adhuc tres menses superessent usque ad messem:<BR> et plui super unam civitatem,<BR> et super alteram civitatem non plui;<BR> pars una compluta est,<BR> et pars super quam non plui, aruit.<BR></P>
<P><a name="008">8</A>&nbsp;Et venerunt du&#230; et tres civitates ad unam civitatem<BR> ut biberent aquam, et non sunt satiat&#230;;<BR> et non redistis ad me,<BR> dicit Dominus.<BR></P>
<P><a name="009">9</A>&nbsp;Percussi vos in vento urente, et in aurugine:<BR> multitudinem hortorum vestrorum et vinearum vestrarum,<BR> oliveta vestra et ficeta vestra comedit eruca:<BR> et non redistis ad me,<BR> dicit Dominus.<BR></P>
<P><a name="010">10</A>&nbsp;Misi in vos mortem in via &#198;gypti;<BR> percussi in gladio juvenes vestros,<BR> usque ad captivitatem equorum vestrorum,<BR> et ascendere feci putredinem castrorum vestrorum in nares vestras:<BR> et non redistis ad me,<BR> dicit Dominus.<BR></P>
<P><a name="011">11</A>&nbsp;Subverti vos sicut subvertit Deus Sodomam et Gomorrham,<BR> et facti estis quasi torris raptus ab incendio:<BR> et non redistis ad me,<BR> dicit Dominus.<BR></P>
<P><a name="012">12</A>&nbsp;Quapropter h&#230;c faciam tibi, Isra&#235;l:<BR> postquam autem h&#230;c fecero tibi,<BR> pr&#230;parare in occursum Dei tui, Isra&#235;l.<BR></P>
<P><a name="013">13</A>&nbsp;Quia ecce formans montes,<BR> et creans ventum,<BR> et annuntians homini eloquium suum,<BR> faciens matutinam nebulam,<BR> et gradiens super excelsa terr&#230;:<BR> Dominus Deus exercituum nomen ejus.]</P>
<P><HR>
<CENTER>
<A HREF="amo005">Next: Amos Chapter 5</A></CENTER>
</BODY>
</HTML>
