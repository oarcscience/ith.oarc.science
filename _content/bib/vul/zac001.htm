<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Zechariah: Zechariah Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/zac001">Polyglot</A>&nbsp;
<A HREF="../kjv/zac001">KJV</A>&nbsp;
<A HREF="../sep/zac001">Sep</A>&nbsp;
<A HREF="../tan/zac001">Tan</A>&nbsp;

<BR>
<BR><A HREF="zac">Zechariah Index</A><BR>
&nbsp;
<A HREF="hag002">Previous</A>&nbsp;
<A HREF="zac002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Zechariah Chapter 1</H3><P><a name="001">1</A>&nbsp;In mense octavo, in anno secundo Darii regis, factum est verbum Domini ad Zachariam filium Barachi&#230; filii Addo prophetam, dicens:</P>
<P><a name="002">2</A>&nbsp;Iratus est Dominus super patres vestros iracundia.</P>
<P><a name="003">3</A>&nbsp;Et dices ad eos: [H&#230;c dicit Dominus exercituum:<BR> Convertimini ad me, ait Dominus exercituum,<BR> et convertar ad vos, dicit Dominus exercituum.<BR></P>
<P><a name="004">4</A>&nbsp;Ne sitis sicut patres vestri,<BR> ad quos clamabant prophet&#230; priores, dicentes:<BR> H&#230;c dicit Dominus exercituum:<BR> Convertimini de viis vestris malis,<BR> et de cogitationibus vestris pessimis:<BR> et non audierunt, neque attenderunt ad me,<BR> dicit Dominus.<BR></P>
<P><a name="005">5</A>&nbsp;Patres vestri, ubi sunt?<BR> et prophet&#230; numquid in sempiternum vivent?<BR></P>
<P><a name="006">6</A>&nbsp;Verumtamen verba mea, et legitima mea,<BR> qu&#230; mandavi servis meis prophetis,<BR> numquid non comprehenderunt patres vestros,<BR> et conversi sunt, et dixerunt:<BR> Sicut cogitavit Dominus exercituum facere nobis<BR> secundum vias nostras, et secundum adinventiones nostras,<BR> fecit nobis?]<BR>
</P>
<P><a name="007">7</A>&nbsp;In die vigesima et quarta undecimi mensis Sabath, in anno secundo Darii, factum est verbum Domini ad Zachariam filium Barachi&#230; filii Addo prophetam, dicens:</P>
<P><a name="008">8</A>&nbsp;Vidi per noctem, et ecce vir ascendens super equum rufum, et ipse stabat inter myrteta, qu&#230; erant in profundo, et post eum equi rufi, varii, et albi.</P>
<P><a name="009">9</A>&nbsp;Et dixi: Quid sunt isti, domine mi? Et dixit ad me angelus qui loquebatur in me: Ego ostendam tibi quid sint h&#230;c.</P>
<P><a name="010">10</A>&nbsp;Et respondit vir qui stabat inter myrteta, et dixit: Isti sunt quos misit Dominus ut perambulent terram.</P>
<P><a name="011">11</A>&nbsp;Et responderunt angelo Domini, qui stabat inter myrteta, et dixerunt: Perambulavimus terram, et ecce omnis terra habitatur, et quiescit.</P>
<P><a name="012">12</A>&nbsp;Et respondit angelus Domini, et dixit: Domine exercituum, usquequo tu non misereberis Jerusalem, et urbium Juda, quibus iratus es? iste jam septuagesimus annus est.</P>
<P><a name="013">13</A>&nbsp;Et respondit Dominus angelo qui loquebatur in me verba bona, verba consolatoria.</P>
<P><a name="014">14</A>&nbsp;Et dixit ad me angelus qui loquebatur in me: Clama, dicens: [H&#230;c dicit Dominus exercituum:<BR> Zelatus sum Jerusalem et Sion zelo magno,<BR></P>
<P><a name="015">15</A>&nbsp;et ira magna ego irascor super gentes opulentas,<BR> quia ego iratus sum parum,<BR> ipsi vero adjuverunt in malum.<BR></P>
<P><a name="016">16</A>&nbsp;Propterea h&#230;c dicit Dominus:<BR> Revertar ad Jerusalem in misericordiis,<BR> et domus mea &#230;dificabitur in ea, ait Dominus exercituum,<BR> et perpendiculum extendetur super Jerusalem.]</P>
<P><a name="017">17</A>&nbsp;Adhuc clama, dicens: [H&#230;c dicit Dominus exercituum:<BR> Adhuc affluent civitates me&#230; bonis,<BR> et consolabitur adhuc Dominus Sion, et eliget adhuc Jerusalem.]<BR>
</P>
<P><a name="018">18</A>&nbsp;Et levavi oculos meos, et vidi, et ecce quatuor cornua.</P>
<P><a name="019">19</A>&nbsp;Et dixi ad angelum qui loquebatur in me: Quid sunt h&#230;c? Et dixit ad me: H&#230;c sunt cornua qu&#230; ventilaverunt Judam, et Isra&#235;l, et Jerusalem.</P>
<P><a name="020">20</A>&nbsp;Et ostendit mihi Dominus quatuor fabros.</P>
<P><a name="021">21</A>&nbsp;Et dixi: Quid isti veniunt facere? Qui ait, dicens: H&#230;c sunt cornua qu&#230; ventilaverunt Judam per singulos viros, et nemo eorum levavit caput suum: et venerunt isti deterrere ea, ut dejiciant cornua gentium, qu&#230; levaverunt cornu super terram Juda ut dispergerent eam.</P>
<P><HR>
<CENTER>
<A HREF="zac002">Next: Zechariah Chapter 2</A></CENTER>
</BODY>
</HTML>
