<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/luk008.htm">Polyglot</A>&nbsp;
<A HREF="../gnt/luk008.htm">GNT</A>&nbsp;
<A HREF="../kjv/luk008.htm">KJV</A>&nbsp;

<BR>
<BR><A HREF="luk.htm">Luke Index</A><BR>
&nbsp;
<A HREF="luk007.htm">Previous</A>&nbsp;
<A HREF="luk009.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 8</H3><P><a name="001">1</A>&nbsp;Et factum est deinceps, et ipse iter faciebat per civitates, et castella pr&#230;dicans, et evangelizans regnum Dei: et duodecim cum illo,</P>
<P><a name="002">2</A>&nbsp;et mulieres aliqu&#230;, qu&#230; erant curat&#230; a spiritibus malignis et infirmatibus: Maria, qu&#230; vocatur Magdalene, de qua septem d&#230;monia exierant,</P>
<P><a name="003">3</A>&nbsp;et Joanna uxor Chus&#230; procuratoris Herodis, et Susanna, et ali&#230; mult&#230;, qu&#230; ministrabant ei de facultatibus suis.<BR>
</P>
<P><a name="004">4</A>&nbsp;Cum autem turba plurima convenirent, et de civitatibus properarent ad eum, dixit per similitudinem:</P>
<P><a name="005">5</A>&nbsp;Exiit qui seminat, seminare semen suum. Et dum seminat, aliud cecidit secus viam, et conculcatum est, et volucres c&#230;li comederunt illud.</P>
<P><a name="006">6</A>&nbsp;Et aliud cecidit supra petram: et natum aruit, quia non habebat humorem.</P>
<P><a name="007">7</A>&nbsp;Et aliud cecidit inter spinas, et simul exort&#230; spin&#230; suffocaverunt illud.</P>
<P><a name="008">8</A>&nbsp;Et aliud cecidit in terram bonam: et ortum fecit fructum centuplum. H&#230;c dicens clamabat: Qui habet aures audiendi, audiat.<BR>
</P>
<P><a name="009">9</A>&nbsp;Interrogabant autem eum discipuli ejus, qu&#230; esset h&#230;c parabola.</P>
<P><a name="010">10</A>&nbsp;Quibus ipse dixit: Vobis datum est nosse mysterium regni Dei, ceteris autem in parabolis: ut videntes non videant, et audientes non intelligant.<BR>
</P>
<P><a name="011">11</A>&nbsp;Est autem h&#230;c parabola: Semen est verbum Domini.</P>
<P><a name="012">12</A>&nbsp;Qui autem secus viam, hi sunt qui audiunt: deinde venit diabolus, et tollit verbum de corde eorum, ne credentes salvi fiant.</P>
<P><a name="013">13</A>&nbsp;Nam qui supra petram, qui cum audierint, cum gaudio suscipiunt verbum: et hi radices non habent: qui ad tempus credunt, et in tempore tentationis recedunt.</P>
<P><a name="014">14</A>&nbsp;Quod autem in spinas cecidit: hi sunt qui audierunt, et a sollicitudinibus, et divitiis, et voluptatibus vit&#230; euntes, suffocantur, et non referunt fructum.</P>
<P><a name="015">15</A>&nbsp;Quod autem in bonam terram: hi sunt qui in corde bono et optimo audientes verbum retinent, et fructum afferunt in patientia.<BR>
</P>
<P><a name="016">16</A>&nbsp;Nemo autem lucernam accendens, operit eam vase, aut subtus lectum ponit: sed supra candelabrum ponit, ut intrantes videant lumen.</P>
<P><a name="017">17</A>&nbsp;Non est enim occultum, quod non manifestetur: nec absconditum, quod non cognoscatur, et in palam veniat.</P>
<P><a name="018">18</A>&nbsp;Videte ergo quomodo audiatis? Qui enim habet, dabitur illi: et quicumque non habet, etiam quod putat se habere, auferetur ab illo.<BR>
</P>
<P><a name="019">19</A>&nbsp;Venerunt autem ad illum mater et fratres ejus, et non poterant adire eum pr&#230; turba.</P>
<P><a name="020">20</A>&nbsp;Et nuntiatum est illi: Mater tua et fratres tui stant foris, volentes te videre.</P>
<P><a name="021">21</A>&nbsp;Qui respondens, dixit ad eos: Mater mea et fratres mei hi sunt, qui verbum Dei audiunt et faciunt.<BR>
</P>
<P><a name="022">22</A>&nbsp;Factum est autem in una dierum: et ipse ascendit in naviculam, et discipuli ejus, et ait ad illos: Transfretemus trans stagnum. Et ascenderunt.</P>
<P><a name="023">23</A>&nbsp;Et navigantibus illis, obdormivit, et descendit procella venti in stagnum, et complebantur, et periclitabantur.</P>
<P><a name="024">24</A>&nbsp;Accedentes autem suscitaverunt eum, dicentes: Pr&#230;ceptor, perimus. At ille surgens, increpavit ventum, et tempestatem aqu&#230;, et cessavit: et facta est tranquillitas.</P>
<P><a name="025">25</A>&nbsp;Dixit autem illis: Ubi est fides vestra? Qui timentes, mirati sunt ad invicem, dicentes: Quis putas hic est, quia et ventis, et mari imperat, et obediunt ei?<BR>
</P>
<P><a name="026">26</A>&nbsp;Et navigaverunt ad regionem Gerasenorum, qu&#230; est contra Galil&#230;am.</P>
<P><a name="027">27</A>&nbsp;Et cum egressus esset ad terram, occurrit illi vir quidam, qui habebat d&#230;monium jam temporibus multis, et vestimento non induebatur, neque in domo manebat, sed in monumentis.</P>
<P><a name="028">28</A>&nbsp;Is, ut vidit Jesum, procidit ante illum: et exclamans voce magna, dixit: Quid mihi et tibi est, Jesu Fili Dei Altissimi? obsecro te, ne me torqueas.</P>
<P><a name="029">29</A>&nbsp;Pr&#230;cipiebat enim spiritui immundo ut exiret ab homine. Multis enim temporibus arripiebat illum, et vinciebatur catenis, et compedibus custoditus. Et ruptis vinculis agebatur a d&#230;monio in deserta.</P>
<P><a name="030">30</A>&nbsp;Interrogavit autem illum Jesus, dicens: Quod tibi nomen est? At ille dixit: Legio: quia intraverant d&#230;monia multa in eum.</P>
<P><a name="031">31</A>&nbsp;Et rogabant illum ne imperaret illis ut in abyssum irent.</P>
<P><a name="032">32</A>&nbsp;Erat autem ibi grex porcorum multorum pascentium in monte: et rogabant eum, ut permitteret eis in illos ingredi. Et permisit illis.</P>
<P><a name="033">33</A>&nbsp;Exierunt ergo d&#230;monia ab homine, et intraverunt in porcos: et impetu abiit grex per pr&#230;ceps in stagnum, et suffocatus est.</P>
<P><a name="034">34</A>&nbsp;Quod ut viderunt factum qui pascebant, fugerunt, et nuntiaverunt in civitatem et in villas.</P>
<P><a name="035">35</A>&nbsp;Exierunt autem videre quod factum est, et venerunt ad Jesum, et invenerunt hominem sedentem, a quo d&#230;monia exierant, vestitum ac sana mente, ad pedes ejus, et timuerunt.</P>
<P><a name="036">36</A>&nbsp;Nuntiaverunt autem illis et qui viderant, quomodo sanus factus esset a legione:</P>
<P><a name="037">37</A>&nbsp;et rogaverunt illum omnis multitudo regionis Gerasenorum ut discederet ab ipsis: quia magno timore tenebantur. Ipse autem ascendens navim, reversus est.</P>
<P><a name="038">38</A>&nbsp;Et rogabat illum vir, a quo d&#230;monia exierant, ut cum eo esset. Dimisit autem eum Jesus, dicens:</P>
<P><a name="039">39</A>&nbsp;Redi in domum tuam, et narra quanta tibi fecit Deus. Et abiit per universam civitatem, pr&#230;dicans quanta illi fecisset Jesus.<BR>
</P>
<P><a name="040">40</A>&nbsp;Factum est autem cum rediisset Jesus, excepit illum turba: erunt enim omnes exspectantes eum.</P>
<P><a name="041">41</A>&nbsp;Et ecce venit vir, cui nomen Jairus, et ipse princeps synagog&#230; erat: et cecidit ad pedes Jesu, rogans eum ut intraret in domum ejus,</P>
<P><a name="042">42</A>&nbsp;quia unica filia erat ei fere annorum duodecim, et h&#230;c moriebatur. Et contigit, dum iret, a turba comprimebatur.</P>
<P><a name="043">43</A>&nbsp;Et mulier qu&#230;dam erat in fluxu sanguinis ab annis duodecim, qu&#230; in medicos erogaverat omnem substantiam suam, nec ab ullo potuit curari:</P>
<P><a name="044">44</A>&nbsp;accessit retro, et tetigit fimbriam vestimenti ejus: et confestim stetit fluxus sanguinis ejus.</P>
<P><a name="045">45</A>&nbsp;Et ait Jesus: Quis est, qui me tetigit? Negantibus autem omnibus, dixit Petrus, et qui cum illo erant: Pr&#230;ceptor, turb&#230; te comprimunt, et affligunt, et dicis: Quis me tetigit?</P>
<P><a name="046">46</A>&nbsp;Et dicit Jesus: Tetigit me aliquis: nam ego novi virtutem de me exiisse.</P>
<P><a name="047">47</A>&nbsp;Videns autem mulier, quia non latuit, tremens venit, et procidit ante pedes ejus: et ob quam causam tetigerit eum, indicavit coram omni populo: et quemadmodum confestim sanata sit.</P>
<P><a name="048">48</A>&nbsp;At ipse dixit ei: Filia, fides tua salvam te fecit: vade in pace.</P>
<P><a name="049">49</A>&nbsp;Adhuc illo loquente, venit quidam ad principem synagog&#230;, dicens ei: Quia mortua est filia tua, noli vexare illum.</P>
<P><a name="050">50</A>&nbsp;Jesus autem, audito hoc verbo, respondit patri puell&#230;: Noli timere, crede tantum, et salva erit.</P>
<P><a name="051">51</A>&nbsp;Et cum venisset domum, non permisit intrare secum quemquam, nisi Petrum, et Jacobum, et Joannem, et patrem, et matrem puell&#230;.</P>
<P><a name="052">52</A>&nbsp;Flebant autem omnes, et plangebant illam. At ille dixit: Nolite flere: non est mortua puella, sed dormit.</P>
<P><a name="053">53</A>&nbsp;Et deridebant eum, scientes quod mortua esset.</P>
<P><a name="054">54</A>&nbsp;Ipse autem tenens manum ejus clamavit, dicens: Puella, surge.</P>
<P><a name="055">55</A>&nbsp;Et reversus est spiritus ejus, et surrexit continuo. Et jussit illi dari manducare.</P>
<P><a name="056">56</A>&nbsp;Et stupuerunt parentes ejus, quibus pr&#230;cepit ne alicui dicerent quod factum erat.</P>
<P><HR>
<CENTER>
<A HREF="luk009.htm">Next: Luke Chapter 9</A></CENTER>
</BODY>
</HTML>
