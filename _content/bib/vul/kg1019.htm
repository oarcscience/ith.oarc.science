<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Kings: 1 Kings Chapter 19</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1019.htm">Polyglot</A>&nbsp;
<A HREF="../kjv/kg1019.htm">KJV</A>&nbsp;
<A HREF="../sep/kg1019.htm">Sep</A>&nbsp;
<A HREF="../tan/kg1019.htm">Tan</A>&nbsp;

<BR>
<BR><A HREF="kg1.htm">1 Kings Index</A><BR>
&nbsp;
<A HREF="kg1018.htm">Previous</A>&nbsp;
<A HREF="kg1020.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Kings Chapter 19</H3><P><a name="001">1</A>&nbsp;Nuntiavit autem Achab Jezabel omnia qu&#230; fecerat Elias, et quomodo occidisset universos prophetas gladio.</P>
<P><a name="002">2</A>&nbsp;Misitque Jezabel nuntium ad Eliam, dicens: H&#230;c mihi faciant dii, et h&#230;c addant, nisi hac hora cras posuero animam tuam sicut animam unius ex illis.</P>
<P><a name="003">3</A>&nbsp;Timuit ergo Elias, et surgens abiit quocumque eum ferebat voluntas: venitque in Bersabee Juda, et dimisit ibi puerum suum,</P>
<P><a name="004">4</A>&nbsp;et perrexit in desertum, viam unius diei. Cumque venisset, et sederet subter unam juniperum, petivit anim&#230; su&#230; ut moreretur, et ait: Sufficit mihi, Domine: tolle animam meam: neque enim melior sum quam patres mei.</P>
<P><a name="005">5</A>&nbsp;Projecitque se, et obdormivit in umbra juniperi: et ecce angelus Domini tetigit eum, et dixit illi: Surge, et comede.</P>
<P><a name="006">6</A>&nbsp;Respexit, et ecce ad caput suum subcinericius panis, et vas aqu&#230;: comedit ergo, et bibit, et rursum obdormivit.</P>
<P><a name="007">7</A>&nbsp;Reversusque est angelus Domini secundo, et tetigit eum, dixitque illi: Surge, comede: grandis enim tibi restat via.</P>
<P><a name="008">8</A>&nbsp;Qui cum surrexisset, comedit et bibit, et ambulavit in fortitudine cibi illius quadraginta diebus et quadraginta noctibus usque ad montem Dei Horeb.<BR>
</P>
<P><a name="009">9</A>&nbsp;Cumque venisset illuc, mansit in spelunca: et ecce sermo Domini ad eum, dixitque illi: Quid hic agis, Elia?</P>
<P><a name="010">10</A>&nbsp;At ille respondit: Zelo zelatus sum pro Domino Deo exercituum, quia dereliquerunt pactum tuum filii Isra&#235;l: altaria tua destruxerunt, prophetas tuos occiderunt gladio, derelictus sum ego solus, et qu&#230;runt animam meam ut auferant eam.</P>
<P><a name="011">11</A>&nbsp;Et ait ei: Egredere, et sta in monte coram Domino: et ecce Dominus transit. Et spiritus grandis et fortis subvertens montes, et conterens petras, ante Dominum: non in spiritu Dominus. Et post spiritum commotio: non in commotione Dominus.</P>
<P><a name="012">12</A>&nbsp;Et post commotionem ignis: non in igne Dominus. Et post ignem sibilus aur&#230; tenuis.</P>
<P><a name="013">13</A>&nbsp;Quod cum audisset Elias, operuit vultum suum pallio, et egressus stetit in ostio spelunc&#230;. Et ecce vox ad eum dicens: Quid hic agis, Elia? Et ille respondit:</P>
<P><a name="014">14</A>&nbsp;Zelo zelatus sum pro Domino Deo exercituum, quia dereliquerunt pactum tuum filii Isra&#235;l: altaria tua destruxerunt, prophetas tuos occiderunt gladio, derelictus sum ego solus, et qu&#230;runt animam meam ut auferant eam.</P>
<P><a name="015">15</A>&nbsp;Et ait Dominus ad eum: Vade, et revertere in viam tuam per desertum in Damascum: cumque perveneris illuc, unges Haza&#235;l regem super Syriam,</P>
<P><a name="016">16</A>&nbsp;et Jehu filium Namsi unges regem super Isra&#235;l: Eliseum autem filium Saphat, qui est de Abelmehula, unges prophetam pro te.</P>
<P><a name="017">17</A>&nbsp;Et erit: quicumque fugerit gladium Haza&#235;l, occidet eum Jehu: et quicumque fugerit gladium Jehu, interficiet eum Eliseus.</P>
<P><a name="018">18</A>&nbsp;Et derelinquam mihi in Isra&#235;l septem millia virorum, quorum genua non sunt incurvata ante Baal, et omne os quod non adoravit eum osculans manus.<BR>
</P>
<P><a name="019">19</A>&nbsp;Profectus ergo inde Elias, reperit Eliseum filium Saphat, arantem in duodecim jugis boum. Et ipse in duodecim jugis boum arantibus unus erat: cumque venisset Elias ad eum, misit pallium suum super illum.</P>
<P><a name="020">20</A>&nbsp;Qui statim relictis bobus cucurrit post Eliam, et ait: Osculer, oro, patrem meum, et matrem meam, et sic sequar te. Dixitque ei: Vade, et revertere: quod enim meum erat, feci tibi.</P>
<P><a name="021">21</A>&nbsp;Reversus autem ab eo, tulit par boum, et mactavit illud, et in aratro boum coxit carnes, et dedit populo, et comederunt: consurgensque abiit, et secutus est Eliam, et ministrabat ei.</P>
<P><HR>
<CENTER>
<A HREF="kg1020.htm">Next: 1 Kings Chapter 20</A></CENTER>
</BODY>
</HTML>
