<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Macabees: 1 Macabees Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ma1009">Polyglot</A>&nbsp;
<A HREF="../apo/ma1009">Apo</A>&nbsp;
<A HREF="../sep/ma1009">Sep</A>&nbsp;

<BR>
<BR><A HREF="ma1">1 Macabees Index</A><BR>
&nbsp;
<A HREF="ma1008">Previous</A>&nbsp;
<A HREF="ma1010">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Macabees Chapter 9</H3><P><a name="001">1</A>&nbsp;Interea, ut audivit Demetrius quia cecidit Nicanor et exercitus ejus in pr&#230;lio, apposuit Bacchidem et Alcimum rursum mittere in Jud&#230;am, et dextrum cornu cum illis.</P>
<P><a name="002">2</A>&nbsp;Et abierunt viam qu&#230; ducit in Galgala, et castra posuerunt in Masaloth, qu&#230; est in Arbellis: et occupaverunt eam, et peremerunt animas hominum multas.</P>
<P><a name="003">3</A>&nbsp;In mense primo anni centesimi et quinquagesimi secundi, applicuerunt exercitum ad Jerusalem:</P>
<P><a name="004">4</A>&nbsp;et surrexerunt, et abierunt in Beream viginti millia virorum, et duo millia equitum.</P>
<P><a name="005">5</A>&nbsp;Et Judas posuerat castra in Laisa, et tria millia viri electi cum eo:</P>
<P><a name="006">6</A>&nbsp;et viderunt multitudinem exercitus, quia multi sunt, et timuerunt valde: et multi subtraxerunt se de castris, et non remanserunt ex eis nisi octingenti viri.</P>
<P><a name="007">7</A>&nbsp;Et vidit Judas quod defluxit exercitus suus, et bellum perurgebat eum, et confractus est corde, quia non habebat tempus congregandi eos, et dissolutus est.</P>
<P><a name="008">8</A>&nbsp;Et dixit his qui residui erant: Surgamus, et eamus ad adversarios nostros, si poterimus pugnare adversus eos.</P>
<P><a name="009">9</A>&nbsp;Et avertebant eum, dicentes: Non poterimus, sed liberemus animas nostras modo, et revertamur ad fratres nostros, et tunc pugnabimus adversus eos: nos autem pauci sumus.</P>
<P><a name="010">10</A>&nbsp;Et ait Judas: Absit istam rem facere ut fugiamus ab eis: et si appropiavit tempus nostrum, moriamur in virtute propter fratres nostros, et non inferamus crimen glori&#230; nostr&#230;.</P>
<P><a name="011">11</A>&nbsp;Et movit exercitus de castris, et steterunt illis obviam: et divisi sunt equites in duas partes, et fundibularii et sagittarii pr&#230;ibant exercitum, et primi certaminis omnes potentes.</P>
<P><a name="012">12</A>&nbsp;Bacchides autem erat in dextro cornu, et proximavit legio ex duabus partibus, et clamabant tubis:</P>
<P><a name="013">13</A>&nbsp;exclamaverunt autem et hi qui erant ex parte Jud&#230; etiam ipsi, et commota est terra a voce exercituum: et commissum est pr&#230;lium a mane usque ad vesperam.<BR>
</P>
<P><a name="014">14</A>&nbsp;Et vidit Judas quod firmior est pars exercitus Bacchidis in dextris, et convenerunt cum ipso omnes constantes corde:</P>
<P><a name="015">15</A>&nbsp;et contrita est dextera pars ab eis, et persecutus est eos usque ad montem Azoti.</P>
<P><a name="016">16</A>&nbsp;Et qui in sinistro cornu erant, viderunt quod contritum est dextrum cornu, et secuti sunt post Judam, et eos qui cum ipso erant, a tergo:</P>
<P><a name="017">17</A>&nbsp;et ingravatum est pr&#230;lium, et ceciderunt vulnerati multi ex his et ex illis.</P>
<P><a name="018">18</A>&nbsp;Et Judas cecidit, et ceteri fugerunt.</P>
<P><a name="019">19</A>&nbsp;Et Jonathas et Simon tulerunt Judam fratrem suum, et sepelierunt eum in sepulchro patrum suorum in civitate Modin.</P>
<P><a name="020">20</A>&nbsp;Et fleverunt eum omnis populus Isra&#235;l planctu magno, et lugebant dies multos,</P>
<P><a name="021">21</A>&nbsp;et dixerunt: Quomodo cecidit potens, qui salvum faciebat populum Isra&#235;l!</P>
<P><a name="022">22</A>&nbsp;Et cetera verba bellorum Jud&#230;, et virtutum, quas fecit, et magnitudinis ejus, non sunt descripta: multa enim erant valde.<BR>
</P>
<P><a name="023">23</A>&nbsp;Et factum est: post obitum Jud&#230; emerserunt iniqui in omnibus finibus Isra&#235;l, et exorti sunt omnes qui operabantur iniquitatem.</P>
<P><a name="024">24</A>&nbsp;In diebus illis facta est fames magna valde, et tradidit se Bacchidi omnis regio eorum cum ipsis.</P>
<P><a name="025">25</A>&nbsp;Et elegit Bacchides viros impios, et constituit eos dominos regionis:</P>
<P><a name="026">26</A>&nbsp;et exquirebant, et perscrutabantur amicos Jud&#230;, et adducebant eos ad Bacchidem, et vindicabat in illos, et illudebat.</P>
<P><a name="027">27</A>&nbsp;Et facta est tribulatio magna in Isra&#235;l, qualis non fuit ex die qua non est visus propheta in Isra&#235;l.<BR>
</P>
<P><a name="028">28</A>&nbsp;Et congregati sunt omnes amici Jud&#230;, et dixerunt Jonath&#230;:</P>
<P><a name="029">29</A>&nbsp;Ex quo frater tuus Judas defunctus est, vir similis ei non est, qui exeat contra inimicos nostros, Bacchidem et eos qui inimici sunt gentis nostr&#230;.</P>
<P><a name="030">30</A>&nbsp;Nunc itaque, te hodie elegimus esse pro eo nobis in principem, et ducem ad bellandum bellum nostrum.</P>
<P><a name="031">31</A>&nbsp;Et suscepit Jonathas tempore illo principatum, et surrexit loco Jud&#230; fratris sui.</P>
<P><a name="032">32</A>&nbsp;Et cognovit Bacchides, et qu&#230;rebat eum occidere.</P>
<P><a name="033">33</A>&nbsp;Et cognovit Jonathas, et Simon frater ejus, et omnes qui cum eo erant: et fugerunt in desertum Thecu&#230; et consederunt ad aquam lacus Asphar.</P>
<P><a name="034">34</A>&nbsp;Et cognovit Bacchides, et die sabbatorum venit ipse et omnis exercitus ejus trans Jordanem.</P>
<P><a name="035">35</A>&nbsp;Et Jonathas misit fratrem suum ducem populi, et rogavit Nabuth&#230;os amicos suos, ut commodarent illis apparatum suum, qui erat copiosus.</P>
<P><a name="036">36</A>&nbsp;Et exierunt filii Jambri ex Madaba, et comprehenderunt Joannem et omnia qu&#230; habebat, et abierunt habentes ea.</P>
<P><a name="037">37</A>&nbsp;Post h&#230;c verba, renuntiatum est Jonath&#230; et Simoni fratri ejus, quia filii Jambri faciunt nuptias magnas, et ducunt sponsam ex Madaba filiam unius de magnis principibus Chanaan cum ambitione magna.</P>
<P><a name="038">38</A>&nbsp;Et recordati sunt sanguinis Joannis fratris sui: et ascenderunt, et absconderunt se sub tegumento montis.</P>
<P><a name="039">39</A>&nbsp;Et elevaverunt oculos suos, et viderunt: et ecce tumultus, et apparatus multus: et sponsus processit, et amici ejus, et fratres ejus obviam illis cum tympanis, et musicis, et armis multis.</P>
<P><a name="040">40</A>&nbsp;Et surrexerunt ad eos ex insidiis, et occiderunt eos, et ceciderunt vulnerati multi, et residui fugerunt in montes: et acceperunt omnia spolia eorum:</P>
<P><a name="041">41</A>&nbsp;et convers&#230; sunt nupti&#230; in luctum, et vox musicorum ipsorum in lamentum.</P>
<P><a name="042">42</A>&nbsp;Et vindicaverunt vindictam sanguinis fratris sui: et reversi sunt ad ripam Jordanis.<BR>
</P>
<P><a name="043">43</A>&nbsp;Et audivit Bacchides, et venit die sabbatorum usque ad oram Jordanis in virtute magna.</P>
<P><a name="044">44</A>&nbsp;Et dixit ad suos Jonathas: Surgamus, et pugnemus contra inimicos nostros: non est enim hodie sicut heri et nudiustertius:</P>
<P><a name="045">45</A>&nbsp;ecce enim bellum ex adverso, aqua vero Jordanis hinc et inde, et rip&#230;, et paludes, et saltus: et non est locus divertendi.</P>
<P><a name="046">46</A>&nbsp;Nunc ergo, clamate in c&#230;lum, ut liberemini de manu inimicorum vestrorum. Et commissum est bellum.</P>
<P><a name="047">47</A>&nbsp;Et extendit Jonathas manum suam percutere Bacchidem, et divertit ab eo retro:</P>
<P><a name="048">48</A>&nbsp;et desiliit Jonathas, et qui cum eo erant, in Jordanem, et transnataverunt ad eos Jordanem.</P>
<P><a name="049">49</A>&nbsp;Et ceciderunt de parte Bacchidis die illa mille viri. Et reversi sunt in Jerusalem,</P>
<P><a name="050">50</A>&nbsp;et &#230;dificaverunt civitates munitas in Jud&#230;a, munitionem qu&#230; erat in Jericho, et in Ammaum, et in Bethoron, et in Bethel, et Thamnata, et Phara, et Thopo muris excelsis, et portis, et seris.</P>
<P><a name="051">51</A>&nbsp;Et posuit custodiam in eis, ut inimicitias exercerent in Isra&#235;l:</P>
<P><a name="052">52</A>&nbsp;et munivit civitatem Bethsuram, et Gazaram, et arcem, et posuit in eis auxilia, et apparatum escarum:</P>
<P><a name="053">53</A>&nbsp;et accepit filios principum regionis obsides, et posuit eos in arce in Jerusalem in custodiam.</P>
<P><a name="054">54</A>&nbsp;Et anno centesimo quinquagesimo tertio, mense secundo, pr&#230;cepit Alcimus destrui muros domus sanct&#230; interioris, et destrui opera prophetarum: et c&#156;pit destruere.</P>
<P><a name="055">55</A>&nbsp;In tempore illo percussus est Alcimus: et impedita sunt opera illius, et occlusum est os ejus, et dissolutus est paralysi, nec ultra potuit loqui verbum, et mandare de domo sua.</P>
<P><a name="056">56</A>&nbsp;Et mortuus est Alcimus in tempore illo cum tormento magno.</P>
<P><a name="057">57</A>&nbsp;Et vidit Bacchides quoniam mortuus est Alcimus, et reversus est ad regem. Et siluit terra annis duobus.<BR>
</P>
<P><a name="058">58</A>&nbsp;Et cogitaverunt omnes iniqui, dicentes: Ecce Jonathas, et qui cum eo sunt, in silentio habitant confidenter: nunc ergo adducamus Bacchidem, et comprehendet eos omnes una nocte.</P>
<P><a name="059">59</A>&nbsp;Et abierunt, et consilium ei dederunt.</P>
<P><a name="060">60</A>&nbsp;Et surrexit ut veniret cum exercitu multo: et misit occulte epistolas sociis suis qui erant in Jud&#230;a, ut comprehenderent Jonathan, et eos qui cum eo erant: sed non potuerunt, quia innotuit eis consilium eorum.</P>
<P><a name="061">61</A>&nbsp;Et apprehendit de viris regionis, qui principes erant maliti&#230;, quinquaginta viros, et occidit eos:</P>
<P><a name="062">62</A>&nbsp;et secessit Jonathas, et Simon, et qui cum eo erant, in Bethbessen, qu&#230; est in deserto: et exstruxit diruta ejus, et firmaverunt eam.</P>
<P><a name="063">63</A>&nbsp;Et cognovit Bacchides, et congregavit universam multitudinem suam: et his, qui de Jud&#230;a erant, denuntiavit.</P>
<P><a name="064">64</A>&nbsp;Et venit, et castra posuit desuper Bethbessen: et oppugnavit eam dies multos, et fecit machinas.</P>
<P><a name="065">65</A>&nbsp;Et reliquit Jonathas Simonem fratrem suum in civitate, et exiit in regionem, et venit cum numero:</P>
<P><a name="066">66</A>&nbsp;et percussit Odaren et fratres ejus, et filios Phaseron in tabernaculis ipsorum: et c&#156;pit c&#230;dere, et crescere in virtutibus.</P>
<P><a name="067">67</A>&nbsp;Simon vero, et qui cum ipso erant, exierunt de civitate, et succenderunt machinas,</P>
<P><a name="068">68</A>&nbsp;et pugnaverunt contra Bacchidem, et contritus est ab eis: et afflixerunt eum valde, quoniam consilium ejus et congressus ejus erat inanis.</P>
<P><a name="069">69</A>&nbsp;Et iratus contra viros iniquos, qui ei consilium dederant ut veniret in regionem ipsorum, multos ex eis occidit: ipse autem cogitavit cum reliquis abire in regionem suam.<BR>
</P>
<P><a name="070">70</A>&nbsp;Et cognovit Jonathas: et misit ad eum legatos componere pacem cum ipso, et reddere ei captivitatem.</P>
<P><a name="071">71</A>&nbsp;Et libenter accepit, et fecit secundum verba ejus, et juravit se nihil facturum ei mali omnibus diebus vit&#230; ejus.</P>
<P><a name="072">72</A>&nbsp;Et reddidit ei captivitatem, quam prius erat pr&#230;datus de terra Juda: et conversus abiit in terram suam, et non apposuit amplius venire in fines ejus.</P>
<P><a name="073">73</A>&nbsp;Et cessavit gladius ex Isra&#235;l: et habitavit Jonathas in Machmas, et c&#156;pit Jonathas ibi judicare populum, et exterminavit impios ex Isra&#235;l.</P>
<P><HR>
<CENTER>
<A HREF="ma1010">Next: 1 Macabees Chapter 10</A></CENTER>
</BODY>
</HTML>
