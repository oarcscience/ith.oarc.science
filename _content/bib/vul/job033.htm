<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 33</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job033.htm">Polyglot</A>&nbsp;
<A HREF="../kjv/job033.htm">KJV</A>&nbsp;
<A HREF="../sep/job033.htm">Sep</A>&nbsp;
<A HREF="../tan/job033.htm">Tan</A>&nbsp;

<BR>
<BR><A HREF="job.htm">Job Index</A><BR>
&nbsp;
<A HREF="job032.htm">Previous</A>&nbsp;
<A HREF="job034.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 33</H3><P><a name="001">1</A>&nbsp;[Audi igitur, Job, eloquia mea,<BR> et omnes sermones meos ausculta.<BR></P>
<P><a name="002">2</A>&nbsp;Ecce aperui os meum:<BR> loquatur lingua mea in faucibus meis.<BR></P>
<P><a name="003">3</A>&nbsp;Simplici corde meo sermones mei,<BR> et sententiam puram labia mea loquentur.<BR></P>
<P><a name="004">4</A>&nbsp;Spiritus Dei fecit me,<BR> et spiraculum Omnipotentis vivificavit me.<BR></P>
<P><a name="005">5</A>&nbsp;Si potes, responde mihi,<BR> et adversus faciem meam consiste.<BR></P>
<P><a name="006">6</A>&nbsp;Ecce, et me sicut et te fecit Deus,<BR> et de eodem luto ego quoque formatus sum.<BR></P>
<P><a name="007">7</A>&nbsp;Verumtamen miraculum meum non te terreat,<BR> et eloquentia mea non sit tibi gravis.<BR></P>
<P><a name="008">8</A>&nbsp;Dixisti ergo in auribus meis,<BR> et vocem verborum tuorum audivi:<BR></P>
<P><a name="009">9</A>&nbsp;Mundus sum ego, et absque delicto:<BR> immaculatus, et non est iniquitas in me.<BR></P>
<P><a name="010">10</A>&nbsp;Quia querelas in me reperit,<BR> ideo arbitratus est me inimicum sibi.<BR></P>
<P><a name="011">11</A>&nbsp;Posuit in nervo pedes meos;<BR> custodivit omnes semitas meas.<BR></P>
<P><a name="012">12</A>&nbsp;Hoc est ergo in quo non es justificatus:<BR> respondebo tibi, quia major sit Deus homine.<BR></P>
<P><a name="013">13</A>&nbsp;Adversus eum contendis,<BR> quod non ad omnia verba responderit tibi?<BR></P>
<P><a name="014">14</A>&nbsp;Semel loquitur Deus,<BR> et secundo idipsum non repetit.<BR></P>
<P><a name="015">15</A>&nbsp;Per somnium, in visione nocturna,<BR> quando irruit sopor super homines,<BR> et dormiunt in lectulo,<BR></P>
<P><a name="016">16</A>&nbsp;tunc aperit aures virorum,<BR> et erudiens eos instruit disciplina,<BR></P>
<P><a name="017">17</A>&nbsp;ut avertat hominem ab his qu&#230; facit,<BR> et liberet eum de superbia,<BR></P>
<P><a name="018">18</A>&nbsp;eruens animam ejus a corruptione,<BR> et vitam illius ut non transeat in gladium.<BR></P>
<P><a name="019">19</A>&nbsp;Increpat quoque per dolorem in lectulo,<BR> et omnia ossa ejus marcescere facit.<BR></P>
<P><a name="020">20</A>&nbsp;Abominabilis ei fit in vita sua panis,<BR> et anim&#230; illius cibus ante desiderabilis.<BR></P>
<P><a name="021">21</A>&nbsp;Tabescet caro ejus,<BR> et ossa, qu&#230; tecta fuerant, nudabuntur.<BR></P>
<P><a name="022">22</A>&nbsp;Appropinquavit corruptioni anima ejus,<BR> et vita illius mortiferis.<BR></P>
<P><a name="023">23</A>&nbsp;Si fuerit pro eo angelus loquens,<BR> unus de millibus, ut annuntiet hominis &#230;quitatem,<BR></P>
<P><a name="024">24</A>&nbsp;miserebitur ejus, et dicet:<BR> Libera eum, ut non descendat in corruptionem:<BR> inveni in quo ei propitier.<BR></P>
<P><a name="025">25</A>&nbsp;Consumpta est caro ejus a suppliciis:<BR> revertatur ad dies adolescenti&#230; su&#230;.<BR></P>
<P><a name="026">26</A>&nbsp;Deprecabitur Deum, et placabilis ei erit:<BR> et videbit faciem ejus in jubilo,<BR> et reddet homini justitiam suam.<BR></P>
<P><a name="027">27</A>&nbsp;Respiciet homines, et dicet: Peccavi,<BR> et vere deliqui, et ut eram dignus, non recepi.<BR></P>
<P><a name="028">28</A>&nbsp;Liberavit animam suam, ne pergeret in interitum,<BR> sed vivens lucem videret.<BR></P>
<P><a name="029">29</A>&nbsp;Ecce h&#230;c omnia operatur Deus<BR> tribus vicibus per singulos,<BR></P>
<P><a name="030">30</A>&nbsp;ut revocet animas eorum a corruptione,<BR> et illuminet luce viventium.<BR></P>
<P><a name="031">31</A>&nbsp;Attende, Job, et audi me:<BR> et tace, dum ego loquor.<BR></P>
<P><a name="032">32</A>&nbsp;Si autem habes quod loquaris, responde mihi:<BR> loquere, volo enim te apparere justum.<BR></P>
<P><a name="033">33</A>&nbsp;Quod si non habes, audi me:<BR> tace, et docebo te sapientiam.]</P>
<P><HR>
<CENTER>
<A HREF="job034.htm">Next: Job Chapter 34</A></CENTER>
</BODY>
</HTML>
