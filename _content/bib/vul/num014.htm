<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num014.htm">Polyglot</A>&nbsp;
<A HREF="../kjv/num014.htm">KJV</A>&nbsp;
<A HREF="../sep/num014.htm">Sep</A>&nbsp;
<A HREF="../tan/num014.htm">Tan</A>&nbsp;

<BR>
<BR><A HREF="num.htm">Numbers Index</A><BR>
&nbsp;
<A HREF="num013.htm">Previous</A>&nbsp;
<A HREF="num015.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 14</H3><P><a name="001">1</A>&nbsp;Igitur vociferans omnis turba flevit nocte illa,</P>
<P><a name="002">2</A>&nbsp;et murmurati sunt contra Moysen et Aaron cuncti filii Isra&#235;l, dicentes:</P>
<P><a name="003">3</A>&nbsp;Utinam mortui essemus in &#198;gypto: et in hac vasta solitudine utinam pereamus, et non inducat nos Dominus in terram istam, ne cadamus gladio, et uxores ac liberi nostri ducantur captivi. Nonne melius est reverti in &#198;gyptum?</P>
<P><a name="004">4</A>&nbsp;Dixeruntque alter ad alterum: Constituamus nobis ducem, et revertamur in &#198;gyptum.</P>
<P><a name="005">5</A>&nbsp;Quo audito, Moyses et Aaron ceciderunt proni in terram coram omni multitudine filiorum Isra&#235;l.</P>
<P><a name="006">6</A>&nbsp;At vero Josue filius Nun et Caleb filius Jephone, qui et ipsi lustraverant terram, sciderunt vestimenta sua,</P>
<P><a name="007">7</A>&nbsp;et ad omnem multitudinem filiorum Isra&#235;l locuti sunt: Terra, quam circuivimus, valde bona est.</P>
<P><a name="008">8</A>&nbsp;Si propitius fuerit Dominus, inducet nos in eam, et tradet humum lacte et melle manantem.</P>
<P><a name="009">9</A>&nbsp;Nolite rebelles esse contra Dominum: neque timeatis populum terr&#230; hujus, quia sicut panem ita eos possumus devorare. Recessit ab eis omne pr&#230;sidium: Dominus nobiscum est, nolite metuere.</P>
<P><a name="010">10</A>&nbsp;Cumque clamaret omnis multitudo, et lapidibus eos vellet opprimere, apparuit gloria Domini super tectum f&#156;deris cunctis filiis Isra&#235;l.<BR>
</P>
<P><a name="011">11</A>&nbsp;Et dixit Dominus ad Moysen: Usquequo detrahet mihi populus iste? quousque non credent mihi, in omnibus signis qu&#230; feci coram eis?</P>
<P><a name="012">12</A>&nbsp;Feriam igitur eos pestilentia, atque consumam: te autem faciam principem super gentem magnam, et fortiorem quam h&#230;c est.</P>
<P><a name="013">13</A>&nbsp;Et ait Moyses ad Dominum: Ut audiant &#198;gyptii, de quorum medio eduxisti populum istum,</P>
<P><a name="014">14</A>&nbsp;et habitatores terr&#230; hujus, qui audierunt quod tu, Domine, in populo isto sis, et facie videaris ad faciem, et nubes tua protegat illos, et in columna nubis pr&#230;cedas eos per diem, et in columna ignis per noctem:</P>
<P><a name="015">15</A>&nbsp;quod occideris tantam multitudinem quasi unum hominem, et dicant:</P>
<P><a name="016">16</A>&nbsp;Non poterat introducere populum in terram pro qua juraverat: idcirco occidit eos in solitudine?</P>
<P><a name="017">17</A>&nbsp;Magnificetur ergo fortitudo Domini sicut jurasti, dicens:</P>
<P><a name="018">18</A>&nbsp;Dominus patiens et mult&#230; misericordi&#230;, auferens iniquitatem et scelera, nullumque innoxium derelinquens, qui visitas peccata patrum in filios in tertiam et quartam generationem.</P>
<P><a name="019">19</A>&nbsp;Dimitte, obsecro, peccatum populi hujus secundum magnitudinem misericordi&#230; tu&#230;, sicut propitius fuisti egredientibus de &#198;gypto usque ad locum istum.</P>
<P><a name="020">20</A>&nbsp;Dixitque Dominus: Dimisi juxta verbum tuum.</P>
<P><a name="021">21</A>&nbsp;Vivo ego: et implebitur gloria Domini universa terra.</P>
<P><a name="022">22</A>&nbsp;Attamen omnes homines qui viderunt majestatem meam, et signa qu&#230; feci in &#198;gypto et in solitudine, et tentaverunt me jam per decem vices, nec obedierunt voci me&#230;,</P>
<P><a name="023">23</A>&nbsp;non videbunt terram pro qua juravi patribus eorum, nec quisquam ex illis qui detraxit mihi, intuebitur eam.</P>
<P><a name="024">24</A>&nbsp;Servum meum Caleb, qui plenus alio spiritu secutus est me, inducam in terram hanc, quam circuivit; et semen ejus possidebit eam.</P>
<P><a name="025">25</A>&nbsp;Quoniam Amalecites et Chanan&#230;us habitant in vallibus. Cras movete castra, et revertimini in solitudinem per viam maris Rubri.</P>
<P><a name="026">26</A>&nbsp;Locutusque est Dominus ad Moysen et Aaron, dicens:</P>
<P><a name="027">27</A>&nbsp;Usquequo multitudo h&#230;c pessima murmurat contra me? querelas filiorum Isra&#235;l audivi.</P>
<P><a name="028">28</A>&nbsp;Dic ergo eis: Vivo ego, ait Dominus: sicut locuti estis audiente me, sic faciam vobis.</P>
<P><a name="029">29</A>&nbsp;In solitudine hac jacebunt cadavera vestra. Omnes qui numerati estis a viginti annis et supra, et murmurastis contra me,</P>
<P><a name="030">30</A>&nbsp;non intrabitis terram, super quam levavi manum meam ut habitare vos facerem, pr&#230;ter Caleb filium Jephone, et Josue filium Nun.</P>
<P><a name="031">31</A>&nbsp;Parvulos autem vestros, de quibus dixistis quod pr&#230;d&#230; hostibus forent, introducam, ut videant terram, qu&#230; vobis displicuit.</P>
<P><a name="032">32</A>&nbsp;Vestra cadavera jacebunt in solitudine.</P>
<P><a name="033">33</A>&nbsp;Filii vestri erunt vagi in deserto annis quadraginta, et portabunt fornicationem vestram, donec consumantur cadavera patrum in deserto,</P>
<P><a name="034">34</A>&nbsp;juxta numerum quadraginta dierum, quibus considerastis terram: annus pro die imputabitur. Et quadraginta annis recipietis iniquitates vestras, et scietis ultionem meam:</P>
<P><a name="035">35</A>&nbsp;quoniam sicut locutus sum, ita faciam omni multitudini huic pessim&#230;, qu&#230; consurrexit adversum me: in solitudine hac deficiet, et morietur.</P>
<P><a name="036">36</A>&nbsp;Igitur omnes viri, quos miserat Moyses ad contemplandam terram, et qui reversi murmurare fecerant contra eum omnem multitudinem, detrahentes terr&#230; quod esset mala,</P>
<P><a name="037">37</A>&nbsp;mortui sunt atque percussi in conspectu Domini.</P>
<P><a name="038">38</A>&nbsp;Josue autem filius Nun, et Caleb filius Jephone, vixerunt ex omnibus qui perrexerant ad considerandam terram.<BR>
</P>
<P><a name="039">39</A>&nbsp;Locutusque est Moyses universa verba h&#230;c ad omnes filios Isra&#235;l, et luxit populus nimis.</P>
<P><a name="040">40</A>&nbsp;Et ecce mane primo surgentes ascenderunt verticem montis, atque dixerunt: Parati sumus ascendere ad locum, de quo Dominus locutus est: quia peccavimus.</P>
<P><a name="041">41</A>&nbsp;Quibus Moyses: Cur, inquit, transgredimini verbum Domini, quod vobis non cedet in prosperum?</P>
<P><a name="042">42</A>&nbsp;nolite ascendere: non enim est Dominus vobiscum: ne corruatis coram inimicis vestris.</P>
<P><a name="043">43</A>&nbsp;Amalecites et Chanan&#230;us ante vos sunt, quorum gladio corruetis, eo quod nolueritis acquiescere Domino: nec erit Dominus vobiscum.</P>
<P><a name="044">44</A>&nbsp;At illi contenebrati ascenderunt in verticem montis. Arca autem testamenti Domini et Moyses non recesserunt de castris.</P>
<P><a name="045">45</A>&nbsp;Descenditque Amalecites et Chanan&#230;us, qui habitabat in monte: et percutiens eos atque concidens, persecutus est eos usque Horma.</P>
<P><HR>
<CENTER>
<A HREF="num015.htm">Next: Numbers Chapter 15</A></CENTER>
</BODY>
</HTML>
