<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 28</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu028.htm">Polyglot</A>&nbsp;
<A HREF="../kjv/deu028.htm">KJV</A>&nbsp;
<A HREF="../sep/deu028.htm">Sep</A>&nbsp;
<A HREF="../tan/deu028.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="deu027.htm">Previous</A>&nbsp;
<A HREF="deu029.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 28</H3><P><a name="001">1</A>&nbsp;Si autem audieris vocem Domini Dei tui, ut facias atque custodias omnia mandata ejus, qu&#230; ego pr&#230;cipio tibi hodie, faciet te Dominus Deus tuus excelsiorem cunctis gentibus, qu&#230; versantur in terra.</P>
<P><a name="002">2</A>&nbsp;Venientque super te univers&#230; benedictiones ist&#230;, et apprehendent te: si tamen pr&#230;cepta ejus audieris.</P>
<P><a name="003">3</A>&nbsp;Benedictus tu in civitate, et benedictus in agro.</P>
<P><a name="004">4</A>&nbsp;Benedictus fructus ventris tui, et fructus terr&#230; tu&#230;, fructusque jumentorum tuorum, greges armentorum tuorum, et caul&#230; ovium tuarum.</P>
<P><a name="005">5</A>&nbsp;Benedicta horrea tua, et benedict&#230; reliqui&#230; tu&#230;.</P>
<P><a name="006">6</A>&nbsp;Benedictus eris tu ingrediens et egrediens.</P>
<P><a name="007">7</A>&nbsp;Dabit Dominus inimicos tuos, qui consurgunt adversum te, corruentes in conspectu tuo: per unam viam venient contra te, et per septem fugient a facie tua.</P>
<P><a name="008">8</A>&nbsp;Emittet Dominus benedictionem super cellaria tua, et super omnia opera manuum tuarum: benedicetque tibi in terra, quam acceperis.</P>
<P><a name="009">9</A>&nbsp;Suscitabit te Dominus sibi in populum sanctum, sicut juravit tibi: si custodieris mandata Domini Dei tui, et ambulaveris in viis ejus.</P>
<P><a name="010">10</A>&nbsp;Videbuntque omnes terrarum populi quod nomen Domini invocatum sit super te, et timebunt te.</P>
<P><a name="011">11</A>&nbsp;Abundare te faciet Dominus omnibus bonis, fructu uteri tui, et fructu jumentorum tuorum, fructu terr&#230; tu&#230;, quam juravit Dominus patribus tuis ut daret tibi.</P>
<P><a name="012">12</A>&nbsp;Aperiet Dominus thesaurum suum optimum, c&#230;lum, ut tribuat pluviam terr&#230; tu&#230; in tempore suo: benedicetque cunctis operibus manuum tuarum. Et f&#156;nerabis gentibus multis, et ipse a nullo f&#156;nus accipies.</P>
<P><a name="013">13</A>&nbsp;Constituet te Dominus in caput, et non in caudam: et eris semper supra, et non subter: si tamen audieris mandata Domini Dei tui qu&#230; ego pr&#230;cipio tibi hodie, et custodieris et feceris,</P>
<P><a name="014">14</A>&nbsp;ac non declinaveris ab eis nec ad dexteram, nec ad sinistram, nec secutus fueris deos alienos, neque colueris eos.<BR>
</P>
<P><a name="015">15</A>&nbsp;Quod si audire nolueris vocem Domini Dei tui, ut custodias, et facias omnia mandata ejus et c&#230;remonias, quas ego pr&#230;cipio tibi hodie, venient super te omnes maledictiones ist&#230;, et apprehendent te.</P>
<P><a name="016">16</A>&nbsp;Maledictus eris in civitate, maledictus in agro.</P>
<P><a name="017">17</A>&nbsp;Maledictum horreum tuum, et maledict&#230; reliqui&#230; tu&#230;.</P>
<P><a name="018">18</A>&nbsp;Maledictus fructus ventris tui, et fructus terr&#230; tu&#230;, armenta boum tuorum, et greges ovium tuarum.</P>
<P><a name="019">19</A>&nbsp;Maledictus eris ingrediens, et maledictus egrediens.</P>
<P><a name="020">20</A>&nbsp;Mittet Dominus super te famem et esuriem, et increpationem in omnia opera tua, qu&#230; tu facies: donec conterat te, et perdat velociter, propter adinventiones tuas pessimas in quibus reliquisti me.</P>
<P><a name="021">21</A>&nbsp;Adjungat tibi Dominus pestilentiam, donec consumat te de terra ad quam ingredieris possidendam.<BR>
</P>
<P><a name="022">22</A>&nbsp;Percutiat te Dominus egestate, febri et frigore, ardore et &#230;stu, et a&#235;re corrupto ac rubigine, et persequatur donec pereas.</P>
<P><a name="023">23</A>&nbsp;Sit c&#230;lum, quod supra te est, &#230;neum: et terra, quam calcas, ferrea.</P>
<P><a name="024">24</A>&nbsp;Det Dominus imbrem terr&#230; tu&#230; pulverem, et de c&#230;lo descendat super te cinis, donec conteraris.</P>
<P><a name="025">25</A>&nbsp;Tradat te Dominus corruentem ante hostes tuos: per unam viam egrediaris contra eos, et per septem fugias, et dispergaris per omnia regna terr&#230;,</P>
<P><a name="026">26</A>&nbsp;sitque cadaver tuum in escam cunctis volatilibus c&#230;li, et bestiis terr&#230;, et non sit qui abigat.</P>
<P><a name="027">27</A>&nbsp;Percutiat te Dominus ulcere &#198;gypti, et partem corporis, per quam stercora egeruntur, scabie quoque et prurigine: ita ut curari nequeas.</P>
<P><a name="028">28</A>&nbsp;Percutiat te Dominus amentia et c&#230;citate ac furore mentis,</P>
<P><a name="029">29</A>&nbsp;et palpes in meridie sicut palpare solet c&#230;cus in tenebris, et non dirigas vias tuas. Omnique tempore calumniam sustineas, et opprimaris violentia, nec habeas qui liberet te.</P>
<P><a name="030">30</A>&nbsp;Uxorem accipias, et alius dormiat cum ea. Domum &#230;difices, et non habites in ea. Plantes vineam, et non vindemies eam.</P>
<P><a name="031">31</A>&nbsp;Bos tuus immoletur coram te, et non comedas ex eo. Asinus tuus rapiatur in conspectu tuo, et non reddatur tibi. Oves tu&#230; dentur inimicis tuis, et non sit qui te adjuvet.</P>
<P><a name="032">32</A>&nbsp;Filii tui et fili&#230; tu&#230; tradantur alteri populo, videntibus oculis tuis, et deficientibus ad conspectum eorum tota die, et non sit fortitudo in manu tua.</P>
<P><a name="033">33</A>&nbsp;Fructus terr&#230; tu&#230;, et omnes labores tuos, comedat populus quem ignoras: et sis semper calumniam sustinens, et oppressus cunctis diebus,</P>
<P><a name="034">34</A>&nbsp;et stupens ad terrorem eorum qu&#230; videbunt oculi tui.</P>
<P><a name="035">35</A>&nbsp;Percutiat te Dominus ulcere pessimo in genibus et in suris, sanarique non possis a planta pedis usque ad verticem tuum.</P>
<P><a name="036">36</A>&nbsp;Ducet te Dominus, et regem tuum, quem constitueris super te, in gentem, quam ignoras tu et patres tui: et servies ibi diis alienis, ligno et lapidi.</P>
<P><a name="037">37</A>&nbsp;Et eris perditus in proverbium ac fabulam omnibus populis, ad quos te introduxerit Dominus.</P>
<P><a name="038">38</A>&nbsp;Sementem multam jacies in terram, et modicum congregabis: quia locust&#230; devorabunt omnia.</P>
<P><a name="039">39</A>&nbsp;Vineam plantabis, et fodies: et vinum non bibes, nec colliges ex ea quippiam: quoniam vastabitur vermibus.</P>
<P><a name="040">40</A>&nbsp;Olivas habebis in omnibus terminis tuis, et non ungeris oleo: quia defluent, et peribunt.</P>
<P><a name="041">41</A>&nbsp;Filios generabis et filias, et non frueris eis: quoniam ducentur in captivitatem.</P>
<P><a name="042">42</A>&nbsp;Omnes arbores tuas et fruges terr&#230; tu&#230; rubigo consumet.</P>
<P><a name="043">43</A>&nbsp;Advena, qui tecum versatur in terra, ascendet super te, eritque sublimior: tu autem descendes, et eris inferior.</P>
<P><a name="044">44</A>&nbsp;Ipse f&#156;nerabit tibi, et tu non f&#156;nerabis ei. Ipse erit in caput, et tu eris in caudam.</P>
<P><a name="045">45</A>&nbsp;Et venient super te omnes maledictiones ist&#230;, et persequentes apprehendent te, donec intereas: quia non audisti vocem Domini Dei tui, nec servasti mandata ejus et c&#230;remonias, quas pr&#230;cepit tibi.</P>
<P><a name="046">46</A>&nbsp;Et erunt in te signa atque prodigia, et in semine tuo usque in sempiternum:</P>
<P><a name="047">47</A>&nbsp;eo quod non servieris Domino Deo tuo in gaudio, cordisque l&#230;titia, propter rerum omnium abundantiam.</P>
<P><a name="048">48</A>&nbsp;Servies inimico tuo, quem immittet tibi Dominus, in fame, et siti, et nuditate, et omni penuria: et ponet jugum ferreum super cervicem tuam, donec te conterat.<BR>
</P>
<P><a name="049">49</A>&nbsp;Adducet Dominus super te gentem de longinquo, et de extremis terr&#230; finibus in similitudinem aquil&#230; volantis cum impetu, cujus linguam intelligere non possis:</P>
<P><a name="050">50</A>&nbsp;gentem procacissimam, qu&#230; non deferat seni, nec misereatur parvuli,</P>
<P><a name="051">51</A>&nbsp;et devoret fructum jumentorum tuorum, ac fruges terr&#230; tu&#230;: donec intereas, et non relinquat tibi triticum, vinum, et oleum, armenta boum, et greges ovium: donec te disperdat,</P>
<P><a name="052">52</A>&nbsp;et conterat in cunctis urbibus tuis, et destruantur muri tui firmi atque sublimes, in quibus habebas fiduciam in omni terra tua. Obsideberis intra portas tuas in omni terra tua, quam dabit tibi Dominus Deus tuus:</P>
<P><a name="053">53</A>&nbsp;et comedes fructum uteri tui, et carnes filiorum tuorum et filiarum tuarum, quas dederit tibi Dominus Deus tuus, in angustia et vastitate qua opprimet te hostis tuus.</P>
<P><a name="054">54</A>&nbsp;Homo delicatus in te, et luxuriosus valde, invidebit fratri suo, et uxori, qu&#230; cubat in sinu suo,</P>
<P><a name="055">55</A>&nbsp;ne det eis de carnibus filiorum suorum, quas comedet: eo quod nihil aliud habeat in obsidione et penuria, qua vastaverint te inimici tui intra omnes portas tuas.</P>
<P><a name="056">56</A>&nbsp;Tenera mulier et delicata, qu&#230; super terram ingredi non valebat, nec pedis vestigium figere, propter mollitiem et teneritudinem nimiam, invidebit viro suo, qui cubat in sinu ejus, super filii et fili&#230; carnibus,</P>
<P><a name="057">57</A>&nbsp;et illuvie secundarum, qu&#230; egrediuntur de medio feminum ejus, et super liberis qui eadem hora nati sunt. Comedent enim eos clam propter rerum omnium penuriam in obsidione et vastitate, qua opprimet te inimicus tuus intra portas tuas.</P>
<P><a name="058">58</A>&nbsp;Nisi custodieris et feceris omnia verba legis hujus, qu&#230; scripta sunt in hoc volumine, et timueris nomen ejus gloriosum et terribile, hoc est, Dominum Deum tuum:</P>
<P><a name="059">59</A>&nbsp;augebit Dominus plagas tuas, et plagas seminis tui, plagas magnas et perseverantes, infirmitates pessimas et perpetuas:</P>
<P><a name="060">60</A>&nbsp;et convertet in te omnes afflictiones &#198;gypti, quas timuisti, et adh&#230;rebunt tibi.</P>
<P><a name="061">61</A>&nbsp;Insuper et universos languores, et plagas, qu&#230; non sunt script&#230; in volumine legis hujus, inducet Dominus super te, donec te conterat:</P>
<P><a name="062">62</A>&nbsp;et remanebitis pauci numero, qui prius eratis sicut astra c&#230;li pr&#230; multitudine, quoniam non audisti vocem Domini Dei tui.</P>
<P><a name="063">63</A>&nbsp;Et sicut ante l&#230;tatus est Dominus super vos, bene vobis faciens, vosque multiplicans: sic l&#230;tabitur disperdens vos atque subvertens, ut auferamini de terra, ad quam ingredieris possidendam.<BR>
</P>
<P><a name="064">64</A>&nbsp;Disperget te Dominus in omnes populos, a summitate terr&#230; usque ad terminos ejus: et servies ibi diis alienis, quos et tu ignoras et patres tui, lignis et lapidibus.</P>
<P><a name="065">65</A>&nbsp;In gentibus quoque illis non quiesces, neque erit requies vestigio pedis tui. Dabit enim tibi Dominus ibi cor pavidum, et deficientes oculos, et animam consumptam m&#156;rore:</P>
<P><a name="066">66</A>&nbsp;et erit vita tua quasi pendens ante te. Timebis nocte et die, et non credes vit&#230; tu&#230;.</P>
<P><a name="067">67</A>&nbsp;Mane dices: Quis mihi det vesperum? et vespere: Quis mihi det mane? propter cordis tui formidinem, qua terreberis, et propter ea, qu&#230; tuis videbis oculis.</P>
<P><a name="068">68</A>&nbsp;Reducet te Dominus classibus in &#198;gyptum per viam de qua dixit tibi ut eam amplius non videres. Ibi venderis inimicis tuis in servos et ancillas, et non erit qui emat.</P>
<P><HR>
<CENTER>
<A HREF="deu029.htm">Next: Deuteronomy Chapter 29</A></CENTER>
</BODY>
</HTML>
