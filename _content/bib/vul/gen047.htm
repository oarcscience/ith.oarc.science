<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 47</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen047">Polyglot</A>&nbsp;
<A HREF="../kjv/gen047">KJV</A>&nbsp;
<A HREF="../sep/gen047">Sep</A>&nbsp;
<A HREF="../tan/gen047">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen046">Previous</A>&nbsp;
<A HREF="gen048">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 47</H3><P><a name="001">1</A>&nbsp;Ingressus ergo Joseph nuntiavit Pharaoni, dicens: Pater meus et fratres, oves eorum et armenta, et cuncta qu&#230; possident, venerunt de terra Chanaan: et ecce consistunt in terra Gessen.</P>
<P><a name="002">2</A>&nbsp;Extremos quoque fratrum suorum quinque viros constituit coram rege:</P>
<P><a name="003">3</A>&nbsp;quos ille interrogavit: Quid habetis operis? Responderunt: Pastores ovium sumus servi tui, et nos et patres nostri.</P>
<P><a name="004">4</A>&nbsp;Ad peregrinandum in terra tua venimus: quoniam non est herba gregibus servorum tuorum, ingravescente fame in terra Chanaan: petimusque ut esse nos jubeas servos tuos in terra Gessen.</P>
<P><a name="005">5</A>&nbsp;Dixit itaque rex ad Joseph: Pater tuus et fratres tui venerunt ad te.</P>
<P><a name="006">6</A>&nbsp;Terra &#198;gypti in conspectu tuo est: in optimo loco fac eos habitare, et trade eis terram Gessen. Quod si nosti in eis esse viros industrios, constitue illos magistros pecorum meorum.</P>
<P><a name="007">7</A>&nbsp;Post h&#230;c introduxit Joseph patrem suum ad regem, et statuit eum coram eo: qui benedicens illi,</P>
<P><a name="008">8</A>&nbsp;et interrogatus ab eo: Quot sunt dies annorum vit&#230; tu&#230;?</P>
<P><a name="009">9</A>&nbsp;respondit: Dies peregrinationis me&#230; centum triginta annorum sunt, parvi et mali, et non pervenerunt usque ad dies patrum meorum quibus peregrinati sunt.</P>
<P><a name="010">10</A>&nbsp;Et benedicto rege, egressus est foras.</P>
<P><a name="011">11</A>&nbsp;Joseph vero patri et fratribus suis dedit possessionem in &#198;gypto in optimo terr&#230; loco, Ramesses, ut pr&#230;ceperat Pharao.</P>
<P><a name="012">12</A>&nbsp;Et alebat eos, omnemque domum patris sui, pr&#230;bens cibaria singulis.<BR>
</P>
<P><a name="013">13</A>&nbsp;In toto enim orbe panis deerat, et oppresserat fames terram, maxime &#198;gypti et Chanaan.</P>
<P><a name="014">14</A>&nbsp;E quibus omnem pecuniam congregavit pro venditione frumenti, et intulit eam in &#230;rarium regis.</P>
<P><a name="015">15</A>&nbsp;Cumque defecisset emptoribus pretium, venit cuncta &#198;gyptus ad Joseph, dicens: Da nobis panes: quare morimur coram te, deficiente pecunia?</P>
<P><a name="016">16</A>&nbsp;Quibus ille respondit: Adducite pecora vestra, et dabo vobis pro eis cibos, si pretium non habetis.</P>
<P><a name="017">17</A>&nbsp;Qu&#230; cum adduxissent, dedit eis alimenta pro equis, et ovibus, et bobus, et asinis: sustentavitque eos illo anno pro commutatione pecorum.</P>
<P><a name="018">18</A>&nbsp;Venerunt quoque anno secundo, et dixerunt ei: Non celabimus dominum nostrum quod deficiente pecunia, pecora simul defecerunt: nec clam te est, quod absque corporibus et terra nihil habeamus.</P>
<P><a name="019">19</A>&nbsp;Cur ergo moriemur te vidente? et nos et terra nostra tui erimus: eme nos in servitutem regiam, et pr&#230;be semina, ne pereunte cultore redigatur terra in solitudinem.</P>
<P><a name="020">20</A>&nbsp;Emit igitur Joseph omnem terram &#198;gypti, vendentibus singulis possessiones suas pr&#230; magnitudine famis. Subjecitque eam Pharaoni,</P>
<P><a name="021">21</A>&nbsp;et cunctos populos ejus a novissimis terminis &#198;gypti usque ad extremos fines ejus,</P>
<P><a name="022">22</A>&nbsp;pr&#230;ter terram sacerdotum, qu&#230; a rege tradita fuerat eis: quibus et statuta cibaria ex horreis publicis pr&#230;bebantur, et idcirco non sunt compulsi vendere possessiones suas.</P>
<P><a name="023">23</A>&nbsp;Dixit ergo Joseph ad populos: En ut cernitis, et vos et terram vestram Pharao possidet: accipite semina, et serite agros,</P>
<P><a name="024">24</A>&nbsp;ut fruges habere possitis. Quintam partem regi dabitis: quatuor reliquas permitto vobis in sementem, et in cibum familiis et liberis vestris.</P>
<P><a name="025">25</A>&nbsp;Qui responderunt: Salus nostra in manu tua est: respiciat nos tantum dominus noster, et l&#230;ti serviemus regi.</P>
<P><a name="026">26</A>&nbsp;Ex eo tempore usque in pr&#230;sentem diem, in universa terra &#198;gypti regibus quinta pars solvitur, et factum est quasi in legem, absque terra sacerdotali, qu&#230; libera ab hac conditione fuit.<BR>
</P>
<P><a name="027">27</A>&nbsp;Habitavit ergo Isra&#235;l in &#198;gypto, id est, in terra Gessen, et possedit eam: auctusque est, et multiplicatus nimis.</P>
<P><a name="028">28</A>&nbsp;Et vixit in ea decem et septem annis: factique sunt omnes dies vit&#230; illius, centum quadraginta septem annorum.</P>
<P><a name="029">29</A>&nbsp;Cumque appropinquare cerneret diem mortis su&#230;, vocavit filium suum Joseph, et dixit ad eum: Si inveni gratiam in conspectu tuo, pone manum tuam sub femore meo: et facies mihi misericordiam et veritatem, ut non sepelias me in &#198;gypto:</P>
<P><a name="030">30</A>&nbsp;sed dormiam cum patribus meis, et auferas me de terra hac, condasque in sepulchro majorum meorum. Cui respondit Joseph: Ego faciam quod jussisti.</P>
<P><a name="031">31</A>&nbsp;Et ille: Jura ergo, inquit, mihi. Quo jurante, adoravit Isra&#235;l Deum, conversus ad lectuli caput.</P>
<P><HR>
<CENTER>
<A HREF="gen048">Next: Genesis Chapter 48</A></CENTER>
</BODY>
</HTML>
