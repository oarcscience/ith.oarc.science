<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Esther: Esther Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/est002">Polyglot</A>&nbsp;
<A HREF="../kjv/est002">KJV</A>&nbsp;
<A HREF="../sep/est002">Sep</A>&nbsp;
<A HREF="../tan/est002">Tan</A>&nbsp;

<BR>
<BR><A HREF="est">Esther Index</A><BR>
&nbsp;
<A HREF="est001">Previous</A>&nbsp;
<A HREF="est003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Esther Chapter 2</H3><P><a name="001">1</A>&nbsp;His ita gestis, postquam regis Assueri indignatio deferbuerat, recordatus est Vasthi, et qu&#230; fecisset, vel qu&#230; passa esset:</P>
<P><a name="002">2</A>&nbsp;dixeruntque pueri regis ac ministri ejus: Qu&#230;rantur regi puell&#230; virgines ac specios&#230;,</P>
<P><a name="003">3</A>&nbsp;et mittantur qui considerent per universas provincias puellas speciosas et virgines: et adducant eas ad civitatem Susan, et tradant eas in domum feminarum sub manu Egei eunuchi, qui est pr&#230;positus et custos mulierum regiarum: et accipiant mundum muliebrem, et cetera ad usus necessaria.</P>
<P><a name="004">4</A>&nbsp;Et qu&#230;cumque inter omnes oculis regis placuerit, ipsa regnet pro Vasthi. Placuit sermo regi: et ita, ut suggesserant, jussit fieri.</P>
<P><a name="005">5</A>&nbsp;Erat vir Jud&#230;us in Susan civitate, vocabulo Mardoch&#230;us filius Jair, filii Semei, filii Cis, de stirpe Jemini,</P>
<P><a name="006">6</A>&nbsp;qui translatus fuerat de Jerusalem eo tempore quo Jechoniam regem Juda Nabuchodonosor rex Babylonis transtulerat,</P>
<P><a name="007">7</A>&nbsp;qui fuit nutritius fili&#230; fratris sui Ediss&#230;, qu&#230; altero nomine vocabatur Esther, et utrumque parentem amiserat: pulchra nimis, et decora facie. Mortuisque patre ejus ac matre, Mardoch&#230;us sibi eam adoptavit in filiam.</P>
<P><a name="008">8</A>&nbsp;Cumque percrebruisset regis imperium, et juxta mandatum illius mult&#230; pulchr&#230; virgines adducerentur Susan, et Egeo traderentur eunucho, Esther quoque inter ceteras puellas ei tradita est, ut servaretur in numero feminarum.</P>
<P><a name="009">9</A>&nbsp;Qu&#230; placuit ei, et invenit gratiam in conspectu illius. Et pr&#230;cepit eunucho, ut acceleraret mundum muliebrem, et traderet ei partes suas, et septem puellas speciosissimas de domo regis, et tam ipsam quam pedissequas ejus ornaret atque excoleret.</P>
<P><a name="010">10</A>&nbsp;Qu&#230; noluit indicare ei populum et patriam suam: Mardoch&#230;us enim pr&#230;ceperat ei, ut de hac re omnino reticeret:</P>
<P><a name="011">11</A>&nbsp;qui deambulabat quotidie ante vestibulum domus, in qua elect&#230; virgines servabantur, curam agens salutis Esther, et scire volens quid ei accideret.<BR>
</P>
<P><a name="012">12</A>&nbsp;Cum autem venisset tempus singularum per ordinem puellarum ut intrarent ad regem, expletis omnibus qu&#230; ad cultum muliebrem pertinebant, mensis duodecimus vertebatur: ita dumtaxat, ut sex mensibus oleo ungerentur myrrhino, et aliis sex quibusdam pigmentis et aromatibus uterentur.</P>
<P><a name="013">13</A>&nbsp;Ingredientesque ad regem, quidquid postulassent ad ornatum pertinens, accipiebant: et ut eis placuerat, composit&#230; de triclinio feminarum ad regis cubiculum transibant.</P>
<P><a name="014">14</A>&nbsp;Et qu&#230; intraverat vespere, egrediebatur mane, atque inde in secundas &#230;des deducebatur, qu&#230; sub manu Susagazi eunuchi erant, qui concubinis regis pr&#230;sidebat: nec habebat potestatem ad regem ultra redeundi, nisi voluisset rex, et eam venire jussisset ex nomine.</P>
<P><a name="015">15</A>&nbsp;Evoluto autem tempore per ordinem, instabat dies quo Esther filia Abihail fratris Mardoch&#230;i, quam sibi adoptaverat in filiam, deberet intrare ad regem. Qu&#230; non qu&#230;sivit muliebrem cultum, sed qu&#230;cumque voluit Egeus eunuchus custos virginum, h&#230;c ei ad ornatum dedit. Erat enim formosa valde, et incredibili pulchritudine: omnium oculis gratiosa et amabilis videbatur.</P>
<P><a name="016">16</A>&nbsp;Ducta est itaque ad cubiculum regis Assueri mense decimo, qui vocatur Tebeth, septimo anno regni ejus.</P>
<P><a name="017">17</A>&nbsp;Et adamavit eam rex plus quam omnes mulieres, habuitque gratiam et misericordiam coram eo super omnes mulieres: et posuit diadema regni in capite ejus, fecitque eam regnare in loco Vasthi.</P>
<P><a name="018">18</A>&nbsp;Et jussit convivium pr&#230;parari permagnificum cunctis principibus et servis suis pro conjunctione et nuptiis Esther. Et dedit requiem universis provinciis, ac dona largitus est juxta magnificentiam principalem.</P>
<P><a name="019">19</A>&nbsp;Cumque secundo qu&#230;rerentur virgines et congregarentur, Mardoch&#230;us manebat ad januam regis:</P>
<P><a name="020">20</A>&nbsp;necdum prodiderat Esther patriam et populum suum, juxta mandatum ejus. Quidquid enim ille pr&#230;cipiebat, observabat Esther: et ita cuncta faciebat ut eo tempore solita erat, quo eam parvulam nutriebat.<BR>
</P>
<P><a name="021">21</A>&nbsp;Eo igitur tempore, quo Mardoch&#230;us ad regis januam morabatur, irati sunt Bagathan et Thares duo eunuchi regis, qui janitores erant, et in primo palatii limine pr&#230;sidebant: volueruntque insurgere in regem, et occidere eum.</P>
<P><a name="022">22</A>&nbsp;Quod Mardoch&#230;um non latuit, statimque nuntiavit regin&#230; Esther: et illa regi ex nomine Mardoch&#230;i, qui ad se rem detulerat.</P>
<P><a name="023">23</A>&nbsp;Qu&#230;situm est, et inventum: et appensus est uterque eorum in patibulo. Mandatumque est historiis, et annalibus traditum coram rege.</P>
<P><HR>
<CENTER>
<A HREF="est003">Next: Esther Chapter 3</A></CENTER>
</BODY>
</HTML>
