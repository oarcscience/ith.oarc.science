<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 23</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch1023.htm">Polyglot</A>&nbsp;
<A HREF="../kjv/ch1023.htm">KJV</A>&nbsp;
<A HREF="../sep/ch1023.htm">Sep</A>&nbsp;
<A HREF="../tan/ch1023.htm">Tan</A>&nbsp;

<BR>
<BR><A HREF="ch1.htm">1 Chronicles Index</A><BR>
&nbsp;
<A HREF="ch1022.htm">Previous</A>&nbsp;
<A HREF="ch1024.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 23</H3><P><a name="001">1</A>&nbsp;Igitur David, senex et plenus dierum, regem constituit Salomonem filium suum super Isra&#235;l.</P>
<P><a name="002">2</A>&nbsp;Et congregavit omnes principes Isra&#235;l, et sacerdotes atque Levitas.</P>
<P><a name="003">3</A>&nbsp;Numeratique sunt Levit&#230; a triginta annis et supra: et inventa sunt triginta octo millia virorum.</P>
<P><a name="004">4</A>&nbsp;Ex his electi sunt, et distributi in ministerium domus Domini, viginti quatuor millia: pr&#230;positorum autem et judicum, sex millia.</P>
<P><a name="005">5</A>&nbsp;Porro quatuor millia janitores, et totidem psalt&#230;, canentes Domino in organis qu&#230; fecerat ad canendum.</P>
<P><a name="006">6</A>&nbsp;Et distribuit eos David per vices filiorum Levi, Gerson videlicet, et Caath, et Merari.</P>
<P><a name="007">7</A>&nbsp;Filii Gerson: Leedan, et Semei.</P>
<P><a name="008">8</A>&nbsp;Filii Leedan: princeps Jahiel, et Zethan, et Jo&#235;l, tres.</P>
<P><a name="009">9</A>&nbsp;Filii Semei: Salomith, et Hosiel, et Aran, tres: isti principes familiarum Leedan.</P>
<P><a name="010">10</A>&nbsp;Porro filii Semei: Leheth, et Ziza, et Jaus, et Baria: isti filii Semei, quatuor.</P>
<P><a name="011">11</A>&nbsp;Erat autem Leheth prior, Ziza secundus: porro Jaus et Baria non habuerunt plurimos filios, et idcirco in una familia, unaque domo computati sunt.</P>
<P><a name="012">12</A>&nbsp;Filii Caath: Amram, et Isaar, Hebron, et Oziel, quatuor.</P>
<P><a name="013">13</A>&nbsp;Filii Amram: Aaron et Moyses. Separatusque est Aaron ut ministraret in Sancto sanctorum, ipse et filii ejus in sempiternum, et adoleret incensum Domino secundum ritum suum, ac benediceret nomini ejus in perpetuum.</P>
<P><a name="014">14</A>&nbsp;Moysi quoque hominis Dei filii annumerati sunt in tribu Levi.</P>
<P><a name="015">15</A>&nbsp;Filii Moysi: Gersom et Eliezer.</P>
<P><a name="016">16</A>&nbsp;Filii Gersom: Subuel primus.</P>
<P><a name="017">17</A>&nbsp;Fuerunt autem filii Eliezer: Rohobia primus: et non erant Eliezer filii alii. Porro filii Rohobia multiplicati sunt nimis.</P>
<P><a name="018">18</A>&nbsp;Filii Isaar: Salomith primus.</P>
<P><a name="019">19</A>&nbsp;Filii Hebron: Jeriau primus, Amarias secundus, Jahaziel tertius, Jecmaam quartus.</P>
<P><a name="020">20</A>&nbsp;Filii Oziel: Micha primus, Jesia secundus.</P>
<P><a name="021">21</A>&nbsp;Filii Merari: Moholi, et Musi. Filii Moholi: Eleazar et Cis.</P>
<P><a name="022">22</A>&nbsp;Mortuus est autem Eleazar, et non habuit filios, sed filias: acceperuntque eas filii Cis fratres earum.</P>
<P><a name="023">23</A>&nbsp;Filii Musi: Moholi, et Eder, et Jerimoth, tres.</P>
<P><a name="024">24</A>&nbsp;Hi filii Levi in cognationibus et familiis suis, principes per vices, et numerum capitum singulorum qui faciebant opera ministerii domus Domini, a viginti annis et supra.</P>
<P><a name="025">25</A>&nbsp;Dixit enim David: Requiem dedit Dominus Deus Isra&#235;l populo suo, et habitationem Jerusalem usque in &#230;ternum.</P>
<P><a name="026">26</A>&nbsp;Nec erit officii Levitarum ut ultra portent tabernaculum et omnia vasa ejus ad ministrandum.</P>
<P><a name="027">27</A>&nbsp;Juxta pr&#230;cepta quoque David novissima, supputabitur numerus filiorum Levi a viginti annis et supra.</P>
<P><a name="028">28</A>&nbsp;Et erunt sub manu filiorum Aaron in cultum domus Domini, in vestibulis, et in exedris, et in loco purificationis, et in sanctuario, et in universis operibus ministerii templi Domini.</P>
<P><a name="029">29</A>&nbsp;Sacerdotes autem, super panes propositionis, et ad simil&#230; sacrificium, et ad lagana azyma, et sartaginem, et ad torrendum, et super omne pondus atque mensuram.</P>
<P><a name="030">30</A>&nbsp;Levit&#230; vero ut stent mane ad confitendum et canendum Domino: similiterque ad vesperam,</P>
<P><a name="031">31</A>&nbsp;tam in oblatione holocaustorum Domini, quam in sabbatis et calendis et solemnitatibus reliquis juxta numerum et c&#230;remonias uniuscujusque rei, jugiter coram Domino.</P>
<P><a name="032">32</A>&nbsp;Et custodiant observationes tabernaculi f&#156;deris, et ritum sanctuarii, et observationem filiorum Aaron fratrum suorum, ut ministrent in domo Domini.</P>
<P><HR>
<CENTER>
<A HREF="ch1024.htm">Next: 1 Chronicles Chapter 24</A></CENTER>
</BODY>
</HTML>
