<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Corinthians: 1 Corinthians Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/co1006.htm">Polyglot</A>&nbsp;
<A HREF="../gnt/co1006.htm">GNT</A>&nbsp;
<A HREF="../kjv/co1006.htm">KJV</A>&nbsp;

<BR>
<BR><A HREF="co1.htm">1 Corinthians Index</A><BR>
&nbsp;
<A HREF="co1005.htm">Previous</A>&nbsp;
<A HREF="co1007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Corinthians Chapter 6</H3><P><a name="001">1</A>&nbsp;Audet aliquis vestrum habens negotium adversus alterum, judicari apud iniquos, et non apud sanctos?</P>
<P><a name="002">2</A>&nbsp;an nescitis quoniam sancti de hoc mundo judicabunt? et si in vobis judicabitur mundus, indigni estis qui de minimis judicetis?</P>
<P><a name="003">3</A>&nbsp;Nescitis quoniam angelos judicabimus? quanto magis s&#230;cularia?</P>
<P><a name="004">4</A>&nbsp;S&#230;cularia igitur judicia si habueritis: contemptibiles, qui sunt in ecclesia, illos constituite ad judicandum.</P>
<P><a name="005">5</A>&nbsp;Ad verecundiam vestram dico. Sic non est inter vos sapiens quisquam, qui possit judicare inter fratrem suum?</P>
<P><a name="006">6</A>&nbsp;Sed frater cum fratre judicio contendit: et hoc apud infideles?</P>
<P><a name="007">7</A>&nbsp;Jam quidem omnino delictum est in vobis, quod judicia habetis inter vos. Quare non magis injuriam accipitis? quare non magis fraudem patimini?</P>
<P><a name="008">8</A>&nbsp;Sed vos injuriam facitis, et fraudatis: et hoc fratribus.<BR>
</P>
<P><a name="009">9</A>&nbsp;An nescitis quia iniqui regnum Dei non possidebunt? Nolite errare: neque fornicarii, neque idolis servientes, neque adulteri,</P>
<P><a name="010">10</A>&nbsp;neque molles, neque masculorum concubitores, neque fures, neque avari, neque ebriosi, neque maledici, neque rapaces regnum Dei possidebunt.</P>
<P><a name="011">11</A>&nbsp;Et h&#230;c quidam fuistis: sed abluti estis, sed sanctificati estis, sed justificati estis in nomine Domini nostri Jesu Christi, et in Spiritu Dei nostri.</P>
<P><a name="012">12</A>&nbsp;Omnia mihi licent, sed non omnia expediunt: omnia mihi licent, sed ego sub nullis redigar potestate.</P>
<P><a name="013">13</A>&nbsp;Esca ventri, et venter escis: Deus autem et hunc et has destruet: corpus autem non fornicationi, sed Domino: et Dominus corpori.</P>
<P><a name="014">14</A>&nbsp;Deus vero et Dominum suscitavit: et nos suscitabit per virtutem suam.</P>
<P><a name="015">15</A>&nbsp;Nescitis quoniam corpora vestra membra sunt Christi? Tollens ergo membra Christi, faciam membra meretricis? Absit.</P>
<P><a name="016">16</A>&nbsp;An nescitis quoniam qui adh&#230;ret meretrici, unum corpus efficitur? Erunt enim (inquit) duo in carne una.</P>
<P><a name="017">17</A>&nbsp;Qui autem adh&#230;ret Domino, unus spiritus est.</P>
<P><a name="018">18</A>&nbsp;Fugite fornicationem. Omne peccatum, quodcumque fecerit homo, extra corpus est: qui autem fornicatur, in corpus suum peccat.</P>
<P><a name="019">19</A>&nbsp;An nescitis quoniam membra vestra, templum sunt Spiritus Sancti, qui in vobis est, quem habetis a Deo, et non estis vestri?</P>
<P><a name="020">20</A>&nbsp;Empti enim estis pretio magno. Glorificate, et portate Deum in corpore vestro.</P>
<P><HR>
<CENTER>
<A HREF="co1007.htm">Next: 1 Corinthians Chapter 7</A></CENTER>
</BODY>
</HTML>
