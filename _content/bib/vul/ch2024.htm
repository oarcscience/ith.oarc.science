<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2024">Polyglot</A>&nbsp;
<A HREF="../kjv/ch2024">KJV</A>&nbsp;
<A HREF="../sep/ch2024">Sep</A>&nbsp;
<A HREF="../tan/ch2024">Tan</A>&nbsp;

<BR>
<BR><A HREF="ch2">2 Chronicles Index</A><BR>
&nbsp;
<A HREF="ch2023">Previous</A>&nbsp;
<A HREF="ch2025">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 24</H3><P><a name="001">1</A>&nbsp;Septem annorum erat Joas cum regnare c&#156;pisset, et quadraginta annis regnavit in Jerusalem: nomen matris ejus Sebia de Bersabee.</P>
<P><a name="002">2</A>&nbsp;Fecitque quod bonum est coram Domino cunctis diebus Jojad&#230; sacerdotis.</P>
<P><a name="003">3</A>&nbsp;Accepit autem ei Jojada uxores duas, e quibus genuit filios et filias.<BR>
</P>
<P><a name="004">4</A>&nbsp;Post qu&#230; placuit Joas ut instauraret domum Domini.</P>
<P><a name="005">5</A>&nbsp;Congregavitque sacerdotes et Levitas, et dixit eis: Egredimini ad civitates Juda, et colligite de universo Isra&#235;l pecuniam ad sartatecta templi Dei vestri per singulos annos, festinatoque hoc facite. Porro Levit&#230; egere negligentius.</P>
<P><a name="006">6</A>&nbsp;Vocavitque rex Jojadam principem, et dixit ei: Quare tibi non fuit cur&#230;, ut cogeres Levitas inferre de Juda et de Jerusalem pecuniam qu&#230; constituta est a Moyse servo Domini, ut inferret eam omnis multitudo Isra&#235;l in tabernaculum testimonii?</P>
<P><a name="007">7</A>&nbsp;Athalia enim impiissima, et filii ejus, destruxerunt domum Dei, et de universis qu&#230; sanctificata fuerant in templo Domini, ornaverunt fanum Baalim.</P>
<P><a name="008">8</A>&nbsp;Pr&#230;cepit ergo rex, et fecerunt arcam: posueruntque eam juxta portam domus Domini forinsecus.</P>
<P><a name="009">9</A>&nbsp;Et pr&#230;dicatum est in Juda et Jerusalem ut deferrent singuli pretium Domino, quod constituit Moyses servus Dei super omnem Isra&#235;l in deserto.</P>
<P><a name="010">10</A>&nbsp;L&#230;tatique sunt cuncti principes, et omnis populus, et ingressi contulerunt in arcam Domini, atque miserunt ita ut impleretur.</P>
<P><a name="011">11</A>&nbsp;Cumque tempus esset ut deferrent arcam coram rege per manus Levitarum (videbant enim multam pecuniam), ingrediebatur scriba regis, et quem primus sacerdos constituerat, effundebantque pecuniam qu&#230; erat in arca, porro arcam reportabant ad locum suum: sicque faciebant per singulos dies. Et congregata est infinita pecunia,</P>
<P><a name="012">12</A>&nbsp;quam dederunt rex et Jojada his qui pr&#230;erant operibus domus Domini: at illi conducebant ex ea c&#230;sores lapidum, et artifices operum singulorum ut instaurarent domum Domini: fabros quoque ferri et &#230;ris, ut quod cadere c&#156;perat, fulciretur.</P>
<P><a name="013">13</A>&nbsp;Egeruntque hi qui operabantur industrie, et obducebatur parietum cicatrix per manus eorum, ac suscitaverunt domum Domini in statum pristinum, et firmiter eam stare fecerunt.</P>
<P><a name="014">14</A>&nbsp;Cumque complessent omnia opera, detulerunt coram rege et Jojada reliquam partem pecuni&#230;: de qua facta sunt vasa templi in ministerium, et ad holocausta, phial&#230; quoque, et cetera vasa aurea et argentea: offerebantur holocausta in domo Domini jugiter cunctis diebus Jojad&#230;.</P>
<P><a name="015">15</A>&nbsp;Senuit autem Jojada plenus dierum, et mortuus est cum esset centum triginta annorum:</P>
<P><a name="016">16</A>&nbsp;sepelieruntque eum in civitate David cum regibus, eo quod fecisset bonum cum Isra&#235;l, et cum domo ejus.<BR>
</P>
<P><a name="017">17</A>&nbsp;Postquam autem obiit Jojada, ingressi sunt principes Juda, et adoraverunt regem: qui delinitus obsequiis eorum, acquievit eis.</P>
<P><a name="018">18</A>&nbsp;Et dereliquerunt templum Domini Dei patrum suorum, servieruntque lucis et sculptilibus: et facta est ira contra Judam et Jerusalem propter hoc peccatum.</P>
<P><a name="019">19</A>&nbsp;Mittebatque eis prophetas ut reverterentur ad Dominum, quos protestantes illi audire nolebant.</P>
<P><a name="020">20</A>&nbsp;Spiritus itaque Dei induit Zachariam filium Jojad&#230; sacerdotem, et stetit in conspectu populi, et dixit eis: H&#230;c dicit Dominus Deus: Quare transgredimini pr&#230;ceptum Domini, quod vobis non proderit, et dereliquistis Dominum ut derelinqueret vos?</P>
<P><a name="021">21</A>&nbsp;Qui congregati adversus eum, miserunt lapides juxta regis imperium in atrio domus Domini.</P>
<P><a name="022">22</A>&nbsp;Et non est recordatus Joas rex misericordi&#230; quam fecerat Jojada pater illius secum, sed interfecit filium ejus. Qui cum moreretur, ait: Videat Dominus, et requirat.</P>
<P><a name="023">23</A>&nbsp;Cumque evolutus esset annus, ascendit contra eum exercitus Syri&#230;: venitque in Judam et Jerusalem, et interfecit cunctos principes populi, atque universam pr&#230;dam miserunt regi in Damascum.</P>
<P><a name="024">24</A>&nbsp;Et certe cum permodicus venisset numerus Syrorum, tradidit Dominus in manibus eorum infinitam multitudinem, eo quod dereliquissent Dominum Deum patrum suorum: in Joas quoque ignominiosa exercuere judicia.</P>
<P><a name="025">25</A>&nbsp;Et abeuntes dimiserunt eum in languoribus magnis: surrexerunt autem contra eum servi sui in ultionem sanguinis filii Jojad&#230; sacerdotis, et occiderunt eum in lectulo suo, et mortuus est: sepelieruntque eum in civitate David, sed non in sepulchris regum.</P>
<P><a name="026">26</A>&nbsp;Insidiati vero sunt ei Zabad filius Semaath Ammanitidis, et Jozabad filius Semmarith Moabitidis.</P>
<P><a name="027">27</A>&nbsp;Porro filii ejus, ac summa pecuni&#230; qu&#230; adunata fuerat sub eo, et instauratio domus Dei, scripta sunt diligentius in libro regum: regnavit autem Amasias filius ejus pro eo.</P>
<P><HR>
<CENTER>
<A HREF="ch2025">Next: 2 Chronicles Chapter 25</A></CENTER>
</BODY>
</HTML>
