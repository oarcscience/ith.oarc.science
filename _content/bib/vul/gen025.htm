<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 25</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen025">Polyglot</A>&nbsp;
<A HREF="../kjv/gen025">KJV</A>&nbsp;
<A HREF="../sep/gen025">Sep</A>&nbsp;
<A HREF="../tan/gen025">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen024">Previous</A>&nbsp;
<A HREF="gen026">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 25</H3><P><a name="001">1</A>&nbsp;Abraham vero aliam duxit uxorem nomine Ceturam:</P>
<P><a name="002">2</A>&nbsp;qu&#230; peperit ei Zamran et Jecsan, et Madam, et Madian, et Jesboc, et Sue.</P>
<P><a name="003">3</A>&nbsp;Jecsan quoque genuit Saba et Dadan. Filii Dadan fuerunt Assurim, et Latusim, et Loomin.</P>
<P><a name="004">4</A>&nbsp;At vero ex Madian ortus est Epha, et Opher, et Henoch, et Abida, et Eldaa: omnes hi filii Cetur&#230;.</P>
<P><a name="005">5</A>&nbsp;Deditque Abraham cuncta qu&#230; possederat, Isaac:</P>
<P><a name="006">6</A>&nbsp;filiis autem concubinarum largitus est munera, et separavit eos ab Isaac filio suo, dum adhuc ipse viveret, ad plagam orientalem.</P>
<P><a name="007">7</A>&nbsp;Fuerunt autem dies vit&#230; Abrah&#230;, centum septuaginta quinque anni.</P>
<P><a name="008">8</A>&nbsp;Et deficiens mortuus est in senectute bona, provect&#230;que &#230;tatis et plenus dierum: congregatusque est ad populum suum.</P>
<P><a name="009">9</A>&nbsp;Et sepelierunt eum Isaac et Isma&#235;l filii sui in spelunca duplici, qu&#230; sita est in agro Ephron filii Seor Heth&#230;i, e regione Mambre,</P>
<P><a name="010">10</A>&nbsp;quem emerat a filiis Heth: ibi sepultus est ipse, et Sara uxor ejus.</P>
<P><a name="011">11</A>&nbsp;Et post obitum illius benedixit Deus Isaac filio ejus, qui habitabat juxta puteum nomine Viventis et videntis.<BR>
</P>
<P><a name="012">12</A>&nbsp;H&#230; sunt generationes Isma&#235;l filii Abrah&#230;, quem peperit ei Agar &#198;gyptia, famula Sar&#230;: et</P>
<P><a name="013">13</A>&nbsp;h&#230;c nomina filiorum ejus in vocabulis et generationibus suis. Primogenitus Isma&#235;lis Nabaioth, deinde Cedar, et Adbeel, et Mabsam,</P>
<P><a name="014">14</A>&nbsp;Masma quoque, et Duma, et Massa,</P>
<P><a name="015">15</A>&nbsp;Hadar, et Thema, et Jethur, et Naphis, et Cedma.</P>
<P><a name="016">16</A>&nbsp;Isti sunt filii Isma&#235;lis: et h&#230;c nomina per castella et oppida eorum, duodecim principes tribuum suarum.</P>
<P><a name="017">17</A>&nbsp;Et facti sunt anni vit&#230; Isma&#235;lis centum triginta septem, deficiensque mortuus est, et appositus ad populum suum.</P>
<P><a name="018">18</A>&nbsp;Habitavit autem ab Hevila usque Sur, qu&#230; respicit &#198;gyptum intro&#235;untibus Assyrios; coram cunctis fratribus suis obiit.<BR>
</P>
<P><a name="019">19</A>&nbsp;H&#230; quoque sunt generationes Isaac filii Abraham: Abraham genuit Isaac:</P>
<P><a name="020">20</A>&nbsp;qui cum quadraginta esset annorum, duxit uxorem Rebeccam filiam Bathuelis Syri de Mesopotamia, sororem Laban.</P>
<P><a name="021">21</A>&nbsp;Deprecatusque est Isaac Dominum pro uxore sua, eo quod esset sterilis: qui exaudivit eum, et dedit conceptum Rebecc&#230;.</P>
<P><a name="022">22</A>&nbsp;Sed collidebantur in utero ejus parvuli; qu&#230; ait: Si sic mihi futurum erat, quid necesse fuit concipere? perrexitque ut consuleret Dominum.</P>
<P><a name="023">23</A>&nbsp;Qui respondens ait: [Du&#230; gentes sunt in utero tuo,<BR> et duo populi ex ventre tuo dividentur,<BR> populusque populum superabit,<BR> et major serviet minori.]</P>
<P><a name="024">24</A>&nbsp;Jam tempus pariendi advenerat, et ecce gemini in utero ejus reperti sunt.</P>
<P><a name="025">25</A>&nbsp;Qui prior egressus est, rufus erat, et totus in morem pellis hispidus: vocatumque est nomen ejus Esau. Protinus alter egrediens, plantam fratris tenebat manu: et idcirco appellavit eum Jacob.</P>
<P><a name="026">26</A>&nbsp;Sexagenarius erat Isaac quando nati sunt ei parvuli.</P>
<P><a name="027">27</A>&nbsp;Quibus adultis, factus est Esau vir gnarus venandi, et homo agricola: Jacob autem vir simplex habitabat in tabernaculis.</P>
<P><a name="028">28</A>&nbsp;Isaac amabat Esau, eo quod de venationibus illius vesceretur: et Rebecca diligebat Jacob.</P>
<P><a name="029">29</A>&nbsp;Coxit autem Jacob pulmentum: ad quem cum venisset Esau de agro lassus,</P>
<P><a name="030">30</A>&nbsp;ait: Da mihi de coctione hac rufa, quia oppido lassus sum. Quam ob causam vocatum est nomen ejus Edom.</P>
<P><a name="031">31</A>&nbsp;Cui dixit Jacob: Vende mihi primogenita tua.</P>
<P><a name="032">32</A>&nbsp;Ille respondit: En morior, quid mihi proderunt primogenita?</P>
<P><a name="033">33</A>&nbsp;Ait Jacob: Jura ergo mihi. Juravit ei Esau et vendidit primogenita.</P>
<P><a name="034">34</A>&nbsp;Et sic, accepto pane et lentis edulio, comedit et bibit, et abiit, parvipendens quod primogenita vendidisset.</P>
<P><HR>
<CENTER>
<A HREF="gen026">Next: Genesis Chapter 26</A></CENTER>
</BODY>
</HTML>
