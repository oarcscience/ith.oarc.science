<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Kings: 2 Kings Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg2006.htm">Polyglot</A>&nbsp;
<A HREF="../kjv/kg2006.htm">KJV</A>&nbsp;
<A HREF="../sep/kg2006.htm">Sep</A>&nbsp;
<A HREF="../tan/kg2006.htm">Tan</A>&nbsp;

<BR>
<BR><A HREF="kg2.htm">2 Kings Index</A><BR>
&nbsp;
<A HREF="kg2005.htm">Previous</A>&nbsp;
<A HREF="kg2007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Kings Chapter 6</H3><P><a name="001">1</A>&nbsp;Dixerunt autem filii prophetarum ad Eliseum: Ecce locus in quo habitamus coram te, angustus est nobis.</P>
<P><a name="002">2</A>&nbsp;Eamus usque ad Jordanem, et tollant singuli de silva materias singulas, ut &#230;dificemus nobis ibi locum ad habitandum. Qui dixit: Ite.</P>
<P><a name="003">3</A>&nbsp;Et ait unus ex illis: Veni ergo et tu cum servis tuis. Respondit: Ego veniam.</P>
<P><a name="004">4</A>&nbsp;Et abiit cum eis. Cumque venissent ad Jordanem, c&#230;debant ligna.</P>
<P><a name="005">5</A>&nbsp;Accidit autem ut cum unus materiam succidisset, caderet ferrum securis in aquam: exclamavitque ille, et ait: Heu! heu! heu! domine mi: et hoc ipsum mutuo acceperam.</P>
<P><a name="006">6</A>&nbsp;Dixit autem homo Dei: Ubi cecidit? At ille monstravit ei locum. Pr&#230;cidit ergo lignum, et misit illuc: natavitque ferrum,</P>
<P><a name="007">7</A>&nbsp;et ait: Tolle. Qui extendit manum, et tulit illud.<BR>
</P>
<P><a name="008">8</A>&nbsp;Rex autem Syri&#230; pugnabat contra Isra&#235;l, consiliumque iniit cum servis suis, dicens: In loco illo et illo ponamus insidias.</P>
<P><a name="009">9</A>&nbsp;Misit itaque vir Dei ad regem Isra&#235;l, dicens: Cave ne transeas in locum illum: quia ibi Syri in insidiis sunt.</P>
<P><a name="010">10</A>&nbsp;Misit itaque rex Isra&#235;l ad locum quem dixerat ei vir Dei, et pr&#230;occupavit eum, et observavit se ibi non semel neque bis.</P>
<P><a name="011">11</A>&nbsp;Conturbatumque est cor regis Syri&#230; pro hac re: et convocatis servis suis, ait: Quare non indicatis mihi quis proditor mei sit apud regem Isra&#235;l?</P>
<P><a name="012">12</A>&nbsp;Dixitque unus servorum ejus: Nequaquam, domine mi rex, sed Eliseus propheta qui est in Isra&#235;l, indicat regi Isra&#235;l omnia verba qu&#230;cumque locutus fueris in conclavi tuo.</P>
<P><a name="013">13</A>&nbsp;Dixitque eis: Ite, et videte ubi sit, ut mittam, et capiam eum. Annuntiaveruntque ei, dicentes: Ecce in Dothan.</P>
<P><a name="014">14</A>&nbsp;Misit ergo illuc equos et currus, et robur exercitus: qui cum venissent nocte, circumdederunt civitatem.</P>
<P><a name="015">15</A>&nbsp;Consurgens autem diluculo minister viri Dei, egressus vidit exercitum in circuitu civitatis, et equos et currus: nuntiavitque ei, dicens: Heu! heu! heu! domine mi: quid faciemus?</P>
<P><a name="016">16</A>&nbsp;At ille respondit: Noli timere: plures enim nobiscum sunt, quam cum illis.</P>
<P><a name="017">17</A>&nbsp;Cumque orasset Eliseus, ait: Domine, aperi oculos hujus, ut videat. Et aperuit Dominus oculos pueri, et vidit: et ecce mons plenus equorum et curruum igneorum in circuitu Elisei.</P>
<P><a name="018">18</A>&nbsp;Hostes vero descenderunt ad eum: porro Eliseus oravit ad Dominum, dicens: Percute, obsecro, gentem hanc c&#230;citate. Percussitque eos Dominus ne viderent, juxta verbum Elisei.</P>
<P><a name="019">19</A>&nbsp;Dixit autem ad eos Eliseus: Non est h&#230;c via, neque ista est civitas: sequimini me, et ostendam vobis virum quem qu&#230;ritis. Duxit ergo eos in Samariam:</P>
<P><a name="020">20</A>&nbsp;cumque ingressi fuissent in Samariam, dixit Eliseus: Domine, aperi oculos istorum, ut videant. Aperuitque Dominus oculos eorum, et viderunt se esse in medio Samari&#230;.</P>
<P><a name="021">21</A>&nbsp;Dixitque rex Isra&#235;l ad Eliseum, cum vidisset eos: Numquid percutiam eos, pater mi?</P>
<P><a name="022">22</A>&nbsp;At ille ait: Non percuties: neque enim cepisti eos gladio et arcu tuo, ut percutias: sed pone panem et aquam coram eis, ut comedant et bibant, et vadant ad dominum suum.</P>
<P><a name="023">23</A>&nbsp;Appositaque est eis ciborum magna pr&#230;paratio, et comederunt et biberunt, et dimisit eos, abieruntque ad dominum suum, et ultra non venerunt latrones Syri&#230; in terram Isra&#235;l.<BR>
</P>
<P><a name="024">24</A>&nbsp;Factum est autem post h&#230;c, congregavit Benadad rex Syri&#230; universum exercitum suum, et ascendit, et obsidebat Samariam.</P>
<P><a name="025">25</A>&nbsp;Factaque est fames magna in Samaria: et tamdiu obsessa est, donec venundaretur caput asini octoginta argenteis, et quarta pars cabi stercoris columbarum quinque argenteis.</P>
<P><a name="026">26</A>&nbsp;Cumque rex Isra&#235;l transiret per murum, mulier qu&#230;dam exclamavit ad eum, dicens: Salva me, domine mi rex.</P>
<P><a name="027">27</A>&nbsp;Qui ait: Non te salvat Dominus: unde te possum salvare? de area, vel de torculari? Dixitque ad eam rex: Quid tibi vis? Qu&#230; respondit:</P>
<P><a name="028">28</A>&nbsp;Mulier ista dixit mihi: Da filium tuum, ut comedamus eum hodie, et filium meum comedemus cras.</P>
<P><a name="029">29</A>&nbsp;Coximus ergo filium meum, et comedimus. Dixique ei die altera: Da filium tuum, ut comedamus eum. Qu&#230; abscondit filium suum.</P>
<P><a name="030">30</A>&nbsp;Quod cum audisset rex, scidit vestimenta sua, et transibat per murum. Viditque omnis populus cilicium quo vestitus erat ad carnem intrinsecus.</P>
<P><a name="031">31</A>&nbsp;Et ait rex: H&#230;c mihi faciat Deus, et h&#230;c addat, si steterit caput Elisei filii Saphat super ipsum hodie.</P>
<P><a name="032">32</A>&nbsp;Eliseus autem sedebat in domo sua, et senes sedebant cum eo. Pr&#230;misit itaque virum: et antequam veniret nuntius ille, dixit ad senes: Numquid scitis quod miserit filius homicid&#230; hic, ut pr&#230;cidatur caput meum? videte ergo: cum venerit nuntius, claudite ostium, et non sinatis eum introire: ecce enim sonitus pedum domini ejus post eum est.</P>
<P><a name="033">33</A>&nbsp;Adhuc illo loquente eis, apparuit nuntius qui veniebat ad eum. Et ait: Ecce, tantum malum a Domino est: quid amplius expectabo a Domino?</P>
<P><HR>
<CENTER>
<A HREF="kg2007.htm">Next: 2 Kings Chapter 7</A></CENTER>
</BODY>
</HTML>
