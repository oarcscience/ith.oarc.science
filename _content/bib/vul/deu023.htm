<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 23</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/deu023">Polyglot</A>&nbsp;
<A HREF="../kjv/deu023">KJV</A>&nbsp;
<A HREF="../sep/deu023">Sep</A>&nbsp;
<A HREF="../tan/deu023">Tan</A>&nbsp;

<BR>
<BR><A HREF="deu">Deuteronomy Index</A><BR>
&nbsp;
<A HREF="deu022">Previous</A>&nbsp;
<A HREF="deu024">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 23</H3><P><a name="001">1</A>&nbsp;Non intravit eunuchus, attritis vel amputatis testiculis et abscisso veretro, ecclesiam Domini.</P>
<P><a name="002">2</A>&nbsp;Non ingredietur mamzer, hoc est, de scorto natus, in ecclesiam Domini, usque ad decimam generationem.</P>
<P><a name="003">3</A>&nbsp;Ammonites et Moabites etiam post decimam generationem non intrabunt ecclesiam Domini in &#230;ternum:</P>
<P><a name="004">4</A>&nbsp;quia noluerunt vobis occurrere cum pane et aqua in via quando egressi estis de &#198;gypto: et quia conduxerunt contra te Balaam filium Beor de Mesopotamia Syri&#230;, ut malediceret tibi:</P>
<P><a name="005">5</A>&nbsp;et noluit Dominus Deus tuus audire Balaam, vertitque maledictionem ejus in benedictionem tuam, eo quod diligeret te.</P>
<P><a name="006">6</A>&nbsp;Non facies cum eis pacem, nec qu&#230;ras eis bona cunctis diebus vit&#230; tu&#230; in sempiternum.</P>
<P><a name="007">7</A>&nbsp;Non abominaberis Idum&#230;um, quia frater tuus est: nec &#198;gyptium, quia advena fuisti in terra ejus.</P>
<P><a name="008">8</A>&nbsp;Qui nati fuerint ex eis, tertia generatione intrabunt in ecclesiam Domini.<BR>
</P>
<P><a name="009">9</A>&nbsp;Quando egressus fueris adversus hostes tuos in pugnam, custodies te ab omni re mala.</P>
<P><a name="010">10</A>&nbsp;Si fuerit inter vos homo, qui nocturno pollutus sit somnio, egredietur extra castra,</P>
<P><a name="011">11</A>&nbsp;et non revertetur, priusquam ad vesperam lavetur aqua: et post solis occasum regredietur in castra.</P>
<P><a name="012">12</A>&nbsp;Habebis locum extra castra, ad quem egrediaris ad requisita natur&#230;,</P>
<P><a name="013">13</A>&nbsp;gerens paxillum in balteo: cumque sederis, fodies per circuitum, et egesta humo operies</P>
<P><a name="014">14</A>&nbsp;quo revelatus es: Dominus enim Deus tuus ambulat in medio castrorum, ut eruat te, et tradat tibi inimicos tuos: et sint castra tua sancta, et nihil in eis appareat f&#156;ditatis, ne derelinquat te.<BR>
</P>
<P><a name="015">15</A>&nbsp;Non trades servum domino suo, qui ad te confugerit.</P>
<P><a name="016">16</A>&nbsp;Habitabit tecum in loco, qui ei placuerit, et in una urbium tuarum requiescet: ne contristes eum.</P>
<P><a name="017">17</A>&nbsp;Non erit meretrix de filiabus Isra&#235;l, nec scortator de filiis Isra&#235;l.</P>
<P><a name="018">18</A>&nbsp;Non offeres mercedem prostibuli, nec pretium canis in domo Domini Dei tui, quidquid illud est quod voveris: quia abominatio est utrumque apud Dominum Deum tuum.</P>
<P><a name="019">19</A>&nbsp;Non f&#156;nerabis fratri tuo ad usuram pecuniam, nec fruges, nec quamlibet aliam rem:</P>
<P><a name="020">20</A>&nbsp;sed alieno. Fratri autem tuo absque usura id quo indiget, commodabis: ut benedicat tibi Dominus Deus tuus in omni opere tuo in terra, ad quam ingredieris possidendam.</P>
<P><a name="021">21</A>&nbsp;Cum votum voveris Domino Deo tuo, non tardabis reddere: quia requiret illud Dominus Deus tuus, et si moratus fueris, reputabitur tibi in peccatum.</P>
<P><a name="022">22</A>&nbsp;Si nolueris polliceri, absque peccato eris.</P>
<P><a name="023">23</A>&nbsp;Quod autem semel egressum est de labiis tuis, observabis, et facies sicut promisisti Domino Deo tuo, et propria voluntate et ore tuo locutus es.</P>
<P><a name="024">24</A>&nbsp;Ingressus vineam proximi tui, comede uvas, quantum tibi placuerit: foras autem ne efferas tecum.</P>
<P><a name="025">25</A>&nbsp;Si intraveris in segetem amici tui, franges spicas, et manu conteres: falce autem non metes.</P>
<P><HR>
<CENTER>
<A HREF="deu024">Next: Deuteronomy Chapter 24</A></CENTER>
</BODY>
</HTML>
