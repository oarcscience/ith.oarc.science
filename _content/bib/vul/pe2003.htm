<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Peter: 2 Peter Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pe2003">Polyglot</A>&nbsp;
<A HREF="../gnt/pe2003">GNT</A>&nbsp;
<A HREF="../kjv/pe2003">KJV</A>&nbsp;

<BR>
<BR><A HREF="pe2">2 Peter Index</A><BR>
&nbsp;
<A HREF="pe2002">Previous</A>&nbsp;
<A HREF="jo1001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Peter Chapter 3</H3><P><a name="001">1</A>&nbsp;Hanc ecce vobis, carissimi, secundam scribo epistolam, in quibus vestram excito in commonitione sinceram mentem:</P>
<P><a name="002">2</A>&nbsp;ut memores sitis eorum, qu&#230; pr&#230;dixi, verborum, a sanctis prophetis et apostolorum vestrorum, pr&#230;ceptorum Domini et Salvatoris.</P>
<P><a name="003">3</A>&nbsp;Hoc primum scientes, quod venient in novissimis diebus in deceptione illusores, juxta proprias concupiscentias ambulantes,</P>
<P><a name="004">4</A>&nbsp;dicentes: Ubi est promissio, aut adventus ejus? ex quo enim patres dormierunt, omnia sic perseverant ab initio creatur&#230;.</P>
<P><a name="005">5</A>&nbsp;Latet enim eos hoc volentes, quod c&#230;li erant prius, et terra de aqua, et per aquam consistens Dei verbo:</P>
<P><a name="006">6</A>&nbsp;per qu&#230;, ille tunc mundus aqua inundatus, periit.</P>
<P><a name="007">7</A>&nbsp;C&#230;li autem, qui nunc sunt, et terra eodem verbo repositi sunt, igni reservati in diem judicii, et perditionis impiorum hominum.</P>
<P><a name="008">8</A>&nbsp;Unum vero hoc non lateat vos, carissimi, quia unus dies apud Dominum sicut mille anni, et mille anni sicut dies unus.</P>
<P><a name="009">9</A>&nbsp;Non tardat Dominus promissionem suam, sicut quidam existimant: sed patienter agit propter vos, nolens aliquos perire, sed omnes ad p&#156;nitentiam reverti.</P>
<P><a name="010">10</A>&nbsp;Adveniet autem dies Domini ut fur: in quo c&#230;li magno impetu transient, elementa vero calore solventur, terra autem et qu&#230; in ipsa sunt opera, exurentur.<BR>
</P>
<P><a name="011">11</A>&nbsp;Cum igitur h&#230;c omnia dissolvenda sunt, quales oportet vos esse in sanctis conversationibus, et pietatibus,</P>
<P><a name="012">12</A>&nbsp;exspectantes, et properantes in adventum diei Domini, per quem c&#230;li ardentes solventur, et elementa ignis ardore tabescent?</P>
<P><a name="013">13</A>&nbsp;Novos vero c&#230;los, et novam terram secundum promissa ipsius exspectamus, in quibus justitia habitat.</P>
<P><a name="014">14</A>&nbsp;Propter quod, carissimi, h&#230;c exspectantes, satagite immaculati, et inviolati ei inveniri in pace:</P>
<P><a name="015">15</A>&nbsp;et Domini nostri longanimitatem, salutem arbitremini: sicut et carissimus frater noster Paulus secundum datam sibi sapientiam scripsit vobis,</P>
<P><a name="016">16</A>&nbsp;sicut et omnibus epistolis, loquens in eis de his in quibus sunt qu&#230;dam difficilia intellectu, qu&#230; indocti et instabiles depravant, sicut et ceteras Scripturas, ad suam ipsorum perditionem.<BR>
</P>
<P><a name="017">17</A>&nbsp;Vos igitur fratres, pr&#230;scientes custodite, ne insipientium errore traducti excidatis a propria firmitate:</P>
<P><a name="018">18</A>&nbsp;crescite vero in gratia, et in cognitione Domini nostri, et Salvatoris Jesu Christi. Ipsi gloria et nunc, et in diem &#230;ternitatis. Amen.</P>
<P></P>
<P><HR>
<CENTER>
<A HREF="jo1001">Next: 1 John Chapter 1</A></CENTER>
</BODY>
</HTML>
