<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 17</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir017">Polyglot</A>&nbsp;
<A HREF="../apo/sir017">Apo</A>&nbsp;
<A HREF="../sep/sir017">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir016">Previous</A>&nbsp;
<A HREF="sir018">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 17</H3><P><a name="001">1</A>&nbsp;[Deus creavit de terra hominem,<BR> et secundum imaginem suam fecit illum:<BR></P>
<P><a name="002">2</A>&nbsp;et iterum convertit illum in ipsam,<BR> et secundum se vestivit illum virtute.<BR></P>
<P><a name="003">3</A>&nbsp;Numerum dierum et tempus dedit illi,<BR> et dedit illi potestatem eorum qu&#230; sunt super terram.<BR></P>
<P><a name="004">4</A>&nbsp;Posuit timorem illius super omnem carnem,<BR> et dominatus est bestiarum et volatilium.<BR></P>
<P><a name="005">5</A>&nbsp;Creavit ex ipso adjutorium simile sibi:<BR> consilium, et linguam, et oculos, et aures,<BR> et cor dedit illis excogitandi,<BR> et disciplina intellectus replevit illos.<BR></P>
<P><a name="006">6</A>&nbsp;Creavit illis scientiam spiritus,<BR> sensu implevit cor illorum,<BR> et mala et bona ostendit illis.<BR></P>
<P><a name="007">7</A>&nbsp;Posuit oculum suum super corda illorum,<BR> ostendere illis magnalia operum suorum:<BR></P>
<P><a name="008">8</A>&nbsp;ut nomen sanctificationis collaudent,<BR> et gloriari in mirabilibus illius;<BR> ut magnalia enarrent operum ejus.<BR></P>
<P><a name="009">9</A>&nbsp;Addidit illis disciplinam,<BR> et legem vit&#230; h&#230;reditavit illos.<BR></P>
<P><a name="010">10</A>&nbsp;Testamentum &#230;ternum constituit cum illis,<BR> et justitiam et judicia sua ostendit illis.<BR></P>
<P><a name="011">11</A>&nbsp;Et magnalia honoris ejus vidit oculus illorum,<BR> et honorem vocis audierunt aures illorum.<BR> Et dixit illis: Attendite ab omni iniquo.<BR></P>
<P><a name="012">12</A>&nbsp;Et mandavit illis unicuique de proximo suo.<BR></P>
<P><a name="013">13</A>&nbsp;Vi&#230; illorum coram ipso sunt semper:<BR> non sunt abscons&#230; ab oculis ipsius.<BR></P>
<P><a name="014">14</A>&nbsp;In unamquamque gentem pr&#230;posuit rectorem:<BR></P>
<P><a name="015">15</A>&nbsp;et pars Dei Isra&#235;l facta est manifesta.<BR></P>
<P><a name="016">16</A>&nbsp;Et omnia opera illorum velut sol in conspectu Dei:<BR> et oculi ejus sine intermissione inspicientes in viis eorum.<BR></P>
<P><a name="017">17</A>&nbsp;Non sunt absconsa testamenta per iniquitatem illorum,<BR> et omnes iniquitates eorum in conspectu Dei.<BR></P>
<P><a name="018">18</A>&nbsp;Eleemosyna viri quasi signaculum cum ipso,<BR> et gratiam hominis quasi pupillam conservabit.<BR></P>
<P><a name="019">19</A>&nbsp;Et postea resurget,<BR> et retribuet illis retributionem, unicuique in caput ipsorum,<BR> et convertet in interiores partes terr&#230;.<BR></P>
<P><a name="020">20</A>&nbsp;P&#156;nitentibus autem dedit viam justiti&#230;,<BR> et confirmavit deficientes sustinere,<BR> et destinavit illis sortem veritatis.]<BR>
</P>
<P><a name="021">21</A>&nbsp;[Convertere ad Dominum, et relinque peccata tua:<BR></P>
<P><a name="022">22</A>&nbsp;precare ante faciem Domini, et minue offendicula.<BR></P>
<P><a name="023">23</A>&nbsp;Revertere ad Dominum, et avertere ab injustitia tua,<BR> et nimis odito execrationem:<BR></P>
<P><a name="024">24</A>&nbsp;et cognosce justitias et judicia Dei,<BR> et sta in sorte propositionis, et orationis altissimi Dei.<BR></P>
<P><a name="025">25</A>&nbsp;In partes vade s&#230;culi sancti,<BR> cum vivis et dantibus confessionem Deo.<BR></P>
<P><a name="026">26</A>&nbsp;Non demoreris in errore impiorum:<BR> ante mortem confitere:<BR> a mortuo, quasi nihil, perit confessio.<BR></P>
<P><a name="027">27</A>&nbsp;Confiteberis vivens,<BR> vivus et sanus confiteberis:<BR> et laudabis Deum,<BR> et gloriaberis in miserationibus illius.<BR></P>
<P><a name="028">28</A>&nbsp;Quam magna misericordia Domini,<BR> et propitiatio illius convertentibus ad se!<BR></P>
<P><a name="029">29</A>&nbsp;Nec enim omnia possunt esse in hominibus,<BR> quoniam non est immortalis filius hominis,<BR> et in vanitate maliti&#230; placuerunt.<BR></P>
<P><a name="030">30</A>&nbsp;Quid lucidius sole?<BR> et hic deficiet;<BR> aut quid nequius quam quod excogitavit caro et sanguis?<BR> et hoc arguetur.<BR></P>
<P><a name="031">31</A>&nbsp;Virtutem altitudinis c&#230;li ipse conspicit:<BR> et omnes homines terra et cinis.]</P>
<P><HR>
<CENTER>
<A HREF="sir018">Next: Sirach Chapter 18</A></CENTER>
</BODY>
</HTML>
