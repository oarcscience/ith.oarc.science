<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 15</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/act015.htm">Polyglot</A>&nbsp;
<A HREF="../gnt/act015.htm">GNT</A>&nbsp;
<A HREF="../kjv/act015.htm">KJV</A>&nbsp;

<BR>
<BR><A HREF="act.htm">Acts Index</A><BR>
&nbsp;
<A HREF="act014.htm">Previous</A>&nbsp;
<A HREF="act016.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 15</H3><P><a name="001">1</A>&nbsp;Et quidam descendentes de Jud&#230;a docebant fratres: Quia nisi circumcidamini secundum morem Moysi, non potestis salvari.</P>
<P><a name="002">2</A>&nbsp;Facta ergo seditione non minima Paulo et Barnab&#230; adversus illos, statuerunt ut ascenderent Paulus et Barnabas, et quidam alii ex aliis ad Apostolos et presbyteros in Jerusalem super hac qu&#230;stione.</P>
<P><a name="003">3</A>&nbsp;Illi ergo deducti ab ecclesia pertransibant Ph&#156;nicen et Samariam, narrantes conversionem gentium: et faciebant gaudium magnum omnibus fratribus.</P>
<P><a name="004">4</A>&nbsp;Cum autem venissent Jerosolymam, suscepti sunt ab ecclesia, et ab Apostolis et senioribus, annuntiantes quanta Deus fecisset cum illis.</P>
<P><a name="005">5</A>&nbsp;Surrexerunt autem quidam de h&#230;resi pharis&#230;orum, qui crediderunt, dicentes quia oportet circumcidi eos, pr&#230;cipere quoque servare legem Moysi.</P>
<P><a name="006">6</A>&nbsp;Conveneruntque Apostoli et seniores videre de verbo hoc.</P>
<P><a name="007">7</A>&nbsp;Cum autem magna conquisitio fieret, surgens Petrus dixit ad eos: Viri fratres, vos scitis quoniam ab antiquis diebus Deus in nobis elegit, per os meum audire gentes verbum Evangelii et credere.</P>
<P><a name="008">8</A>&nbsp;Et qui novit corda Deus, testimonium perhibuit, dans illis Spiritum Sanctum, sicut et nobis,</P>
<P><a name="009">9</A>&nbsp;et nihil discrevit inter nos et illos, fide purificans corda eorum.</P>
<P><a name="010">10</A>&nbsp;Nunc ergo quid tentatis Deum, imponere jugum super cervices discipulorum quod neque patres nostri, neque nos portare potuimus?</P>
<P><a name="011">11</A>&nbsp;sed per gratiam Domini Jesu Christi credimus salvari, quemadmodum et illi.</P>
<P><a name="012">12</A>&nbsp;Tacuit autem omnis multitudo: et audiebant Barnabam et Paulum narrantes quanta Deus fecisset signa et prodigia per eos.<BR>
</P>
<P><a name="013">13</A>&nbsp;Et postquam tacuerunt, respondit Jacobus, dicens: Viri fratres, audite me.</P>
<P><a name="014">14</A>&nbsp;Simon narravit quemadmodum primum Deus visitavit sumere ex gentibus populum nomini suo.</P>
<P><a name="015">15</A>&nbsp;Et huic concordant verba prophetarum: sicut scriptum est:</P>
<P><a name="016">16</A>&nbsp;[Post h&#230;c revertar,<BR> et re&#230;dificabo tabernaculum David quod decidit:<BR> et diruta ejus re&#230;dificabo,<BR> et erigam illud:<BR></P>
<P><a name="017">17</A>&nbsp;ut requirant ceteri hominum Dominum,<BR> et omnes gentes super quas invocatum est nomen meum,<BR> dicit Dominus faciens h&#230;c.<BR></P>
<P><a name="018">18</A>&nbsp;Notum a s&#230;culo est Domino opus suum.]</P>
<P><a name="019">19</A>&nbsp;Propter quod ego judico non inquietari eos qui ex gentibus convertuntur ad Deum,</P>
<P><a name="020">20</A>&nbsp;sed scribere ad eos ut abstineant se a contaminationibus simulacrorum, et fornicatione, et suffocatis, et sanguine.</P>
<P><a name="021">21</A>&nbsp;Moyses enim a temporibus antiquis habet in singulis civitatibus qui eum pr&#230;dicent in synagogis, ubi per omne sabbatum legitur.<BR>
</P>
<P><a name="022">22</A>&nbsp;Tunc placuit Apostolis et senioribus cum omni ecclesia eligere viros ex eis, et mittere Antiochiam cum Paulo et Barnaba: Judam, qui cognominabatur Barsabas, et Silam, viros primos in fratribus:</P>
<P><a name="023">23</A>&nbsp;scribentes per manus eorum: Apostoli et seniores fratres, his qui sunt Antiochi&#230;, et Syri&#230;, et Cilici&#230;, fratribus ex gentibus, salutem.</P>
<P><a name="024">24</A>&nbsp;Quoniam audivimus quia quidam ex nobis exeuntes, turbaverunt vos verbis, evertentes animas vestras, quibus non mandavimus,</P>
<P><a name="025">25</A>&nbsp;placuit nobis collectis in unum eligere viros, et mittere ad vos cum carissimis nostris Barnaba et Paulo,</P>
<P><a name="026">26</A>&nbsp;hominibus qui tradiderunt animas suas pro nomine Domini nostri Jesu Christi.</P>
<P><a name="027">27</A>&nbsp;Misimus ergo Judam et Silam, qui et ipsi vobis verbis referent eadem.</P>
<P><a name="028">28</A>&nbsp;Visum est enim Spiritui Sancto et nobis nihil ultra imponere vobis oneris quam h&#230;c necessaria:</P>
<P><a name="029">29</A>&nbsp;ut abstineatis vos ab immolatis simulacrorum, et sanguine, et suffocato, et fornicatione: a quibus custodientes vos, bene agetis. Valete.</P>
<P><a name="030">30</A>&nbsp;Illi ergo dimissi, descenderunt Antiochiam: et congregata multitudine tradiderunt epistolam.</P>
<P><a name="031">31</A>&nbsp;Quam cum legissent, gavisi sunt super consolatione.</P>
<P><a name="032">32</A>&nbsp;Judas autem et Silas, et ipsi cum essent prophet&#230;, verbo plurimo consolati sunt fratres, et confirmaverunt.</P>
<P><a name="033">33</A>&nbsp;Facto autem ibi aliquanto tempore, dimissi sunt cum pace a fratribus ad eos qui miserant illos.</P>
<P><a name="034">34</A>&nbsp;Visum est autem Sil&#230; ibi remanere: Judas autem solus abiit Jerusalem.<BR>
</P>
<P><a name="035">35</A>&nbsp;Paulus autem et Barnabas demorabantur Antiochi&#230;, docentes et evangelizantes cum aliis pluribus verbum Domini.</P>
<P><a name="036">36</A>&nbsp;Post aliquot autem dies, dixit ad Barnabam Paulus: Revertentes visitemus fratres per universas civitates in quibus pr&#230;dicavimus verbum Domini, quomodo se habeant.</P>
<P><a name="037">37</A>&nbsp;Barnabas autem volebat secum assumere et Joannem, qui cognominabatur Marcus.</P>
<P><a name="038">38</A>&nbsp;Paulus autem rogabat eum (ut qui discessisset ab eis de Pamphylia, et non isset cum eis in opus) non debere recipi.</P>
<P><a name="039">39</A>&nbsp;Facta est autem dissensio, ita ut discederent ab invicem, et Barnabas quidem, assumpto Marco, navigaret Cyprum.<BR>
</P>
<P><a name="040">40</A>&nbsp;Paulus vero, electo Sila, profectus est, traditus grati&#230; Dei a fratribus.</P>
<P><a name="041">41</A>&nbsp;Perambulabat autem Syriam et Ciliciam, confirmans ecclesias: pr&#230;cipiens custodire pr&#230;cepta Apostolorum et seniorum.</P>
<P><HR>
<CENTER>
<A HREF="act016.htm">Next: Acts Chapter 16</A></CENTER>
</BODY>
</HTML>
