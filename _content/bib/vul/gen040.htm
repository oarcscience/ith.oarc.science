<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 40</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen040">Polyglot</A>&nbsp;
<A HREF="../kjv/gen040">KJV</A>&nbsp;
<A HREF="../sep/gen040">Sep</A>&nbsp;
<A HREF="../tan/gen040">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen039">Previous</A>&nbsp;
<A HREF="gen041">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 40</H3><P><a name="001">1</A>&nbsp;His ita gestis, accidit ut peccarent duo eunuchi, pincerna regis &#198;gypti, et pistor, domino suo.</P>
<P><a name="002">2</A>&nbsp;Iratusque contra eos Pharao (nam alter pincernis pr&#230;erat, alter pistoribus),</P>
<P><a name="003">3</A>&nbsp;misit eos in carcerem principis militum, in quo erat vinctus et Joseph.</P>
<P><a name="004">4</A>&nbsp;At custos carceris tradidit eos Joseph, qui et ministrabat eis: aliquantulum temporis fluxerat, et illi in custodia tenebantur.</P>
<P><a name="005">5</A>&nbsp;Videruntque ambo somnium nocte una, juxta interpretationem congruam sibi:</P>
<P><a name="006">6</A>&nbsp;ad quos cum introisset Joseph mane, et vidisset eos tristes,</P>
<P><a name="007">7</A>&nbsp;sciscitatus est eos, dicens: Cur tristior est hodie solito facies vestra?</P>
<P><a name="008">8</A>&nbsp;Qui responderunt: Somnium vidimus, et non est qui interpretetur nobis. Dixitque ad eos Joseph: Numquid non Dei est interpretatio? referte mihi quid videritis.</P>
<P><a name="009">9</A>&nbsp;Narravit prior, pr&#230;positus pincernarum, somnium suum: Videbam coram me vitem,</P>
<P><a name="010">10</A>&nbsp;in qua erant tres propagines, crescere paulatim in gemmas, et post flores uvas maturescere:</P>
<P><a name="011">11</A>&nbsp;calicemque Pharaonis in manu mea: tuli ergo uvas, et expressi in calicem quem tenebam, et tradidi poculum Pharaoni.</P>
<P><a name="012">12</A>&nbsp;Respondit Joseph: H&#230;c est interpretatio somnii: tres propagines, tres adhuc dies sunt:</P>
<P><a name="013">13</A>&nbsp;post quos recordabitur Pharao ministerii tui, et restituet te in gradum pristinum: dabisque ei calicem juxta officium tuum, sicut ante facere consueveras.</P>
<P><a name="014">14</A>&nbsp;Tantum memento mei, cum bene tibi fuerit, et facias mecum misericordiam: ut suggeras Pharaoni ut educat me de isto carcere:</P>
<P><a name="015">15</A>&nbsp;quia furto sublatus sum de terra Hebr&#230;orum, et hic innocens in lacum missus sum.</P>
<P><a name="016">16</A>&nbsp;Videns pistorum magister quod prudenter somnium dissolvisset, ait: Et ego vidi somnium: quod tria canistra farin&#230; haberem super caput meum:</P>
<P><a name="017">17</A>&nbsp;et in uno canistro quod erat excelsius, portare me omnes cibos qui fiunt arte pistoria, avesque comedere ex eo.</P>
<P><a name="018">18</A>&nbsp;Respondit Joseph: H&#230;c est interpretatio somnii: tria canistra, tres adhuc dies sunt:</P>
<P><a name="019">19</A>&nbsp;post quos auferet Pharao caput tuum, ac suspendet te in cruce, et lacerabunt volucres carnes tuas.</P>
<P><a name="020">20</A>&nbsp;Exinde dies tertius natalitius Pharaonis erat: qui faciens grande convivium pueris suis, recordatus est inter epulas magistri pincernarum, et pistorum principis.</P>
<P><a name="021">21</A>&nbsp;Restituitque alterum in locum suum, ut porrigeret ei poculum:</P>
<P><a name="022">22</A>&nbsp;alterum suspendit in patibulo, ut conjectoris veritas probaretur.</P>
<P><a name="023">23</A>&nbsp;Et tamen succedentibus prosperis, pr&#230;positus pincernarum oblitus est interpretis sui.</P>
<P><HR>
<CENTER>
<A HREF="gen041">Next: Genesis Chapter 41</A></CENTER>
</BODY>
</HTML>
