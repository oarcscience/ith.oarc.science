[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/num002)  [KJV](../kjv/num002)  [Sep](../sep/num002) 
[Tan](../tan/num002)   
  
[Numbers Index](num)  
  [Previous](num001)  [Next](num003) 

------------------------------------------------------------------------

### Vulgate (Latin): Numbers Chapter 2

<span id="001">1</span> Locutusque est Dominus ad Moysen et Aaron,
dicens:

<span id="002">2</span> Singuli per turmas, signa, atque vexilla, et
domos cognationum suarum, castrametabuntur filii Israël, per gyrum
tabernaculi fœderis.

<span id="003">3</span> Ad orientem Judas figet tentoria per turmas
exercitus sui: eritque princeps filiorum ejus Nahasson filius Aminadab.

<span id="004">4</span> Et omnis de stirpe ejus summa pugnantium,
septuaginta quatuor millia sexcenti.

<span id="005">5</span> Juxta eum castrametati sunt de tribu Issachar,
quorum princeps fuit Nathanaël filius Suar.

<span id="006">6</span> Et omnis numerus pugnatorum ejus quinquaginta
quatuor millia quadringenti.

<span id="007">7</span> In tribu Zabulon princeps fuit Eliab filius
Helon.

<span id="008">8</span> Omnis de stirpe ejus exercitus pugnatorum,
quinquaginta septem millia quadringenti.

<span id="009">9</span> Universi qui in castris Judæ enumerati sunt,
fuerunt centum octoginta sex millia quadringenti: et per turmas suas
primi egredientur.  

<span id="010">10</span> In castris filiorum Ruben ad meridianam plagam
erit princeps Elisur filius Sedeur.

<span id="011">11</span> Et cunctus exercitus pugnatorum ejus qui
numerati sunt, quadraginta sex millia quingenti.

<span id="012">12</span> Juxta eum castrametati sunt de tribu Simeon:
quorum princeps fuit Salamiel filius Surisaddai.

<span id="013">13</span> Et cunctus exercitus pugnatorum ejus qui
numerati sunt, quinquaginta novem millia trecenti.

<span id="014">14</span> In tribu Gad princeps fuit Eliasaph filius
Duel.

<span id="015">15</span> Et cunctus exercitus pugnatorum ejus, qui
numerati sunt, quadraginta quinque millia sexcenti quinquaginta.

<span id="016">16</span> Omnes qui recensiti sunt in castris Ruben,
centum quinquaginta millia et mille quadringenti quinquaginta per turmas
suas: in secundo loco proficiscentur.

<span id="017">17</span> Levabitur autem tabernaculum testimonii per
officia Levitarum, et turmas eorum: quomodo erigetur, ita et deponetur.
Singuli per loca et ordines suos proficiscentur.  

<span id="018">18</span> Ad occidentalem plagam erunt castra filiorum
Ephraim, quorum princeps fuit Elisama filius Ammiud.

<span id="019">19</span> Cunctus exercitus pugnatorum ejus, qui numerati
sunt, quadraginta millia quingenti.

<span id="020">20</span> Et cum eis tribus filiorum Manasse, quorum
princeps fuit Gamaliel filius Phadassur.

<span id="021">21</span> Cunctusque exercitus pugnatorum ejus, qui
numerati sunt, triginta duo millia ducenti.

<span id="022">22</span> In tribu filiorum Benjamin princeps fuit Abidan
filius Gedeonis.

<span id="023">23</span> Et cunctus exercitus pugnatorum ejus, qui
recensiti sunt, triginta quinque millia quadringenti.

<span id="024">24</span> Omnes qui numerati sunt in castris Ephraim,
centum octo millia centum per turmas suas: tertii proficiscentur.  

<span id="025">25</span> Ad aquilonis partem castrametati sunt filii
Dan: quorum princeps fuit Ahiezer filius Ammisaddai.

<span id="026">26</span> Cunctus exercitus pugnatorum ejus, qui numerati
sunt, sexaginta duo millia septingenti.

<span id="027">27</span> Juxta eum fixere tentoria de tribu Aser: quorum
princeps fuit Phegiel filius Ochran.

<span id="028">28</span> Cunctus exercitus pugnatorum ejus, qui numerati
sunt, quadraginta millia et mille quingenti.

<span id="029">29</span> De tribu filiorum Nephthali princeps fuit Ahira
filius Enan.

<span id="030">30</span> Cunctus exercitus pugnatorum ejus, quinquaginta
tria millia quadringenti.

<span id="031">31</span> Omnes qui numerati sunt in castris Dan, fuerunt
centum quinquaginta septem millia sexcenti: et novissimi
proficiscentur.  

<span id="032">32</span> Hic numerus filiorum Israël, per domos
cognationum suarum et turmas divisi exercitus, sexcenta tria millia
quingenti quinquaginta.

<span id="033">33</span> Levitæ autem non sunt numerati inter filios
Israël: sic enim præceperat Dominus Moysi.

<span id="034">34</span> Feceruntque filii Israël juxta omnia quæ
mandaverat Dominus. Castrametati sunt per turmas suas, et profecti per
familias ac domos patrum suorum.

------------------------------------------------------------------------

[Next: Numbers Chapter 3](num003)
