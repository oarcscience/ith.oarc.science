<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Corinthians: 2 Corinthians Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/co2001.htm">Polyglot</A>&nbsp;
<A HREF="../gnt/co2001.htm">GNT</A>&nbsp;
<A HREF="../kjv/co2001.htm">KJV</A>&nbsp;

<BR>
<BR><A HREF="co2.htm">2 Corinthians Index</A><BR>
&nbsp;
<A HREF="co1016.htm">Previous</A>&nbsp;
<A HREF="co2002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Corinthians Chapter 1</H3><P><a name="001">1</A>&nbsp;Paulus, Apostolus Jesu Christi per voluntatem Dei, et Timotheus frater, ecclesi&#230; Dei, qu&#230; est Corinthi cum omnibus sanctis, qui sunt in universa Achaia.</P>
<P><a name="002">2</A>&nbsp;Gratia vobis, et pax a Deo Patre nostro, et Domino Jesu Christo.<BR>
</P>
<P><a name="003">3</A>&nbsp;Benedictus Deus et Pater Domini nostri Jesu Christi, Pater misericordiarum, et Deus totius consolationis,</P>
<P><a name="004">4</A>&nbsp;qui consolatur nos in omni tribulatione nostra: ut possimus et ipsi consolari eos qui in omni pressura sunt, per exhortationem, qua exhortamur et ipsi a Deo.</P>
<P><a name="005">5</A>&nbsp;Quoniam sicut abundant passiones Christi in nobis: ita et per Christum abundat consolatio nostra.</P>
<P><a name="006">6</A>&nbsp;Sive autem tribulamur pro vestra exhortatione et salute, sive consolamur pro vestra consolatione, sive exhortamur pro vestra exhortatione et salute, qu&#230; operatur tolerantiam earumdem passionum, quas et nos patimur:</P>
<P><a name="007">7</A>&nbsp;ut spes nostra firma sit pro vobis: scientes quod sicut socii passionum estis, sic eritis et consolationis.</P>
<P><a name="008">8</A>&nbsp;Non enim volumus ignorare vos, fratres, de tribulatione nostra, qu&#230; facta est in Asia, quoniam supra modum gravati sumus supra virtutem, ita ut t&#230;deret nos etiam vivere.</P>
<P><a name="009">9</A>&nbsp;Sed ipsi in nobismetipsis responsum mortis habuimus, ut non simus fidentes in mortuos, sed in Deo, qui suscitat mortuos:</P>
<P><a name="010">10</A>&nbsp;qui de tantis periculis nos eripuit, et eruit: in quem speramus quoniam et adhuc eripiet,</P>
<P><a name="011">11</A>&nbsp;adjuvantibus et vobis in oratione pro nobis: ut ex multorum personis, ejus qu&#230; in nobis est donationis, per multos grati&#230; agantur pro nobis.<BR>
</P>
<P><a name="012">12</A>&nbsp;Nam gloria nostra h&#230;c est: testimonium conscienti&#230; nostr&#230;, quod in simplicitate cordis et sinceritate Dei, et non in sapientia carnali, sed in gratia Dei, conversati sumus in hoc mundo: abundantius autem ad vos.</P>
<P><a name="013">13</A>&nbsp;Non enim alia scribimus vobis, quam qu&#230; legistis, et cognovistis. Spero autem quod usque in finem cognoscetis,</P>
<P><a name="014">14</A>&nbsp;sicut et cognovistis nos ex parte, quod gloria vestra sumus, sicut et vos nostra, in die Domini nostri Jesu Christi.</P>
<P><a name="015">15</A>&nbsp;Et hac confidentia volui prius venire ad vos, ut secundum gratiam haberetis:</P>
<P><a name="016">16</A>&nbsp;et per vos transire in Macedoniam, et iterum a Macedonia venire ad vos, et a vobis deduci in Jud&#230;am.</P>
<P><a name="017">17</A>&nbsp;Cum ergo hoc voluissem, numquid levitate usus sum? aut qu&#230; cogito, secundum carnem cogito, ut sit apud me Est et Non?</P>
<P><a name="018">18</A>&nbsp;Fidelis autem Deus, quia sermo noster, qui fuit apud vos, non est in illo Est et Non.</P>
<P><a name="019">19</A>&nbsp;Dei enim Filius Jesus Christus, qui in vobis per nos pr&#230;dicatus est, per me, et Silvanum, et Timotheum, non fuit Est et Non, sed Est in illo fuit.</P>
<P><a name="020">20</A>&nbsp;Quotquot enim promissiones Dei sunt, in illo Est: ideo et per ipsum Amen Deo ad gloriam nostram.</P>
<P><a name="021">21</A>&nbsp;Qui autem confirmat nos vobiscum in Christo, et qui unxit nos Deus:</P>
<P><a name="022">22</A>&nbsp;qui et signavit nos, et dedit pignus Spiritus in cordibus nostris.<BR>
</P>
<P><a name="023">23</A>&nbsp;Ego autem testem Deum invoco in animam meam, quod parcens vobis, non veni ultra Corinthum:</P>
<P><a name="024">24</A>&nbsp;non quia dominamur fidei vest&#230;, sed adjutores sumus gaudii vestri: nam fide statis.</P>
<P><HR>
<CENTER>
<A HREF="co2002.htm">Next: 2 Corinthians Chapter 2</A></CENTER>
</BODY>
</HTML>
