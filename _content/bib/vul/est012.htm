<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Esther: Esther Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/est012.htm">Polyglot</A>&nbsp;

<BR>
<BR><A HREF="est.htm">Esther Index</A><BR>
&nbsp;
<A HREF="est011.htm">Previous</A>&nbsp;
<A HREF="est013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Esther Chapter 12</H3><P><a name="001">1</A>&nbsp;Morabatur autem eo tempore in aula regis cum Bagatha et Thara eunuchis regis, qui janitores erant palatii.</P>
<P><a name="002">2</A>&nbsp;Cumque intellexisset cogitationes eorum, et curas diligentius pervidisset, didicit quod conarentur in regem Artaxerxem manus mittere, et nuntiavit super eo regi.</P>
<P><a name="003">3</A>&nbsp;Qui de utroque, habita qu&#230;stione, confessos jussit duci ad mortem.</P>
<P><a name="004">4</A>&nbsp;Rex autem quod gestum erat, scripsit in commentariis: sed et Mardoch&#230;us rei memoriam litteris tradidit.</P>
<P><a name="005">5</A>&nbsp;Pr&#230;cepitque ei rex, ut in aula palatii moraretur, datis ei pro delatione muneribus.</P>
<P><a name="006">6</A>&nbsp;Aman vero filius Amadathi Bug&#230;us erat gloriosissimus coram rege, et voluit nocere Mardoch&#230;o et populo ejus pro duobus eunuchis regis qui fuerant interfecti. Et diripuerunt bona, vel substantias eorum. Epistol&#230; autem hoc exemplar fuit.</P>
<P><HR>
<CENTER>
<A HREF="est013.htm">Next: Esther Chapter 13</A></CENTER>
</BODY>
</HTML>
