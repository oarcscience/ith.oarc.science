<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 34</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/deu034">Polyglot</A>&nbsp;
<A HREF="../kjv/deu034">KJV</A>&nbsp;
<A HREF="../sep/deu034">Sep</A>&nbsp;
<A HREF="../tan/deu034">Tan</A>&nbsp;

<BR>
<BR><A HREF="deu">Deuteronomy Index</A><BR>
&nbsp;
<A HREF="deu033">Previous</A>&nbsp;
<A HREF="jos001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 34</H3><P><a name="001">1</A>&nbsp;Ascendit ergo Moyses de campestribus Moab super montem Nebo, in verticem Phasga contra Jericho: ostenditque ei Dominus omnem terram Galaad usque Dan,</P>
<P><a name="002">2</A>&nbsp;et universum Nephthali, terramque Ephraim et Manasse, et omnem terram Juda usque ad mare novissimum,</P>
<P><a name="003">3</A>&nbsp;et australem partem, et latitudinem campi Jericho civitatis palmarum usque Segor.</P>
<P><a name="004">4</A>&nbsp;Dixitque Dominus ad eum: H&#230;c est terra, pro qua juravi Abraham, Isaac, et Jacob, dicens: Semini tuo dabo eam. Vidisti eam oculis tuis, et non transibis ad illam.</P>
<P><a name="005">5</A>&nbsp;Mortuusque est ibi Moyses servus Domini, in terra Moab, jubente Domino:</P>
<P><a name="006">6</A>&nbsp;et sepelivit eum in valle terr&#230; Moab contra Phogor: et non cognovit homo sepulchrum ejus usque in pr&#230;sentem diem.</P>
<P><a name="007">7</A>&nbsp;Moyses centum et viginti annorum erat quando mortuus est: non caligavit oculus ejus, nec dentes illius moti sunt.</P>
<P><a name="008">8</A>&nbsp;Fleveruntque eum filii Isra&#235;l in campestribus Moab triginta diebus: et completi sunt dies planctus lugentium Moysen.</P>
<P><a name="009">9</A>&nbsp;Josue vero filius Nun repletus est spiritu sapienti&#230;, quia Moyses posuit super eum manus suas. Et obedierunt ei filii Isra&#235;l, feceruntque sicut pr&#230;cepit Dominus Moysi.</P>
<P><a name="010">10</A>&nbsp;Et non surrexit ultra propheta in Isra&#235;l sicut Moyses, quem nosset Dominus facie ad faciem,</P>
<P><a name="011">11</A>&nbsp;in omnibus signis atque portentis, qu&#230; misit per eum, ut faceret in terra &#198;gypti Pharaoni, et omnibus servis ejus, univers&#230;que terr&#230; illius,</P>
<P><a name="012">12</A>&nbsp;et cunctam manum robustam, magnaque mirabilia, qu&#230; fecit Moyses coram universo Isra&#235;l.</P>
<P></P>
<P><HR>
<CENTER>
<A HREF="jos001">Next: Joshua Chapter 1</A></CENTER>
</BODY>
</HTML>
