<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Esther: Esther Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/est005.htm">Polyglot</A>&nbsp;
<A HREF="../kjv/est005.htm">KJV</A>&nbsp;
<A HREF="../sep/est005.htm">Sep</A>&nbsp;
<A HREF="../tan/est005.htm">Tan</A>&nbsp;

<BR>
<BR><A HREF="est.htm">Esther Index</A><BR>
&nbsp;
<A HREF="est004.htm">Previous</A>&nbsp;
<A HREF="est006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Esther Chapter 5</H3><P><a name="001">1</A>&nbsp;Die autem tertio induta est Esther regalibus vestimentis, et stetit in atrio domus regi&#230;, quod erat interius, contra basilicam regis: at ille sedebat super solium suum in consistorio palatii contra ostium domus.</P>
<P><a name="002">2</A>&nbsp;Cumque vidisset Esther reginam stantem, placuit oculis ejus, et extendit contra eam virgam auream, quam tenebat manu: qu&#230; accedens, osculata est summitatem virg&#230; ejus.</P>
<P><a name="003">3</A>&nbsp;Dixitque ad eam rex: Quid vis, Esther regina? qu&#230; est petitio tua? etiam si dimidiam partem regni petieris, dabitur tibi.</P>
<P><a name="004">4</A>&nbsp;At illa respondit: Si regi placet, obsecro ut venias ad me hodie, et Aman tecum, ad convivium quod paravi.</P>
<P><a name="005">5</A>&nbsp;Statimque rex: Vocate, inquit, cito Aman ut Esther obediat voluntati. Venerunt itaque rex et Aman ad convivium, quod eis regina paraverat.</P>
<P><a name="006">6</A>&nbsp;Dixitque ei rex, postquam vinum biberat abundanter: Quid petis ut detur tibi? et pro qua re postulas? etiam si dimidiam partem regni mei petieris, impetrabis.</P>
<P><a name="007">7</A>&nbsp;Cui respondit Esther: Petitio mea, et preces sunt ist&#230;:</P>
<P><a name="008">8</A>&nbsp;si inveni in conspectu regis gratiam, et si regi placet ut det mihi quod postulo, et meam impleat petitionem: veniat rex et Aman ad convivium quod paravi eis, et cras aperiam regi voluntatem meam.<BR>
</P>
<P><a name="009">9</A>&nbsp;Egressus est itaque illo die Aman l&#230;tus et alacer. Cumque vidisset Mardoch&#230;um sedentem ante fores palatii, et non solum non assurrexisse sibi, sed nec motum quidem de loco sessionis su&#230;, indignatus est valde:</P>
<P><a name="010">10</A>&nbsp;et dissimulata ira reversus in domum suam, convocavit ad se amicos suos, et Zares uxorem suam,</P>
<P><a name="011">11</A>&nbsp;et exposuit illis magnitudinem divitiarum suarum, filiorumque turbam, et quanta eum gloria super omnes principes et servos suos rex elevasset.</P>
<P><a name="012">12</A>&nbsp;Et post h&#230;c ait: Regina quoque Esther nullum alium vocavit ad convivium cum rege pr&#230;ter me: apud quam etiam cras cum rege pransurus sum.</P>
<P><a name="013">13</A>&nbsp;Et cum h&#230;c omnia habeam, nihil me habere puto, quamdiu videro Mardoch&#230;um Jud&#230;um sedentem ante fores regias.</P>
<P><a name="014">14</A>&nbsp;Responderuntque ei Zares uxor ejus, et ceteri amici: Jube parari excelsam trabem, habentem altitudinis quinquaginta cubitos, et dic mane regi ut appendatur super eam Mardoch&#230;us, et sic ibis cum rege l&#230;tus ad convivium. Placuit ei consilium, et jussit excelsam parari crucem.</P>
<P><HR>
<CENTER>
<A HREF="est006.htm">Next: Esther Chapter 6</A></CENTER>
</BODY>
</HTML>
