[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/mal004)  [KJV](../kjv/mal004)   
  
[Malachi Index](mal)  
  [Previous](mal003)  [Next](ma1001) 

------------------------------------------------------------------------

### Vulgate (Latin): Malachi Chapter 4

<span id="001">1</span> Ecce enim dies veniet succensa quasi caminus: et
erunt omnes superbi et omnes facientes impietatem stipula: et
inflammabit eos dies veniens, dicit Dominus exercituum, quæ non
derelinquet eis radicem et germen.

<span id="002">2</span> Et orietur vobis timentibus nomen meum sol
justitiæ, et sanitas in pennis ejus: et egrediemini, et salietis sicut
vituli de armento.

<span id="003">3</span> Et calcabitis impios, cum fuerint cinis sub
planta pedum vestrorum, in die qua ego facio, dicit Dominus exercituum.

<span id="004">4</span> Mementote legis Moysi servi mei, quam mandavi ei
in Horeb ad omnem Israël, præcepta et judicia.

<span id="005">5</span> Ecce ego mittam vobis Eliam prophetam, antequam
veniat dies Domini magnus et horribilis.

<span id="006">6</span> Et convertet cor patrum ad filios, et cor
filiorum ad patres eorum: ne forte veniam, et percutiam terram
anathemate.

------------------------------------------------------------------------

[Next: 1 Macabees Chapter 1](ma1001)
