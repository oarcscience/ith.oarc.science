<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Amos: Amos Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/amo007.htm">Polyglot</A>&nbsp;
<A HREF="../kjv/amo007.htm">KJV</A>&nbsp;
<A HREF="../sep/amo007.htm">Sep</A>&nbsp;
<A HREF="../tan/amo007.htm">Tan</A>&nbsp;

<BR>
<BR><A HREF="amo.htm">Amos Index</A><BR>
&nbsp;
<A HREF="amo006.htm">Previous</A>&nbsp;
<A HREF="amo008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Amos Chapter 7</H3><P><a name="001">1</A>&nbsp;H&#230;c ostendit mihi Dominus Deus: et ecce fictor locust&#230; in principio germinantium serotini imbris, et ecce serotinus post tonsionem regis.</P>
<P><a name="002">2</A>&nbsp;Et factum est, cum consummasset comedere herbam terr&#230;, dixi: Domine Deus, propitius esto, obsecro; quis suscitabit Jacob, quia parvulus est?</P>
<P><a name="003">3</A>&nbsp;Misertus est Dominus super hoc: Non erit, dixit Dominus.</P>
<P><a name="004">4</A>&nbsp;H&#230;c ostendit mihi Dominus Deus: et ecce vocabat judicium ad ignem Dominus Deus; et devoravit abyssum multam, et comedit simul partem.</P>
<P><a name="005">5</A>&nbsp;Et dixi: Domine Deus, quiesce, obsecro; quis suscitabit Jacob, quia parvulus est?</P>
<P><a name="006">6</A>&nbsp;Misertus est Dominus super hoc: Sed et istud non erit, dixit Dominus Deus.</P>
<P><a name="007">7</A>&nbsp;H&#230;c ostendit mihi Dominus: et ecce Dominus stans super murum litum, et in manu ejus trulla c&#230;mentarii.</P>
<P><a name="008">8</A>&nbsp;Et dixit Dominus ad me: Quid tu vides, Amos? Et dixi: Trullam c&#230;mentarii. Et dixit Dominus: [Ecce ego ponam trullam in medio populi mei Isra&#235;l;<BR> non adjiciam ultra superinducere eum.<BR></P>
<P><a name="009">9</A>&nbsp;Et demolientur excelsa idoli,<BR> et sanctificationes Isra&#235;l desolabuntur,<BR> et consurgam super domum Jeroboam in gladio.]</P>
<P><a name="010">10</A>&nbsp;Et misit Amasias, sacerdos Bethel, ad Jeroboam, regem Isra&#235;l, dicens: Rebellavit contra te Amos in medio domus Isra&#235;l; non poterit terra sustinere universos sermones ejus.</P>
<P><a name="011">11</A>&nbsp;H&#230;c enim dicit Amos: In gladio morietur Jeroboam, et Isra&#235;l captivus migrabit de terra sua.</P>
<P><a name="012">12</A>&nbsp;Et dixit Amasias ad Amos: Qui vides, gradere: fuge in terram Juda, et comede ibi panem, et prophetabis ibi.</P>
<P><a name="013">13</A>&nbsp;Et in Bethel non adjicies ultra ut prophetes, quia sanctificatio regis est, et domus regni est.</P>
<P><a name="014">14</A>&nbsp;Responditque Amos, et dixit ad Amasiam: Non sum propheta, et non sum filius prophet&#230;: sed armentarius ego sum vellicans sycomoros.</P>
<P><a name="015">15</A>&nbsp;Et tulit me Dominus cum sequerer gregem, et dixit Dominus ad me: Vade, propheta ad populum meum Isra&#235;l.</P>
<P><a name="016">16</A>&nbsp;Et nunc audi verbum Domini: [Tu dicis: Non prophetabis super Isra&#235;l,<BR> et non stillabis super domum idoli.<BR></P>
<P><a name="017">17</A>&nbsp;Propter hoc h&#230;c dicit Dominus:<BR> Uxor tua in civitate fornicabitur,<BR> et filii tui et fili&#230; tu&#230; in gladio cadent,<BR> et humus tua funiculo metietur:<BR> et tu in terra polluta morieris,<BR> et Isra&#235;l captivus migrabit de terra sua.]</P>
<P><HR>
<CENTER>
<A HREF="amo008.htm">Next: Amos Chapter 8</A></CENTER>
</BODY>
</HTML>
