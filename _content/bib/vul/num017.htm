<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 17</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num017">Polyglot</A>&nbsp;
<A HREF="../kjv/num017">KJV</A>&nbsp;
<A HREF="../sep/num017">Sep</A>&nbsp;
<A HREF="../tan/num017">Tan</A>&nbsp;

<BR>
<BR><A HREF="num">Numbers Index</A><BR>
&nbsp;
<A HREF="num016">Previous</A>&nbsp;
<A HREF="num018">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 17</H3><P><a name="001">1</A>&nbsp;Et locutus est Dominus ad Moysen, dicens:</P>
<P><a name="002">2</A>&nbsp;Loquere ad filios Isra&#235;l, et accipe ab eis virgas singulas per cognationes suas, a cunctis principibus tribuum, virgas duodecim, et uniuscujusque nomen superscribes virg&#230; su&#230;.</P>
<P><a name="003">3</A>&nbsp;Nomen autem Aaron erit in tribu Levi, et una virga cunctas seorsum familias continebit:</P>
<P><a name="004">4</A>&nbsp;ponesque eas in tabernaculo f&#156;deris coram testimonio, ubi loquar ad te.</P>
<P><a name="005">5</A>&nbsp;Quem ex his elegero, germinabit virga ejus: et cohibebo a me querimonias filiorum Isra&#235;l, quibus contra vos murmurant.</P>
<P><a name="006">6</A>&nbsp;Locutusque est Moyses ad filios Isra&#235;l: et dederunt ei omnes principes virgas per singulas tribus: fueruntque virg&#230; duodecim absque virga Aaron.</P>
<P><a name="007">7</A>&nbsp;Quas cum posuisset Moyses coram Domino in tabernaculo testimonii,</P>
<P><a name="008">8</A>&nbsp;sequenti die regressus invenit germinasse virgam Aaron in domo Levi: et turgentibus gemmis eruperant flores, qui, foliis dilatatis, in amygdalas deformati sunt.</P>
<P><a name="009">9</A>&nbsp;Protulit ergo Moyses omnes virgas de conspectu Domini ad cunctos filios Isra&#235;l: videruntque, et receperunt singuli virgas suas.</P>
<P><a name="010">10</A>&nbsp;Dixitque Dominus ad Moysen: Refer virgam Aaron in tabernaculum testimonii, ut servetur ibi in signum rebellium filiorum Isra&#235;l, et quiescant querel&#230; eorum a me, ne moriantur.</P>
<P><a name="011">11</A>&nbsp;Fecitque Moyses sicut pr&#230;ceperat Dominus.</P>
<P><a name="012">12</A>&nbsp;Dixerunt autem filii Isra&#235;l ad Moysen: Ecce consumpti sumus, omnes perivimus.</P>
<P><a name="013">13</A>&nbsp;Quicumque accedit ad tabernaculum Domini, moritur. Num usque ad internecionem cuncti delendi sumus?</P>
<P><HR>
<CENTER>
<A HREF="num018">Next: Numbers Chapter 18</A></CENTER>
</BODY>
</HTML>
