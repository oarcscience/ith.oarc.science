<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 46</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer046">Polyglot</A>&nbsp;
<A HREF="../kjv/jer046">KJV</A>&nbsp;
<A HREF="../sep/jer046">Sep</A>&nbsp;
<A HREF="../tan/jer046">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer045">Previous</A>&nbsp;
<A HREF="jer047">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 46</H3><P><a name="001">1</A>&nbsp;Quod factum est verbum Domini ad Jeremiam prophetam contra gentes.</P>
<P><a name="002">2</A>&nbsp;Ad &#198;gyptum, adversum exercitum Pharaonis Nechao regis &#198;gypti, qui erat juxta fluvium Euphraten in Charcamis, quem percussit Nabuchodonosor rex Babylonis, in quarto anno Joakim filii Josi&#230; regis Juda.</P>
<P><a name="003">3</A>&nbsp;[Pr&#230;parate scutum et clypeum,<BR> et procedite ad bellum.<BR></P>
<P><a name="004">4</A>&nbsp;Jungite equos, et ascendite, equites:<BR> state in galeis, polite lanceas, induite vos loricis.<BR></P>
<P><a name="005">5</A>&nbsp;Quid igitur? vidi ipsos pavidos,<BR> et terga vertentes,<BR> fortes eorum c&#230;sos:<BR> fugerunt conciti, nec respexerunt:<BR> terror undique, ait Dominus.<BR></P>
<P><a name="006">6</A>&nbsp;Non fugiat velox,<BR> nec salvari se putet fortis:<BR> ad aquilonem juxta flumen Euphraten<BR> victi sunt, et ruerunt.<BR></P>
<P><a name="007">7</A>&nbsp;Quis est iste, qui quasi flumen ascendit,<BR> et veluti fluviorum intumescunt gurgites ejus?<BR></P>
<P><a name="008">8</A>&nbsp;&#198;gyptus fluminis instar ascendit,<BR> et velut flumina movebuntur fluctus ejus,<BR> et dicet: Ascendens operiam terram:<BR> perdam civitatem, et habitatores ejus.<BR></P>
<P><a name="009">9</A>&nbsp;Ascendite equos,<BR> et exsultate in curribus,<BR> et procedant fortes,<BR> &#198;thiopia et Libyes tenentes scutum,<BR> et Lydii arripientes et jacientes sagittas.<BR></P>
<P><a name="010">10</A>&nbsp;Dies autem ille Domini Dei exercituum dies ultionis,<BR> ut sumat vindictam de inimicis suis:<BR> devorabit gladius, et saturabitur,<BR> et inebriabitur sanguine eorum:<BR> victima enim Domini Dei exercituum<BR> in terra aquilonis juxta flumen Euphraten.<BR></P>
<P><a name="011">11</A>&nbsp;Ascende in Galaad, et tolle resinam,<BR> virgo filia &#198;gypti:<BR> frustra multiplicas medicamina:<BR> sanitas non erit tibi.<BR></P>
<P><a name="012">12</A>&nbsp;Audierunt gentes ignominiam tuam,<BR> et ululatus tuus replevit terram:<BR> quia fortis impegit in fortem,<BR> et ambo pariter conciderunt.]<BR>
</P>
<P><a name="013">13</A>&nbsp;Verbum quod locutus est Dominus ad Jeremiam prophetam, super eo quod venturus esset Nabuchodonosor rex Babylonis, et percussurus terram &#198;gypti:</P>
<P><a name="014">14</A>&nbsp;[Annuntiate &#198;gypto, et auditum facite in Magdalo,<BR> et resonet in Memphis, et in Taphnis:<BR> dicite: Sta, et pr&#230;para te,<BR> quia devorabit gladius ea qu&#230; per circuitum tuum sunt.<BR></P>
<P><a name="015">15</A>&nbsp;Quare computruit fortis tuus?<BR> non stetit, quoniam Dominus subvertit eum.<BR></P>
<P><a name="016">16</A>&nbsp;Multiplicavit ruentes,<BR> ceciditque vir ad proximum suum, et dicent:<BR> Surge, et revertamur ad populum nostrum,<BR> et ad terram nativitatis nostr&#230;,<BR> a facie gladii columb&#230;.<BR></P>
<P><a name="017">17</A>&nbsp;Vocate nomen Pharaonis regis &#198;gypti:<BR> tumultum adduxit tempus.<BR></P>
<P><a name="018">18</A>&nbsp;Vivo ego, inquit Rex (Dominus exercituum nomen ejus),<BR> quoniam sicut Thabor in montibus,<BR> et sicut Carmelus in mari, veniet.<BR></P>
<P><a name="019">19</A>&nbsp;Vasa transmigrationis fac tibi,<BR> habitatrix filia &#198;gypti:<BR> quia Memphis in solitudinem erit,<BR> et deseretur, et inhabitabilis erit.<BR></P>
<P><a name="020">20</A>&nbsp;Vitula elegans atque formosa &#198;gyptus,<BR> stimulator ab aquilone veniet ei.<BR></P>
<P><a name="021">21</A>&nbsp;Mercenarii quoque ejus,<BR> qui versabantur in medio ejus quasi vituli saginati,<BR> versi sunt, et fugerunt simul,<BR> nec stare potuerunt:<BR> quia dies interfectionis eorum venit super eos,<BR> tempus visitationis eorum.<BR></P>
<P><a name="022">22</A>&nbsp;Vox ejus quasi &#230;ris sonabit:<BR> quoniam cum exercitu properabunt,<BR> et cum securibus venient ei<BR> quasi c&#230;dentes ligna.<BR></P>
<P><a name="023">23</A>&nbsp;Succiderunt saltum ejus, ait Dominus,<BR> qui supputari non potest:<BR> multiplicati sunt super locustas,<BR> et non est eis numerus.<BR></P>
<P><a name="024">24</A>&nbsp;Confusa est filia &#198;gypti,<BR> et tradita in manu populo aquilonis.<BR></P>
<P><a name="025">25</A>&nbsp;Dixit Dominus exercituum, Deus Isra&#235;l:<BR> Ecce ego visitabo super tumultum Alexandri&#230;,<BR> et super Pharaonem, et super &#198;gyptum,<BR> et super deos ejus, et super reges ejus,<BR> et super Pharaonem, et super eos qui confidunt in eo:<BR></P>
<P><a name="026">26</A>&nbsp;et dabo eos in manu qu&#230;rentium animam eorum,<BR> et in manu Nabuchodonosor regis Babylonis,<BR> et in manu servorum ejus:<BR> et post h&#230;c habitabitur sicut diebus pristinis, ait Dominus.<BR></P>
<P><a name="027">27</A>&nbsp;Et tu ne timeas, serve meus Jacob,<BR> et ne paveas, Isra&#235;l:<BR> quia ecce ego salvum te faciam de longinquo,<BR> et semen tuum de terra captivitatis tu&#230;:<BR> et revertetur Jacob, et requiescet,<BR> et prosperabitur, et non erit qui exterreat eum.<BR></P>
<P><a name="028">28</A>&nbsp;Et tu noli timere, serve meus Jacob, ait Dominus,<BR> quia tecum ego sum:<BR> quia ego consumam cunctas gentes ad quas ejeci te, <BR> te vero non consumam:<BR> sed castigabo te in judicio,<BR> nec quasi innocenti parcam tibi.]</P>
<P><HR>
<CENTER>
<A HREF="jer047">Next: Jeremiah Chapter 47</A></CENTER>
</BODY>
</HTML>
