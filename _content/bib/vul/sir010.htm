<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir010">Polyglot</A>&nbsp;
<A HREF="../apo/sir010">Apo</A>&nbsp;
<A HREF="../sep/sir010">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir009">Previous</A>&nbsp;
<A HREF="sir011">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 10</H3><P><a name="001">1</A>&nbsp;[Judex sapiens judicabit populum suum,<BR> et principatus sensati stabilis erit.<BR></P>
<P><a name="002">2</A>&nbsp;Secundum judicem populi, sic et ministri ejus:<BR> et qualis rector est civitatis, tales et inhabitantes in ea.<BR></P>
<P><a name="003">3</A>&nbsp;Rex insipiens perdet populum suum:<BR> et civitates inhabitabuntur per sensum potentium.<BR></P>
<P><a name="004">4</A>&nbsp;In manu Dei potestas terr&#230;:<BR> et utilem rectorem suscitabit in tempus super illam.<BR></P>
<P><a name="005">5</A>&nbsp;In manu Dei prosperitas hominis,<BR> et super faciem scrib&#230; imponet honorem suum.]<BR>
</P>
<P><a name="006">6</A>&nbsp;[Omnis injuri&#230; proximi ne memineris,<BR> et nihil agas in operibus injuri&#230;.<BR></P>
<P><a name="007">7</A>&nbsp;Odibilis coram Deo est et hominibus superbia,<BR> et execrabilis omnis iniquitas gentium.<BR></P>
<P><a name="008">8</A>&nbsp;Regnum a gente in gentem transfertur propter injustitias,<BR> et injurias, et contumelias, et diversos dolos.<BR></P>
<P><a name="009">9</A>&nbsp;Avaro autem nihil est scelestius.<BR> Quid superbit terra et cinis?<BR></P>
<P><a name="010">10</A>&nbsp;Nihil est iniquius quam amare pecuniam:<BR> hic enim et animam suam venalem habet,<BR> quoniam in vita sua projecit intima sua.<BR></P>
<P><a name="011">11</A>&nbsp;Omnis potentatus brevis vita;<BR> languor prolixior gravat medicum.<BR></P>
<P><a name="012">12</A>&nbsp;Brevem languorem pr&#230;cidit medicus:<BR> sic et rex hodie est, et cras morietur.<BR></P>
<P><a name="013">13</A>&nbsp;Cum enim morietur homo,<BR> h&#230;reditabit serpentes, et bestias, et vermes.<BR></P>
<P><a name="014">14</A>&nbsp;Initium superbi&#230; hominis apostatare a Deo:<BR></P>
<P><a name="015">15</A>&nbsp;quoniam ab eo qui fecit illum recessit cor ejus,<BR> quoniam initium omnis peccati est superbia.<BR> Qui tenuerit illam adimplebitur maledictis,<BR> et subvertet eum in finem.<BR></P>
<P><a name="016">16</A>&nbsp;Propterea exhonoravit Dominus conventus malorum,<BR> et destruxit eos usque in finem.<BR></P>
<P><a name="017">17</A>&nbsp;Sedes ducum superborum destruxit Deus,<BR> et sedere fecit mites pro eis.<BR></P>
<P><a name="018">18</A>&nbsp;Radices gentium superbarum arefecit Deus,<BR> et plantavit humiles ex ipsis gentibus.<BR></P>
<P><a name="019">19</A>&nbsp;Terras gentium evertit Dominus,<BR> et perdidit eas usque ad fundamentum.<BR></P>
<P><a name="020">20</A>&nbsp;Arefecit ex ipsis, et disperdidit eos,<BR> et cessare fecit memoriam eorum a terra.<BR></P>
<P><a name="021">21</A>&nbsp;Memoria superborum perdidit Deus,<BR> et reliquit memoriam humilium sensu.<BR></P>
<P><a name="022">22</A>&nbsp;Non est creata hominibus superbia,<BR> neque iracundia nationi mulierum.]<BR>
</P>
<P><a name="023">23</A>&nbsp;[Semen hominum honorabitur hoc, quod timet Deum:<BR> semen autem hoc exhonorabitur, quod pr&#230;terit mandata Domini.<BR></P>
<P><a name="024">24</A>&nbsp;In medio fratrum rector illorum in honore:<BR> et qui timent Dominum erunt in oculis illius.<BR></P>
<P><a name="025">25</A>&nbsp;Gloria divitum, honoratorum, et pauperum,<BR> timor Dei est.<BR></P>
<P><a name="026">26</A>&nbsp;Noli despicere hominem justum pauperem,<BR> et noli magnificare virum peccatorem divitem.<BR></P>
<P><a name="027">27</A>&nbsp;Magnus, et judex, et potens est in honore:<BR> et non est major illo qui timet Deum.<BR></P>
<P><a name="028">28</A>&nbsp;Servo sensato liberi servient:<BR> et vir prudens et disciplinatus non murmurabit correptus,<BR> et inscius non honorabitur.<BR></P>
<P><a name="029">29</A>&nbsp;Noli extollere te in faciendo opere tuo,<BR> et noli cunctari in tempore angusti&#230;.<BR></P>
<P><a name="030">30</A>&nbsp;Melior est qui operatur et abundat in omnibus,<BR> quam qui gloriatur et eget pane.<BR></P>
<P><a name="031">31</A>&nbsp;Fili, in mansuetudine serva animam tuam,<BR> et da illi honorem secundum meritum suum.<BR></P>
<P><a name="032">32</A>&nbsp;Peccantem in animam suam quis justificabit?<BR> et quis honorificabit exhonorantem animam suam?<BR></P>
<P><a name="033">33</A>&nbsp;Pauper gloriatur per disciplinam et timorem suum:<BR> et est homo qui honorificatur propter substantiam suam.<BR></P>
<P><a name="034">34</A>&nbsp;Qui autem gloriatur in paupertate, quanto magis in substantia!<BR> et qui gloriatur in substantia, paupertatem vereatur.]</P>
<P><HR>
<CENTER>
<A HREF="sir011">Next: Sirach Chapter 11</A></CENTER>
</BODY>
</HTML>
