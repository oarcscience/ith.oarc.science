<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo009">Polyglot</A>&nbsp;
<A HREF="../kjv/exo009">KJV</A>&nbsp;
<A HREF="../sep/exo009">Sep</A>&nbsp;
<A HREF="../tan/exo009">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo008">Previous</A>&nbsp;
<A HREF="exo010">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 9</H3><P><a name="001">1</A>&nbsp;Dixit autem Dominus ad Moysen: Ingredere ad Pharaonem, et loquere ad eum: H&#230;c dicit Dominus Deus Hebr&#230;orum: Dimitte populum meum ut sacrificet mihi.</P>
<P><a name="002">2</A>&nbsp;Quod si adhuc renuis, et retines eos,</P>
<P><a name="003">3</A>&nbsp;ecce manus mea erit super agros tuos, et super equos, et asinos, et camelos, et boves, et oves, pestis valde gravis.</P>
<P><a name="004">4</A>&nbsp;Et faciet Dominus mirabile inter possessiones Isra&#235;l et possessiones &#198;gyptiorum, ut nihil omnino pereat ex eis qu&#230; pertinent ad filios Isra&#235;l.</P>
<P><a name="005">5</A>&nbsp;Constituitque Dominus tempus, dicens: Cras faciet Dominus verbum istud in terra.</P>
<P><a name="006">6</A>&nbsp;Fecit ergo Dominus verbum hoc altera die: mortuaque sunt omnia animantia &#198;gyptiorum; de animalibus vero filiorum Isra&#235;l, nihil omnino periit.</P>
<P><a name="007">7</A>&nbsp;Et misit Pharao ad videndum: nec erat quidquam mortuum de his qu&#230; possidebat Isra&#235;l. Ingravatumque est cor Pharaonis, et non dimisit populum.<BR>
</P>
<P><a name="008">8</A>&nbsp;Et dixit Dominus ad Moysen et Aaron: Tollite plenas manus cineris de camino, et spargat illum Moyses in c&#230;lum coram Pharaone.</P>
<P><a name="009">9</A>&nbsp;Sitque pulvis super omnem terram &#198;gypti: erunt enim in hominibus et jumentis ulcera, et vesic&#230; turgentes in universa terra &#198;gypti.</P>
<P><a name="010">10</A>&nbsp;Tuleruntque cinerem de camino, et steterunt coram Pharaone, et sparsit illum Moyses in c&#230;lum: factaque sunt ulcera vesicarum turgentium in hominibus et jumentis:</P>
<P><a name="011">11</A>&nbsp;nec poterant malefici stare coram Moyse propter ulcera qu&#230; in illis erant, et in omni terra &#198;gypti.</P>
<P><a name="012">12</A>&nbsp;Induravitque Dominus cor Pharaonis, et non audivit eos, sicut locutus est Dominus ad Moysen.<BR>
</P>
<P><a name="013">13</A>&nbsp;Dixitque Dominus ad Moysen: Mane consurge, et sta coram Pharaone, et dices ad eum: H&#230;c dicit Dominus Deus Hebr&#230;orum: Dimitte populum meum ut sacrificet mihi.</P>
<P><a name="014">14</A>&nbsp;Quia in hac vice mittam omnes plagas meas super cor tuum, et super servos tuos, et super populum tuum: ut scias quod non sit similis mei in omni terra.</P>
<P><a name="015">15</A>&nbsp;Nunc enim extendens manum percutiam te, et populum tuum peste, peribisque de terra.</P>
<P><a name="016">16</A>&nbsp;Idcirco autem posui te, ut ostendam in te fortitudinem meam, et narretur nomen meum in omni terra.</P>
<P><a name="017">17</A>&nbsp;Adhuc retines populum meum, et non vis dimittere eum?</P>
<P><a name="018">18</A>&nbsp;En pluam cras hac ipsa hora grandinem multam nimis, qualis non fuit in &#198;gypto a die qua fundata est, usque in pr&#230;sens tempus.</P>
<P><a name="019">19</A>&nbsp;Mitte ergo jam nunc, et congrega jumenta tua, et omnia qu&#230; habes in agro: homines enim, et jumenta, et universa qu&#230; inventa fuerint foris, nec congregata de agris, cecideritque super ea grando, morientur.</P>
<P><a name="020">20</A>&nbsp;Qui timuit verbum Domini de servis Pharaonis, facit confugere servos suos et jumenta in domos:</P>
<P><a name="021">21</A>&nbsp;qui autem neglexit sermonem Domini, dimisit servos suos et jumenta in agris.</P>
<P><a name="022">22</A>&nbsp;Et dixit Dominus ad Moysen: Extende manum tuam in c&#230;lum, ut fiat grando in universa terra &#198;gypti super homines, et super jumenta, et super omnem herbam agri in terra &#198;gypti.</P>
<P><a name="023">23</A>&nbsp;Extenditque Moyses virgam in c&#230;lum, et Dominus dedit tonitrua, et grandinem, ac discurrentia fulgura super terram: pluitque Dominus grandinem super terram &#198;gypti.</P>
<P><a name="024">24</A>&nbsp;Et grando et ignis mista pariter ferebantur: tant&#230;que fuit magnitudinis, quanta ante numquam apparuit in universa terra &#198;gypti ex quo gens illa condita est.</P>
<P><a name="025">25</A>&nbsp;Et percussit grando in omni terra &#198;gypti cuncta qu&#230; fuerunt in agris, ab homine usque ad jumentum: cunctamque herbam agri percussit grando, et omne lignum regionis confregit.</P>
<P><a name="026">26</A>&nbsp;Tantum in terra Gessen, ubi erant filii Isra&#235;l, grando non cecidit.</P>
<P><a name="027">27</A>&nbsp;Misitque Pharao, et vocavit Moysen et Aaron, dicens ad eos: Peccavi etiam nunc: Dominus justus; ego et populus meus, impii.</P>
<P><a name="028">28</A>&nbsp;Orate Dominum ut desinant tonitrua Dei, et grando: ut dimittam vos, et nequaquam hic ultra maneatis.</P>
<P><a name="029">29</A>&nbsp;Ait Moyses: Cum egressus fuero de urbe, extendam palmas meas ad Dominum, et cessabunt tonitrua, et grando non erit, ut scias quia Domini est terra:</P>
<P><a name="030">30</A>&nbsp;novi autem quod et tu et servi tui necdum timeatis Dominum Deum.</P>
<P><a name="031">31</A>&nbsp;Linum ergo et hordeum l&#230;sum est, eo quod hordeum esset virens, et linum jam folliculos germinaret:</P>
<P><a name="032">32</A>&nbsp;triticum autem et far non sunt l&#230;sa, quia serotina erant.</P>
<P><a name="033">33</A>&nbsp;Egressusque Moyses a Pharaone ex urbe, tetendit manus ad Dominum: et cessaverunt tonitrua et grando, nec ultra stillavit pluvia super terram.</P>
<P><a name="034">34</A>&nbsp;Videns autem Pharao quod cessasset pluvia, et grando, et tonitrua, auxit peccatum:</P>
<P><a name="035">35</A>&nbsp;et ingravatum est cor ejus, et servorum illius, et induratum nimis: nec dimisit filios Isra&#235;l, sicut pr&#230;ceperat Dominus per manum Moysi.</P>
<P><HR>
<CENTER>
<A HREF="exo010">Next: Exodus Chapter 10</A></CENTER>
</BODY>
</HTML>
