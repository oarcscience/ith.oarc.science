<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ecclesiastes: Ecclesiastes Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ecc001.htm">Polyglot</A>&nbsp;
<A HREF="../kjv/ecc001.htm">KJV</A>&nbsp;
<A HREF="../sep/ecc001.htm">Sep</A>&nbsp;
<A HREF="../tan/ecc001.htm">Tan</A>&nbsp;

<BR>
<BR><A HREF="ecc.htm">Ecclesiastes Index</A><BR>
&nbsp;
<A HREF="pro031.htm">Previous</A>&nbsp;
<A HREF="ecc002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ecclesiastes Chapter 1</H3><P><a name="001">1</A>&nbsp;Verba Ecclesiast&#230;, filii David, regis Jerusalem.</P>
<P><a name="002">2</A>&nbsp;[Vanitas vanitatum, dixit Ecclesiastes;<BR> vanitas vanitatum, et omnia vanitas.<BR></P>
<P><a name="003">3</A>&nbsp;Quid habet amplius homo<BR> de universo labore suo quo laborat sub sole?]<BR>
</P>
<P><a name="004">4</A>&nbsp;[Generatio pr&#230;terit, et generatio advenit;<BR> terra autem in &#230;ternum stat.<BR></P>
<P><a name="005">5</A>&nbsp;Oritur sol et occidit,<BR> et ad locum suum revertitur;<BR> ibique renascens,</P>
<P><a name="006">6</A>&nbsp;gyrat per meridiem, et flectitur ad aquilonem.<BR> Lustrans universa in circuitu pergit spiritus,<BR> et in circulos suos revertitur.<BR></P>
<P><a name="007">7</A>&nbsp;Omnia flumina intrant in mare,<BR> et mare non redundat;<BR> ad locum unde exeunt flumina<BR> revertuntur ut iterum fluant.<BR></P>
<P><a name="008">8</A>&nbsp;Cunct&#230; res difficiles;<BR> non potest eas homo explicare sermone.<BR> Non saturatur oculus visu,<BR> nec auris auditu impletur.<BR></P>
<P><a name="009">9</A>&nbsp;Quid est quod fuit? Ipsum quod futurum est.<BR> Quid est quod factum est? Ipsum quod faciendum est.<BR></P>
<P><a name="010">10</A>&nbsp;Nihil sub sole novum,<BR> nec valet quisquam dicere: Ecce hoc recens est:<BR> jam enim pr&#230;cessit in s&#230;culis qu&#230; fuerunt ante nos.<BR></P>
<P><a name="011">11</A>&nbsp;Non est priorum memoria;<BR> sed nec eorum quidem qu&#230; postea futura sunt<BR> erit recordatio apud eos qui futuri sunt in novissimo.]<BR>
</P>
<P><a name="012">12</A>&nbsp;[Ego Ecclesiastes fui rex Isra&#235;l in Jerusalem;<BR></P>
<P><a name="013">13</A>&nbsp;et proposui in animo meo qu&#230;rere et investigare sapienter<BR> de omnibus qu&#230; fiunt sub sole.<BR> Hanc occupationem pessimam<BR> dedit Deus filiis hominum, ut occuparentur in ea.<BR></P>
<P><a name="014">14</A>&nbsp;Vidi cuncta qu&#230; fiunt sub sole,<BR> et ecce universa vanitas et afflictio spiritus.<BR></P>
<P><a name="015">15</A>&nbsp;Perversi difficile corriguntur,<BR> et stultorum infinitus est numerus.<BR></P>
<P><a name="016">16</A>&nbsp;Locutus sum in corde meo, dicens:<BR> Ecce magnus effectus sum, et pr&#230;cessi omnes sapientia<BR> qui fuerunt ante me in Jerusalem;<BR> et mens mea contemplata est multa sapienter, et didici.<BR></P>
<P><a name="017">17</A>&nbsp;Dedique cor meum ut scirem prudentiam atque doctrinam,<BR> erroresque et stultitiam;<BR> et agnovi quod in his quoque esset labor et afflictio spiritus:<BR></P>
<P><a name="018">18</A>&nbsp;eo quod in multa sapientia multa sit indignatio;<BR> et qui addit scientiam, addit et laborem.]</P>
<P><HR>
<CENTER>
<A HREF="ecc002.htm">Next: Ecclesiastes Chapter 2</A></CENTER>
</BODY>
</HTML>
