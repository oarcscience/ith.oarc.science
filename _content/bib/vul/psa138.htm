<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 138</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa138">Polyglot</A>&nbsp;
<A HREF="../kjv/psa138">KJV</A>&nbsp;
<A HREF="../sep/psa138">Sep</A>&nbsp;
<A HREF="../tan/psa138">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa137">Previous</A>&nbsp;
<A HREF="psa139">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 138</H3><P><a name="001">1</A>&nbsp;In finem, psalmus David. [Domine, probasti me, et cognovisti me;<BR></P>
<P><a name="002">2</A>&nbsp;tu cognovisti sessionem meam et resurrectionem meam.<BR></P>
<P><a name="003">3</A>&nbsp;Intellexisti cogitationes meas de longe;<BR> semitam meam et funiculum meum investigasti:<BR></P>
<P><a name="004">4</A>&nbsp;et omnes vias meas pr&#230;vidisti,<BR> quia non est sermo in lingua mea.<BR></P>
<P><a name="005">5</A>&nbsp;Ecce, Domine, tu cognovisti omnia,<BR> novissima et antiqua.<BR> Tu formasti me, et posuisti super me manum tuam.<BR></P>
<P><a name="006">6</A>&nbsp;Mirabilis facta est scientia tua ex me;<BR> confortata est, et non potero ad eam.<BR></P>
<P><a name="007">7</A>&nbsp;Quo ibo a spiritu tuo?<BR> et quo a facie tua fugiam?<BR></P>
<P><a name="008">8</A>&nbsp;Si ascendero in c&#230;lum, tu illic es;<BR> si descendero in infernum, ades.<BR></P>
<P><a name="009">9</A>&nbsp;Si sumpsero pennas meas diluculo,<BR> et habitavero in extremis maris,<BR></P>
<P><a name="010">10</A>&nbsp;etenim illuc manus tua deducet me,<BR> et tenebit me dextera tua.<BR></P>
<P><a name="011">11</A>&nbsp;Et dixi: Forsitan tenebr&#230; conculcabunt me;<BR> et nox illuminatio mea in deliciis meis.<BR></P>
<P><a name="012">12</A>&nbsp;Quia tenebr&#230; non obscurabuntur a te,<BR> et nox sicut dies illuminabitur:<BR> sicut tenebr&#230; ejus, ita et lumen ejus.<BR></P>
<P><a name="013">13</A>&nbsp;Quia tu possedisti renes meos;<BR> suscepisti me de utero matris me&#230;.<BR></P>
<P><a name="014">14</A>&nbsp;Confitebor tibi, quia terribiliter magnificatus es;<BR> mirabilia opera tua, et anima mea cognoscit nimis.<BR></P>
<P><a name="015">15</A>&nbsp;Non est occultatum os meum a te, quod fecisti in occulto;<BR> et substantia mea in inferioribus terr&#230;.<BR></P>
<P><a name="016">16</A>&nbsp;Imperfectum meum viderunt oculi tui,<BR> et in libro tuo omnes scribentur.<BR> Dies formabuntur, et nemo in eis.<BR></P>
<P><a name="017">17</A>&nbsp;Mihi autem nimis honorificati sunt amici tui, Deus;<BR> nimis confortatus est principatus eorum.<BR></P>
<P><a name="018">18</A>&nbsp;Dinumerabo eos, et super arenam multiplicabuntur.<BR> Exsurrexi, et adhuc sum tecum.<BR></P>
<P><a name="019">19</A>&nbsp;Si occideris, Deus, peccatores,<BR> viri sanguinum, declinate a me:<BR></P>
<P><a name="020">20</A>&nbsp;quia dicitis in cogitatione:<BR> Accipient in vanitate civitates tuas.<BR></P>
<P><a name="021">21</A>&nbsp;Nonne qui oderunt te, Domine, oderam,<BR> et super inimicos tuos tabescebam?<BR></P>
<P><a name="022">22</A>&nbsp;Perfecto odio oderam illos,<BR> et inimici facti sunt mihi.<BR></P>
<P><a name="023">23</A>&nbsp;Proba me, Deus, et scito cor meum;<BR> interroga me, et cognosce semitas meas.<BR></P>
<P><a name="024">24</A>&nbsp;Et vide si via iniquitatis in me est,<BR> et deduc me in via &#230;terna.]</P>
<P><HR>
<CENTER>
<A HREF="psa139">Next: Psalms Chapter 139</A></CENTER>
</BODY>
</HTML>
