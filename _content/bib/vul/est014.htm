<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Esther: Esther Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/est014">Polyglot</A>&nbsp;

<BR>
<BR><A HREF="est">Esther Index</A><BR>
&nbsp;
<A HREF="est013">Previous</A>&nbsp;
<A HREF="est015">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Esther Chapter 14</H3><P><a name="001">1</A>&nbsp;Esther quoque regina confugit ad Dominum, pavens periculum quod imminebat.</P>
<P><a name="002">2</A>&nbsp;Cumque deposuisset vestes regias, fletibus et luctui apta indumenta suscepit, et pro unguentis variis, cinere et stercore implevit caput, et corpus suum humiliavit jejuniis: omniaque loca, in quibus antea l&#230;tari consueverat, crinium laceratione complevit.</P>
<P><a name="003">3</A>&nbsp;Et deprecabatur Dominum Deum Isra&#235;l, dicens: Domine mi, qui rex noster es solus, adjuva me solitariam, et cujus pr&#230;ter te nullus est auxiliator alius.</P>
<P><a name="004">4</A>&nbsp;Periculum meum in manibus meis est.</P>
<P><a name="005">5</A>&nbsp;Audivi a patre meo quod tu, Domine, tulisses Isra&#235;l de cunctis gentibus, et patres nostros ex omnibus retro majoribus suis, ut possideres h&#230;reditatem sempiternam, fecistique eis sicut locutus es.</P>
<P><a name="006">6</A>&nbsp;Peccavimus in conspectu tuo, et idcirco tradidisti nos in manus inimicorum nostrorum:</P>
<P><a name="007">7</A>&nbsp;coluimus enim deos eorum. Justus es Domine:</P>
<P><a name="008">8</A>&nbsp;et nunc non eis sufficit, quod durissima nos opprimunt servitute, sed robur manuum suarum, idolorum potenti&#230; deputantes,</P>
<P><a name="009">9</A>&nbsp;volunt tua mutare promissa, et delere h&#230;reditatem tuam, et claudere ora laudantium te, atque extinguere gloriam templi et altaris tui,</P>
<P><a name="010">10</A>&nbsp;ut aperiant ora gentium, et laudent idolorum fortitudinem, et pr&#230;dicent carnalem regem in sempiternum.</P>
<P><a name="011">11</A>&nbsp;Ne tradas, Domine, sceptrum tuum his, qui non sunt, ne rideant ad ruinam nostram: sed converte consilium eorum super eos, et eum qui in nos c&#156;pit s&#230;vire, disperde.</P>
<P><a name="012">12</A>&nbsp;Memento, Domine, et ostende te nobis in tempore tribulationis nostr&#230;, et da mihi fiduciam, Domine rex deorum, et univers&#230; potestatis:</P>
<P><a name="013">13</A>&nbsp;tribue sermonem compositum in ore meo in conspectu leonis, et transfer cor illius in odium hostis nostri, ut et ipse pereat, et ceteri qui ei consentiunt.</P>
<P><a name="014">14</A>&nbsp;Nos autem libera manu tua, et adjuva me, nullum aliud auxilium habentem nisi te, Domine, qui habes omnium scientiam,</P>
<P><a name="015">15</A>&nbsp;et nosti quia oderim gloriam iniquorum, et detester cubile incircumcisorum, et omnis alienigen&#230;.</P>
<P><a name="016">16</A>&nbsp;Tu scis necessitatem meam, quod abominer signum superbi&#230; et glori&#230; me&#230;, quod est super caput meum in diebus ostentationis me&#230;, et detester illud quasi pannum menstruat&#230;, et non portem in diebus silentii mei,</P>
<P><a name="017">17</A>&nbsp;et quod non comederim in mensa Aman, nec mihi placuerit convivium regis, et non biberim vinum libaminum:</P>
<P><a name="018">18</A>&nbsp;et numquam l&#230;tata sit ancilla tua, ex quo huc translata sum usque in pr&#230;sentem diem, nisi in te, Domine Deus Abraham.</P>
<P><a name="019">19</A>&nbsp;Deus fortis super omnes, exaudi vocem eorum qui nullam aliam spem habent, et libera nos de manu iniquorum, et erue me a timore meo.</P>
<P><HR>
<CENTER>
<A HREF="est015">Next: Esther Chapter 15</A></CENTER>
</BODY>
</HTML>
