<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 39</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa039.htm">Polyglot</A>&nbsp;
<A HREF="../kjv/psa039.htm">KJV</A>&nbsp;
<A HREF="../sep/psa039.htm">Sep</A>&nbsp;
<A HREF="../tan/psa039.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa038.htm">Previous</A>&nbsp;
<A HREF="psa040.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 39</H3><P><a name="001">1</A>&nbsp;In finem. Psalmus ipsi David.</P>
<P><a name="002">2</A>&nbsp;[Exspectans exspectavi Dominum,<BR> et intendit mihi.<BR></P>
<P><a name="003">3</A>&nbsp;Et exaudivit preces meas,<BR> et eduxit me de lacu miseri&#230; et de luto f&#230;cis.<BR> Et statuit super petram pedes meos,<BR> et direxit gressus meos.<BR></P>
<P><a name="004">4</A>&nbsp;Et immisit in os meum canticum novum,<BR> carmen Deo nostro.<BR> Videbunt multi, et timebunt,<BR> et sperabunt in Domino.<BR></P>
<P><a name="005">5</A>&nbsp;Beatus vir cujus est nomen Domini spes ejus,<BR> et non respexit in vanitates et insanias falsas.<BR></P>
<P><a name="006">6</A>&nbsp;Multa fecisti tu, Domine Deus meus, mirabilia tua;<BR> et cogitationibus tuis non est qui similis sit tibi.<BR> Annuntiavi et locutus sum:<BR> multiplicati sunt super numerum.<BR></P>
<P><a name="007">7</A>&nbsp;Sacrificium et oblationem noluisti;<BR> aures autem perfecisti mihi.<BR> Holocaustum et pro peccato non postulasti;<BR></P>
<P><a name="008">8</A>&nbsp;tunc dixi: Ecce venio.<BR> In capite libri scriptum est de me,<BR></P>
<P><a name="009">9</A>&nbsp;ut facerem voluntatem tuam.<BR> Deus meus, volui,<BR> et legem tuam in medio cordis mei.<BR></P>
<P><a name="010">10</A>&nbsp;Annuntiavi justitiam tuam in ecclesia magna;<BR> ecce labia mea non prohibebo: Domine, tu scisti.<BR></P>
<P><a name="011">11</A>&nbsp;Justitiam tuam non abscondi in corde meo;<BR> veritatem tuam et salutare tuum dixi;<BR> non abscondi misericordiam tuam et veritatem tuam a concilio multo.<BR></P>
<P><a name="012">12</A>&nbsp;Tu autem, Domine, ne longe facias miserationes tuas a me;<BR> misericordia tua et veritas tua semper susceperunt me.<BR></P>
<P><a name="013">13</A>&nbsp;Quoniam circumdederunt me mala quorum non est numerus;<BR> comprehenderunt me iniquitates me&#230;, et non potui ut viderem.<BR> Multiplicat&#230; sunt super capillos capitis mei,<BR> et cor meum dereliquit me.<BR></P>
<P><a name="014">14</A>&nbsp;Complaceat tibi, Domine, ut eruas me;<BR> Domine, ad adjuvandum me respice.<BR></P>
<P><a name="015">15</A>&nbsp;Confundantur et revereantur simul,<BR> qui qu&#230;runt animam meam ut auferant eam;<BR> convertantur retrorsum et revereantur,<BR> qui volunt mihi mala.<BR></P>
<P><a name="016">16</A>&nbsp;Ferant confestim confusionem suam,<BR> qui dicunt mihi: Euge, euge!<BR></P>
<P><a name="017">17</A>&nbsp;Exsultent et l&#230;tentur super te omnes qu&#230;rentes te;<BR> et dicant semper: Magnificetur Dominus, qui diligunt salutare tuum.<BR></P>
<P><a name="018">18</A>&nbsp;Ego autem mendicus sum et pauper;<BR> Dominus sollicitus est mei.<BR> Adjutor meus et protector meus tu es;<BR> Deus meus, ne tardaveris.]</P>
<P><HR>
<CENTER>
<A HREF="psa040.htm">Next: Psalms Chapter 40</A></CENTER>
</BODY>
</HTML>
