<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judges: Judges Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdg017.htm">Polyglot</A>&nbsp;
<A HREF="../kjv/jdg017.htm">KJV</A>&nbsp;
<A HREF="../sep/jdb017.htm">Sep:JdB</A>&nbsp;
<A HREF="../sep/jda017.htm">Sep:JdA</A>&nbsp;
<A HREF="../tan/jdg017.htm">Tan</A>&nbsp;

<BR>
<BR><A HREF="jdg.htm">Judges Index</A><BR>
&nbsp;
<A HREF="jdg016.htm">Previous</A>&nbsp;
<A HREF="jdg018.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judges Chapter 17</H3><P><a name="001">1</A>&nbsp;Fuit eo tempore vir quidam de monte Ephraim nomine Michas,</P>
<P><a name="002">2</A>&nbsp;qui dixit matri su&#230;: Mille et centum argenteos, quos separaveras tibi, et super quibus me audiente juraveras, ecce ego habeo, et apud me sunt. Cui illa respondit: Benedictus filius meus Domino.</P>
<P><a name="003">3</A>&nbsp;Reddidit ergo eos matri su&#230;, qu&#230; dixerat ei: Consecravi et vovi hoc argentum Domino, ut de manu mea suscipiat filius meus, et faciat sculptile atque conflatile: et nunc trado illud tibi.</P>
<P><a name="004">4</A>&nbsp;Reddidit igitur eos matri su&#230;: qu&#230; tulit ducentos argenteos, et dedit eos argentario, ut faceret ex eis sculptile atque conflatile, quod fuit in domo Mich&#230;.</P>
<P><a name="005">5</A>&nbsp;Qui &#230;diculam quoque in ea deo separavit, et fecit ephod, et theraphim, id est, vestem sacerdotalem, et idola: implevitque unius filiorum suorum manum, et factus est ei sacerdos.</P>
<P><a name="006">6</A>&nbsp;In diebus illis non erat rex in Isra&#235;l, sed unusquisque quod sibi rectum videbatur, hoc faciebat.<BR>
</P>
<P><a name="007">7</A>&nbsp;Fuit quoque alter adolescens de Bethlehem Juda, ex cognatione ejus: eratque ipse Levites, et habitabat ibi.</P>
<P><a name="008">8</A>&nbsp;Egressusque de civitate Bethlehem, peregrinari voluit ubicumque sibi commodum reperisset. Cumque venisset in montem Ephraim, iter faciens, et declinasset parumper in domum Mich&#230;,</P>
<P><a name="009">9</A>&nbsp;interrogatus est ab eo unde venisset. Qui respondit: Levita sum de Bethlehem Juda, et vado ut habitem ubi potuero, et utile mihi esse perspexero.</P>
<P><a name="010">10</A>&nbsp;Dixitque Michas: Mane apud me, et esto mihi parens ac sacerdos: daboque tibi per annos singulos decem argenteos, ac vestem duplicem, et qu&#230; ad victum sunt necessaria.</P>
<P><a name="011">11</A>&nbsp;Acquievit, et mansit apud hominem, fuitque illi quasi unus de filiis.</P>
<P><a name="012">12</A>&nbsp;Implevitque Michas manum ejus, et habuit puerum sacerdotem apud se:</P>
<P><a name="013">13</A>&nbsp;Nunc scio, dicens, quod benefaciet mihi Deus habenti Levitici generis sacerdotem.</P>
<P><HR>
<CENTER>
<A HREF="jdg018.htm">Next: Judges Chapter 18</A></CENTER>
</BODY>
</HTML>
