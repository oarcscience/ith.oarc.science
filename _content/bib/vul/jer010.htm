<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer010.htm">Polyglot</A>&nbsp;
<A HREF="../kjv/jer010.htm">KJV</A>&nbsp;
<A HREF="../sep/jer010.htm">Sep</A>&nbsp;
<A HREF="../tan/jer010.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer009.htm">Previous</A>&nbsp;
<A HREF="jer011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 10</H3><P><a name="001">1</A>&nbsp;[Audite verbum quod locutus est Dominus super vos, domus Isra&#235;l.<BR></P>
<P><a name="002">2</A>&nbsp;H&#230;c dicit Dominus:<BR> Juxta vias gentium nolite discere,<BR> et a signis c&#230;li nolite metuere, qu&#230; timent gentes,<BR></P>
<P><a name="003">3</A>&nbsp;quia leges populorum van&#230; sunt.<BR> Quia lignum de saltu pr&#230;cidit opus manus artificis in ascia:<BR></P>
<P><a name="004">4</A>&nbsp;argento et auro decoravit illud:<BR> clavis et malleis compegit, ut non dissolvatur:<BR></P>
<P><a name="005">5</A>&nbsp;in similitudinem palm&#230; fabricata sunt,<BR> et non loquentur:<BR> portata tollentur,<BR> quia incedere non valent.<BR> Nolite ergo timere ea,<BR> quia nec male possunt facere, nec bene.<BR></P>
<P><a name="006">6</A>&nbsp;Non est similis tui, Domine:<BR> magnus es tu,<BR> et magnum nomen tuum in fortitudine.<BR></P>
<P><a name="007">7</A>&nbsp;Quis non timebit te, o Rex gentium?<BR> tuum est enim decus:<BR> inter cunctos sapientes gentium,<BR> et in universis regnis eorum,<BR> nullus est similis tui.<BR></P>
<P><a name="008">8</A>&nbsp;Pariter insipientes et fatui probabuntur:<BR> doctrina vanitatis eorum lignum est.<BR></P>
<P><a name="009">9</A>&nbsp;Argentum involutum de Tharsis affertur,<BR> et aurum de Ophaz:<BR> opus artificis et manus &#230;rarii.<BR> Hyacinthus et purpura indumentum eorum:<BR> opus artificum universa h&#230;c.<BR></P>
<P><a name="010">10</A>&nbsp;Dominus autem Deus verus est,<BR> ipse Deus vivens,<BR> et rex sempiternus.<BR> Ab indignatione ejus commovebitur terra,<BR> et non sustinebunt gentes comminationem ejus.<BR></P>
<P><a name="011">11</A>&nbsp;Sic ergo dicetis eis:<BR> Dii qui c&#230;los et terram non fecerunt,<BR> pereant de terra et de his qu&#230; sub c&#230;lo sunt!<BR></P>
<P><a name="012">12</A>&nbsp;Qui facit terram in fortitudine sua,<BR> pr&#230;parat orbem in sapientia sua,<BR> et prudentia sua extendit c&#230;los:<BR></P>
<P><a name="013">13</A>&nbsp;ad vocem suam dat multitudinem aquarum in c&#230;lo,<BR> et elevat nebulas ab extremitatibus terr&#230;:<BR> fulgura in pluviam facit,<BR> et educit ventum de thesauris suis.<BR></P>
<P><a name="014">14</A>&nbsp;Stultus factus est omnis homo a scientia:<BR> confusus est artifex omnis in sculptili,<BR> quoniam falsum est quod conflavit,<BR> et non est spiritus in eis.<BR></P>
<P><a name="015">15</A>&nbsp;Vana sunt, et opus risu dignum:<BR> in tempore visitationis su&#230; peribunt.<BR></P>
<P><a name="016">16</A>&nbsp;Non est his similis pars Jacob:<BR> qui enim formavit omnia, ipse est,<BR> et Isra&#235;l virga h&#230;reditatis ejus:<BR> Dominus exercituum nomen illi.<BR></P>
<P><a name="017">17</A>&nbsp;Congrega de terra confusionem tuam,<BR> qu&#230; habitas in obsidione:<BR></P>
<P><a name="018">18</A>&nbsp;quia h&#230;c dicit Dominus:<BR> Ecce ego longe projiciam habitatores terr&#230; in hac vice,<BR> et tribulabo eos ita ut inveniantur.<BR></P>
<P><a name="019">19</A>&nbsp;V&#230; mihi super contritione mea:<BR> pessima plaga mea.<BR> Ego autem dixi:<BR> Plane h&#230;c infirmitas mea est, et portabo illam.<BR></P>
<P><a name="020">20</A>&nbsp;Tabernaculum meum vastatum est;<BR> omnes funiculi mei dirupti sunt:<BR> filii mei exierunt a me, et non subsistunt.<BR> Non est qui extendat ultra tentorium meum,<BR> et erigat pelles meas.<BR></P>
<P><a name="021">21</A>&nbsp;Quia stulte egerunt pastores,<BR> et Dominum non qu&#230;sierunt:<BR> propterea non intellexerunt,<BR> et omnis grex eorum dispersus est.<BR></P>
<P><a name="022">22</A>&nbsp;Vox auditionis ecce venit,<BR> et commotio magna de terra aquilonis:<BR> ut ponat civitates Juda solitudinem,<BR> et habitaculum draconum.<BR></P>
<P><a name="023">23</A>&nbsp;Scio, Domine,<BR> quia non est hominis via ejus,<BR> nec viri est ut ambulet,<BR> et dirigat gressus suos.<BR></P>
<P><a name="024">24</A>&nbsp;Corripe me, Domine, verumtamen in judicio,<BR> et non in furore tuo, ne forte ad nihilum redigas me.<BR></P>
<P><a name="025">25</A>&nbsp;Effunde indignationem tuam super gentes qu&#230; non cognoverunt te,<BR> et super provincias qu&#230; nomen tuum non invocaverunt:<BR> quia comederunt Jacob, et devoraverunt eum,<BR> et consumpserunt illum, et decus ejus dissipaverunt.]</P>
<P><HR>
<CENTER>
<A HREF="jer011.htm">Next: Jeremiah Chapter 11</A></CENTER>
</BODY>
</HTML>
