<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir021">Polyglot</A>&nbsp;
<A HREF="../apo/sir021">Apo</A>&nbsp;
<A HREF="../sep/sir021">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir020">Previous</A>&nbsp;
<A HREF="sir022">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 21</H3><P><a name="001">1</A>&nbsp;[Fili, peccasti, non adjicias iterum:<BR> sed et de pristinis deprecare, ut tibi dimittantur.<BR></P>
<P><a name="002">2</A>&nbsp;Quasi a facie colubri fuge peccata:<BR> et si accesseris ad illa, suscipient te.<BR></P>
<P><a name="003">3</A>&nbsp;Dentes leonis dentes ejus,<BR> interficientes animas hominum.<BR></P>
<P><a name="004">4</A>&nbsp;Quasi rhomph&#230;a bis acuta omnis iniquitas:<BR> plag&#230; illius non est sanitas.<BR></P>
<P><a name="005">5</A>&nbsp;Objurgatio et injuri&#230; annullabunt substantiam,<BR> et domus qu&#230; nimis locuples est annullabitur superbia:<BR> sic substantia superbi eradicabitur.<BR></P>
<P><a name="006">6</A>&nbsp;Deprecatio pauperis ex ore usque ad aures ejus perveniet,<BR> et judicium festinato adveniet illi.<BR></P>
<P><a name="007">7</A>&nbsp;Qui odit correptionem vestigium est peccatoris,<BR> et qui timet Deum convertetur ad cor suum.<BR></P>
<P><a name="008">8</A>&nbsp;Notus a longe potens lingua audaci,<BR> et sensatus scit labi se ab ipso.<BR></P>
<P><a name="009">9</A>&nbsp;Qui &#230;dificat domum suam impendiis alienis,<BR> quasi qui colligat lapides suos in hieme.<BR></P>
<P><a name="010">10</A>&nbsp;Stupa collecta synagoga peccantium,<BR> et consummatio illorum flamma ignis.<BR></P>
<P><a name="011">11</A>&nbsp;Via peccatorum complanata lapidibus:<BR> et in fine illorum inferi, et tenebr&#230;, et p&#156;n&#230;.]<BR>
</P>
<P><a name="012">12</A>&nbsp;[Qui custodit justitiam, continebit sensum ejus.<BR></P>
<P><a name="013">13</A>&nbsp;Consummatio timoris Dei, sapientia et sensus.<BR></P>
<P><a name="014">14</A>&nbsp;Non erudietur<BR> qui non est sapiens in bono.<BR></P>
<P><a name="015">15</A>&nbsp;Est autem sapientia qu&#230; abundat in malo,<BR> et non est sensus ubi est amaritudo.<BR></P>
<P><a name="016">16</A>&nbsp;Scientia sapientis tamquam inundatio abundabit,<BR> et consilium illius sicut fons vit&#230; permanet.<BR></P>
<P><a name="017">17</A>&nbsp;Cor fatui quasi vas confractum,<BR> et omnem sapientiam non tenebit.<BR></P>
<P><a name="018">18</A>&nbsp;Verbum sapiens quodcumque audierit scius,<BR> laudabit, et ad se adjiciet:<BR> audivit luxuriosus, et displicebit illi,<BR> et projiciet illud post dorsum suum.<BR></P>
<P><a name="019">19</A>&nbsp;Narratio fatui quasi sarcina in via:<BR> nam in labiis sensati invenietur gratia.<BR></P>
<P><a name="020">20</A>&nbsp;Os prudentis qu&#230;ritur in ecclesia,<BR> et verba illius cogitabunt in cordibus suis.<BR></P>
<P><a name="021">21</A>&nbsp;Tamquam domus exterminata, sic fatuo sapientia:<BR> et scientia insensati inenarrabilia verba.<BR></P>
<P><a name="022">22</A>&nbsp;Compedes in pedibus, stulto doctrina:<BR> et quasi vincula manuum super manum dextram.<BR></P>
<P><a name="023">23</A>&nbsp;Fatuus in risu exaltat vocem suam:<BR> vir autem sapiens vix tacite ridebit.<BR></P>
<P><a name="024">24</A>&nbsp;Ornamentum aureum prudenti doctrina,<BR> et quasi brachiale in brachio dextro.<BR></P>
<P><a name="025">25</A>&nbsp;Pes fatui facilis in domum proximi:<BR> et homo peritus confundetur a persona potentis.<BR></P>
<P><a name="026">26</A>&nbsp;Stultus a fenestra respiciet in domum:<BR> vir autem eruditus foris stabit.<BR></P>
<P><a name="027">27</A>&nbsp;Stultitia hominis auscultare per ostium:<BR> et prudens gravabitur contumelia.<BR></P>
<P><a name="028">28</A>&nbsp;Labia imprudentium stulta narrabunt;<BR> verba autem prudentium statera ponderabuntur.<BR></P>
<P><a name="029">29</A>&nbsp;In ore fatuorum cor illorum,<BR> et in corde sapientium os illorum.<BR></P>
<P><a name="030">30</A>&nbsp;Dum maledicit impius diabolum,<BR> maledicit ipse animam suam.<BR></P>
<P><a name="031">31</A>&nbsp;Susurro coinquinabit animam suam, et in omnibus odietur,<BR> et qui cum eo manserit odiosus erit:<BR> tacitus et sensatus honorabitur.]</P>
<P><HR>
<CENTER>
<A HREF="sir022">Next: Sirach Chapter 22</A></CENTER>
</BODY>
</HTML>
