[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/exo035)  [KJV](../kjv/exo035)  [Sep](../sep/exo035) 
[Tan](../tan/exo035)   
  
[Exodus Index](exo)  
  [Previous](exo034)  [Next](exo036) 

------------------------------------------------------------------------

### Vulgate (Latin): Exodus Chapter 35

<span id="001">1</span> Igitur congregata omni turba filiorum Israël,
dixit ad eos: Hæc sunt quæ jussit Dominus fieri.

<span id="002">2</span> Sex diebus facietis opus: septimus dies erit
vobis sanctus, sabbatum, et requies Domini: qui fecerit opus in eo,
occidetur.

<span id="003">3</span> Non succendetis ignem in omnibus habitaculis
vestris per diem sabbati.

<span id="004">4</span> Et ait Moyses ad omnem catervam filiorum Israël:
Iste est sermo quem præcepit Dominus, dicens:

<span id="005">5</span> Separate apud vos primitias Domino. Omnis
voluntarius et prono animo offerat eas Domino: aurum et argentum, et æs,

<span id="006">6</span> hyacinthum et purpuram, coccumque bis tinctum,
et byssum, pilos caprarum,

<span id="007">7</span> pellesque arietum rubricatas, et janthinas,
ligna setim,

<span id="008">8</span> et oleum ad luminaria concinnanda, et ut
conficiatur unguentum, et thymiama suavissimum,

<span id="009">9</span> lapides onychinos, et gemmas ad ornatum
superhumeralis et rationalis.

<span id="010">10</span> Quisque vestrum sapiens est, veniat, et faciat
quod Dominus imperavit:

<span id="011">11</span> tabernaculum scilicet, et tectum ejus, atque
operimentum, annulos, et tabulata cum vectibus, paxillos, et bases:

<span id="012">12</span> arcam et vectes, propitiatorium, et velum, quod
ante illud oppanditur:

<span id="013">13</span> mensam cum vectibus et vasis, et propositionis
panibus:

<span id="014">14</span> candelabrum ad luminaria sustentanda, vasa
illius et lucernas, et oleum ad nutrimenta ignium:

<span id="015">15</span> altare thymiamatis, et vectes, et oleum
unctionis et thymiama ex aromatibus: tentorium ad ostium tabernaculi:

<span id="016">16</span> altare holocausti, et craticulam ejus æneam cum
vectibus et vasis suis: labrum et basim ejus:

<span id="017">17</span> cortinas atrii cum columnis et basibus,
tentorium in foribus vestibuli,

<span id="018">18</span> paxillos tabernaculi et atrii cum funiculis
suis:

<span id="019">19</span> vestimenta, quorum usus est in ministerio
sanctuarii, vestes Aaron pontificis ac filiorum ejus, ut sacerdotio
fungantur mihi.

<span id="020">20</span> Egressaque omnis multitudo filiorum Israël de
conspectu Moysi,

<span id="021">21</span> obtulerunt mente promptissima atque devota
primitias Domino, ad faciendum opus tabernaculi testimonii. Quidquid ad
cultum et ad vestes sanctas necessarium erat,

<span id="022">22</span> viri cum mulieribus præbuerunt, armillas et
inaures, annulos et dextralia: omne vas aureum in donaria Domini
separatum est.

<span id="023">23</span> Si quis habebat hyacinthum, et purpuram,
coccumque bis tinctum, byssum et pilos caprarum, pelles arietum
rubricatas, et janthinas,

<span id="024">24</span> argenti, ærisque metalla, obtulerunt Domino,
lignaque setim in varios usus.

<span id="025">25</span> Sed et mulieres doctæ, quæ neverant, dederunt
hyacinthum, purpuram, et vermiculum, ac byssum,

<span id="026">26</span> et pilos caprarum, sponte propria cuncta
tribuentes.

<span id="027">27</span> Principes vero obtulerunt lapides onychinos, et
gemmas ad superhumerale et rationale,

<span id="028">28</span> aromataque et oleum ad luminaria concinnanda,
et ad præparandum unguentum, ac thymiama odoris suavissimi componendum.

<span id="029">29</span> Omnes viri et mulieres mente devota obtulerunt
donaria, ut fierent opera, quæ jusserat Dominus per manum Moysi. Cuncti
filii Israël voluntaria Domino dedicaverunt.  

<span id="030">30</span> Dixitque Moyses ad filios Israël: Ecce, vocavit
Dominus ex nomine Beseleel filium Uri, filii Hur de tribu Juda,

<span id="031">31</span> implevitque eum spiritu Dei, sapientia et
intelligentia, et scientia et omni doctrina,

<span id="032">32</span> ad excogitandum, et faciendum opus in auro, et
argento, et ære,

<span id="033">33</span> sculpendisque lapidibus, et opere carpentario,
quidquid fabre adinveniri potest,

<span id="034">34</span> dedit in corde ejus: Ooliab quoque filium
Achisamech de tribu Dan:

<span id="035">35</span> ambos erudivit sapientia, ut faciant opera
abietarii, polymitarii, ac plumarii, de hyacintho ac purpura, coccoque
bis tincto, et bysso, et texant omnia, ac nova quæque reperiant.

------------------------------------------------------------------------

[Next: Exodus Chapter 36](exo036)
