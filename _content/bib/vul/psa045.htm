<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 45</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa045">Polyglot</A>&nbsp;
<A HREF="../kjv/psa045">KJV</A>&nbsp;
<A HREF="../sep/psa045">Sep</A>&nbsp;
<A HREF="../tan/psa045">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa044">Previous</A>&nbsp;
<A HREF="psa046">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 45</H3><P><a name="001">1</A>&nbsp;In finem, filiis Core, pro arcanis. Psalmus.</P>
<P><a name="002">2</A>&nbsp;[Deus noster refugium et virtus;<BR> adjutor in tribulationibus qu&#230; invenerunt nos nimis.<BR></P>
<P><a name="003">3</A>&nbsp;Propterea non timebimus dum turbabitur terra,<BR> et transferentur montes in cor maris.<BR></P>
<P><a name="004">4</A>&nbsp;Sonuerunt, et turbat&#230; sunt aqu&#230; eorum;<BR> conturbati sunt montes in fortitudine ejus.<BR></P>
<P><a name="005">5</A>&nbsp;Fluminis impetus l&#230;tificat civitatem Dei:<BR> sanctificavit tabernaculum suum Altissimus.<BR></P>
<P><a name="006">6</A>&nbsp;Deus in medio ejus, non commovebitur;<BR> adjuvabit eam Deus mane diluculo.<BR></P>
<P><a name="007">7</A>&nbsp;Conturbat&#230; sunt gentes, et inclinata sunt regna:<BR> dedit vocem suam, mota est terra.<BR></P>
<P><a name="008">8</A>&nbsp;Dominus virtutum nobiscum;<BR> susceptor noster Deus Jacob.<BR></P>
<P><a name="009">9</A>&nbsp;Venite, et videte opera Domini,<BR> qu&#230; posuit prodigia super terram,<BR></P>
<P><a name="010">10</A>&nbsp;auferens bella usque ad finem terr&#230;.<BR> Arcum conteret, et confringet arma,<BR> et scuta comburet igni.<BR></P>
<P><a name="011">11</A>&nbsp;Vacate, et videte quoniam ego sum Deus;<BR> exaltabor in gentibus, et exaltabor in terra.<BR></P>
<P><a name="012">12</A>&nbsp;Dominus virtutum nobiscum;<BR> susceptor noster Deus Jacob.]</P>
<P><HR>
<CENTER>
<A HREF="psa046">Next: Psalms Chapter 46</A></CENTER>
</BODY>
</HTML>
