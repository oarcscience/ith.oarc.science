<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 15</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev015.htm">Polyglot</A>&nbsp;
<A HREF="../kjv/lev015.htm">KJV</A>&nbsp;
<A HREF="../sep/lev015.htm">Sep</A>&nbsp;
<A HREF="../tan/lev015.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev014.htm">Previous</A>&nbsp;
<A HREF="lev016.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 15</H3><P><a name="001">1</A>&nbsp;Locutusque est Dominus ad Moysen et Aaron, dicens:</P>
<P><a name="002">2</A>&nbsp;Loquimini filiis Isra&#235;l, et dicite eis: Vir, qui patitur fluxum seminis, immundus erit.</P>
<P><a name="003">3</A>&nbsp;Et tunc judicabitur huic vitio subjacere, cum per singula momenta adh&#230;serit carni ejus, atque concreverit f&#156;dus humor.</P>
<P><a name="004">4</A>&nbsp;Omne stratum, in quo dormierit, immundum erit, et ubicumque sederit.</P>
<P><a name="005">5</A>&nbsp;Si quis hominum tetigerit lectum ejus, lavabit vestimenta sua, et ipse lotus aqua, immundus erit usque ad vesperum.</P>
<P><a name="006">6</A>&nbsp;Si sederit ubi ille sederat, et ipse lavabit vestimenta sua: et lotus aqua, immundus erit usque ad vesperum.</P>
<P><a name="007">7</A>&nbsp;Qui tetigerit carnem ejus, lavabit vestimenta sua: et ipse lotus aqua, immundus erit usque ad vesperum.</P>
<P><a name="008">8</A>&nbsp;Si salivam hujuscemodi homo jecerit super eum qui mundus est, lavabit vestimenta sua: et lotus aqua, immundus erit usque ad vesperum.</P>
<P><a name="009">9</A>&nbsp;Sagma, super quo sederit, immundum erit:</P>
<P><a name="010">10</A>&nbsp;et quidquid sub eo fuerit, qui fluxum seminis patitur, pollutum erit usque ad vesperum. Qui portaverit horum aliquid, lavabit vestimenta sua: et ipse lotus aqua, immundus erit usque ad vesperum.</P>
<P><a name="011">11</A>&nbsp;Omnis, quem tetigerit qui talis est, non lotis ante manibus, lavabit vestimenta sua, et lotus aqua, immundus erit usque ad vesperum.</P>
<P><a name="012">12</A>&nbsp;Vas fictile quod tetigerit confringetur: vas autem ligneum lavabitur aqua.<BR>
</P>
<P><a name="013">13</A>&nbsp;Si sanatus fuerit qui hujuscemodi sustinet passionem, numerabit septem dies post emundationem sui, et lotis vestibus et toto corpore in aquis viventibus, erit mundus.</P>
<P><a name="014">14</A>&nbsp;Die autem octavo sumet duos turtures, aut duos pullos columb&#230;, et veniet in conspectum Domini ad ostium tabernaculi testimonii, dabitque eos sacerdoti:</P>
<P><a name="015">15</A>&nbsp;qui faciet unum pro peccato et alterum in holocaustum: rogabitque pro eo coram Domino, ut emundetur a fluxi seminis sui.</P>
<P><a name="016">16</A>&nbsp;Vir de quo egreditur semen coitus, lavabit aqua omne corpus suum: et immundus erit usque ad vesperum.</P>
<P><a name="017">17</A>&nbsp;Vestem et pellem, quam habuerit, lavabit aqua, et immunda erit usque ad vesperum.</P>
<P><a name="018">18</A>&nbsp;Mulier, cum qua coierit, lavabitur aqua, et immunda erit usque ad vesperum.<BR>
</P>
<P><a name="019">19</A>&nbsp;Mulier, qu&#230; redeunte mense patitur fluxum sanguinis, septem diebus separabitur.</P>
<P><a name="020">20</A>&nbsp;Omnis qui tetigerit eam, immundus erit usque ad vesperum:</P>
<P><a name="021">21</A>&nbsp;et in quo dormierit vel sederit diebus separationis su&#230;, polluetur.</P>
<P><a name="022">22</A>&nbsp;Qui tetigerit lectum ejus, lavabit vestimenta sua: et ipse lotus aqua, immundus erit usque ad vesperum.</P>
<P><a name="023">23</A>&nbsp;Omne vas, super quo illa sederit, quisquis attigerit, lavabit vestimenta sua: et ipse lotus aqua, pollutus erit usque ad vesperum.</P>
<P><a name="024">24</A>&nbsp;Si coierit cum ea vir tempore sanguinis menstrualis, immundus erit septem diebus: et omne stratum, in quo dormierit, polluetur.</P>
<P><a name="025">25</A>&nbsp;Mulier, qu&#230; patitur multis diebus fluxum sanguinis non in tempore menstruali, vel qu&#230; post menstruum sanguinem fluere non cessat, quamdiu subjacet huic passioni, immunda erit quasi sit in tempore menstruo.</P>
<P><a name="026">26</A>&nbsp;Omne stratum, in quo dormierit, et vas in quo sederit, pollutum erit.</P>
<P><a name="027">27</A>&nbsp;Quicumque tetigerit ea, lavabit vestimenta sua: et ipse lotus aqua, immundus erit usque ad vesperam.</P>
<P><a name="028">28</A>&nbsp;Si steterit sanguis, et fluere cessaverit, numerabit septem dies purificationis su&#230;:</P>
<P><a name="029">29</A>&nbsp;et die octavo offeret pro se sacerdoti duos turtures, aut duos pullos columbarum, ad ostium tabernaculi testimonii:</P>
<P><a name="030">30</A>&nbsp;qui unum faciet pro peccato, et alterum in holocaustum, rogabitque pro ea coram Domino, et pro fluxu immunditi&#230; ejus.</P>
<P><a name="031">31</A>&nbsp;Docebitis ergo filios Isra&#235;l ut caveant immunditiam, et non moriantur in sordibus suis, cum polluerint tabernaculum meum quod est inter eos.</P>
<P><a name="032">32</A>&nbsp;Ista est lex ejus, qui patitur fluxum seminis, et qui polluitur coitu,</P>
<P><a name="033">33</A>&nbsp;et qu&#230; menstruis temporibus separatur, vel qu&#230; jugi fluit sanguine, et hominis qui dormierit cum ea.</P>
<P><HR>
<CENTER>
<A HREF="lev016.htm">Next: Leviticus Chapter 16</A></CENTER>
</BODY>
</HTML>
