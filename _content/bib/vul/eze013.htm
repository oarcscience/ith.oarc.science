<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 13</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze013">Polyglot</A>&nbsp;
<A HREF="../kjv/eze013">KJV</A>&nbsp;
<A HREF="../sep/eze013">Sep</A>&nbsp;
<A HREF="../tan/eze013">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze012">Previous</A>&nbsp;
<A HREF="eze014">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 13</H3><P><a name="001">1</A>&nbsp;Et factus est sermo Domini ad me, dicens:</P>
<P><a name="002">2</A>&nbsp;Fili hominis, vaticinare ad prophetas Isra&#235;l qui prophetant, et dices prophetantibus de corde suo: [Audite verbum Domini.<BR></P>
<P><a name="003">3</A>&nbsp;H&#230;c dicit Dominus Deus:<BR> V&#230; prophetis insipientibus,<BR> qui sequuntur spiritum suum,<BR> et nihil vident!<BR></P>
<P><a name="004">4</A>&nbsp;Quasi vulpes in desertis prophet&#230; tui, Isra&#235;l, erant.<BR></P>
<P><a name="005">5</A>&nbsp;Non ascendistis ex adverso,<BR> neque opposuistis murum pro domo Isra&#235;l,<BR> ut staretis in pr&#230;lio in die Domini.<BR></P>
<P><a name="006">6</A>&nbsp;Vident vana, et divinant mendacium,<BR> dicentes: Ait Dominus,<BR> cum Dominus non miserit eos:<BR> et perseveraverunt confirmare sermonem.<BR></P>
<P><a name="007">7</A>&nbsp;Numquid non visionem cassam vidistis,<BR> et divinationem mendacem locuti estis,<BR> et dicitis: Ait Dominus,<BR> cum ego non sim locutus?<BR></P>
<P><a name="008">8</A>&nbsp;Propterea h&#230;c dicit Dominus Deus:<BR> Quia locuti estis vana, et vidistis mendacium,<BR> ideo ecce ego ad vos, dicit Dominus Deus.<BR></P>
<P><a name="009">9</A>&nbsp;Et erit manus mea super prophetas<BR> qui vident vana, et divinant mendacium:<BR> in consilio populi mei non erunt,<BR> et in scriptura domus Isra&#235;l non scribentur,<BR> nec in terram Isra&#235;l ingredientur,<BR> et scietis quia ego Dominus Deus:<BR></P>
<P><a name="010">10</A>&nbsp;eo quod deceperint populum meum,<BR> dicentes: Pax, et non est pax:<BR> et ipse &#230;dificabat parietem,<BR> illi autem liniebant eum luto absque paleis.<BR></P>
<P><a name="011">11</A>&nbsp;Dic ad eos qui liniunt absque temperatura, quod casurus sit:<BR> erit enim imber inundans,<BR> et dabo lapides pr&#230;grandes desuper irruentes,<BR> et ventum procell&#230; dissipantem.<BR></P>
<P><a name="012">12</A>&nbsp;Siquidem ecce cecidit paries:<BR> numquid non dicetur vobis:<BR> Ubi est litura quam linistis?<BR></P>
<P><a name="013">13</A>&nbsp;Propterea h&#230;c dicit Dominus Deus:<BR> Et erumpere faciam spiritum tempestatum in indignatione mea,<BR> et imber inundans in furore meo erit,<BR> et lapides grandes in ira in consumptionem.<BR></P>
<P><a name="014">14</A>&nbsp;Et destruam parietem quem linistis absque temperamento,<BR> et ad&#230;quabo eum terr&#230;,<BR> et revelabitur fundamentum ejus:<BR> et cadet, et consumetur in medio ejus,<BR> et scietis quia ego sum Dominus.<BR></P>
<P><a name="015">15</A>&nbsp;Et complebo indignationem meam in pariete,<BR> et in his qui liniunt eum absque temperamento:<BR> dicamque vobis: Non est paries,<BR> et non sunt qui liniunt eum:<BR></P>
<P><a name="016">16</A>&nbsp;prophet&#230; Isra&#235;l, qui prophetant ad Jerusalem,<BR> et vident ei visionem pacis, et non est pax,<BR> ait Dominus Deus.]<BR>
</P>
<P><a name="017">17</A>&nbsp;Et tu, fili hominis, pone faciem tuam contra filias populi tui qu&#230; prophetant de corde suo: et vaticinare super eas,</P>
<P><a name="018">18</A>&nbsp;et dic: [H&#230;c dicit Dominus Deus:<BR> V&#230; qu&#230; consuunt pulvillos sub omni cubito manus,<BR> et faciunt cervicalia sub capite univers&#230; &#230;tatis<BR> ad capiendas animas:<BR> et cum caperent animas populi mei,<BR> vivificabant animas eorum!<BR></P>
<P><a name="019">19</A>&nbsp;Et violabant me ad populum meum<BR> propter pugillum hordei, et fragmen panis,<BR> ut interficerent animas qu&#230; non moriuntur,<BR> et vivificarent animas qu&#230; non vivunt,<BR> mentientes populo meo credenti mendaciis.<BR></P>
<P><a name="020">20</A>&nbsp;Propter hoc h&#230;c dicit Dominus Deus:<BR> Ecce ego ad pulvillos vestros,<BR> quibus vos capitis animas volantes:<BR> et dirumpam eos de brachiis vestris,<BR> et dimittam animas quas vos capitis,<BR> animas ad volandum.<BR></P>
<P><a name="021">21</A>&nbsp;Et dirumpam cervicalia vestra,<BR> et liberabo populum meum de manu vestra,<BR> neque erunt ultra in manibus vestris ad pr&#230;dandum:<BR> et scietis quia ego Dominus.<BR></P>
<P><a name="022">22</A>&nbsp;Pro eo quod m&#156;rere fecistis cor justi mendaciter,<BR> quem ego non contristavi,<BR> et confortastis manus impii,<BR> ut non reverteretur a via sua mala, et viveret:<BR></P>
<P><a name="023">23</A>&nbsp;propterea vana non videbitis,<BR> et divinationes non divinabitis amplius,<BR> et eruam populum meum de manu vestra:<BR> et scietis quia ego Dominus.]</P>
<P><HR>
<CENTER>
<A HREF="eze014">Next: Ezekiel Chapter 14</A></CENTER>
</BODY>
</HTML>
