<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 12</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/joh012">Polyglot</A>&nbsp;
<A HREF="../gnt/joh012">GNT</A>&nbsp;
<A HREF="../kjv/joh012">KJV</A>&nbsp;

<BR>
<BR><A HREF="joh">John Index</A><BR>
&nbsp;
<A HREF="joh011">Previous</A>&nbsp;
<A HREF="joh013">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 12</H3><P><a name="001">1</A>&nbsp;Jesus ergo ante sex dies Pasch&#230; venit Bethaniam, ubi Lazarus fuerat mortuus, quem suscitavit Jesus.</P>
<P><a name="002">2</A>&nbsp;Fecerunt autem ei c&#156;nam ibi, et Martha ministrabat, Lazarus vero unus erat ex discumbentibus cum eo.</P>
<P><a name="003">3</A>&nbsp;Maria ergo accepit libram unguenti nardi pistici pretiosi, et unxit pedes Jesu, et extersit pedes ejus capillis suis: et domus impleta est ex odore unguenti.</P>
<P><a name="004">4</A>&nbsp;Dixit ergo unus ex discipulis ejus, Judas Iscariotes, qui erat eum traditurus:</P>
<P><a name="005">5</A>&nbsp;Quare hoc unguentum non veniit trecentis denariis, et datum est egenis?</P>
<P><a name="006">6</A>&nbsp;Dixit autem hoc, non quia de egenis pertinebat ad eum, sed quia fur erat, et loculos habens, ea qu&#230; mittebantur, portabat.</P>
<P><a name="007">7</A>&nbsp;Dixit ergo Jesus: Sinite illam ut in diem sepultur&#230; me&#230; servet illud.</P>
<P><a name="008">8</A>&nbsp;Pauperes enim semper habetis vobiscum: me autem non semper habetis.</P>
<P><a name="009">9</A>&nbsp;Cognovit ergo turba multa ex Jud&#230;is quia illic est, et venerunt, non propter Jesum tantum, sed ut Lazarum viderent, quem suscitavit a mortuis.<BR>
</P>
<P><a name="010">10</A>&nbsp;Cogitaverunt autem principes sacerdotum ut et Lazarum interficerent:</P>
<P><a name="011">11</A>&nbsp;quia multi propter illum abibant ex Jud&#230;is, et credebant in Jesum.</P>
<P><a name="012">12</A>&nbsp;In crastinum autem, turba multa qu&#230; venerat ad diem festum, cum audissent quia venit Jesus Jerosolymam,</P>
<P><a name="013">13</A>&nbsp;acceperunt ramos palmarum, et processerunt obviam ei, et clamabant: Hosanna, benedictus qui venit in nomine Domini, rex Isra&#235;l.</P>
<P><a name="014">14</A>&nbsp;Et invenit Jesus asellum, et sedit super eum, sicut scriptum est:</P>
<P><a name="015">15</A>&nbsp;Noli timere, filia Sion: ecce rex tuus venit sedens super pullum asin&#230;.</P>
<P><a name="016">16</A>&nbsp;H&#230;c non cognoverunt discipuli ejus primum: sed quando glorificatus est Jesus, tunc recordati sunt quia h&#230;c erant scripta de eo, et h&#230;c fecerunt ei.</P>
<P><a name="017">17</A>&nbsp;Testimonium ergo perhibebat turba, qu&#230; erat cum eo quando Lazarum vocavit de monumento, et suscitavit eum a mortuis.</P>
<P><a name="018">18</A>&nbsp;Propterea et obviam venit ei turba: quia audierunt fecisse hoc signum.</P>
<P><a name="019">19</A>&nbsp;Pharis&#230;i ergo dixerunt ad semetipsos: Videtis quia nihil proficimus? ecce mundus totus post eum abiit.<BR>
</P>
<P><a name="020">20</A>&nbsp;Erant autem quidam gentiles, ex his qui ascenderant ut adorarent in die festo.</P>
<P><a name="021">21</A>&nbsp;Hi ergo accesserunt ad Philippum, qui erat a Bethsaida Galil&#230;&#230;, et rogabant eum, dicentes: Domine, volumus Jesum videre.</P>
<P><a name="022">22</A>&nbsp;Venit Philippus, et dicit Andre&#230;; Andreas rursum et Philippus dixerunt Jesu.</P>
<P><a name="023">23</A>&nbsp;Jesus autem respondit eis, dicens: Venit hora, ut clarificetur Filius hominis.</P>
<P><a name="024">24</A>&nbsp;Amen, amen dico vobis, nisi granum frumenti cadens in terram, mortuum fuerit,</P>
<P><a name="025">25</A>&nbsp;ipsum solum manet: si autem mortuum fuerit, multum fructum affert. Qui amat animam suam, perdet eam; et qui odit animam suam in hoc mundo, in vitam &#230;ternam custodit eam.</P>
<P><a name="026">26</A>&nbsp;Si quis mihi ministrat, me sequatur, et ubi sum ego, illic et minister meus erit. Si quis mihi ministraverit, honorificabit eum Pater meus.</P>
<P><a name="027">27</A>&nbsp;Nunc anima mea turbata est. Et quid dicam? Pater, salvifica me ex hac hora. Sed propterea veni in horam hanc:</P>
<P><a name="028">28</A>&nbsp;Pater, clarifica nomen tuum. Venit ergo vox de c&#230;lo: Et clarificavi, et iterum clarificabo.</P>
<P><a name="029">29</A>&nbsp;Turba ergo, qu&#230; stabat, et audierat, dicebat tonitruum esse factum. Alii dicebant: Angelus ei locutus est.</P>
<P><a name="030">30</A>&nbsp;Respondit Jesus, et dixit: Non propter me h&#230;c vox venit, sed propter vos.</P>
<P><a name="031">31</A>&nbsp;Nunc judicium est mundi: nunc princeps hujus mundi ejicietur foras.</P>
<P><a name="032">32</A>&nbsp;Et ego, si exaltatus fuero a terra, omnia traham ad meipsum.</P>
<P><a name="033">33</A>&nbsp;(Hoc autem dicebat, significans qua morte esset moriturus.)<BR>
</P>
<P><a name="034">34</A>&nbsp;Respondit ei turba: Nos audivimus ex lege, quia Christus manet in &#230;ternum: et quomodo tu dicis: Oportet exaltari Filium hominis? quis est iste Filius hominis?</P>
<P><a name="035">35</A>&nbsp;Dixit ergo eis Jesus: Adhuc modicum, lumen in vobis est. Ambulate dum lucem habetis, ut non vos tenebr&#230; comprehendant; et qui ambulat in tenebris, nescit quo vadat.</P>
<P><a name="036">36</A>&nbsp;Dum lucem habetis, credite in lucem, ut filii lucis sitis. H&#230;c locutus est Jesus, et abiit et abscondit se ab eis.<BR>
</P>
<P><a name="037">37</A>&nbsp;Cum autem tanta signa fecisset coram eis, non credebant in eum;</P>
<P><a name="038">38</A>&nbsp;ut sermo Isai&#230; prophet&#230; impleretur, quem dixit: [Domine, quis credidit auditui nostro?<BR> et brachium Domini cui revelatum est?]</P>
<P><a name="039">39</A>&nbsp;Propterea non poterant credere, quia iterum dixit Isaias:</P>
<P><a name="040">40</A>&nbsp;[Exc&#230;cavit oculos eorum, et induravit cor eorum<BR> ut non videant oculis, et non intelligant corde,<BR> et convertantur, et sanem eos.]</P>
<P><a name="041">41</A>&nbsp;H&#230;c dixit Isaias, quando vidit gloriam ejus, et locutus est de eo.<BR>
</P>
<P><a name="042">42</A>&nbsp;Verumtamen et ex principibus multi crediderunt in eum: sed propter pharis&#230;os non confitebantur, ut e synagoga non ejicerentur.</P>
<P><a name="043">43</A>&nbsp;Dilexerunt enim gloriam hominum magis quam gloriam Dei.</P>
<P><a name="044">44</A>&nbsp;Jesus autem clamavit, et dixit: Qui credit in me, non credit in me, sed in eum qui misit me.</P>
<P><a name="045">45</A>&nbsp;Et qui videt me, videt eum qui misit me.</P>
<P><a name="046">46</A>&nbsp;Ego lux in mundum veni, ut omnis qui credit in me, in tenebris non maneat.</P>
<P><a name="047">47</A>&nbsp;Et si quis audierit verba mea, et non custodierit, ego non judico eum; non enim veni ut judicem mundum, sed ut salvificem mundum.</P>
<P><a name="048">48</A>&nbsp;Qui spernit me et non accipit verba mea, habet qui judicet eum. Sermo quem locutus sum, ille judicabit eum in novissimo die.</P>
<P><a name="049">49</A>&nbsp;Quia ego ex meipso non sum locutus, sed qui misit me, Pater, ipse mihi mandatum dedit quid dicam et quid loquar.</P>
<P><a name="050">50</A>&nbsp;Et scio quia mandatum ejus vita &#230;terna est: qu&#230; ergo ego loquor, sicut dixit mihi Pater, sic loquor.</P>
<P><HR>
<CENTER>
<A HREF="joh013">Next: John Chapter 13</A></CENTER>
</BODY>
</HTML>
