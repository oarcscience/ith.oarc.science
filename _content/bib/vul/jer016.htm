<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 16</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer016">Polyglot</A>&nbsp;
<A HREF="../kjv/jer016">KJV</A>&nbsp;
<A HREF="../sep/jer016">Sep</A>&nbsp;
<A HREF="../tan/jer016">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer015">Previous</A>&nbsp;
<A HREF="jer017">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 16</H3><P><a name="001">1</A>&nbsp;Et factum est verbum Domini ad me, dicens:</P>
<P><a name="002">2</A>&nbsp;[Non accipies uxorem,<BR> et non erunt tibi filii et fili&#230; in loco isto.<BR></P>
<P><a name="003">3</A>&nbsp;Quia h&#230;c dicit Dominus<BR> super filios et filias qui generantur in loco isto,<BR> et super matres eorum, qu&#230; genuerunt eos,<BR> et super patres eorum, de quorum stirpe sunt nati in terra hac:<BR></P>
<P><a name="004">4</A>&nbsp;Mortibus &#230;grotationum morientur:<BR> non plangentur, et non sepelientur:<BR> in sterquilinium super faciem terr&#230; erunt,<BR> et gladio et fame consumentur:<BR> et erit cadaver eorum in escam volatilibus c&#230;li et bestiis terr&#230;.<BR></P>
<P><a name="005">5</A>&nbsp;H&#230;c enim dicit Dominus:<BR> Ne ingrediaris domum convivii,<BR> neque vadas ad plangendum,<BR> neque consoleris eos,<BR> quia abstuli pacem meam a populo isto, dicit Dominus,<BR> misericordiam et miserationes.<BR></P>
<P><a name="006">6</A>&nbsp;Et morientur grandes et parvi in terra ista:<BR> non sepelientur, neque plangentur,<BR> et non se incident,<BR> neque calvitium fiet pro eis.<BR></P>
<P><a name="007">7</A>&nbsp;Et non frangent inter eos lugenti panem<BR> ad consolandum super mortuo,<BR> et non dabunt eis potum calicis<BR> ad consolandum super patre suo et matre.<BR></P>
<P><a name="008">8</A>&nbsp;Et domum convivii non ingrediaris,<BR> ut sedeas cum eis, et comedas, et bibas.<BR></P>
<P><a name="009">9</A>&nbsp;Quia h&#230;c dicit Dominus exercituum, Deus Isra&#235;l:<BR> Ecce ego auferam de loco isto,<BR> in oculis vestris, et in diebus vestris,<BR> vocem gaudii et vocem l&#230;titi&#230;,<BR> vocem sponsi et vocem spons&#230;.<BR></P>
<P><a name="010">10</A>&nbsp;Et cum annuntiaveris populo huic omnia verba h&#230;c,<BR> et dixerint tibi:<BR> Quare locutus est Dominus super nos omne malum grande istud?<BR> qu&#230; iniquitas nostra,<BR> et quod peccatum nostrum,<BR> quod peccavimus Domino Deo nostro?<BR></P>
<P><a name="011">11</A>&nbsp;dices ad eos:<BR> Quia dereliquerunt me patres vestri, ait Dominus,<BR> et abierunt post deos alienos,<BR> et servierunt eis, et adoraverunt eos,<BR> et me dereliquerunt, et legem meam non custodierunt.<BR></P>
<P><a name="012">12</A>&nbsp;Sed et vos pejus operati estis quam patres vestri:<BR> ecce enim ambulat unusquisque post pravitatem cordis sui mali,<BR> ut me non audiat.<BR></P>
<P><a name="013">13</A>&nbsp;Et ejiciam vos de terra hac<BR> in terram quam ignoratis,<BR> vos et patres vestri:<BR> et servietis ibi diis alienis, die ac nocte,<BR> qui non dabunt vobis requiem.<BR></P>
<P><a name="014">14</A>&nbsp;Propterea ecce dies veniunt, dicit Dominus,<BR> et non dicetur ultra:<BR> Vivit Dominus qui eduxit filios Isra&#235;l de terra &#198;gypti,<BR></P>
<P><a name="015">15</A>&nbsp;sed: Vivit Dominus qui eduxit filios Isra&#235;l de terra aquilonis,<BR> et de universis terris ad quas ejeci eos:<BR> et reducam eos in terram suam,<BR> quam dedi patribus eorum.<BR></P>
<P><a name="016">16</A>&nbsp;Ecce ego mittam piscatores multos, dicit Dominus,<BR> et piscabuntur eos:<BR> et post h&#230;c mittam eis multos venatores,<BR> et venabuntur eos de omni monte,<BR> et de omni colle, et de cavernis petrarum.<BR></P>
<P><a name="017">17</A>&nbsp;Quia oculi mei super omnes vias eorum:<BR> non sunt abscondit&#230; a facie mea,<BR> et non fuit occultata iniquitas eorum ab oculis meis.<BR></P>
<P><a name="018">18</A>&nbsp;Et reddam primum duplices iniquitates et peccata eorum,<BR> quia contaminaverunt terram meam in morticinis idolorum suorum,<BR> et abominationibus suis impleverunt h&#230;reditatem meam.<BR></P>
<P><a name="019">19</A>&nbsp;Domine, fortitudo mea, et robur meum,<BR> et refugium meum in die tribulationis,<BR> ad te gentes venient ab extremis terr&#230;, et dicent:<BR> Vere mendacium possederunt patres nostri,<BR> vanitatem qu&#230; eis non profuit.<BR></P>
<P><a name="020">20</A>&nbsp;Numquid faciet sibi homo deos,<BR> et ipsi non sunt dii?<BR></P>
<P><a name="021">21</A>&nbsp;Idcirco ecce ego ostendam eis per vicem hanc,<BR> ostendam eis manum meam, et virtutem meam,<BR> et scient quia nomen mihi Dominus.]</P>
<P><HR>
<CENTER>
<A HREF="jer017">Next: Jeremiah Chapter 17</A></CENTER>
</BODY>
</HTML>
