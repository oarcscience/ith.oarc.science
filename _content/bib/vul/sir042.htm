<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 42</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir042">Polyglot</A>&nbsp;
<A HREF="../apo/sir042">Apo</A>&nbsp;
<A HREF="../sep/sir042">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir041">Previous</A>&nbsp;
<A HREF="sir043">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 42</H3><P><a name="001">1</A>&nbsp;[Non duplices sermonem auditus de revelatione sermonis absconditi:<BR> et eris vere sine confusione,<BR> et invenies gratiam in conspectu omnium hominum.<BR> Ne pro his omnibus confundaris,<BR> et ne accipias personam ut delinquas:<BR></P>
<P><a name="002">2</A>&nbsp;de lege Altissimi, et testamento,<BR> et de judicio justificare impium,<BR></P>
<P><a name="003">3</A>&nbsp;de verbo sociorum et viatorum,<BR> et de datione h&#230;reditatis amicorum,<BR></P>
<P><a name="004">4</A>&nbsp;de &#230;qualitate stater&#230; et ponderum,<BR> de acquisitione multorum et paucorum,<BR></P>
<P><a name="005">5</A>&nbsp;de corruptione emptionis et negotiatorum,<BR> et de multa disciplina filiorum,<BR> et servo pessimo latus sanguinare.<BR></P>
<P><a name="006">6</A>&nbsp;Super mulierem nequam bonum est signum.<BR></P>
<P><a name="007">7</A>&nbsp;Ubi manus mult&#230; sunt, claude:<BR> et quodcumque trades, numera et appende:<BR> datum vero et acceptum omne describe.<BR></P>
<P><a name="008">8</A>&nbsp;De disciplina insensati et fatui,<BR> et de senioribus qui judicantur ab adolescentibus:<BR> et eris eruditus in omnibus,<BR> et probabilis in conspectu omnium vivorum.]<BR>
</P>
<P><a name="009">9</A>&nbsp;[Filia patris abscondita est vigilia,<BR> et sollicitudo ejus aufert somnum:<BR> ne forte in adolescentia sua adulta efficiatur,<BR> et cum viro commorata odibilis fiat:<BR></P>
<P><a name="010">10</A>&nbsp;nequando polluatur in virginitate sua,<BR> et in paternis suis gravida inveniatur:<BR> ne forte cum viro commorata transgrediatur,<BR> aut certe sterilis efficiatur.<BR></P>
<P><a name="011">11</A>&nbsp;Super filiam luxuriosam confirma custodiam,<BR> nequando faciat te in opprobrium venire inimicis,<BR> a detractione in civitate, et objectione plebis,<BR> et confundat te in multitudine populi.<BR></P>
<P><a name="012">12</A>&nbsp;Omni homini noli intendere in specie,<BR> et in medio mulierum noli commorari:<BR></P>
<P><a name="013">13</A>&nbsp;de vestimentis enim procedit tinea,<BR> et a muliere iniquitas viri.<BR></P>
<P><a name="014">14</A>&nbsp;Melior est enim iniquitas viri quam mulier benefaciens,<BR> et mulier confundens in opprobrium.]<BR>
</P>
<P><a name="015">15</A>&nbsp;[Memor ero igitur operum Domini,<BR> et qu&#230; vidi annuntiabo.<BR> In sermonibus Domini opera ejus.<BR></P>
<P><a name="016">16</A>&nbsp;Sol illuminans per omnia respexit,<BR> et gloria Domini plenum est opus ejus.<BR></P>
<P><a name="017">17</A>&nbsp;Nonne Dominus fecit sanctos enarrare omnia mirabilia sua,<BR> qu&#230; confirmavit Dominus omnipotens stabiliri in gloria sua?<BR></P>
<P><a name="018">18</A>&nbsp;Abyssum et cor hominum investigavit,<BR> et in astutia eorum excogitavit.<BR></P>
<P><a name="019">19</A>&nbsp;Cognovit enim Dominus omnem scientiam,<BR> et inspexit in signum &#230;vi,<BR> annuntians qu&#230; pr&#230;terierunt et qu&#230; superventura sunt,<BR> revelans vestigia occultorum.<BR></P>
<P><a name="020">20</A>&nbsp;Non pr&#230;terit illum omnis cogitatus,<BR> et non abscondit se ab eo ullus sermo.<BR></P>
<P><a name="021">21</A>&nbsp;Magnalia sapienti&#230; su&#230; decoravit,<BR> qui est ante s&#230;culum et usque in s&#230;culum:<BR> neque adjectum est,<BR></P>
<P><a name="022">22</A>&nbsp;neque minuitur,<BR> et non eget alicujus consilio.<BR></P>
<P><a name="023">23</A>&nbsp;Quam desiderabilia omnia opera ejus!<BR> et tamquam scintilla qu&#230; est considerare!<BR></P>
<P><a name="024">24</A>&nbsp;Omnia h&#230;c vivunt, et manent in s&#230;culum,<BR> et in omni necessitate omnia obaudiunt ei.<BR></P>
<P><a name="025">25</A>&nbsp;Omnia duplicia, unum contra unum,<BR> et non fecit quidquam deesse.<BR></P>
<P><a name="026">26</A>&nbsp;Uniuscujusque confirmavit bona:<BR> et quis satiabitur videns gloriam ejus?]</P>
<P><HR>
<CENTER>
<A HREF="sir043">Next: Sirach Chapter 43</A></CENTER>
</BODY>
</HTML>
