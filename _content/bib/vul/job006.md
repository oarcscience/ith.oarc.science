[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/job006)  [KJV](../kjv/job006)  [Sep](../sep/job006) 
[Tan](../tan/job006)   
  
[Job Index](job)  
  [Previous](job005)  [Next](job007) 

------------------------------------------------------------------------

### Vulgate (Latin): Job Chapter 6

<span id="001">1</span> Respondens autem Job, dixit:

<span id="002">2</span> \[Utinam appenderentur peccata mea quibus iram
merui,  
et calamitas quam patior, in statera!  

<span id="003">3</span> Quasi arena maris hæc gravior appareret;  
unde et verba mea dolore sunt plena:  

<span id="004">4</span> quia sagittæ Domini in me sunt,  
quarum indignatio ebibit spiritum meum;  
et terrores Domini militant contra me.  

<span id="005">5</span> Numquid rugiet onager cum habuerit herbam?  
aut mugiet bos cum ante præsepe plenum steterit?  

<span id="006">6</span> aut poterit comedi insulsum, quod non est sale
conditum?  
aut potest aliquis gustare quod gustatum affert mortem?  

<span id="007">7</span> Quæ prius nolebat tangere anima mea,  
nunc, præ angustia, cibi mei sunt.  

<span id="008">8</span> Quis det ut veniat petitio mea,  
et quod expecto tribuat mihi Deus?  

<span id="009">9</span> et qui cœpit, ipse me conterat;  
solvat manum suam, et succidat me?  

<span id="010">10</span> Et hæc mihi sit consolatio, ut affligens me
dolore, non parcat,  
nec contradicam sermonibus Sancti.  

<span id="011">11</span> Quæ est enim fortitudo mea, ut sustineam?  
aut quis finis meus, ut patienter agam?  

<span id="012">12</span> Nec fortitudo lapidum fortitudo mea,  
nec caro mea ænea est.  

<span id="013">13</span> Ecce non est auxilium mihi in me,  
et necessarii quoque mei recesserunt a me.  

<span id="014">14</span> Qui tollit ab amico suo misericordiam,  
timorem Domini derelinquit.  

<span id="015">15</span> Fratres mei præterierunt me,  
sicut torrens qui raptim transit in convallibus.  

<span id="016">16</span> Qui timent pruinam,  
irruet super eos nix.  

<span id="017">17</span> Tempore quo fuerint dissipati, peribunt;  
et ut incaluerit, solventur de loco suo.  

<span id="018">18</span> Involutæ sunt semitæ gressuum eorum;  
ambulabunt in vacuum, et peribunt.  

<span id="019">19</span> Considerate semitas Thema, itinera Saba,  
et expectate paulisper.  

<span id="020">20</span> Confusi sunt, quia speravi:  
venerunt quoque usque ad me, et pudore cooperti sunt.  

<span id="021">21</span> Nunc venistis;  
et modo videntes plagam meam, timetis.  

<span id="022">22</span> Numquid dixi: Afferte mihi,  
et de substantia vestra donate mihi?  

<span id="023">23</span> vel: Liberate me de manu hostis,  
et de manu robustorum eruite me?  

<span id="024">24</span> Docete me, et ego tacebo:  
et si quid forte ignoravi, instruite me.  

<span id="025">25</span> Quare detraxistis sermonibus veritatis,  
cum e vobis nullus sit qui possit arguere me?  

<span id="026">26</span> Ad increpandum tantum eloquia concinnatis,  
et in ventum verba profertis.  

<span id="027">27</span> Super pupillum irruitis,  
et subvertere nitimini amicum vestrum.  

<span id="028">28</span> Verumtamen quod cœpistis explete:  
præbete aurem, et videte an mentiar.  

<span id="029">29</span> Respondete, obsecro, absque contentione;  
et loquentes id quod justum est, judicate.  

<span id="030">30</span> Et non invenietis in lingua mea iniquitatem,  
nec in faucibus meis stultitia personabit.\]

------------------------------------------------------------------------

[Next: Job Chapter 7](job007)
