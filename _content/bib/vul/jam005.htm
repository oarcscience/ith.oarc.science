<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: James: James Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jam005.htm">Polyglot</A>&nbsp;
<A HREF="../gnt/jam005.htm">GNT</A>&nbsp;
<A HREF="../kjv/jam005.htm">KJV</A>&nbsp;

<BR>
<BR><A HREF="jam.htm">James Index</A><BR>
&nbsp;
<A HREF="jam004.htm">Previous</A>&nbsp;
<A HREF="pe1001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): James Chapter 5</H3><P><a name="001">1</A>&nbsp;Agite nunc divites, plorate ululantes in miseriis vestris, qu&#230; advenient vobis.</P>
<P><a name="002">2</A>&nbsp;Diviti&#230; vestr&#230; putrefact&#230; sunt, et vestimenta vestra a tineis comesta sunt.</P>
<P><a name="003">3</A>&nbsp;Aurum et argentum vestrum &#230;ruginavit: et &#230;rugo eorum in testimonium vobis erit, et manducabit carnes vestras sicut ignis. Thesaurizastis vobis iram in novissimis diebus.</P>
<P><a name="004">4</A>&nbsp;Ecce merces operariorum, qui messuerunt regiones vestras, qu&#230; fraudata est a vobis, clamat: et clamor eorum in aures Domini sabbaoth introivit.</P>
<P><a name="005">5</A>&nbsp;Epulati estis super terram, et in luxuriis enutristis corda vestra in die occisionis.</P>
<P><a name="006">6</A>&nbsp;Addixistis, et occidistis justum, et non resistit vobis.<BR>
</P>
<P><a name="007">7</A>&nbsp;Patientes igitur estote, fratres, usque ad adventum Domini. Ecce agricola exspectat pretiosum fructum terr&#230;, patienter ferens donec accipiat temporaneum et serotinum.</P>
<P><a name="008">8</A>&nbsp;Patientes igitur estote et vos, et confirmate corda vestra: quoniam adventus Domini appropinquavit.</P>
<P><a name="009">9</A>&nbsp;Nolite ingemiscere, fratres, in alterutrum, ut non judicemini. Ecce judex ante januam assistit.</P>
<P><a name="010">10</A>&nbsp;Exemplum accipite, fratres, exitus mali, laboris, et patienti&#230;, prophetas qui locuti sunt in nomine Domini.</P>
<P><a name="011">11</A>&nbsp;Ecce beatificamus eos qui sustinuerunt. Sufferentiam Job audistis, et finem Domini vidistis, quoniam misericors Dominus est, et miserator.<BR>
</P>
<P><a name="012">12</A>&nbsp;Ante omnia autem, fratres mei, nolite jurare, neque per c&#230;lum, neque per terram, neque aliud quodcumque juramentum. Sit autem sermo vester: Est, est: Non, non: ut non sub judicio decidatis.<BR>
</P>
<P><a name="013">13</A>&nbsp;Tristatur aliquis vestrum? oret. &#198;quo animo est? psallat.</P>
<P><a name="014">14</A>&nbsp;Infirmatur quis in vobis? inducat presbyteros ecclesi&#230;, et orent super eum, ungentes eum oleo in nomine Domini:</P>
<P><a name="015">15</A>&nbsp;et oratio fidei salvabit infirmum, et alleviabit eum Dominus: et si in peccatis sit, remittentur ei.</P>
<P><a name="016">16</A>&nbsp;Confitemini ergo alterutrum peccata vestra, et orate pro invicem ut salvemini: multum enim valet deprecatio justi assidua.</P>
<P><a name="017">17</A>&nbsp;Elias homo erat similis nobis passibilis: et oratione oravit ut non plueret super terram, et non pluit annos tres, et menses sex.</P>
<P><a name="018">18</A>&nbsp;Et rursum oravit: et c&#230;lum dedit pluviam, et terra dedit fructum suum.<BR>
</P>
<P><a name="019">19</A>&nbsp;Fratres mei, si quis ex vobis erraverit a veritate, et converterit quis eum:</P>
<P><a name="020">20</A>&nbsp;scire debet quoniam qui converti fecerit peccatorem ab errore vi&#230; su&#230;, salvabit animam ejus a morte, et operiet multitudinem peccatorum.</P>
<P></P>
<P><HR>
<CENTER>
<A HREF="pe1001.htm">Next: 1 Peter Chapter 1</A></CENTER>
</BODY>
</HTML>
