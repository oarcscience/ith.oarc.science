<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num009">Polyglot</A>&nbsp;
<A HREF="../kjv/num009">KJV</A>&nbsp;
<A HREF="../sep/num009">Sep</A>&nbsp;
<A HREF="../tan/num009">Tan</A>&nbsp;

<BR>
<BR><A HREF="num">Numbers Index</A><BR>
&nbsp;
<A HREF="num008">Previous</A>&nbsp;
<A HREF="num010">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 9</H3><P><a name="001">1</A>&nbsp;Locutus est Dominus ad Moysen in deserto Sinai anno secundo, postquam egressi sunt de terra &#198;gypti, mense primo, dicens:</P>
<P><a name="002">2</A>&nbsp;Faciant filii Isra&#235;l Phase in tempore suo,</P>
<P><a name="003">3</A>&nbsp;quartadecima die mensis hujus ad vesperam, juxta omnes c&#230;remonias et justificationes ejus.</P>
<P><a name="004">4</A>&nbsp;Pr&#230;cepitque Moyses filiis Isra&#235;l ut facerent Phase.</P>
<P><a name="005">5</A>&nbsp;Qui fecerunt tempore suo, quartadecima die mensis ad vesperam, in monte Sinai. Juxta omnia qu&#230; mandaverat Dominus Moysi, fecerunt filii Isra&#235;l.</P>
<P><a name="006">6</A>&nbsp;Ecce autem quidam immundi super anima hominis, qui non poterant facere Phase in die illo, accedentes ad Moysen et Aaron,</P>
<P><a name="007">7</A>&nbsp;dixerunt eis: Immundi sumus super anima hominis: quare fraudamur ut non valeamus oblationem offerre Domino in tempore suo inter filios Isra&#235;l?</P>
<P><a name="008">8</A>&nbsp;Quibus respondit Moyses: State ut consulam quid pr&#230;cipiat Dominus de vobis.</P>
<P><a name="009">9</A>&nbsp;Locutusque est Dominus ad Moysen, dicens:</P>
<P><a name="010">10</A>&nbsp;Loquere filiis Isra&#235;l: Homo, qui fuerit immundus super anima, sive in via procul in gente vestra, faciat Phase Domino</P>
<P><a name="011">11</A>&nbsp;in mense secundo, quartadecima die mensis ad vesperam. Cum azymis et lactucis agrestibus comedent illud:</P>
<P><a name="012">12</A>&nbsp;non relinquent ex eo quippiam usque mane, et os ejus non confringent: omnem ritum Phase observabunt.</P>
<P><a name="013">13</A>&nbsp;Si quis autem et mundus est, et in itinere non fuit, et tamen non fecit Phase, exterminabitur anima illa de populis suis, quia sacrificium Domino non obtulit tempore suo: peccatum suum ipse portabit.</P>
<P><a name="014">14</A>&nbsp;Peregrinus quoque et advena si fuerint apud vos, facient Phase Domino juxta c&#230;remonias et justificationes ejus. Pr&#230;ceptum idem erit apud vos tam adven&#230; quam indigen&#230;.<BR>
</P>
<P><a name="015">15</A>&nbsp;Igitur die qua erectum est tabernaculum, operuit illud nubes. A vespere autem super tentorium erat quasi species ignis usque mane.</P>
<P><a name="016">16</A>&nbsp;Sic fiebat jugiter: per diem operiebat illud nubes, et per noctem quasi species ignis.</P>
<P><a name="017">17</A>&nbsp;Cumque ablata fuisset nubes, qu&#230; tabernaculum protegebat, tunc proficiscebantur filii Isra&#235;l: et in loco ubi stetisset nubes, ibi castrametabantur.</P>
<P><a name="018">18</A>&nbsp;Ad imperium Domini proficiscebantur, et ad imperium illius figebant tabernaculum. Cunctis diebus quibus stabat nubes super tabernaculum, manebant in eodem loco:</P>
<P><a name="019">19</A>&nbsp;et si evenisset ut multo tempore maneret super illud, erant filii Isra&#235;l in excubiis Domini, et non proficiscebantur</P>
<P><a name="020">20</A>&nbsp;quot diebus fuisset nubes super tabernaculum. Ad imperium Domini erigebant tentoria, et ad imperium illius deponebant.</P>
<P><a name="021">21</A>&nbsp;Si fuisset nubes a vespere usque mane, et statim diluculo tabernaculum reliquisset, proficiscebantur: et si post diem et noctem recessisset, dissipabant tentoria.</P>
<P><a name="022">22</A>&nbsp;Si vero biduo aut uno mense vel longiori tempore fuisset super tabernaculum, manebant filii Isra&#235;l in eodem loco, et non proficiscebantur: statim autem ut recessisset, movebant castra.</P>
<P><a name="023">23</A>&nbsp;Per verbum Domini figebant tentoria, et per verbum illius proficiscebantur: erantque in excubiis Domini juxta imperium ejus per manum Moysi.</P>
<P><HR>
<CENTER>
<A HREF="num010">Next: Numbers Chapter 10</A></CENTER>
</BODY>
</HTML>
