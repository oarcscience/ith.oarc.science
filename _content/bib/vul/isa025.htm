<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 25</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa025.htm">Polyglot</A>&nbsp;
<A HREF="../kjv/isa025.htm">KJV</A>&nbsp;
<A HREF="../sep/isa025.htm">Sep</A>&nbsp;
<A HREF="../tan/isa025.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa024.htm">Previous</A>&nbsp;
<A HREF="isa026.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 25</H3><P><a name="001">1</A>&nbsp;[Domine, Deus meus es tu;<BR> exaltabo te, et confitebor nomini tuo:<BR> quoniam fecisti mirabilia,<BR> cogitationes antiquas fideles. Amen.<BR></P>
<P><a name="002">2</A>&nbsp;Quia posuisti civitatem in tumulum,<BR> urbem fortem in ruinam, domum alienorum:<BR> ut non sit civitas,<BR> et in sempiternum non &#230;dificetur.<BR></P>
<P><a name="003">3</A>&nbsp;Super hoc laudabit te populus fortis;<BR> civitas gentium robustarum timebit te:<BR></P>
<P><a name="004">4</A>&nbsp;quia factus es fortitudo pauperi,<BR> fortitudo egeno in tribulatione sua,<BR> spes a turbine,<BR> umbraculum ab &#230;stu;<BR> spiritus enim robustorum<BR> quasi turbo impellens parietem.<BR></P>
<P><a name="005">5</A>&nbsp;Sicut &#230;stus in siti,<BR> tumultum alienorum humiliabis;<BR> et quasi calore sub nube torrente,<BR> propaginem fortium marcescere facies.<BR></P>
<P><a name="006">6</A>&nbsp;Et faciet Dominus exercituum<BR> omnibus populis in monte hoc<BR> convivium pinguium,<BR> convivium vindemi&#230;,<BR> pinguium medullatorum,<BR> vindemi&#230; def&#230;cat&#230;.<BR></P>
<P><a name="007">7</A>&nbsp;Et pr&#230;cipitabit in monte isto<BR> faciem vinculi colligati super omnes populos,<BR> et telam quam orditus est super omnes nationes.<BR></P>
<P><a name="008">8</A>&nbsp;Pr&#230;cipitabit mortem in sempiternum;<BR> et auferet Dominus Deus<BR> lacrimam ab omni facie,<BR> et opprobrium populi sui auferet<BR> de universa terra:<BR> quia Dominus locutus est.]<BR>
</P>
<P><a name="009">9</A>&nbsp;[Et dicet in die illa:<BR> Ecce Deus noster iste;<BR> exspectavimus eum, et salvabit nos;<BR> iste Dominus, sustinuimus eum:<BR> exsultabimus, et l&#230;tabimur in salutari ejus.<BR></P>
<P><a name="010">10</A>&nbsp;Quia requiescet manus Domini<BR> in monte isto;<BR> et triturabitur Moab sub eo,<BR> sicuti teruntur pale&#230; in plaustro.<BR></P>
<P><a name="011">11</A>&nbsp;Et extendet manus suas sub eo<BR> sicut extendit natans ad natandum;<BR> et humiliabit gloriam ejus<BR> cum allisione manuum ejus.<BR></P>
<P><a name="012">12</A>&nbsp;Et munimenta sublimium murorum tuorum<BR> concident, et humiliabuntur,<BR> et detrahentur in terram usque ad pulverem.]</P>
<P><HR>
<CENTER>
<A HREF="isa026.htm">Next: Isaiah Chapter 26</A></CENTER>
</BODY>
</HTML>
