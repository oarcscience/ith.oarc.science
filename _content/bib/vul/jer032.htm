<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 32</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer032">Polyglot</A>&nbsp;
<A HREF="../kjv/jer032">KJV</A>&nbsp;
<A HREF="../sep/jer032">Sep</A>&nbsp;
<A HREF="../tan/jer032">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer031">Previous</A>&nbsp;
<A HREF="jer033">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 32</H3><P><a name="001">1</A>&nbsp;Verbum quod factum est ad Jeremiam a Domino, in anno decimo Sedeci&#230; regis Juda, ipse est annus decimusoctavus Nabuchodonosor.</P>
<P><a name="002">2</A>&nbsp;Tunc exercitus regis Babylonis obsidebat Jerusalem, et Jeremias propheta erat clausus in atrio carceris qui erat in domo regis Juda.</P>
<P><a name="003">3</A>&nbsp;Clauserat enim eum Sedecias rex Juda, dicens: Quare vaticinaris, dicens: H&#230;c dicit Dominus: Ecce ego dabo civitatem istam in manus regis Babylonis, et capiet eam:</P>
<P><a name="004">4</A>&nbsp;et Sedecias rex Juda non effugiet de manu Chald&#230;orum, sed tradetur in manus regis Babylonis: et loquetur os ejus cum ore illius, et oculi ejus oculos illius videbunt:</P>
<P><a name="005">5</A>&nbsp;et in Babylonem ducet Sedeciam, et ibi erit donec visitem eum, ait Dominus: si autem dimicaveritis adversum Chald&#230;os, nihil prosperum habebitis?</P>
<P><a name="006">6</A>&nbsp;Et dixit Jeremias: Factum est verbum Domini ad me, dicens:</P>
<P><a name="007">7</A>&nbsp;Ecce Hanameel filius Sellum, patruelis tuus, veniet ad te, dicens: Eme tibi agrum meum qui est in Anathoth, tibi enim competit ex propinquitate ut emas.</P>
<P><a name="008">8</A>&nbsp;Et venit ad me Hanameel filius patrui mei, secundum verbum Domini, ad vestibulum carceris, et ait ad me: Posside agrum meum qui est in Anathoth, in terra Benjamin, quia tibi competit h&#230;reditas, et tu propinquus es ut possideas. Intellexi autem quod verbum Domini esset:</P>
<P><a name="009">9</A>&nbsp;et emi agrum ab Hanameel filio patrui mei, qui est in Anathoth, et appendi ei argentum: septem stateres, et decem argenteos.</P>
<P><a name="010">10</A>&nbsp;Et scripsi in libro, et signavi, et adhibui testes, et appendi argentum in statera.</P>
<P><a name="011">11</A>&nbsp;Et accepi librum possessionis signatum, et stipulationes, et rata, et signa forinsecus:</P>
<P><a name="012">12</A>&nbsp;et dedi librum possessionis Baruch filio Neri filii Maasi&#230;, in oculis Hanameel patruelis mei, in oculis testium qui scripti erant in libro emptionis, et in oculis omnium Jud&#230;orum qui sedebant in atrio carceris.</P>
<P><a name="013">13</A>&nbsp;Et pr&#230;cepi Baruch coram eis, dicens:</P>
<P><a name="014">14</A>&nbsp;H&#230;c dicit Dominus exercituum, Deus Isra&#235;l: Sume libros istos, librum emptionis hunc signatum, et librum hunc qui apertus est, et pone illos in vase fictili, ut permanere possint diebus multis:</P>
<P><a name="015">15</A>&nbsp;h&#230;c enim dicit Dominus exercituum, Deus Isra&#235;l: Adhuc possidebuntur domus, et agri, et vine&#230; in terra ista.<BR>
</P>
<P><a name="016">16</A>&nbsp;Et oravi ad Dominum, postquam tradidi librum possessionis Baruch filio Neri, dicens:</P>
<P><a name="017">17</A>&nbsp;[Heu! heu! heu! Domine Deus,<BR> ecce tu fecisti c&#230;lum et terram<BR> in fortitudine tua magna, et in brachio tuo extento:<BR> non erit tibi difficile omne verbum:<BR></P>
<P><a name="018">18</A>&nbsp;qui facis misericordiam in millibus,<BR> et reddis iniquitatem patrum in sinum filiorum eorum post eos:<BR> fortissime, magne, et potens,<BR> Dominus exercituum nomen tibi.<BR></P>
<P><a name="019">19</A>&nbsp;Magnus consilio, et incomprehensibilis cogitatu:<BR> cujus oculi aperti sunt super omnes vias filiorum Adam,<BR> ut reddas unicuique secundum vias suas,<BR> et secundum fructum adinventionum ejus.<BR></P>
<P><a name="020">20</A>&nbsp;Qui posuisti signa et portenta<BR> in terra &#198;gypti usque ad diem hanc,<BR> et in Isra&#235;l, et in hominibus,<BR> et fecisti tibi nomen sicut est dies h&#230;c.<BR></P>
<P><a name="021">21</A>&nbsp;Et eduxisti populum tuum Isra&#235;l de terra &#198;gypti,<BR> in signis et in portentis,<BR> et in manu robusta et in brachio extento,<BR> et in terrore magno:<BR></P>
<P><a name="022">22</A>&nbsp;et dedisti eis terram hanc,<BR> quam jurasti patribus eorum ut dares eis,<BR> terram fluentem lacte et melle.<BR></P>
<P><a name="023">23</A>&nbsp;Et ingressi sunt, et possederunt eam,<BR> et non obedierunt voci tu&#230;,<BR> et in lege tua non ambulaverunt:<BR> omnia qu&#230; mandasti eis ut facerent non fecerunt,<BR> et evenerunt eis omnia mala h&#230;c.<BR></P>
<P><a name="024">24</A>&nbsp;Ecce munitiones exstruct&#230; sunt adversum civitatem ut capiatur,<BR> et urbs data est in manus Chald&#230;orum<BR> qui pr&#230;liantur adversus eam,<BR> a facie gladii, et famis, et pestilenti&#230;:<BR> et qu&#230;cumque locutus es, acciderunt,<BR> ut tu ipse cernis.<BR></P>
<P><a name="025">25</A>&nbsp;Et tu dicis mihi, Domine Deus:<BR> Eme agrum argento, et adhibe testes,<BR> cum urbs data sit in manus Chald&#230;orum?]<BR>
</P>
<P><a name="026">26</A>&nbsp;Et factum est verbum Domini ad Jeremiam, dicens:</P>
<P><a name="027">27</A>&nbsp;[Ecce ego Dominus Deus univers&#230; carnis:<BR> numquid mihi difficile erit omne verbum?<BR></P>
<P><a name="028">28</A>&nbsp;Propterea h&#230;c dicit Dominus:<BR> Ecce ego tradam civitatem istam in manus Chald&#230;orum,<BR> et in manus regis Babylonis,<BR> et capient eam.<BR></P>
<P><a name="029">29</A>&nbsp;Et venient Chald&#230;i pr&#230;liantes adversum urbem hanc,<BR> et succendent eam igni, et comburent eam,<BR> et domos in quarum domatibus sacrificabant Baal,<BR> et libabant diis alienis libamina ad irritandum me.<BR></P>
<P><a name="030">30</A>&nbsp;Erant enim filii Isra&#235;l et filii Juda<BR> jugiter facientes malum in oculis meis ab adolescentia sua:<BR> filii Isra&#235;l, qui usque nunc exacerbant me<BR> in opere manuum suarum, dicit Dominus.<BR></P>
<P><a name="031">31</A>&nbsp;Quia in furore et in indignatione mea facta est mihi civitas h&#230;c,<BR> a die qua &#230;dificaverunt eam<BR> usque ad diem istam qua auferetur de conspectu meo,<BR></P>
<P><a name="032">32</A>&nbsp;propter malitiam filiorum Isra&#235;l et filiorum Juda,<BR> quam fecerunt ad iracundiam me provocantes,<BR> ipsi et reges eorum,<BR> principes eorum, et sacerdotes eorum, et prophet&#230; eorum,<BR> viri Juda et habitatores Jerusalem.<BR></P>
<P><a name="033">33</A>&nbsp;Et verterunt ad me terga, et non facies,<BR> cum docerem eos diluculo et erudirem,<BR> et nollent audire, ut acciperent disciplinam.<BR></P>
<P><a name="034">34</A>&nbsp;Et posuerunt idola sua in domo in qua invocatum est nomen meum,<BR> ut polluerent eam.<BR></P>
<P><a name="035">35</A>&nbsp;Et &#230;dificaverunt excelsa Baal<BR> qu&#230; sunt in valle filii Ennom,<BR> ut initiarent filios suos et filias suas Moloch,<BR> quod non mandavi eis,<BR> nec ascendit in cor meum ut facerent abominationem hanc:<BR> et in peccatum deducerent Judam.<BR></P>
<P><a name="036">36</A>&nbsp;Et nunc propter ista,<BR> h&#230;c dicit Dominus Deus Isra&#235;l ad civitatem hanc,<BR> de qua vos dicitis quod tradetur in manus regis Babylonis,<BR> in gladio, et in fame, et in peste:<BR></P>
<P><a name="037">37</A>&nbsp;Ecce ego congregabo eos de universis terris ad quas ejeci eos<BR> in furore meo, et in ira mea, et in indignatione grandi:<BR> et reducam eos ad locum istum,<BR> et habitare eos faciam confidenter:<BR></P>
<P><a name="038">38</A>&nbsp;et erunt mihi in populum,<BR> et ego ero eis in Deum.<BR></P>
<P><a name="039">39</A>&nbsp;Et dabo eis cor unum, et viam unam,<BR> ut timeant me universis diebus,<BR> et bene sit eis, et filiis eorum post eos.<BR></P>
<P><a name="040">40</A>&nbsp;Et feriam eis pactum sempiternum,<BR> et non desinam eis benefacere:<BR> et timorem meum dabo in corde eorum,<BR> ut non recedant a me.<BR></P>
<P><a name="041">41</A>&nbsp;Et l&#230;tabor super eis, cum bene eis fecero:<BR> et plantabo eos in terra ista in veritate,<BR> in toto corde meo et in tota anima mea.<BR></P>
<P><a name="042">42</A>&nbsp;Quia h&#230;c dicit Dominus:<BR> Sicut adduxi super populum istum omne malum hoc grande,<BR> sic adducam super eos<BR> omne bonum quod ego loquor ad eos.<BR></P>
<P><a name="043">43</A>&nbsp;Et possidebuntur agri in terra ista,<BR> de qua vos dicitis quod deserta sit,<BR> eo quod non remanserit homo et jumentum,<BR> et data sit in manus Chald&#230;orum.<BR></P>
<P><a name="044">44</A>&nbsp;Agri ementur pecunia, et scribentur in libro,<BR> et imprimetur signum, et testis adhibebitur,<BR> in terra Benjamin et in circuitu Jerusalem,<BR> in civitatibus Juda, et in civitatibus montanis,<BR> et in civitatibus campestribus, et in civitatibus qu&#230; ad austrum sunt,<BR> quia convertam captivitatem eorum, ait Dominus.]</P>
<P><HR>
<CENTER>
<A HREF="jer033">Next: Jeremiah Chapter 33</A></CENTER>
</BODY>
</HTML>
