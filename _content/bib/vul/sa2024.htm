<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Samuel: 2 Samuel Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa2024">Polyglot</A>&nbsp;
<A HREF="../kjv/sa2024">KJV</A>&nbsp;
<A HREF="../sep/sa2024">Sep</A>&nbsp;
<A HREF="../tan/sa2024">Tan</A>&nbsp;

<BR>
<BR><A HREF="sa2">2 Samuel Index</A><BR>
&nbsp;
<A HREF="sa2023">Previous</A>&nbsp;
<A HREF="kg1001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Samuel Chapter 24</H3><P><a name="001">1</A>&nbsp;Et addidit furor Domini irasci contra Isra&#235;l, commovitque David in eis dicentem: Vade, numera Isra&#235;l et Judam.</P>
<P><a name="002">2</A>&nbsp;Dixitque rex ad Joab principem exercitus sui: Perambula omnes tribus Isra&#235;l a Dan usque Bersabee, et numerate populum, ut sciam numerum ejus.</P>
<P><a name="003">3</A>&nbsp;Dixitque Joab regi: Adaugeat Dominus Deus tuus ad populum tuum, quantus nunc est, iterumque centuplicet in conspectu domini mei regis: sed quid sibi dominus meus rex vult in re hujuscemodi?</P>
<P><a name="004">4</A>&nbsp;Obtinuit autem sermo regis verba Joab et principum exercitus: egressusque est Joab et princeps militum a facie regis, ut numerarent populum Isra&#235;l.</P>
<P><a name="005">5</A>&nbsp;Cumque pertransissent Jordanem, venerunt in Aro&#235;r ad dexteram urbis, qu&#230; est in valle Gad:</P>
<P><a name="006">6</A>&nbsp;et per Jazer transierunt in Galaad, et in terram inferiorem Hodsi, et venerunt in Dan silvestria. Circumeuntesque juxta Sidonem,</P>
<P><a name="007">7</A>&nbsp;transierunt prope m&#156;nia Tyri, et omnem terram Hev&#230;i et Chanan&#230;i, veneruntque ad meridiem Juda in Bersabee:</P>
<P><a name="008">8</A>&nbsp;et lustrata universa terra, affuerunt post novem menses et viginti dies in Jerusalem.</P>
<P><a name="009">9</A>&nbsp;Dedit ergo Joab numerum descriptionis populi regi, et inventa sunt de Isra&#235;l octingenta millia virorum fortium qui educerent gladium, et de Juda quingenta millia pugnatorum.<BR>
</P>
<P><a name="010">10</A>&nbsp;Percussit autem cor David eum, postquam numeratus est populus: et dixit David ad Dominum: Peccavi valde in hoc facto: sed precor, Domine, ut transferas iniquitatem servi tui, quia stulte egi nimis.</P>
<P><a name="011">11</A>&nbsp;Surrexit itaque David mane, et sermo Domini factus est ad Gad prophetam et videntem David, dicens:</P>
<P><a name="012">12</A>&nbsp;Vade, et loquere ad David: H&#230;c dicit Dominus: Trium tibi datur optio: elige unum quod volueris ex his, ut faciam tibi.</P>
<P><a name="013">13</A>&nbsp;Cumque venisset Gad ad David, nuntiavit ei, dicens: Aut septem annis veniet tibi fames in terra tua: aut tribus mensibus fugies adversarios tuos, et ille te persequentur: aut certe tribus diebus erit pestilentia in terra tua. Nunc ergo delibera, et vide quem respondeam ei qui me misit sermonem.</P>
<P><a name="014">14</A>&nbsp;Dixit autem David ad Gad: Coarctor nimis: sed melius est ut incidam in manus Domini (mult&#230; enim misericordi&#230; ejus sunt) quam in manus hominum.<BR>
</P>
<P><a name="015">15</A>&nbsp;Immisitque Dominus pestilentiam in Isra&#235;l, de mane usque ad tempus constitutum, et mortui sunt ex populo a Dan usque ad Bersabee septuaginta millia virorum.</P>
<P><a name="016">16</A>&nbsp;Cumque extendisset manum suam angelus Domini super Jerusalem ut disperderet eam, misertus est Dominus super afflictione, et ait angelo percutienti populum: Sufficit: nunc contine manum tuam. Erat autem angelus Domini juxta aream Areuna Jebus&#230;i.</P>
<P><a name="017">17</A>&nbsp;Dixitque David ad Dominum cum vidisset angelum c&#230;dentem populum: Ego sum qui peccavi, ego inique egi: isti qui oves sunt, quid fecerunt? vertatur, obsecro, manus tua contra me, et contra domum patris mei.<BR>
</P>
<P><a name="018">18</A>&nbsp;Venit autem Gad ad David in die illa, et dixit ei: Ascende, et constitue altare Domino in area Areuna Jebus&#230;i.</P>
<P><a name="019">19</A>&nbsp;Et ascendit David juxta sermonem Gad, quem pr&#230;ceperat ei Dominus.</P>
<P><a name="020">20</A>&nbsp;Conspiciensque Areuna, animadvertit regem et servos ejus transire ad se:</P>
<P><a name="021">21</A>&nbsp;et egressus adoravit regem prono vultu in terram, et ait: Quid caus&#230; est ut veniat dominus meus rex ad servum suum? Cui David ait: Ut emam a te aream, et &#230;dificem altare Domino, et cesset interfectio qu&#230; grassatur in populo.</P>
<P><a name="022">22</A>&nbsp;Et ait Areuna ad David: Accipiat, et offerat dominus meus rex sicut placet ei: habes boves in holocaustum, et plaustrum, et juga boum in usum lignorum.</P>
<P><a name="023">23</A>&nbsp;Omnia dedit Areuna rex regi: dixitque Areuna ad regem: Dominus Deus tuus suscipiat votum tuum.</P>
<P><a name="024">24</A>&nbsp;Cui respondens rex, ait: Nequaquam ut vis, sed emam pretio a te, et non offeram Domino Deo meo holocausta gratuita. Emit ergo David aream, et boves, argenti siclis quinquaginta:</P>
<P><a name="025">25</A>&nbsp;et &#230;dificavit ibi David altare Domino, et obtulit holocausta et pacifica: et propitiatus est Dominus terr&#230;, et cohibita est plaga ab Isra&#235;l.</P>
<P></P>
<P><HR>
<CENTER>
<A HREF="kg1001">Next: 1 Kings Chapter 1</A></CENTER>
</BODY>
</HTML>
