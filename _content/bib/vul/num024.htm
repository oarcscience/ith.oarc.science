<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 24</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num024.htm">Polyglot</A>&nbsp;
<A HREF="../kjv/num024.htm">KJV</A>&nbsp;
<A HREF="../sep/num024.htm">Sep</A>&nbsp;
<A HREF="../tan/num024.htm">Tan</A>&nbsp;

<BR>
<BR><A HREF="num.htm">Numbers Index</A><BR>
&nbsp;
<A HREF="num023.htm">Previous</A>&nbsp;
<A HREF="num025.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 24</H3><P><a name="001">1</A>&nbsp;Cumque vidisset Balaam quod placeret Domino ut benediceret Isra&#235;li, nequaquam abiit ut ante perrexerat, ut augurium qu&#230;reret: sed dirigens contra desertum vultum suum,</P>
<P><a name="002">2</A>&nbsp;et elevans oculos, vidit Isra&#235;l in tentoriis commorantem per tribus suas: et irruente in se spiritu Dei,</P>
<P><a name="003">3</A>&nbsp;assumpta parabola, ait: [Dixit Balaam filius Beor:<BR> dixit homo, cujus obturatus est oculus:<BR></P>
<P><a name="004">4</A>&nbsp;dixit auditor sermonum Dei,<BR> qui visionem Omnipotentis intuitus est,<BR> qui cadit, et sic aperiuntur oculi ejus:<BR></P>
<P><a name="005">5</A>&nbsp;Quam pulchra tabernacula tua, Jacob,<BR> et tentoria tua, Isra&#235;l!<BR></P>
<P><a name="006">6</A>&nbsp;ut valles nemoros&#230;,<BR> ut horti juxta fluvios irrigui,<BR> ut tabernacula qu&#230; fixit Dominus,<BR> quasi cedri prope aquas.<BR></P>
<P><a name="007">7</A>&nbsp;Fluet aqua de situla ejus,<BR> et semen illius erit in aquas multas.<BR> Tolletur propter Agag, rex ejus,<BR> et auferetur regnum illius.<BR></P>
<P><a name="008">8</A>&nbsp;Deus eduxit illum de &#198;gypto,<BR> cujus fortitudo similis est rhinocerotis.<BR> Devorabunt gentes hostes illius,<BR> ossaque eorum confringent, et perforabunt sagittis.<BR></P>
<P><a name="009">9</A>&nbsp;Accubans dormivit ut leo,<BR> et quasi le&#230;na, quam suscitare nullus audebit.<BR> Qui benedixerit tibi, erit et ipse benedictus:<BR> qui maledixerit, in maledictione reputabitur.]<BR>
</P>
<P><a name="010">10</A>&nbsp;Iratusque Balac contra Balaam, complosis manibus ait: Ad maledicendum inimicis meis vocavi te, quibus e contrario tertio benedixisti:</P>
<P><a name="011">11</A>&nbsp;revertere ad locum tuum. Decreveram quidem magnifice honorare te, sed Dominus privavit te honore disposito.</P>
<P><a name="012">12</A>&nbsp;Respondit Balaam ad Balac: Nonne nuntiis tuis, quos misisti ad me, dixi:</P>
<P><a name="013">13</A>&nbsp;Si dederit mihi Balac plenam domum suam argenti et auri, non potero pr&#230;terire sermonem Domini Dei mei, ut vel boni quid vel mali proferam ex corde meo: sed quidquid Dominus dixerit, hoc loquar?</P>
<P><a name="014">14</A>&nbsp;verumtamen pergens ad populum meum, dabo consilium, quid populus tuus populo huic faciat extremo tempore.</P>
<P><a name="015">15</A>&nbsp;Sumpta igitur parabola, rursum ait: [Dixit Balaam filius Beor:<BR> dixit homo, cujus obturatus est oculus:<BR></P>
<P><a name="016">16</A>&nbsp;dixit auditor sermonum Dei,<BR> qui novit doctrinam Altissimi,<BR> et visiones Omnipotentis videt,<BR> qui cadens apertos habet oculos:<BR></P>
<P><a name="017">17</A>&nbsp;Videbo eum, sed non modo:<BR> intuebor illum, sed non prope.<BR> Orietur stella ex Jacob,<BR> et consurget virga de Isra&#235;l:<BR> et percutiet duces Moab,<BR> vastabitque omnes filios Seth.<BR></P>
<P><a name="018">18</A>&nbsp;Et erit Idum&#230;a possessio ejus:<BR> h&#230;reditas Seir cedet inimicis suis:<BR> Isra&#235;l vero fortiter aget.<BR></P>
<P><a name="019">19</A>&nbsp;De Jacob erit qui dominetur,<BR> et perdat reliquias civitatis.<BR>]</P>
<P><a name="020">20</A>&nbsp;Cumque vidisset Amalec, assumens parabolam, ait: [Principium gentium Amalec,<BR> cujus extrema perdentur.]</P>
<P><a name="021">21</A>&nbsp;Vidit quoque Cin&#230;um: et assumpta parabola, ait: [Robustum quidem est habitaculum tuum:<BR> sed si in petra posueris nidum tuum,<BR></P>
<P><a name="022">22</A>&nbsp;et fueris electus de stirpe Cin,<BR> quamdiu poteris permanere? Assur enim capiet te.]</P>
<P><a name="023">23</A>&nbsp;Assumptaque parabola iterum locutus est: [Heu! quis victurus est,<BR> quando ista faciet Deus?<BR></P>
<P><a name="024">24</A>&nbsp;Venient in trieribus de Italia:<BR> superabunt Assyrios, vastabuntque Hebr&#230;os, et ad extremum etiam ipsi peribunt.]</P>
<P><a name="025">25</A>&nbsp;Surrexitque Balaam, et reversus est in locum suum: Balac quoque via, qua venerat, rediit.</P>
<P><HR>
<CENTER>
<A HREF="num025.htm">Next: Numbers Chapter 25</A></CENTER>
</BODY>
</HTML>
