<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 39</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze039">Polyglot</A>&nbsp;
<A HREF="../kjv/eze039">KJV</A>&nbsp;
<A HREF="../sep/eze039">Sep</A>&nbsp;
<A HREF="../tan/eze039">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze038">Previous</A>&nbsp;
<A HREF="eze040">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 39</H3><P><a name="001">1</A>&nbsp;Tu autem, fili hominis, vaticinare adversum Gog, et dices: [H&#230;c dicit Dominus Deus:<BR> Ecce ego super te, Gog,<BR> principem capitis Mosoch et Thubal.<BR></P>
<P><a name="002">2</A>&nbsp;Et circumagam te, et educam te,<BR> et ascendere te faciam de lateribus aquilonis,<BR> et adducam te super montes Isra&#235;l.<BR></P>
<P><a name="003">3</A>&nbsp;Et percutiam arcum tuum in manu sinistra tua,<BR> et sagittas tuas de manu dextera tua dejiciam.<BR></P>
<P><a name="004">4</A>&nbsp;Super montes Isra&#235;l cades tu, et omnia agmina tua,<BR> et populi tui qui sunt tecum:<BR> feris, avibus, omnique volatili et bestiis terr&#230;<BR> dedi te ad devorandum.<BR></P>
<P><a name="005">5</A>&nbsp;Super faciem agri cades,<BR> quia ego locutus sum,<BR> ait Dominus Deus.<BR></P>
<P><a name="006">6</A>&nbsp;Et immittam ignem in Magog,<BR> et in his qui habitant in insulis confidenter:<BR> et scient quia ego Dominus.<BR></P>
<P><a name="007">7</A>&nbsp;Et nomen sanctum meum notum faciam in medio populi mei Isra&#235;l,<BR> et non polluam nomen sanctum meum amplius:<BR> et scient gentes quia ego Dominus, Sanctus Isra&#235;l.<BR></P>
<P><a name="008">8</A>&nbsp;Ecce venit, et factum est,<BR> ait Dominus Deus:<BR> h&#230;c est dies de qua locutus sum.<BR></P>
<P><a name="009">9</A>&nbsp;Et egredientur habitatores de civitatibus Isra&#235;l,<BR> et succendent et comburent arma,<BR> clypeum et hastas, arcum et sagittas, et baculos manuum et contos:<BR> et succendent ea igni septem annis.<BR></P>
<P><a name="010">10</A>&nbsp;Et non portabunt ligna de regionibus,<BR> neque succident de saltibus:<BR> quoniam arma succendent igni,<BR> et depr&#230;dabuntur eos quibus pr&#230;d&#230; fuerant,<BR> et diripient vastatores suos,<BR> ait Dominus Deus.]<BR>
</P>
<P><a name="011">11</A>&nbsp;[Et erit in die illa:<BR> dabo Gog locum nominatum sepulchrum in Isra&#235;l,<BR> vallem viatorum ad orientem maris,<BR> qu&#230; obstupescere faciet pr&#230;tereuntes:<BR> et sepelient ibi Gog, et omnem multitudinem ejus,<BR> et vocabitur vallis multitudinis Gog.<BR></P>
<P><a name="012">12</A>&nbsp;Et sepelient eos domus Isra&#235;l,<BR> ut mundent terram septem mensibus.<BR></P>
<P><a name="013">13</A>&nbsp;Sepeliet autem eum omnis populus terr&#230;:<BR> et erit eis nominata dies in qua glorificatus sum,<BR> ait Dominus Deus.<BR></P>
<P><a name="014">14</A>&nbsp;Et viros jugiter constituent lustrantes terram,<BR> qui sepeliant et requirant eos qui remanserant super faciem terr&#230;,<BR> ut emundent eam:<BR> post menses autem septem qu&#230;rere incipient.<BR></P>
<P><a name="015">15</A>&nbsp;Et circuibunt peragrantes terram:<BR> cumque viderint os hominis, statuent juxta illud titulum,<BR> donec sepeliant illud pollinctores in valle multitudinis Gog.<BR></P>
<P><a name="016">16</A>&nbsp;Nomen autem civitatis Amona:<BR> et mundabunt terram.<BR></P>
<P><a name="017">17</A>&nbsp;Tu ergo, fili hominis, h&#230;c dicit Dominus Deus:<BR> Dic omni volucri, et universis avibus,<BR> cunctisque bestiis agri:<BR> Convenite, properate,<BR> concurrite undique ad victimam meam<BR> quam ego immolo vobis,<BR> victimam grandem super montes Isra&#235;l,<BR> ut comedatis carnem,<BR> et bibatis sanguinem.<BR></P>
<P><a name="018">18</A>&nbsp;Carnes fortium comedetis,<BR> et sanguinem principum terr&#230; bibetis:<BR> arietum, et agnorum, et hircorum,<BR> taurorumque et altilium, et pinguium omnium.<BR></P>
<P><a name="019">19</A>&nbsp;Et comedetis adipem in saturitatem,<BR> et bibetis sanguinem in ebrietatem,<BR> de victima quam ego immolabo vobis:<BR></P>
<P><a name="020">20</A>&nbsp;et saturabimini super mensam meam<BR> de equo, et equite forti,<BR> et de universis viris bellatoribus,<BR> ait Dominus Deus.<BR></P>
<P><a name="021">21</A>&nbsp;Et ponam gloriam meam in gentibus:<BR> et videbunt omnes gentes judicium meum quod fecerim,<BR> et manum meam quam posuerim super eos.<BR></P>
<P><a name="022">22</A>&nbsp;Et scient domus Isra&#235;l quia ego Dominus Deus eorum,<BR> a die illa et deinceps.<BR></P>
<P><a name="023">23</A>&nbsp;Et scient gentes quoniam in iniquitate sua capta sit domus Isra&#235;l,<BR> eo quod dereliquerint me,<BR> et absconderim faciem meam ab eis,<BR> et tradiderim eos in manus hostium,<BR> et ceciderint in gladio universi.<BR></P>
<P><a name="024">24</A>&nbsp;Juxta immunditiam eorum et scelus feci eis,<BR> et abscondi faciem meam ab illis.]<BR>
</P>
<P><a name="025">25</A>&nbsp;[Propterea h&#230;c dicit Dominus Deus:<BR> Nunc reducam captivitatem Jacob,<BR> et miserebor omnis domus Isra&#235;l,<BR> et assumam zelum pro nomine sancto meo.<BR></P>
<P><a name="026">26</A>&nbsp;Et portabunt confusionem suam,<BR> et omnem pr&#230;varicationem qua pr&#230;varicati sunt in me,<BR> cum habitaverint in terra sua confidenter,<BR> neminem formidantes:<BR></P>
<P><a name="027">27</A>&nbsp;et reduxero eos de populis,<BR> et congregavero de terris inimicorum suorum,<BR> et sanctificatus fuero in eis,<BR> in oculis gentium plurimarum.<BR></P>
<P><a name="028">28</A>&nbsp;Et scient quia ego Dominus Deus eorum,<BR> eo quod transtulerim eos in nationes,<BR> et congregaverim eos super terram suam,<BR> et non dereliquerim quemquam ex eis ibi.<BR></P>
<P><a name="029">29</A>&nbsp;Et non abscondam ultra faciem meam ab eis,<BR> eo quod effuderim spiritum meum super omnem domum Isra&#235;l,<BR> ait Dominus Deus.]</P>
<P><HR>
<CENTER>
<A HREF="eze040">Next: Ezekiel Chapter 40</A></CENTER>
</BODY>
</HTML>
