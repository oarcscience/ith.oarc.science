[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/hos001)  [KJV](../kjv/hos001)  [Sep](../sep/hos001) 
[Tan](../tan/hos001)   
  
[Hosea Index](hos)  
  [Previous](dan014)  [Next](hos002) 

------------------------------------------------------------------------

### Vulgate (Latin): Hosea Chapter 1

<span id="001">1</span> Verbum Domini, quod factum est ad Osee, filium
Beeri, in diebus Oziæ, Joathan, Achaz, Ezechiæ, regum Juda; et in diebus
Jeroboam, filii Joas, regis Israël.  

<span id="002">2</span> Principium loquendi Domino in Osee. Et dixit
Dominus ad Osee: Vade, sume tibi uxorem fornicationum, et fac tibi
filios fornicationum, quia fornicans fornicabitur terra a Domino.

<span id="003">3</span> Et abiit, et accepit Gomer, filiam Debelaim: et
concepit, et peperit ei filium.

<span id="004">4</span> Et dixit Dominus ad eum: Voca nomen ejus
Jezrahel, quoniam adhuc modicum, et visitabo sanguinem Jezrahel super
domum Jehu, et quiescere faciam regnum domus Israël.

<span id="005">5</span> Et in illa die conteram arcum Israël in valle
Jezrahel.

<span id="006">6</span> Et concepit adhuc, et peperit filiam. Et dixit
ei: Voca nomen ejus, Absque misericordia, quia non addam ultra misereri
domui Israël, sed oblivione obliviscar eorum.

<span id="007">7</span> Et domui Juda miserebor, et salvabo eos in
Domino Deo suo; et non salvabo eos in arcu et gladio, et in bello, et in
equis, et in equitibus.

<span id="008">8</span> Et ablactavit eam quæ erat Absque misericordia.
Et concepit, et peperit filium.

<span id="009">9</span> Et dixit: Voca nomen ejus, Non populus meus,
quia vos non populus meus, et ego non ero vester.

<span id="010">10</span> Et erit numerus filiorum Israël quasi arena
maris, quæ sine mensura est, et non numerabitur. Et erit in loco ubi
dicetur eis: Non populus meus vos: dicetur eis: Filii Dei viventis.

<span id="011">11</span> Et congregabuntur filii Juda et filii Israël
pariter; et ponent sibimet caput unum, et ascendent de terra, quia
magnus dies Jezrahel.

------------------------------------------------------------------------

[Next: Hosea Chapter 2](hos002)
