<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 33</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo033">Polyglot</A>&nbsp;
<A HREF="../kjv/exo033">KJV</A>&nbsp;
<A HREF="../sep/exo033">Sep</A>&nbsp;
<A HREF="../tan/exo033">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo032">Previous</A>&nbsp;
<A HREF="exo034">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 33</H3><P><a name="001">1</A>&nbsp;Locutusque est Dominus ad Moysen, dicens: Vade, ascende de loco isto tu, et populus tuus quem eduxisti de terra &#198;gypti, in terram quam juravi Abraham, Isaac et Jacob, dicens: Semini tuo dabo eam:</P>
<P><a name="002">2</A>&nbsp;et mittam pr&#230;cursorem tui angelum, ut ejiciam Chanan&#230;um, et Amorrh&#230;um, et Heth&#230;um, et Pherez&#230;um, et Hev&#230;um, et Jebus&#230;um,</P>
<P><a name="003">3</A>&nbsp;et intres in terram fluentem lacte et melle. Non enim ascendam tecum, quia populus dur&#230; cervicis es: ne forte disperdam te in via.</P>
<P><a name="004">4</A>&nbsp;Audiensque populus sermonem hunc pessimum, luxit: et nullus ex more indutus est cultu suo.</P>
<P><a name="005">5</A>&nbsp;Dixitque Dominus ad Moysen: Loquere filiis Isra&#235;l: Populus dur&#230; cervicis es: semel ascendam in medio tui, et delebo te. Jam nunc depone ornatum tuum, ut sciam quid faciam tibi.</P>
<P><a name="006">6</A>&nbsp;Deposuerunt ergo filii Isra&#235;l ornatum suum a monte Horeb.<BR>
</P>
<P><a name="007">7</A>&nbsp;Moyses quoque tollens tabernaculum, tetendit extra castra procul, vocavitque nomen ejus, Tabernaculum f&#156;deris. Et omnis populus, qui habebat aliquam qu&#230;stionem, egrediebatur ad tabernaculum f&#156;deris, extra castra.</P>
<P><a name="008">8</A>&nbsp;Cumque egrederetur Moyses ad tabernaculum, surgebat universa plebs, et stabat unusquisque in ostio papilionis sui, aspiciebantque tergum Moysi, donec ingrederetur tentorium.</P>
<P><a name="009">9</A>&nbsp;Ingresso autem illo tabernaculum f&#156;deris, descendebat columna nubis, et stabat ad ostium, loquebaturque cum Moyse,</P>
<P><a name="010">10</A>&nbsp;cernentibus universis quod columna nubis staret ad ostium tabernaculi. Stabantque ipsi, et adorabant per fores tabernaculorum suorum.</P>
<P><a name="011">11</A>&nbsp;Loquebatur autem Dominus ad Moysen facie ad faciem, sicut solet loqui homo ad amicum suum. Cumque ille reverteretur in castra, minister ejus Josue filius Nun, puer, non recedebat de tabernaculo.<BR>
</P>
<P><a name="012">12</A>&nbsp;Dixit autem Moyses ad Dominum: Pr&#230;cipis ut educam populum istum: et non indicas mihi quem missurus es mecum, pr&#230;sertim cum dixeris: Novi te ex nomine, et invenisti gratiam coram me.</P>
<P><a name="013">13</A>&nbsp;Si ergo inveni gratiam in conspectu tuo, ostende mihi faciem tuam, ut sciam te, et inveniam gratiam ante oculos tuos: respice populum tuum gentem hanc.</P>
<P><a name="014">14</A>&nbsp;Dixitque Dominus: Facies mea pr&#230;cedet te, et requiem dabo tibi.</P>
<P><a name="015">15</A>&nbsp;Et ait Moyses: Si non tu ipse pr&#230;cedas, ne educas nos de loco isto.</P>
<P><a name="016">16</A>&nbsp;In quo enim scire poterimus ego et populus tuus invenisse nos gratiam in conspectu tuo, nisi ambulaveris nobiscum, ut glorificemur ab omnibus populis qui habitant super terram?</P>
<P><a name="017">17</A>&nbsp;Dixit autem Dominus ad Moysen: Et verbum istud, quod locutus es, faciam: invenisti enim gratiam coram me, et teipsum novi ex nomine.<BR>
</P>
<P><a name="018">18</A>&nbsp;Qui ait: Ostende mihi gloriam tuam.</P>
<P><a name="019">19</A>&nbsp;Respondit: Ego ostendam omne bonum tibi, et vocabo in nomine Domini coram te: et miserebor cui voluero, et clemens ero in quem mihi placuerit.</P>
<P><a name="020">20</A>&nbsp;Rursumque ait: Non poteris videre faciem meam: non enim videbit me homo et vivet.</P>
<P><a name="021">21</A>&nbsp;Et iterum: Ecce, inquit, est locus apud me, et stabis supra petram.</P>
<P><a name="022">22</A>&nbsp;Cumque transibit gloria mea, ponam te in foramine petr&#230;, et protegam dextera mea, donec transeam:</P>
<P><a name="023">23</A>&nbsp;tollamque manum meam, et videbis posteriora mea: faciem autem meam videre non poteris.</P>
<P><HR>
<CENTER>
<A HREF="exo034">Next: Exodus Chapter 34</A></CENTER>
</BODY>
</HTML>
