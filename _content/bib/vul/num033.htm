<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 33</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num033">Polyglot</A>&nbsp;
<A HREF="../kjv/num033">KJV</A>&nbsp;
<A HREF="../sep/num033">Sep</A>&nbsp;
<A HREF="../tan/num033">Tan</A>&nbsp;

<BR>
<BR><A HREF="num">Numbers Index</A><BR>
&nbsp;
<A HREF="num032">Previous</A>&nbsp;
<A HREF="num034">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 33</H3><P><a name="001">1</A>&nbsp;H&#230; sunt mansiones filiorum Isra&#235;l, qui egressi sunt de &#198;gypto per turmas suas in manu Moysi et Aaron,</P>
<P><a name="002">2</A>&nbsp;quas descripsit Moyses juxta castrorum loca, qu&#230; Domini jussione mutabant.</P>
<P><a name="003">3</A>&nbsp;Profecti igitur de Ramesse mense primo, quintadecima die mensis primi, altera die Phase, filii Isra&#235;l in manu excelsa, videntibus cunctis &#198;gyptiis,</P>
<P><a name="004">4</A>&nbsp;et sepelientibus primogenitos, quos percusserat Dominus (nam et in diis eorum exercuerat ultionem),</P>
<P><a name="005">5</A>&nbsp;castrametati sunt in Soccoth.</P>
<P><a name="006">6</A>&nbsp;Et de Soccoth venerunt in Etham, qu&#230; est in extremis finibus solitudinis.</P>
<P><a name="007">7</A>&nbsp;Inde egressi venerunt contra Phihahiroth, qu&#230; respicit Beelsephon, et castrametati sunt ante Magdalum.</P>
<P><a name="008">8</A>&nbsp;Profectique de Phihahiroth, transierunt per medium mare in solitudinem: et ambulantes tribus diebus per desertum Etham, castrametati sunt in Mara.</P>
<P><a name="009">9</A>&nbsp;Profectique de Mara, venerunt in Elim, ubi erant duodecim fontes aquarum, et palm&#230; septuaginta: ibique castrametati sunt.</P>
<P><a name="010">10</A>&nbsp;Sed et inde egressi, fixerunt tentoria super mare Rubrum. Profectique de mari Rubro,</P>
<P><a name="011">11</A>&nbsp;castrametati sunt in deserto Sin.</P>
<P><a name="012">12</A>&nbsp;Unde egressi, venerunt in Daphca.</P>
<P><a name="013">13</A>&nbsp;Profectique de Daphca, castrametati sunt in Alus.</P>
<P><a name="014">14</A>&nbsp;Egressique de Alus, in Raphidim fixere tentoria, ubi populo defuit aqua ad bibendum.</P>
<P><a name="015">15</A>&nbsp;Profectique de Raphidim, castrametati sunt in deserto Sinai.</P>
<P><a name="016">16</A>&nbsp;Sed et de solitudine Sinai egressi, venerunt ad sepulchra concupiscenti&#230;.</P>
<P><a name="017">17</A>&nbsp;Profectique de sepulchris concupiscenti&#230;, castrametati sunt in Haseroth.</P>
<P><a name="018">18</A>&nbsp;Et de Haseroth venerunt in Rethma.</P>
<P><a name="019">19</A>&nbsp;Profectique de Rethma, castrametati sunt in Remmomphares.</P>
<P><a name="020">20</A>&nbsp;Unde egressi venerunt in Lebna.</P>
<P><a name="021">21</A>&nbsp;De Lebna castrametati sunt in Ressa.</P>
<P><a name="022">22</A>&nbsp;Egressique de Ressa, venerunt in Ceelatha.</P>
<P><a name="023">23</A>&nbsp;Unde profecti, castrametati sunt in monte Sepher.</P>
<P><a name="024">24</A>&nbsp;Egressi de monte Sepher, venerunt in Arada.</P>
<P><a name="025">25</A>&nbsp;Inde proficiscentes, castrametati sunt in Maceloth.</P>
<P><a name="026">26</A>&nbsp;Profectique de Maceloth, venerunt in Thahath.</P>
<P><a name="027">27</A>&nbsp;De Thahath, castrametati sunt in Thare.</P>
<P><a name="028">28</A>&nbsp;Unde egressi, fixere tentoria in Methca.</P>
<P><a name="029">29</A>&nbsp;Et de Methca, castrametati sunt in Hesmona.</P>
<P><a name="030">30</A>&nbsp;Profectique de Hesmona, venerunt in Moseroth.</P>
<P><a name="031">31</A>&nbsp;Et de Moseroth, castrametati sunt in Benejaacan.</P>
<P><a name="032">32</A>&nbsp;Profectique de Benejaacan, venerunt in montem Gadgad.</P>
<P><a name="033">33</A>&nbsp;Unde profecti, castrametati sunt in Jetebatha.</P>
<P><a name="034">34</A>&nbsp;Et de Jetebatha venerunt in Hebrona.</P>
<P><a name="035">35</A>&nbsp;Egressique de Hebrona, castrametati sunt in Asiongaber.</P>
<P><a name="036">36</A>&nbsp;Inde profecti, venerunt in desertum Sin, h&#230;c est Cades.</P>
<P><a name="037">37</A>&nbsp;Egressique de Cades, castrametati sunt in monte Hor, in extremis finibus terr&#230; Edom.</P>
<P><a name="038">38</A>&nbsp;Ascenditque Aaron sacerdos in montem Hor jubente Domino: et ibi mortuus est anno quadragesimo egressionis filiorum Isra&#235;l ex &#198;gypto, mense quinto, prima die mensis,</P>
<P><a name="039">39</A>&nbsp;cum esset annorum centum viginti trium.</P>
<P><a name="040">40</A>&nbsp;Audivitque Chanan&#230;us rex Arad, qui habitabat ad meridiem, in terram Chanaan venisse filios Isra&#235;l.</P>
<P><a name="041">41</A>&nbsp;Et profecti de monte Hor, castrametati sunt in Salmona.</P>
<P><a name="042">42</A>&nbsp;Unde egressi, venerunt in Phunon.</P>
<P><a name="043">43</A>&nbsp;Profectique de Phunon, castrametati sunt in Oboth.</P>
<P><a name="044">44</A>&nbsp;Et de Oboth venerunt in Ijeabarim, qu&#230; est in finibus Moabitarum.</P>
<P><a name="045">45</A>&nbsp;Profectique de Ijeabarim, fixere tentoria in Dibongad.</P>
<P><a name="046">46</A>&nbsp;Unde egressi, castrametati sunt in Helmondeblathaim.</P>
<P><a name="047">47</A>&nbsp;Egressique de Helmondeblathaim, venerunt ad montes Abarim contra Nabo.</P>
<P><a name="048">48</A>&nbsp;Profectique de montibus Abarim, transierunt ad campestria Moab, supra Jordanem, contra Jericho.</P>
<P><a name="049">49</A>&nbsp;Ibique castrametati sunt de Bethsimoth usque ad Abelsatim in planioribus locis Moabitarum.<BR>
</P>
<P><a name="050">50</A>&nbsp;Ubi locutus est Dominus ad Moysen:</P>
<P><a name="051">51</A>&nbsp;Pr&#230;cipe filiis Isra&#235;l, et dic ad eos: Quando transieritis Jordanem, intrantes terram Chanaan,</P>
<P><a name="052">52</A>&nbsp;disperdite cunctos habitatores terr&#230; illius: confringite titulos, et statuas comminuite, atque omnia excelsa vastate,</P>
<P><a name="053">53</A>&nbsp;mundantes terram, et habitantes in ea. Ego enim dedi vobis illam in possessionem,</P>
<P><a name="054">54</A>&nbsp;quam dividetis vobis sorte. Pluribus dabitis latiorem, et paucis angustiorem. Singulis ut sors ceciderit, ita tribuetur h&#230;reditas. Per tribus et familias possessio dividetur.</P>
<P><a name="055">55</A>&nbsp;Sin autem nolueritis interficere habitatores terr&#230;: qui remanserint, erunt vobis quasi clavi in oculis, et lance&#230; in lateribus, et adversabuntur vobis in terra habitationis vestr&#230;:</P>
<P><a name="056">56</A>&nbsp;et quidquid illis cogitaveram facere, vobis faciam.</P>
<P><HR>
<CENTER>
<A HREF="num034">Next: Numbers Chapter 34</A></CENTER>
</BODY>
</HTML>
