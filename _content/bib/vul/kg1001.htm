<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Kings: 1 Kings Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1001.htm">Polyglot</A>&nbsp;
<A HREF="../kjv/kg1001.htm">KJV</A>&nbsp;
<A HREF="../sep/kg1001.htm">Sep</A>&nbsp;
<A HREF="../tan/kg1001.htm">Tan</A>&nbsp;

<BR>
<BR><A HREF="kg1.htm">1 Kings Index</A><BR>
&nbsp;
<A HREF="sa2024.htm">Previous</A>&nbsp;
<A HREF="kg1002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Kings Chapter 1</H3><P><a name="001">1</A>&nbsp;Et rex David senuerat, habebatque &#230;tatis plurimos dies: cumque operiretur vestibus, non calefiebat.</P>
<P><a name="002">2</A>&nbsp;Dixerunt ergo ei servi sui: Qu&#230;ramus domino nostro regi adolescentulam virginem, et stet coram rege, et foveat eum, dormiatque in sinu suo, et calefaciat dominum nostrum regem.</P>
<P><a name="003">3</A>&nbsp;Qu&#230;sierunt igitur adolescentulam speciosam in omnibus finibus Isra&#235;l, et invenerunt Abisag Sunamitidem, et adduxerunt eam ad regem.</P>
<P><a name="004">4</A>&nbsp;Erat autem puella pulchra nimis, dormiebatque cum rege, et ministrabat ei: rex vero non cognovit eam.<BR>
</P>
<P><a name="005">5</A>&nbsp;Adonias autem filius Haggith elevabatur, dicens: Ego regnabo. Fecitque sibi currus et equites, et quinquaginta viros qui currerent ante eum.</P>
<P><a name="006">6</A>&nbsp;Nec corripuit eum pater suus aliquando, dicens: Quare hoc fecisti? Erat autem et ipse pulcher valde, secundus natu post Absalom.</P>
<P><a name="007">7</A>&nbsp;Et sermo ei cum Joab filio Sarvi&#230;, et cum Abiathar sacerdote, qui adjuvabant partes Adoni&#230;.</P>
<P><a name="008">8</A>&nbsp;Sadoc vero sacerdos, et Banaias filius Jojad&#230;, et Nathan propheta, et Semei et Rei, et robur exercitus David, non erat cum Adonia.</P>
<P><a name="009">9</A>&nbsp;Immolatis ergo Adonias arietibus et vitulis, et universis pinguibus, juxta lapidem Zoheleth, qui erat vicinus fonti Rogel, vocavit universos fratres suos filios regis, et omnes viros Juda servos regis.</P>
<P><a name="010">10</A>&nbsp;Nathan autem prophetam, et Banaiam, et robustos quosque, et Salomonem fratrem suum non vocavit.<BR>
</P>
<P><a name="011">11</A>&nbsp;Dixit itaque Nathan ad Bethsabee matrem Salomonis: Num audisti quod regnaverit Adonias filius Haggith, et dominus noster David hoc ignorat?</P>
<P><a name="012">12</A>&nbsp;Nunc ergo veni, accipe consilium a me, et salva animam tuam, filiique tui Salomonis.</P>
<P><a name="013">13</A>&nbsp;Vade, et ingredere ad regem David, et dic ei: Nonne tu, domine mi rex, jurasti mihi ancill&#230; tu&#230;, dicens: Salomon filius tuus regnabit post me, et ipse sedebit in solio meo? quare ergo regnat Adonias?</P>
<P><a name="014">14</A>&nbsp;Et adhuc ibi te loquente cum rege, ego veniam post te, et complebo sermones tuos.</P>
<P><a name="015">15</A>&nbsp;Ingressa est itaque Bethsabee ad regem in cubiculum: rex autem senuerat nimis, et Abisag Sunamitis ministrabat ei.</P>
<P><a name="016">16</A>&nbsp;Inclinavit se Bethsabee, et adoravit regem. Ad quam rex: Quid tibi, inquit, vis?</P>
<P><a name="017">17</A>&nbsp;Qu&#230; respondens, ait: Domine mi, tu jurasti per Dominum Deum tuum ancill&#230; tu&#230;: Salomon filius tuus regnabit post me, et ipse sedebit in solio meo.</P>
<P><a name="018">18</A>&nbsp;Et ecce nunc Adonias regnat, te, domine mi rex, ignorante.</P>
<P><a name="019">19</A>&nbsp;Mactavit boves, et pinguia qu&#230;que, et arietes plurimos, et vocavit omnes filios regis, Abiathar quoque sacerdotem, et Joab principem militi&#230;: Salomonem autem servum tuum non vocavit.</P>
<P><a name="020">20</A>&nbsp;Verumtamen, domine mi rex, in te oculi respiciunt totius Isra&#235;l, ut indices eis quis sedere debeat in solio tuo, domine mi rex, post te.</P>
<P><a name="021">21</A>&nbsp;Eritque, cum dormierit dominus meus rex cum patribus suis, erimus ego et filius meus Salomon peccatores.<BR>
</P>
<P><a name="022">22</A>&nbsp;Adhuc illa loquente cum rege, Nathan propheta venit.</P>
<P><a name="023">23</A>&nbsp;Et nuntiaverunt regi, dicentes: Adest Nathan propheta. Cumque introisset in conspectu regis, et adorasset eum pronus in terram,</P>
<P><a name="024">24</A>&nbsp;dixit Nathan: Domine mi rex, tu dixisti: Adonias regnet post me, et ipse sedeat super thronum meum?</P>
<P><a name="025">25</A>&nbsp;Quia descendit hodie, et immolavit boves, et pinguia, et arietes plurimos, et vocavit universos filios regis et principes exercitus, Abiathar quoque sacerdotem, illisque vescentibus et bibentibus coram eo, et dicentibus: Vivat rex Adonias:</P>
<P><a name="026">26</A>&nbsp;me servum tuum, et Sadoc sacerdotem, et Banaiam filium Jojad&#230;, et Salomonem famulum tuum non vocavit.</P>
<P><a name="027">27</A>&nbsp;Numquid a domino meo rege exivit hoc verbum, et mihi non indicasti servo tuo quis sessurus esset super thronum domini mei regis post eum?</P>
<P><a name="028">28</A>&nbsp;Et respondit rex David, dicens: Vocate ad me Bethsabee. Qu&#230; cum fuisset ingressa coram rege, et stetisset ante eum,</P>
<P><a name="029">29</A>&nbsp;juravit rex, et ait: Vivit Dominus, qui eruit animam meam de omni angustia,</P>
<P><a name="030">30</A>&nbsp;quia sicut juravi tibi per Dominum Deum Isra&#235;l, dicens: Salomon filius tuus regnabit post me, et ipse sedebit super solium meum pro me: sic faciam hodie.</P>
<P><a name="031">31</A>&nbsp;Summissoque Bethsabee in terram vultu, adoravit regem, dicens: Vivat dominus meus David in &#230;ternum.<BR>
</P>
<P><a name="032">32</A>&nbsp;Dixit quoque rex David: Vocate mihi Sadoc sacerdotem, et Nathan prophetam, et Banaiam filium Jojad&#230;. Qui cum ingressi fuissent coram rege,</P>
<P><a name="033">33</A>&nbsp;dixit ad eos: Tollite vobiscum servos domini vestri, et imponite Salomonem filium meum super mulam meam, et ducite eum in Gihon.</P>
<P><a name="034">34</A>&nbsp;Et ungat eum ibi Sadoc sacerdos et Nathan propheta in regem super Isra&#235;l: et canetis buccina, atque dicetis: Vivat rex Salomon.</P>
<P><a name="035">35</A>&nbsp;Et ascendetis post eum, et veniet, et sedebit super solium meum, et ipse regnabit pro me: illique pr&#230;cipiam ut sit dux super Isra&#235;l et super Judam.</P>
<P><a name="036">36</A>&nbsp;Et respondit Banaias filius Jojad&#230; regi, dicens: Amen: sic loquatur Dominus Deus domini mei regis.</P>
<P><a name="037">37</A>&nbsp;Quomodo fuit Dominus cum domino meo rege, sic sit cum Salomone, et sublimius faciat solium ejus a solio domini mei regis David.</P>
<P><a name="038">38</A>&nbsp;Descendit ergo Sadoc sacerdos, et Nathan propheta, et Banaias filius Jojad&#230;, et Cerethi, et Phelethi: et imposuerunt Salomonem super mulam regis David, et adduxerunt eum in Gihon.</P>
<P><a name="039">39</A>&nbsp;Sumpsitque Sadoc sacerdos cornu olei de tabernaculo, et unxit Salomonem: et cecinerunt buccina, et dixit omnis populus: Vivat rex Salomon.</P>
<P><a name="040">40</A>&nbsp;Et ascendit universa multitudo post eum, et populus canentium tibiis, et l&#230;tantium gaudio magno: et insonuit terra a clamore eorum.<BR>
</P>
<P><a name="041">41</A>&nbsp;Audivit autem Adonias, et omnes qui invitati fuerant ab eo: jamque convivium finitum erat: sed et Joab, audita voce tub&#230;, ait: Quid sibi vult clamor civitatis tumultuantis?</P>
<P><a name="042">42</A>&nbsp;Adhuc illo loquente, Jonathas filius Abiathar sacerdotis venit: cui dixit Adonias: Ingredere, quia vir fortis es, et bona nuntians.</P>
<P><a name="043">43</A>&nbsp;Responditque Jonathas Adoni&#230;: Nequaquam: dominus enim noster rex David regem constituit Salomonem:</P>
<P><a name="044">44</A>&nbsp;misitque cum eo Sadoc sacerdotem, et Nathan prophetam, et Banaiam filium Jojad&#230;, et Cerethi, et Phelethi, et imposuerunt eum super mulam regis.</P>
<P><a name="045">45</A>&nbsp;Unxeruntque eum Sadoc sacerdos et Nathan propheta regem in Gihon: et ascenderunt inde l&#230;tantes, et insonuit civitas: h&#230;c est vox quam audistis.</P>
<P><a name="046">46</A>&nbsp;Sed et Salomon sedet super solium regni.</P>
<P><a name="047">47</A>&nbsp;Et ingressi servi regis benedixerunt domino nostro regi David, dicentes: Amplificet Deus nomen Salomonis super nomen tuum, et magnificet thronus ejus super thronum tuum. Et adoravit rex in lectulo suo:</P>
<P><a name="048">48</A>&nbsp;et locutus est: Benedictus Dominus Deus Isra&#235;l, qui dedit hodie sedentem in solio meo, videntibus oculis meis.<BR>
</P>
<P><a name="049">49</A>&nbsp;Territi sunt ergo, et surrexerunt omnes qui invitati fuerant ab Adonia, et ivit unusquisque in viam suam.</P>
<P><a name="050">50</A>&nbsp;Adonias autem timens Salomonem, surrexit, et abiit, tenuitque cornu altaris.</P>
<P><a name="051">51</A>&nbsp;Et nuntiaverunt Salomoni, dicentes: Ecce Adonias timens regem Salomonem, tenuit cornu altaris, dicens: Juret mihi rex Salomon hodie, quod non interficiat servum suum gladio.</P>
<P><a name="052">52</A>&nbsp;Dixitque Salomon: Si fuerit vir bonus, non cadet ne unus quidem capillus ejus in terram: sin autem malum inventum fuerit in eo, morietur.</P>
<P><a name="053">53</A>&nbsp;Misit ergo rex Salomon, et eduxit eum ab altari: et ingressus adoravit regem Salomonem: dixitque ei Salomon: Vade in domum tuam.</P>
<P><HR>
<CENTER>
<A HREF="kg1002.htm">Next: 1 Kings Chapter 2</A></CENTER>
</BODY>
</HTML>
