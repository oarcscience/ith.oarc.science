<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 27</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mat027">Polyglot</A>&nbsp;
<A HREF="../gnt/mat027">GNT</A>&nbsp;
<A HREF="../kjv/mat027">KJV</A>&nbsp;

<BR>
<BR><A HREF="mat">Matthew Index</A><BR>
&nbsp;
<A HREF="mat026">Previous</A>&nbsp;
<A HREF="mat028">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 27</H3><P><a name="001">1</A>&nbsp;Mane autem facto, consilium inierunt omnes principes sacerdotum et seniores populi adversus Jesum, ut eum morti traderent.</P>
<P><a name="002">2</A>&nbsp;Et vinctum adduxerunt eum, et tradiderunt Pontio Pilato pr&#230;sidi.<BR>
</P>
<P><a name="003">3</A>&nbsp;Tunc videns Judas, qui eum tradidit, quod damnatus esset, p&#156;nitentia ductus, retulit triginta argenteos principibus sacerdotum, et senioribus,</P>
<P><a name="004">4</A>&nbsp;dicens: Peccavi, tradens sanguinem justum. At illi dixerunt: Quid ad nos? tu videris.</P>
<P><a name="005">5</A>&nbsp;Et projectis argenteis in templo, recessit: et abiens laqueo se suspendit.</P>
<P><a name="006">6</A>&nbsp;Principes autem sacerdotum, acceptis argenteis, dixerunt: Non licet eos mittere in corbonam: quia pretium sanguinis est.</P>
<P><a name="007">7</A>&nbsp;Consilio autem inito, emerunt ex illis agrum figuli, in sepulturam peregrinorum.</P>
<P><a name="008">8</A>&nbsp;Propter hoc vocatus est ager ille, Haceldama, hoc est, Ager sanguinis, usque in hodiernum diem.</P>
<P><a name="009">9</A>&nbsp;Tunc impletum est quod dictum est per Jeremiam prophetam, dicentem: Et acceperunt triginta argenteos pretium appretiati, quem appretiaverunt a filiis Isra&#235;l:</P>
<P><a name="010">10</A>&nbsp;et dederunt eos in agrum figuli, sicut constituit mihi Dominus.<BR>
</P>
<P><a name="011">11</A>&nbsp;Jesus autem stetit ante pr&#230;sidem, et interrogavit eum pr&#230;ses, dicens: Tu es rex Jud&#230;orum? Dicit illi Jesus: Tu dicis.</P>
<P><a name="012">12</A>&nbsp;Et cum accusaretur a principibus sacerdotum et senioribus, nihil respondit.</P>
<P><a name="013">13</A>&nbsp;Tunc dicit illi Pilatus: Non audis quanta adversum te dicunt testimonia?</P>
<P><a name="014">14</A>&nbsp;Et non respondit ei ad ullum verbum, ita ut miraretur pr&#230;ses vehementer.</P>
<P><a name="015">15</A>&nbsp;Per diem autem solemnem consueverat pr&#230;ses populo dimittere unum vinctum, quem voluissent:</P>
<P><a name="016">16</A>&nbsp;habebat autem tunc vinctum insignem, qui dicebatur Barrabas.</P>
<P><a name="017">17</A>&nbsp;Congregatis ergo illis, dixit Pilatus: Quem vultis dimittam vobis: Barabbam, an Jesum, qui dicitur Christus?</P>
<P><a name="018">18</A>&nbsp;Sciebat enim quod per invidiam tradidissent eum.</P>
<P><a name="019">19</A>&nbsp;Sedente autem illo pro tribunali, misit ad eum uxor ejus, dicens: Nihil tibi, et justo illi: multa enim passa sum hodie per visum propter eum.</P>
<P><a name="020">20</A>&nbsp;Principes autem sacerdotum et seniores persuaserunt populis ut peterent Barabbam, Jesum vero perderent.</P>
<P><a name="021">21</A>&nbsp;Respondens autem pr&#230;ses, ait illis: Quem vultis vobis de duobus dimitti? At illi dixerunt: Barabbam.</P>
<P><a name="022">22</A>&nbsp;Dicit illis Pilatus: Quid igitur faciam de Jesu, qui dicitur Christus?</P>
<P><a name="023">23</A>&nbsp;Dicunt omnes: Crucifigatur. Ait illis pr&#230;ses: Quid enim mali fecit? At illi magis clamabant dicentes: Crucifigatur.</P>
<P><a name="024">24</A>&nbsp;Videns autem Pilatus quia nihil proficeret, sed magis tumultus fieret: accepta aqua, lavit manus coram populo, dicens: Innocens ego sum a sanguine justi hujus: vos videritis.</P>
<P><a name="025">25</A>&nbsp;Et respondens universus populus, dixit: Sanguis ejus super nos, et super filios nostros.</P>
<P><a name="026">26</A>&nbsp;Tunc dimisit illis Barabbam: Jesum autem flagellatum tradidit eis ut crucifigeretur.<BR>
</P>
<P><a name="027">27</A>&nbsp;Tunc milites pr&#230;sidis suscipientes Jesum in pr&#230;torium, congregaverunt ad eum universam cohortem:</P>
<P><a name="028">28</A>&nbsp;et exeuntes eum, chlamydem coccineam circumdederunt ei,</P>
<P><a name="029">29</A>&nbsp;et plectentes coronam de spinis, posuerunt super caput ejus, et arundinem in dextera ejus. Et genu flexo ante eum, illudebant ei, dicentes: Ave rex Jud&#230;orum.</P>
<P><a name="030">30</A>&nbsp;Et exspuentes in eum, acceperunt arundinem, et percutiebant caput ejus.</P>
<P><a name="031">31</A>&nbsp;Et postquam illuserunt ei, exuerunt eum chlamyde, et induerunt eum vestimentis ejus, et duxerunt eum ut crucifigerent.<BR>
</P>
<P><a name="032">32</A>&nbsp;Exeuntes autem invenerunt hominem Cyren&#230;um, nomine Simonem: hunc angariaverunt ut tolleret crucem ejus.</P>
<P><a name="033">33</A>&nbsp;Et venerunt in locum qui dicitur Golgotha, quod est Calvari&#230; locus.</P>
<P><a name="034">34</A>&nbsp;Et dederunt ei vinum bibere cum felle mistum. Et cum gustasset, noluit bibere.</P>
<P><a name="035">35</A>&nbsp;Postquam autem crucifixerunt eum, diviserunt vestimenta ejus, sortem mittentes: ut impleretur quod dictum est per prophetam dicentem: Diviserunt sibi vestimenta mea, et super vestem meam miserunt sortem.</P>
<P><a name="036">36</A>&nbsp;Et sedentes servabant eum.</P>
<P><a name="037">37</A>&nbsp;Et imposuerunt super caput ejus causam ipsius scriptam: Hic est Jesus rex Jud&#230;orum.</P>
<P><a name="038">38</A>&nbsp;Tunc crucifixi sunt cum eo duo latrones: unus a dextris, et unus a sinistris.</P>
<P><a name="039">39</A>&nbsp;Pr&#230;tereuntes autem blasphemabant eum moventes capita sua,</P>
<P><a name="040">40</A>&nbsp;et dicentes: Vah! qui destruis templum Dei, et in triduo illud re&#230;dificas: salva temetipsum: si Filius Dei es, descende de cruce.</P>
<P><a name="041">41</A>&nbsp;Similiter et principes sacerdotum illudentes cum scribis et senioribus dicebant:</P>
<P><a name="042">42</A>&nbsp;Alios salvos fecit, seipsum non potest salvum facere: si rex Isra&#235;l est, descendat nunc de cruce, et credimus ei:</P>
<P><a name="043">43</A>&nbsp;confidit in Deo: liberet nunc, si vult eum: dixit enim: Quia Filius Dei sum.</P>
<P><a name="044">44</A>&nbsp;Idipsum autem et latrones, qui crucifixi erant cum eo, improperabant ei.<BR>
</P>
<P><a name="045">45</A>&nbsp;A sexta autem hora tenebr&#230; fact&#230; sunt super universam terram usque ad horam nonam.</P>
<P><a name="046">46</A>&nbsp;Et circa horam nonam clamavit Jesus voce magna, dicens: Eli, Eli, lamma sabacthani? hoc est: Deus meus, Deus meus, ut quid dereliquisti me?</P>
<P><a name="047">47</A>&nbsp;Quidam autem illic stantes, et audientes, dicebant: Eliam vocat iste.</P>
<P><a name="048">48</A>&nbsp;Et continuo currens unus ex eis, acceptam spongiam implevit aceto, et imposuit arundini, et dabat ei bibere.</P>
<P><a name="049">49</A>&nbsp;Ceteri vero dicebant: Sine, videamus an veniat Elias liberans eum.</P>
<P><a name="050">50</A>&nbsp;Jesus autem iterum clamans voce magna, emisit spiritum.<BR>
</P>
<P><a name="051">51</A>&nbsp;Et ecce velum templi scissum est in duas partes a summo usque deorsum: et terra mota est, et petr&#230; sciss&#230; sunt,</P>
<P><a name="052">52</A>&nbsp;et monumenta aperta sunt: et multa corpora sanctorum, qui dormierant, surrexerunt.</P>
<P><a name="053">53</A>&nbsp;Et exeuntes de monumentis post resurrectionem ejus, venerunt in sanctam civitatem, et apparuerunt multis.</P>
<P><a name="054">54</A>&nbsp;Centurio autem, et qui cum eo erant, custodientes Jesum, viso terr&#230;motu, et his qu&#230; fiebant, timuerunt valde, dicentes: Vere Filius Dei erat iste.<BR>
</P>
<P><a name="055">55</A>&nbsp;Erant autem ibi mulieres mult&#230; a longe, qu&#230; secut&#230; erant Jesum a Galil&#230;a, ministrantes ei:</P>
<P><a name="056">56</A>&nbsp;inter quas erat Maria Magdalene, et Maria Jacobi, et Joseph mater, et mater filiorum Zebed&#230;i.</P>
<P><a name="057">57</A>&nbsp;Cum autem sero factum esset, venit quidam homo dives ab Arimath&#230;a, nomine Joseph, qui et ipse discipulus erat Jesu:</P>
<P><a name="058">58</A>&nbsp;hic accessit ad Pilatum, et petiit corpus Jesu. Tunc Pilatus jussit reddi corpus.</P>
<P><a name="059">59</A>&nbsp;Et accepto corpore, Joseph involvit illud in sindone munda,</P>
<P><a name="060">60</A>&nbsp;et posuit illud in monumento suo novo, quod exciderat in petra. Et advolvit saxum magnum ad ostium monumenti, et abiit.</P>
<P><a name="061">61</A>&nbsp;Erant autem ibi Maria Magdalene, et altera Maria, sedentes contra sepulchrum.<BR>
</P>
<P><a name="062">62</A>&nbsp;Altera autem die, qu&#230; est post Parasceven, convenerunt principes sacerdotum et pharis&#230;i ad Pilatum,</P>
<P><a name="063">63</A>&nbsp;dicentes: Domine, recordati sumus, quia seductor ille dixit adhuc vivens: Post tres dies resurgam.</P>
<P><a name="064">64</A>&nbsp;Jube ergo custodiri sepulchrum usque in diem tertium: ne forte veniant discipuli ejus, et furentur eum, et dicant plebi: Surrexit a mortuis: et erit novissimus error pejor priore.</P>
<P><a name="065">65</A>&nbsp;Ait illis Pilatus: Habetis custodiam, ite, custodite sicut scitis.</P>
<P><a name="066">66</A>&nbsp;Illi autem abeuntes, munierunt sepulchrum, signantes lapidem, cum custodibus.</P>
<P><HR>
<CENTER>
<A HREF="mat028">Next: Matthew Chapter 28</A></CENTER>
</BODY>
</HTML>
