<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Wisdom: Wisdom Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/wis014">Polyglot</A>&nbsp;
<A HREF="../apo/wis014">Apo</A>&nbsp;
<A HREF="../sep/wis014">Sep</A>&nbsp;

<BR>
<BR><A HREF="wis">Wisdom Index</A><BR>
&nbsp;
<A HREF="wis013">Previous</A>&nbsp;
<A HREF="wis015">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Wisdom Chapter 14</H3><P><a name="001">1</A>&nbsp;[Iterum alius navigare cogitans,<BR> et per feros fluctus iter facere incipiens,<BR> ligno portante se, fragilius lignum invocat.<BR></P>
<P><a name="002">2</A>&nbsp;Illud enim cupiditas acquirendi excogitavit,<BR> et artifex sapientia fabricavit sua.<BR></P>
<P><a name="003">3</A>&nbsp;Tua autem, Pater, providentia gubernat:<BR> quoniam dedisti et in mari viam,<BR> et inter fluctus semitam firmissimam,<BR></P>
<P><a name="004">4</A>&nbsp;ostendens quoniam potens es ex omnibus salvare,<BR> etiam si sine arte aliquis adeat mare.<BR></P>
<P><a name="005">5</A>&nbsp;Sed ut non essent vacua sapienti&#230; tu&#230; opera,<BR> propter hoc etiam et exiguo ligno credunt homines animas suas,<BR> et transeuntes mare per ratem liberati sunt.<BR></P>
<P><a name="006">6</A>&nbsp;Sed et ab initio cum perirent superbi gigantes,<BR> spes orbis terrarum ad ratem confugiens,<BR> remisit s&#230;culo semen nativitatis qu&#230; manu tua erat gubernata.<BR></P>
<P><a name="007">7</A>&nbsp;Benedictum est enim lignum per quod fit justitia;<BR></P>
<P><a name="008">8</A>&nbsp;per manus autem quod fit idolum,<BR> maledictum est et ipsum, et qui fecit illud:<BR> quia ille quidem operatus est,<BR> illud autem cum esset fragile, deus cognominatus est.<BR></P>
<P><a name="009">9</A>&nbsp;Similiter autem odio sunt Deo impius et impietas ejus;<BR></P>
<P><a name="010">10</A>&nbsp;etenim quod factum est, cum illo qui fecit tormenta patietur.<BR></P>
<P><a name="011">11</A>&nbsp;Propter hoc et in idolis nationum non erit respectus,<BR> quoniam creatur&#230; Dei in odium fact&#230; sunt,<BR> et in tentationem animabus hominum,<BR> et in muscipulam pedibus insipientium.<BR></P>
<P><a name="012">12</A>&nbsp;Initium enim fornicationis est exquisitio idolorum,<BR> et adinventio illorum corruptio vit&#230; est:<BR></P>
<P><a name="013">13</A>&nbsp;neque enim erant ab initio,<BR> neque erunt in perpetuum.<BR></P>
<P><a name="014">14</A>&nbsp;Supervacuitas enim hominum h&#230;c advenit in orbem terrarum,<BR> et ideo brevis illorum finis est inventus.]<BR>
</P>
<P><a name="015">15</A>&nbsp;[Acerbo enim luctu dolens pater,<BR> cito sibi rapti filii fecit imaginem;<BR> et illum qui tunc quasi homo mortuus fuerat,<BR> nunc tamquam deum colere c&#156;pit,<BR> et constituit inter servos suos sacra et sacrificia.<BR></P>
<P><a name="016">16</A>&nbsp;Deinde interveniente tempore, convalescente iniqua consuetudine,<BR> hic error tamquam lex custoditus est,<BR> et tyrannorum imperio colebantur figmenta.<BR></P>
<P><a name="017">17</A>&nbsp;Et hos quos in palam homines honorare non poterant<BR> propter hoc quod longe essent,<BR> e longinquo figura eorum allata,<BR> evidentem imaginem regis quem honorare volebant fecerunt,<BR> ut illum qui aberat, tamquam pr&#230;sentem colerent sua sollicitudine.<BR></P>
<P><a name="018">18</A>&nbsp;Provexit autem ad horum culturam<BR> et hos qui ignorabant artificis eximia diligentia.<BR></P>
<P><a name="019">19</A>&nbsp;Ille enim, volens placere illi qui se assumpsit,<BR> elaboravit arte sua ut similitudinem in melius figuraret.<BR></P>
<P><a name="020">20</A>&nbsp;Multitudo autem hominum, abducta per speciem operis,<BR> eum qui ante tempus tamquam homo honoratus fuerat,<BR> nunc deum &#230;stimaverunt.<BR></P>
<P><a name="021">21</A>&nbsp;Et h&#230;c fuit vit&#230; human&#230; deceptio,<BR> quoniam aut affectui aut regibus deservientes homines,<BR> incommunicabile nomen lapidibus et lignis imposuerunt.]<BR>
</P>
<P><a name="022">22</A>&nbsp;[Et non suffecerat errasse eos circa Dei scientiam,<BR> sed et in magno viventes inscienti&#230; bello,<BR> tot et tam magna mala pacem appellant.<BR></P>
<P><a name="023">23</A>&nbsp;Aut enim filios suos sacrificantes,<BR> aut obscura sacrificia facientes,<BR> aut insani&#230; plenas vigilias habentes,<BR></P>
<P><a name="024">24</A>&nbsp;neque vitam, neque nuptias mundas jam custodiunt:<BR> sed alius alium per invidiam occidit,<BR> aut adulterans contristat,<BR></P>
<P><a name="025">25</A>&nbsp;et omnia commista sunt: sanguis, homicidium,<BR> furtum et fictio, corruptio et infidelitas,<BR> turbatio et perjurium, tumultus bonorum,<BR></P>
<P><a name="026">26</A>&nbsp;Dei immemoratio, animarum inquinatio,<BR> nativitatis immutatio, nuptiarum inconstantia,<BR> inordinatio m&#156;chi&#230; et impudiciti&#230;.<BR></P>
<P><a name="027">27</A>&nbsp;Infandorum enim idolorum cultura<BR> omnis mali causa est, et initium et finis.<BR></P>
<P><a name="028">28</A>&nbsp;Aut enim dum l&#230;tantur insaniunt,<BR> aut certe vaticinantur falsa,<BR> aut vivunt injuste, aut pejerant cito.<BR></P>
<P><a name="029">29</A>&nbsp;Dum enim confidunt in idolis qu&#230; sine anima sunt,<BR> male jurantes noceri se non sperant.<BR></P>
<P><a name="030">30</A>&nbsp;Utraque ergo illis evenient digne,<BR> quoniam male senserunt de Deo, attendentes idolis,<BR> et juraverunt injuste,<BR> in dolo contemnentes justitiam.<BR></P>
<P><a name="031">31</A>&nbsp;Non enim juratorum virtus,<BR> sed peccantium p&#156;na,<BR> perambulat semper injustorum pr&#230;varicationem.]</P>
<P><HR>
<CENTER>
<A HREF="wis015">Next: Wisdom Chapter 15</A></CENTER>
</BODY>
</HTML>
