[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/num007)  [KJV](../kjv/num007)  [Sep](../sep/num007) 
[Tan](../tan/num007)   
  
[Numbers Index](num)  
  [Previous](num006)  [Next](num008) 

------------------------------------------------------------------------

### Vulgate (Latin): Numbers Chapter 7

<span id="001">1</span> Factum est autem in die qua complevit Moyses
tabernaculum, et erexit illud, unxitque et sanctificavit cum omnibus
vasis suis, altare similiter et omnia vasa ejus:

<span id="002">2</span> obtulerunt principes Israël et capita
familiarum, qui erant per singulas tribus, præfectique eorum, qui
numerati fuerant,

<span id="003">3</span> munera coram Domino sex plaustra tecta cum
duodecim bobus. Unum plaustrum obtulere duo duces, et unum bovem
singuli, obtuleruntque ea in conspectu tabernaculi.

<span id="004">4</span> Ait autem Dominus ad Moysen:

<span id="005">5</span> Suscipe ab eis ut serviant in ministerio
tabernaculi, et trades ea Levitis juxta ordinem ministerii sui.

<span id="006">6</span> Itaque cum suscepisset Moyses plaustra et boves,
tradidit eos Levitis.

<span id="007">7</span> Duo plaustra et quatuor boves dedit filiis
Gerson, juxta id quod habebant necessarium.

<span id="008">8</span> Quatuor alia plaustra et octo boves dedit filiis
Merari secundum officia et cultum suum, sub manu Ithamar filii Aaron
sacerdotis.

<span id="009">9</span> Filiis autem Caath non dedit plaustra et boves:
quia in sanctuario serviunt, et onera propriis portant humeris.  

<span id="010">10</span> Igitur obtulerunt duces in dedicationem
altaris, die qua unctum est, oblationem suam ante altare.

<span id="011">11</span> Dixitque Dominus ad Moysen: Singuli duces per
singulos dies offerant munera in dedicationem altaris.

<span id="012">12</span> Primo die obtulit oblationem suam Nahasson
filius Aminadab de tribu Juda:

<span id="013">13</span> fueruntque in ea acetabulum argenteum pondo
centum triginta siclorum, phiala argentea habens septuaginta siclos,
juxta pondus sanctuarii, utrumque plenum simila conspersa oleo in
sacrificium:

<span id="014">14</span> mortariolum ex decem siclis aureis plenum
incenso:

<span id="015">15</span> bovem de armento, et arietem, et agnum
anniculum in holocaustum:

<span id="016">16</span> hircumque pro peccato:

<span id="017">17</span> et in sacrificio pacificorum boves duos,
arietes quinque, hircos quinque, agnos anniculos quinque. Hæc est
oblatio Nahasson filii Aminadab.

<span id="018">18</span> Secundo die obtulit Nathanaël filius Suar, dux
de tribu Issachar,

<span id="019">19</span> acetabulum argenteum appendens centum triginta
siclos, phialam argenteam habentem septuaginta siclos, juxta pondus
sanctuarii, utrumque plenum simila conspersa oleo in sacrificium:

<span id="020">20</span> mortariolum aureum habens decem siclos plenum
incenso:

<span id="021">21</span> bovem de armento, et arietem, et agnum
anniculum in holocaustum:

<span id="022">22</span> hircumque pro peccato:

<span id="023">23</span> et in sacrificio pacificorum boves duos,
arietes quinque, hircos quinque, agnos anniculos quinque. Hæc fuit
oblatio Nathanaël filii Suar.

<span id="024">24</span> Tertio die princeps filiorum Zabulon, Eliab
filius Helon,

<span id="025">25</span> obtulit acetabulum argenteum appendens centum
triginta siclos, phialam argenteam habentem septuaginta siclos, ad
pondus sanctuarii, utrumque plenum similia conspersa oleo in
sacrificium:

<span id="026">26</span> mortariolum aureum appendens decem siclos,
plenum incenso:

<span id="027">27</span> bovem de armento, et arietem, et agnum
anniculum in holocaustum:

<span id="028">28</span> hircumque pro peccato:

<span id="029">29</span> et in sacrificio pacificorum boves duos,
arietes quinque, hircos quinque, agnos anniculos quinque. Hæc est
oblatio Eliab filii Helon.

<span id="030">30</span> Die quarto princeps filiorum Ruben, Elisur
filius Sedeur,

<span id="031">31</span> obtulit acetabulum argenteum appendens centum
triginta siclos, phialam argenteam habentem septuaginta siclos, ad
pondus sanctuarii, utrumque plenum simila conspersa oleo in sacrificum:

<span id="032">32</span> mortariolum aureum appendens decem siclos,
plenum incenso:

<span id="033">33</span> bovem de armento, et arietem, et agnum
anniculum in holocaustum:

<span id="034">34</span> hircumque pro peccato:

<span id="035">35</span> et in hostias pacificorum boves duos, arietes
quinque, hircos quinque, agnos anniculos quinque. Hæc fuit oblatio
Elisur filii Sedeur.

<span id="036">36</span> Die quinto princeps filiorum Simeon, Salamiel
filius Surisaddai,

<span id="037">37</span> obtulit acetabulum argenteum appendens centum
triginta siclos, phialam argenteam habentem septuaginta siclos, ad
pondus sanctuarii, utrumque plenum simila conspersa oleo in sacrificum:

<span id="038">38</span> mortariolum aureum appendens decem siclos,
plenum incenso:

<span id="039">39</span> bovem de armento, et arietem, et agnum
anniculum in holocaustum:

<span id="040">40</span> hircumque pro peccato:

<span id="041">41</span> et in hostias pacificorum boves duos, arietes
quinque, hircos quinque, agnos anniculos quinque. Hæc fuit oblatio
Salamiel filii Surisaddai.

<span id="042">42</span> Die sexto princeps filiorum Gad, Eliasaph
filius Duel,

<span id="043">43</span> obtulit acetabulum argenteum appendens centum
triginta siclos, phialam argenteam habentem septuaginta siclos, ad
pondus sanctuarii, utrumque plenum simila conspersa oleo in sacrificum:

<span id="044">44</span> mortariolum aureum appendens decem siclos,
plenum incenso:

<span id="045">45</span> bovem de armento, et arietem, et agnum
anniculum in holocaustum:

<span id="046">46</span> hircumque pro peccato:

<span id="047">47</span> et in hostias pacificorum boves duos, arietes
quinque, hircos quinque, agnos anniculos quinque. Hæc fuit oblatio
Eliasaph filii Duel.

<span id="048">48</span> Die septimo princeps filiorum Ephraim, Elisama
filius Ammiud,

<span id="049">49</span> obtulit acetabulum argenteum appendens centum
triginta siclos, phialam argenteam habentem septuaginta siclos, ad
pondus sanctuarii, utrumque plenum simila conspersa oleo in sacrificum:

<span id="050">50</span> mortariolum aureum appendens decem siclos,
plenum incenso:

<span id="051">51</span> bovem de armento, et arietem, et agnum
anniculum in holocaustum:

<span id="052">52</span> hircumque pro peccato:

<span id="053">53</span> et in hostias pacificorum boves duos, arietes
quinque, hircos quinque, agnos anniculos quinque. Hæc fuit oblatio
Elisama filii Ammiud.

<span id="054">54</span> Die octavo, princeps filiorum Manasse, Gamaliel
filius Phadassur,

<span id="055">55</span> obtulit acetabulum argenteum appendens centum
triginta siclos, phialam argenteam habentem septuaginta siclos, ad
pondus sanctuarii, utrumque plenum simila conspersa oleo in sacrificum:

<span id="056">56</span> mortariolum aureum appendens decem siclos,
plenum incenso:

<span id="057">57</span> bovem de armento, et arietem, et agnum
anniculum in holocaustum:

<span id="058">58</span> hircumque pro peccato:

<span id="059">59</span> et in hostias pacificorum boves duos, arietes
quinque, hircos quinque, agnos anniculos quinque. Hæc fuit oblatio
Gamaliel filii Phadassur.

<span id="060">60</span> Die nono princeps filiorum Benjamin, Abidan
filius Gedeonis,

<span id="061">61</span> obtulit acetabulum argenteum appendens centum
triginta siclos, phialam argenteam habentem septuaginta siclos, ad
pondus sanctuarii, utrumque plenum simila conspersa oleo in sacrificum:

<span id="062">62</span> mortariolum aureum appendens decem siclos,
plenum incenso:

<span id="063">63</span> bovem de armento, et arietem, et agnum
anniculum in holocaustum:

<span id="064">64</span> hircumque pro peccato:

<span id="065">65</span> et in hostias pacificorum boves duos, arietes
quinque, hircos quinque, agnos anniculos quinque. Hæc fuit oblatio
Abidan filii Gedeonis.

<span id="066">66</span> Die decimo princeps filiorum Dan, Ahiezer
filius Ammisaddai,

<span id="067">67</span> obtulit acetabulum argenteum appendens centum
triginta siclos, phialam argenteam habentem septuaginta siclos, ad
pondus sanctuarii, utrumque plenum simila conspersa oleo in sacrificum:

<span id="068">68</span> mortariolum aureum appendens decem siclos,
plenum incenso:

<span id="069">69</span> bovem de armento, et arietem, et agnum
anniculum in holocaustum:

<span id="070">70</span> hircumque pro peccato:

<span id="071">71</span> et in hostias pacificorum boves duos, arietes
quinque, hircos quinque, agnos anniculos quinque. Hæc fuit oblatio
Ahiezer filii Ammisaddai.

<span id="072">72</span> Die undecimo princeps filiorum Aser, Phegiel
filius Ochran,

<span id="073">73</span> obtulit acetabulum argenteum appendens centum
triginta siclos, phialam argenteam habentem septuaginta siclos, ad
pondus sanctuarii, utrumque plenum simila conspersa oleo in sacrificum:

<span id="074">74</span> mortariolum aureum appendens decem siclos,
plenum incenso:

<span id="075">75</span> bovem de armento, et arietem, et agnum
anniculum in holocaustum:

<span id="076">76</span> hircumque pro peccato:

<span id="077">77</span> et in hostias pacificorum boves duos, arietes
quinque, hircos quinque, agnos anniculos quinque. Hæc fuit oblatio
Phegiel filii Ochran.

<span id="078">78</span> Die duodecimo princeps filiorum Nephthali,
Ahira filius Enan,

<span id="079">79</span> obtulit acetabulum argenteum appendens centum
triginta siclos, phialam argenteam habentem septuaginta siclos, ad
pondus sanctuarii, utrumque plenum simila conspersa oleo in sacrificum:

<span id="080">80</span> mortariolum aureum appendens decem siclos,
plenum incenso:

<span id="081">81</span> bovem de armento, et arietem, et agnum
anniculum in holocaustum:

<span id="082">82</span> hircumque pro peccato:

<span id="083">83</span> et in hostias pacificorum boves duos, arietes
quinque, hircos quinque, agnos anniculos quinque. Hæc fuit oblatio Ahira
filii Enan.  

<span id="084">84</span> Hæc in dedicatione altaris oblata sunt a
principibus Israël, in die qua consecratum est: acetabula argentea
duodecim: phialæ argenteæ duodecim: mortariola aurea duodecim:

<span id="085">85</span> ita ut centum triginta siclos argenti haberet
unum acetabulum, et septuaginta siclos haberet una phiala: id est, in
commune vasorum omnium ex argento sicli duo millia quadringenti, pondere
sanctuarii:

<span id="086">86</span> mortariola aurea duodecim plena incenso, denos
siclos appendentia pondere sanctuarii: id est, simul auri sicli centum
viginti:

<span id="087">87</span> boves de armento in holocaustum duodecim,
arietes duodecim, agni anniculi duodecim, et libamenta eorum: hirci
duodecim pro peccato.

<span id="088">88</span> In hostias pacificorum, boves viginti quatuor,
arietes sexaginta, hirci sexaginta, agni anniculi sexaginta. Hæc oblata
sunt in dedicatione altaris, quando unctum est.

<span id="089">89</span> Cumque ingrederetur Moyses tabernaculum
fœderis, ut consuleret oraculum, audiebat vocem loquentis ad se de
propitiatorio quod erat super arcam testimonii inter duos cherubim, unde
et loquebatur ei.

------------------------------------------------------------------------

[Next: Numbers Chapter 8](num008)
