<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 27</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/act027">Polyglot</A>&nbsp;
<A HREF="../gnt/act027">GNT</A>&nbsp;
<A HREF="../kjv/act027">KJV</A>&nbsp;

<BR>
<BR><A HREF="act">Acts Index</A><BR>
&nbsp;
<A HREF="act026">Previous</A>&nbsp;
<A HREF="act028">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 27</H3><P><a name="001">1</A>&nbsp;Ut autem judicatum est navigare eum in Italiam, et tradi Paulum cum reliquis custodiis centurioni nomine Julio cohortis August&#230;,</P>
<P><a name="002">2</A>&nbsp;ascendentes navem Adrumetinam, incipientes navigare circa Asi&#230; loca, sustulimus, perseverante nobiscum Aristarcho Macedone Thessalonicensi.</P>
<P><a name="003">3</A>&nbsp;Sequenti autem die devenimus Sidonem. Humane autem tractans Julius Paulum, permisit ad amicos ire, et curam sui agere.</P>
<P><a name="004">4</A>&nbsp;Et inde cum sustulissemus, subnavigavimus Cyprum, propterea quod essent venti contrarii.</P>
<P><a name="005">5</A>&nbsp;Et pelagus Cilici&#230; et Pamphyli&#230; navigantes, venimus Lystram, qu&#230; est Lyci&#230;:</P>
<P><a name="006">6</A>&nbsp;et ibi inveniens centurio navem Alexandrinam navigantem in Italiam, transposuit nos in eam.</P>
<P><a name="007">7</A>&nbsp;Et cum multis diebus tarde navigaremus, et vix devenissemus contra Gnidum, prohibente nos vento, adnavigavimus Cret&#230; juxta Salmonem:</P>
<P><a name="008">8</A>&nbsp;et vix juxta navigantes, venimus in locum quemdam qui vocatur Boniportus, cui juxta erat civitas Thalassa.</P>
<P><a name="009">9</A>&nbsp;Multo autem tempore peracto, et cum jam non esset tuta navigatio eo quod et jejunium jam pr&#230;teriisset, consolabatur eos Paulus,</P>
<P><a name="010">10</A>&nbsp;dicens eis: Viri, video quoniam cum injuria et multo damno non solum oneris, et navis, sed etiam animarum nostrarum incipit esse navigatio.</P>
<P><a name="011">11</A>&nbsp;Centurio autem gubernatori et nauclero magis credebat, quam his qu&#230; a Paulo dicebantur.</P>
<P><a name="012">12</A>&nbsp;Et cum aptus portus non esset ad hiemandum, plurimi statuerunt consilium navigare inde, si quomodo possent, devenientes Ph&#156;nicen hiemare, portum Cret&#230; respicientem ad Africum et ad Corum.</P>
<P><a name="013">13</A>&nbsp;Aspirante autem austro, &#230;stimantes propositum se tenere, cum sustulissent de Asson, legebant Cretam.<BR>
</P>
<P><a name="014">14</A>&nbsp;Non post multum autem misit se contra ipsam ventus typhonicus, qui vocatur Euroaquilo.</P>
<P><a name="015">15</A>&nbsp;Cumque arrepta esset navis, et non posset conari in ventum, data nave flatibus, ferebamur.</P>
<P><a name="016">16</A>&nbsp;In insulam autem quamdam decurrentes, qu&#230; vocatur Cauda, potuimus vix obtinere scapham.</P>
<P><a name="017">17</A>&nbsp;Qua sublata, adjutoriis utebantur, accingentes navem, timentes ne in Syrtim inciderent, summisso vase sic ferebantur.</P>
<P><a name="018">18</A>&nbsp;Valida autem nobis tempestate jactatis, sequenti die jactum fecerunt:</P>
<P><a name="019">19</A>&nbsp;et tertia die suis manibus armamenta navis projecerunt.</P>
<P><a name="020">20</A>&nbsp;Neque autem sole, neque sideribus apparentibus per plures dies, et tempestate non exigua imminente, jam ablata erat spes omnis salutis nostr&#230;.</P>
<P><a name="021">21</A>&nbsp;Et cum multa jejunatio fuisset, tunc stans Paulus in medio eorum, dixit: Oportebat quidem, o viri, audito me, non tollere a Creta, lucrique facere injuriam hanc et jacturam.</P>
<P><a name="022">22</A>&nbsp;Et nunc suadeo vobis bono animo esse: amissio enim nullius anim&#230; erit ex vobis, pr&#230;terquam navis.</P>
<P><a name="023">23</A>&nbsp;Astitit enim mihi hac nocte angelus Dei, cujus sum ego, et cui deservio,</P>
<P><a name="024">24</A>&nbsp;dicens: Ne timeas, Paule: C&#230;sari te oportet assistere: et ecce donavit tibi Deus omnes qui navigant tecum.</P>
<P><a name="025">25</A>&nbsp;Propter quod bono animo estote, viri: credo enim Deo quia sic erit, quemadmodum dictum est mihi.</P>
<P><a name="026">26</A>&nbsp;In insulam autem quamdam oportet nos devenire.</P>
<P><a name="027">27</A>&nbsp;Sed posteaquam quartadecima nox supervenit, navigantibus nobis in Adria circa mediam noctem, suspicabantur naut&#230; apparere sibi aliquam regionem.</P>
<P><a name="028">28</A>&nbsp;Qui et summittentes bolidem, invenerunt passus viginti: et pusillum inde separati, invenerunt passus quindecim.</P>
<P><a name="029">29</A>&nbsp;Timentes autem ne in aspera loca incideremus, de puppi mittentes anchoras quatuor, optabant diem fieri.</P>
<P><a name="030">30</A>&nbsp;Nautis vero qu&#230;rentibus fugere de navi, cum misissent scapham in mare, sub obtentu quasi inciperent a prora anchoras extendere,</P>
<P><a name="031">31</A>&nbsp;dixit Paulus centurioni et militibus: Nisi hi in navi manserint, vos salvi fieri non potestis.</P>
<P><a name="032">32</A>&nbsp;Tunc absciderunt milites funes scaph&#230;, et passi sunt eam excidere.</P>
<P><a name="033">33</A>&nbsp;Et cum lux inciperet fieri, rogabat Paulus omnes sumere cibum, dicens: Quartadecima die hodie exspectantes jejuni permanetis, nihil accipientes.</P>
<P><a name="034">34</A>&nbsp;Propter quod rogo vos accipere cibum pro salute vestra: quia nullius vestrum capillus de capite peribit.</P>
<P><a name="035">35</A>&nbsp;Et cum h&#230;c dixisset, sumens panem, gratias egit Deo in conspectu omnium: et cum fregisset, c&#156;pit manducare.</P>
<P><a name="036">36</A>&nbsp;Anim&#230;quiores autem facti omnes, et ipsi sumpserunt cibum.</P>
<P><a name="037">37</A>&nbsp;Eramus vero univers&#230; anim&#230; in navi ducent&#230; septuaginta sex.</P>
<P><a name="038">38</A>&nbsp;Et satiati cibo alleviabant navem, jactantes triticum in mare.</P>
<P><a name="039">39</A>&nbsp;Cum autem dies factus esset, terram non agnoscebant: sinum vero quemdam considerabant habentem littus, in quem cogitabant si possent ejicere navem.</P>
<P><a name="040">40</A>&nbsp;Et cum anchoras sustulissent, committebant se mari, simul laxantes juncturas gubernaculorum: et levato artemone secundum aur&#230; flatum, tendebant ad littus.</P>
<P><a name="041">41</A>&nbsp;Et cum incidissemus in locum dithalassum, impegerunt navem: et prora quidem fixa manebat immobilis, puppis vero solvebatur a vi maris.</P>
<P><a name="042">42</A>&nbsp;Militum autem consilium fuit ut custodias occiderent, ne quis cum enatasset, effugeret.</P>
<P><a name="043">43</A>&nbsp;Centurio autem volens servare Paulum, prohibuit fieri: jussitque eos qui possent natare, emittere se primos, et evadere, et ad terram exire:</P>
<P><a name="044">44</A>&nbsp;et ceteros, alios in tabulis ferebant, quosdam super ea qu&#230; de navi erant. Et sic factum est, ut omnes anim&#230; evaderent ad terram.</P>
<P><HR>
<CENTER>
<A HREF="act028">Next: Acts Chapter 28</A></CENTER>
</BODY>
</HTML>
