<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen002">Polyglot</A>&nbsp;
<A HREF="../kjv/gen002">KJV</A>&nbsp;
<A HREF="../sep/gen002">Sep</A>&nbsp;
<A HREF="../tan/gen002">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen001">Previous</A>&nbsp;
<A HREF="gen003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 2</H3><P><a name="001">1</A>&nbsp;Igitur perfecti sunt c&#230;li et terra, et omnis ornatus eorum.</P>
<P><a name="002">2</A>&nbsp;Complevitque Deus die septimo opus suum quod fecerat: et requievit die septimo ab universo opere quod patrarat.</P>
<P><a name="003">3</A>&nbsp;Et benedixit diei septimo, et sanctificavit illum, quia in ipso cessaverat ab omni opere suo quod creavit Deus ut faceret.<BR>
</P>
<P><a name="004">4</A>&nbsp;Ist&#230; sunt generationes c&#230;li et terr&#230;, quando creata sunt, in die quo fecit Dominus Deus c&#230;lum et terram,</P>
<P><a name="005">5</A>&nbsp;et omne virgultum agri antequam orietur in terra, omnemque herbam regionis priusquam germinaret: non enim pluerat Dominus Deus super terram, et homo non erat qui operaretur terram:</P>
<P><a name="006">6</A>&nbsp;sed fons ascendebat e terra, irrigans universam superficiem terr&#230;.</P>
<P><a name="007">7</A>&nbsp;Formavit igitur Dominus Deus hominem de limo terr&#230;, et inspiravit in faciem ejus spiraculum vit&#230;, et factus est homo in animam viventem.</P>
<P><a name="008">8</A>&nbsp;Plantaverat autem Dominus Deus paradisum voluptatis a principio, in quo posuit hominem quem formaverat.</P>
<P><a name="009">9</A>&nbsp;Produxitque Dominus Deus de humo omne lignum pulchrum visu, et ad vescendum suave lignum etiam vit&#230; in medio paradisi, lignumque scienti&#230; boni et mali.</P>
<P><a name="010">10</A>&nbsp;Et fluvius egrediebatur de loco voluptatis ad irrigandum paradisum, qui inde dividitur in quatuor capita.</P>
<P><a name="011">11</A>&nbsp;Nomen uni Phison: ipse est qui circuit omnem terram Hevilath, ubi nascitur aurum:</P>
<P><a name="012">12</A>&nbsp;et aurum terr&#230; illius optimum est; ibi invenitur bdellium, et lapis onychinus.</P>
<P><a name="013">13</A>&nbsp;Et nomen fluvii secundi Gehon; ipse est qui circumit omnem terram &#198;thiopi&#230;.</P>
<P><a name="014">14</A>&nbsp;Nomen vero fluminis tertii, Tigris: ipse vadit contra Assyrios. Fluvius autem quartus, ipse est Euphrates.</P>
<P><a name="015">15</A>&nbsp;Tulit ergo Dominus Deus hominem, et posuit eum in paradiso voluptatis, ut operaretur, et custodiret illum:</P>
<P><a name="016">16</A>&nbsp;pr&#230;cepitque ei, dicens: Ex omni ligno paradisi comede;</P>
<P><a name="017">17</A>&nbsp;de ligno autem scienti&#230; boni et mali ne comedas: in quocumque enim die comederis ex eo, morte morieris.</P>
<P><a name="018">18</A>&nbsp;Dixit quoque Dominus Deus: Non est bonum esse hominem solum: faciamus ei adjutorium simile sibi.</P>
<P><a name="019">19</A>&nbsp;Formatis igitur Dominus Deus de humo cunctis animantibus terr&#230;, et universis volatilibus c&#230;li, adduxit ea ad Adam, ut videret quid vocaret ea: omne enim quod vocavit Adam anim&#230; viventis, ipsum est nomen ejus.</P>
<P><a name="020">20</A>&nbsp;Appellavitque Adam nominibus suis cuncta animantia, et universa volatilia c&#230;li, et omnes bestias terr&#230;: Ad&#230; vero non inveniebatur adjutor similis ejus.</P>
<P><a name="021">21</A>&nbsp;Immisit ergo Dominus Deus soporem in Adam: cumque obdormisset, tulit unam de costis ejus, et replevit carnem pro ea.</P>
<P><a name="022">22</A>&nbsp;Et &#230;dificavit Dominus Deus costam, quam tulerat de Adam, in mulierem: et adduxit eam ad Adam.</P>
<P><a name="023">23</A>&nbsp;Dixitque Adam: Hoc nunc os ex ossibus meis, et caro de carne mea: h&#230;c vocabitur Virago, quoniam de viro sumpta est.</P>
<P><a name="024">24</A>&nbsp;Quam ob rem relinquet homo patrem suum, et matrem, et adh&#230;rebit uxori su&#230;: et erunt duo in carne una.</P>
<P><a name="025">25</A>&nbsp;Erat autem uterque nudus, Adam scilicet et uxor ejus: et non erubescebant.</P>
<P><HR>
<CENTER>
<A HREF="gen003">Next: Genesis Chapter 3</A></CENTER>
</BODY>
</HTML>
