<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 38</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze038">Polyglot</A>&nbsp;
<A HREF="../kjv/eze038">KJV</A>&nbsp;
<A HREF="../sep/eze038">Sep</A>&nbsp;
<A HREF="../tan/eze038">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze037">Previous</A>&nbsp;
<A HREF="eze039">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 38</H3><P><a name="001">1</A>&nbsp;Et factus est sermo Domini ad me, dicens:</P>
<P><a name="002">2</A>&nbsp;Fili hominis, pone faciem tuam contra Gog, terram Magog, principem capitis Mosoch et Thubal, et vaticinare de eo.</P>
<P><a name="003">3</A>&nbsp;Et dices ad eum: [H&#230;c dicit Dominus Deus:<BR> Ecce ego ad te, Gog, principem capitis Mosoch et Thubal.<BR></P>
<P><a name="004">4</A>&nbsp;Et circumagam te, et ponam frenum in maxillis tuis:<BR> et educam te, et omnem exercitum tuum,<BR> equos et equites vestitos loricis universos,<BR> multitudinem magnam, hastam et clypeum arripientium et gladium.<BR></P>
<P><a name="005">5</A>&nbsp;Pers&#230;, &#198;thiopes, et Libyes cum eis,<BR> omnes scutati et galeati.<BR></P>
<P><a name="006">6</A>&nbsp;Gomer et universa agmina ejus,<BR> domus Thogorma, latera aquilonis,<BR> et totum robur ejus, populique multi tecum.<BR></P>
<P><a name="007">7</A>&nbsp;Pr&#230;para et instrue te,<BR> et omnem multitudinem tuam qu&#230; coacervata est ad te:<BR> et esto eis in pr&#230;ceptum.<BR></P>
<P><a name="008">8</A>&nbsp;Post dies multos visitaberis:<BR> in novissimo annorum venies ad terram qu&#230; reversa est a gladio,<BR> et congregata est de populis multis ad montes Isra&#235;l,<BR> qui fuerunt deserti jugiter:<BR> h&#230;c de populis educta est,<BR> et habitabunt in ea confidenter universi.<BR></P>
<P><a name="009">9</A>&nbsp;Ascendens autem quasi tempestas venies,<BR> et quasi nubes, ut operias terram:<BR> tu et omnia agmina tua,<BR> et populi multi tecum.]<BR>
</P>
<P><a name="010">10</A>&nbsp;[H&#230;c dicit Dominus Deus:<BR> In die illa, ascendent sermones super cor tuum,<BR> et cogitabis cogitationem pessimam:<BR></P>
<P><a name="011">11</A>&nbsp;et dices: Ascendam ad terram absque muro:<BR> veniam ad quiescentes habitantesque secure:<BR> hi omnes habitant sine muro;<BR> vectes et port&#230; non sunt eis:<BR></P>
<P><a name="012">12</A>&nbsp;ut diripias spolia, et invadas pr&#230;dam;<BR> ut inferas manum tuam super eos qui deserti fuerant, et postea restituti,<BR> et super populum qui est congregatus ex gentibus,<BR> qui possidere c&#156;pit et esse habitator umbilici terr&#230;.<BR></P>
<P><a name="013">13</A>&nbsp;Saba, et Dedan, et negotiatores Tharsis,<BR> et omnes leones ejus, dicent tibi:<BR> Numquid ad sumenda spolia tu venis?<BR> ecce ad diripiendam pr&#230;dam congregasti multitudinem tuam,<BR> ut tollas argentum et aurum,<BR> et auferas supellectilem atque substantiam,<BR> et diripias manubias infinitas.<BR></P>
<P><a name="014">14</A>&nbsp;Propterea vaticinare, fili hominis, et dices ad Gog:<BR> H&#230;c dicit Dominus Deus:<BR> Numquid non in die illo,<BR> cum habitaverit populus meus Isra&#235;l confidenter,<BR> scies?<BR></P>
<P><a name="015">15</A>&nbsp;Et venies de loco tuo a lateribus aquilonis,<BR> tu et populi multi tecum,<BR> ascensores equorum universi:<BR> c&#156;tus magnus, et exercitus vehemens.<BR></P>
<P><a name="016">16</A>&nbsp;Et ascendes super populum meum Isra&#235;l<BR> quasi nubes, ut operias terram.<BR> In novissimis diebus erit,<BR> et adducam te super terram meam:<BR> ut sciant gentes me<BR> cum sanctificatus fuero in te in oculis eorum, o Gog!]<BR>
</P>
<P><a name="017">17</A>&nbsp;[H&#230;c dicit Dominus Deus:<BR> Tu ergo ille es, de quo locutus sum in diebus antiquis<BR> in manu servorum meorum prophetarum Isra&#235;l,<BR> qui prophetaverunt in diebus illorum temporum,<BR> ut adducerem te super eos.<BR></P>
<P><a name="018">18</A>&nbsp;Et erit in die illa,<BR> in die adventus Gog super terram Isra&#235;l,<BR> ait Dominus Deus,<BR> ascendet indignatio mea in furore meo.<BR></P>
<P><a name="019">19</A>&nbsp;Et in zelo meo, in igne ir&#230; me&#230; locutus sum,<BR> quia in die illa erit commotio magna super terram Isra&#235;l:<BR></P>
<P><a name="020">20</A>&nbsp;et commovebuntur a facie mea pisces maris,<BR> et volucres c&#230;li, et besti&#230; agri,<BR> et omne reptile quod movetur super humum,<BR> cunctique homines qui sunt super faciem terr&#230;:<BR> et subvertentur montes, et cadent sepes,<BR> et omnis murus corruet in terram.<BR></P>
<P><a name="021">21</A>&nbsp;Et convocabo adversus eum in cunctis montibus meis gladium,<BR> ait Dominus Deus:<BR> gladius uniuscujusque in fratrem suum dirigetur.<BR></P>
<P><a name="022">22</A>&nbsp;Et judicabo eum peste, et sanguine,<BR> et imbre vehementi, et lapidibus immensis:<BR> ignem et sulphur pluam super eum,<BR> et super exercitum ejus,<BR> et super populos multos qui sunt cum eo.<BR></P>
<P><a name="023">23</A>&nbsp;Et magnificabor, et sanctificabor,<BR> et notus ero in oculis multarum gentium:<BR> et scient quia ego Dominus.]</P>
<P><HR>
<CENTER>
<A HREF="eze039">Next: Ezekiel Chapter 39</A></CENTER>
</BODY>
</HTML>
