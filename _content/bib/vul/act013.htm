<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/act013.htm">Polyglot</A>&nbsp;
<A HREF="../gnt/act013.htm">GNT</A>&nbsp;
<A HREF="../kjv/act013.htm">KJV</A>&nbsp;

<BR>
<BR><A HREF="act.htm">Acts Index</A><BR>
&nbsp;
<A HREF="act012.htm">Previous</A>&nbsp;
<A HREF="act014.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 13</H3><P><a name="001">1</A>&nbsp;Erant autem in ecclesia qu&#230; erat Antiochi&#230;, prophet&#230; et doctores, in quibus Barnabas, et Simon qui vocabatur Niger, et Lucius Cyrenensis, et Manahen, qui erat Herodis Tetrarch&#230; collactaneus, et Saulus.</P>
<P><a name="002">2</A>&nbsp;Ministrantibus autem illis Domino, et jejunantibus, dixit illis Spiritus Sanctus: Segregate mihi Saulum et Barnabam in opus ad quod assumpsi eos.</P>
<P><a name="003">3</A>&nbsp;Tunc jejunantes et orantes, imponentesque eis manus, dimiserunt illos.<BR>
</P>
<P><a name="004">4</A>&nbsp;Et ipsi quidem missi a Spiritu Sancto abierunt Seleuciam: et inde navigaverunt Cyprum.</P>
<P><a name="005">5</A>&nbsp;Et cum venissent Salaminam, pr&#230;dicabant verbum Dei in synagogis Jud&#230;orum. Habebant autem et Joannem in ministerio.</P>
<P><a name="006">6</A>&nbsp;Et cum perambulassent universam insulam usque Paphum, invenerunt quemdam virum magum pseudoprophetam, Jud&#230;um, cui nomen erat Barjesu,</P>
<P><a name="007">7</A>&nbsp;qui erat cum proconsule Sergio Paulo viro prudente. Hic, accersitis Barnaba et Saulo, desiderabat audire verbum Dei.</P>
<P><a name="008">8</A>&nbsp;Resistebat autem illis Elymas magus (sic enim interpretatur nomen ejus), qu&#230;rens avertere proconsulem a fide.</P>
<P><a name="009">9</A>&nbsp;Saulus autem, qui et Paulus, repletus Spiritu Sancto, intuens in eum,</P>
<P><a name="010">10</A>&nbsp;dixit: O plene omni dolo et omni fallacia, fili diaboli, inimice omnis justiti&#230;, non desinis subvertere vias Domini rectas.</P>
<P><a name="011">11</A>&nbsp;Et nunc ecce manus Domini super te, et eris c&#230;cus, non videns solem usque ad tempus. Et confestim cecidit in eum caligo et tenebr&#230;: et circuiens qu&#230;rebat qui ei manum daret.</P>
<P><a name="012">12</A>&nbsp;Tunc proconsul cum vidisset factum, credidit admirans super doctrina Domini.<BR>
</P>
<P><a name="013">13</A>&nbsp;Et cum a Papho navigassent Paulus et qui cum eo erant, venerunt Pergen Pamphyli&#230;. Joannes autem discedens ab eis, reversus est Jerosolymam.</P>
<P><a name="014">14</A>&nbsp;Illi vero pertranseuntes Pergen, venerunt Antiochiam Pisidi&#230;: et ingressi synagogam die sabbatorum, sederunt.</P>
<P><a name="015">15</A>&nbsp;Post lectionem autem legis et prophetarum, miserunt principes synagog&#230; ad eos, dicentes: Viri fratres, si quis est in vobis sermo exhortationis ad plebem, dicite.<BR>
</P>
<P><a name="016">16</A>&nbsp;Surgens autem Paulus, et manu silentium indicens, ait: Viri Isra&#235;lit&#230;, et qui timetis Deum, audite:</P>
<P><a name="017">17</A>&nbsp;Deus plebis Isra&#235;l elegit patres nostros, et plebem exaltavit cum essent incol&#230; in terra &#198;gypti, et in brachio excelso eduxit eos ex ea,</P>
<P><a name="018">18</A>&nbsp;et per quadraginta annorum tempus mores eorum sustinuit in deserto.</P>
<P><a name="019">19</A>&nbsp;Et destruens gentes septem in terra Chanaan, sorte distribuit eis terram eorum,</P>
<P><a name="020">20</A>&nbsp;quasi post quadringentos et quinquaginta annos: et post h&#230;c dedit judices, usque ad Samuel prophetam.</P>
<P><a name="021">21</A>&nbsp;Et exinde postulaverunt regem: et dedit illis Deus Saul filium Cis, virum de tribu Benjamin, annis quadraginta:</P>
<P><a name="022">22</A>&nbsp;et amoto illo, suscitavit illis David regem: cui testimonium perhibens, dixit: Inveni David filium Jesse, virum secundum cor meum, qui faciet omnes voluntates meas.</P>
<P><a name="023">23</A>&nbsp;Hujus Deus ex semine secundum promissionem eduxit Isra&#235;l salvatorem Jesum,</P>
<P><a name="024">24</A>&nbsp;pr&#230;dicante Joanne ante faciem adventus ejus baptismum p&#156;nitenti&#230; omni populo Isra&#235;l.</P>
<P><a name="025">25</A>&nbsp;Cum impleret autem Joannes cursum suum, dicebat: Quem me arbitramini esse, non sum ego: sed ecce venit post me, cujus non sum dignus calceamenta pedum solvere.</P>
<P><a name="026">26</A>&nbsp;Viri fratres, filii generis Abraham, et qui in vobis timent Deum, vobis verbum salutis hujus missum est.</P>
<P><a name="027">27</A>&nbsp;Qui enim habitabant Jerusalem, et principes ejus hunc ignorantes, et voces prophetarum qu&#230; per omne sabbatum leguntur, judicantes impleverunt,</P>
<P><a name="028">28</A>&nbsp;et nullam causam mortis invenientes in eo, petierunt a Pilato ut interficerent eum.</P>
<P><a name="029">29</A>&nbsp;Cumque consummassent omnia qu&#230; de eo scripta erant, deponentes eum de ligno, posuerunt eum in monumento.</P>
<P><a name="030">30</A>&nbsp;Deus vero suscitavit eum a mortuis tertia die: qui visus est per dies multos his</P>
<P><a name="031">31</A>&nbsp;qui simul ascenderant cum eo de Galil&#230;a in Jerusalem: qui usque nunc sunt testes ejus ad plebem.</P>
<P><a name="032">32</A>&nbsp;Et nos vobis annuntiamus eam, qu&#230; ad patres nostros repromissio facta est:</P>
<P><a name="033">33</A>&nbsp;quoniam hanc Deus adimplevit filiis nostris resuscitans Jesum, sicut et in psalmo secundo scriptum est: Filius meus es tu, ego hodie genui te.</P>
<P><a name="034">34</A>&nbsp;Quod autem suscitavit eum a mortuis, amplius jam non reversurum in corruptionem, ita dixit: Quia dabo vobis sancta David fidelia.</P>
<P><a name="035">35</A>&nbsp;Ideoque et alias dicit: Non dabis sanctum tuum videre corruptionem.</P>
<P><a name="036">36</A>&nbsp;David enim in sua generatione cum administrasset, voluntati Dei dormivit: et appositus est ad patres suos, et vidit corruptionem.</P>
<P><a name="037">37</A>&nbsp;Quem vero Deus suscitavit a mortuis, non vidit corruptionem.</P>
<P><a name="038">38</A>&nbsp;Notum igitur sit vobis, viri fratres, quia per hunc vobis remissio peccatorum annuntiatur, et ab omnibus quibus non potuistis in lege Moysi justificari,</P>
<P><a name="039">39</A>&nbsp;in hoc omnis qui credit, justificatur.</P>
<P><a name="040">40</A>&nbsp;Videte ergo ne superveniat vobis quod dictum est in prophetis:</P>
<P><a name="041">41</A>&nbsp;[Videte contemptores, et admiramini, et disperdimini:<BR> quia opus operor ego in diebus vestris,<BR> opus quod non credetis, si quis enarraverit vobis.]</P>
<P><a name="042">42</A>&nbsp;Exeuntibus autem illis rogabant ut sequenti sabbato loquerentur sibi verba h&#230;c.</P>
<P><a name="043">43</A>&nbsp;Cumque dimissa esset synagoga, secuti sunt multi Jud&#230;orum, et colentium advenarum, Paulum et Barnabam: qui loquentes suadebant eis ut permanerent in gratia Dei.<BR>
</P>
<P><a name="044">44</A>&nbsp;Sequenti vero sabbato pene universa civitas convenit audire verbum Dei.</P>
<P><a name="045">45</A>&nbsp;Videntes autem turbas Jud&#230;i, repleti sunt zelo, et contradicebant his qu&#230; a Paulo dicebantur, blasphemantes.</P>
<P><a name="046">46</A>&nbsp;Tunc constanter Paulus et Barnabas dixerunt: Vobis oportebat primum loqui verbum Dei: sed quoniam repellitis illud, et indignos vos judicatis &#230;tern&#230; vit&#230;, ecce convertimur ad gentes.</P>
<P><a name="047">47</A>&nbsp;Sic enim pr&#230;cepit nobis Dominus: Posui te in lucem gentium, ut sis in salutem usque ad extremum terr&#230;.</P>
<P><a name="048">48</A>&nbsp;Audientes autem gentes, gavis&#230; sunt, et glorificabant verbum Domini: et crediderunt quotquot erant pr&#230;ordinati ad vitam &#230;ternam.</P>
<P><a name="049">49</A>&nbsp;Disseminabatur autem verbum Domini per universam regionem.</P>
<P><a name="050">50</A>&nbsp;Jud&#230;i autem concitaverunt mulieres religiosas et honestas, et primos civitatis, et excitaverunt persecutionem in Paulum et Barnabam: et ejecerunt eos de finibus suis.</P>
<P><a name="051">51</A>&nbsp;At illi excusso pulvere pedum in eos, venerunt Iconium.</P>
<P><a name="052">52</A>&nbsp;Discipuli quoque replebantur gaudio, et Spiritu Sancto.</P>
<P><HR>
<CENTER>
<A HREF="act014.htm">Next: Acts Chapter 14</A></CENTER>
</BODY>
</HTML>
