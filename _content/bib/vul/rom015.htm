<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 15</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/rom015">Polyglot</A>&nbsp;
<A HREF="../gnt/rom015">GNT</A>&nbsp;
<A HREF="../kjv/rom015">KJV</A>&nbsp;

<BR>
<BR><A HREF="rom">Romans Index</A><BR>
&nbsp;
<A HREF="rom014">Previous</A>&nbsp;
<A HREF="rom016">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 15</H3><P><a name="001">1</A>&nbsp;Debemus autem nos firmiores imbecillitates infirmorum sustinere, et non nobis placere.</P>
<P><a name="002">2</A>&nbsp;Unusquisque vestrum proximo suo placeat in bonum, ad &#230;dificationem.</P>
<P><a name="003">3</A>&nbsp;Etenim Christus non sibi placuit, sed sicut scriptum est: Improperia improperantium tibi ceciderunt super me.</P>
<P><a name="004">4</A>&nbsp;Qu&#230;cumque enim scripta sunt, ad nostram doctrinam scripta sunt: ut per patientiam, et consolationem Scripturarum, spem habeamus.</P>
<P><a name="005">5</A>&nbsp;Deus autem patienti&#230; et solatii det vobis idipsum sapere in alterutrum secundum Jesum Christum:</P>
<P><a name="006">6</A>&nbsp;ut unanimes, uno ore honorificetis Deum et patrem Domini nostri Jesu Christi.</P>
<P><a name="007">7</A>&nbsp;Propter quod suscipite invicem, sicut et Christus suscepit vos in honorem Dei.</P>
<P><a name="008">8</A>&nbsp;Dico enim Christum Jesum ministrum fuisse circumcisionis propter veritatem Dei, ad confirmandas promissiones patrum:</P>
<P><a name="009">9</A>&nbsp;gentes autem super misericordia honorare Deum, sicut scriptum est: Propterea confitebor tibi in gentibus, Domine, et nomini tuo cantabo.</P>
<P><a name="010">10</A>&nbsp;Et iterum dicit: L&#230;tamini gentes cum plebe ejus.</P>
<P><a name="011">11</A>&nbsp;Et iterum: Laudate omnes gentes Dominum: et magnificate eum omnes populi.</P>
<P><a name="012">12</A>&nbsp;Et rursus Isaias ait: Erit radix Jesse, et qui exsurget regere gentes, in eum gentes sperabunt.</P>
<P><a name="013">13</A>&nbsp;Deus autem spei repleat vos omni gaudio, et pace in credendo: ut abundetis in spe, et virtute Spiritus Sancti.<BR>
</P>
<P><a name="014">14</A>&nbsp;Certus sum autem fratres mei et ego ipse de vobis, quoniam et ipsi pleni estis dilectione, repleti omni scientia, ita ut possitis alterutrum monere.</P>
<P><a name="015">15</A>&nbsp;Audacius autem scripsi vobis fratres ex parte, tamquam in memoriam vos reducens: propter gratiam, qu&#230; data est mihi a Deo,</P>
<P><a name="016">16</A>&nbsp;ut sim minister Christi Jesu in gentibus: sanctificans Evangelium Dei, ut fiat oblatio gentium accepta, et sanctificata in Spiritu Sancto.</P>
<P><a name="017">17</A>&nbsp;Habeo igitur gloriam in Christo Jesu ad Deum.</P>
<P><a name="018">18</A>&nbsp;Non enim audeo aliquid loqui eorum, qu&#230; per me non efficit Christus in obedientiam gentium, verbo et factis:</P>
<P><a name="019">19</A>&nbsp;in virtute signorum, et prodigiorum, in virtute Spiritus Sancti: ita ut ab Jerusalem per circuitum usque ad Illyricum repleverim Evangelium Christi.</P>
<P><a name="020">20</A>&nbsp;Sic autem pr&#230;dicavi Evangelium hoc, non ubi nominatus est Christus, ne super alienum fundamentum &#230;dificarem:</P>
<P><a name="021">21</A>&nbsp;sed sicut scriptum est: Quibus non est annuntiatum de eo, videbunt: et qui non audierunt, intelligent.<BR>
</P>
<P><a name="022">22</A>&nbsp;Propter quod et impediebar plurimum venire ad vos, et prohibitus sum usque adhuc.</P>
<P><a name="023">23</A>&nbsp;Nunc vero ulterius locum non habens in his regionibus, cupiditatem autem habens veniendi ad vos ex multis jam pr&#230;cedentibus annis:</P>
<P><a name="024">24</A>&nbsp;cum in Hispaniam proficisci c&#156;pero, spero quod pr&#230;teriens videam vos, et a vobis deducar illuc, si vobis primum ex parte fruitus fuero.</P>
<P><a name="025">25</A>&nbsp;Nunc igitur proficiscar in Jerusalem ministrare sanctis.</P>
<P><a name="026">26</A>&nbsp;Probaverunt enim Macedonia et Achaia collationem aliquam facere in pauperes sanctorum, qui sunt in Jerusalem.</P>
<P><a name="027">27</A>&nbsp;Placuit enim eis: et debitores sunt eorum. Nam si spiritualium eorum participes facti sunt gentiles, debent et in carnalibus ministrare illis.</P>
<P><a name="028">28</A>&nbsp;Hoc igitur cum consummavero, et assignavero eis fructum hunc, per vos proficiscar in Hispaniam.</P>
<P><a name="029">29</A>&nbsp;Scio autem quoniam veniens ad vos, in abundantia benedictionis Evangelii Christi veniam.</P>
<P><a name="030">30</A>&nbsp;Obsecro ergo vos fratres per Dominum nostrum Jesum Christum, et per caritatem Sancti Spiritus, ut adjuvetis me in orationibus vestris pro me ad Deum,</P>
<P><a name="031">31</A>&nbsp;ut liberer ab infidelibus, qui sunt in Jud&#230;a, et obsequii mei oblatio accepta fiat in Jerusalem sanctis,</P>
<P><a name="032">32</A>&nbsp;ut veniam ad vos in gaudio per voluntatem Dei, et refrigerer vobiscum.</P>
<P><a name="033">33</A>&nbsp;Deus autem pacis sit cum omnibus vobis. Amen.</P>
<P><HR>
<CENTER>
<A HREF="rom016">Next: Romans Chapter 16</A></CENTER>
</BODY>
</HTML>
