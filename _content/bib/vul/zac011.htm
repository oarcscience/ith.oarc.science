<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Zechariah: Zechariah Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/zac011">Polyglot</A>&nbsp;
<A HREF="../kjv/zac011">KJV</A>&nbsp;
<A HREF="../sep/zac011">Sep</A>&nbsp;
<A HREF="../tan/zac011">Tan</A>&nbsp;

<BR>
<BR><A HREF="zac">Zechariah Index</A><BR>
&nbsp;
<A HREF="zac010">Previous</A>&nbsp;
<A HREF="zac012">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Zechariah Chapter 11</H3><P><a name="001">1</A>&nbsp;[Aperi, Libane, portas tuas,<BR> et comedat ignis cedros tuas.<BR></P>
<P><a name="002">2</A>&nbsp;Ulula, abies, quia cecidit cedrus,<BR> quoniam magnifici vastati sunt:<BR> ululate, quercus Basan,<BR> quoniam succisus est saltus munitus.<BR></P>
<P><a name="003">3</A>&nbsp;Vox ululatus pastorum,<BR> quia vastata est magnificentia eorum:<BR> vox rugitus leonum,<BR> quoniam vastata est superbia Jordanis.]<BR>
</P>
<P><a name="004">4</A>&nbsp;H&#230;c dicit Dominus Deus meus: Pasce pecora occisionis,</P>
<P><a name="005">5</A>&nbsp;qu&#230; qui possederant occidebant, et non dolebant, et vendebant ea, dicentes: Benedictus Dominus! divites facti sumus: et pastores eorum non parcebant eis.</P>
<P><a name="006">6</A>&nbsp;Et ego non parcam ultra super habitantes terram, dicit Dominus: ecce ego tradam homines, unumquemque in manu proximi sui, et in manu regis sui: et concident terram, et non eruam de manu eorum.</P>
<P><a name="007">7</A>&nbsp;Et pascam pecus occisionis propter hoc, o pauperes gregis! et assumpsi mihi duas virgas: unam vocavi Decorem, et alteram vocavi Funiculum: et pavi gregem.</P>
<P><a name="008">8</A>&nbsp;Et succidi tres pastores in mense uno, et contracta est anima mea in eis, siquidem et anima eorum variavit in me.</P>
<P><a name="009">9</A>&nbsp;Et dixi: Non pascam vos: quod moritur, moriatur, et quod succiditur, succidatur: et reliqui devorent unusquisque carnem proximi sui.</P>
<P><a name="010">10</A>&nbsp;Et tuli virgam meam qu&#230; vocabatur Decus, et abscidi eam, ut irritum facerem f&#156;dus meum quod percussi cum omnibus populis.</P>
<P><a name="011">11</A>&nbsp;Et in irritum deductum est in die illa: et cognoverunt sic pauperes gregis, qui custodiunt mihi, quia verbum Domini est.</P>
<P><a name="012">12</A>&nbsp;Et dixi ad eos: Si bonum est in oculis vestris, afferte mercedem meam: et si non, quiescite. Et appenderunt mercedem meam triginta argenteos.</P>
<P><a name="013">13</A>&nbsp;Et dixit Dominus ad me: Projice illud ad statuarium, decorum pretium quo appretiatus sum ab eis. Et tuli triginta argenteos, et projeci illos in domum Domini, ad statuarium.</P>
<P><a name="014">14</A>&nbsp;Et pr&#230;cidi virgam meam secundam, qu&#230; appellabatur Funiculus, ut dissolverem germanitatem inter Judam et Isra&#235;l.</P>
<P><a name="015">15</A>&nbsp;Et dixit Dominus ad me: Adhuc sume tibi vasa pastoris stulti.</P>
<P><a name="016">16</A>&nbsp;Quia ecce ego suscitabo pastorem in terra, qui derelicta non visitabit, dispersum non qu&#230;ret, et contritum non sanabit, et id quod stat non enutriet, et carnes pinguium comedet, et ungulas eorum dissolvet.</P>
<P><a name="017">17</A>&nbsp;O pastor, et idolum derelinquens gregem: gladius super brachium ejus, et super oculum dextrum ejus: brachium ejus ariditate siccabitur, et oculus dexter ejus tenebrescens obscurabitur.</P>
<P><HR>
<CENTER>
<A HREF="zac012">Next: Zechariah Chapter 12</A></CENTER>
</BODY>
</HTML>
