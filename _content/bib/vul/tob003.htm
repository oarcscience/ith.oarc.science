<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Tobias: Tobias Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/tob003">Polyglot</A>&nbsp;
<A HREF="../apo/tob003">Apo</A>&nbsp;
<A HREF="../sep/toa003">Sep:ToA</A>&nbsp;
<A HREF="../sep/tos003">Sep:ToS</A>&nbsp;

<BR>
<BR><A HREF="tob">Tobias Index</A><BR>
&nbsp;
<A HREF="tob002">Previous</A>&nbsp;
<A HREF="tob004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Tobias Chapter 3</H3><P><a name="001">1</A>&nbsp;Tunc Tobias ingemuit, et c&#156;pit orare cum lacrimis,</P>
<P><a name="002">2</A>&nbsp;dicens: [Justus es, Domine, et omnia judicia tua justa sunt,<BR> et omnes vi&#230; tu&#230;, misericordia, et veritas, et judicium.<BR></P>
<P><a name="003">3</A>&nbsp;Et nunc Domine, memor esto mei,<BR> et ne vindictam sumas de peccatis meis,<BR> neque reminiscaris delicta mea, vel parentum meorum.<BR></P>
<P><a name="004">4</A>&nbsp;Quoniam non obedivimus pr&#230;ceptis tuis,<BR> ideo traditi sumus in direptionem,<BR> et captivitatem, et mortem,<BR> et in fabulam, et in improperium omnibus nationibus<BR> in quibus dispersisti nos.<BR></P>
<P><a name="005">5</A>&nbsp;Et nunc Domine, magna judicia tua,<BR> quia non egimus secundum pr&#230;cepta tua,<BR> et non ambulavimus sinceriter coram te.<BR></P>
<P><a name="006">6</A>&nbsp;Et nunc Domine, secundum voluntatem tuam fac mecum,<BR> et pr&#230;cipe in pace recipi spiritum meum:<BR> expedit enim mihi mori magis quam vivere.]<BR>
</P>
<P><a name="007">7</A>&nbsp;Eadem itaque die, contigit ut Sara filia Raguelis in Rages civitate Medorum et ipsa audiret improperium ab una ex ancillis patris sui,</P>
<P><a name="008">8</A>&nbsp;quoniam tradita fuerat septem viris, et d&#230;monium nomine Asmod&#230;us occiderat eos, mox ut ingressi fuissent ad eam.</P>
<P><a name="009">9</A>&nbsp;Ergo cum pro culpa sua increparet puellam, respondit ei, dicens: Amplius ex te non videamus filium aut filiam super terram, interfectrix virorum tuorum.</P>
<P><a name="010">10</A>&nbsp;Numquid et occidere me vis, sicut jam occidisti septem viros? Ad hanc vocem perrexit in superius cubiculum domus su&#230;: et tribus diebus, et tribus noctibus non manducavit, neque bibit:</P>
<P><a name="011">11</A>&nbsp;sed in oratione persistens cum lacrimis deprecabatur Deum, ut ab isto improperio liberaret eam.</P>
<P><a name="012">12</A>&nbsp;Factum est autem die tertia, dum compleret orationem, benedicens Dominum</P>
<P><a name="013">13</A>&nbsp;dixit: Benedictum est nomen tuum, Deus patrum nostrorum: qui cum iratus fueris, misericordiam facies, et in tempore tribulationis peccata dimittis his qui invocant te.</P>
<P><a name="014">14</A>&nbsp;Ad te, Domine, faciem meam converto; ad te oculos meos dirigo.</P>
<P><a name="015">15</A>&nbsp;Peto, Domine, ut de vinculo improperii hujus absolvas me, aut certe desuper terram eripias me.</P>
<P><a name="016">16</A>&nbsp;Tu scis, Domine, quia numquam concupivi virum, et mundam servavi animam meam ab omni concupiscentia.</P>
<P><a name="017">17</A>&nbsp;Numquam cum ludentibus miscui me, neque cum his qui in levitate ambulant, participem me pr&#230;bui.</P>
<P><a name="018">18</A>&nbsp;Virum autem cum timore tuo, non cum libidine mea, consensi suscipere.</P>
<P><a name="019">19</A>&nbsp;Et, aut ego indigna fui illis, aut illi forsitan me non fuerunt digni, quia forsitan viro alii conservasti me.</P>
<P><a name="020">20</A>&nbsp;Non est enim in hominis potestate consilium tuum.</P>
<P><a name="021">21</A>&nbsp;Hoc autem pro certo habet omnis qui te colit: quod vita ejus, si in probatione fuerit, coronabitur; si autem in tribulatione fuerit, liberabitur; et si in correptione fuerit, ad misericordiam tuam venire licebit.</P>
<P><a name="022">22</A>&nbsp;Non enim delectaris in perditionibus nostris: quia post tempestatem tranquillum facis, et post lacrimationem et fletum, exultationem infundis.</P>
<P><a name="023">23</A>&nbsp;Sit nomen tuum, Deus Isra&#235;l, benedictum in s&#230;cula.</P>
<P><a name="024">24</A>&nbsp;In illo tempore exaudit&#230; sunt preces amborum in conspectu glori&#230; summi Dei:</P>
<P><a name="025">25</A>&nbsp;et missus est angelus Domini sanctus Rapha&#235;l ut curaret eos ambos, quorum uno tempore sunt orationes in conspectu Domini recitat&#230;.</P>
<P><HR>
<CENTER>
<A HREF="tob004">Next: Tobias Chapter 4</A></CENTER>
</BODY>
</HTML>
