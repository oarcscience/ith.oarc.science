<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judges: Judges Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdg013.htm">Polyglot</A>&nbsp;
<A HREF="../kjv/jdg013.htm">KJV</A>&nbsp;
<A HREF="../sep/jdb013.htm">Sep:JdB</A>&nbsp;
<A HREF="../sep/jda013.htm">Sep:JdA</A>&nbsp;
<A HREF="../tan/jdg013.htm">Tan</A>&nbsp;

<BR>
<BR><A HREF="jdg.htm">Judges Index</A><BR>
&nbsp;
<A HREF="jdg012.htm">Previous</A>&nbsp;
<A HREF="jdg014.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judges Chapter 13</H3><P><a name="001">1</A>&nbsp;Rursumque filii Isra&#235;l fecerunt malum in conspectu Domini: qui tradidit eos in manus Philisthinorum quadraginta annis.</P>
<P><a name="002">2</A>&nbsp;Erat autem quidam vir de Saraa, et de stirpe Dan, nomine Manue, habens uxorem sterilem.</P>
<P><a name="003">3</A>&nbsp;Cui apparuit angelus Domini, et dixit ad eam: Sterilis es et absque liberis: sed concipies, et paries filium.</P>
<P><a name="004">4</A>&nbsp;Cave ergo ne bibas vinum ac siceram, nec immundum quidquam comedas:</P>
<P><a name="005">5</A>&nbsp;quia concipies, et paries filium, cujus non tanget caput novacula: erit enim nazar&#230;us Dei ab infantia sua et ex matris utero, et ipse incipiet liberare Isra&#235;l de manu Philisthinorum.</P>
<P><a name="006">6</A>&nbsp;Qu&#230; cum venisset ad maritum suum, dixit ei: Vir Dei venit ad me, habens vultum angelicum, terribilis nimis. Quem cum interrogassem quis esset, et unde venisset, et quo nomine vocaretur, noluit mihi dicere:</P>
<P><a name="007">7</A>&nbsp;sed hoc respondit: Ecce concipies et paries filium: cave ne vinum bibas, nec siceram, et ne aliquo vescaris immundo: erit enim puer nazar&#230;us Dei ab infantia sua, ex utero matris su&#230; usque ad diem mortis su&#230;.</P>
<P><a name="008">8</A>&nbsp;Oravit itaque Manue Dominum, et ait: Obsecro, Domine, ut vir Dei, quem misisti, veniat iterum, et doceat nos quid debeamus facere de puero, qui nasciturus est.</P>
<P><a name="009">9</A>&nbsp;Exaudivitque Dominus deprecantem Manue, et apparuit rursum angelus Dei uxori ejus sedenti in agro: Manue autem maritus ejus non erat cum ea. Qu&#230; cum vidisset angelum,</P>
<P><a name="010">10</A>&nbsp;festinavit, et cucurrit ad virum suum: nuntiavitque ei, dicens: Ecce apparuit mihi vir, quem ante videram.</P>
<P><a name="011">11</A>&nbsp;Qui surrexit, et secutus est uxorem suam: veniensque ad virum, dixit ei: Tu es qui locutus es mulieri? Et ille respondit: Ego sum.</P>
<P><a name="012">12</A>&nbsp;Cui Manue: Quando, inquit, sermo tuus fuerit expletus, quid vis ut faciat puer? aut a quo se observare debebit?<BR>
</P>
<P><a name="013">13</A>&nbsp;Dixitque angelus Domini ad Manue: Ab omnibus, qu&#230; locutus sum uxori tu&#230;, abstineat se,</P>
<P><a name="014">14</A>&nbsp;et quidquid ex vinea nascitur, non comedat: vinum et siceram non bibat; nullo vescatur immundo: et quod ei pr&#230;cepi, impleat atque custodiat.</P>
<P><a name="015">15</A>&nbsp;Dixitque Manue ad angelum Domini: Obsecro te ut acquiescas precibus meis, et faciamus tibi h&#230;dum de capris.</P>
<P><a name="016">16</A>&nbsp;Cui respondit angelus: Si me cogis, non comedam panes tuos: si autem vis holocaustum facere, offer illud Domino. Et nesciebat Manue quod angelus Domini esset.</P>
<P><a name="017">17</A>&nbsp;Dixitque ad eum: Quod est tibi nomen, ut, si sermo tuus fuerit expletus, honoremus te?</P>
<P><a name="018">18</A>&nbsp;Cui ille respondit: Cur qu&#230;ris nomen meum, quod est mirabile?</P>
<P><a name="019">19</A>&nbsp;Tulit itaque Manue h&#230;dum de capris, et libamenta, et posuit super petram, offerens Domino, qui facit mirabilia: ipse autem et uxor ejus intuebantur.</P>
<P><a name="020">20</A>&nbsp;Cumque ascenderet flamma altaris in c&#230;lum, angelus Domini pariter in flamma ascendit. Quod cum vidissent Manue et uxor ejus, proni ceciderunt in terram,</P>
<P><a name="021">21</A>&nbsp;et ultra eis non apparuit angelus Domini. Statimque intellexit Manue angelum Domini esse,</P>
<P><a name="022">22</A>&nbsp;et dixit ad uxorem suam: Morte moriemur, quia vidimus Deum.</P>
<P><a name="023">23</A>&nbsp;Cui respondit mulier: Si Dominus nos vellet occidere, de manibus nostris holocaustum et libamenta non suscepisset, nec ostendisset nobis h&#230;c omnia, neque ea qu&#230; sunt ventura dixisset.<BR>
</P>
<P><a name="024">24</A>&nbsp;Peperit itaque filium, et vocavit nomen ejus Samson. Crevitque puer, et benedixit ei Dominus.</P>
<P><a name="025">25</A>&nbsp;C&#156;pitque spiritus Domini esse cum eo in castris Dan inter Saraa et Esthaol.</P>
<P><HR>
<CENTER>
<A HREF="jdg014.htm">Next: Judges Chapter 14</A></CENTER>
</BODY>
</HTML>
