<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa020.htm">Polyglot</A>&nbsp;
<A HREF="../kjv/isa020.htm">KJV</A>&nbsp;
<A HREF="../sep/isa020.htm">Sep</A>&nbsp;
<A HREF="../tan/isa020.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa019.htm">Previous</A>&nbsp;
<A HREF="isa021.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 20</H3><P><a name="001">1</A>&nbsp;In anno quo ingressus est Thathan in Azotum, cum misisset eum Sargon, rex Assyriorum, et pugnasset contra Azotum, et cepisset eam:</P>
<P><a name="002">2</A>&nbsp;in tempore illo locutus est Dominus in manu Isai&#230;, filii Amos, dicens: Vade, et solve saccum de lumbis tuis, et calceamenta tua tolle de pedibus tuis. Et fecit sic, vadens nudus et discalceatus.</P>
<P><a name="003">3</A>&nbsp;Et dixit Dominus: [Sicut ambulavit servus meus Isaias nudus et discalceatus,<BR> trium annorum signum et portentum erit<BR> super &#198;gyptum et super &#198;thiopiam;<BR></P>
<P><a name="004">4</A>&nbsp;sic minabit rex Assyriorum captivitatem &#198;gypti,<BR> et transmigrationem &#198;thiopi&#230;,<BR> juvenum et senum, nudam et discalceatam, discoopertis natibus, ad ignominiam &#198;gypti.<BR></P>
<P><a name="005">5</A>&nbsp;Et timebunt, et confundentur<BR> ab &#198;thiopia spe sua,<BR> et ab &#198;gypto gloria sua.<BR></P>
<P><a name="006">6</A>&nbsp;Et dicet habitator insul&#230; hujus in die illa:<BR> Ecce h&#230;c erat spes nostra,<BR> ad quos confugimus in auxilium, ut liberarent nos<BR> a facie regis Assyriorum:<BR> et quomodo effugere poterimus nos?]</P>
<P><HR>
<CENTER>
<A HREF="isa021.htm">Next: Isaiah Chapter 21</A></CENTER>
</BODY>
</HTML>
