<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 93</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa093">Polyglot</A>&nbsp;
<A HREF="../kjv/psa093">KJV</A>&nbsp;
<A HREF="../sep/psa093">Sep</A>&nbsp;
<A HREF="../tan/psa093">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa092">Previous</A>&nbsp;
<A HREF="psa094">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 93</H3><P><a name="001">1</A>&nbsp;Psalmus ipsi David, quarta sabbati. [Deus ultionum Dominus;<BR> Deus ultionum libere egit.<BR></P>
<P><a name="002">2</A>&nbsp;Exaltare, qui judicas terram;<BR> redde retributionem superbis.<BR></P>
<P><a name="003">3</A>&nbsp;Usquequo peccatores, Domine,<BR> usquequo peccatores gloriabuntur;<BR></P>
<P><a name="004">4</A>&nbsp;effabuntur et loquentur iniquitatem;<BR> loquentur omnes qui operantur injustitiam?<BR></P>
<P><a name="005">5</A>&nbsp;Populum tuum, Domine, humiliaverunt,<BR> et h&#230;reditatem tuam vexaverunt.<BR></P>
<P><a name="006">6</A>&nbsp;Viduam et advenam interfecerunt,<BR> et pupillos occiderunt.<BR></P>
<P><a name="007">7</A>&nbsp;Et dixerunt: Non videbit Dominus,<BR> nec intelliget Deus Jacob.<BR></P>
<P><a name="008">8</A>&nbsp;Intelligite, insipientes in populo;<BR> et stulti, aliquando sapite.<BR></P>
<P><a name="009">9</A>&nbsp;Qui plantavit aurem non audiet?<BR> aut qui finxit oculum non considerat?<BR></P>
<P><a name="010">10</A>&nbsp;Qui corripit gentes non arguet,<BR> qui docet hominem scientiam?<BR></P>
<P><a name="011">11</A>&nbsp;Dominus scit cogitationes hominum,<BR> quoniam van&#230; sunt.<BR></P>
<P><a name="012">12</A>&nbsp;Beatus homo quem tu erudieris, Domine,<BR> et de lege tua docueris eum:<BR></P>
<P><a name="013">13</A>&nbsp;ut mitiges ei a diebus malis,<BR> donec fodiatur peccatori fovea.<BR></P>
<P><a name="014">14</A>&nbsp;Quia non repellet Dominus plebem suam,<BR> et h&#230;reditatem suam non derelinquet,<BR></P>
<P><a name="015">15</A>&nbsp;quoadusque justitia convertatur in judicium:<BR> et qui juxta illam, omnes qui recto sunt corde.<BR></P>
<P><a name="016">16</A>&nbsp;Quis consurget mihi adversus malignantes?<BR> aut quis stabit mecum adversus operantes iniquitatem?<BR></P>
<P><a name="017">17</A>&nbsp;Nisi quia Dominus adjuvit me,<BR> paulominus habitasset in inferno anima mea.<BR></P>
<P><a name="018">18</A>&nbsp;Si dicebam: Motus est pes meus:<BR> misericordia tua, Domine, adjuvabat me.<BR></P>
<P><a name="019">19</A>&nbsp;Secundum multitudinem dolorum meorum in corde meo,<BR> consolationes tu&#230; l&#230;tificaverunt animam meam.<BR></P>
<P><a name="020">20</A>&nbsp;Numquid adh&#230;ret tibi sedes iniquitatis,<BR> qui fingis laborem in pr&#230;cepto?<BR></P>
<P><a name="021">21</A>&nbsp;Captabunt in animam justi,<BR> et sanguinem innocentem condemnabunt.<BR></P>
<P><a name="022">22</A>&nbsp;Et factus est mihi Dominus in refugium,<BR> et Deus meus in adjutorium spei me&#230;.<BR></P>
<P><a name="023">23</A>&nbsp;Et reddet illis iniquitatem ipsorum,<BR> et in malitia eorum disperdet eos:<BR> disperdet illos Dominus Deus noster.]</P>
<P><HR>
<CENTER>
<A HREF="psa094">Next: Psalms Chapter 94</A></CENTER>
</BODY>
</HTML>
