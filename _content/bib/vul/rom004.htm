<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rom004.htm">Polyglot</A>&nbsp;
<A HREF="../gnt/rom004.htm">GNT</A>&nbsp;
<A HREF="../kjv/rom004.htm">KJV</A>&nbsp;

<BR>
<BR><A HREF="rom.htm">Romans Index</A><BR>
&nbsp;
<A HREF="rom003.htm">Previous</A>&nbsp;
<A HREF="rom005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 4</H3><P><a name="001">1</A>&nbsp;Quid ergo dicemus invenisse Abraham patrem nostrum secundum carnem?</P>
<P><a name="002">2</A>&nbsp;Si enim Abraham ex operibus justificatus est, habet gloriam, sed non apud Deum.</P>
<P><a name="003">3</A>&nbsp;Quid enim dicit Scriptura? Credidit Abraham Deo, et reputatam est illi ad justitiam.</P>
<P><a name="004">4</A>&nbsp;Ei autem qui operatur, merces non imputatur secundum gratiam, sed secundum debitum.</P>
<P><a name="005">5</A>&nbsp;Ei vero qui non operatur, credenti autem in eum, qui justificat impium, reputatur fides ejus ad justitiam secundum propositum grati&#230; Dei.</P>
<P><a name="006">6</A>&nbsp;Sicut et David dicit beatitudinem hominis, cui Deus accepto fert justitiam sine operibus:</P>
<P><a name="007">7</A>&nbsp;[Beati, quorum remiss&#230; sunt iniquitates,<BR> et quorum tecta sunt peccata.<BR></P>
<P><a name="008">8</A>&nbsp;Beatus vir, cui non imputavit Dominus peccatum.]</P>
<P><a name="009">9</A>&nbsp;Beatitudo ergo h&#230;c in circumcisione tantum manet, an etiam in pr&#230;putio? Dicimus enim quia reputata est Abrah&#230; fides ad justitiam.</P>
<P><a name="010">10</A>&nbsp;Quomodo ergo reputata est? in circumcisione, an in pr&#230;putio? Non in circumcisione, sed in pr&#230;putio.</P>
<P><a name="011">11</A>&nbsp;Et signum accepit circumcisionis, signaculum justiti&#230; fidei, qu&#230; est in pr&#230;putio: ut sit pater omnium credentium per pr&#230;putium, ut reputetur et illis ad justitiam:</P>
<P><a name="012">12</A>&nbsp;et sit pater circumcisionis non iis tantum, qui sunt ex circumcisione, sed et iis qui sectantur vestigia fidei, qu&#230; est in pr&#230;putio patris nostri Abrah&#230;.<BR>
</P>
<P><a name="013">13</A>&nbsp;Non enim per legem promissio Abrah&#230;, aut semini ejus ut h&#230;res esset mundi: sed per justitiam fidei.</P>
<P><a name="014">14</A>&nbsp;Si enim qui ex lege, h&#230;redes sunt: exinanita est fides, abolita est promissio.</P>
<P><a name="015">15</A>&nbsp;Lex enim iram operatur. Ubi enim non est lex, nec pr&#230;varicatio.</P>
<P><a name="016">16</A>&nbsp;Ideo ex fide, ut secundum gratiam firma sit promissio omni semini, non ei qui ex lege est solum, sed et ei qui ex fide est Abrah&#230;, qui pater est omnium nostrum</P>
<P><a name="017">17</A>&nbsp;(sicut scriptum est: Quia patrem multarum gentium posui te) ante Deum, cui credidit, qui vivificat mortuos, et vocat ea qu&#230; non sunt, tamquam ea qu&#230; sunt:</P>
<P><a name="018">18</A>&nbsp;qui contra spem in spem credidit, ut fieret pater multarum gentium secundum quod dictum est ei: Sic erit semen tuum.</P>
<P><a name="019">19</A>&nbsp;Et non infirmatus est fide, nec consideravit corpus suum emortuum, cum jam fere centum esset annorum, et emortuam vulvam Sar&#230;.</P>
<P><a name="020">20</A>&nbsp;In repromissione etiam Dei non h&#230;sitavit diffidentia, sed confortatus est fide, dans gloriam Deo:</P>
<P><a name="021">21</A>&nbsp;plenissime sciens, quia qu&#230;cumque promisit, potens est et facere.</P>
<P><a name="022">22</A>&nbsp;Ideo et reputatum est illi ad justitiam.</P>
<P><a name="023">23</A>&nbsp;Non est autem scriptum tantum propter ipsum quia reputatum est illi ad justitiam:</P>
<P><a name="024">24</A>&nbsp;sed et propter nos, quibus reputabitur credentibus in eum, qui suscitavit Jesum Christum Dominum nostrum a mortuis,</P>
<P><a name="025">25</A>&nbsp;qui traditus est propter delicta nostra, et resurrexit propter justificationem nostram.</P>
<P><HR>
<CENTER>
<A HREF="rom005.htm">Next: Romans Chapter 5</A></CENTER>
</BODY>
</HTML>
