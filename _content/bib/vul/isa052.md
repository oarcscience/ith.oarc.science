[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa052)  [KJV](../kjv/isa052)  [Sep](../sep/isa052) 
[Tan](../tan/isa052)   
  
[Isaiah Index](isa)  
  [Previous](isa051)  [Next](isa053) 

------------------------------------------------------------------------

### Vulgate (Latin): Isaiah Chapter 52

<span id="001">1</span> \[Consurge, consurge, induere fortitudine tua,
Sion!  
induere vestimentis gloriæ tuæ,  
Jerusalem, civitas Sancti,  
quia non adjiciet ultra ut pertranseat per te  
incircumcisus et immundus.  

<span id="002">2</span> Excutere de pulvere, consurge;  
sede, Jerusalem!  
solve vincula colli tui,  
captiva filia Sion.  

<span id="003">3</span> Quia hæc dicit Dominus:  
Gratis venundati estis,  
et sine argento redimemini.  

<span id="004">4</span> Quia hæc dicit Dominus Deus:  
In Ægyptum descendit populus meus in principio, ut colonus esset ibi,  
et Assur absque ulla causa calumniatus est eum.  

<span id="005">5</span> Et nunc quid mihi est hic, dicit Dominus,  
quoniam ablatus est populus meus gratis?  
Dominatores ejus inique agunt, dicit Dominus,  
et jugiter tota die nomen meum blasphematur.  

<span id="006">6</span> Propter hoc sciet populus meus nomen meum  
in die illa:  
quia ego ipse qui loquebar, ecce adsum.\]  

<span id="007">7</span> \[Quam pulchri super montes pedes annuntiantis  
et prædicantis pacem;  
annuntiantis bonum,  
prædicantis salutem,  
dicentis Sion:  
Regnabit Deus tuus!  

<span id="008">8</span> Vox speculatorum tuorum: levaverunt vocem,  
simul laudabunt,  
quia oculo ad oculum videbunt  
cum converterit Dominus Sion.  

<span id="009">9</span> Gaudete, et laudate simul,  
deserta Jerusalem,  
quia consolatus est Dominus populum suum;  
redemit Jerusalem.  

<span id="010">10</span> Paravit Dominus brachium sanctum suum  
in oculis omnium gentium;  
et videbunt omnes fines terræ  
salutare Dei nostri.  

<span id="011">11</span> Recedite, recedite; exite inde,  
pollutum nolite tangere;  
exite de medio ejus; mundamini,  
qui fertis vasa Domini.  

<span id="012">12</span> Quoniam non in tumultu exibitis,  
nec in fuga properabitis;  
præcedet enim vos Dominus,  
et congregabit vos Deus Israël.\]  

<span id="013">13</span> \[Ecce intelliget servus meus,  
exaltabitur et elevabitur, et sublimis erit valde.  

<span id="014">14</span> Sicut obstupuerunt super te multi,  
sic inglorius erit inter viros aspectus ejus,  
et forma ejus inter filios hominum.  

<span id="015">15</span> Iste asperget gentes multas;  
super ipsum continebunt reges os suum:  
quia quibus non est narratum de eo viderunt,  
et qui non audierunt contemplati sunt.\]

------------------------------------------------------------------------

[Next: Isaiah Chapter 53](isa053)
