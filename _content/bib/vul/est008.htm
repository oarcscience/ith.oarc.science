<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Esther: Esther Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/est008.htm">Polyglot</A>&nbsp;
<A HREF="../kjv/est008.htm">KJV</A>&nbsp;
<A HREF="../sep/est008.htm">Sep</A>&nbsp;
<A HREF="../tan/est008.htm">Tan</A>&nbsp;

<BR>
<BR><A HREF="est.htm">Esther Index</A><BR>
&nbsp;
<A HREF="est007.htm">Previous</A>&nbsp;
<A HREF="est009.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Esther Chapter 8</H3><P><a name="001">1</A>&nbsp;Die illo dedit rex Assuerus Esther regin&#230; domum Aman adversarii Jud&#230;orum, et Mardoch&#230;us ingressus est ante faciem regis. Confessa est enim ei Esther quod esset patruus suus.</P>
<P><a name="002">2</A>&nbsp;Tulitque rex annulum, quem ab Aman recipi jusserat, et tradidit Mardoch&#230;o. Esther autem constituit Mardoch&#230;um super domum suam.</P>
<P><a name="003">3</A>&nbsp;Nec his contenta, procidit ad pedes regis, flevitque, et locuta ad eum oravit ut malitiam Aman Agagit&#230;, et machinationes ejus pessimas quas excogitaverat contra Jud&#230;os, juberet irritas fieri.</P>
<P><a name="004">4</A>&nbsp;At ille ex more sceptrum aureum protendit manu, quo signum clementi&#230; monstrabatur: illaque consurgens stetit ante eum,</P>
<P><a name="005">5</A>&nbsp;et ait: Si placet regi, et si inveni gratiam in oculis ejus, et deprecatio mea non ei videtur esse contraria, obsecro ut novis epistolis, veteres Aman litter&#230;, insidiatoris et hostis Jud&#230;orum, quibus eos in cunctis regis provinciis perire pr&#230;ceperat, corrigantur.</P>
<P><a name="006">6</A>&nbsp;Quomodo enim potero sustinere necem et interfectionem populi mei?</P>
<P><a name="007">7</A>&nbsp;Responditque rex Assuerus Esther regin&#230;, et Mardoch&#230;o Jud&#230;o: Domum Aman concessi Esther, et ipsum jussi affigi cruci, quia ausus est manum mittere in Jud&#230;os.</P>
<P><a name="008">8</A>&nbsp;Scribite ergo Jud&#230;is, sicut vobis placet, regis nomine, signantes litteras annulo meo. H&#230;c enim consuetudo erat, ut epistolis, qu&#230; ex regis nomine mittebantur et illius annulo signat&#230; erant, nemo auderet contradicere.</P>
<P><a name="009">9</A>&nbsp;Accitisque scribis et librariis regis (erat autem tempus tertii mensis, qui appellatur Siban) vigesima et tertia die illius script&#230; sunt epistol&#230;, ut Mardoch&#230;us voluerat, ad Jud&#230;os, et ad principes, procuratoresque et judices, qui centum viginti septem provinciis ab India usque ad &#198;thiopiam pr&#230;sidebant: provinci&#230; atque provinci&#230;, populo et populo juxta linguas et litteras suas, et Jud&#230;is, prout legere poterant et audire.<BR>
</P>
<P><a name="010">10</A>&nbsp;Ips&#230;que epistol&#230;, qu&#230; regis nomine mittebantur, annulo ipsius obsignat&#230; sunt, et miss&#230; per veredarios: qui per omnes provincias discurrentes, veteres litteras novis nuntiis pr&#230;venirent.</P>
<P><a name="011">11</A>&nbsp;Quibus imperavit rex, ut convenirent Jud&#230;os per singulas civitates, et in unum pr&#230;ciperent congregari ut starent pro animabus suis, et omnes inimicos suos cum conjugibus ac liberis et universis domibus, interficerent atque delerent, et spolia eorum diriperent.</P>
<P><a name="012">12</A>&nbsp;Et constituta est per omnes provincias una ultionis dies, id est tertiadecima mensis duodecimi Adar.</P>
<P><a name="013">13</A>&nbsp;Summaque epistol&#230; h&#230;c fuit, ut in omnibus terris ac populis qui regis Assueri subjacebant imperio, notum fieret paratos esse Jud&#230;os ad capiendam vindictam de hostibus suis.</P>
<P><a name="014">14</A>&nbsp;Egressique sunt veredarii celeres nuntia perferentes, et edictum regis pependit in Susan.</P>
<P><a name="015">15</A>&nbsp;Mardoch&#230;us autem de palatio et de conspectu regis egrediens, fulgebat vestibus regiis, hyacinthinis videlicet et &#230;riis, coronam auream portans in capite, et amictus serico pallio atque purpureo. Omnisque civitas exultavit atque l&#230;tata est.</P>
<P><a name="016">16</A>&nbsp;Jud&#230;is autem nova lux oriri visa est, gaudium, honor, et tripudium.</P>
<P><a name="017">17</A>&nbsp;Apud omnes populos, urbes, atque provincias, quocumque regis jussa veniebant, mira exultatio, epul&#230; atque convivia, et festus dies: in tantum ut plures alterius gentis et sect&#230; eorum religioni et c&#230;remoniis jungerentur. Grandis enim cunctos judaici nominis terror invaserat.</P>
<P><HR>
<CENTER>
<A HREF="est009.htm">Next: Esther Chapter 9</A></CENTER>
</BODY>
</HTML>
