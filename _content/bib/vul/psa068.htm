<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 68</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa068">Polyglot</A>&nbsp;
<A HREF="../kjv/psa068">KJV</A>&nbsp;
<A HREF="../sep/psa068">Sep</A>&nbsp;
<A HREF="../tan/psa068">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa067">Previous</A>&nbsp;
<A HREF="psa069">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 68</H3><P><a name="001">1</A>&nbsp;In finem, pro iis qui commutabuntur. David.</P>
<P><a name="002">2</A>&nbsp;[Salvum me fac, Deus,<BR> quoniam intraverunt aqu&#230; usque ad animam meam.<BR></P>
<P><a name="003">3</A>&nbsp;Infixus sum in limo profundi et non est substantia.<BR> Veni in altitudinem maris, et tempestas demersit me.<BR></P>
<P><a name="004">4</A>&nbsp;Laboravi clamans, rauc&#230; fact&#230; sunt fauces me&#230;;<BR> defecerunt oculi mei, dum spero in Deum meum.<BR></P>
<P><a name="005">5</A>&nbsp;Multiplicati sunt super capillos capitis mei<BR> qui oderunt me gratis.<BR> Confortati sunt qui persecuti sunt me<BR> inimici mei injuste;<BR> qu&#230; non rapui, tunc exsolvebam.<BR></P>
<P><a name="006">6</A>&nbsp;Deus, tu scis insipientiam meam;<BR> et delicta mea a te non sunt abscondita.<BR></P>
<P><a name="007">7</A>&nbsp;Non erubescant in me qui exspectant te, Domine, Domine virtutum;<BR> non confundantur super me qui qu&#230;runt te, Deus Isra&#235;l.<BR></P>
<P><a name="008">8</A>&nbsp;Quoniam propter te sustinui opprobrium;<BR> operuit confusio faciem meam.<BR></P>
<P><a name="009">9</A>&nbsp;Extraneus factus sum fratribus meis,<BR> et peregrinus filiis matris me&#230;.<BR></P>
<P><a name="010">10</A>&nbsp;Quoniam zelus domus tu&#230; comedit me,<BR> et opprobria exprobrantium tibi ceciderunt super me.<BR></P>
<P><a name="011">11</A>&nbsp;Et operui in jejunio animam meam,<BR> et factum est in opprobrium mihi.<BR></P>
<P><a name="012">12</A>&nbsp;Et posui vestimentum meum cilicium;<BR> et factus sum illis in parabolam.<BR></P>
<P><a name="013">13</A>&nbsp;Adversum me loquebantur qui sedebant in porta,<BR> et in me psallebant qui bibebant vinum.<BR></P>
<P><a name="014">14</A>&nbsp;Ego vero orationem meam ad te, Domine;<BR> tempus beneplaciti, Deus.<BR> In multitudine misericordi&#230; tu&#230;,<BR> exaudi me in veritate salutis tu&#230;.<BR></P>
<P><a name="015">15</A>&nbsp;Eripe me de luto, ut non infigar;<BR> libera me ab iis qui oderunt me, et de profundis aquarum.<BR></P>
<P><a name="016">16</A>&nbsp;Non me demergat tempestas aqu&#230;,<BR> neque absorbeat me profundum,<BR> neque urgeat super me puteus os suum.<BR></P>
<P><a name="017">17</A>&nbsp;Exaudi me, Domine, quoniam benigna est misericordia tua;<BR> secundum multitudinem miserationum tuarum respice in me.<BR></P>
<P><a name="018">18</A>&nbsp;Et ne avertas faciem tuam a puero tuo;<BR> quoniam tribulor, velociter exaudi me.<BR></P>
<P><a name="019">19</A>&nbsp;Intende anim&#230; me&#230;, et libera eam;<BR> propter inimicos meos, eripe me.<BR></P>
<P><a name="020">20</A>&nbsp;Tu scis improperium meum, et confusionem meam, et reverentiam meam;<BR></P>
<P><a name="021">21</A>&nbsp;in conspectu tuo sunt omnes qui tribulant me.<BR> Improperium exspectavit cor meum et miseriam:<BR> et sustinui qui simul contristaretur, et non fuit;<BR> et qui consolaretur, et non inveni.<BR></P>
<P><a name="022">22</A>&nbsp;Et dederunt in escam meam fel,<BR> et in siti mea potaverunt me aceto.<BR></P>
<P><a name="023">23</A>&nbsp;Fiat mensa eorum coram ipsis in laqueum,<BR> et in retributiones, et in scandalum.<BR></P>
<P><a name="024">24</A>&nbsp;Obscurentur oculi eorum, ne videant,<BR> et dorsum eorum semper incurva.<BR></P>
<P><a name="025">25</A>&nbsp;Effunde super eos iram tuam,<BR> et furor ir&#230; tu&#230; comprehendat eos.<BR></P>
<P><a name="026">26</A>&nbsp;Fiat habitatio eorum deserta,<BR> et in tabernaculis eorum non sit qui inhabitet.<BR></P>
<P><a name="027">27</A>&nbsp;Quoniam quem tu percussisti persecuti sunt,<BR> et super dolorem vulnerum meorum addiderunt.<BR></P>
<P><a name="028">28</A>&nbsp;Appone iniquitatem super iniquitatem eorum,<BR> et non intrent in justitiam tuam.<BR></P>
<P><a name="029">29</A>&nbsp;Deleantur de libro viventium,<BR> et cum justis non scribantur.<BR></P>
<P><a name="030">30</A>&nbsp;Ego sum pauper et dolens;<BR> salus tua, Deus, suscepit me.<BR></P>
<P><a name="031">31</A>&nbsp;Laudabo nomen Dei cum cantico,<BR> et magnificabo eum in laude:<BR></P>
<P><a name="032">32</A>&nbsp;et placebit Deo super vitulum novellum,<BR> cornua producentem et ungulas.<BR></P>
<P><a name="033">33</A>&nbsp;Videant pauperes, et l&#230;tentur;<BR> qu&#230;rite Deum, et vivet anima vestra:<BR></P>
<P><a name="034">34</A>&nbsp;quoniam exaudivit pauperes Dominus,<BR> et vinctos suos non despexit.<BR></P>
<P><a name="035">35</A>&nbsp;Laudent illum c&#230;li et terra;<BR> mare, et omnia reptilia in eis.<BR></P>
<P><a name="036">36</A>&nbsp;Quoniam Deus salvam faciet Sion,<BR> et &#230;dificabuntur civitates Juda,<BR> et inhabitabunt ibi, et h&#230;reditate acquirent eam.<BR></P>
<P><a name="037">37</A>&nbsp;Et semen servorum ejus possidebit eam;<BR> et qui diligunt nomen ejus habitabunt in ea.]</P>
<P><HR>
<CENTER>
<A HREF="psa069">Next: Psalms Chapter 69</A></CENTER>
</BODY>
</HTML>
