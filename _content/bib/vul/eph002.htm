<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ephesians: Ephesians Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eph002.htm">Polyglot</A>&nbsp;
<A HREF="../gnt/eph002.htm">GNT</A>&nbsp;
<A HREF="../kjv/eph002.htm">KJV</A>&nbsp;

<BR>
<BR><A HREF="eph.htm">Ephesians Index</A><BR>
&nbsp;
<A HREF="eph001.htm">Previous</A>&nbsp;
<A HREF="eph003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ephesians Chapter 2</H3><P><a name="001">1</A>&nbsp;Et vos, cum essetis mortui delictis et peccatis vestris,</P>
<P><a name="002">2</A>&nbsp;in quibus aliquando ambulastis secundum s&#230;culum mundi hujus, secundum principem potestatis a&#235;ris hujus, spiritus, qui nunc operatur in filios diffidenti&#230;,</P>
<P><a name="003">3</A>&nbsp;in quibus et nos omnes aliquando conversati sumus in desideriis carnis nostr&#230;, facientes voluntatem carnis et cogitationum, et eramus natura filii ir&#230;, sicut et ceteri:</P>
<P><a name="004">4</A>&nbsp;Deus autem, qui dives est in misericordia, propter nimiam caritatem suam, qua dilexit nos,</P>
<P><a name="005">5</A>&nbsp;et cum essemus mortui peccatis, convivificavit nos in Christo (cujus gratia estis salvati),</P>
<P><a name="006">6</A>&nbsp;et conresuscitavit, et consedere fecit in c&#230;lestibus in Christo Jesu:</P>
<P><a name="007">7</A>&nbsp;ut ostenderet in s&#230;culis supervenientibus abundantes divitias grati&#230; su&#230;, in bonitate super nos in Christo Jesu.</P>
<P><a name="008">8</A>&nbsp;Gratia enim estis salvati per fidem, et hoc non ex vobis: Dei enim donum est:</P>
<P><a name="009">9</A>&nbsp;non ex operibus, ut ne quis glorietur.</P>
<P><a name="010">10</A>&nbsp;Ipsius enim sumus factura, creati in Christo Jesu in operibus bonis, qu&#230; pr&#230;paravit Deus ut in illis ambulemus.<BR>
</P>
<P><a name="011">11</A>&nbsp;Propter quod memores estote quod aliquando vos gentes in carne, qui dicimini pr&#230;putium ab ea qu&#230; dicitur circumcisio in carne, manu facta:</P>
<P><a name="012">12</A>&nbsp;quia eratis illo in tempore sine Christo, alienati a conversatione Isra&#235;l, et hospites testamentorum, promissionis spem non habentes, et sine Deo in hoc mundo.</P>
<P><a name="013">13</A>&nbsp;Nunc autem in Christo Jesu, vos, qui aliquando eratis longe, facti estis prope in sanguine Christi.</P>
<P><a name="014">14</A>&nbsp;Ipse enim est pax nostra, qui fecit utraque unum, et medium parietem maceri&#230; solvens, inimicitias in carne sua,</P>
<P><a name="015">15</A>&nbsp;legem mandatorum decretis evacuans, ut duos condat in semetipso in unum novum hominem, faciens pacem:</P>
<P><a name="016">16</A>&nbsp;et reconciliet ambos in uno corpore, Deo per crucem, interficiens inimicitias in semetipso.</P>
<P><a name="017">17</A>&nbsp;Et veniens evangelizavit pacem vobis, qui longe fuistis, et pacem iis, qui prope.</P>
<P><a name="018">18</A>&nbsp;Quoniam per ipsum habemus accessum ambo in uno Spiritu ad Patrem.</P>
<P><a name="019">19</A>&nbsp;Ergo jam non estis hospites, et adven&#230;: sed estis cives sanctorum, et domestici Dei,</P>
<P><a name="020">20</A>&nbsp;super&#230;dificati super fundamentum apostolorum, et prophetarum, ipso summo angulari lapide Christo Jesu:</P>
<P><a name="021">21</A>&nbsp;in quo omnis &#230;dificatio constructa crescit in templum sanctum in Domino,</P>
<P><a name="022">22</A>&nbsp;in quo et vos co&#230;dificamini in habitaculum Dei in Spiritu.</P>
<P><HR>
<CENTER>
<A HREF="eph003.htm">Next: Ephesians Chapter 3</A></CENTER>
</BODY>
</HTML>
