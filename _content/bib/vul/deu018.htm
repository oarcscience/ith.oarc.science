<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 18</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/deu018">Polyglot</A>&nbsp;
<A HREF="../kjv/deu018">KJV</A>&nbsp;
<A HREF="../sep/deu018">Sep</A>&nbsp;
<A HREF="../tan/deu018">Tan</A>&nbsp;

<BR>
<BR><A HREF="deu">Deuteronomy Index</A><BR>
&nbsp;
<A HREF="deu017">Previous</A>&nbsp;
<A HREF="deu019">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 18</H3><P><a name="001">1</A>&nbsp;Non habebunt sacerdotes et Levit&#230;, et omnes qui de eadem tribu sunt, partem et h&#230;reditatem cum reliquo Isra&#235;l, quia sacrificia Domini, et oblationes ejus comedent,</P>
<P><a name="002">2</A>&nbsp;et nihil aliud accipient de possessione fratrum suorum: Dominus enim ipse est h&#230;reditas eorum, sicut locutus est illis.</P>
<P><a name="003">3</A>&nbsp;Hoc erit judicium sacerdotum a populo, et ab his qui offerunt victimas: sive bovem, sive ovem immolaverint, dabunt sacerdoti armum ac ventriculum:</P>
<P><a name="004">4</A>&nbsp;primitias frumenti, vini, et olei, et lanarum partem ex ovium tonsione.</P>
<P><a name="005">5</A>&nbsp;Ipsum enim elegit Dominus Deus tuus de cunctis tribubus tuis, ut stet, et ministret nomini Domini, ipse, et filii ejus in sempiternum.</P>
<P><a name="006">6</A>&nbsp;Si exierit Levites ex una urbium tuarum ex omni Isra&#235;l in qua habitat, et voluerit venire, desiderans locum quem elegerit Dominus,</P>
<P><a name="007">7</A>&nbsp;ministrabit in nomine Domini Dei sui, sicut omnes fratres ejus Levit&#230;, qui stabunt eo tempore coram Domino.</P>
<P><a name="008">8</A>&nbsp;Partem ciborum eamdem accipiet, quam et ceteri: excepto eo, quod in urbe sua ex paterna ei successione debetur.<BR>
</P>
<P><a name="009">9</A>&nbsp;Quando ingressus fueris terram, quam Dominus Deus tuus dabit tibi, cave ne imitari velis abominationes illarum gentium.</P>
<P><a name="010">10</A>&nbsp;Nec inveniatur in te qui lustret filium suum, aut filiam, ducens per ignem: aut qui ariolos sciscitetur, et observet somnia atque auguria, nec sit maleficus,</P>
<P><a name="011">11</A>&nbsp;nec incantator, nec qui pythones consulat, nec divinos, aut qu&#230;rat a mortuis veritatem.</P>
<P><a name="012">12</A>&nbsp;Omnia enim h&#230;c abominatur Dominus, et propter istiusmodi scelera delebit eos in introitu tuo.</P>
<P><a name="013">13</A>&nbsp;Perfectus eris, et absque macula cum Domino Deo tuo.</P>
<P><a name="014">14</A>&nbsp;Gentes ist&#230;, quarum possidebis terram, augures et divinos audiunt: tu autem a Domino Deo tuo aliter institutus es.</P>
<P><a name="015">15</A>&nbsp;Prophetam de gente tua et de fratribus tuis, sicut me, suscitabit tibi Dominus Deus tuus: ipsum audies,</P>
<P><a name="016">16</A>&nbsp;ut petisti a Domino Deo tuo in Horeb, quando concio congregata est, atque dixisti: Ultra non audiam vocem Domini Dei mei, et ignem hunc maximum amplius non videbo, ne moriar.</P>
<P><a name="017">17</A>&nbsp;Et ait Dominus mihi: Bene omnia sunt locuti.</P>
<P><a name="018">18</A>&nbsp;Prophetam suscitabo eis de medio fratrum suorum similem tui: et ponam verba mea in ore ejus, loqueturque ad eos omnia qu&#230; pr&#230;cepero illi.</P>
<P><a name="019">19</A>&nbsp;Qui autem verba ejus, qu&#230; loquetur in nomine meo, audire noluerit, ego ultor existam.</P>
<P><a name="020">20</A>&nbsp;Propheta autem qui arrogantia depravatus voluerit loqui in nomine meo, qu&#230; ego non pr&#230;cepi illi ut diceret, aut ex nomine alienorum deorum, interficietur.</P>
<P><a name="021">21</A>&nbsp;Quod si tacita cogitatione responderis: Quomodo possum intelligere verbum, quod Dominus non est locutus?</P>
<P><a name="022">22</A>&nbsp;hoc habebis signum: quod in nomine Domini propheta ille pr&#230;dixerit, et non evenerit: hoc Dominus non est locutus, sed per tumorem animi sui propheta confinxit: et idcirco non timebis eum.</P>
<P><HR>
<CENTER>
<A HREF="deu019">Next: Deuteronomy Chapter 19</A></CENTER>
</BODY>
</HTML>
