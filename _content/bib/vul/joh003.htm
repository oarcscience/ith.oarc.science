<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/joh003">Polyglot</A>&nbsp;
<A HREF="../gnt/joh003">GNT</A>&nbsp;
<A HREF="../kjv/joh003">KJV</A>&nbsp;

<BR>
<BR><A HREF="joh">John Index</A><BR>
&nbsp;
<A HREF="joh002">Previous</A>&nbsp;
<A HREF="joh004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 3</H3><P><a name="001">1</A>&nbsp;Erat autem homo ex pharis&#230;is, Nicodemus nomine, princeps Jud&#230;orum.</P>
<P><a name="002">2</A>&nbsp;Hic venit ad Jesum nocte, et dixit ei: Rabbi, scimus quia a Deo venisti magister, nemo enim potest h&#230;c signa facere, qu&#230; tu facis, nisi fuerit Deus cum eo.</P>
<P><a name="003">3</A>&nbsp;Respondit Jesus, et dixit ei: Amen, amen dico tibi, nisi quis renatus fuerit denuo, non potest videre regnum Dei.</P>
<P><a name="004">4</A>&nbsp;Dicit ad eum Nicodemus: Quomodo potest homo nasci, cum sit senex? numquid potest in ventrem matris su&#230; iterato introire et renasci?</P>
<P><a name="005">5</A>&nbsp;Respondit Jesus: Amen, amen dico tibi, nisi quis renatus fuerit ex aqua, et Spiritu Sancto, non potest introire in regnum Dei.</P>
<P><a name="006">6</A>&nbsp;Quod natum est ex carne, caro est: et quod natum est ex spiritu, spiritus est.</P>
<P><a name="007">7</A>&nbsp;Non mireris quia dixi tibi: oportet vos nasci denuo.</P>
<P><a name="008">8</A>&nbsp;Spiritus ubi vult spirat, et vocem ejus audis, sed nescis unde veniat, aut quo vadat: sic est omnis qui natus est ex spiritu.</P>
<P><a name="009">9</A>&nbsp;Respondit Nicodemus, et dixit ei: Quomodo possunt h&#230;c fieri?</P>
<P><a name="010">10</A>&nbsp;Respondit Jesus, et dixit ei: Tu es magister in Isra&#235;l, et h&#230;c ignoras?</P>
<P><a name="011">11</A>&nbsp;amen, amen dico tibi, quia quod scimus loquimur, et quod vidimus testamur, et testimonium nostrum non accipitis.</P>
<P><a name="012">12</A>&nbsp;Si terrena dixi vobis, et non creditis: quomodo, si dixero vobis c&#230;lestia, credetis?</P>
<P><a name="013">13</A>&nbsp;Et nemo ascendit in c&#230;lum, nisi qui descendit de c&#230;lo, Filius hominis, qui est in c&#230;lo.</P>
<P><a name="014">14</A>&nbsp;Et sicut Moyses exaltavit serpentem in deserto, ita exaltari oportet Filium hominis:</P>
<P><a name="015">15</A>&nbsp;ut omnis qui credit in ipsum, non pereat, sed habeat vitam &#230;ternam.</P>
<P><a name="016">16</A>&nbsp;Sic enim Deus dilexit mundum, ut Filium suum unigenitum daret: ut omnis qui credit in eum, non pereat, sed habeat vitam &#230;ternam.</P>
<P><a name="017">17</A>&nbsp;Non enim misit Deus Filium suum in mundum, ut judicet mundum, sed ut salvetur mundus per ipsum.</P>
<P><a name="018">18</A>&nbsp;Qui credit in eum, non judicatur; qui autem non credit, jam judicatus est: quia non credit in nomine unigeniti Filii Dei.</P>
<P><a name="019">19</A>&nbsp;Hoc est autem judicium: quia lux venit in mundum, et dilexerunt homines magis tenebras quam lucem: erant enim eorum mala opera.</P>
<P><a name="020">20</A>&nbsp;Omnis enim qui male agit, odit lucem, et non venit ad lucem, ut non arguantur opera ejus:</P>
<P><a name="021">21</A>&nbsp;qui autem facit veritatem, venit ad lucem, ut manifestentur opera ejus, quia in Deo sunt facta.<BR>
</P>
<P><a name="022">22</A>&nbsp;Post h&#230;c venit Jesus et discipuli ejus in terram Jud&#230;am: et illic demorabatur cum eis, et baptizabat.</P>
<P><a name="023">23</A>&nbsp;Erat autem et Joannes baptizans, in &#198;nnon, juxta Salim: quia aqu&#230; mult&#230; erant illic, et veniebant et baptizabantur.</P>
<P><a name="024">24</A>&nbsp;Nondum enim missus fuerat Joannes in carcerem.</P>
<P><a name="025">25</A>&nbsp;Facta est autem qu&#230;stio ex discipulis Joannis cum Jud&#230;is de purificatione.</P>
<P><a name="026">26</A>&nbsp;Et venerunt ad Joannem, et dixerunt ei: Rabbi, qui erat tecum trans Jordanem, cui tu testimonium perhibuisti, ecce hic baptizat, et omnes veniunt ad eum.</P>
<P><a name="027">27</A>&nbsp;Respondit Joannes, et dixit: Non potest homo accipere quidquam, nisi fuerit ei datum de c&#230;lo.</P>
<P><a name="028">28</A>&nbsp;Ipsi vos mihi testimonium perhibetis, quod dixerim: Non sum ego Christus: sed quia missus sum ante illum.</P>
<P><a name="029">29</A>&nbsp;Qui habet sponsam, sponsus est: amicus autem sponsi, qui stat, et audit eum, gaudio gaudet propter vocem sponsi. Hoc ergo gaudium meum impletum est.</P>
<P><a name="030">30</A>&nbsp;Illum oportet crescere, me autem minui.</P>
<P><a name="031">31</A>&nbsp;Qui desursum venit, super omnes est. Qui est de terra, de terra est, et de terra loquitur. Qui de c&#230;lo venit, super omnes est.</P>
<P><a name="032">32</A>&nbsp;Et quod vidit, et audivit, hoc testatur: et testimonium ejus nemo accipit.</P>
<P><a name="033">33</A>&nbsp;Qui accepit ejus testimonium signavit, quia Deus verax est.</P>
<P><a name="034">34</A>&nbsp;Quem enim misit Deus, verba Dei loquitur: non enim ad mensuram dat Deus spiritum.</P>
<P><a name="035">35</A>&nbsp;Pater diligit Filium et omnia dedit in manu ejus.</P>
<P><a name="036">36</A>&nbsp;Qui credit in Filium, habet vitam &#230;ternam; qui autem incredulus est Filio, non videbit vitam, sed ira Dei manet super eum.</P>
<P><HR>
<CENTER>
<A HREF="joh004">Next: John Chapter 4</A></CENTER>
</BODY>
</HTML>
