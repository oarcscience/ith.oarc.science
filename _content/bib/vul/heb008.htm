<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hebrews: Hebrews Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/heb008">Polyglot</A>&nbsp;
<A HREF="../gnt/heb008">GNT</A>&nbsp;
<A HREF="../kjv/heb008">KJV</A>&nbsp;

<BR>
<BR><A HREF="heb">Hebrews Index</A><BR>
&nbsp;
<A HREF="heb007">Previous</A>&nbsp;
<A HREF="heb009">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hebrews Chapter 8</H3><P><a name="001">1</A>&nbsp;Capitulum autem super ea qu&#230; dicuntur: Talem habemus pontificem, qui consedit in dextera sedis magnitudinis in c&#230;lis,</P>
<P><a name="002">2</A>&nbsp;sanctorum minister, et tabernaculi veri, quod fixit Dominus, et non homo.</P>
<P><a name="003">3</A>&nbsp;Omnis enim pontifex ad offerendum munera, et hostias constituitur: unde necesse est et hunc habere aliquid, quod offerat.</P>
<P><a name="004">4</A>&nbsp;Si ergo esset super terram, nec esset sacerdos: cum essent qui offerent secundum legem munera,</P>
<P><a name="005">5</A>&nbsp;qui exemplari, et umbr&#230; deserviunt c&#230;lestium. Sicut responsum est Moysi, cum consummaret tabernaculum: Vide (inquit) omnia facito secundum exemplar, quod tibi ostensum est in monte.</P>
<P><a name="006">6</A>&nbsp;Nunc autem melius sortitus est ministerium, quanto et melioris testamenti mediator est, quod in melioribus repromissionibus sancitum est.</P>
<P><a name="007">7</A>&nbsp;Nam si illud prius culpa vacasset, non utique secundi locus inquireretur.</P>
<P><a name="008">8</A>&nbsp;Vituperans enim eos dicit: Ecce dies venient, dicit Dominus: et consummabo super domum Isra&#235;l, et super domum Juda, testamentum novum,</P>
<P><a name="009">9</A>&nbsp;non secundum testamentum quod feci patribus eorum in die qua apprehendi manum eorum ut educerem illos de terra &#198;gypti: quoniam ipsi non permanserunt in testamento meo: et ego neglexi eos, dicit Dominus.</P>
<P><a name="010">10</A>&nbsp;Quia hoc est testamentum quod disponam domui Isra&#235;l post dies illos, dicit Dominus: dando leges meas in mentem eorum, et in corde eorum superscribam eas: et ero eis in Deum, et ipsi erunt mihi in populum:</P>
<P><a name="011">11</A>&nbsp;et non docebit unusquisque proximum suum, et unusquisque fratrem suum, dicens: Cognosce Dominum: quoniam omnes scient me a minore usque ad majorem eorum:</P>
<P><a name="012">12</A>&nbsp;quia propitius ero iniquitatibus eorum, et peccatorum eorum jam non memorabor.</P>
<P><a name="013">13</A>&nbsp;Dicendo autem novum: veteravit prius. Quod autem antiquatur, et senescit, prope interitum est.</P>
<P><HR>
<CENTER>
<A HREF="heb009">Next: Hebrews Chapter 9</A></CENTER>
</BODY>
</HTML>
