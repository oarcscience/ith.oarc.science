[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa019)  [KJV](../kjv/psa019)  [Sep](../sep/psa019) 
[Tan](../tan/psa019)   
  
[Psalms Index](psa)  
  [Previous](psa018)  [Next](psa020) 

------------------------------------------------------------------------

### Vulgate (Latin): Psalms Chapter 19

<span id="001">1</span> In finem. Psalmus David.

<span id="002">2</span> \[Exaudiat te Dominus in die tribulationis;  
protegat te nomen Dei Jacob.  

<span id="003">3</span> Mittat tibi auxilium de sancto,  
et de Sion tueatur te.  

<span id="004">4</span> Memor sit omnis sacrificii tui,  
et holocaustum tuum pingue fiat.  

<span id="005">5</span> Tribuat tibi secundum cor tuum,  
et omne consilium tuum confirmet.  

<span id="006">6</span> Lætabimur in salutari tuo;  
et in nomine Dei nostri magnificabimur.  

<span id="007">7</span> Impleat Dominus omnes petitiones tuas;  
nunc cognovi quoniam salvum fecit Dominus christum suum.  
Exaudiet illum de cælo sancto suo,  
in potentatibus salus dexteræ ejus.  

<span id="008">8</span> Hi in curribus, et hi in equis;  
nos autem in nomine Domini Dei nostri invocabimus.  

<span id="009">9</span> Ipsi obligati sunt, et ceciderunt;  
nos autem surreximus, et erecti sumus.  

<span id="010">10</span> Domine, salvum fac regem,  
et exaudi nos in die qua invocaverimus te.\]

------------------------------------------------------------------------

[Next: Psalms Chapter 20](psa020)
