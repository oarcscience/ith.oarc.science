<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze007">Polyglot</A>&nbsp;
<A HREF="../kjv/eze007">KJV</A>&nbsp;
<A HREF="../sep/eze007">Sep</A>&nbsp;
<A HREF="../tan/eze007">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze006">Previous</A>&nbsp;
<A HREF="eze008">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 7</H3><P><a name="001">1</A>&nbsp;Et factus est sermo Domini ad me, dicens:</P>
<P><a name="002">2</A>&nbsp;Et tu, fili hominis, h&#230;c dicit Dominus Deus terr&#230; Isra&#235;l: [Finis venit: venit finis super quatuor plagas terr&#230;.<BR></P>
<P><a name="003">3</A>&nbsp;Nunc finis super te, et immittam furorem meum in te:<BR> et judicabo te juxta vias tuas,<BR> et ponam contra te omnes abominationes tuas.<BR></P>
<P><a name="004">4</A>&nbsp;Et non parcet oculus meus super te, et non miserebor:<BR> sed vias tuas ponam super te, et abominationes tu&#230; in medio tui erunt,<BR> et scietis quia ego Dominus.<BR></P>
<P><a name="005">5</A>&nbsp;H&#230;c dicit Dominus Deus:<BR> Afflictio una, afflictio ecce venit.<BR></P>
<P><a name="006">6</A>&nbsp;Finis venit, venit finis:<BR> evigilavit adversum te, ecce venit.<BR></P>
<P><a name="007">7</A>&nbsp;Venit contritio super te, qui habitas in terra:<BR> venit tempus, prope est dies occisionis,<BR> et non glori&#230; montium.<BR></P>
<P><a name="008">8</A>&nbsp;Nunc de propinquo effundam iram meam super te,<BR> et complebo furorem meum in te:<BR> et judicabo te juxta vias tuas,<BR> et imponam tibi omnia scelera tua,<BR></P>
<P><a name="009">9</A>&nbsp;et non parcet oculus meus,<BR> nec miserebor:<BR> sed vias tuas imponam tibi,<BR> et abominationes tu&#230; in medio tui erunt,<BR> et scietis quia ego sum Dominus percutiens.<BR></P>
<P><a name="010">10</A>&nbsp;Ecce dies, ecce venit:<BR> egressa est contritio,<BR> floruit virga, germinavit superbia,<BR></P>
<P><a name="011">11</A>&nbsp;iniquitas surrexit in virga impietatis:<BR> non ex eis, et non ex populo,<BR> neque ex sonitu eorum:<BR> et non erit requies in eis.<BR></P>
<P><a name="012">12</A>&nbsp;Venit tempus, appropinquavit dies:<BR> qui emit, non l&#230;tetur,<BR> et qui vendit, non lugeat:<BR> quia ira super omnem populum ejus.<BR></P>
<P><a name="013">13</A>&nbsp;Quia qui vendit, ad id quod vendidit non revertetur:<BR> et adhuc in viventibus vita eorum:<BR> visio enim ad omnem multitudinem ejus non regredietur,<BR> et vir in iniquitate vit&#230; su&#230; non confortabitur.]<BR>
</P>
<P><a name="014">14</A>&nbsp;[Canite tuba, pr&#230;parentur omnes:<BR> et non est qui vadat ad pr&#230;lium:<BR> ira enim mea super universum populum ejus.<BR></P>
<P><a name="015">15</A>&nbsp;Gladium foris, et pestis et fames intrinsecus:<BR> qui in agro est, gladio morietur,<BR> et qui in civitate, pestilentia et fame devorabuntur.<BR></P>
<P><a name="016">16</A>&nbsp;Et salvabuntur qui fugerint ex eis:<BR> et erunt in montibus quasi columb&#230; convallium omnes trepidi,<BR> unusquisque in iniquitate sua.<BR></P>
<P><a name="017">17</A>&nbsp;Omnes manus dissolventur,<BR> et omnia genua fluent aquis.<BR></P>
<P><a name="018">18</A>&nbsp;Et accingent se ciliciis,<BR> et operiet eos formido:<BR> et in omni facie confusio,<BR> et in universis capitibus eorum calvitium.<BR></P>
<P><a name="019">19</A>&nbsp;Argentum eorum foras projicietur,<BR> et aurum eorum in sterquilinium erit:<BR> argentum eorum et aurum eorum<BR> non valebit liberare eos in die furoris Domini:<BR> animam suam non saturabunt,<BR> et ventres eorum non implebuntur,<BR> quia scandalum iniquitatis eorum factum est.<BR></P>
<P><a name="020">20</A>&nbsp;Et ornamentum monilium suorum in superbiam posuerunt,<BR> et imagines abominationum suarum et simulacrorum fecerunt ex eo:<BR> propter hoc dedi eis illud in immunditiam.<BR></P>
<P><a name="021">21</A>&nbsp;Et dabo illud in manus alienorum ad diripiendum,<BR> et impiis terr&#230; in pr&#230;dam,<BR> et contaminabunt illud.<BR></P>
<P><a name="022">22</A>&nbsp;Et avertam faciem meam ab eis,<BR> et violabunt arcanum meum:<BR> et introibunt in illud emissarii,<BR> et contaminabunt illud.<BR></P>
<P><a name="023">23</A>&nbsp;Fac conclusionem,<BR> quoniam terra plena est judicio sanguinum,<BR> et civitas plena iniquitate.<BR></P>
<P><a name="024">24</A>&nbsp;Et adducam pessimos de gentibus,<BR> et possidebunt domos eorum:<BR> et quiescere faciam superbiam potentium,<BR> et possidebunt sanctuaria eorum.<BR></P>
<P><a name="025">25</A>&nbsp;Angustia superveniente, requirent pacem,<BR> et non erit.<BR></P>
<P><a name="026">26</A>&nbsp;Conturbatio super conturbationem veniet,<BR> et auditus super auditum:<BR> et qu&#230;rent visionem de propheta,<BR> et lex peribit a sacerdote,<BR> et consilium a senioribus.<BR></P>
<P><a name="027">27</A>&nbsp;Rex lugebit, et princeps induetur m&#156;rore,<BR> et manus populi terr&#230; conturbabuntur:<BR> secundum viam eorum faciam eis,<BR> et secundum judicia eorum judicabo eos,<BR> et scient quia ego Dominus.]</P>
<P><HR>
<CENTER>
<A HREF="eze008">Next: Ezekiel Chapter 8</A></CENTER>
</BODY>
</HTML>
