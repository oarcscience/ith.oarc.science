<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 32</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo032">Polyglot</A>&nbsp;
<A HREF="../kjv/exo032">KJV</A>&nbsp;
<A HREF="../sep/exo032">Sep</A>&nbsp;
<A HREF="../tan/exo032">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo031">Previous</A>&nbsp;
<A HREF="exo033">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 32</H3><P><a name="001">1</A>&nbsp;Videns autem populus quod moram faceret descendendi de monte Moyses, congregatus adversus Aaron, dixit: Surge, fac nobis deos, qui nos pr&#230;cedant: Moysi enim huic viro, qui nos eduxit de terra &#198;gypti, ignoramus quid acciderit.</P>
<P><a name="002">2</A>&nbsp;Dixitque ad eos Aaron: Tollite inaures aureas de uxorum, filiorumque et filiarum vestrarum auribus, et afferte ad me.</P>
<P><a name="003">3</A>&nbsp;Fecitque populus qu&#230; jusserat, deferens inaures ad Aaron.</P>
<P><a name="004">4</A>&nbsp;Quas cum ille accepisset, formavit opere fusorio, et fecit ex eis vitulum conflatilem: dixeruntque: Hi sunt dii tui Isra&#235;l, qui te eduxerunt de terra &#198;gypti.</P>
<P><a name="005">5</A>&nbsp;Quod cum vidisset Aaron, &#230;dificavit altare coram eo, et pr&#230;conis voce clamavit dicens: Cras solemnitas Domini est.</P>
<P><a name="006">6</A>&nbsp;Surgentesque mane, obtulerunt holocausta, et hostias pacificas, et sedit populus manducare, et bibere, et surrexerunt ludere.<BR>
</P>
<P><a name="007">7</A>&nbsp;Locutus est autem Dominus ad Moysen, dicens: Vade, descende: peccavit populus tuus, quem eduxisti de terra &#198;gypti.</P>
<P><a name="008">8</A>&nbsp;Recesserunt cito de via, quam ostendisti eis: feceruntque sibi vitulum conflatilem, et adoraverunt, atque immolantes ei hostias, dixerunt: Isti sunt dii tui Isra&#235;l, qui te eduxerunt de terra &#198;gypti.</P>
<P><a name="009">9</A>&nbsp;Rursumque ait Dominus ad Moysen: Cerno quod populus iste dur&#230; cervicis sit:</P>
<P><a name="010">10</A>&nbsp;dimitte me, ut irascatur furor meus contra eos, et deleam eos, faciamque te in gentem magnam.</P>
<P><a name="011">11</A>&nbsp;Moyses autem orabat Dominum Deum suum, dicens: Cur, Domine, irascitur furor tuus contra populum tuum, quem eduxisti de terra &#198;gypti, in fortitudine magna, et in manu robusta?</P>
<P><a name="012">12</A>&nbsp;Ne qu&#230;so dicant &#198;gyptii: Callide eduxit eos, ut interficeret in montibus, et deleret e terra: quiescat ira tua, et esto placabilis super nequitia populi tui.</P>
<P><a name="013">13</A>&nbsp;Recordare Abraham, Isaac, et Isra&#235;l servorum tuorum, quibus jurasti per temetipsum, dicens: Multiplicabo semen vestrum sicut stellas c&#230;li; et universam terram hanc, de qua locutus sum, dabo semini vestro, et possidebitis eam semper.</P>
<P><a name="014">14</A>&nbsp;Placatusque est Dominus ne faceret malum quod locutus fuerat adversus populum suum.<BR>
</P>
<P><a name="015">15</A>&nbsp;Et reversus est Moyses de monte, portans duas tabulas testimonii in manu sua, scriptas ex utraque parte,</P>
<P><a name="016">16</A>&nbsp;et factas opere Dei: scriptura quoque Dei erat sculpta in tabulis.</P>
<P><a name="017">17</A>&nbsp;Audiens autem Josue tumultum populi vociferantis, dixit ad Moysen: Ululatus pugn&#230; auditur in castris.</P>
<P><a name="018">18</A>&nbsp;Qui respondit: Non est clamor adhortantium ad pugnam, neque vociferatio compellentium ad fugam: sed vocem cantantium ego audio.</P>
<P><a name="019">19</A>&nbsp;Cumque appropinquasset ad castra, vidit vitulum, et choros: iratusque valde, projecit de manu tabulas, et confregit eas ad radicem montis:</P>
<P><a name="020">20</A>&nbsp;arripiensque vitulum quem fecerant, combussit, et contrivit usque ad pulverem, quem sparsit in aquam, et dedit ex eo potum filiis Isra&#235;l.</P>
<P><a name="021">21</A>&nbsp;Dixitque ad Aaron: Quid tibi fecit hic populus, ut induceres super eum peccatum maximum?</P>
<P><a name="022">22</A>&nbsp;Cui ille respondit: Ne indignetur dominus meus: tu enim nosti populum istum, quod pronus sit ad malum:</P>
<P><a name="023">23</A>&nbsp;dixerunt mihi: Fac nobis deos, qui nos pr&#230;cedant: huic enim Moysi, qui nos eduxit de terra &#198;gypti, nescimus quid acciderit.</P>
<P><a name="024">24</A>&nbsp;Quibus ego dixi: Quis vestrum habet aurum? Tulerunt, et dederunt mihi: et projeci illud in ignem, egressusque est hic vitulus.<BR>
</P>
<P><a name="025">25</A>&nbsp;Videns ergo Moyses populum quod esset nudatus (spoliaverat enim eum Aaron propter ignominiam sordis, et inter hostes nudum constituerat),</P>
<P><a name="026">26</A>&nbsp;et stans in porta castrorum, ait: Si quis est Domini, jungatur mihi. Congregatique sunt ad eum omnes filii Levi:</P>
<P><a name="027">27</A>&nbsp;quibus ait: H&#230;c dicit Dominus Deus Isra&#235;l: Ponat vir gladium super femur suum: ite, et redite de porta usque ad portam per medium castrorum, et occidat unusquisque fratrem, et amicum, et proximum suum.</P>
<P><a name="028">28</A>&nbsp;Feceruntque filii Levi juxta sermonem Moysi, cecideruntque in die illa quasi viginti tria millia hominum.</P>
<P><a name="029">29</A>&nbsp;Et ait Moyses: Consecrastis manus vestras hodie Domino, unusquisque in filio, et in fratre suo, ut detur vobis benedictio.</P>
<P><a name="030">30</A>&nbsp;Facto autem altero die, locutus est Moyses ad populum: Peccastis peccatum maximum: ascendam ad Dominum, si quomodo quivero eum deprecari pro scelere vestro.</P>
<P><a name="031">31</A>&nbsp;Reversusque ad Dominum, ait: Obsecro, peccavit populus iste peccatum maximum, feceruntque sibi deos aureos: aut dimitte eis hanc noxam,</P>
<P><a name="032">32</A>&nbsp;aut si non facis, dele me de libro tuo quem scripsisti.</P>
<P><a name="033">33</A>&nbsp;Cui respondit Dominus: Qui peccaverit mihi, delebo eum de libro meo:</P>
<P><a name="034">34</A>&nbsp;tu autem vade, et duc populum istum quo locutus sum tibi: angelus meus pr&#230;cedet te. Ego autem in die ultionis visitabo et hoc peccatum eorum.</P>
<P><a name="035">35</A>&nbsp;Percussit ergo Dominus populum pro reatu vituli, quem fecerat Aaron.</P>
<P><HR>
<CENTER>
<A HREF="exo033">Next: Exodus Chapter 33</A></CENTER>
</BODY>
</HTML>
