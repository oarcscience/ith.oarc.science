<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 19</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num019">Polyglot</A>&nbsp;
<A HREF="../kjv/num019">KJV</A>&nbsp;
<A HREF="../sep/num019">Sep</A>&nbsp;
<A HREF="../tan/num019">Tan</A>&nbsp;

<BR>
<BR><A HREF="num">Numbers Index</A><BR>
&nbsp;
<A HREF="num018">Previous</A>&nbsp;
<A HREF="num020">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 19</H3><P><a name="001">1</A>&nbsp;Locutusque est Dominus ad Moysen et Aaron, dicens:</P>
<P><a name="002">2</A>&nbsp;Ista est religio victim&#230;, quam constituit Dominus. Pr&#230;cipe filiis Isra&#235;l, ut adducant ad te vaccam rufam &#230;tatis integr&#230;, in qua nulla sit macula, nec portaverit jugum:</P>
<P><a name="003">3</A>&nbsp;tradetisque eam Eleazaro sacerdoti, qui eductam extra castra, immolabit in conspectu omnium:</P>
<P><a name="004">4</A>&nbsp;et tingens digitum in sanguine ejus, asperget contra fores tabernaculi septem vicibus,</P>
<P><a name="005">5</A>&nbsp;comburetque eam cunctis videntibus, tam pelle et carnibus ejus quam sanguine et fimo flamm&#230; traditis.</P>
<P><a name="006">6</A>&nbsp;Lignum quoque cedrinum, et hyssopum, coccumque bis tinctum sacerdos mittet in flammam, qu&#230; vaccam vorat.</P>
<P><a name="007">7</A>&nbsp;Et tunc demum, lotis vestibus et corpore suo, ingredietur in castra, commaculatusque erit usque ad vesperum.</P>
<P><a name="008">8</A>&nbsp;Sed et ille qui combusserit eam, lavabit vestimenta sua et corpus, et immundus erit usque ad vesperum.</P>
<P><a name="009">9</A>&nbsp;Colliget autem vir mundus cineres vacc&#230;, et effundet eos extra castra in loco purissimo, ut sint multitudini filiorum Isra&#235;l in custodiam, et in aquam aspersionis: quia pro peccato vacca combusta est.</P>
<P><a name="010">10</A>&nbsp;Cumque laverit qui vacc&#230; portaverat cineres vestimenta sua, immundus erit usque ad vesperum. Habebunt hoc filii Isra&#235;l, et adven&#230; qui habitant inter eos, sanctum jure perpetuo.<BR>
</P>
<P><a name="011">11</A>&nbsp;Qui tetigerit cadaver hominis, et propter hoc septem diebus fuerit immundus,</P>
<P><a name="012">12</A>&nbsp;aspergetur ex hac aqua die tertio et septimo, et sic mundabitur. Si die tertio aspersus non fuerit, septimo non poterit emundari.</P>
<P><a name="013">13</A>&nbsp;Omnis qui tetigerit human&#230; anim&#230; morticinum, et aspersus hac commistione non fuerit, polluet tabernaculum Domini et peribit ex Isra&#235;l: quia aqua expiationis non est aspersus, immundus erit, et manebit spurcitia ejus super eum.</P>
<P><a name="014">14</A>&nbsp;Ista est lex hominis qui moritur in tabernaculo: omnes qui ingrediuntur tentorium illius, et universa vasa qu&#230; ibi sunt, polluta erunt septem diebus.</P>
<P><a name="015">15</A>&nbsp;Vas, quod non habuerit operculum nec ligaturam desuper, immundum erit.</P>
<P><a name="016">16</A>&nbsp;Si quis in agro tetigerit cadaver occisi hominis, aut per se mortui, sive os illius, vel sepulchrum, immundus erit septem diebus.</P>
<P><a name="017">17</A>&nbsp;Tollentque de cineribus combustionis atque peccati, et mittent aquas vivas super eos in vas:</P>
<P><a name="018">18</A>&nbsp;in quibus cum homo mundus tinxerit hyssopum, asperget ex eo omne tentorium, et cunctam supellectilem, et homines hujuscemodi contagione pollutos:</P>
<P><a name="019">19</A>&nbsp;atque hoc modo mundus lustrabit immundum tertio et septimo die: expiatusque die septimo, lavabit et se et vestimenta sua, et immundus erit usque ad vesperum.</P>
<P><a name="020">20</A>&nbsp;Si quis hoc ritu non fuerit expiatus, peribit anima illius de medio ecclesi&#230;: quia sanctuarium Domini polluit, et non est aqua lustrationis aspersus.</P>
<P><a name="021">21</A>&nbsp;Erit hoc pr&#230;ceptum legitimum sempiternum. Ipse quoque qui aspergit aquas, lavabit vestimenta sua. Omnis qui tetigerit aquas expiationis, immundus erit usque ad vesperum.</P>
<P><a name="022">22</A>&nbsp;Quidquid tetigerit immundus, immundum faciet: et anima, qu&#230; horum quippiam tetigerit, immunda erit usque ad vesperum.</P>
<P><HR>
<CENTER>
<A HREF="num020">Next: Numbers Chapter 20</A></CENTER>
</BODY>
</HTML>
