<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 15</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/deu015">Polyglot</A>&nbsp;
<A HREF="../kjv/deu015">KJV</A>&nbsp;
<A HREF="../sep/deu015">Sep</A>&nbsp;
<A HREF="../tan/deu015">Tan</A>&nbsp;

<BR>
<BR><A HREF="deu">Deuteronomy Index</A><BR>
&nbsp;
<A HREF="deu014">Previous</A>&nbsp;
<A HREF="deu016">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 15</H3><P><a name="001">1</A>&nbsp;Septimo anno facies remissionem,</P>
<P><a name="002">2</A>&nbsp;qu&#230; hoc ordine celebrabitur. Cui debetur aliquid ab amico vel proximo ac fratre suo, repetere non poterit, quia annus remissionis est Domini.</P>
<P><a name="003">3</A>&nbsp;A peregrino et advena exiges: civem et propinquum repetendi non habebis potestatem.</P>
<P><a name="004">4</A>&nbsp;Et omnino indigens et mendicus non erit inter vos: ut benedicat tibi Dominus Deus tuus in terra, quam traditurus est tibi in possessionem.</P>
<P><a name="005">5</A>&nbsp;Si tamen audieris vocem Domini Dei tui, et custodieris universa qu&#230; jussit, et qu&#230; ego hodie pr&#230;cipio tibi, benedicet tibi, ut pollicitus est.</P>
<P><a name="006">6</A>&nbsp;F&#156;nerabis gentibus multis, et ipse a nullo accipies mutuum. Dominaberis nationibus plurimis, et tui nemo dominabitur.<BR>
</P>
<P><a name="007">7</A>&nbsp;Si unus de fratribus tuis, qui morantur intra portas civitatis tu&#230; in terra quam Dominus Deus tuus daturus est tibi, ad paupertatem venerit, non obdurabis cor tuum, nec contrahes manum,</P>
<P><a name="008">8</A>&nbsp;sed aperies eam pauperi, et dabis mutuum, quo eum indigere perspexeris.</P>
<P><a name="009">9</A>&nbsp;Cave ne forte subrepat tibi impia cogitatio, et dicas in corde tuo: Appropinquat septimus annus remissionis: et avertas oculos tuos a paupere fratre tuo, nolens ei quod postulat mutuum commodare: ne clamet contra te ad Dominum, et fiat tibi in peccatum.</P>
<P><a name="010">10</A>&nbsp;Sed dabis ei: nec ages quippiam callide in ejus necessitatibus sublevandis, ut benedicat tibi Dominus Deus tuus in omni tempore, et in cunctis ad qu&#230; manum miseris.</P>
<P><a name="011">11</A>&nbsp;Non deerunt pauperes in terra habitationis tu&#230;: idcirco ego pr&#230;cipio tibi, ut aperias manum fratri tuo egeno et pauperi, qui tecum versatur in terra.<BR>
</P>
<P><a name="012">12</A>&nbsp;Cum tibi venditus fuerit frater tuus Hebr&#230;us aut Hebr&#230;a, et sex annis servierit tibi, in septimo anno dimittes eum liberum:</P>
<P><a name="013">13</A>&nbsp;et quem libertate donaveris, nequaquam vacuum abire patieris:</P>
<P><a name="014">14</A>&nbsp;sed dabis viaticum de gregibus, et de area, et torculari tuo, quibus Dominus Deus tuus benedixerit tibi.</P>
<P><a name="015">15</A>&nbsp;Memento quod et ipse servieris in terra &#198;gypti, et liberaverit te Dominus Deus tuus, et idcirco ego nunc pr&#230;cipio tibi.</P>
<P><a name="016">16</A>&nbsp;Sin autem dixerit: Nolo egredi: eo quod diligat te, et domum tuam, et bene sibi apud te esse sentiat:</P>
<P><a name="017">17</A>&nbsp;assumes subulam, et perforabis aurem ejus in janua domus tu&#230;, et serviet tibi usque in &#230;ternum. Ancill&#230; quoque similiter facies.</P>
<P><a name="018">18</A>&nbsp;Non avertas ab eis oculos tuos, quando dimiseris eos liberos, quoniam juxta mercedem mercenarii per sex annos servivit tibi: ut benedicat tibi Dominus Deus tuus in cunctis operibus qu&#230; agis.<BR>
</P>
<P><a name="019">19</A>&nbsp;De primogenitis, qu&#230; nascuntur in armentis, et in ovibus tuis, quidquid est sexus masculini, sanctificabis Domino Deo tuo. Non operaberis in primogenito bovis, et non tondebis primogenita ovium.</P>
<P><a name="020">20</A>&nbsp;In conspectu Domini Dei tui comedes ea per annos singulos in loco quem elegerit Dominus, tu et domus tua.</P>
<P><a name="021">21</A>&nbsp;Sin autem habuerit maculam, vel claudum fuerit, vel c&#230;cum, aut in aliqua parte deforme vel debile, non immolabitur Domino Deo tuo:</P>
<P><a name="022">22</A>&nbsp;sed intra portas urbis tu&#230; comedes illud: tam mundus quam immundus similiter vescentur eis, quasi caprea et cervo.</P>
<P><a name="023">23</A>&nbsp;Hoc solum observabis, ut sanguinem eorum non comedas, sed effundes in terram quasi aquam.</P>
<P><HR>
<CENTER>
<A HREF="deu016">Next: Deuteronomy Chapter 16</A></CENTER>
</BODY>
</HTML>
