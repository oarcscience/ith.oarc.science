<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 139</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa139">Polyglot</A>&nbsp;
<A HREF="../kjv/psa139">KJV</A>&nbsp;
<A HREF="../sep/psa139">Sep</A>&nbsp;
<A HREF="../tan/psa139">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa138">Previous</A>&nbsp;
<A HREF="psa140">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 139</H3><P><a name="001">1</A>&nbsp;In finem. Psalmus David.</P>
<P><a name="002">2</A>&nbsp;[Eripe me, Domine, ab homine malo;<BR> a viro iniquo eripe me.<BR></P>
<P><a name="003">3</A>&nbsp;Qui cogitaverunt iniquitates in corde,<BR> tota die constituebant pr&#230;lia.<BR></P>
<P><a name="004">4</A>&nbsp;Acuerunt linguas suas sicut serpentis;<BR> venenum aspidum sub labiis eorum.<BR></P>
<P><a name="005">5</A>&nbsp;Custodi me, Domine, de manu peccatoris,<BR> et ab hominibus iniquis eripe me.<BR> Qui cogitaverunt supplantare gressus meos:<BR></P>
<P><a name="006">6</A>&nbsp;absconderunt superbi laqueum mihi.<BR> Et funes extenderunt in laqueum;<BR> juxta iter, scandalum posuerunt mihi.<BR></P>
<P><a name="007">7</A>&nbsp;Dixi Domino: Deus meus es tu;<BR> exaudi, Domine, vocem deprecationis me&#230;.<BR></P>
<P><a name="008">8</A>&nbsp;Domine, Domine, virtus salutis me&#230;,<BR> obumbrasti super caput meum in die belli.<BR></P>
<P><a name="009">9</A>&nbsp;Ne tradas me, Domine, a desiderio meo peccatori:<BR> cogitaverunt contra me;<BR> ne derelinquas me, ne forte exaltentur.<BR></P>
<P><a name="010">10</A>&nbsp;Caput circuitus eorum:<BR> labor labiorum ipsorum operiet eos.<BR></P>
<P><a name="011">11</A>&nbsp;Cadent super eos carbones;<BR> in ignem dejicies eos:<BR> in miseriis non subsistent.<BR></P>
<P><a name="012">12</A>&nbsp;Vir linguosus non dirigetur in terra;<BR> virum injustum mala capient in interitu.<BR></P>
<P><a name="013">13</A>&nbsp;Cognovi quia faciet Dominus judicium inopis,<BR> et vindictam pauperum.<BR></P>
<P><a name="014">14</A>&nbsp;Verumtamen justi confitebuntur nomini tuo,<BR> et habitabunt recti cum vultu tuo.]</P>
<P><HR>
<CENTER>
<A HREF="psa140">Next: Psalms Chapter 140</A></CENTER>
</BODY>
</HTML>
