<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa002">Polyglot</A>&nbsp;
<A HREF="../kjv/isa002">KJV</A>&nbsp;
<A HREF="../sep/isa002">Sep</A>&nbsp;
<A HREF="../tan/isa002">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa001">Previous</A>&nbsp;
<A HREF="isa003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 2</H3><P><a name="001">1</A>&nbsp;Verbum quod vidit Isaias, filius Amos, super Juda et Jerusalem.</P>
<P><a name="002">2</A>&nbsp;[Et erit in novissimis diebus:<BR> pr&#230;paratus mons domus Domini<BR> in vertice montium,<BR> et elevabitur super colles;<BR> et fluent ad eum omnes gentes,<BR></P>
<P><a name="003">3</A>&nbsp;et ibunt populi multi, et dicent:<BR> Venite, et ascendamus ad montem Domini,<BR> et ad domum Dei Jacob;<BR> et docebit nos vias suas,<BR> et ambulabimus in semitis ejus,<BR> quia de Sion exibit lex,<BR> et verbum Domini de Jerusalem.<BR></P>
<P><a name="004">4</A>&nbsp;Et judicabit gentes,<BR> et arguet populos multos;<BR> et conflabunt gladios suos in vomeres,<BR> et lanceas suas in falces.<BR> Non levabit gens contra gentem gladium,<BR> nec exercebuntur ultra ad pr&#230;lium.<BR></P>
<P><a name="005">5</A>&nbsp;Domus Jacob, venite,<BR> et ambulemus in lumine Domini.]<BR>
</P>
<P><a name="006">6</A>&nbsp;[Projecisti enim populum tuum,<BR> domum Jacob,<BR> quia repleti sunt ut olim,<BR> et augeres habuerunt ut Philisthiim,<BR> et pueris alienis adh&#230;serunt.<BR></P>
<P><a name="007">7</A>&nbsp;Repleta est terra argento et auro,<BR> et non est finis thesaurorum ejus.<BR></P>
<P><a name="008">8</A>&nbsp;Et repleta est terra ejus equis,<BR> et innumerabiles quadrig&#230; ejus.<BR> Et repleta est terra ejus idolis;<BR> opus manuum suarum adoraverunt,<BR> quod fecerunt digiti eorum.<BR></P>
<P><a name="009">9</A>&nbsp;Et incurvavit se homo,<BR> et humiliatus est vir;<BR> ne ergo dimittas eis.<BR></P>
<P><a name="010">10</A>&nbsp;Ingredere in petram, et abscondere in fossa humo<BR> a facie timoris Domini, et a gloria majestatis ejus.<BR></P>
<P><a name="011">11</A>&nbsp;Oculi sublimes hominis humiliati sunt,<BR> et incurvabitur altitudo virorum;<BR> exaltabitur autem Dominus solus<BR> in die illa.<BR></P>
<P><a name="012">12</A>&nbsp;Quia dies Domini exercituum<BR> super omnem superbum, et excelsum,<BR> et super omnem arrogantem,<BR> et humiliabitur;<BR></P>
<P><a name="013">13</A>&nbsp;et super omnes cedros Libani sublimes et erectas,<BR> et super omnes quercus Basan,<BR></P>
<P><a name="014">14</A>&nbsp;et super omnes montes excelsos,<BR> et super omnes colles elevatos,<BR></P>
<P><a name="015">15</A>&nbsp;et super omnem turrim excelsam,<BR> et super omnem murum munitum,<BR></P>
<P><a name="016">16</A>&nbsp;et super omnes naves Tharsis,<BR> et super omne quod visu pulchrum est,<BR></P>
<P><a name="017">17</A>&nbsp;et incurvabitur sublimitas hominum,<BR> et humiliabitur altitudo virorum,<BR> et elevabitur Dominus solus<BR> in die illa;<BR></P>
<P><a name="018">18</A>&nbsp;et idola penitus conterentur;<BR></P>
<P><a name="019">19</A>&nbsp;et introibunt in speluncas petrarum,<BR> et in voragines terr&#230;,<BR> a facie formidinis Domini<BR> et a gloria majestatis ejus,<BR> cum surrexerit percutere terram.<BR></P>
<P><a name="020">20</A>&nbsp;In die illa projiciet homo<BR> idola argenti sui, et simulacra auri sui,<BR> qu&#230; fecerat sibi ut adoraret,<BR> talpas et vespertiliones.<BR></P>
<P><a name="021">21</A>&nbsp;Et ingreditur scissuras petrarum<BR> et in cavernas saxorum,<BR> a facie formidinis Domini,<BR> et a gloria majestatis ejus,<BR> cum surrexerit percutere terram.<BR></P>
<P><a name="022">22</A>&nbsp;Quiescite ergo ab homine,<BR> cujus spiritus in naribus ejus est,<BR> quia excelsus reputatus est ipse.]</P>
<P><HR>
<CENTER>
<A HREF="isa003">Next: Isaiah Chapter 3</A></CENTER>
</BODY>
</HTML>
