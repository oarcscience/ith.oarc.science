<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/act003.htm">Polyglot</A>&nbsp;
<A HREF="../gnt/act003.htm">GNT</A>&nbsp;
<A HREF="../kjv/act003.htm">KJV</A>&nbsp;

<BR>
<BR><A HREF="act.htm">Acts Index</A><BR>
&nbsp;
<A HREF="act002.htm">Previous</A>&nbsp;
<A HREF="act004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 3</H3><P><a name="001">1</A>&nbsp;Petrus autem et Joannes ascendebant in templum ad horam orationis nonam.</P>
<P><a name="002">2</A>&nbsp;Et quidam vir, qui erat claudus ex utero matris su&#230;, bajulabatur: quem ponebant quotidie ad portam templi, qu&#230; dicitur Speciosa, ut peteret eleemosynam ab intro&#235;untibus in templum.</P>
<P><a name="003">3</A>&nbsp;Is cum vidisset Petrum et Joannem incipientes introire in templum, rogabat ut eleemosynam acciperet.</P>
<P><a name="004">4</A>&nbsp;Intuens autem in eum Petrus cum Joanne, dixit: Respice in nos.</P>
<P><a name="005">5</A>&nbsp;At ille intendebat in eos, sperans se aliquid accepturum ab eis.</P>
<P><a name="006">6</A>&nbsp;Petrus autem dixit: Argentum et aurum non est mihi: quod autem habeo, hoc tibi do: in nomine Jesu Christi Nazareni surge, et ambula.</P>
<P><a name="007">7</A>&nbsp;Et apprehensa manu ejus dextera, allevavit eum, et protinus consolidat&#230; sunt bases ejus et plant&#230;.</P>
<P><a name="008">8</A>&nbsp;Et exiliens stetit, et ambulabat: et intravit cum illis in templum ambulans, et exiliens, et laudans Deum.</P>
<P><a name="009">9</A>&nbsp;Et vidit omnis populus eum ambulantem et laudantem Deum.</P>
<P><a name="010">10</A>&nbsp;Cognoscebant autem illum, quod ipse erat qui ad eleemosynam sedebat ad Speciosam portam templi: et impleti sunt stupore et extasi in eo quod contigerat illi.</P>
<P><a name="011">11</A>&nbsp;Cum teneret autem Petrum et Joannem, cucurrit omnis populus ad eos ad porticum qu&#230; appellatur Salomonis, stupentes.<BR>
</P>
<P><a name="012">12</A>&nbsp;Videns autem Petrus, respondit ad populum: Viri Isra&#235;lit&#230;, quid miramini in hoc, aut nos quid intuemini, quasi nostra virtute aut potestate fecerimus hunc ambulare?</P>
<P><a name="013">13</A>&nbsp;Deus Abraham, et Deus Isaac, et Deus Jacob, Deus patrum nostrorum glorificavit filium suum Jesum, quem vos quidem tradidistis, et negastis ante faciem Pilati, judicante illo dimitti.</P>
<P><a name="014">14</A>&nbsp;Vos autem sanctum et justum negastis, et petistis virum homicidam donari vobis:</P>
<P><a name="015">15</A>&nbsp;auctorem vero vit&#230; interfecistis, quem Deus suscitavit a mortuis, cujus nos testes sumus.</P>
<P><a name="016">16</A>&nbsp;Et in fide nominis ejus, hunc quem vos vidistis et nostis, confirmavit nomen ejus: et fides, qu&#230; per eum est, dedit integram sanitatem istam in conspectu omnium vestrum.</P>
<P><a name="017">17</A>&nbsp;Et nunc, fratres, scio quia per ignorantiam fecistis, sicut et principes vestri.</P>
<P><a name="018">18</A>&nbsp;Deus autem, qu&#230; pr&#230;nuntiavit per os omnium prophetarum, pati Christum suum, sic implevit.</P>
<P><a name="019">19</A>&nbsp;P&#156;nitemini igitur et convertimini, ut deleantur peccata vestra:</P>
<P><a name="020">20</A>&nbsp;ut cum venerint tempora refrigerii a conspectu Domini, et miserit eum qui pr&#230;dicatus est vobis, Jesum Christum,</P>
<P><a name="021">21</A>&nbsp;quem oportet quidem c&#230;lum suscipere usque in tempora restitutionis omnium qu&#230; locutus est Deus per os sanctorum suorum a s&#230;culo prophetarum.</P>
<P><a name="022">22</A>&nbsp;Moyses quidem dixit: Quoniam prophetam suscitabit vobis Dominus Deus vester de fratribus vestris, tamquam me: ipsum audietis juxta omnia qu&#230;cumque locutus fuerit vobis.</P>
<P><a name="023">23</A>&nbsp;Erit autem: omnis anima qu&#230; non audierit prophetam illum, exterminabitur de plebe.</P>
<P><a name="024">24</A>&nbsp;Et omnes prophet&#230;, a Samuel et deinceps, qui locuti sunt, annuntiaverunt dies istos.</P>
<P><a name="025">25</A>&nbsp;Vos estis filii prophetarum, et testamenti quod disposuit Deus ad patres nostros, dicens ad Abraham: Et in semine tuo benedicentur omnes famili&#230; terr&#230;.</P>
<P><a name="026">26</A>&nbsp;Vobis primum Deus suscitans filium suum, misit eum benedicentem vobis: ut convertat se unusquisque a nequitia sua.</P>
<P><HR>
<CENTER>
<A HREF="act004.htm">Next: Acts Chapter 4</A></CENTER>
</BODY>
</HTML>
