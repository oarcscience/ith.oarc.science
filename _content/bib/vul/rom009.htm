<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rom009.htm">Polyglot</A>&nbsp;
<A HREF="../gnt/rom009.htm">GNT</A>&nbsp;
<A HREF="../kjv/rom009.htm">KJV</A>&nbsp;

<BR>
<BR><A HREF="rom.htm">Romans Index</A><BR>
&nbsp;
<A HREF="rom008.htm">Previous</A>&nbsp;
<A HREF="rom010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 9</H3><P><a name="001">1</A>&nbsp;Veritatem dico in Christo, non mentior: testimonium mihi perhibente conscientia mea in Spiritu Sancto:</P>
<P><a name="002">2</A>&nbsp;quoniam tristitia mihi magna est, et continuus dolor cordi meo.</P>
<P><a name="003">3</A>&nbsp;Optabam enim ego ipse anathema esse a Christo pro fratribus meis, qui sunt cognati mei secundum carnem,</P>
<P><a name="004">4</A>&nbsp;qui sunt Isra&#235;lit&#230;, quorum adoptio est filiorum, et gloria, et testamentum, et legislatio, et obsequium, et promissa:</P>
<P><a name="005">5</A>&nbsp;quorum patres, et ex quibus est Christus secundum carnem, qui est super omnia Deus benedictus in s&#230;cula. Amen.</P>
<P><a name="006">6</A>&nbsp;Non autem quod exciderit verbum Dei. Non enim omnes qui ex Isra&#235;l sunt, ii sunt Isra&#235;lit&#230;:</P>
<P><a name="007">7</A>&nbsp;neque qui semen sunt Abrah&#230;, omnes filii: sed in Isaac vocabitur tibi semen:</P>
<P><a name="008">8</A>&nbsp;id est, non qui filii carnis, hi filii Dei: sed qui filii sunt promissionis, &#230;stimantur in semine.</P>
<P><a name="009">9</A>&nbsp;Promissionis enim verbum hoc est: Secundum hoc tempus veniam: et erit Sar&#230; filius.</P>
<P><a name="010">10</A>&nbsp;Non solum autem illa: sed et Rebecca ex uno concubitu habens, Isaac patris nostri.</P>
<P><a name="011">11</A>&nbsp;Cum enim nondum nati fuissent, aut aliquid boni egissent, aut mali (ut secundum electionem propositum Dei maneret),</P>
<P><a name="012">12</A>&nbsp;non ex operibus, sed ex vocante dictum est ei quia major serviet minori,</P>
<P><a name="013">13</A>&nbsp;sicut scriptum est: Jacob dilexi, Esau autem odio habui.<BR>
</P>
<P><a name="014">14</A>&nbsp;Quid ergo dicemus? numquid iniquitas apud Deum? Absit.</P>
<P><a name="015">15</A>&nbsp;Moysi enim dicit: Miserebor cujus misereor: et misericordiam pr&#230;stabo cujus miserebor.</P>
<P><a name="016">16</A>&nbsp;Igitur non volentis, neque currentis, sed miserentis est Dei.</P>
<P><a name="017">17</A>&nbsp;Dicit enim Scriptura Pharaoni: Quia in hoc ipsum excitavi te, ut ostendam in te virtutem meam: et ut annuntietur nomen meum in universa terra.</P>
<P><a name="018">18</A>&nbsp;Ergo cujus vult miseretur, et quem vult indurat.</P>
<P><a name="019">19</A>&nbsp;Dicis itaque mihi: Quid adhuc queritur? voluntati enim ejus quis resistit?</P>
<P><a name="020">20</A>&nbsp;O homo, tu quis es, qui respondeas Deo? numquid dicit figmentum ei qui se finxit: Quid me fecisti sic?</P>
<P><a name="021">21</A>&nbsp;an non habet potestatem figulus luti ex eadem massa facere aliud quidem vas in honorem, aliud vero in contumeliam?</P>
<P><a name="022">22</A>&nbsp;Quod si Deus volens ostendere iram, et notum facere potentiam suam, sustinuit in multa patientia vasa ir&#230;, apta in interitum,</P>
<P><a name="023">23</A>&nbsp;ut ostenderet divitias glori&#230; su&#230; in vasa misericordi&#230;, qu&#230; pr&#230;paravit in gloriam.</P>
<P><a name="024">24</A>&nbsp;Quos et vocavit nos non solum ex Jud&#230;is, sed etiam in gentibus,</P>
<P><a name="025">25</A>&nbsp;sicut in Osee dicit: Vocabo non plebem meam, plebem meam: et non dilectam, dilectam: et non misericordiam consecutam, misericordiam consecutam.</P>
<P><a name="026">26</A>&nbsp;Et erit: in loco, ubi dictum est eis: Non plebs mea vos: ibi vocabuntur filii Dei vivi.</P>
<P><a name="027">27</A>&nbsp;Isaias autem clamat pro Isra&#235;l: Si fuerit numerus filiorum Isra&#235;l tamquam arena maris, reliqui&#230; salv&#230; fient.</P>
<P><a name="028">28</A>&nbsp;Verbum enim consummans, et abbrevians in &#230;quitate: quia verbum breviatum faciet Dominus super terram:</P>
<P><a name="029">29</A>&nbsp;et sicut pr&#230;dixit Isaias: Nisi Dominus Sabaoth reliquisset nobis semen, sicut Sodoma facti essemus, et sicut Gomorrha similes fuissemus.<BR>
</P>
<P><a name="030">30</A>&nbsp;Quid ergo dicemus? Quod gentes, qu&#230; non sectabantur justitiam, apprehenderunt justitiam: justitiam autem, qu&#230; ex fide est.</P>
<P><a name="031">31</A>&nbsp;Isra&#235;l vero sectando legem justiti&#230;, in legem justiti&#230; non pervenit.</P>
<P><a name="032">32</A>&nbsp;Quare? Quia non ex fide, sed quasi ex operibus: offenderunt enim in lapidem offensionis,</P>
<P><a name="033">33</A>&nbsp;sicut scriptum est: Ecce pono in Sion lapidem offensionis, et petram scandali: et omnis qui credit in eum, non confundetur.</P>
<P><HR>
<CENTER>
<A HREF="rom010.htm">Next: Romans Chapter 10</A></CENTER>
</BODY>
</HTML>
