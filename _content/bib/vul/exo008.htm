<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo008">Polyglot</A>&nbsp;
<A HREF="../kjv/exo008">KJV</A>&nbsp;
<A HREF="../sep/exo008">Sep</A>&nbsp;
<A HREF="../tan/exo008">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo007">Previous</A>&nbsp;
<A HREF="exo009">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 8</H3><P><a name="001">1</A>&nbsp;Dixit quoque Dominus ad Moysen: Ingredere ad Pharaonem, et dices ad eum: H&#230;c dicit Dominus: Dimitte populum meum, ut sacrificet mihi:</P>
<P><a name="002">2</A>&nbsp;sin autem nolueris dimittere, ecce ego percutiam omnes terminos tuos ranis,</P>
<P><a name="003">3</A>&nbsp;et ebulliet fluvius ranas: qu&#230; ascendent, et ingredientur domum tuam, et cubiculum lectuli tui, et super stratum tuum, et in domos servorum tuorum, et in populum tuum, et in furnos tuos, et in reliquias ciborum tuorum:</P>
<P><a name="004">4</A>&nbsp;et ad te, et ad populum tuum, et ad omnes servos tuos intrabunt ran&#230;.</P>
<P><a name="005">5</A>&nbsp;Dixitque Dominus ad Moysen: Dic ad Aaron: Extende manum tuam super fluvios ac super rivos et paludes, et educ ranas super terram &#198;gypti.</P>
<P><a name="006">6</A>&nbsp;Et extendit Aaron manum super aquas &#198;gypti, et ascenderunt ran&#230;, operueruntque terram &#198;gypti.</P>
<P><a name="007">7</A>&nbsp;Fecerunt autem et malefici per incantationes suas similiter, eduxeruntque ranas super terram &#198;gypti.</P>
<P><a name="008">8</A>&nbsp;Vocavit autem Pharao Moysen et Aaron, et dixit eis: Orate Dominum ut auferat ranas a me et a populo meo, et dimittam populum ut sacrificet Domino.</P>
<P><a name="009">9</A>&nbsp;Dixitque Moyses ad Pharaonem: Constitue mihi quando deprecer pro te, et pro servis tuis, et pro populo tuo, ut abigantur ran&#230; a te, et a domo tua, et a servis tuis, et a populo tuo: et tantum in flumine remaneant.</P>
<P><a name="010">10</A>&nbsp;Qui respondit: Cras. At ille: Juxta, inquit, verbum tuum faciam: ut scias quoniam non est sicut Dominus Deus noster.</P>
<P><a name="011">11</A>&nbsp;Et recedent ran&#230; a te, et a domo tua, et a servis tuis, et a populo tuo: et tantum in flumine remanebunt.</P>
<P><a name="012">12</A>&nbsp;Egressique sunt Moyses et Aaron a Pharaone: et clamavit Moyses ad Dominum pro sponsione ranarum quam condixerat Pharaoni.</P>
<P><a name="013">13</A>&nbsp;Fecitque Dominus juxta verbum Moysi: et mortu&#230; sunt ran&#230; de domibus, et de villis, et de agris.</P>
<P><a name="014">14</A>&nbsp;Congregaveruntque eas in immensos aggeres, et computruit terra.</P>
<P><a name="015">15</A>&nbsp;Videns autem Pharao quod data esset requies, ingravavit cor suum, et non audivit eos, sicut pr&#230;ceperat Dominus.<BR>
</P>
<P><a name="016">16</A>&nbsp;Dixitque Dominus ad Moysen: Loquere ad Aaron: Extende virgam tuam, et percute pulverem terr&#230;: et sint sciniphes in universa terra &#198;gypti.</P>
<P><a name="017">17</A>&nbsp;Feceruntque ita. Et extendit Aaron manum, virgam tenens: percussitque pulverem terr&#230;, et facti sunt sciniphes in hominibus, et in jumentis: omnis pulvis terr&#230; versus est in sciniphes per totam terram &#198;gypti.</P>
<P><a name="018">18</A>&nbsp;Feceruntque similiter malefici incantationibus suis, ut educerent sciniphes, et non potuerunt: erantque sciniphes tam in hominibus quam in jumentis.</P>
<P><a name="019">19</A>&nbsp;Et dixerunt malefici ad Pharaonem: Digitus Dei est hic; induratumque est cor Pharaonis, et non audivit eos sicut pr&#230;ceperat Dominus.<BR>
</P>
<P><a name="020">20</A>&nbsp;Dixit quoque Dominus ad Moysen: Consurge diluculo, et sta coram Pharaone: egredietur enim ad aquas: et dices ad eum: H&#230;c dicit Dominus: Dimitte populum meum ut sacrificet mihi.</P>
<P><a name="021">21</A>&nbsp;Quod si non dimiseris eum, ecce ego immittam in te, et in servos tuos, et in populum tuum, et in domos tuas, omne genus muscarum: et implebuntur domus &#198;gyptiorum muscis diversi generis, et universa terra in qua fuerint.</P>
<P><a name="022">22</A>&nbsp;Faciamque mirabilem in die illa terram Gessen, in qua populus meus est, ut non sint ibi musc&#230;: et scias quoniam ego Dominus in medio terr&#230;.</P>
<P><a name="023">23</A>&nbsp;Ponamque divisionem inter populum meum et populum tuum: cras erit signum istud.</P>
<P><a name="024">24</A>&nbsp;Fecitque Dominus ita. Et venit musca gravissima in domos Pharaonis et servorum ejus, et in omnem terram &#198;gypti: corruptaque est terra ab hujuscemodi muscis.</P>
<P><a name="025">25</A>&nbsp;Vocavitque Pharao Moysen et Aaron, et ait eis: Ite et sacrificate Deo vestro in terra hac.</P>
<P><a name="026">26</A>&nbsp;Et ait Moyses: Non potest ita fieri: abominationes enim &#198;gyptiorum immolabimus Domino Deo nostro: quod si mactaverimus ea qu&#230; colunt &#198;gyptii coram eis, lapidibus nos obruent.</P>
<P><a name="027">27</A>&nbsp;Viam trium dierum pergemus in solitudinem: et sacrificabimus Domino Deo nostro, sicut pr&#230;cepit nobis.</P>
<P><a name="028">28</A>&nbsp;Dixitque Pharao: Ego dimittam vos ut sacrificetis Domino Deo vestro in deserto: verumtamen longius ne abeatis, rogate pro me.</P>
<P><a name="029">29</A>&nbsp;At ait Moyses: Egressus a te, orabo Dominum: et recedet musca a Pharaone, et a servis suis, et a populo ejus cras: verumtamen noli ultra fallere, ut non dimittas populum sacrificare Domino.</P>
<P><a name="030">30</A>&nbsp;Egressusque Moyses a Pharaone, oravit Dominum.</P>
<P><a name="031">31</A>&nbsp;Qui fecit juxta verbum illius, et abstulit muscas a Pharaone, et a servis suis, et a populo ejus: non superfuit ne una quidem.</P>
<P><a name="032">32</A>&nbsp;Et ingravatum est cor Pharaonis, ita ut nec hac quidem vice dimitteret populum.</P>
<P><HR>
<CENTER>
<A HREF="exo009">Next: Exodus Chapter 9</A></CENTER>
</BODY>
</HTML>
