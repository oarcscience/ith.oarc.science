<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1005.htm">Polyglot</A>&nbsp;
<A HREF="../kjv/sa1005.htm">KJV</A>&nbsp;
<A HREF="../sep/sa1005.htm">Sep</A>&nbsp;
<A HREF="../tan/sa1005.htm">Tan</A>&nbsp;

<BR>
<BR><A HREF="sa1.htm">1 Samuel Index</A><BR>
&nbsp;
<A HREF="sa1004.htm">Previous</A>&nbsp;
<A HREF="sa1006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 5</H3><P><a name="001">1</A>&nbsp;Philisthiim autem tulerunt arcam Dei, et asportaverunt eam a lapide Adjutorii in Azotum.</P>
<P><a name="002">2</A>&nbsp;Tuleruntque Philisthiim arcam Dei, et intulerunt eam in templum Dagon, et statuerunt eam juxta Dagon.</P>
<P><a name="003">3</A>&nbsp;Cumque surrexissent diluculo Azotii altera die, ecce Dagon jacebat pronus in terra ante arcam Domini: et tulerunt Dagon, et restituerunt eum in locum suum.</P>
<P><a name="004">4</A>&nbsp;Rursumque mane die altera consurgentes, invenerunt Dagon jacentem super faciem suam in terra coram arca Domini: caput autem Dagon, et du&#230; palm&#230; manuum ejus absciss&#230; erant super limen:</P>
<P><a name="005">5</A>&nbsp;porro Dagon solus truncus remanserat in loco suo. Propter hanc causam non calcant sacerdotes Dagon, et omnes qui ingrediuntur templum ejus, super limen Dagon in Azoto, usque in hodiernum diem.</P>
<P><a name="006">6</A>&nbsp;Aggravata est autem manus Domini super Azotios, et demolitus est eos: et percussit in secretiori parte natium Azotum, et fines ejus. Et ebullierunt vill&#230; et agri in medio regionis illius, et nati sunt mures et facta est confusio mortis magn&#230; in civitate.</P>
<P><a name="007">7</A>&nbsp;Videntes autem viri Azotii hujuscemodi plagam, dixerunt: Non maneat arca Dei Isra&#235;l apud nos: quoniam dura est manus ejus super nos, et super Dagon deum nostrum.</P>
<P><a name="008">8</A>&nbsp;Et mittentes congregaverunt omnes satrapas Philisthinorum ad se, et dixerunt: Quid faciemus de arca Dei Isra&#235;l? Responderuntque Geth&#230;i: Circumducatur arca Dei Isra&#235;l. Et circumduxerunt arcam Dei Isra&#235;l.</P>
<P><a name="009">9</A>&nbsp;Illis autem circumducentibus eam, fiebat manus Domini per singulas civitates interfectionis magn&#230; nimis: et percutiebat viros uniuscujusque urbis, a parvo usque ad majorem, et computrescebant prominentes extales eorum. Inieruntque Geth&#230;i consilium, et fecerunt sibi sedes pelliceas.</P>
<P><a name="010">10</A>&nbsp;Miserunt ergo arcam Dei in Accaron. Cumque venisset arca Dei in Accaron, exclamaverunt Accaronit&#230;, dicentes: Adduxerunt ad nos arcam Dei Isra&#235;l ut interficiat nos et populum nostrum.</P>
<P><a name="011">11</A>&nbsp;Miserunt itaque et congregaverunt omnes satrapas Philisthinorum: qui dixerunt: Dimittite arcam Dei Isra&#235;l, et revertatur in locum suum, et non interficiat nos cum populo nostro.</P>
<P><a name="012">12</A>&nbsp;Fiebat enim pavor mortis in singulis urbibus, et gravissima valde manus Dei. Viri quoque qui mortui non fuerant, percutiebantur in secretiori parte natium: et ascendebat ululatus uniuscujusque civitatis in c&#230;lum.</P>
<P><HR>
<CENTER>
<A HREF="sa1006.htm">Next: 1 Samuel Chapter 6</A></CENTER>
</BODY>
</HTML>
