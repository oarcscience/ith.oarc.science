<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezra: Ezra Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ezr003">Polyglot</A>&nbsp;
<A HREF="../kjv/ezr003">KJV</A>&nbsp;
<A HREF="../tan/ezr003">Tan</A>&nbsp;

<BR>
<BR><A HREF="ezr">Ezra Index</A><BR>
&nbsp;
<A HREF="ezr002">Previous</A>&nbsp;
<A HREF="ezr004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezra Chapter 3</H3><P><a name="001">1</A>&nbsp;Jamque venerat mensis septimus, et erant filii Isra&#235;l in civitatibus suis: congregatus est ergo populus quasi vir unus in Jerusalem.</P>
<P><a name="002">2</A>&nbsp;Et surrexit Josue filius Josedec, et fratres ejus sacerdotes, et Zorobabel filius Salathiel, et fratres ejus, et &#230;dificaverunt altare Dei Isra&#235;l ut offerrent in eo holocautomata, sicut scriptum est in lege Moysi viri Dei.</P>
<P><a name="003">3</A>&nbsp;Collocaverunt autem altare Dei super bases suas, deterrentibus eos per circuitum populis terrarum: et obtulerunt super illud holocaustum Domino mane et vespere.</P>
<P><a name="004">4</A>&nbsp;Feceruntque solemnitatem tabernaculorum, sicut scriptum est, et holocaustum diebus singulis per ordinem secundum pr&#230;ceptum opus diei in die suo.</P>
<P><a name="005">5</A>&nbsp;Et post h&#230;c holocaustum juge, tam in calendis quam in universis solemnitatibus Domini qu&#230; erant consecrat&#230;, et in omnibus in quibus ultro offerebatur munus Domino.</P>
<P><a name="006">6</A>&nbsp;A primo die mensis septimi c&#156;perunt offerre holocaustum Domino: porro templum Dei nondum fundatum erat.</P>
<P><a name="007">7</A>&nbsp;Dederunt autem pecunias latomis et c&#230;mentariis: cibum quoque, et potum, et oleum Sidoniis Tyriisque, ut deferrent ligna cedrina de Libano ad mare Joppe, juxta quod pr&#230;ceperat Cyrus rex Persarum eis.<BR>
</P>
<P><a name="008">8</A>&nbsp;Anno autem secundo adventus eorum ad templum Dei in Jerusalem, mense secundo, c&#156;perunt Zorobabel filius Salathiel, et Josue filius Josedec, et reliqui de fratribus eorum sacerdotes, et Levit&#230;, et omnes qui venerant de captivitate in Jerusalem, et constituerunt Levitas a viginti annis et supra, ut urgerent opus Domini.</P>
<P><a name="009">9</A>&nbsp;Stetitque Josue et filii ejus et fratres ejus, Cedmihel et filii ejus, et filii Juda, quasi vir unus, ut instarent super eos qui faciebant opus in templo Dei: filii Henadad, et filii eorum, et fratres eorum Levit&#230;.</P>
<P><a name="010">10</A>&nbsp;Fundato igitur a c&#230;mentariis templo Domini, steterunt sacerdotes in ornatu suo cum tubis, et Levit&#230; filii Asaph in cymbalis, ut laudarent Deum per manus David regis Isra&#235;l.</P>
<P><a name="011">11</A>&nbsp;Et concinebant in hymnis, et confessione Domino: Quoniam bonus, quoniam in &#230;ternum misericordia ejus super Isra&#235;l. Omnis quoque populus vociferabatur clamore magno in laudando Dominum, eo quod fundatum esset templum Domini.</P>
<P><a name="012">12</A>&nbsp;Plurimi etiam de sacerdotibus et Levitis, et principes patrum, et seniores, qui viderant templum prius cum fundatum esset, et hoc templum, in oculis eorum, flebant voce magna: et multi vociferantes in l&#230;titia, elevabant vocem.</P>
<P><a name="013">13</A>&nbsp;Nec poterat quisquam agnoscere vocem clamoris l&#230;tantium, et vocem fletus populi: commistim enim populus vociferabatur clamore magno, et vox audiebatur procul.</P>
<P><HR>
<CENTER>
<A HREF="ezr004">Next: Ezra Chapter 4</A></CENTER>
</BODY>
</HTML>
