<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 37</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir037">Polyglot</A>&nbsp;
<A HREF="../apo/sir037">Apo</A>&nbsp;
<A HREF="../sep/sir037">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir036">Previous</A>&nbsp;
<A HREF="sir038">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 37</H3><P><a name="001">1</A>&nbsp;[Omnis amicus dicet: Et ego amicitiam copulavi:<BR> sed est amicus solo nomine amicus.<BR> Nonne tristitia inest usque ad mortem?<BR></P>
<P><a name="002">2</A>&nbsp;sodalis autem et amicus ad inimicitiam convertentur.<BR></P>
<P><a name="003">3</A>&nbsp;O pr&#230;sumptio nequissima, unde create es<BR> cooperire aridam malitia et dolositate illius?<BR></P>
<P><a name="004">4</A>&nbsp;Sodalis amico conjucundatur in oblectationibus,<BR> et in tempore tribulationis adversarius erit.<BR></P>
<P><a name="005">5</A>&nbsp;Sodalis amico condolet causa ventris,<BR> et contra hostem accipiet scutum.<BR></P>
<P><a name="006">6</A>&nbsp;Non obliviscaris amici tui in animo tuo,<BR> et non immemor sis illius in opibus tuis.<BR></P>
<P><a name="007">7</A>&nbsp;Noli consiliari cum eo qui tibi insidiatur,<BR> et a zelantibus te absconde consilium.]<BR>
</P>
<P><a name="008">8</A>&nbsp;[Omnis consiliarius prodit consilium,<BR> sed est consiliarius in semetipso.<BR></P>
<P><a name="009">9</A>&nbsp;A consiliario serva animam tuam:<BR> prius scito qu&#230; sit illius necessitas:<BR> et ipse enim animo suo cogitabit:<BR></P>
<P><a name="010">10</A>&nbsp;ne forte mittat sudem in terram,<BR> et dicat tibi:<BR></P>
<P><a name="011">11</A>&nbsp;Bona est via tua:<BR> et stet e contrario videre quid tibi eveniat.<BR></P>
<P><a name="012">12</A>&nbsp;Cum viro irreligioso tracta de sanctitate,<BR> et cum injusto de justitia,<BR> et cum muliere de ea qu&#230; &#230;mulatur,<BR> cum timido de bello,<BR> cum negotiatore de trajectione,<BR> cum emptore de venditione,<BR> cum viro livido de gratiis agendis,<BR></P>
<P><a name="013">13</A>&nbsp;cum impio de pietate,<BR> cum inhonesto de honestate,<BR> cum operario agrario de omni opere,<BR></P>
<P><a name="014">14</A>&nbsp;cum operario annuali de consummatione anni,<BR> cum servo pigro de multa operatione.<BR> Non attendas his in omni consilio:<BR></P>
<P><a name="015">15</A>&nbsp;sed cum viro sancto assiduus esto,<BR> quemcumque cognoveris observantem timorem Dei:<BR></P>
<P><a name="016">16</A>&nbsp;cujus anima est secundum animam tuam,<BR> et qui, cum titubaveris in tenebris, condolebit tibi.<BR></P>
<P><a name="017">17</A>&nbsp;Cor boni consilii statue tecum:<BR> non est enim tibi aliud pluris illo.<BR></P>
<P><a name="018">18</A>&nbsp;Anima viri sancti enuntiat aliquando vera,<BR> quam septem circumspectores sedentes in excelso ad speculandum.<BR></P>
<P><a name="019">19</A>&nbsp;Et in his omnibus deprecare Altissimum,<BR> ut dirigat in veritate viam tuam.]<BR>
</P>
<P><a name="020">20</A>&nbsp;[Ante omnia opera verbum verax pr&#230;cedat te,<BR> et ante omnem actum consilium stabile.<BR></P>
<P><a name="021">21</A>&nbsp;Verbum nequam immutabit cor:<BR> ex quo partes quatuor oriuntur:<BR> bonum et malum, vita et mors:<BR> et dominatrix illorum est assidua lingua.<BR> Est vir astutus multorum eruditor,<BR> et anim&#230; su&#230; inutilis est.<BR></P>
<P><a name="022">22</A>&nbsp;Vir peritus multos erudivit,<BR> et anim&#230; su&#230; suavis est.<BR></P>
<P><a name="023">23</A>&nbsp;Qui sophistice loquitur odibilis est:<BR> in omni re defraudabitur.<BR></P>
<P><a name="024">24</A>&nbsp;Non est illi data a Domino gratia,<BR> omni enim sapientia defraudatus est.<BR></P>
<P><a name="025">25</A>&nbsp;Est sapiens anim&#230; su&#230; sapiens,<BR> et fructus sensus illius laudabilis.<BR></P>
<P><a name="026">26</A>&nbsp;Vir sapiens plebem suam erudit,<BR> et fructus sensus illius fideles sunt.<BR></P>
<P><a name="027">27</A>&nbsp;Vir sapiens implebitur benedictionibus,<BR> et videntes illum laudabunt.<BR></P>
<P><a name="028">28</A>&nbsp;Vita viri in numero dierum:<BR> dies autem Isra&#235;l innumerabiles sunt.<BR></P>
<P><a name="029">29</A>&nbsp;Sapiens in populo h&#230;reditabit honorem,<BR> et nomen illius erit vivens in &#230;ternum.]<BR>
</P>
<P><a name="030">30</A>&nbsp;[Fili, in vita tua tenta animam tuam,<BR> et si fuerit nequam non des illi potestatem:<BR></P>
<P><a name="031">31</A>&nbsp;non enim omnia omnibus expediunt,<BR> et non omni anim&#230; omne genus placet.<BR></P>
<P><a name="032">32</A>&nbsp;Noli avidus esse in omni epulatione,<BR> et non te effundas super omnem escam:<BR></P>
<P><a name="033">33</A>&nbsp;in multis enim escis erit infirmitas,<BR> et aviditas appropinquabit usque ad choleram.<BR></P>
<P><a name="034">34</A>&nbsp;Propter crapulam multi obierunt:<BR> qui autem abstinens est adjiciet vitam.]</P>
<P><HR>
<CENTER>
<A HREF="sir038">Next: Sirach Chapter 38</A></CENTER>
</BODY>
</HTML>
