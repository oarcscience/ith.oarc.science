<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 19</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/luk019.htm">Polyglot</A>&nbsp;
<A HREF="../gnt/luk019.htm">GNT</A>&nbsp;
<A HREF="../kjv/luk019.htm">KJV</A>&nbsp;

<BR>
<BR><A HREF="luk.htm">Luke Index</A><BR>
&nbsp;
<A HREF="luk018.htm">Previous</A>&nbsp;
<A HREF="luk020.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 19</H3><P><a name="001">1</A>&nbsp;Et ingressus perambulabat Jericho.</P>
<P><a name="002">2</A>&nbsp;Et ecce vir nomine Zach&#230;us: et hic princeps erat publicanorum, et ipse dives:</P>
<P><a name="003">3</A>&nbsp;et qu&#230;rebat videre Jesum, quis esset: et non poterat pr&#230; turba, quia statura pusillus erat.</P>
<P><a name="004">4</A>&nbsp;Et pr&#230;currens ascendit in arborem sycomorum ut videret eum: quia inde erat transiturus.</P>
<P><a name="005">5</A>&nbsp;Et cum venisset ad locum, suspiciens Jesus vidit illum, et dixit ad eum: Zach&#230;e, festinans descende: quia hodie in domo tua oportet me manere.</P>
<P><a name="006">6</A>&nbsp;Et festinans descendit, et excepit illum gaudens.</P>
<P><a name="007">7</A>&nbsp;Et cum viderent omnes, murmurabant, dicentes quod ad hominem peccatorem divertisset.</P>
<P><a name="008">8</A>&nbsp;Stans autem Zach&#230;us, dixit ad Dominum: Ecce dimidium bonorum meorum, Domine, do pauperibus: et si quid aliquem defraudavi, reddo quadruplum.</P>
<P><a name="009">9</A>&nbsp;Ait Jesus ad eum: Quia hodie salus domui huic facta est: eo quod et ipse filius sit Abrah&#230;.</P>
<P><a name="010">10</A>&nbsp;Venit enim Filius hominis qu&#230;rere, et salvum facere quod perierat.<BR>
</P>
<P><a name="011">11</A>&nbsp;H&#230;c illis audientibus adjiciens, dixit parabolam, eo quod esset prope Jerusalem: et quia existimarent quod confestim regnum Dei manifestaretur.</P>
<P><a name="012">12</A>&nbsp;Dixit ergo: Homo quidam nobilis abiit in regionem longinquam accipere sibi regnum, et reverti.</P>
<P><a name="013">13</A>&nbsp;Vocatis autem decem servis suis, dedit eis decem mnas, et ait ad illos: Negotiamini dum venio.</P>
<P><a name="014">14</A>&nbsp;Cives autem ejus oderant eum: et miserunt legationem post illum, dicentes: Nolumus hunc regnare super nos.</P>
<P><a name="015">15</A>&nbsp;Et factum est ut rediret accepto regno: et jussit vocari servos, quibus dedit pecuniam, ut sciret quantum quisque negotiatus esset.</P>
<P><a name="016">16</A>&nbsp;Venit autem primus dicens: Domine, mna tua decem mnas acquisivit.</P>
<P><a name="017">17</A>&nbsp;Et ait illi: Euge bone serve, quia in modico fuisti fidelis, eris potestatem habens super decem civitates.</P>
<P><a name="018">18</A>&nbsp;Et alter venit, dicens: Domine, mna tua fecit quinque mnas.</P>
<P><a name="019">19</A>&nbsp;Et huic ait: Et tu esto super quinque civitates.</P>
<P><a name="020">20</A>&nbsp;Et alter venit, dicens: Domine, ecce mna tua, quam habui repositam in sudario:</P>
<P><a name="021">21</A>&nbsp;timui enim te, quia homo austerus es: tollis quod non posuisti, et metis quod non seminasti.</P>
<P><a name="022">22</A>&nbsp;Dicit ei: De ore tuo te judico, serve nequam. Sciebas quod ego homo austerus sum, tollens quod non posui, et metens quod non seminavi:</P>
<P><a name="023">23</A>&nbsp;et quare non dedisti pecuniam meam ad mensam, ut ego veniens cum usuris utique exegissem illam?</P>
<P><a name="024">24</A>&nbsp;Et astantibus dixit: Auferte ab illo mnam, et date illi qui decem mnas habet.</P>
<P><a name="025">25</A>&nbsp;Et dixerunt ei: Domine, habet decem mnas.</P>
<P><a name="026">26</A>&nbsp;Dico autem vobis, quia omni habenti dabitur, et abundabit: ab eo autem qui non habet, et quod habet auferetur ab eo.</P>
<P><a name="027">27</A>&nbsp;Verumtamen inimicos meos illos, qui noluerunt me regnare super se, adducite huc: et interficite ante me.</P>
<P><a name="028">28</A>&nbsp;Et his dictis, pr&#230;cedebat ascendens Jerosolymam.<BR>
</P>
<P><a name="029">29</A>&nbsp;Et factum est, cum appropinquasset ad Bethphage et Bethaniam, ad montem qui vocatur Oliveti, misit duos discipulos suos,</P>
<P><a name="030">30</A>&nbsp;dicens: Ite in castellum quod contra est: in quod intro&#235;untes, invenietis pullum asin&#230; alligatum, cui nemo umquam hominum sedit: solvite illum, et adducite.</P>
<P><a name="031">31</A>&nbsp;Et si quis vos interrogaverit: Quare solvitis? sic dicetis ei: Quia Dominus operam ejus desiderat.</P>
<P><a name="032">32</A>&nbsp;Abierunt autem qui missi erant: et invenerunt, sicut dixit illis, stantem pullum.</P>
<P><a name="033">33</A>&nbsp;Solventibus autem illis pullum, dixerunt domini ejus ad illos: Quid solvitis pullum?</P>
<P><a name="034">34</A>&nbsp;At illi dixerunt: Quia Dominus eum necessarium habet.</P>
<P><a name="035">35</A>&nbsp;Et duxerunt illum ad Jesum. Et jacentes vestimenta sua supra pullum, imposuerunt Jesum.</P>
<P><a name="036">36</A>&nbsp;Eunte autem illo, substernebant vestimenta sua in via:</P>
<P><a name="037">37</A>&nbsp;et cum appropinquaret jam ad descensum montis Oliveti, c&#156;perunt omnes turb&#230; discipulorum gaudentes laudare Deum voce magna super omnibus, quas viderant, virtutibus,</P>
<P><a name="038">38</A>&nbsp;dicentes: Benedictus, qui venit rex in nomine Domini: pax in c&#230;lo, et gloria in excelsis.</P>
<P><a name="039">39</A>&nbsp;Et quidam pharis&#230;orum de turbis dixerunt ad illum: Magister, increpa discipulos tuos.</P>
<P><a name="040">40</A>&nbsp;Quibus ipse ait: Dico vobis, quia si hi tacuerint, lapides clamabunt.<BR>
</P>
<P><a name="041">41</A>&nbsp;Et ut appropinquavit, videns civitatem flevit super illam, dicens:</P>
<P><a name="042">42</A>&nbsp;Quia si cognovisses et tu, et quidem in hac die tua, qu&#230; ad pacem tibi: nunc autem abscondita sunt ab oculis tuis.</P>
<P><a name="043">43</A>&nbsp;Quia venient dies in te: et circumdabunt te inimici tui vallo, et circumdabunt te: et coangustabunt te undique:</P>
<P><a name="044">44</A>&nbsp;et ad terram prosternent te, et filios tuos, qui in te sunt, et non relinquent in te lapidem super lapidem: eo quod non cognoveris tempus visitationis tu&#230;.</P>
<P><a name="045">45</A>&nbsp;Et ingressus in templum, c&#156;pit ejicere vendentes in illo, et ementes,</P>
<P><a name="046">46</A>&nbsp;dicens illis: Scriptum est: Quia domus mea domus orationis est: vos autem fecistis illam speluncam latronum.</P>
<P><a name="047">47</A>&nbsp;Et erat docens quotidie in templo. Principes autem sacerdotum, et scrib&#230;, et princeps plebis qu&#230;rebant illum perdere:</P>
<P><a name="048">48</A>&nbsp;et non inveniebant quid facerent illi. Omnis enim populus suspensus erat, audiens illum.</P>
<P><HR>
<CENTER>
<A HREF="luk020.htm">Next: Luke Chapter 20</A></CENTER>
</BODY>
</HTML>
