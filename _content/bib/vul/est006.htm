<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Esther: Esther Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/est006">Polyglot</A>&nbsp;
<A HREF="../kjv/est006">KJV</A>&nbsp;
<A HREF="../sep/est006">Sep</A>&nbsp;
<A HREF="../tan/est006">Tan</A>&nbsp;

<BR>
<BR><A HREF="est">Esther Index</A><BR>
&nbsp;
<A HREF="est005">Previous</A>&nbsp;
<A HREF="est007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Esther Chapter 6</H3><P><a name="001">1</A>&nbsp;Noctem illam duxit rex insomnem, jussitque sibi afferri historias et annales priorum temporum. Qu&#230; cum illo pr&#230;sente legerentur,</P>
<P><a name="002">2</A>&nbsp;ventum est ad illum locum ubi scriptum erat quomodo nuntiasset Mardoch&#230;us insidias Bagathan et Thares eunuchorum, regem Assuerum jugulare cupientium.</P>
<P><a name="003">3</A>&nbsp;Quod cum audisset rex, ait: Quid pro hac fide honoris ac pr&#230;mii Mardoch&#230;us consecutus est? Dixerunt ei servi illius ac ministri: Nihil omnino mercedis accepit.</P>
<P><a name="004">4</A>&nbsp;Statimque rex: Quis est, inquit, in atrio? Aman quippe interius atrium domus regi&#230; intraverat, ut suggereret regi, et juberet Mardoch&#230;um affigi patibulo, quod ei fuerat pr&#230;paratum.</P>
<P><a name="005">5</A>&nbsp;Responderunt pueri: Aman stat in atrio. Dixitque rex: Ingrediatur.</P>
<P><a name="006">6</A>&nbsp;Cumque esset ingressus, ait illi: Quid debet fieri viro, quem rex honorare desiderat? Cogitans autem in corde suo Aman, et reputans quod nullum alium rex, nisi se, vellet honorare,</P>
<P><a name="007">7</A>&nbsp;respondit: Homo, quem rex honorare cupit,</P>
<P><a name="008">8</A>&nbsp;debet indui vestibus regiis, et imponi super equum, qui de sella regis est, et accipere regium diadema super caput suum:</P>
<P><a name="009">9</A>&nbsp;et primus de regiis principibus ac tyrannis teneat equum ejus, et per plateam civitatis incedens clamet, et dicat: Sic honorabitur, quemcumque voluerit rex honorare.</P>
<P><a name="010">10</A>&nbsp;Dixitque ei rex: Festina, et sumpta stola et equo, fac, ut locutus es, Mardoch&#230;o Jud&#230;o, qui sedet ante fores palatii. Cave ne quidquam de his, qu&#230; locutus es, pr&#230;termittas.</P>
<P><a name="011">11</A>&nbsp;Tulit itaque Aman stolam et equum, indutumque Mardoch&#230;um in platea civitatis, et impositum equo pr&#230;cedebat, atque clamabat: Hoc honore condignus est, quemcumque rex voluerit honorare.</P>
<P><a name="012">12</A>&nbsp;Reversusque est Mardoch&#230;us ad januam palatii: et Aman festinavit ire in domum suam, lugens et operto capite:</P>
<P><a name="013">13</A>&nbsp;narravitque Zares uxori su&#230;, et amicis, omnia qu&#230; evenissent sibi. Cui responderunt sapientes quos habebat in consilio, et uxor ejus: Si de semine Jud&#230;orum est Mardoch&#230;us, ante quem cadere c&#156;pisti, non poteris ei resistere, sed cades in conspectu ejus.</P>
<P><a name="014">14</A>&nbsp;Adhuc illis loquentibus, venerunt eunuchi regis, et cito eum ad convivium, quod regina paraverat, pergere compulerunt.</P>
<P><HR>
<CENTER>
<A HREF="est007">Next: Esther Chapter 7</A></CENTER>
</BODY>
</HTML>
