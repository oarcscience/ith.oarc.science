<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Lamentations: Lamentations Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lam002">Polyglot</A>&nbsp;
<A HREF="../kjv/lam002">KJV</A>&nbsp;
<A HREF="../sep/lam002">Sep</A>&nbsp;
<A HREF="../tan/lam002">Tan</A>&nbsp;

<BR>
<BR><A HREF="lam">Lamentations Index</A><BR>
&nbsp;
<A HREF="lam001">Previous</A>&nbsp;
<A HREF="lam003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Lamentations Chapter 2</H3><P><a name="001">1</A>&nbsp;[<Aleph>Quomodo obtexit caligine in furore suo<BR> Dominus filiam Sion;<BR> projecit de c&#230;lo in terram<BR> inclytam Isra&#235;l,<BR> et non est recordatus scabelli pedum suorum<BR> in die furoris sui!<BR></P>
<P><a name="002">2</A>&nbsp;<Beth>Pr&#230;cipitavit Dominus, nec pepercit<BR> omnia speciosa Jacob:<BR> destruxit in furore suo<BR> munitiones virginis Juda,<BR> et dejecit in terram;<BR> polluit regnum et principes ejus.<BR></P>
<P><a name="003">3</A>&nbsp;<Ghimel>Confregit in ira furoris sui<BR> omne cornu Isra&#235;l;<BR> avertit retrorsum dexteram suam<BR> a facie inimici,<BR> et succendit in Jacob quasi ignem<BR> flamm&#230; devorantis in gyro.<BR></P>
<P><a name="004">4</A>&nbsp;<Daleth>Tetendit arcum suum quasi inimicus,<BR> firmavit dexteram suam quasi hostis,<BR> et occidit omne quod pulchrum erat visu<BR> in tabernaculo fili&#230; Sion;<BR> effudit quasi ignem<BR> indignationem suam.<BR></P>
<P><a name="005">5</A>&nbsp;<He>Factus est Dominus velut inimicus,<BR> pr&#230;cipitavit Isra&#235;l:<BR> pr&#230;cipitavit omnia m&#156;nia ejus,<BR> dissipavit munitiones ejus,<BR> et replevit in filia Juda<BR> humiliatum et humiliatam.<BR></P>
<P><a name="006">6</A>&nbsp;<Vau>Et dissipavit quasi hortum tentorium suum;<BR> demolitus est tabernaculum suum.<BR> Oblivioni tradidit Dominus in Sion<BR> festivitatem et sabbatum;<BR> et in opprobrium, et in indignationem furoris sui,<BR> regem et sacerdotem.<BR></P>
<P><a name="007">7</A>&nbsp;<Zain>Repulit Dominus altare suum;<BR> maledixit sanctificationi su&#230;:<BR> tradidit in manu inimici<BR> muros turrium ejus.<BR> Vocem dederunt in domo Domini<BR> sicut in die solemni.<BR></P>
<P><a name="008">8</A>&nbsp;<Heth>Cogitavit Dominus dissipare<BR> murum fili&#230; Sion;<BR> tetendit funiculum suum,<BR> et non avertit manum suam a perditione:<BR> luxitque antemurale,<BR> et murus pariter dissipatus est.<BR></P>
<P><a name="009">9</A>&nbsp;<Teth>Defix&#230; sunt in terra port&#230; ejus,<BR> perdidit et contrivit vectes ejus;<BR> regem ejus et principes ejus in gentibus:<BR> non est lex,<BR> et prophet&#230; ejus non invenerunt<BR> visionem a Domino.<BR></P>
<P><a name="010">10</A>&nbsp;<Jod>Sederunt in terra, conticuerunt<BR> senes fili&#230; Sion;<BR> consperserunt cinere capita sua,<BR> accincti sunt ciliciis:<BR> abjecerunt in terram capita sua<BR> virgines Jerusalem.<BR></P>
<P><a name="011">11</A>&nbsp;<Caph>Defecerunt pr&#230; lacrimis oculi mei,<BR> conturbata sunt viscera mea;<BR> effusum est in terra jecur meum<BR> super contritione fili&#230; populi mei,<BR> cum deficeret parvulus et lactens<BR> in plateis oppidi.<BR></P>
<P><a name="012">12</A>&nbsp;<Lamed>Matribus suis dixerunt:<BR> Ubi est triticum et vinum?<BR> cum deficerent quasi vulnerati<BR> in plateis civitatis,<BR> cum exhalarent animas suas<BR> in sinu matrum suarum.<BR></P>
<P><a name="013">13</A>&nbsp;<Mem>Cui comparabo te, vel cui assimilabo te,<BR> filia Jerusalem?<BR> cui ex&#230;quabo te, et consolabor te,<BR> virgo, filia Sion?<BR> magna est enim velut mare contritio tua:<BR> quis medebitur tui?<BR></P>
<P><a name="014">14</A>&nbsp;<Nun>Prophet&#230; tui viderunt tibi<BR> falsa et stulta;<BR> nec aperiebant iniquitatem tuam,<BR> ut te ad p&#156;nitentiam provocarent;<BR> viderunt autem tibi assumptiones falsas,<BR> et ejectiones.<BR></P>
<P><a name="015">15</A>&nbsp;<Samech>Plauserunt super te manibus<BR> omnes transeuntes per viam;<BR> sibilaverunt et moverunt caput suum<BR> super filiam Jerusalem:<BR> H&#230;ccine est urbs, dicentes, perfecti decoris,<BR> gaudium univers&#230; terr&#230;?<BR></P>
<P><a name="016">16</A>&nbsp;<Phe>Aperuerunt super te os suum<BR> omnes inimici tui:<BR> sibilaverunt, et fremuerunt dentibus,<BR> et dixerunt: Devorabimus:<BR> en ista est dies quam exspectabamus;<BR> invenimus, vidimus.<BR></P>
<P><a name="017">17</A>&nbsp;<Ain>Fecit Dominus qu&#230; cogitavit;<BR> complevit sermonem suum,<BR> quem pr&#230;ceperat a diebus antiquis:<BR> destruxit, et non pepercit,<BR> et l&#230;tificavit super te inimicum,<BR> et exaltavit cornu hostium tuorum.<BR></P>
<P><a name="018">18</A>&nbsp;<Sade>Clamavit cor eorum ad Dominum<BR> super muros fili&#230; Sion:<BR> Deduc quasi torrentem lacrimas<BR> per diem et noctem;<BR> non des requiem tibi,<BR> neque taceat pupilla oculi tui.<BR></P>
<P><a name="019">19</A>&nbsp;<Coph>Consurge, lauda in nocte,<BR> in principio vigiliarum;<BR> effunde sicut aquam cor tuum<BR> ante conspectum Domini:<BR> leva ad eum manus tuas<BR> pro anima parvulorum tuorum,<BR> qui defecerunt in fame<BR> in capite omnium compitorum.<BR></P>
<P><a name="020">20</A>&nbsp;<Res>Vide, Domine, et considera<BR> quem vindemiaveris ita.<BR> Ergone comedent mulieres fructum suum,<BR> parvulos ad mensuram palm&#230;?<BR> si occiditur in sanctuario Domini<BR> sacerdos et propheta?<BR></P>
<P><a name="021">21</A>&nbsp;<Sin>Jacuerunt in terra foris<BR> puer et senex;<BR> virgines me&#230; et juvenes mei<BR> ceciderunt in gladio:<BR> interfecisti in die furoris tui,<BR> percussisti, nec misertus es.<BR></P>
<P><a name="022">22</A>&nbsp;<Thau>Vocasti quasi ad diem solemnem,<BR> qui terrerent me de circuitu;<BR> et non fuit in die furoris Domini qui effugeret,<BR> et relinqueretur:<BR> quos educavi et enutrivi,<BR> inimicus meus consumpsit eos.]</P>
<P><HR>
<CENTER>
<A HREF="lam003">Next: Lamentations Chapter 3</A></CENTER>
</BODY>
</HTML>
