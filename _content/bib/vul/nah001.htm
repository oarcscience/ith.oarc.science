<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Nahum: Nahum Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/nah001">Polyglot</A>&nbsp;
<A HREF="../kjv/nah001">KJV</A>&nbsp;
<A HREF="../sep/nah001">Sep</A>&nbsp;
<A HREF="../tan/nah001">Tan</A>&nbsp;

<BR>
<BR><A HREF="nah">Nahum Index</A><BR>
&nbsp;
<A HREF="mic007">Previous</A>&nbsp;
<A HREF="nah002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Nahum Chapter 1</H3><P><a name="001">1</A>&nbsp;Onus Ninive. Liber visionis Nahum Elces&#230;i.<BR>
</P>
<P><a name="002">2</A>&nbsp;[Deus &#230;mulator, et ulciscens Dominus:<BR> ulciscens Dominus, et habens furorem:<BR> ulciscens Dominus in hostes suos,<BR> et irascens ipse inimicis suis.<BR></P>
<P><a name="003">3</A>&nbsp;Dominus patiens, et magnus fortitudine,<BR> et mundans non faciet innocentem.<BR> Dominus in tempestate et turbine vi&#230; ejus,<BR> et nebul&#230; pulvis pedum ejus.<BR></P>
<P><a name="004">4</A>&nbsp;Increpans mare, et exsiccans illud,<BR> et omnia flumina ad desertum deducens.<BR> Infirmatus est Basan et Carmelus,<BR> et flos Libani elanguit.<BR></P>
<P><a name="005">5</A>&nbsp;Montes commoti sunt ab eo,<BR> et colles desolati sunt:<BR> et contremuit terra a facie ejus,<BR> et orbis, et omnes habitantes in eo.<BR></P>
<P><a name="006">6</A>&nbsp;Ante faciem indignationis ejus quis stabit?<BR> et quis resistet in ira furoris ejus?<BR> Indignatio ejus effusa est ut ignis,<BR> et petr&#230; dissolut&#230; sunt ab eo.<BR></P>
<P><a name="007">7</A>&nbsp;Bonus Dominus,<BR> et confortans in die tribulationis,<BR> et sciens sperantes in se.<BR></P>
<P><a name="008">8</A>&nbsp;Et in diluvio pr&#230;tereunte consummationem faciet loci ejus,<BR> et inimicos ejus persequentur tenebr&#230;.<BR></P>
<P><a name="009">9</A>&nbsp;Quid cogitatis contra Dominum?<BR> Consummationem ipse faciet:<BR> non consurget duplex tribulatio,<BR></P>
<P><a name="010">10</A>&nbsp;quia sicut spin&#230; se invicem complectuntur,<BR> sic convivium eorum pariter potantium;<BR> consumentur quasi stipula ariditate plena.<BR></P>
<P><a name="011">11</A>&nbsp;Ex te exibit cogitans contra Dominum malitiam,<BR> mente pertractans pr&#230;varicationem.<BR></P>
<P><a name="012">12</A>&nbsp;H&#230;c dicit Dominus:<BR> Si perfecti fuerint, et ita plures,<BR> sic quoque attondentur, et pertransibit:<BR> afflixi te, et non affligam te ultra.<BR></P>
<P><a name="013">13</A>&nbsp;Et nunc conteram virgam ejus de dorso tuo,<BR> et vincula tua disrumpam.<BR></P>
<P><a name="014">14</A>&nbsp;Et pr&#230;cipiet super te Dominus;<BR> non seminabitur ex nomine tuo amplius:<BR> de domo Dei tui interficiam sculptile, et conflatile;<BR> ponam sepulchrum tuum, quia inhonoratus es.<BR></P>
<P><a name="015">15</A>&nbsp;Ecce super montes pedes evangelizantis,<BR> et annuntiantis pacem.<BR> Celebra, Juda, festivitates tuas,<BR> et redde vota tua,<BR> quia non adjiciet ultra ut pertranseat in te Belial:<BR> universus interiit.]</P>
<P><HR>
<CENTER>
<A HREF="nah002">Next: Nahum Chapter 2</A></CENTER>
</BODY>
</HTML>
