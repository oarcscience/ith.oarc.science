<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer011">Polyglot</A>&nbsp;
<A HREF="../kjv/jer011">KJV</A>&nbsp;
<A HREF="../sep/jer011">Sep</A>&nbsp;
<A HREF="../tan/jer011">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer010">Previous</A>&nbsp;
<A HREF="jer012">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 11</H3><P><a name="001">1</A>&nbsp;Verbum quod factum est a Domino ad Jeremiam, dicens:</P>
<P><a name="002">2</A>&nbsp;[Audite verba pacti hujus,<BR> et loquimini ad viros Juda,<BR> et ad habitatores Jerusalem,<BR></P>
<P><a name="003">3</A>&nbsp;et dices ad eos: H&#230;c dicit Dominus Deus Isra&#235;l:<BR> Maledictus vir qui non audierit verba pacti hujus<BR></P>
<P><a name="004">4</A>&nbsp;quod pr&#230;cepi patribus vestris,<BR> in die qua eduxi eos de terra &#198;gypti,<BR> de fornace ferrea, dicens:<BR> Audite vocem meam, et facite omnia qu&#230; pr&#230;cipio vobis,<BR> et eritis mihi in populum,<BR> et ego ero vobis in Deum:<BR></P>
<P><a name="005">5</A>&nbsp;ut suscitem juramentum quod juravi patribus vestris,<BR> daturum me eis terram fluentem lacte et melle,<BR> sicut est dies h&#230;c.] Et respondi, et dixi: Amen, Domine.</P>
<P><a name="006">6</A>&nbsp;Et dixit Dominus ad me: [Vociferare omnia verba h&#230;c in civitatibus Juda,<BR> et foris Jerusalem, dicens:<BR> Audite verba pacti hujus, et facite illa,<BR></P>
<P><a name="007">7</A>&nbsp;quia contestans contestatus sum patres vestros,<BR> in die qua eduxi eos de terra &#198;gypti, usque ad diem hanc:<BR> mane consurgens contestatus sum,<BR> et dixi: Audite vocem meam.<BR></P>
<P><a name="008">8</A>&nbsp;Et non audierunt, nec inclinaverunt aurem suam,<BR> sed abierunt, unusquisque in pravitate cordis sui mali:<BR> et induxi super eos omnia verba pacti hujus<BR> quod pr&#230;cepi ut facerent,<BR> et non fecerunt.]</P>
<P><a name="009">9</A>&nbsp;Et dixit Dominus ad me: [Inventa est conjuratio in viris Juda et in habitatoribus Jerusalem.<BR></P>
<P><a name="010">10</A>&nbsp;Reversi sunt ad iniquitates patrum suorum priores,<BR> qui noluerunt audire verba mea:<BR> et hi ergo abierunt post deos alienos, ut servirent eis:<BR> irritum fecerunt domus Isra&#235;l et domus Juda pactum meum<BR> quod pepigi cum patribus eorum.<BR></P>
<P><a name="011">11</A>&nbsp;Quam ob rem h&#230;c dicit Dominus:<BR> Ecce ego inducam super eos mala<BR> de quibus exire non poterunt:<BR> et clamabunt ad me, et non exaudiam eos.<BR></P>
<P><a name="012">12</A>&nbsp;Et ibunt civitates Juda et habitatores Jerusalem,<BR> et clamabunt ad deos quibus libant,<BR> et non salvabunt eos in tempore afflictionis eorum.<BR></P>
<P><a name="013">13</A>&nbsp;Secundum numerum enim civitatum tuarum<BR> erant dii tui, Juda:<BR> et secundum numerum viarum Jerusalem,<BR> posuisti aras confusionis,<BR> aras ad libandum Baalim.<BR></P>
<P><a name="014">14</A>&nbsp;Tu ergo noli orare pro populo hoc,<BR> et ne assumas pro eis laudem et orationem,<BR> quia non exaudiam in tempore clamoris eorum ad me,<BR> in tempore afflictionis eorum.<BR></P>
<P><a name="015">15</A>&nbsp;Quid est, quod dilectus meus in domo mea fecit scelera multa?<BR> numquid carnes sanct&#230; auferent a te malitias tuas,<BR> in quibus gloriata es?<BR></P>
<P><a name="016">16</A>&nbsp;Olivam uberem, pulchram, fructiferam, speciosam,<BR> vocavit Dominus nomen tuum:<BR> ad vocem loquel&#230;, grandis exarsit ignis in ea,<BR> et combusta sunt fruteta ejus.<BR></P>
<P><a name="017">17</A>&nbsp;Et Dominus exercituum, qui plantavit te,<BR> locutus est super te malum,<BR> pro malis domus Isra&#235;l, et domus Juda,<BR> qu&#230; fecerunt sibi ad irritandum me,<BR> libantes Baalim.]<BR>
</P>
<P><a name="018">18</A>&nbsp;[Tu autem, Domine, demonstrasti mihi, et cognovi:<BR> tunc ostendisti mihi studia eorum.<BR></P>
<P><a name="019">19</A>&nbsp;Et ego quasi agnus mansuetus,<BR> qui portatur ad victimam:<BR> et non cognovi quia cogitaverunt super me consilia, dicentes:<BR> Mittamus lignum in panem ejus,<BR> et eradamus eum de terra viventium,<BR> et nomen ejus non memoretur amplius.<BR></P>
<P><a name="020">20</A>&nbsp;Tu autem, Domine Sabaoth, qui judicas juste,<BR> et probas renes et corda,<BR> videam ultionem tuam ex eis:<BR> tibi enim revelavi causam meam.<BR></P>
<P><a name="021">21</A>&nbsp;Propterea h&#230;c dicit Dominus ad viros Anathoth,<BR> qui qu&#230;runt animam tuam, et dicunt:<BR> Non prophetabis in nomine Domini,<BR> et non morieris in manibus nostris:<BR></P>
<P><a name="022">22</A>&nbsp;propterea h&#230;c dicit Dominus exercituum:<BR> Ecce ego visitabo super eos:<BR> juvenes morientur in gladio;<BR> filii eorum et fili&#230; eorum morientur in fame.<BR></P>
<P><a name="023">23</A>&nbsp;Et reliqui&#230; non erunt ex eis:<BR> inducam enim malum super viros Anathoth,<BR> annum visitationis eorum.]</P>
<P><HR>
<CENTER>
<A HREF="jer012">Next: Jeremiah Chapter 12</A></CENTER>
</BODY>
</HTML>
