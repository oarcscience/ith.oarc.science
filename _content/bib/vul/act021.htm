<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/act021">Polyglot</A>&nbsp;
<A HREF="../gnt/act021">GNT</A>&nbsp;
<A HREF="../kjv/act021">KJV</A>&nbsp;

<BR>
<BR><A HREF="act">Acts Index</A><BR>
&nbsp;
<A HREF="act020">Previous</A>&nbsp;
<A HREF="act022">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 21</H3><P><a name="001">1</A>&nbsp;Cum autem factum esset ut navigaremus abstracti ab eis, recto cursu venimus Coum, et sequenti die Rhodum, et inde Pataram.</P>
<P><a name="002">2</A>&nbsp;Et cum invenissemus navem transfretantem in Ph&#156;nicen, ascendentes navigavimus.</P>
<P><a name="003">3</A>&nbsp;Cum apparuissemus autem Cypro, relinquentes eam ad sinistram, navigavimus in Syriam, et venimus Tyrum: ibi enim navis expositura erat onus.</P>
<P><a name="004">4</A>&nbsp;Inventis autem discipulis, mansimus ibi diebus septem: qui Paulo dicebant per Spiritum ne ascenderet Jerosolymam.</P>
<P><a name="005">5</A>&nbsp;Et expletis diebus, profecti ibamus, deducentibus nos omnibus cum uxoribus et filiis usque foras civitatem: et positis genibus in littore, oravimus.</P>
<P><a name="006">6</A>&nbsp;Et cum valefecissemus invicem, ascendimus navem: illi autem redierunt in sua.</P>
<P><a name="007">7</A>&nbsp;Nos vero navigatione expleta a Tyro descendimus Ptolemaidam: et salutatis fratribus, mansimus die una apud illos.</P>
<P><a name="008">8</A>&nbsp;Alia autem die profecti, venimus C&#230;saream. Et intrantes domum Philippi evangelist&#230;, qui erat unus de septem, mansimus apud eum.</P>
<P><a name="009">9</A>&nbsp;Huic autem erant quatuor fili&#230; virgines prophetantes.<BR>
</P>
<P><a name="010">10</A>&nbsp;Et cum moraremur per dies aliquot, supervenit quidam a Jud&#230;a propheta, nomine Agabus.</P>
<P><a name="011">11</A>&nbsp;Is cum venisset ad nos, tulit zonam Pauli: et alligans sibi pedes et manus, dixit: H&#230;c dicit Spiritus Sanctus: Virum, cujus est zona h&#230;c, sic alligabunt in Jerusalem Jud&#230;i, et tradent in manus gentium.</P>
<P><a name="012">12</A>&nbsp;Quod cum audissemus, rogabamus nos, et qui loci illius erant, ne ascenderet Jerosolymam.</P>
<P><a name="013">13</A>&nbsp;Tunc respondit Paulus, et dixit: Quid facitis flentes, et affligentes cor meum? Ego enim non solum alligari, sed et mori in Jerusalem paratus sum propter nomen Domini Jesu.</P>
<P><a name="014">14</A>&nbsp;Et cum ei suadere non possemus, quievimus, dicentes: Domini voluntas fiat.<BR>
</P>
<P><a name="015">15</A>&nbsp;Post dies autem istos, pr&#230;parati ascendebamus in Jerusalem.</P>
<P><a name="016">16</A>&nbsp;Venerunt autem et ex discipulis a C&#230;sarea nobiscum, adducentes secum apud quem hospitaremur Mnasonem quemdam Cyprium, antiquum discipulum.</P>
<P><a name="017">17</A>&nbsp;Et cum venissemus Jerosolymam, libenter exceperunt nos fratres.<BR>
</P>
<P><a name="018">18</A>&nbsp;Sequenti autem die introibat Paulus nobiscum ad Jacobum, omnesque collecti sunt seniores.</P>
<P><a name="019">19</A>&nbsp;Quos cum salutasset, narrabat per singula qu&#230; Deus fecisset in gentibus per ministerium ipsius.</P>
<P><a name="020">20</A>&nbsp;At illi cum audissent, magnificabant Deum, dixeruntque ei: Vides, frater, quot millia sunt in Jud&#230;is qui crediderunt, et omnes &#230;mulatores sunt legis.</P>
<P><a name="021">21</A>&nbsp;Audierunt autem de te quia discessionem doceas a Moyse eorum qui per gentes sunt Jud&#230;orum, dicens non debere eos circumcidere filios suos, neque secundum consuetudinem ingredi.</P>
<P><a name="022">22</A>&nbsp;Quid ergo est? utique oportet convenire multitudinem: audient enim te supervenisse.</P>
<P><a name="023">23</A>&nbsp;Hoc ergo fac quod tibi dicimus. Sunt nobis viri quatuor, votum habentes super se.</P>
<P><a name="024">24</A>&nbsp;His assumptis, sanctifica te cum illis, et impende in illis ut radant capita: et scient omnes quia qu&#230; de te audierunt, falsa sunt, sed ambulas et ipse custodiens legem.</P>
<P><a name="025">25</A>&nbsp;De his autem qui crediderunt ex gentibus, nos scripsimus judicantes ut abstineant se ab idolis immolato, et sanguine, et suffocato, et fornicatione.</P>
<P><a name="026">26</A>&nbsp;Tunc Paulus, assumptis viris, postera die purificatus cum illis intravit in templum, annuntians expletionem dierum purificationis, donec offerretur pro unoquoque eorum oblatio.<BR>
</P>
<P><a name="027">27</A>&nbsp;Dum autem septem dies consummarentur, hi qui de Asia erant Jud&#230;i, cum vidissent eum in templo, concitaverunt omnem populum, et injecerunt ei manus, clamantes:</P>
<P><a name="028">28</A>&nbsp;Viri Isra&#235;lit&#230;, adjuvate: hic est homo qui adversus populum, et legem, et locum hunc, omnes ubique docens, insuper et gentiles induxit in templum, et violavit sanctum locum istum.</P>
<P><a name="029">29</A>&nbsp;Viderant enim Trophimum Ephesium in civitate cum ipso, quem &#230;stimaverunt quoniam in templum introduxisset Paulus.</P>
<P><a name="030">30</A>&nbsp;Commotaque est civitas tota, et facta est concursio populi. Et apprehendentes Paulum, trahebant eum extra templum: et statim claus&#230; sunt janu&#230;.</P>
<P><a name="031">31</A>&nbsp;Qu&#230;rentibus autem eum occidere, nuntiatum est tribuno cohortis quia tota confunditur Jerusalem.</P>
<P><a name="032">32</A>&nbsp;Qui statim, assumptis militibus et centurionibus, decurrit ad illos. Qui cum vidissent tribunum et milites, cessaverunt percutere Paulum.</P>
<P><a name="033">33</A>&nbsp;Tunc accedens tribunus apprehendit eum, et jussit eum alligari catenis duabus: et interrogabat quis esset, et quid fecisset.</P>
<P><a name="034">34</A>&nbsp;Alii autem aliud clamabant in turba. Et cum non posset certum cognoscere pr&#230; tumultu, jussit duci eum in castra.</P>
<P><a name="035">35</A>&nbsp;Et cum venisset ad gradus, contigit ut portaretur a militibus propter vim populi.</P>
<P><a name="036">36</A>&nbsp;Sequebatur enim multitudo populi, clamans: Tolle eum.</P>
<P><a name="037">37</A>&nbsp;Et cum c&#156;pisset induci in castra Paulus, dicit tribuno: Si licet mihi loqui aliquid ad te? Qui dixit: Gr&#230;ce nosti?</P>
<P><a name="038">38</A>&nbsp;nonne tu es &#198;gyptius, qui ante hos dies tumultum concitasti, et eduxisti in desertum quatuor millia virorum sicariorum?</P>
<P><a name="039">39</A>&nbsp;Et dixit ad eum Paulus: Ego homo sum quidem Jud&#230;us a Tarso Cilici&#230;, non ignot&#230; civitatis municeps. Rogo autem te, permitte mihi loqui ad populum.</P>
<P><a name="040">40</A>&nbsp;Et cum ille permisisset, Paulus stans in gradibus annuit manu ad plebem, et magno silentio facto, allocutus est lingua hebr&#230;a, dicens:</P>
<P><HR>
<CENTER>
<A HREF="act022">Next: Acts Chapter 22</A></CENTER>
</BODY>
</HTML>
