<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Timothy: 1 Timothy Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ti1003">Polyglot</A>&nbsp;
<A HREF="../gnt/ti1003">GNT</A>&nbsp;
<A HREF="../kjv/ti1003">KJV</A>&nbsp;

<BR>
<BR><A HREF="ti1">1 Timothy Index</A><BR>
&nbsp;
<A HREF="ti1002">Previous</A>&nbsp;
<A HREF="ti1004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Timothy Chapter 3</H3><P><a name="001">1</A>&nbsp;Fidelis sermo: si quis episcopatum desiderat, bonum opus desiderat.</P>
<P><a name="002">2</A>&nbsp;Oportet ergo episcopum irreprehensibilem esse, unius uxoris virum, sobrium, prudentem, ornatum, pudicum, hospitalem, doctorem,</P>
<P><a name="003">3</A>&nbsp;non vinolentum, non percussorem, sed modestum: non litigiosum, non cupidum, sed</P>
<P><a name="004">4</A>&nbsp;su&#230; domui bene pr&#230;positum: filios habentem subditos cum omni castitate.</P>
<P><a name="005">5</A>&nbsp;Si quis autem domui su&#230; pr&#230;esse nescit, quomodo ecclesi&#230; Dei diligentiam habebit?</P>
<P><a name="006">6</A>&nbsp;Non neophytum: ne in superbiam elatus, in judicium incidat diaboli.</P>
<P><a name="007">7</A>&nbsp;Oportet autem illum et testimonium habere bonum ab iis qui foris sunt, ut non in opprobrium incidat, et in laqueum diaboli.</P>
<P><a name="008">8</A>&nbsp;Diaconos similiter pudicos, non bilingues, non multo vino deditos, non turpe lucrum sectantes:</P>
<P><a name="009">9</A>&nbsp;habentes mysterium fidei in conscientia pura.</P>
<P><a name="010">10</A>&nbsp;Et hi autem probentur primum: et sic ministrent, nullum crimen habentes.</P>
<P><a name="011">11</A>&nbsp;Mulieres similiter pudicas, non detrahentes, sobrias, fideles in omnibus.</P>
<P><a name="012">12</A>&nbsp;Diaconi sint unius uxoris viri, qui filiis suis bene pr&#230;sint, et suis domibus.</P>
<P><a name="013">13</A>&nbsp;Qui enim bene ministraverint, gradum bonum sibi acquirent, et multam fiduciam in fide, qu&#230; est in Christo Jesu.<BR>
</P>
<P><a name="014">14</A>&nbsp;H&#230;c tibi scribo, sperans me ad te venire cito:</P>
<P><a name="015">15</A>&nbsp;si autem tardavero, ut scias quomodo oporteat te in domo Dei conversari, qu&#230; est ecclesia Dei vivi, columna et firmamentum veritatis.</P>
<P><a name="016">16</A>&nbsp;Et manifeste magnum est pietatis sacramentum, quod manifestatum est in carne, justificatum est in spiritu, apparuit angelis, pr&#230;dicatum est gentibus, creditum est in mundo, assumptum est in gloria.</P>
<P><HR>
<CENTER>
<A HREF="ti1004">Next: 1 Timothy Chapter 4</A></CENTER>
</BODY>
</HTML>
