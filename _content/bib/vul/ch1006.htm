<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch1006.htm">Polyglot</A>&nbsp;
<A HREF="../kjv/ch1006.htm">KJV</A>&nbsp;
<A HREF="../sep/ch1006.htm">Sep</A>&nbsp;
<A HREF="../tan/ch1006.htm">Tan</A>&nbsp;

<BR>
<BR><A HREF="ch1.htm">1 Chronicles Index</A><BR>
&nbsp;
<A HREF="ch1005.htm">Previous</A>&nbsp;
<A HREF="ch1007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 6</H3><P><a name="001">1</A>&nbsp;Filii Levi: Gerson, Caath, et Merari.</P>
<P><a name="002">2</A>&nbsp;Filii Caath: Amram, Isaar, Hebron, et Oziel.</P>
<P><a name="003">3</A>&nbsp;Filii Amram: Aaron, Moyses, et Maria. Filii Aaron: Nadab et Abiu, Eleazar, et Ithamar.</P>
<P><a name="004">4</A>&nbsp;Eleazar genuit Phinees, et Phinees genuit Abisue.</P>
<P><a name="005">5</A>&nbsp;Abisue vero genuit Bocci, et Bocci genuit Ozi.</P>
<P><a name="006">6</A>&nbsp;Ozi genuit Zaraiam, et Zaraias genuit Meraioth.</P>
<P><a name="007">7</A>&nbsp;Porro Meraioth genuit Amariam, et Amarias genuit Achitob.</P>
<P><a name="008">8</A>&nbsp;Achitob genuit Sadoc, et Sadoc genuit Achimaas,</P>
<P><a name="009">9</A>&nbsp;Achimaas genuit Azariam, Azarias genuit Johanan,</P>
<P><a name="010">10</A>&nbsp;Johanan genuit Azariam: ipse est qui sacerdotio functus est in domo quam &#230;dificavit Salomon in Jerusalem.</P>
<P><a name="011">11</A>&nbsp;Genuit autem Azarias Amariam, et Amarias genuit Achitob,</P>
<P><a name="012">12</A>&nbsp;Achitob genuit Sadoc, et Sadoc genuit Sellum,</P>
<P><a name="013">13</A>&nbsp;Sellum genuit Helciam, et Helcias genuit Azariam,</P>
<P><a name="014">14</A>&nbsp;Azarias genuit Saraiam, et Saraias genuit Josedec.</P>
<P><a name="015">15</A>&nbsp;Porro Josedec egressus est, quando transtulit Dominus Judam et Jerusalem per manus Nabuchodonosor.</P>
<P><a name="016">16</A>&nbsp;Filii ergo Levi: Gersom, Caath, et Merari.</P>
<P><a name="017">17</A>&nbsp;Et h&#230;c nomina filiorum Gersom: Lobni, et Semei.</P>
<P><a name="018">18</A>&nbsp;Filii Caath: Amram, et Isaar, et Hebron, et Oziel.</P>
<P><a name="019">19</A>&nbsp;Filii Merari: Moholi et Musi. H&#230; autem cognationes Levi secundum familias eorum.</P>
<P><a name="020">20</A>&nbsp;Gersom: Lobni filius ejus, Jahath filius ejus, Zamma filius ejus,</P>
<P><a name="021">21</A>&nbsp;Joah filius ejus, Addo filius ejus, Zara filius ejus, Jethrai filius ejus.</P>
<P><a name="022">22</A>&nbsp;Filii Caath: Aminadab filius ejus, Core filius ejus, Asir filius ejus,</P>
<P><a name="023">23</A>&nbsp;Elcana filius ejus, Abiasaph filius ejus, Asir filius ejus,</P>
<P><a name="024">24</A>&nbsp;Thahath filius ejus, Uriel filius ejus, Ozias filius ejus, Saul filius ejus.</P>
<P><a name="025">25</A>&nbsp;Filii Elcana, Amasai et Achimoth</P>
<P><a name="026">26</A>&nbsp;et Elcana. Filii Elcana: Sophai filius ejus, Nahath filius ejus,</P>
<P><a name="027">27</A>&nbsp;Eliab filius ejus, Jeroham filius ejus, Elcana filius ejus.</P>
<P><a name="028">28</A>&nbsp;Filii Samuel: primogenitus Vasseni, et Abia.</P>
<P><a name="029">29</A>&nbsp;Filii autem Merari, Moholi: Lobni filius ejus, Semei filius ejus, Oza filius ejus,</P>
<P><a name="030">30</A>&nbsp;Sammaa filius ejus, Haggia filius ejus, Asaia filius ejus.</P>
<P><a name="031">31</A>&nbsp;Isti sunt quos constituit David super cantores domus Domini, ex quo collocata est arca:</P>
<P><a name="032">32</A>&nbsp;et ministrabant coram tabernaculo testimonii, canentes donec &#230;dificaret Salomon domum Domini in Jerusalem: stabant autem juxta ordinem suum in ministerio.</P>
<P><a name="033">33</A>&nbsp;Hi vero sunt qui assistebant cum filiis suis, de filiis Caath, Hemam cantor filius Johel, filii Samuel,</P>
<P><a name="034">34</A>&nbsp;filii Elcana, filii Jeroham, filii Eliel, filii Thohu,</P>
<P><a name="035">35</A>&nbsp;filii Suph, filii Elcana, filii Mahath, filii Amasai,</P>
<P><a name="036">36</A>&nbsp;filii Elcana, filii Johel, filii Azari&#230;, filii Sophoni&#230;,</P>
<P><a name="037">37</A>&nbsp;filii Thahath, filii Asir, filii Abiasaph, filii Core,</P>
<P><a name="038">38</A>&nbsp;filii Isaar, filii Caath, filii Levi, filii Isra&#235;l.</P>
<P><a name="039">39</A>&nbsp;Et frater ejus Asaph, qui stabat a dextris ejus, Asaph filius Barachi&#230;, filii Samaa,</P>
<P><a name="040">40</A>&nbsp;filii Micha&#235;l, filii Basai&#230;, filii Melchi&#230;,</P>
<P><a name="041">41</A>&nbsp;filii Athanai, filii Zara, filii Adaia,</P>
<P><a name="042">42</A>&nbsp;filii Ethan, filii Zamma, filii Semei,</P>
<P><a name="043">43</A>&nbsp;filii Jeth, filii Gersom, filii Levi.</P>
<P><a name="044">44</A>&nbsp;Filii autem Merari fratres eorum, ad sinistram, Ethan filius Cusi, filii Abdi, filii Maloch,</P>
<P><a name="045">45</A>&nbsp;filii Hasabi&#230;, filii Amasi&#230;, filii Helci&#230;,</P>
<P><a name="046">46</A>&nbsp;filii Amasai, filii Boni, filii Somer,</P>
<P><a name="047">47</A>&nbsp;filii Moholi, filii Musi, filii Merari, filii Levi.</P>
<P><a name="048">48</A>&nbsp;Fratres quoque eorum Levit&#230;, qui ordinati sunt in cunctum ministerium tabernaculi domus Domini.</P>
<P><a name="049">49</A>&nbsp;Aaron vero et filii ejus adolebant incensum super altare holocausti, et super altare thymiamatis, in omne opus Sancti sanctorum: et ut precarentur pro Isra&#235;l juxta omnia qu&#230; pr&#230;ceperat Moyses servus Dei.</P>
<P><a name="050">50</A>&nbsp;Hi sunt autem filii Aaron: Eleazar filius ejus, Phinees filius ejus, Abisue filius ejus,</P>
<P><a name="051">51</A>&nbsp;Bocci filius ejus, Ozi filius ejus, Zarahia filius ejus,</P>
<P><a name="052">52</A>&nbsp;Meraioth filius ejus, Amarias filius ejus, Achitob filius ejus,</P>
<P><a name="053">53</A>&nbsp;Sadoc filius ejus, Achimaas filius ejus.<BR>
</P>
<P><a name="054">54</A>&nbsp;Et h&#230;c habitacula eorum per vicos atque confinia, filiorum scilicet Aaron, juxta cognationes Caathitarum: ipsis enim sorte contigerant.</P>
<P><a name="055">55</A>&nbsp;Dederunt igitur eis Hebron in terra Juda, et suburbana ejus per circuitum:</P>
<P><a name="056">56</A>&nbsp;agros autem civitatis, et villas, Caleb filio Jephone.</P>
<P><a name="057">57</A>&nbsp;Porro filiis Aaron dederunt civitates ad confugiendum Hebron, et Lobna, et suburbana ejus,</P>
<P><a name="058">58</A>&nbsp;Jether quoque, et Esthemo cum suburbanis suis, sed et Helon, et Dabir cum suburbanis suis,</P>
<P><a name="059">59</A>&nbsp;Asan quoque, et Bethsemes, et suburbana earum.</P>
<P><a name="060">60</A>&nbsp;De tribu autem Benjamin, Gabee et suburbana ejus, et Almath cum suburbanis suis, Anathoth quoque cum suburbanis suis: omnes civitates, tredecim, per cognationes suas.</P>
<P><a name="061">61</A>&nbsp;Filiis autem Caath residuis de cognatione sua dederunt ex dimidia tribu Manasse in possessionem urbes decem.</P>
<P><a name="062">62</A>&nbsp;Porro filiis Gersom per cognationes suas de tribu Issachar, et de tribu Aser, et de tribu Nephthali, et de tribu Manasse in Basan, urbes tredecim.</P>
<P><a name="063">63</A>&nbsp;Filiis autem Merari per cognationes suas de tribu Ruben, et de tribu Gad, et de tribu Zabulon, dederunt sorte civitates duodecim.</P>
<P><a name="064">64</A>&nbsp;Dederunt quoque filii Isra&#235;l Levitis civitates, et suburbana earum:</P>
<P><a name="065">65</A>&nbsp;dederuntque per sortem, ex tribu filiorum Juda, et ex tribu filiorum Simeon, et ex tribu filiorum Benjamin urbes has, quas vocaverunt nominibus suis,</P>
<P><a name="066">66</A>&nbsp;et his, qui erant de cognatione filiorum Caath, fueruntque civitates in terminis eorum de tribu Ephraim.</P>
<P><a name="067">67</A>&nbsp;Dederunt ergo eis urbes ad confugiendum, Sichem cum suburbanis suis in monte Ephraim, et Gazer cum suburbanis suis,</P>
<P><a name="068">68</A>&nbsp;Jecmaam quoque cum suburbanis suis, et Bethoron similiter,</P>
<P><a name="069">69</A>&nbsp;necnon et Helon cum suburbanis suis, et Gethremmon in eumdem modum.</P>
<P><a name="070">70</A>&nbsp;Porro ex dimidia tribu Manasse, Aner et suburbana ejus, Balaam et suburbana ejus: his videlicet, qui de cognatione filiorum Caath reliqui erant.</P>
<P><a name="071">71</A>&nbsp;Filiis autem Gersom de cognatione dimidi&#230; tribus Manasse, Gaulon in Basan, et suburbana ejus, et Astaroth cum suburbanis suis.</P>
<P><a name="072">72</A>&nbsp;De tribu Issachar, Cedes et suburbanis suis, et Dabereth cum suburbanis suis,</P>
<P><a name="073">73</A>&nbsp;Ramoth quoque et suburbana ejus, et Anem cum suburbanis suis.</P>
<P><a name="074">74</A>&nbsp;De tribu vero Aser: Masal cum suburbanis suis, et Abdon similiter,</P>
<P><a name="075">75</A>&nbsp;Hucac quoque et suburbana ejus, et Rohob cum suburbanis suis.</P>
<P><a name="076">76</A>&nbsp;Porro de tribu Nephthali, Cedes in Galil&#230;a et suburbana ejus, Hamon cum suburbanis suis, et Cariathaim et suburbana ejus.</P>
<P><a name="077">77</A>&nbsp;Filiis autem Merari residuis: de tribu Zabulon, Remmono et suburbana ejus, et Thabor cum suburbanis sus:</P>
<P><a name="078">78</A>&nbsp;trans Jordanem quoque ex adverso Jericho contra orientem Jordanis, de tribu Ruben, Bosor in solitudine cum suburbanis suis, et Jassa cum suburbanis suis,</P>
<P><a name="079">79</A>&nbsp;Cademoth quoque et suburbana ejus, et Mephaat cum suburbanis suis.</P>
<P><a name="080">80</A>&nbsp;Necnon et de tribu Gad, Ramoth in Galaad et suburbana ejus, et Manaim cum suburbanis suis,</P>
<P><a name="081">81</A>&nbsp;sed et Hesebon cum suburbanis suis, et Jezer cum suburbanis suis.</P>
<P><HR>
<CENTER>
<A HREF="ch1007.htm">Next: 1 Chronicles Chapter 7</A></CENTER>
</BODY>
</HTML>
