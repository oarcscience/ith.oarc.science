<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 15</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa015">Polyglot</A>&nbsp;
<A HREF="../kjv/isa015">KJV</A>&nbsp;
<A HREF="../sep/isa015">Sep</A>&nbsp;
<A HREF="../tan/isa015">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa014">Previous</A>&nbsp;
<A HREF="isa016">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 15</H3><P><a name="001">1</A>&nbsp;Onus Moab. [Quia nocte vastata est<BR> Ar Moab, conticuit;<BR> quia nocte vastatus est<BR> murus Moab, conticuit.<BR></P>
<P><a name="002">2</A>&nbsp;Ascendit domus,<BR> et Dibon ad excelsa,<BR> in planctum super Nabo;<BR> et super Medaba, Moab ululavit;<BR> in cunctis capitibus ejus calvitium,<BR> et omnis barba radetur.<BR></P>
<P><a name="003">3</A>&nbsp;In triviis ejus accincti sunt sacco;<BR> super tecta ejus et in plateis ejus<BR> omnis ululatus descendit in fletum.<BR></P>
<P><a name="004">4</A>&nbsp;Clamabit Hesebon et Eleale,<BR> usque Jasa audita est vox eorum;<BR> super hoc expediti Moab ululabunt,<BR> anima ejus ululabit sibi.<BR></P>
<P><a name="005">5</A>&nbsp;Cor meum ad Moab clamabit;<BR> vectes ejus usque ad Segor,<BR> vitulam conternantem;<BR> per ascensum enim Luith<BR> flens ascendet,<BR> et in via Oronaim<BR> clamorem contritionis levabunt.<BR></P>
<P><a name="006">6</A>&nbsp;Aqu&#230; enim Nemrim desert&#230; erunt,<BR> quia aruit herba, defecit germen,<BR> viror omnis interiit.<BR></P>
<P><a name="007">7</A>&nbsp;Secundum magnitudinem operis, et visitatio eorum:<BR> ad torrentem Salicum ducent eos.<BR></P>
<P><a name="008">8</A>&nbsp;Quoniam circuivit clamor terminum Moab;<BR> usque ad Gallim ululatus ejus,<BR> et usque ad puteum Elim clamor ejus.<BR></P>
<P><a name="009">9</A>&nbsp;Quia aqu&#230; Dibon replet&#230; sunt sanguine;<BR> ponam enim super Dibon additamenta;<BR> his qui fugerint de Moab leonem,<BR> et reliquiis terr&#230;.]</P>
<P><HR>
<CENTER>
<A HREF="isa016">Next: Isaiah Chapter 16</A></CENTER>
</BODY>
</HTML>
