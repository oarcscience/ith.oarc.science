<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 29</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro029.htm">Polyglot</A>&nbsp;
<A HREF="../kjv/pro029.htm">KJV</A>&nbsp;
<A HREF="../tan/pro029.htm">Tan</A>&nbsp;

<BR>
<BR><A HREF="pro.htm">Proverbs Index</A><BR>
&nbsp;
<A HREF="pro028.htm">Previous</A>&nbsp;
<A HREF="pro030.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 29</H3><P><a name="001">1</A>&nbsp;[Viro qui corripientem dura cervice contemnit,<BR> repentinus ei superveniet interitus,<BR> et eum sanitas non sequetur.<BR></P>
<P><a name="002">2</A>&nbsp;In multiplicatione justorum l&#230;tabitur vulgus;<BR> cum impii sumpserint principatum, gemet populus.<BR></P>
<P><a name="003">3</A>&nbsp;Vir qui amat sapientiam l&#230;tificat patrem suum;<BR> qui autem nutrit scorta perdet substantiam.<BR></P>
<P><a name="004">4</A>&nbsp;Rex justus erigit terram;<BR> vir avarus destruet eam.<BR></P>
<P><a name="005">5</A>&nbsp;Homo qui blandis fictisque sermonibus loquitur amico suo<BR> rete expandit gressibus ejus.<BR></P>
<P><a name="006">6</A>&nbsp;Peccantem virum iniquum involvet laqueus,<BR> et justus laudabit atque gaudebit.<BR></P>
<P><a name="007">7</A>&nbsp;Novit justus causam pauperum;<BR> impius ignorat scientiam.<BR></P>
<P><a name="008">8</A>&nbsp;Homines pestilentes dissipant civitatem;<BR> sapientes vero avertunt furorem.<BR></P>
<P><a name="009">9</A>&nbsp;Vir sapiens si cum stulto contenderit,<BR> sive irascatur, sive rideat, non inveniet requiem.<BR></P>
<P><a name="010">10</A>&nbsp;Viri sanguinum oderunt simplicem;<BR> justi autem qu&#230;runt animam ejus.<BR></P>
<P><a name="011">11</A>&nbsp;Totum spiritum suum profert stultus;<BR> sapiens differt, et reservat in posterum.<BR></P>
<P><a name="012">12</A>&nbsp;Princeps qui libenter audit verba mendacii,<BR> omnes ministros habet impios.<BR></P>
<P><a name="013">13</A>&nbsp;Pauper et creditor obviaverunt sibi:<BR> utriusque illuminator est Dominus.<BR></P>
<P><a name="014">14</A>&nbsp;Rex qui judicat in veritate pauperes,<BR> thronus ejus in &#230;ternum firmabitur.]<BR>
</P>
<P><a name="015">15</A>&nbsp;[Virga atque correptio tribuit sapientiam;<BR> puer autem qui dimittitur voluntati su&#230; confundit matrem suam.<BR></P>
<P><a name="016">16</A>&nbsp;In multiplicatione impiorum multiplicabuntur scelera,<BR> et justi ruinas eorum videbunt.<BR></P>
<P><a name="017">17</A>&nbsp;Erudi filium tuum, et refrigerabit te,<BR> et dabit delicias anim&#230; tu&#230;.<BR></P>
<P><a name="018">18</A>&nbsp;Cum prophetia defecerit, dissipabitur populus;<BR> qui vero custodit legem beatus est.<BR></P>
<P><a name="019">19</A>&nbsp;Servus verbis non potest erudiri,<BR> quia quod dicis intelligit, et respondere contemnit.<BR></P>
<P><a name="020">20</A>&nbsp;Vidisti hominem velocem ad loquendum?<BR> stultitia magis speranda est quam illius correptio.<BR></P>
<P><a name="021">21</A>&nbsp;Qui delicate a pueritia nutrit servum suum<BR> postea sentiet eum contumacem.]<BR>
</P>
<P><a name="022">22</A>&nbsp;[Vir iracundus provocat rixas,<BR> et qui ad indignandum facilis est erit ad peccandum proclivior.<BR></P>
<P><a name="023">23</A>&nbsp;Superbum sequitur humilitas,<BR> et humilem spiritu suscipiet gloria.<BR></P>
<P><a name="024">24</A>&nbsp;Qui cum fure participat odit animam suam;<BR> adjurantem audit, et non indicat.<BR></P>
<P><a name="025">25</A>&nbsp;Qui timet hominem cito corruet;<BR> qui sperat in Domino sublevabitur.<BR></P>
<P><a name="026">26</A>&nbsp;Multi requirunt faciem principis,<BR> et judicium a Domino egreditur singulorum.<BR></P>
<P><a name="027">27</A>&nbsp;Abominantur justi virum impium,<BR> et abominantur impii eos qui in recta sunt via.<BR> Verbum custodiens filius<BR> extra perditionem erit.]</P>
<P><HR>
<CENTER>
<A HREF="pro030.htm">Next: Proverbs Chapter 30</A></CENTER>
</BODY>
</HTML>
