<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa006">Polyglot</A>&nbsp;
<A HREF="../kjv/isa006">KJV</A>&nbsp;
<A HREF="../sep/isa006">Sep</A>&nbsp;
<A HREF="../tan/isa006">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa005">Previous</A>&nbsp;
<A HREF="isa007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 6</H3><P><a name="001">1</A>&nbsp;In anno quo mortuus est rex Ozias, vidi Dominum sedentem super solium excelsum et elevatum; et ea qu&#230; sub ipso erant replebant templum.</P>
<P><a name="002">2</A>&nbsp;Seraphim stabant super illud: sex al&#230; uni, et sex al&#230; alteri; duabus velabant faciem ejus, et duabus velabant pedes ejus, et duabus volabant.</P>
<P><a name="003">3</A>&nbsp;Et clamabant alter ad alterum, et dicebant: [Sanctus, sanctus, sanctus Dominus, Deus exercituum;<BR> plena est omnis terra gloria ejus.]</P>
<P><a name="004">4</A>&nbsp;Et commota sunt superliminaria cardinum a voce clamantis, et domus repleta est fumo.</P>
<P><a name="005">5</A>&nbsp;Et dixi: [V&#230; mihi, quia tacui,<BR> quia vir pollutus labiis ego sum,<BR> et in medio populi polluta labia habentis ego habito,<BR> et regem Dominum exercituum vidi oculis meis.]</P>
<P><a name="006">6</A>&nbsp;Et volavit ad me unus de seraphim, et in manu ejus calculus, quem forcipe tulerat de altari,</P>
<P><a name="007">7</A>&nbsp;et tetigit os meum, et dixit: [Ecce tetigit hoc labia tua,<BR> et auferetur iniquitas tua, et peccatum tuum mundabitur.]</P>
<P><a name="008">8</A>&nbsp;Et audivi vocem Domini dicentis: [Quem mittam?<BR> et quis ibit nobis?] Et dixi: [Ecce ego, mitte me.]</P>
<P><a name="009">9</A>&nbsp;Et dixit: [Vade, et dices populo huic:<BR> Audite audientes, et nolite intelligere;<BR> et videte visionem, et nolite cognoscere.<BR></P>
<P><a name="010">10</A>&nbsp;Exc&#230;ca cor populi hujus,<BR> et aures ejus aggrava,<BR> et oculos ejus claude:<BR> ne forte videat oculis suis,<BR> et auribus suis audiat,<BR> et corde suo intelligat,<BR> et convertatur, et sanem eum.]</P>
<P><a name="011">11</A>&nbsp;Et dixi: [Usquequo, Domine?] Et dixit: [Donec desolentur civitates absque habitatore,<BR> et domus sine homine,<BR> et terra relinquetur deserta.<BR></P>
<P><a name="012">12</A>&nbsp;Et longe faciet Dominus homines,<BR> et multiplicabitur qu&#230; derelicta fuerat in medio terr&#230;.<BR></P>
<P><a name="013">13</A>&nbsp;Et adhuc in ea decimatio,<BR> et convertetur, et erit in ostensionem<BR> sicut terebinthus, et sicut quercus qu&#230; expandit ramos suos;<BR> semen sanctum erit id quod steterit in ea.]</P>
<P><HR>
<CENTER>
<A HREF="isa007">Next: Isaiah Chapter 7</A></CENTER>
</BODY>
</HTML>
