<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 25</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze025">Polyglot</A>&nbsp;
<A HREF="../kjv/eze025">KJV</A>&nbsp;
<A HREF="../sep/eze025">Sep</A>&nbsp;
<A HREF="../tan/eze025">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze024">Previous</A>&nbsp;
<A HREF="eze026">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 25</H3><P><a name="001">1</A>&nbsp;Et factus est sermo Domini ad me, dicens:</P>
<P><a name="002">2</A>&nbsp;Fili hominis, pone faciem tuam contra filios Ammon, et prophetabis de eis.</P>
<P><a name="003">3</A>&nbsp;Et dices filiis Ammon: [Audite verbum Domini Dei.<BR> H&#230;c dicit Dominus Deus:<BR> Pro eo quod dixisti: Euge, euge,<BR> super sanctuarium meum, quia pollutum est;<BR> et super terram Isra&#235;l, quoniam desolata est;<BR> et super domum Juda, quoniam ducti sunt in captivitatem:<BR></P>
<P><a name="004">4</A>&nbsp;idcirco ego tradam te filiis orientalibus in h&#230;reditatem:<BR> et collocabunt caulas suas in te,<BR> et ponent in te tentoria sua:<BR> ipsi comedent fruges tuas,<BR> et ipsi bibent lac tuum.<BR></P>
<P><a name="005">5</A>&nbsp;Daboque Rabbath in habitaculum camelorum,<BR> et filios Ammon in cubile pecorum:<BR> et scietis quia ego Dominus.<BR></P>
<P><a name="006">6</A>&nbsp;Quia h&#230;c dicit Dominus Deus:<BR> Pro eo quod plausisti manu et percussisti pede,<BR> et gavisa es ex toto affectu super terram Isra&#235;l,<BR></P>
<P><a name="007">7</A>&nbsp;idcirco ecce ego extendam manum meam super te,<BR> et tradam te in direptionem gentium,<BR> et interficiam te de populis,<BR> et perdam de terris, et conteram:<BR> et scies quia ego Dominus.]<BR>
</P>
<P><a name="008">8</A>&nbsp;[H&#230;c dicit Dominus Deus:<BR> Pro eo quod dixerunt Moab et Seir:<BR> Ecce sicut omnes gentes, domus Juda:<BR></P>
<P><a name="009">9</A>&nbsp;idcirco ecce ego aperiam humerum Moab de civitatibus,<BR> de civitatibus, inquam, ejus, et de finibus ejus,<BR> inclytas terr&#230; Bethiesimoth, et Beelmeon, et Cariathaim,<BR></P>
<P><a name="010">10</A>&nbsp;filiis orientis cum filiis Ammon,<BR> et dabo eam in h&#230;reditatem,<BR> ut non sit ultra memoria filiorum Ammon in gentibus.<BR></P>
<P><a name="011">11</A>&nbsp;Et in Moab faciam judicia,<BR> et scient quia ego Dominus.]<BR>
</P>
<P><a name="012">12</A>&nbsp;[H&#230;c dicit Dominus Deus:<BR> Pro eo quod fecit Idum&#230;a ultionem ut se vindicaret de filiis Juda,<BR> peccavitque delinquens,<BR> et vindictam expetivit de eis:<BR></P>
<P><a name="013">13</A>&nbsp;idcirco h&#230;c dicit Dominus Deus:<BR> Extendam manum meam super Idum&#230;am,<BR> et auferam de ea hominem et jumentum,<BR> et faciam eam desertam ab austro:<BR> et qui sunt in Dedan, gladio cadent.<BR></P>
<P><a name="014">14</A>&nbsp;Et dabo ultionem meam super Idum&#230;am<BR> per manum populi mei Isra&#235;l:<BR> et facient in Edom juxta iram meam et furorem meum,<BR> et scient vindictam meam,<BR> dicit Dominus Deus.]<BR>
</P>
<P><a name="015">15</A>&nbsp;[H&#230;c dicit Dominus Deus:<BR> Pro eo quod fecerunt Pal&#230;stini vindictam,<BR> et ulti se sunt toto animo,<BR> interficientes, et implentes inimicitias veteres,<BR></P>
<P><a name="016">16</A>&nbsp;propterea h&#230;c dicit Dominus Deus:<BR> Ecce ego extendam manum meam super Pal&#230;stinos,<BR> et interficiam interfectores,<BR> et perdam reliquias maritim&#230; regionis,<BR></P>
<P><a name="017">17</A>&nbsp;faciamque in eis ultiones magnas,<BR> arguens in furore:<BR> et scient quia ego Dominus,<BR> cum dedero vindictam meam super eos.]</P>
<P><HR>
<CENTER>
<A HREF="eze026">Next: Ezekiel Chapter 26</A></CENTER>
</BODY>
</HTML>
