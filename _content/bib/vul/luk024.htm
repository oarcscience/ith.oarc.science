<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/luk024">Polyglot</A>&nbsp;
<A HREF="../gnt/luk024">GNT</A>&nbsp;
<A HREF="../kjv/luk024">KJV</A>&nbsp;

<BR>
<BR><A HREF="luk">Luke Index</A><BR>
&nbsp;
<A HREF="luk023">Previous</A>&nbsp;
<A HREF="joh001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 24</H3><P><a name="001">1</A>&nbsp;Una autem sabbati valde diluculo venerunt ad monumentum, portantes qu&#230; paraverant aromata:</P>
<P><a name="002">2</A>&nbsp;et invenerunt lapidem revolutum a monumento.</P>
<P><a name="003">3</A>&nbsp;Et ingress&#230; non invenerunt corpus Domini Jesu.</P>
<P><a name="004">4</A>&nbsp;Et factum est, dum mente consternat&#230; essent de isto, ecce duo viri steterunt secus illas in veste fulgenti.</P>
<P><a name="005">5</A>&nbsp;Cum timerent autem, et declinarent vultum in terram, dixerunt ad illas: Quid qu&#230;ritis viventem cum mortuis?</P>
<P><a name="006">6</A>&nbsp;non est hic, sed surrexit: recordamini qualiter locutus est vobis, cum adhuc in Galil&#230;a esset,</P>
<P><a name="007">7</A>&nbsp;dicens: Quia oportet Filium hominis tradi in manus hominum peccatorum, et crucifigi, et die tertia resurgere.</P>
<P><a name="008">8</A>&nbsp;Et recordat&#230; sunt verborum ejus.</P>
<P><a name="009">9</A>&nbsp;Et regress&#230; a monumento nuntiaverunt h&#230;c omnia illis undecim, et ceteris omnibus.</P>
<P><a name="010">10</A>&nbsp;Erat autem Maria Magdalene, et Joanna, et Maria Jacobi, et ceter&#230; qu&#230; cum eis erant, qu&#230; dicebant ad apostolos h&#230;c.</P>
<P><a name="011">11</A>&nbsp;Et visa sunt ante illos sicut deliramentum verba ista, et non crediderunt illis.</P>
<P><a name="012">12</A>&nbsp;Petrus autem surgens cucurrit ad monumentum: et procumbens vidit linteamina sola posita, et abiit secum mirans quod factum fuerat.<BR>
</P>
<P><a name="013">13</A>&nbsp;Et ecce duo ex illis ibant ipsa die in castellum, quod erat in spatio stadiorum sexaginta ab Jerusalem, nomine Emmaus.</P>
<P><a name="014">14</A>&nbsp;Et ipsi loquebantur ad invicem de his omnibus qu&#230; acciderant.</P>
<P><a name="015">15</A>&nbsp;Et factum est, dum fabularentur, et secum qu&#230;rerent: et ipse Jesus appropinquans ibat cum illis:</P>
<P><a name="016">16</A>&nbsp;oculi autem illorum tenebantur ne eum agnoscerent.</P>
<P><a name="017">17</A>&nbsp;Et ait ad illos: Qui sunt hi sermones, quos confertis ad invicem ambulantes, et estis tristes?</P>
<P><a name="018">18</A>&nbsp;Et respondens unus, cui nomen Cleophas, dixit ei: Tu solus peregrinus es in Jerusalem, et non cognovisti qu&#230; facta sunt in illa his diebus?</P>
<P><a name="019">19</A>&nbsp;Quibus ille dixit: Qu&#230;? Et dixerunt: De Jesu Nazareno, qui fuit vir propheta, potens in opere et sermone coram Deo et omni populo:</P>
<P><a name="020">20</A>&nbsp;et quomodo eum tradiderunt summi sacerdotes et principes nostri in damnationem mortis, et crucifixerunt eum:</P>
<P><a name="021">21</A>&nbsp;nos autem sperabamus quia ipse esset redempturus Isra&#235;l: et nunc super h&#230;c omnia, tertia dies est hodie quod h&#230;c facta sunt.</P>
<P><a name="022">22</A>&nbsp;Sed et mulieres qu&#230;dam ex nostris terruerunt nos, qu&#230; ante lucem fuerunt ad monumentum,</P>
<P><a name="023">23</A>&nbsp;et non invento corpore ejus, venerunt, dicentes se etiam visionem angelorum vidisse, qui dicunt eum vivere.</P>
<P><a name="024">24</A>&nbsp;Et abierunt quidam ex nostris ad monumentum: et ita invenerunt sicut mulieres dixerunt, ipsum vero non invenerunt.</P>
<P><a name="025">25</A>&nbsp;Et ipse dixit ad eos: O stulti, et tardi corde ad credendum in omnibus qu&#230; locuti sunt prophet&#230;!</P>
<P><a name="026">26</A>&nbsp;Nonne h&#230;c oportuit pati Christum, et ita intrare in gloriam suam?</P>
<P><a name="027">27</A>&nbsp;Et incipiens a Moyse, et omnibus prophetis, interpretabatur illis in omnibus scripturis qu&#230; de ipso erant.</P>
<P><a name="028">28</A>&nbsp;Et appropinquaverunt castello quo ibant: et ipse se finxit longius ire.</P>
<P><a name="029">29</A>&nbsp;Et co&#235;gerunt illum, dicentes: Mane nobiscum, quoniam advesperascit, et inclinata est jam dies. Et intravit cum illis.</P>
<P><a name="030">30</A>&nbsp;Et factum est, dum recumberet cum eis, accepit panem, et benedixit, ac fregit, et porrigebat illis.</P>
<P><a name="031">31</A>&nbsp;Et aperti sunt oculi eorum, et cognoverunt eum: et ipse evanuit ex oculis eorum.</P>
<P><a name="032">32</A>&nbsp;Et dixerunt ad invicem: Nonne cor nostrum ardens erat in nobis dum loqueretur in via, et aperiret nobis Scripturas?</P>
<P><a name="033">33</A>&nbsp;Et surgentes eadem hora regressi sunt in Jerusalem: et invenerunt congregatos undecim, et eos qui cum illis erant,</P>
<P><a name="034">34</A>&nbsp;dicentes: Quod surrexit Dominus vere, et apparuit Simoni.</P>
<P><a name="035">35</A>&nbsp;Et ipsi narrabant qu&#230; gesta erant in via, et quomodo cognoverunt eum in fractione panis.<BR>
</P>
<P><a name="036">36</A>&nbsp;Dum autem h&#230;c loquuntur, stetit Jesus in medio eorum, et dicit eis: Pax vobis: ego sum, nolite timere.</P>
<P><a name="037">37</A>&nbsp;Conturbati vero et conterriti, existimabant se spiritum videre.</P>
<P><a name="038">38</A>&nbsp;Et dixit eis: Quid turbati estis, et cogitationes ascendunt in corda vestra?</P>
<P><a name="039">39</A>&nbsp;videte manus meas, et pedes, quia ego ipse sum; palpate et videte, quia spiritus carnem et ossa non habet, sicut me videtis habere.</P>
<P><a name="040">40</A>&nbsp;Et cum hoc dixisset, ostendit eis manus et pedes.</P>
<P><a name="041">41</A>&nbsp;Adhuc autem illis non credentibus, et mirantibus pr&#230; gaudio, dixit: Habetis hic aliquid quod manducetur?</P>
<P><a name="042">42</A>&nbsp;At illi obtulerunt ei partem piscis assi et favum mellis.</P>
<P><a name="043">43</A>&nbsp;Et cum manducasset coram eis, sumens reliquias dedit eis.<BR>
</P>
<P><a name="044">44</A>&nbsp;Et dixit ad eos: H&#230;c sunt verba qu&#230; locutus sum ad vos cum adhuc essem vobiscum, quoniam necesse est impleri omnia qu&#230; scripta sunt in lege Moysi, et prophetis, et Psalmis de me.</P>
<P><a name="045">45</A>&nbsp;Tunc aperuit illis sensum ut intelligerent Scripturas,</P>
<P><a name="046">46</A>&nbsp;et dixit eis: Quoniam sic scriptum est, et sic oportebat Christum pati, et resurgere a mortuis tertia die:</P>
<P><a name="047">47</A>&nbsp;et pr&#230;dicari in nomine ejus p&#156;nitentiam, et remissionem peccatorum in omnes gentes, incipientibus ab Jerosolyma.</P>
<P><a name="048">48</A>&nbsp;Vos autem testes estis horum.</P>
<P><a name="049">49</A>&nbsp;Et ego mitto promissum Patris mei in vos; vos autem sedete in civitate, quoadusque induamini virtute ex alto.<BR>
</P>
<P><a name="050">50</A>&nbsp;Eduxit autem eos foras in Bethaniam, et elevatis manibus suis benedixit eis.</P>
<P><a name="051">51</A>&nbsp;Et factum est, dum benediceret illis, recessit ab eis, et ferebatur in c&#230;lum.</P>
<P><a name="052">52</A>&nbsp;Et ipsi adorantes regressi sunt in Jerusalem cum gaudio magno:</P>
<P><a name="053">53</A>&nbsp;et erant semper in templo, laudantes et benedicentes Deum. Amen.</P>
<P></P>
<P><HR>
<CENTER>
<A HREF="joh001">Next: John Chapter 1</A></CENTER>
</BODY>
</HTML>
