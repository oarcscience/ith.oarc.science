<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 44</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir044.htm">Polyglot</A>&nbsp;
<A HREF="../apo/sir044.htm">Apo</A>&nbsp;
<A HREF="../sep/sir044.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="sir043.htm">Previous</A>&nbsp;
<A HREF="sir045.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 44</H3><P><a name="001">1</A>&nbsp;[Laudemus viros gloriosos,<BR> et parentes nostros in generatione sua.<BR></P>
<P><a name="002">2</A>&nbsp;Multam gloriam fecit Dominus:<BR> magnificentia sua a s&#230;culo.<BR></P>
<P><a name="003">3</A>&nbsp;Dominantes in potestatibus suis,<BR> homines magni virtute et prudentia sua pr&#230;diti,<BR> nuntiantes in prophetis dignitatem prophetarum:<BR></P>
<P><a name="004">4</A>&nbsp;et imperantes in pr&#230;senti populo,<BR> et virtute prudenti&#230; populis sanctissima verba:<BR></P>
<P><a name="005">5</A>&nbsp;in peritia sua requirentes modos musicos,<BR> et narrantes carmina Scripturarum:<BR></P>
<P><a name="006">6</A>&nbsp;homines divites in virtute,<BR> pulchritudinis studium habentes,<BR> pacificantes in domibus suis.<BR></P>
<P><a name="007">7</A>&nbsp;Omnes isti in generationibus gentis su&#230; gloriam adepti sunt,<BR> et in diebus suis habentur in laudibus.<BR></P>
<P><a name="008">8</A>&nbsp;Qui de illis nati sunt reliquerunt nomen<BR> narrandi laudes eorum.<BR></P>
<P><a name="009">9</A>&nbsp;Et sunt quorum non est memoria:<BR> perierunt quasi qui non fuerint:<BR> et nati sunt quasi non nati,<BR> et filii ipsorum cum ipsis.<BR></P>
<P><a name="010">10</A>&nbsp;Sed illi viri misericordi&#230; sunt,<BR> quorum pietates non defuerunt.<BR></P>
<P><a name="011">11</A>&nbsp;Cum semine eorum permanent bona:<BR></P>
<P><a name="012">12</A>&nbsp;h&#230;reditas sancta nepotes eorum,<BR> et in testamentis stetit semen eorum:<BR></P>
<P><a name="013">13</A>&nbsp;et filii eorum propter illos usque in &#230;ternum manent:<BR> semen eorum et gloria eorum non derelinquetur.<BR></P>
<P><a name="014">14</A>&nbsp;Corpora ipsorum in pace sepulta sunt,<BR> et nomen eorum vivit in generationem et generationem.<BR></P>
<P><a name="015">15</A>&nbsp;Sapientiam ipsorum narrent populi,<BR> et laudem eorum nuntiet ecclesia.]<BR>
</P>
<P><a name="016">16</A>&nbsp;[Enoch placuit Deo, et translatus est in paradisum,<BR> ut det gentibus p&#156;nitentiam.<BR></P>
<P><a name="017">17</A>&nbsp;No&#235; inventus est perfectus, justus,<BR> et in tempore iracundi&#230; factus est reconciliatio.<BR></P>
<P><a name="018">18</A>&nbsp;Ideo dimissum est reliquum terr&#230;,<BR> cum factum est diluvium.<BR></P>
<P><a name="019">19</A>&nbsp;Testamenta s&#230;culi posita sunt apud illum,<BR> ne deleri possit diluvio omnis caro.]<BR>
</P>
<P><a name="020">20</A>&nbsp;[Abraham magnus pater multitudinis gentium,<BR> et non est inventus similis illi in gloria:<BR> qui conservavit legem Excelsi,<BR> et fuit in testamento cum illo.<BR></P>
<P><a name="021">21</A>&nbsp;In carne ejus stare fecit testamentum,<BR> et in tentatione inventus est fidelis.<BR></P>
<P><a name="022">22</A>&nbsp;Ideo jurejurando dedit illi gloriam in gente sua,<BR> crescere illum quasi terr&#230; cumulum,<BR></P>
<P><a name="023">23</A>&nbsp;et ut stellas exaltare semen ejus,<BR> et h&#230;reditare illos a mari usque ad mare,<BR> et a flumine usque ad terminos terr&#230;.<BR></P>
<P><a name="024">24</A>&nbsp;Et in Isaac eodem modo fecit,<BR> propter Abraham patrem ejus.<BR></P>
<P><a name="025">25</A>&nbsp;Benedictionem omnium gentium dedit illi Dominus,<BR> et testamentum confirmavit super caput Jacob.<BR></P>
<P><a name="026">26</A>&nbsp;Agnovit eum in benedictionibus suis,<BR> et dedit illi h&#230;reditatem,<BR> et divisit illi partem in tribubus duodecim.<BR></P>
<P><a name="027">27</A>&nbsp;Et conservavit illi homines misericordi&#230;,<BR> invenientes gratiam in oculis omnis carnis.]</P>
<P><HR>
<CENTER>
<A HREF="sir045.htm">Next: Sirach Chapter 45</A></CENTER>
</BODY>
</HTML>
