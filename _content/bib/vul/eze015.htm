<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 15</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze015">Polyglot</A>&nbsp;
<A HREF="../kjv/eze015">KJV</A>&nbsp;
<A HREF="../sep/eze015">Sep</A>&nbsp;
<A HREF="../tan/eze015">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze014">Previous</A>&nbsp;
<A HREF="eze016">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 15</H3><P><a name="001">1</A>&nbsp;Et factus est sermo Domini ad me, dicens:</P>
<P><a name="002">2</A>&nbsp;[Fili hominis, quid fiet de ligno vitis,<BR> ex omnibus lignis nemorum<BR> qu&#230; sunt inter ligna silvarum?<BR></P>
<P><a name="003">3</A>&nbsp;numquid tolletur de ea lignum ut fiat opus,<BR> aut fabricabitur de ea paxillus<BR> ut dependeat in eo quodcumque vas?<BR></P>
<P><a name="004">4</A>&nbsp;Ecce igni datum est in escam:<BR> utramque partem ejus consumpsit ignis,<BR> et medietas ejus redacta est in favillam:<BR> numquid utile erit ad opus?<BR></P>
<P><a name="005">5</A>&nbsp;Etiam cum esset integrum,<BR> non erat aptum ad opus:<BR> quanto magis cum illud ignis devoraverit et combusserit,<BR> nihil ex eo fiet operis?<BR></P>
<P><a name="006">6</A>&nbsp;Propterea h&#230;c dicit Dominus Deus:<BR> Quomodo lignum vitis inter ligna silvarum,<BR> quod dedi igni ad devorandum,<BR> sic tradam habitatores Jerusalem.<BR></P>
<P><a name="007">7</A>&nbsp;Et ponam faciem meam in eos:<BR> de igne egredientur,<BR> et ignis consumet eos:<BR> et scietis quia ego Dominus,<BR> cum posuero faciem meam in eos,<BR></P>
<P><a name="008">8</A>&nbsp;et dedero terram inviam et desolatam,<BR> eo quod pr&#230;varicatores extiterint,<BR> dicit Dominus Deus.]</P>
<P><HR>
<CENTER>
<A HREF="eze016">Next: Ezekiel Chapter 16</A></CENTER>
</BODY>
</HTML>
