<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 34</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job034">Polyglot</A>&nbsp;
<A HREF="../kjv/job034">KJV</A>&nbsp;
<A HREF="../sep/job034">Sep</A>&nbsp;
<A HREF="../tan/job034">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job033">Previous</A>&nbsp;
<A HREF="job035">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 34</H3><P><a name="001">1</A>&nbsp;Pronuntians itaque Eliu, etiam h&#230;c locutus est:</P>
<P><a name="002">2</A>&nbsp;[Audite, sapientes, verba mea:<BR> et eruditi, auscultate me.<BR></P>
<P><a name="003">3</A>&nbsp;Auris enim verba probat,<BR> et guttur escas gustu dijudicat.<BR></P>
<P><a name="004">4</A>&nbsp;Judicium eligamus nobis,<BR> et inter nos videamus quid sit melius.<BR></P>
<P><a name="005">5</A>&nbsp;Quia dixit Job: Justus sum,<BR> et Deus subvertit judicium meum.<BR></P>
<P><a name="006">6</A>&nbsp;In judicando enim me mendacium est:<BR> violenta sagitta mea absque ullo peccato.<BR></P>
<P><a name="007">7</A>&nbsp;Quis est vir ut est Job,<BR> qui bibit subsannationem quasi aquam:<BR></P>
<P><a name="008">8</A>&nbsp;qui graditur cum operantibus iniquitatem,<BR> et ambulat cum viris impiis?<BR></P>
<P><a name="009">9</A>&nbsp;Dixit enim: Non placebit vir Deo,<BR> etiam si cucurrerit cum eo.<BR></P>
<P><a name="010">10</A>&nbsp;Ideo, viri cordati, audite me:<BR> absit a Deo impietas,<BR> et ab Omnipotente iniquitas.<BR></P>
<P><a name="011">11</A>&nbsp;Opus enim hominis reddet ei,<BR> et juxta vias singulorum restituet eis.<BR></P>
<P><a name="012">12</A>&nbsp;Vere enim Deus non condemnabit frustra,<BR> nec Omnipotens subvertet judicium.<BR></P>
<P><a name="013">13</A>&nbsp;Quem constituit alium super terram?<BR> aut quem posuit super orbem quem fabricatus est?<BR></P>
<P><a name="014">14</A>&nbsp;Si direxerit ad eum cor suum,<BR> spiritum illius et flatum ad se trahet.<BR></P>
<P><a name="015">15</A>&nbsp;Deficiet omnis caro simul,<BR> et homo in cinerem revertetur.<BR></P>
<P><a name="016">16</A>&nbsp;Si habes ergo intellectum, audi quod dicitur,<BR> et ausculta vocem eloquii mei:<BR></P>
<P><a name="017">17</A>&nbsp;numquid qui non amat judicium sanari potest?<BR> et quomodo tu eum qui justus est in tantum condemnas?<BR></P>
<P><a name="018">18</A>&nbsp;Qui dicit regi: Apostata;<BR> qui vocat duces impios;<BR></P>
<P><a name="019">19</A>&nbsp;qui non accipit personas principum,<BR> nec cognovit tyrannum cum disceptaret contra pauperem:<BR> opus enim manuum ejus sunt universi.<BR></P>
<P><a name="020">20</A>&nbsp;Subito morientur, et in media nocte turbabuntur populi:<BR> et pertransibunt, et auferent violentum absque manu.<BR></P>
<P><a name="021">21</A>&nbsp;Oculi enim ejus super vias hominum,<BR> et omnes gressus eorum considerat.<BR></P>
<P><a name="022">22</A>&nbsp;Non sunt tenebr&#230;, et non est umbra mortis,<BR> ut abscondantur ibi qui operantur iniquitatem,<BR></P>
<P><a name="023">23</A>&nbsp;neque enim ultra in hominis potestate est,<BR> ut veniat ad Deum in judicium.<BR></P>
<P><a name="024">24</A>&nbsp;Conteret multos, et innumerabiles,<BR> et stare faciet alios pro eis.<BR></P>
<P><a name="025">25</A>&nbsp;Novit enim opera eorum,<BR> et idcirco inducet noctem, et conterentur.<BR></P>
<P><a name="026">26</A>&nbsp;Quasi impios percussit eos<BR> in loco videntium:<BR></P>
<P><a name="027">27</A>&nbsp;qui quasi de industria recesserunt ab eo,<BR> et omnes vias ejus intelligere noluerunt:<BR></P>
<P><a name="028">28</A>&nbsp;ut pervenire facerent ad eum clamorem egeni,<BR> et audiret vocem pauperum.<BR></P>
<P><a name="029">29</A>&nbsp;Ipso enim concedente pacem, quis est qui condemnet?<BR> ex quo absconderit vultum, quis est qui contempletur eum,<BR> et super gentes, et super omnes homines?<BR></P>
<P><a name="030">30</A>&nbsp;Qui regnare facit hominem hypocritam<BR> propter peccata populi.<BR></P>
<P><a name="031">31</A>&nbsp;Quia ergo ego locutus sum ad Deum,<BR> te quoque non prohibebo.<BR></P>
<P><a name="032">32</A>&nbsp;Si erravi, tu doce me;<BR> si iniquitatem locutus sum, ultra non addam.<BR></P>
<P><a name="033">33</A>&nbsp;Numquid a te Deus expetit eam, quia displicuit tibi?<BR> tu enim c&#156;pisti loqui, et non ego:<BR> quod si quid nosti melius, loquere.<BR></P>
<P><a name="034">34</A>&nbsp;Viri intelligentes loquantur mihi,<BR> et vir sapiens audiat me.<BR></P>
<P><a name="035">35</A>&nbsp;Job autem stulte locutus est,<BR> et verba illius non sonant disciplinam.<BR></P>
<P><a name="036">36</A>&nbsp;Pater mi, probetur Job usque ad finem:<BR> ne desinas ab homine iniquitatis:<BR></P>
<P><a name="037">37</A>&nbsp;quia addit super peccata sua blasphemiam,<BR> inter nos interim constringatur:<BR> et tunc ad judicium provocet sermonibus suis Deum.]</P>
<P><HR>
<CENTER>
<A HREF="job035">Next: Job Chapter 35</A></CENTER>
</BODY>
</HTML>
