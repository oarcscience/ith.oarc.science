<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze011">Polyglot</A>&nbsp;
<A HREF="../kjv/eze011">KJV</A>&nbsp;
<A HREF="../sep/eze011">Sep</A>&nbsp;
<A HREF="../tan/eze011">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze010">Previous</A>&nbsp;
<A HREF="eze012">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 11</H3><P><a name="001">1</A>&nbsp;Et elevavit me spiritus, et introduxit me ad portam domus Domini orientalem, qu&#230; respicit ad solis ortum: et ecce in introitu port&#230; viginti quinque viri: et vidi in medio eorum Jezoniam filium Azur, et Pheltiam filium Banai&#230;, principes populi.</P>
<P><a name="002">2</A>&nbsp;Dixitque ad me: Fili hominis, hi sunt viri qui cogitant iniquitatem, et tractant consilium pessimum in urbe ista,</P>
<P><a name="003">3</A>&nbsp;dicentes: Nonne dudum &#230;dificat&#230; sunt domus? h&#230;c est lebes, nos autem carnes.</P>
<P><a name="004">4</A>&nbsp;Idcirco vaticinare de eis, vaticinare, fili hominis.</P>
<P><a name="005">5</A>&nbsp;Et irruit in me spiritus Domini, et dixit ad me: Loquere: H&#230;c dicit Dominus: Sic locuti estis, domus Isra&#235;l, et cogitationes cordis vestri ego novi.</P>
<P><a name="006">6</A>&nbsp;Plurimos occidistis in urbe hac, et implestis vias ejus interfectis.</P>
<P><a name="007">7</A>&nbsp;Propterea h&#230;c dicit Dominus Deus: Interfecti vestri, quos posuistis in medio ejus, hi sunt carnes, et h&#230;c est lebes: et educam vos de medio ejus.</P>
<P><a name="008">8</A>&nbsp;Gladium metuistis, et gladium inducam super vos, ait Dominus Deus.</P>
<P><a name="009">9</A>&nbsp;Et ejiciam vos de medio ejus, daboque vos in manu hostium, et faciam in vobis judicia.</P>
<P><a name="010">10</A>&nbsp;Gladio cadetis: in finibus Isra&#235;l judicabo vos, et scietis quia ego Dominus.</P>
<P><a name="011">11</A>&nbsp;H&#230;c non erit vobis in lebetem, et vos non eritis in medio ejus in carnes: in finibus Isra&#235;l judicabo vos,</P>
<P><a name="012">12</A>&nbsp;et scietis quia ego Dominus: quia in pr&#230;ceptis meis non ambulastis, et judicia mea non fecistis, sed juxta judicia gentium qu&#230; in circuitu vestro sunt estis operati.</P>
<P><a name="013">13</A>&nbsp;Et factum est cum prophetarem, Pheltias filius Banai&#230; mortuus est: et cecidi in faciem meam clamans voce magna, et dixi: Heu! heu! heu! Domine Deus, consummationem tu facis reliquiarum Isra&#235;l?<BR>
</P>
<P><a name="014">14</A>&nbsp;Et factum est verbum Domini ad me, dicens:</P>
<P><a name="015">15</A>&nbsp;Fili hominis, fratres tui, fratres tui, viri propinqui tui, et omnis domus Isra&#235;l, universi quibus dixerunt habitatores Jerusalem: Longe recedite a Domino: nobis data est terra in possessionem.</P>
<P><a name="016">16</A>&nbsp;Propterea h&#230;c dicit Dominus Deus: Quia longe feci eos in gentibus, et quia dispersi eos in terris: ero eis in sanctificationem modicam in terris ad quas venerunt.</P>
<P><a name="017">17</A>&nbsp;Propterea loquere: H&#230;c dicit Dominus Deus: Congregabo vos de populis, et adunabo de terris in quibus dispersi estis, daboque vobis humum Isra&#235;l.</P>
<P><a name="018">18</A>&nbsp;Et ingredientur illuc, et auferent omnes offensiones, cunctasque abominationes ejus de illa.</P>
<P><a name="019">19</A>&nbsp;Et dabo eis cor unum, et spiritum novum tribuam in visceribus eorum: et auferam cor lapideum de carne eorum, et dabo eis cor carneum,</P>
<P><a name="020">20</A>&nbsp;ut in pr&#230;ceptis meis ambulent, et judicia mea custodiant, faciantque ea, et sint mihi in populum, et ego sim eis in Deum.</P>
<P><a name="021">21</A>&nbsp;Quorum cor post offendicula et abominationes suas ambulat, horum viam in capite suo ponam, dicit Dominus Deus.</P>
<P><a name="022">22</A>&nbsp;Et elevaverunt cherubim alas suas, et rot&#230; cum eis, et gloria Dei Isra&#235;l erat super ea:</P>
<P><a name="023">23</A>&nbsp;et ascendit gloria Domini de medio civitatis, stetitque super montem qui est ad orientem urbis.</P>
<P><a name="024">24</A>&nbsp;Et spiritus levavit me, adduxitque in Chald&#230;am ad transmigrationem, in visione, in spiritu Dei: et sublata est a me visio quam videram.</P>
<P><a name="025">25</A>&nbsp;Et locutus sum ad transmigrationem omnia verba Domini qu&#230; ostenderat mihi.</P>
<P><HR>
<CENTER>
<A HREF="eze012">Next: Ezekiel Chapter 12</A></CENTER>
</BODY>
</HTML>
