<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Mark: Mark Chapter 13</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mar013">Polyglot</A>&nbsp;
<A HREF="../gnt/mar013">GNT</A>&nbsp;
<A HREF="../kjv/mar013">KJV</A>&nbsp;

<BR>
<BR><A HREF="mar">Mark Index</A><BR>
&nbsp;
<A HREF="mar012">Previous</A>&nbsp;
<A HREF="mar014">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Mark Chapter 13</H3><P><a name="001">1</A>&nbsp;Et cum egrederetur de templo, ait illi unus ex discipulis suis: Magister, aspice quales lapides, et quales structur&#230;.</P>
<P><a name="002">2</A>&nbsp;Et respondens Jesus, ait illi: Vides has omnes magnas &#230;dificationes? Non relinquetur lapis super lapidem, qui non destruatur.<BR>
</P>
<P><a name="003">3</A>&nbsp;Et cum sederet in monte Olivarum contra templum, interrogabant eum separatim Petrus, et Jacobus, et Joannes, et Andreas:</P>
<P><a name="004">4</A>&nbsp;Dic nobis, quando ista fient? et quod signum erit, quando h&#230;c omnia incipient consummari?</P>
<P><a name="005">5</A>&nbsp;Et respondens Jesus c&#156;pit dicere illis: Videte ne quid vos seducat:</P>
<P><a name="006">6</A>&nbsp;multi enim venient in nomine meo, dicentes quia ego sum: et multos seducent.</P>
<P><a name="007">7</A>&nbsp;Cum audieritis autem bella, et opiniones bellorum, ne timueritis: oportet enim h&#230;c fieri: sed nondum finis.</P>
<P><a name="008">8</A>&nbsp;Exsurget enim gens contra gentem, et regnum super regnum, et erunt terr&#230;motus per loca, et fames. Initium dolorum h&#230;c.<BR>
</P>
<P><a name="009">9</A>&nbsp;Videte autem vosmetipsos. Tradent enim vos in consiliis, et in synagogis vapulabitis, et ante pr&#230;sides et reges stabitis propter me, in testimonium illis.</P>
<P><a name="010">10</A>&nbsp;Et in omnes gentes primum oportet pr&#230;dicari Evangelium.</P>
<P><a name="011">11</A>&nbsp;Et cum duxerint vos tradentes, nolite pr&#230;cogitare quid loquamini: sed quod datum vobis fuerit in illa hora, id loquimini: non enim vos estis loquentes, sed Spiritus Sanctus.</P>
<P><a name="012">12</A>&nbsp;Tradet autem frater fratrem in mortem, et pater filium: et consurgent filii in parentes, et morte afficient eos.</P>
<P><a name="013">13</A>&nbsp;Et eritis odio omnibus propter nomen meum. Qui autem sustinuerit in finem, hic salvus erit.<BR>
</P>
<P><a name="014">14</A>&nbsp;Cum autem videritis abominationem desolationis stantem, ubi non debet, qui legit, intelligat: tunc qui in Jud&#230;a sunt, fugiant in montes:</P>
<P><a name="015">15</A>&nbsp;et qui super tectum, ne descendat in domum, nec intro&#235;at ut tollat quid de domo sua:</P>
<P><a name="016">16</A>&nbsp;et qui in agro erit, non revertatur retro tollere vestimentum suum.</P>
<P><a name="017">17</A>&nbsp;V&#230; autem pr&#230;gnantibus et nutrientibus in illis diebus.<BR>
</P>
<P><a name="018">18</A>&nbsp;Orate vero ut hieme non fiant.</P>
<P><a name="019">19</A>&nbsp;Erunt enim dies illi tribulationes tales quales non fuerunt ab initio creatur&#230;, quam condidit Deus usque nunc, neque fient.</P>
<P><a name="020">20</A>&nbsp;Et nisi breviasset Dominus dies, non fuisset salva omnis caro: sed propter electos, quos elegit, breviavit dies.</P>
<P><a name="021">21</A>&nbsp;Et tunc si quis vobis dixerit: Ecce hic est Christus, ecce illic, ne credideritis.</P>
<P><a name="022">22</A>&nbsp;Exsurgent enim pseudochristi et pseudoprophet&#230;, et dabunt signa et portenta ad seducendos, si fieri potest, etiam electos.</P>
<P><a name="023">23</A>&nbsp;Vos ergo videte: ecce pr&#230;dixi vobis omnia.<BR>
</P>
<P><a name="024">24</A>&nbsp;Sed in illis diebus, post tribulationem illam, sol contenebrabitur, et luna non dabit splendorem suum:</P>
<P><a name="025">25</A>&nbsp;et stell&#230; c&#230;li erunt decidentes, et virtutes, qu&#230; in c&#230;lis sunt, movebuntur.</P>
<P><a name="026">26</A>&nbsp;Et tunc videbunt Filium hominis venientem in nubibus cum virtute multa et gloria.</P>
<P><a name="027">27</A>&nbsp;Et tunc mittet angelos suos, et congregabit electos suos a quatuor ventis, a summo terr&#230; usque ad summum c&#230;li.<BR>
</P>
<P><a name="028">28</A>&nbsp;A ficu autem discite parabolam. Cum jam ramus ejus tener fuerit, et nata fuerint folia, cognoscitis quia in proximo sit &#230;stas:</P>
<P><a name="029">29</A>&nbsp;sic et vos cum videritis h&#230;c fieri, scitote quod in proximo sit, in ostiis.</P>
<P><a name="030">30</A>&nbsp;Amen dico vobis, quoniam non transibit generatio h&#230;c, donec omnia ista fiant.</P>
<P><a name="031">31</A>&nbsp;C&#230;lum et terra transibunt, verba autem mea non transibunt.<BR>
</P>
<P><a name="032">32</A>&nbsp;De die autem illo vel hora nemo scit, neque angeli in c&#230;lo, neque Filius, nisi Pater.</P>
<P><a name="033">33</A>&nbsp;Videte, vigilate, et orate: nescitis enim quando tempus sit.</P>
<P><a name="034">34</A>&nbsp;Sicut homo qui peregre profectus reliquit domum suam, et dedit servis suis potestatem cujusque operis, et janitori pr&#230;cepit ut vigilet,</P>
<P><a name="035">35</A>&nbsp;vigilate ergo (nescitis enim quando dominus domus veniat: sero, an media nocte, an galli cantu, an mane),</P>
<P><a name="036">36</A>&nbsp;ne, cum venerit repente, inveniat vos dormientes.</P>
<P><a name="037">37</A>&nbsp;Quod autem vobis dico, omnibus dico: Vigilate.</P>
<P><HR>
<CENTER>
<A HREF="mar014">Next: Mark Chapter 14</A></CENTER>
</BODY>
</HTML>
