<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev002.htm">Polyglot</A>&nbsp;
<A HREF="../kjv/lev002.htm">KJV</A>&nbsp;
<A HREF="../sep/lev002.htm">Sep</A>&nbsp;
<A HREF="../tan/lev002.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev001.htm">Previous</A>&nbsp;
<A HREF="lev003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 2</H3><P><a name="001">1</A>&nbsp;Anima cum obtulerit oblationem sacrificii Domino, simila erit ejus oblatio; fundetque super eam oleum, et ponet thus,</P>
<P><a name="002">2</A>&nbsp;ac deferet ad filios Aaron sacerdotes: quorum unus tollet pugillum plenum simil&#230; et olei, ac totum thus, et ponet memoriale super altare in odorem suavissimum Domino.</P>
<P><a name="003">3</A>&nbsp;Quod autem reliquum fuerit de sacrificio, erit Aaron et filiorum ejus, Sanctum sanctorum de oblationibus Domini.</P>
<P><a name="004">4</A>&nbsp;Cum autem obtuleris sacrificium coctum in clibano: de simila, panes scilicet absque fermento, conspersos oleo, et lagana azyma oleo lita.</P>
<P><a name="005">5</A>&nbsp;Si oblatio tua fuerit de sartagine, simil&#230; conspers&#230; oleo et absque fermento,</P>
<P><a name="006">6</A>&nbsp;divides eam minutatim, et fundes super eam oleum.</P>
<P><a name="007">7</A>&nbsp;Sin autem de craticula fuerit sacrificium, &#230;que simila oleo conspergetur:</P>
<P><a name="008">8</A>&nbsp;quam offerens Domino, trades manibus sacerdotis.</P>
<P><a name="009">9</A>&nbsp;Qui cum obtulerit eam, tollet memoriale de sacrificio, et adolebit super altare in odorem suavitatis Domino:</P>
<P><a name="010">10</A>&nbsp;quidquid autem reliquum est, erit Aaron, et filiorum ejus, Sanctum sanctorum de oblationibus Domini.</P>
<P><a name="011">11</A>&nbsp;Omnis oblatio qu&#230; offeretur Domino, absque fermento fiet, nec quidquam fermenti ac mellis adolebitur in sacrificio Domino.</P>
<P><a name="012">12</A>&nbsp;Primitias tantum eorum offeretis ac munera: super altare vero non imponentur in odorem suavitatis.</P>
<P><a name="013">13</A>&nbsp;Quidquid obtuleris sacrificii, sale condies, nec auferes sal f&#156;deris Dei tui de sacrificio tuo: in omni oblatione tua offeres sal.</P>
<P><a name="014">14</A>&nbsp;Si autem obtuleris munus primarum frugum tuarum Domino de spicis adhuc virentibus, torrebis igni, et confringes in morem farris, et sic offeres primitias tuas Domino,</P>
<P><a name="015">15</A>&nbsp;fundens supra oleum, et thus imponens, quia oblatio Domini est:</P>
<P><a name="016">16</A>&nbsp;de qua adolebit sacerdos in memoriam muneris partem farris fracti, et olei, ac totum thus.</P>
<P><HR>
<CENTER>
<A HREF="lev003.htm">Next: Leviticus Chapter 3</A></CENTER>
</BODY>
</HTML>
