<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer022">Polyglot</A>&nbsp;
<A HREF="../kjv/jer022">KJV</A>&nbsp;
<A HREF="../sep/jer022">Sep</A>&nbsp;
<A HREF="../tan/jer022">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer021">Previous</A>&nbsp;
<A HREF="jer023">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 22</H3><P><a name="001">1</A>&nbsp;H&#230;c dicit Dominus: Descende in domum regis Juda, et loqueris ibi verbum hoc,</P>
<P><a name="002">2</A>&nbsp;et dices: [Audi verbum Domini, rex Juda,<BR> qui sedes super solium David:<BR> tu et servi tui, et populus tuus,<BR> qui ingredimini per portas istas.<BR></P>
<P><a name="003">3</A>&nbsp;H&#230;c dicit Dominus:<BR> Facite judicium et justitiam,<BR> et liberate vi oppressum de manu calumniatoris:<BR> et advenam, et pupillum, et viduam<BR> nolite contristare, neque opprimatis inique,<BR> et sanguinem innocentem ne effundatis in loco isto.<BR></P>
<P><a name="004">4</A>&nbsp;Si enim facientes feceritis verbum istud,<BR> ingredientur per portas domus hujus<BR> reges sedentes de genere David super thronum ejus,<BR> et ascendentes currus et equos,<BR> ipsi, et servi, et populus eorum.<BR></P>
<P><a name="005">5</A>&nbsp;Quod si non audieritis verba h&#230;c:<BR> in memetipso juravi, dicit Dominus,<BR> quia in solitudinem erit domus h&#230;c.<BR></P>
<P><a name="006">6</A>&nbsp;Quia h&#230;c dicit Dominus super domum regis Juda:<BR> Galaad, tu mihi caput Libani,<BR> si non posuero te solitudinem, urbes inhabitabiles!<BR></P>
<P><a name="007">7</A>&nbsp;Et sanctificabo super te, interficientem virum et arma ejus:<BR> et succident electas cedros tuas,<BR> et pr&#230;cipitabunt in ignem.<BR></P>
<P><a name="008">8</A>&nbsp;Et pertransibunt gentes mult&#230; per civitatem hanc,<BR> et dicet unusquisque proximo suo:<BR> Quare fecit Dominus sic civitati huic grandi?<BR></P>
<P><a name="009">9</A>&nbsp;Et respondebunt:<BR> Eo quod dereliquerint pactum Domini Dei sui,<BR> et adoraverint deos alienos, et servierint eis.<BR></P>
<P><a name="010">10</A>&nbsp;Nolite flere mortuum,<BR> neque lugeatis super eum fletu:<BR> plangite eum qui egreditur,<BR> quia non revertetur ultra,<BR> nec videbit terram nativitatis su&#230;.<BR></P>
<P><a name="011">11</A>&nbsp;Quia h&#230;c dicit Dominus ad Sellum,<BR> filium Josi&#230;, regem Juda,<BR> qui regnavit pro Josia patre suo,<BR> qui egressus est de loco isto:<BR> Non revertetur huc amplius,<BR></P>
<P><a name="012">12</A>&nbsp;sed in loco ad quem transtuli eum, ibi morietur,<BR> et terram istam non videbit amplius.<BR></P>
<P><a name="013">13</A>&nbsp;V&#230; qui &#230;dificat domum suam in injustitia,<BR> et c&#156;nacula sua non in judicio:<BR> amicum suum opprimet frustra,<BR> et mercedem ejus non reddet ei:<BR></P>
<P><a name="014">14</A>&nbsp;qui dicit: &#198;dificabo mihi domum latam,<BR> et c&#156;nacula spatiosa:<BR> qui aperit sibi fenestras et facit laquearia cedrina,<BR> pingitque sinopide.<BR></P>
<P><a name="015">15</A>&nbsp;Numquid regnabis quoniam confers te cedro?<BR> pater tuus numquid non comedit et bibit,<BR> et fecit judicium et justitiam tunc cum bene erat ei?<BR></P>
<P><a name="016">16</A>&nbsp;Judicavit causam pauperis et egeni in bonum suum:<BR> numquid non ideo quia cognovit me? dicit Dominus.<BR></P>
<P><a name="017">17</A>&nbsp;Tui vero oculi et cor ad avaritiam,<BR> et ad sanguinem innocentem fundendum,<BR> et ad calumniam, et ad cursum mali operis.<BR></P>
<P><a name="018">18</A>&nbsp;Propterea h&#230;c dicit Dominus ad Joakim,<BR> filium Josi&#230;, regem Juda:<BR> Non plangent eum: V&#230; frater! et v&#230; soror!<BR> non concrepabunt ei: V&#230; domine! et v&#230; inclyte!<BR></P>
<P><a name="019">19</A>&nbsp;Sepultura asini sepelietur,<BR> putrefactus et projectus extra portas Jerusalem.]<BR>
</P>
<P><a name="020">20</A>&nbsp;[Ascende Libanum, et clama,<BR> et in Basan da vocem tuam:<BR> et clama ad transeuntes,<BR> quia contriti sunt omnes amatores tui.<BR></P>
<P><a name="021">21</A>&nbsp;Locutus sum ad te in abundantia tua,<BR> et dixisti: Non audiam:<BR> h&#230;c est via tua ab adolescentia tua,<BR> quia non audisti vocem meam.<BR></P>
<P><a name="022">22</A>&nbsp;Omnes pastores tuos pascet ventus,<BR> et amatores tui in captivitatem ibunt:<BR> et tunc confunderis,<BR> et erubesces ab omni malitia tua.<BR></P>
<P><a name="023">23</A>&nbsp;Qu&#230; sedes in Libano,<BR> et nidificas in cedris,<BR> quomodo congemuisti cum venissent tibi dolores,<BR> quasi dolores parturientis?<BR></P>
<P><a name="024">24</A>&nbsp;Vivo ego, dicit Dominus,<BR> quia si fuerit Jechonias filius Joakim regis Juda<BR> annulus in manu dextera mea,<BR> inde evellam eum,<BR></P>
<P><a name="025">25</A>&nbsp;et dabo te in manu qu&#230;rentium animam tuam,<BR> et in manu quorum tu formidas faciem,<BR> et in manu Nabuchodonosor regis Babylonis,<BR> et in manu Chald&#230;orum:<BR></P>
<P><a name="026">26</A>&nbsp;et mittam te, et matrem tuam qu&#230; genuit te,<BR> in terram alienam, in qua nati non estis,<BR> ibique moriemini.<BR></P>
<P><a name="027">27</A>&nbsp;Et in terram ad quam ipsi levant animam suam ut revertantur illuc,<BR> non revertentur.<BR></P>
<P><a name="028">28</A>&nbsp;Numquid vas fictile atque contritum<BR> vir iste Jechonias?<BR> numquid vas absque omni voluptate?<BR> quare abjecti sunt ipse et semen ejus,<BR> et projecti in terram quam ignoraverunt?<BR></P>
<P><a name="029">29</A>&nbsp;Terra, terra, terra, audi sermonem Domini.<BR></P>
<P><a name="030">30</A>&nbsp;H&#230;c dicit Dominus:<BR> Scribe virum istum sterilem,<BR> virum qui in diebus suis non prosperabitur:<BR> nec enim erit de semine ejus vir<BR> qui sedeat super solium David,<BR> et potestatem habeat ultra in Juda.]</P>
<P><HR>
<CENTER>
<A HREF="jer023">Next: Jeremiah Chapter 23</A></CENTER>
</BODY>
</HTML>
