<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Timothy: 1 Timothy Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ti1006.htm">Polyglot</A>&nbsp;
<A HREF="../gnt/ti1006.htm">GNT</A>&nbsp;
<A HREF="../kjv/ti1006.htm">KJV</A>&nbsp;

<BR>
<BR><A HREF="ti1.htm">1 Timothy Index</A><BR>
&nbsp;
<A HREF="ti1005.htm">Previous</A>&nbsp;
<A HREF="ti2001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Timothy Chapter 6</H3><P><a name="001">1</A>&nbsp;Quicumque sunt sub jugo servi, dominos suos omni honore dignos arbitrentur, ne nomen Domini et doctrina blasphemetur.</P>
<P><a name="002">2</A>&nbsp;Qui autem fideles habent dominos, non contemnant, quia fratres sunt: sed magis serviant, quia fideles sunt et dilecti, qui beneficii participes sunt. H&#230;c doce, et exhortare.<BR>
</P>
<P><a name="003">3</A>&nbsp;Si quis aliter docet, et non acquiescit sanis sermonibus Domini nostri Jesu Christi, et ei, qu&#230; secundum pietatem est, doctrin&#230;:</P>
<P><a name="004">4</A>&nbsp;superbus est, nihil sciens, sed languens circa qu&#230;stiones, et pugnas verborum: ex quibus oriuntur invidi&#230;, contentiones, blasphemi&#230;, suspiciones mal&#230;,</P>
<P><a name="005">5</A>&nbsp;conflictationes hominum mente corruptorum, et qui veritate privati sunt, existimantium qu&#230;stum esse pietatem.</P>
<P><a name="006">6</A>&nbsp;Est autem qu&#230;stus magnus pietas cum sufficientia.</P>
<P><a name="007">7</A>&nbsp;Nihil enim intulimus in hunc mundum: haud dubium quod nec auferre quid possumus.</P>
<P><a name="008">8</A>&nbsp;Habentes autem alimenta, et quibus tegamur, his contenti simus.</P>
<P><a name="009">9</A>&nbsp;Nam qui volunt divites fieri, incidunt in tentationem, et in laqueum diaboli, et desideria multa inutilia, et nociva, qu&#230; mergunt homines in interitum et perditionem.</P>
<P><a name="010">10</A>&nbsp;Radix enim omnium malorum est cupiditas: quam quidam appetentes erraverunt a fide, et inseruerunt se doloribus malis.<BR>
</P>
<P><a name="011">11</A>&nbsp;Tu autem, o homo Dei, h&#230;c fuge: sectare vero justitiam, pietatem, fidem, caritatem, patientiam, mansuetudinem.</P>
<P><a name="012">12</A>&nbsp;Certa bonum certamen fidei, apprehende vitam &#230;ternam, in qua vocatus es, et confessus bonam confessionem coram multis testibus.</P>
<P><a name="013">13</A>&nbsp;Pr&#230;cipio tibi coram Deo, qui vivificat omnia, et Christo Jesu, qui testimonium reddidit sub Pontio Pilato, bonam confessionem,</P>
<P><a name="014">14</A>&nbsp;ut serves mandatum sine macula, irreprehensibile usque in adventum Domini nostri Jesu Christi,</P>
<P><a name="015">15</A>&nbsp;quem suis temporibus ostendet beatus et solus potens, Rex regum, et Dominus dominantium:</P>
<P><a name="016">16</A>&nbsp;qui solus habet immortalitatem, et lucem inhabitat inaccessibilem: quem nullus hominum vidit, sed nec videre potest: cui honor, et imperium sempiternum. Amen.</P>
<P><a name="017">17</A>&nbsp;Divitibus hujus s&#230;culi pr&#230;cipe non sublime sapere, neque sperare in incerto divitiarum, sed in Deo vivo (qui pr&#230;stat nobis omnia abunde ad fruendum)</P>
<P><a name="018">18</A>&nbsp;bene agere, divites fieri in bonis operibus, facile tribuere, communicare,</P>
<P><a name="019">19</A>&nbsp;thesaurizare sibi fundamentum bonum in futurum, ut apprehendant veram vitam.<BR>
</P>
<P><a name="020">20</A>&nbsp;O Timothee, depositum custodi, devitans profanas vocum novitates, et oppositiones falsi nominis scienti&#230;,</P>
<P><a name="021">21</A>&nbsp;quam quidam promittentes, circa fidem exciderunt. Gratia tecum. Amen.</P>
<P></P>
<P><HR>
<CENTER>
<A HREF="ti2001.htm">Next: 2 Timothy Chapter 1</A></CENTER>
</BODY>
</HTML>
