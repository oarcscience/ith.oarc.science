<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer012.htm">Polyglot</A>&nbsp;
<A HREF="../kjv/jer012.htm">KJV</A>&nbsp;
<A HREF="../sep/jer012.htm">Sep</A>&nbsp;
<A HREF="../tan/jer012.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer011.htm">Previous</A>&nbsp;
<A HREF="jer013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 12</H3><P><a name="001">1</A>&nbsp;[Justus quidem tu es, Domine, si disputem tecum:<BR> verumtamen justa loquar ad te:<BR> Quare via impiorum prosperatur;<BR> bene est omnibus qui pr&#230;varicantur et inique agunt?<BR></P>
<P><a name="002">2</A>&nbsp;Plantasti eos, et radicem miserunt:<BR> proficiunt, et faciunt fructum:<BR> prope es tu ori eorum,<BR> et longe a renibus eorum.<BR></P>
<P><a name="003">3</A>&nbsp;Et tu, Domine, nosti me, vidisti me,<BR> et probasti cor meum tecum.<BR> Congrega eos quasi gregem ad victimam,<BR> et sanctifica eos in die occisionis.<BR></P>
<P><a name="004">4</A>&nbsp;Usquequo lugebit terra,<BR> et herba omnis regionis siccabitur,<BR> propter malitiam habitantium in ea?<BR> Consumptum est animal, et volucre,<BR> quoniam dixerunt: Non videbit novissima nostra.<BR></P>
<P><a name="005">5</A>&nbsp;Si cum peditibus currens laborasti,<BR> quomodo contendere poteris cum equis?<BR> cum autem in terra pacis securus fueris,<BR> quid facies in superbia Jordanis?<BR></P>
<P><a name="006">6</A>&nbsp;Nam et fratres tui, et domus patris tui,<BR> etiam ipsi pugnaverunt adversum te,<BR> et clamaverunt post te plena voce:<BR> ne credas eis,<BR> cum locuti fuerint tibi bona.]<BR>
</P>
<P><a name="007">7</A>&nbsp;[Reliqui domum meam;<BR> dimisi h&#230;reditatem meam:<BR> dedi dilectam animam meam in manu inimicorum ejus.<BR></P>
<P><a name="008">8</A>&nbsp;Facta est mihi h&#230;reditas mea quasi leo in silva:<BR> dedit contra me vocem, ideo odivi eam.<BR></P>
<P><a name="009">9</A>&nbsp;Numquid avis discolor h&#230;reditas mea mihi?<BR> numquid avis tincta per totum?<BR> Venite, congregamini, omnes besti&#230; terr&#230;:<BR> properate ad devorandum.<BR></P>
<P><a name="010">10</A>&nbsp;Pastores multi demoliti sunt vineam meam,<BR> conculcaverunt partem meam,<BR> dederunt portionem meam desiderabilem in desertum solitudinis.<BR></P>
<P><a name="011">11</A>&nbsp;Posuerunt eam in dissipationem,<BR> luxitque super me:<BR> desolatione desolata est omnis terra,<BR> quia nullus est qui recogitet corde.<BR></P>
<P><a name="012">12</A>&nbsp;Super omnes vias deserti venerunt vastatores,<BR> quia gladius Domini devorabit:<BR> ab extremo terr&#230; usque ad extremum ejus,<BR> non est pax univers&#230; carni.<BR></P>
<P><a name="013">13</A>&nbsp;Seminaverunt triticum,<BR> et spinas messuerunt:<BR> h&#230;reditatem acceperunt,<BR> et non eis proderit.<BR> Confundemini a fructibus vestris<BR> propter iram furoris Domini.<BR></P>
<P><a name="014">14</A>&nbsp;H&#230;c dicit Dominus adversum omnes vicinos meos pessimos,<BR> qui tangunt h&#230;reditatem quam distribui populo meo Isra&#235;l:<BR> Ecce ego evellam eos de terra sua,<BR> et domum Juda evellam de medio eorum.<BR></P>
<P><a name="015">15</A>&nbsp;Et cum evulsero eos, convertar,<BR> et miserebor eorum, et reducam eos:<BR> virum ad h&#230;reditatem suam,<BR> et virum in terram suam.<BR></P>
<P><a name="016">16</A>&nbsp;Et erit: si eruditi didicerint vias populi mei,<BR> ut jurent in nomine meo: Vivit Dominus!<BR> sicut docuerunt populum meum jurare in Baal,<BR> &#230;dificabuntur in medio populi mei.<BR></P>
<P><a name="017">17</A>&nbsp;Quod si non audierint,<BR> evellam gentem illam evulsione et perditione, ait Dominus.]</P>
<P><HR>
<CENTER>
<A HREF="jer013.htm">Next: Jeremiah Chapter 13</A></CENTER>
</BODY>
</HTML>
