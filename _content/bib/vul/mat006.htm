<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mat006.htm">Polyglot</A>&nbsp;
<A HREF="../gnt/mat006.htm">GNT</A>&nbsp;
<A HREF="../kjv/mat006.htm">KJV</A>&nbsp;

<BR>
<BR><A HREF="mat.htm">Matthew Index</A><BR>
&nbsp;
<A HREF="mat005.htm">Previous</A>&nbsp;
<A HREF="mat007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 6</H3><P><a name="001">1</A>&nbsp;Attendite ne justitiam vestram faciatis coram hominibus, ut videamini ab eis: alioquin mercedem non habebitis apud Patrem vestrum qui in c&#230;lis est.</P>
<P><a name="002">2</A>&nbsp;Cum ergo facis eleemosynam, noli tuba canere ante te, sicut hypocrit&#230; faciunt in synagogis, et in vicis, ut honorificentur ab hominibus. Amen dico vobis, receperunt mercedem suam.</P>
<P><a name="003">3</A>&nbsp;Te autem faciente eleemosynam, nesciat sinistra tua quid faciat dextera tua:</P>
<P><a name="004">4</A>&nbsp;ut sit eleemosyna tua in abscondito, et Pater tuus, qui videt in abscondito, reddet tibi.<BR>
</P>
<P><a name="005">5</A>&nbsp;Et cum oratis, non eritis sicut hypocrit&#230; qui amant in synagogis et in angulis platearum stantes orare, ut videantur ab hominibus: amen dico vobis, receperunt mercedem suam.</P>
<P><a name="006">6</A>&nbsp;Tu autem cum oraveris, intra in cubiculum tuum, et clauso ostio, ora Patrem tuum in abscondito: et Pater tuus, qui videt in abscondito, reddet tibi.</P>
<P><a name="007">7</A>&nbsp;Orantes autem, nolite multum loqui, sicut ethnici, putant enim quod in multiloquio suo exaudiantur.</P>
<P><a name="008">8</A>&nbsp;Nolite ergo assimilari eis: scit enim Pater vester, quid opus sit vobis, antequam petatis eum.</P>
<P><a name="009">9</A>&nbsp;Sic ergo vos orabitis: [Pater noster, qui es in c&#230;lis,<BR> sanctificetur nomen tuum.<BR></P>
<P><a name="010">10</A>&nbsp;Adveniat regnum tuum;<BR> fiat voluntas tua, sicut in c&#230;lo et in terra.<BR></P>
<P><a name="011">11</A>&nbsp;Panem nostrum supersubstantialem da nobis hodie,<BR></P>
<P><a name="012">12</A>&nbsp;et dimitte nobis debita nostra,<BR> sicut et nos dimittimus debitoribus nostris.<BR></P>
<P><a name="013">13</A>&nbsp;Et ne nos inducas in tentationem,<BR> sed libera nos a malo. Amen.]</P>
<P><a name="014">14</A>&nbsp;Si enim dimiseritis hominibus peccata eorum: dimittet et vobis Pater vester c&#230;lestis delicta vestra.</P>
<P><a name="015">15</A>&nbsp;Si autem non dimiseritis hominibus: nec Pater vester dimittet vobis peccata vestra.<BR>
</P>
<P><a name="016">16</A>&nbsp;Cum autem jejunatis, nolite fieri sicut hypocrit&#230;, tristes. Exterminant enim facies suas, ut appareant hominibus jejunantes. Amen dico vobis, quia receperunt mercedem suam.</P>
<P><a name="017">17</A>&nbsp;Tu autem, cum jejunas, unge caput tuum, et faciem tuam lava,</P>
<P><a name="018">18</A>&nbsp;ne videaris hominibus jejunans, sed Patri tuo, qui est in abscondito: et Pater tuus, qui videt in abscondito, reddet tibi.<BR>
</P>
<P><a name="019">19</A>&nbsp;Nolite thesaurizare vobis thesauros in terra: ubi &#230;rugo, et tinea demolitur: et ubi fures effodiunt, et furantur.</P>
<P><a name="020">20</A>&nbsp;Thesaurizate autem vobis thesauros in c&#230;lo, ubi neque &#230;rugo, neque tinea demolitur, et ubi fures non effodiunt, nec furantur.</P>
<P><a name="021">21</A>&nbsp;Ubi enim est thesaurus tuus, ibi est et cor tuum.</P>
<P><a name="022">22</A>&nbsp;Lucerna corporis tui est oculus tuus. Si oculus tuus fuerit simplex, totum corpus tuum lucidum erit.</P>
<P><a name="023">23</A>&nbsp;Si autem oculus tuus fuerit nequam, totum corpus tuum tenebrosum erit. Si ergo lumen, quod in te est, tenebr&#230; sunt: ips&#230; tenebr&#230; quant&#230; erunt?</P>
<P><a name="024">24</A>&nbsp;Nemo potest duobus dominis servire: aut enim unum odio habebit, et alterum diliget: aut unum sustinebit, et alterum contemnet. Non potestis Deo servire et mammon&#230;.</P>
<P><a name="025">25</A>&nbsp;Ideo dico vobis, ne solliciti sitis anim&#230; vestr&#230; quid manducetis, neque corpori vestro quid induamini. Nonne anima plus est quam esca, et corpus plus quam vestimentum?</P>
<P><a name="026">26</A>&nbsp;Respicite volatilia c&#230;li, quoniam non serunt, neque metunt, neque congregant in horrea: et Pater vester c&#230;lestis pascit illa. Nonne vos magis pluris estis illis?</P>
<P><a name="027">27</A>&nbsp;Quis autem vestrum cogitans potest adjicere ad staturam suam cubitum unum?</P>
<P><a name="028">28</A>&nbsp;Et de vestimento quid solliciti estis? Considerate lilia agri quomodo crescunt: non laborant, neque nent.</P>
<P><a name="029">29</A>&nbsp;Dico autem vobis, quoniam nec Salomon in omni gloria sua coopertus est sicut unum ex istis.</P>
<P><a name="030">30</A>&nbsp;Si autem f&#156;num agri, quod hodie est, et cras in clibanum mittitur, Deus sic vestit, quanto magis vos modic&#230; fidei?</P>
<P><a name="031">31</A>&nbsp;Nolite ergo solliciti esse, dicentes: Quid manducabimus, aut quid bibemus, aut quo operiemur?</P>
<P><a name="032">32</A>&nbsp;h&#230;c enim omnia gentes inquirunt. Scit enim Pater vester, quia his omnibus indigetis.</P>
<P><a name="033">33</A>&nbsp;Qu&#230;rite ergo primum regnum Dei, et justitiam ejus: et h&#230;c omnia adjicientur vobis.</P>
<P><a name="034">34</A>&nbsp;Nolite ergo solliciti esse in crastinum. Crastinus enim dies sollicitus erit sibi ipsi: sufficit diei malitia sua.</P>
<P><HR>
<CENTER>
<A HREF="mat007.htm">Next: Matthew Chapter 7</A></CENTER>
</BODY>
</HTML>
