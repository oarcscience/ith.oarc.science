<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 26</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa026">Polyglot</A>&nbsp;
<A HREF="../kjv/psa026">KJV</A>&nbsp;
<A HREF="../sep/psa026">Sep</A>&nbsp;
<A HREF="../tan/psa026">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa025">Previous</A>&nbsp;
<A HREF="psa027">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 26</H3><P><a name="001">1</A>&nbsp;Psalmus David, priusquam liniretur. [Dominus illuminatio mea et salus mea: quem timebo?<BR> Dominus protector vit&#230; me&#230;:<BR> a quo trepidabo?<BR></P>
<P><a name="002">2</A>&nbsp;Dum appropiant super me nocentes ut edant carnes meas,<BR> qui tribulant me inimici mei,<BR> ipsi infirmati sunt et ceciderunt.<BR></P>
<P><a name="003">3</A>&nbsp;Si consistant adversum me castra, non timebit cor meum;<BR> si exsurgat adversum me pr&#230;lium, in hoc ego sperabo.<BR></P>
<P><a name="004">4</A>&nbsp;Unam petii a Domino, hanc requiram,<BR> ut inhabitem in domo Domini omnibus diebus vit&#230; me&#230;;<BR> ut videam voluptatem Domini, et visitem templum ejus.<BR></P>
<P><a name="005">5</A>&nbsp;Quoniam abscondit me in tabernaculo suo;<BR> in die malorum protexit me in abscondito tabernaculi sui.<BR></P>
<P><a name="006">6</A>&nbsp;In petra exaltavit me,<BR> et nunc exaltavit caput meum super inimicos meos.<BR> Circuivi, et immolavi in tabernaculo ejus hostiam vociferationis;<BR> cantabo, et psalmum dicam Domino.<BR></P>
<P><a name="007">7</A>&nbsp;Exaudi, Domine, vocem meam, qua clamavi ad te;<BR> miserere mei, et exaudi me.<BR></P>
<P><a name="008">8</A>&nbsp;Tibi dixit cor meum: Exquisivit te facies mea;<BR> faciem tuam, Domine, requiram.<BR></P>
<P><a name="009">9</A>&nbsp;Ne avertas faciem tuam a me;<BR> ne declines in ira a servo tuo.<BR> Adjutor meus esto; ne derelinquas me,<BR> neque despicias me, Deus salutaris meus.<BR></P>
<P><a name="010">10</A>&nbsp;Quoniam pater meus et mater mea dereliquerunt me;<BR> Dominus autem assumpsit me.<BR></P>
<P><a name="011">11</A>&nbsp;Legem pone mihi, Domine, in via tua,<BR> et dirige me in semitam rectam, propter inimicos meos.<BR></P>
<P><a name="012">12</A>&nbsp;Ne tradideris me in animas tribulantium me,<BR> quoniam insurrexerunt in me testes iniqui,<BR> et mentita est iniquitas sibi.<BR></P>
<P><a name="013">13</A>&nbsp;Credo videre bona Domini in terra viventium.<BR></P>
<P><a name="014">14</A>&nbsp;Expecta Dominum, viriliter age:<BR> et confortetur cor tuum, et sustine Dominum.]</P>
<P><HR>
<CENTER>
<A HREF="psa027">Next: Psalms Chapter 27</A></CENTER>
</BODY>
</HTML>
