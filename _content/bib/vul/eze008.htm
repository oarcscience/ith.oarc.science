<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze008.htm">Polyglot</A>&nbsp;
<A HREF="../kjv/eze008.htm">KJV</A>&nbsp;
<A HREF="../sep/eze008.htm">Sep</A>&nbsp;
<A HREF="../tan/eze008.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze007.htm">Previous</A>&nbsp;
<A HREF="eze009.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 8</H3><P><a name="001">1</A>&nbsp;Et factum est in anno sexto, in sexto mense, in quinta mensis, ego sedebam in domo mea, et senes Juda sedebant coram me, et cecidit ibi super me manus Domini Dei.</P>
<P><a name="002">2</A>&nbsp;Et vidi: et ecce similitudo quasi aspectus ignis: ab aspectu lumborum ejus et deorsum, ignis: et a lumbis ejus et sursum, quasi aspectus splendoris, ut visio electri.</P>
<P><a name="003">3</A>&nbsp;Et emissa similitudo manus apprehendit me in cincinno capitis mei, et elevavit me spiritus inter terram et c&#230;lum: et adduxit me in Jerusalem, in visione Dei, juxta ostium interius quod respiciebat ad aquilonem, ubi erat statutum idolum zeli ad provocandam &#230;mulationem.</P>
<P><a name="004">4</A>&nbsp;Et ecce ibi gloria Dei Isra&#235;l, secundum visionem quam videram in campo.</P>
<P><a name="005">5</A>&nbsp;Et dixit ad me: Fili hominis, leva oculos tuos ad viam aquilonis. Et levavi oculos meos ad viam aquilonis, et ecce ab aquilone port&#230; altaris idolum zeli in ipso introitu.</P>
<P><a name="006">6</A>&nbsp;Et dixit ad me: Fili hominis, putasne vides tu quid isti faciunt, abominationes magnas quas domus Isra&#235;l facit hic, ut procul recedam a sanctuario meo? et adhuc conversus videbis abominationes majores.</P>
<P><a name="007">7</A>&nbsp;Et introduxit me ad ostium atrii, et vidi, et ecce foramen unum in pariete.</P>
<P><a name="008">8</A>&nbsp;Et dixit ad me: Fili hominis, fode parietem. Et cum fodissem parietem, apparuit ostium unum.</P>
<P><a name="009">9</A>&nbsp;Et dixit ad me: Ingredere, et vide abominationes pessimas quas isti faciunt hic.</P>
<P><a name="010">10</A>&nbsp;Et ingressus vidi, et ecce omnis similitudo reptilium et animalium, abominatio, et universa idola domus Isra&#235;l, depicta erant in pariete in circuitu per totum:</P>
<P><a name="011">11</A>&nbsp;et septuaginta viri de senioribus domus Isra&#235;l: et Jezonias filius Saphan stabat in medio eorum stantium ante picturas: et unusquisque habebat thuribulum in manu sua, et vapor nebul&#230; de thure consurgebat.</P>
<P><a name="012">12</A>&nbsp;Et dixit ad me: Certe vides, fili hominis, qu&#230; seniores domus Isra&#235;l faciunt in tenebris, unusquisque in abscondito cubiculi sui: dicunt enim: Non videt Dominus nos; dereliquit Dominus terram.</P>
<P><a name="013">13</A>&nbsp;Et dixit ad me: Adhuc conversus videbis abominationes majores, quas isti faciunt.</P>
<P><a name="014">14</A>&nbsp;Et introduxit me per ostium port&#230; domus Domini quod respiciebat ad aquilonem, et ecce ibi mulieres sedebant plangentes Adonidem.</P>
<P><a name="015">15</A>&nbsp;Et dixit ad me: Certe vidisti, fili hominis: adhuc conversus videbis abominationes majores his.</P>
<P><a name="016">16</A>&nbsp;Et introduxit me in atrium domus Domini interius, et ecce in ostio templi Domini, inter vestibulum et altare, quasi viginti quinque viri dorsa habentes contra templum Domini, et facies ad orientem: et adorabant ad ortum solis.</P>
<P><a name="017">17</A>&nbsp;Et dixit ad me: Certe vidisti, fili hominis: numquid leve est hoc domui Juda, ut facerent abominationes istas quas fecerunt hic, quia replentes terram iniquitate, conversi sunt ad irritandum me? et ecce applicant ramum ad nares suas.</P>
<P><a name="018">18</A>&nbsp;Ergo et ego faciam in furore: non parcet oculus meus, nec miserebor: et cum clamaverint ad aures meas voce magna, non exaudiam eos.</P>
<P><HR>
<CENTER>
<A HREF="eze009.htm">Next: Ezekiel Chapter 9</A></CENTER>
</BODY>
</HTML>
