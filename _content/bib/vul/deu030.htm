<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 30</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu030.htm">Polyglot</A>&nbsp;
<A HREF="../kjv/deu030.htm">KJV</A>&nbsp;
<A HREF="../sep/deu030.htm">Sep</A>&nbsp;
<A HREF="../tan/deu030.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="deu029.htm">Previous</A>&nbsp;
<A HREF="deu031.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 30</H3><P><a name="001">1</A>&nbsp;Cum ergo venerint super te omnes sermones isti, benedictio sive maledictio, quam proposui in conspectu tuo: et ductus p&#156;nitudine cordis tui in universis gentibus, in quas disperserit te Dominus Deus tuus,</P>
<P><a name="002">2</A>&nbsp;et reversus fueris ad eum, et obedieris ejus imperiis, sicut ego hodie pr&#230;cipio tibi, cum filiis tuis, in toto corde tuo, et in tota anima tua:</P>
<P><a name="003">3</A>&nbsp;reducet Dominus Deus tuus captivitatem tuam, ac miserebitur tui, et rursum congregabit te de cunctis populis, in quos te ante dispersit.</P>
<P><a name="004">4</A>&nbsp;Si ad cardines c&#230;li fueris dissipatus, inde te retrahet Dominus Deus tuus,</P>
<P><a name="005">5</A>&nbsp;et assumet, atque introducet in terram, quam possederunt patres tui, et obtinebis eam: et benedicens tibi, majoris numeri te esse faciat quam fuerunt patres tui.</P>
<P><a name="006">6</A>&nbsp;Circumcidet Dominus Deus tuus cor tuum, et cor seminis tui, ut diligas Dominum Deum tuum in toto corde tuo, et in tota anima tua, ut possis vivere.</P>
<P><a name="007">7</A>&nbsp;Omnes autem maledictiones has convertet super inimicos tuos, et eos qui oderunt te et persequuntur.</P>
<P><a name="008">8</A>&nbsp;Tu autem reverteris, et audies vocem Domini Dei tui, faciesque universa mandata qu&#230; ego pr&#230;cipio tibi hodie:</P>
<P><a name="009">9</A>&nbsp;et abundare te faciet Dominus Deus tuus in cunctis operibus manuum tuarum, in sobole uteri tui, et in fructu jumentorum tuorum, in ubertate terr&#230; tu&#230;, et in rerum omnium largitate. Revertetur enim Dominus, ut gaudeat super te in omnibus bonis, sicut gavisus est in patribus tuis:</P>
<P><a name="010">10</A>&nbsp;si tamen audieris vocem Domini Dei tui, et custodieris pr&#230;cepta ejus et c&#230;remonias, qu&#230; in hac lege conscripta sunt: et revertaris ad Dominum Deum tuum in toto corde tuo, et in tota anima tua.<BR>
</P>
<P><a name="011">11</A>&nbsp;Mandatum hoc, quod ego pr&#230;cipio tibi hodie, non supra te est, neque procul positum,</P>
<P><a name="012">12</A>&nbsp;nec in c&#230;lo situm, ut possis dicere: Quis nostrum valet ad c&#230;lum ascendere, ut deferat illud ad nos, et audiamus atque opere compleamus?</P>
<P><a name="013">13</A>&nbsp;neque trans mare positum: ut causeris, et dicas: Quis ex nobis poterit transfretare mare, et illud ad nos usque deferre, ut possimus audire et facere quod pr&#230;ceptum est?</P>
<P><a name="014">14</A>&nbsp;sed juxta te est sermo valde, in ore tuo, et in corde tuo, ut facias illum.</P>
<P><a name="015">15</A>&nbsp;Considera quod hodie proposuerim in conspectu tuo, vitam et bonum, et e contrario mortem et malum:</P>
<P><a name="016">16</A>&nbsp;ut diligas Dominum Deum tuum, et ambules in viis ejus, et custodias mandata illius ac c&#230;remonias atque judicia: et vivas, atque multiplicet te, benedicatque tibi in terra, ad quam ingredieris possidendam.</P>
<P><a name="017">17</A>&nbsp;Si autem aversum fuerit cor tuum, et audire nolueris, atque errore deceptus adoraveris deos alienos, et servieris eis:</P>
<P><a name="018">18</A>&nbsp;pr&#230;dico tibi hodie quod pereas, et parvo tempore moreris in terra, ad quam, Jordane transmisso, ingredieris possidendam.</P>
<P><a name="019">19</A>&nbsp;Testes invoco hodie c&#230;lum et terram, quod proposuerim vobis vitam et mortem, benedictionem et maledictionem. Elige ergo vitam, ut et tu vivas, et semen tuum:</P>
<P><a name="020">20</A>&nbsp;et diligas Dominum Deum tuum, atque obedias voci ejus, et illi adh&#230;reas (ipse est enim vita tua, et longitudo dierum tuorum), ut habites in terra, pro qua juravit Dominus patribus tuis, Abraham, Isaac, et Jacob, ut daret eam illis.</P>
<P><HR>
<CENTER>
<A HREF="deu031.htm">Next: Deuteronomy Chapter 31</A></CENTER>
</BODY>
</HTML>
