<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 27</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job027">Polyglot</A>&nbsp;
<A HREF="../kjv/job027">KJV</A>&nbsp;
<A HREF="../sep/job027">Sep</A>&nbsp;
<A HREF="../tan/job027">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job026">Previous</A>&nbsp;
<A HREF="job028">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 27</H3><P><a name="001">1</A>&nbsp;Addidit quoque Job, assumens parabolam suam, et dixit:</P>
<P><a name="002">2</A>&nbsp;[Vivit Deus, qui abstulit judicium meum,<BR> et Omnipotens, qui ad amaritudinem adduxit animam meam.<BR></P>
<P><a name="003">3</A>&nbsp;Quia donec superest halitus in me,<BR> et spiritus Dei in naribus meis,<BR></P>
<P><a name="004">4</A>&nbsp;non loquentur labia mea iniquitatem,<BR> nec lingua mea meditabitur mendacium.<BR></P>
<P><a name="005">5</A>&nbsp;Absit a me ut justos vos esse judicem:<BR> donec deficiam, non recedam ab innocentia mea.<BR></P>
<P><a name="006">6</A>&nbsp;Justificationem meam, quam c&#156;pi tenere, non deseram:<BR> neque enim reprehendit me cor meum in omni vita mea.<BR></P>
<P><a name="007">7</A>&nbsp;Sit ut impius, inimicus meus,<BR> et adversarius meus quasi iniquus.<BR></P>
<P><a name="008">8</A>&nbsp;Qu&#230; est enim spes hypocrit&#230;, si avare rapiat,<BR> et non liberet Deus animam ejus?<BR></P>
<P><a name="009">9</A>&nbsp;Numquid Deus audiet clamorem ejus,<BR> cum venerit super eum angustia?<BR></P>
<P><a name="010">10</A>&nbsp;aut poterit in Omnipotente delectari,<BR> et invocare Deum omni tempore?<BR></P>
<P><a name="011">11</A>&nbsp;Docebo vos per manum Dei qu&#230; Omnipotens habeat,<BR> nec abscondam.<BR></P>
<P><a name="012">12</A>&nbsp;Ecce vos omnes nostis:<BR> et quid sine causa vana loquimini?<BR></P>
<P><a name="013">13</A>&nbsp;H&#230;c est pars hominis impii apud Deum,<BR> et h&#230;reditas violentorum, quam ob Omnipotente suscipient.<BR></P>
<P><a name="014">14</A>&nbsp;Si multiplicati fuerint filii ejus, in gladio erunt,<BR> et nepotes ejus non saturabuntur pane:<BR></P>
<P><a name="015">15</A>&nbsp;qui reliqui fuerint ex eo sepelientur in interitu,<BR> et vidu&#230; illius non plorabunt.<BR></P>
<P><a name="016">16</A>&nbsp;Si comportaverit quasi terram argentum,<BR> et sicut lutum pr&#230;paraverit vestimenta:<BR></P>
<P><a name="017">17</A>&nbsp;pr&#230;parabit quidem, sed justus vestietur illis,<BR> et argentum innocens dividet.<BR></P>
<P><a name="018">18</A>&nbsp;&#198;dificavit sicut tinea domum suam,<BR> et sicut custos fecit umbraculum.<BR></P>
<P><a name="019">19</A>&nbsp;Dives, cum dormierit, nihil secum auferet:<BR> aperiet oculos suos, et nihil inveniet.<BR></P>
<P><a name="020">20</A>&nbsp;Apprehendet eum quasi aqua inopia:<BR> nocte opprimet eum tempestas.<BR></P>
<P><a name="021">21</A>&nbsp;Tollet eum ventus urens, et auferet,<BR> et velut turbo rapiet eum de loco suo.<BR></P>
<P><a name="022">22</A>&nbsp;Et mittet super eum, et non parcet:<BR> de manu ejus fugiens fugiet.<BR></P>
<P><a name="023">23</A>&nbsp;Stringet super eum manus suas,<BR> et sibilabit super illum, intuens locum ejus.]</P>
<P><HR>
<CENTER>
<A HREF="job028">Next: Job Chapter 28</A></CENTER>
</BODY>
</HTML>
