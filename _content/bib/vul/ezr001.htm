<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezra: Ezra Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ezr001">Polyglot</A>&nbsp;
<A HREF="../kjv/ezr001">KJV</A>&nbsp;
<A HREF="../tan/ezr001">Tan</A>&nbsp;

<BR>
<BR><A HREF="ezr">Ezra Index</A><BR>
&nbsp;
<A HREF="ch2036">Previous</A>&nbsp;
<A HREF="ezr002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezra Chapter 1</H3><P><a name="001">1</A>&nbsp;In anno primo Cyri regis Persarum, ut compleretur verbum Domini ex ore Jeremi&#230;, suscitavit Dominus spiritum Cyri regis Persarum: et traduxit vocem in omni regno suo, etiam per scripturam, dicens:</P>
<P><a name="002">2</A>&nbsp;H&#230;c dicit Cyrus rex Persarum: Omnia regna terr&#230; dedit mihi Dominus Deus c&#230;li, et ipse pr&#230;cepit mihi ut &#230;dificarem ei domum in Jerusalem, qu&#230; est in Jud&#230;a.</P>
<P><a name="003">3</A>&nbsp;Quis est in vobis de universo populo ejus? Sit Deus illius cum ipso. Ascendat in Jerusalem, qu&#230; est in Jud&#230;a, et &#230;dificet domum Domini Dei Isra&#235;l: ipse est Deus qui est in Jerusalem.</P>
<P><a name="004">4</A>&nbsp;Et omnes reliqui in cunctis locis ubicumque habitant, adjuvent eum viri de loco suo argento et auro, et substantia, et pecoribus, excepto quod voluntarie offerunt templo Dei, quod est in Jerusalem.<BR>
</P>
<P><a name="005">5</A>&nbsp;Et surrexerunt principes patrum de Juda et Benjamin, et sacerdotes, et Levit&#230;, et omnis cujus Deus suscitavit spiritum, ut ascenderent ad &#230;dificandum templum Domini, quod erat in Jerusalem.</P>
<P><a name="006">6</A>&nbsp;Universique qui erant in circuitu, adjuverunt manus eorum in vasis argenteis et aureis, in substantia et jumentis, in supellectili, exceptis his qu&#230; sponte obtulerant.</P>
<P><a name="007">7</A>&nbsp;Rex quoque Cyrus protulit vasa templi Domini, qu&#230; tulerat Nabuchodonosor de Jerusalem, et posuerat ea in templo dei sui.</P>
<P><a name="008">8</A>&nbsp;Protulit autem ea Cyrus rex Persarum per manum Mithridatis filii Gazabar, et annumeravit ea Sassabasar principi Juda.</P>
<P><a name="009">9</A>&nbsp;Et hic est numerus eorum: phial&#230; aure&#230; triginta, phial&#230; argente&#230; mille, cultri viginti novem, scyphi aurei triginta,</P>
<P><a name="010">10</A>&nbsp;scyphi argentei secundi quadringenti decem, vasa alia mille.</P>
<P><a name="011">11</A>&nbsp;Omnia vasa aurea et argentea quinque millia quadringenta: universa tulit Sassabasar cum his qui ascendebant de transmigratione Babylonis in Jerusalem.</P>
<P><HR>
<CENTER>
<A HREF="ezr002">Next: Ezra Chapter 2</A></CENTER>
</BODY>
</HTML>
