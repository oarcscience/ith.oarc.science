<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Wisdom: Wisdom Chapter 15</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/wis015">Polyglot</A>&nbsp;
<A HREF="../apo/wis015">Apo</A>&nbsp;
<A HREF="../sep/wis015">Sep</A>&nbsp;

<BR>
<BR><A HREF="wis">Wisdom Index</A><BR>
&nbsp;
<A HREF="wis014">Previous</A>&nbsp;
<A HREF="wis016">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Wisdom Chapter 15</H3><P><a name="001">1</A>&nbsp;[Tu autem, Deus noster, suavis et verus es,<BR> patiens, et in misericordia disponens omnia.<BR></P>
<P><a name="002">2</A>&nbsp;Etenim si peccaverimus, tui sumus,<BR> scientes magnitudinem tuam;<BR> et si non peccaverimus,<BR> scimus quoniam apud te sumus computati.<BR></P>
<P><a name="003">3</A>&nbsp;Nosse enim te, consummata justitia est;<BR> et scire justitiam et virtutem tuam, radix est immortalitatis.<BR></P>
<P><a name="004">4</A>&nbsp;Non enim in errorem induxit nos<BR> hominum mal&#230; artis excogitatio,<BR> nec umbra pictur&#230; labor sine fructu,<BR> effigies sculpta per varios colores:<BR></P>
<P><a name="005">5</A>&nbsp;cujus aspectus insensato dat concupiscentiam,<BR> et diligit mortu&#230; imaginis effigiem sine anima.<BR></P>
<P><a name="006">6</A>&nbsp;Malorum amatores digni sunt qui spem habeant in talibus,<BR> et qui faciunt illos, et qui diligunt, et qui colunt.]<BR>
</P>
<P><a name="007">7</A>&nbsp;[Sed et figulus mollem terram premens,<BR> laboriose fingit ad usus nostros unumquodque vas;<BR> et de eodem luto fingit qu&#230; munda sunt in usum vasa,<BR> et similiter qu&#230; his sunt contraria:<BR> horum autem vasorum quis sit usus,<BR> judex est figulus.<BR></P>
<P><a name="008">8</A>&nbsp;Et cum labore vano deum fingit de eodem luto<BR> ille qui paulo ante de terra factus fuerat,<BR> et post pusillum reducit se unde acceptus est,<BR> repetitus anim&#230; debitum quam habebat.<BR></P>
<P><a name="009">9</A>&nbsp;Sed cura est illi non quia laboraturus est,<BR> nec quoniam brevis illi vita est:<BR> sed concertatur aurificibus et argentariis;<BR> sed et &#230;rarios imitatur,<BR> et gloriam pr&#230;fert, quoniam res supervacuas fingit.<BR></P>
<P><a name="010">10</A>&nbsp;Cinis est enim cor ejus,<BR> et terra supervacua spes illius,<BR> et luto vilior vita ejus:<BR></P>
<P><a name="011">11</A>&nbsp;quoniam ignoravit qui se finxit,<BR> et qui inspiravit illi animam qu&#230; operatur,<BR> et qui insufflavit ei spiritum vitalem.<BR></P>
<P><a name="012">12</A>&nbsp;Sed et &#230;stimaverunt ludum esse vitam nostram,<BR> et conversationem vit&#230; compositam ad lucrum,<BR> et oportere undecumque etiam ex malo acquirere.<BR></P>
<P><a name="013">13</A>&nbsp;Hic enim scit se super omnes delinquere,<BR> qui ex terr&#230; materia fragilia vasa et sculptilia fingit.<BR></P>
<P><a name="014">14</A>&nbsp;Omnes enim insipientes,<BR> et infelices supra modum anim&#230; superbi,<BR> sunt inimici populi tui, et imperantes illi:<BR></P>
<P><a name="015">15</A>&nbsp;quoniam omnia idola nationum deos &#230;stimaverunt,<BR> quibus neque oculorum usus est ad videndum,<BR> neque nares ad percipiendum spiritum,<BR> neque aures ad audiendum,<BR> neque digiti manuum ad tractandum,<BR> sed et pedes eorum pigri ad ambulandum.<BR></P>
<P><a name="016">16</A>&nbsp;Homo enim fecit illos;<BR> et qui spiritum mutuatus est, is finxit illos.<BR> Nemo enim sibi similem homo poterit deum fingere.<BR></P>
<P><a name="017">17</A>&nbsp;Cum enim sit mortalis, mortuum fingit manibus iniquis.<BR> Melior enim est ipse his quos colit,<BR> quia ipse quidem vixit, cum esset mortalis, illi autem numquam.]<BR>
</P>
<P><a name="018">18</A>&nbsp;[Sed et animalia miserrima colunt;<BR> insensata enim comparata his, illis sunt deteriora.<BR></P>
<P><a name="019">19</A>&nbsp;Sed nec aspectu aliquis ex his animalibus bona potest conspicere:<BR> effugerunt autem Dei laudem et benedictionem ejus.]</P>
<P><HR>
<CENTER>
<A HREF="wis016">Next: Wisdom Chapter 16</A></CENTER>
</BODY>
</HTML>
