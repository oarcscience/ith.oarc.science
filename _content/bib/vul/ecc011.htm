<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ecclesiastes: Ecclesiastes Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ecc011.htm">Polyglot</A>&nbsp;
<A HREF="../kjv/ecc011.htm">KJV</A>&nbsp;
<A HREF="../sep/ecc011.htm">Sep</A>&nbsp;
<A HREF="../tan/ecc011.htm">Tan</A>&nbsp;

<BR>
<BR><A HREF="ecc.htm">Ecclesiastes Index</A><BR>
&nbsp;
<A HREF="ecc010.htm">Previous</A>&nbsp;
<A HREF="ecc012.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ecclesiastes Chapter 11</H3><P><a name="001">1</A>&nbsp;[Mitte panem tuum super transeuntes aquas,<BR> quia post tempora multa invenies illum.<BR></P>
<P><a name="002">2</A>&nbsp;Da partem septem necnon et octo,<BR> quia ignoras quid futurum sit mali super terram.<BR></P>
<P><a name="003">3</A>&nbsp;Si replet&#230; fuerint nubes,<BR> imbrem super terram effundent.<BR> Si ceciderit lignum ad austrum aut ad aquilonem,<BR> in quocumque loco ceciderit, ibi erit.<BR></P>
<P><a name="004">4</A>&nbsp;Qui observat ventum non seminat;<BR> et qui considerat nubes numquam metet.<BR></P>
<P><a name="005">5</A>&nbsp;Quomodo ignoras qu&#230; sit via spiritus,<BR> et qua ratione compingantur ossa in ventre pr&#230;gnantis,<BR> sic nescis opera Dei,<BR> qui fabricator est omnium.<BR></P>
<P><a name="006">6</A>&nbsp;Mane semina semen tuum,<BR> et vespere ne cesset manus tua:<BR> quia nescis quid magis oriatur, hoc aut illud;<BR> et si utrumque simul, melius erit.]<BR>
</P>
<P><a name="007">7</A>&nbsp;[Dulce lumen,<BR> et delectabile est oculis videre solem.<BR></P>
<P><a name="008">8</A>&nbsp;Si annis multis vixerit homo,<BR> et in his omnibus l&#230;tatus fuerit,<BR> meminisse debet tenebrosi temporis, et dierum multorum,<BR> qui cum venerint, vanitatis arguentur pr&#230;terita.<BR></P>
<P><a name="009">9</A>&nbsp;L&#230;tare ergo, juvenis, in adolescentia tua,<BR> et in bono sit cor tuum in diebus juventutis tu&#230;:<BR> et ambula in viis cordis tui,<BR> et in intuitu oculorum tuorum,<BR> et scito quod pro omnibus his adducet te Deus in judicium.<BR></P>
<P><a name="010">10</A>&nbsp;Aufer iram a corde tuo,<BR> et amove malitiam a carne tua:<BR> adolescentia enim et voluptas vana sunt.]</P>
<P><HR>
<CENTER>
<A HREF="ecc012.htm">Next: Ecclesiastes Chapter 12</A></CENTER>
</BODY>
</HTML>
