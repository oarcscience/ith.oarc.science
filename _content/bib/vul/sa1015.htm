<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 15</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa1015">Polyglot</A>&nbsp;
<A HREF="../kjv/sa1015">KJV</A>&nbsp;
<A HREF="../sep/sa1015">Sep</A>&nbsp;
<A HREF="../tan/sa1015">Tan</A>&nbsp;

<BR>
<BR><A HREF="sa1">1 Samuel Index</A><BR>
&nbsp;
<A HREF="sa1014">Previous</A>&nbsp;
<A HREF="sa1016">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 15</H3><P><a name="001">1</A>&nbsp;Et dixit Samuel ad Saul: Me misit Dominus ut ungerem te in regem super populum ejus Isra&#235;l: nunc ergo audi vocem Domini.</P>
<P><a name="002">2</A>&nbsp;H&#230;c dicit Dominus exercituum: Recensui qu&#230;cumque fecit Amalec Isra&#235;li: quomodo restitit ei in via cum ascenderet de &#198;gypto.</P>
<P><a name="003">3</A>&nbsp;Nunc ergo vade, et percute Amalec, et demolire universa ejus: non parcas ei, et non concupiscas ex rebus ipsius aliquid, sed interfice a viro usque ad mulierem, et parvulum atque lactentem, bovem et ovem, camelum et asinum.</P>
<P><a name="004">4</A>&nbsp;Pr&#230;cepit itaque Saul populo, et recensuit eos quasi agnos: ducenta millia peditum, et decem millia virorum Juda.</P>
<P><a name="005">5</A>&nbsp;Cumque venisset Saul usque ad civitatem Amalec, tetendit insidias in torrente.</P>
<P><a name="006">6</A>&nbsp;Dixitque Saul Cin&#230;o: Abite, recedite, atque descendite ab Amalec, ne forte involvam te cum eo: tu enim fecisti misericordiam cum omnibus filiis Isra&#235;l, cum ascenderent de &#198;gypto. Et recessit Cin&#230;us de medio Amalec.</P>
<P><a name="007">7</A>&nbsp;Percussitque Saul Amalec ab Hevila donec venias ad Sur, qu&#230; est e regione &#198;gypti.</P>
<P><a name="008">8</A>&nbsp;Et apprehendit Agag regem Amalec vivum: omne autem vulgus interfecit in ore gladii.</P>
<P><a name="009">9</A>&nbsp;Et pepercit Saul et populus Agag, et optimis gregibus ovium et armentorum, et vestibus et arietibus, et universis qu&#230; pulchra erant, nec voluerunt disperdere ea: quidquid vero vile fuit et reprobum, hoc demoliti sunt.<BR>
</P>
<P><a name="010">10</A>&nbsp;Factum est autem verbum Domini ad Samuel, dicens:</P>
<P><a name="011">11</A>&nbsp;P&#156;nitet me quod constituerim Saul regem: quia dereliquit me, et verba mea opere non implevit. Contristatusque est Samuel, et clamavit ad Dominum tota nocte.</P>
<P><a name="012">12</A>&nbsp;Cumque de nocte surrexisset Samuel ut iret ad Saul mane, nuntiatum est Samueli eo quod venisset Saul in Carmelum, et erexisset sibi fornicem triumphalem, et reversus transisset, descendissetque in Galgala. Venit ergo Samuel ad Saul, et Saul offerebat holocaustum Domino de initiis pr&#230;darum qu&#230; attulerat ex Amalec.</P>
<P><a name="013">13</A>&nbsp;Et cum venisset Samuel ad Saul, dixit ei Saul: Benedictus tu Domino: implevi verbum Domini.</P>
<P><a name="014">14</A>&nbsp;Dixitque Samuel: Et qu&#230; est h&#230;c vox gregum, qu&#230; resonat in auribus meis, et armentorum, quam ego audio?</P>
<P><a name="015">15</A>&nbsp;Et ait Saul: De Amalec adduxerunt ea: pepercit enim populus melioribus ovibus et armentis ut immolarentur Domino Deo tuo, reliqua vero occidimus.</P>
<P><a name="016">16</A>&nbsp;Ait autem Samuel ad Saul: Sine me, et indicabo tibi qu&#230; locutus sit Dominus ad me nocte. Dixitque ei: Loquere.</P>
<P><a name="017">17</A>&nbsp;Et ait Samuel: Nonne cum parvulus esses in oculis tuis, caput in tribubus Isra&#235;l factus es? unxitque te Dominus in regem super Isra&#235;l,</P>
<P><a name="018">18</A>&nbsp;et misit te Dominus in viam, et ait: Vade, et interfice peccatores Amalec, et pugnabis contra eos usque ad internecionem eorum?</P>
<P><a name="019">19</A>&nbsp;Quare ergo non audisti vocem Domini: sed versus ad pr&#230;dam es, et fecisti malum in oculis Domini?</P>
<P><a name="020">20</A>&nbsp;Et ait Saul ad Samuelem: Immo audivi vocem Domini, et ambulavi in via per quam misit me Dominus, et adduxi Agag regem Amalec, et Amalec interfeci.</P>
<P><a name="021">21</A>&nbsp;Tulit autem de pr&#230;da populus oves et boves, primitias eorum qu&#230; c&#230;sa sunt, ut immolet Domino Deo suo in Galgalis.<BR>
</P>
<P><a name="022">22</A>&nbsp;Et ait Samuel: Numquid vult Dominus holocausta et victimas, et non potius ut obediatur voci Domini? melior est enim obedientia quam victim&#230;, et auscultare magis quam offerre adipem arietum.</P>
<P><a name="023">23</A>&nbsp;Quoniam quasi peccatum ariolandi est, repugnare: et quasi scelus idololatri&#230;, nolle acquiescere. Pro eo ergo quod abjecisti sermonem Domini, abjecit te Dominus ne sis rex.</P>
<P><a name="024">24</A>&nbsp;Dixitque Saul ad Samuelem: Peccavi, quia pr&#230;varicatus sum sermonem Domini et verba tua, timens populum, et obediens voci eorum.</P>
<P><a name="025">25</A>&nbsp;Sed nunc porta, qu&#230;so, peccatum meum, et revertere mecum, ut adorem Dominum.</P>
<P><a name="026">26</A>&nbsp;Et ait Samuel ad Saul: Non revertar tecum, quia projecisti sermonem Domini, et projecit te Dominus ne sis rex super Isra&#235;l.</P>
<P><a name="027">27</A>&nbsp;Et conversus est Samuel ut abiret: ille autem apprehendit summitatem pallii ejus, qu&#230; et scissa est.</P>
<P><a name="028">28</A>&nbsp;Et ait ad eum Samuel: Scidit Dominus regnum Isra&#235;l a te hodie, et tradidit illud proximo tuo meliori te.</P>
<P><a name="029">29</A>&nbsp;Porro triumphator in Isra&#235;l non parcet, et p&#156;nitudine non flectetur: neque enim homo est ut agat p&#156;nitentiam.</P>
<P><a name="030">30</A>&nbsp;At ille ait: Peccavi: sed nunc honora me coram senioribus populi mei et coram Isra&#235;l, et revertere mecum, ut adorem Dominum Deum tuum.</P>
<P><a name="031">31</A>&nbsp;Reversus ergo Samuel secutus est Saulem: et adoravit Saul Dominum.<BR>
</P>
<P><a name="032">32</A>&nbsp;Dixitque Samuel: Adducite ad me Agag regem Amalec. Et oblatus est ei Agag, pinguissimus et tremens. Et dixit Agag: Siccine separat amara mors?</P>
<P><a name="033">33</A>&nbsp;Et ait Samuel: Sicut fecit absque liberis mulieres gladius tuus, sic absque liberis erit inter mulieres mater tua. Et in frustra concidit eum Samuel coram Domino in Galgalis.</P>
<P><a name="034">34</A>&nbsp;Abiit autem Samuel in Ramatha: Saul vero ascendit in domum suam in Gabaa.</P>
<P><a name="035">35</A>&nbsp;Et non vidit Samuel ultra Saul usque ad diem mortis su&#230;: verumtamen lugebat Samuel Saulem, quoniam Dominum p&#156;nitebat quod constituisset eum regem super Isra&#235;l.</P>
<P><HR>
<CENTER>
<A HREF="sa1016">Next: 1 Samuel Chapter 16</A></CENTER>
</BODY>
</HTML>
