<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Peter: 1 Peter Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pe1002">Polyglot</A>&nbsp;
<A HREF="../gnt/pe1002">GNT</A>&nbsp;
<A HREF="../kjv/pe1002">KJV</A>&nbsp;

<BR>
<BR><A HREF="pe1">1 Peter Index</A><BR>
&nbsp;
<A HREF="pe1001">Previous</A>&nbsp;
<A HREF="pe1003">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Peter Chapter 2</H3><P><a name="001">1</A>&nbsp;Deponentes igitur omnem malitiam, et omnem dolum, et simulationes, et invidias, et omnes detractiones,</P>
<P><a name="002">2</A>&nbsp;sicut modo geniti infantes, rationabile, sine dolo lac concupiscite: ut in eo crescatis in salutem:</P>
<P><a name="003">3</A>&nbsp;si tamen gustastis quoniam dulcis est Dominus.</P>
<P><a name="004">4</A>&nbsp;Ad quem accedentes lapidem vivum, ab hominibus quidem reprobatum, a Deo autem electum, et honorificatum:</P>
<P><a name="005">5</A>&nbsp;et ipsi tamquam lapides vivi super&#230;dificamini, domus spiritualis, sacerdotium sanctum, offerre spirituales hostias, acceptabiles Deo per Jesum Christum.</P>
<P><a name="006">6</A>&nbsp;Propter quod continet Scriptura: Ecce pono in Sion lapidem summum angularem, electum, pretiosum: et qui crediderit in eum, non confundetur.</P>
<P><a name="007">7</A>&nbsp;Vobis igitur honor credentibus: non credentibus autem lapis, quem reprobaverunt &#230;dificantes: hic factus est in caput anguli,</P>
<P><a name="008">8</A>&nbsp;et lapis offensionis, et petra scandali, his qui offendunt verbo, nec credunt in quo et positi sunt.</P>
<P><a name="009">9</A>&nbsp;Vos autem genus electum, regale sacerdotium, gens sancta, populus acquisitionis: ut virtutes annuntietis ejus qui de tenebris vos vocavit in admirabile lumen suum.</P>
<P><a name="010">10</A>&nbsp;Qui aliquando non populus, nunc autem populus Dei: qui non consecuti misericordiam, nunc autem misericordiam consecuti.<BR>
</P>
<P><a name="011">11</A>&nbsp;Carissimi, obsecro vos tamquam advenas et peregrinos abstinere vos a carnalibus desideriis, qu&#230; militant adversus animam,</P>
<P><a name="012">12</A>&nbsp;conversationem vestram inter gentes habentes bonam: ut in eo quod detrectant de vobis tamquam de malefactoribus, ex bonis operibus vos considerantes, glorificent Deum in die visitationis.</P>
<P><a name="013">13</A>&nbsp;Subjecti igitur estote omni human&#230; creatur&#230; propter Deum: sive regi quasi pr&#230;cellenti:</P>
<P><a name="014">14</A>&nbsp;sive ducibus tamquam ab eo missis ad vindictam malefactorum, laudem vero bonorum:</P>
<P><a name="015">15</A>&nbsp;quia sic est voluntas Dei, ut benefacientes obmutescere faciatis imprudentium hominum ignorantiam:</P>
<P><a name="016">16</A>&nbsp;quasi liberi, et non quasi velamen habentes maliti&#230; libertatem, sed sicut servi Dei.</P>
<P><a name="017">17</A>&nbsp;Omnes honorate: fraternitatem diligite: Deum timete: regem honorificate.<BR>
</P>
<P><a name="018">18</A>&nbsp;Servi, subditi estote in omni timore dominis, non tantum bonis et modestis, sed etiam dyscolis.</P>
<P><a name="019">19</A>&nbsp;H&#230;c est enim gratia, si propter Dei conscientiam sustinet quis tristitias, patiens injuste.</P>
<P><a name="020">20</A>&nbsp;Qu&#230; enim est gloria, si peccantes, et colaphizati suffertis? sed si bene facientes patienter sustinetis, h&#230;c est gratia apud Deum.</P>
<P><a name="021">21</A>&nbsp;In hoc enim vocati estis: quia et Christus passus est pro nobis, vobis relinquens exemplum ut sequamini vestigia ejus:</P>
<P><a name="022">22</A>&nbsp;qui peccatum non fecit, nec inventus est dolus in ore ejus:</P>
<P><a name="023">23</A>&nbsp;qui cum malediceretur, non maledicebat: cum pateretur, non comminabatur: tradebat autem judicanti se injuste:</P>
<P><a name="024">24</A>&nbsp;qui peccata nostra ipse pertulit in corpore suo super lignum; ut peccatis mortui, justiti&#230; vivamus: cujus livore sanati estis.</P>
<P><a name="025">25</A>&nbsp;Eratis enim sicut oves errantes, sed conversi estis nunc ad pastorem, et episcopum animarum vestrarum.</P>
<P><HR>
<CENTER>
<A HREF="pe1003">Next: 1 Peter Chapter 3</A></CENTER>
</BODY>
</HTML>
