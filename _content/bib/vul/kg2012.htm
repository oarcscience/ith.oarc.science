<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Kings: 2 Kings Chapter 12</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg2012">Polyglot</A>&nbsp;
<A HREF="../kjv/kg2012">KJV</A>&nbsp;
<A HREF="../sep/kg2012">Sep</A>&nbsp;
<A HREF="../tan/kg2012">Tan</A>&nbsp;

<BR>
<BR><A HREF="kg2">2 Kings Index</A><BR>
&nbsp;
<A HREF="kg2011">Previous</A>&nbsp;
<A HREF="kg2013">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Kings Chapter 12</H3><P><a name="001">1</A>&nbsp;Anno septimo Jehu, regnavit Joas: et quadraginta annis regnavit in Jerusalem. Nomen matris ejus Sebia de Bersabee.</P>
<P><a name="002">2</A>&nbsp;Fecitque Joas rectum coram Domino cunctis diebus quibus docuit eum Jojada sacerdos.</P>
<P><a name="003">3</A>&nbsp;Verumtamen excelsa non abstulit: adhuc enim populus immolabat, et adolebat in excelsis incensum.<BR>
</P>
<P><a name="004">4</A>&nbsp;Dixitque Joas ad sacerdotes: Omnem pecuniam sanctorum, qu&#230; illata fuerit in templum Domini a pr&#230;tereuntibus, qu&#230; offertur pro pretio anim&#230;, et quam sponte et arbitrio cordis sui inferunt in templum Domini:</P>
<P><a name="005">5</A>&nbsp;accipiant illam sacerdotes juxta ordinem suum, et instaurent sartatecta domus, si quid necessarium viderint instauratione.</P>
<P><a name="006">6</A>&nbsp;Igitur usque ad vigesimum tertium annum regis Joas, non instauraverunt sacerdotes sartatecta templi.</P>
<P><a name="007">7</A>&nbsp;Vocavitque rex Joas Jojadam pontificem et sacerdotes, dicens eis: Quare sartatecta non instauratis templi? nolite ergo amplius accipere pecuniam juxta ordinem vestrum, sed ad instaurationem templi reddite eam.</P>
<P><a name="008">8</A>&nbsp;Prohibitique sunt sacerdotes ultra accipere pecuniam a populo, et instaurare sartatecta domus.</P>
<P><a name="009">9</A>&nbsp;Et tulit Jojada pontifex gazophylacium unum, aperuitque foramen desuper, et posuit illud juxta altare ad dexteram ingredientium domum Domini: mittebantque in eo sacerdotes qui custodiebant ostia, omnem pecuniam qu&#230; deferebatur ad templum Domini.</P>
<P><a name="010">10</A>&nbsp;Cumque viderent nimiam pecuniam esse in gazophylacio, ascendebat scriba regis, et pontifex, effundebantque et numerabant pecuniam qu&#230; inveniebatur in domo Domini:</P>
<P><a name="011">11</A>&nbsp;et dabant eam juxta numerum atque mensuram in manu eorum qui pr&#230;erant c&#230;mentariis domus Domini: qui impendebant eam in fabris lignorum et in c&#230;mentariis, iis qui operabantur in domo Domini,</P>
<P><a name="012">12</A>&nbsp;et sartatecta faciebant: et in iis qui c&#230;debant saxa, et ut emerent ligna, et lapides, qui excidebantur, ita ut impleretur instauratio domus Domini in universis qu&#230; indigebant expensa ad muniendam domum.</P>
<P><a name="013">13</A>&nbsp;Verumtamen non fiebant ex eadem pecunia hydri&#230; templi Domini, et fuscinul&#230;, et thuribula, et tub&#230;, et omne vas aureum et argenteum, de pecunia qu&#230; inferebatur in templum Domini.</P>
<P><a name="014">14</A>&nbsp;Iis enim qui faciebant opus, dabatur ut instauraretur templum Domini:</P>
<P><a name="015">15</A>&nbsp;et non fiebat ratio iis hominibus qui accipiebant pecuniam ut distribuerent eam artificibus, sed in fide tractabant eam.</P>
<P><a name="016">16</A>&nbsp;Pecuniam vero pro delicto, et pecuniam pro peccatis non inferebant in templum Domini, quia sacerdotum erat.<BR>
</P>
<P><a name="017">17</A>&nbsp;Tunc ascendit Haza&#235;l rex Syri&#230;, et pugnabat contra Geth, cepitque eam: et direxit faciem suam ut ascenderet in Jerusalem.</P>
<P><a name="018">18</A>&nbsp;Quam ob rem tulit Joas rex Juda omnia sanctificata qu&#230; consecraverant Josaphat, et Joram, et Ochozias, patres ejus reges Juda, et qu&#230; ipse obtulerat: et universum argentum quod inveniri potuit in thesauris templi Domini et in palatio regis: misitque Haza&#235;li regi Syri&#230;, et recessit ab Jerusalem.</P>
<P><a name="019">19</A>&nbsp;Reliqua autem sermonum Joas, et universa qu&#230; fecit, nonne h&#230;c scripta sunt in libro verborum dierum regum Juda?</P>
<P><a name="020">20</A>&nbsp;Surrexerunt autem servi ejus, et conjuraverunt inter se, percusseruntque Joas in domo Mello in descensu Sella.</P>
<P><a name="021">21</A>&nbsp;Josachar namque filius Semaath, et Jozabad filius Somer servi ejus, percusserunt eum, et mortuus est: et sepelierunt eum cum patribus suis in civitate David: regnavitque Amasias filius ejus pro eo.</P>
<P><HR>
<CENTER>
<A HREF="kg2013">Next: 2 Kings Chapter 13</A></CENTER>
</BODY>
</HTML>
