<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Kings: 1 Kings Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg1006">Polyglot</A>&nbsp;
<A HREF="../kjv/kg1006">KJV</A>&nbsp;
<A HREF="../sep/kg1006">Sep</A>&nbsp;
<A HREF="../tan/kg1006">Tan</A>&nbsp;

<BR>
<BR><A HREF="kg1">1 Kings Index</A><BR>
&nbsp;
<A HREF="kg1005">Previous</A>&nbsp;
<A HREF="kg1007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Kings Chapter 6</H3><P><a name="001">1</A>&nbsp;Factum est ergo quadringentesimo et octogesimo anno egressionis filiorum Isra&#235;l de terra &#198;gypti, in anno quarto, mense Zio (ipse est mensis secundus), regni Salomonis super Isra&#235;l, &#230;dificari c&#156;pit domus Domino.</P>
<P><a name="002">2</A>&nbsp;Domus autem quam &#230;dificabat rex Salomon Domino, habebat sexaginta cubitos in longitudine, et viginti cubitos in latitudine, et triginta cubitos in altitudine.</P>
<P><a name="003">3</A>&nbsp;Et porticus erat ante templum viginti cubitorum longitudinis, juxta mensuram latitudinis templi: et habebat decem cubitos latitudinis ante faciem templi.</P>
<P><a name="004">4</A>&nbsp;Fecitque in templo fenestras obliquas.</P>
<P><a name="005">5</A>&nbsp;Et &#230;dificavit super parietem templi tabulata per gyrum, in parietibus domus per circuitum templi et oraculi, et fecit latera in circuitu.</P>
<P><a name="006">6</A>&nbsp;Tabulatum quod subter erat, quinque cubitos habebat latitudinis, et medium tabulatum sex cubitorum latitudinis, et tertium tabulatum septem habens cubitos latitudinis. Trabes autem posuit in domo per circuitum forinsecus, ut non h&#230;rerent muris templi.</P>
<P><a name="007">7</A>&nbsp;Domus autem cum &#230;dificaretur, de lapidibus dolatis atque perfectis &#230;dificata est: et malleus, et securis, et omne ferramentum non sunt audita in domo cum &#230;dificaretur.</P>
<P><a name="008">8</A>&nbsp;Ostium lateris medii in parte erat domus dextr&#230;: et per cochleam ascendebant in medium c&#156;naculum, et a medio in tertium.</P>
<P><a name="009">9</A>&nbsp;Et &#230;dificavit domum, et consummavit eam: texit quoque domum laquearibus cedrinis.</P>
<P><a name="010">10</A>&nbsp;Et &#230;dificavit tabulatum super omnem domum quinque cubitis altitudinis, et operuit domum lignis cedrinis.</P>
<P><a name="011">11</A>&nbsp;Et factus est sermo Domini ad Salomonem, dicens:</P>
<P><a name="012">12</A>&nbsp;Domus h&#230;c, quam &#230;dificas, si ambulaveris in pr&#230;ceptis meis, et judicia mea feceris, et custodieris omnia mandata mea, gradiens per ea, firmabo sermonem meum tibi, quem locutus sum ad David patrem tuum:</P>
<P><a name="013">13</A>&nbsp;et habitabo in medio filiorum Isra&#235;l, et non derelinquam populum meum Isra&#235;l.<BR>
</P>
<P><a name="014">14</A>&nbsp;Igitur &#230;dificavit Salomon domum, et consummavit eam.</P>
<P><a name="015">15</A>&nbsp;Et &#230;dificavit parietes domus intrinsecus tabulatis cedrinis: a pavimento domus usque ad summitatem parietum, et usque ad laquearia, operuit lignis cedrinis intrinsecus: et texit pavimentum domus tabulis abiegnis.</P>
<P><a name="016">16</A>&nbsp;&#198;dificavitque viginti cubitorum ad posteriorem partem templi tabulata cedrina, a pavimento usque ad superiora: et fecit interiorem domum oraculi in Sanctum sanctorum.</P>
<P><a name="017">17</A>&nbsp;Porro quadraginta cubitorum erat ipsum templum pro foribus oraculi.</P>
<P><a name="018">18</A>&nbsp;Et cedro omnis domus intrinsecus vestiebatur, habens tornaturas et juncturas suas fabrefactas, et c&#230;laturas eminentes: omnia cedrinis tabulis vestiebantur: nec omnino lapis apparere poterat in pariete.</P>
<P><a name="019">19</A>&nbsp;Oraculum autem in medio domus, in interiori parte fecerat, ut poneret ibi arcam f&#156;deris Domini.</P>
<P><a name="020">20</A>&nbsp;Porro oraculum habebat viginti cubitos longitudinis, et viginti cubitos latitudinis, et viginti cubitos altitudinis: et operuit illud atque vestivit auro purissimo: sed et altare vestivit cedro.</P>
<P><a name="021">21</A>&nbsp;Domum quoque ante oraculum operuit auro purissimo, et affixit laminas clavis aureis.</P>
<P><a name="022">22</A>&nbsp;Nihilque erat in templo quod non auro tegeretur: sed et totum altare oraculi texit auro.</P>
<P><a name="023">23</A>&nbsp;Et fecit in oraculo duos cherubim de lignis olivarum, decem cubitorum altitudinis.</P>
<P><a name="024">24</A>&nbsp;Quinque cubitorum ala cherub una, et quinque cubitorum ala cherub altera: id est, decem cubitos habentes, a summitate al&#230; unius usque ad al&#230; alterius summitatem.</P>
<P><a name="025">25</A>&nbsp;Decem quoque cubitorum erat cherub secundus: in mensura pari, et opus unum erat in duobus cherubim,</P>
<P><a name="026">26</A>&nbsp;id est, altitudinem habebat unus cherub decem cubitorum, et similiter cherub secundus.</P>
<P><a name="027">27</A>&nbsp;Posuitque cherubim in medio templi interioris: extendebant autem alas suas cherubim, et tangebat ala una parietem, et ala cherub secundi tangebat parietem alterum: al&#230; autem alter&#230; in media parte templi se invicem contingebant.</P>
<P><a name="028">28</A>&nbsp;Texit quoque cherubim auro.</P>
<P><a name="029">29</A>&nbsp;Et omnes parietes templi per circuitum sculpsit variis c&#230;laturis et torno: et fecit in eis cherubim, et palmas, et picturas varias, quasi prominentes de pariete, et egredientes.</P>
<P><a name="030">30</A>&nbsp;Sed et pavimentum domus texit auro intrinsecus et extrinsecus.</P>
<P><a name="031">31</A>&nbsp;Et in ingressu oraculi fecit ostiola de lignis olivarum, postesque angulorum quinque.</P>
<P><a name="032">32</A>&nbsp;Et duo ostia de lignis olivarum: et sculpsit in eis picturam cherubim, et palmarum species, et anaglypha valde prominentia: et texit ea auro, et operuit tam cherubim quam palmas, et cetera, auro.</P>
<P><a name="033">33</A>&nbsp;Fecitque in introitu templi postes de lignis olivarum quadrangulatos,</P>
<P><a name="034">34</A>&nbsp;et duo ostia de lignis abiegnis altrinsecus: et utrumque ostium duplex erat, et se invicem tenens aperiebatur.</P>
<P><a name="035">35</A>&nbsp;Et sculpsit cherubim, et palmas, et c&#230;laturas valde eminentes: operuitque omnia laminis aureis opere quadro ad regulam.</P>
<P><a name="036">36</A>&nbsp;Et &#230;dificavit atrium interius tribus ordinibus lapidum politorum, et uno ordine lignorum cedri.</P>
<P><a name="037">37</A>&nbsp;Anno quarto fundata est domus Domini in mense Zio:</P>
<P><a name="038">38</A>&nbsp;et in anno undecimo, mense Bul (ipse est mensis octavus), perfecta est domus in omni opere suo, et in universis utensilibus suis: &#230;dificavitque eam annis septem.</P>
<P><HR>
<CENTER>
<A HREF="kg1007">Next: 1 Kings Chapter 7</A></CENTER>
</BODY>
</HTML>
