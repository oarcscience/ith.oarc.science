<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Revelation: Revelation Chapter 22</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rev022.htm">Polyglot</A>&nbsp;
<A HREF="../gnt/rev022.htm">GNT</A>&nbsp;
<A HREF="../kjv/rev022.htm">KJV</A>&nbsp;

<BR>
<BR><A HREF="rev.htm">Revelation Index</A><BR>
&nbsp;
<A HREF="rev021.htm">Previous</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Revelation Chapter 22</H3><P><a name="001">1</A>&nbsp;Et ostendit mihi fluvium aqu&#230; vit&#230;, splendidum tamquam crystallum, procedentem de sede Dei et Agni.</P>
<P><a name="002">2</A>&nbsp;In medio plate&#230; ejus, et ex utraque parte fluminis, lignum vit&#230;, afferens fructus duodecim per menses singulos, reddens fructum suum et folia ligni ad sanitatem gentium.</P>
<P><a name="003">3</A>&nbsp;Et omne maledictum non erit amplius: sed sedes Dei et Agni in illa erunt, et servi ejus servient illi.</P>
<P><a name="004">4</A>&nbsp;Et videbunt faciem ejus: et nomen ejus in frontibus eorum.</P>
<P><a name="005">5</A>&nbsp;Et nox ultra non erit: et non egebunt lumine lucern&#230;, neque lumine solis, quoniam Dominus Deus illuminabit illos, et regnabunt in s&#230;cula s&#230;culorum.<BR>
</P>
<P><a name="006">6</A>&nbsp;Et dixit mihi: H&#230;c verba fidelissima sunt, et vera. Et Dominus Deus spirituum prophetarum misit angelum suum ostendere servis suis qu&#230; oportet fieri cito.</P>
<P><a name="007">7</A>&nbsp;Et ecce venio velociter. Beatus, qui custodit verba propheti&#230; libri hujus.</P>
<P><a name="008">8</A>&nbsp;Et ego Joannes, qui audivi, et vidi h&#230;c. Et postquam audissem, et vidissem, cecidi ut adorarem ante pedes angeli, qui mihi h&#230;c ostendebat:</P>
<P><a name="009">9</A>&nbsp;et dixit mihi: Vide ne feceris: conservus enim tuus sum, et fratrum tuorum prophetarum, et eorum qui servant verba propheti&#230; libri hujus: Deum adora.</P>
<P><a name="010">10</A>&nbsp;Et dicit mihi: Ne signaveris verba propheti&#230; libri hujus: tempus enim prope est.</P>
<P><a name="011">11</A>&nbsp;Qui nocet, noceat adhuc: et qui in sordibus est, sordescat adhuc: et qui justus est, justificetur adhuc: et sanctus, sanctificetur adhuc.</P>
<P><a name="012">12</A>&nbsp;Ecce venio cito, et merces mea mecum est, reddere unicuique secundum opera sua.</P>
<P><a name="013">13</A>&nbsp;Ego sum alpha et omega, primus et novissimus, principium et finis.</P>
<P><a name="014">14</A>&nbsp;Beati, qui lavant stolas suas in sanguine Agni: ut sit potestas eorum in ligno vit&#230;, et per portas intrent in civitatem.</P>
<P><a name="015">15</A>&nbsp;Foris canes, et venefici, et impudici, et homicid&#230;, et idolis servientes, et omnis qui amat et facit mendacium.</P>
<P><a name="016">16</A>&nbsp;Ego Jesus misi angelum meum testificari vobis h&#230;c in ecclesiis. Ego sum radix, et genus David, stella splendida et matutina.</P>
<P><a name="017">17</A>&nbsp;Et spiritus, et sponsa dicunt: Veni. Et qui audit, dicat: Veni. Et qui sitit, veniat: et qui vult, accipiat aquam vit&#230;, gratis.</P>
<P><a name="018">18</A>&nbsp;Contestor enim omni audienti verba propheti&#230; libri hujus: si quis apposuerit ad h&#230;c, apponet Deus super illum plagas scriptas in libro isto.</P>
<P><a name="019">19</A>&nbsp;Et si quis diminuerit de verbis libri propheti&#230; hujus, auferet Deus partem ejus de libro vit&#230;, et de civitate sancta, et de his qu&#230; scripta sunt in libro isto:</P>
<P><a name="020">20</A>&nbsp;dicit qui testimonium perhibet istorum. Etiam venio cito: amen. Veni, Domine Jesu.</P>
<P><a name="021">21</A>&nbsp;Gratia Domini nostri Jesu Christi cum omnibus vobis. Amen.</P>




</BODY>
</HTML>
