<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 36</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job036">Polyglot</A>&nbsp;
<A HREF="../kjv/job036">KJV</A>&nbsp;
<A HREF="../sep/job036">Sep</A>&nbsp;
<A HREF="../tan/job036">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job035">Previous</A>&nbsp;
<A HREF="job037">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 36</H3><P><a name="001">1</A>&nbsp;Addens quoque Eliu, h&#230;c locutus est:</P>
<P><a name="002">2</A>&nbsp;[Sustine me paululum, et indicabo tibi:<BR> adhuc enim habeo quod pro Deo loquar.<BR></P>
<P><a name="003">3</A>&nbsp;Repetam scientiam meam a principio,<BR> et operatorem meum probabo justum.<BR></P>
<P><a name="004">4</A>&nbsp;Vere enim absque mendacio sermones mei,<BR> et perfecta scientia probabitur tibi.<BR></P>
<P><a name="005">5</A>&nbsp;Deus potentes non abjicit,<BR> cum et ipse sit potens:<BR></P>
<P><a name="006">6</A>&nbsp;sed non salvat impios,<BR> et judicium pauperibus tribuit.<BR></P>
<P><a name="007">7</A>&nbsp;Non auferet a justo oculos suos:<BR> et reges in solio collocat in perpetuum,<BR> et illi eriguntur.<BR></P>
<P><a name="008">8</A>&nbsp;Et si fuerint in catenis,<BR> et vinciantur funibus paupertatis,<BR></P>
<P><a name="009">9</A>&nbsp;indicabit eis opera eorum,<BR> et scelera eorum, quia violenti fuerunt.<BR></P>
<P><a name="010">10</A>&nbsp;Revelabit quoque aurem eorum, ut corripiat:<BR> et loquetur, ut revertantur ab iniquitate.<BR></P>
<P><a name="011">11</A>&nbsp;Si audierint et observaverint, complebunt dies suos in bono,<BR> et annos suos in gloria:<BR></P>
<P><a name="012">12</A>&nbsp;si autem non audierint,<BR> transibunt per gladium,<BR> et consumentur in stultitia.<BR></P>
<P><a name="013">13</A>&nbsp;Simulatores et callidi provocant iram Dei,<BR> neque clamabunt cum vincti fuerint.<BR></P>
<P><a name="014">14</A>&nbsp;Morietur in tempestate anima eorum,<BR> et vita eorum inter effeminatos.<BR></P>
<P><a name="015">15</A>&nbsp;Eripiet de angustia sua pauperem,<BR> et revelabit in tribulatione aurem ejus.<BR></P>
<P><a name="016">16</A>&nbsp;Igitur salvabit te de ore angusto latissime,<BR> et non habente fundamentum subter se:<BR> requies autem mens&#230; tu&#230; erit plena pinguedine.<BR></P>
<P><a name="017">17</A>&nbsp;Causa tua quasi impii judicata est:<BR> causam judiciumque recipies.<BR></P>
<P><a name="018">18</A>&nbsp;Non te ergo superet ira ut aliquem opprimas:<BR> nec multitudo donorum inclinet te.<BR></P>
<P><a name="019">19</A>&nbsp;Depone magnitudinem tuam absque tribulatione,<BR> et omnes robustos fortitudine.<BR></P>
<P><a name="020">20</A>&nbsp;Ne protrahas noctem,<BR> ut ascendant populi pro eis.<BR></P>
<P><a name="021">21</A>&nbsp;Cave ne declines ad iniquitatem:<BR> hanc enim c&#156;pisti sequi post miseriam.<BR></P>
<P><a name="022">22</A>&nbsp;Ecce Deus excelsus in fortitudine sua,<BR> et nullus ei similis in legislatoribus.<BR></P>
<P><a name="023">23</A>&nbsp;Quis poterit scrutari vias ejus?<BR> aut quis potest ei dicere: Operatus es iniquitatem?<BR></P>
<P><a name="024">24</A>&nbsp;Memento quod ignores opus ejus,<BR> de quo cecinerunt viri.<BR></P>
<P><a name="025">25</A>&nbsp;Omnes homines vident eum:<BR> unusquisque intuetur procul.<BR></P>
<P><a name="026">26</A>&nbsp;Ecce Deus magnus vincens scientiam nostram:<BR> numerus annorum ejus in&#230;stimabilis.<BR></P>
<P><a name="027">27</A>&nbsp;Qui aufert stillas pluvi&#230;,<BR> et effundit imbres ad instar gurgitum,<BR></P>
<P><a name="028">28</A>&nbsp;qui de nubibus fluunt<BR> qu&#230; pr&#230;texunt cuncta desuper.<BR></P>
<P><a name="029">29</A>&nbsp;Si voluerit extendere nubes quasi tentorium suum,<BR></P>
<P><a name="030">30</A>&nbsp;et fulgurare lumine suo desuper,<BR> cardines quoque maris operiet.<BR></P>
<P><a name="031">31</A>&nbsp;Per h&#230;c enim judicat populos,<BR> et dat escas multis mortalibus.<BR></P>
<P><a name="032">32</A>&nbsp;In manibus abscondit lucem,<BR> et pr&#230;cepit ei ut rursus adveniat.<BR></P>
<P><a name="033">33</A>&nbsp;Annuntiat de ea amico suo, quod possessio ejus sit,<BR> et ad eam possit ascendere.]</P>
<P><HR>
<CENTER>
<A HREF="job037">Next: Job Chapter 37</A></CENTER>
</BODY>
</HTML>
