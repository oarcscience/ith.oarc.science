<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Revelation: Revelation Chapter 19</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rev019.htm">Polyglot</A>&nbsp;
<A HREF="../gnt/rev019.htm">GNT</A>&nbsp;
<A HREF="../kjv/rev019.htm">KJV</A>&nbsp;

<BR>
<BR><A HREF="rev.htm">Revelation Index</A><BR>
&nbsp;
<A HREF="rev018.htm">Previous</A>&nbsp;
<A HREF="rev020.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Revelation Chapter 19</H3><P><a name="001">1</A>&nbsp;Post h&#230;c audivi quasi vocem turbarum multarum in c&#230;lo dicentium: Alleluja: salus, et gloria, et virtus Deo nostro est:</P>
<P><a name="002">2</A>&nbsp;quia vera et justa judicia sunt ejus, qui judicavit de meretrice magna, qu&#230; corrupit terram in prostitutione sua, et vindicavit sanguinem servorum suorum de manibus ejus.</P>
<P><a name="003">3</A>&nbsp;Et iterum dixerunt: Alleluja. Et fumus ejus ascendit in s&#230;cula s&#230;culorum.</P>
<P><a name="004">4</A>&nbsp;Et ceciderunt seniores viginti quatuor, et quatuor animalia, et adoraverunt Deum sedentem super thronum, dicentes: Amen: alleluja.</P>
<P><a name="005">5</A>&nbsp;Et vox de throno exivit, dicens: Laudem dicite Deo nostro omnes servi ejus: et qui timetis eum pusilli et magni.</P>
<P><a name="006">6</A>&nbsp;Et audivi quasi vocem turb&#230; magn&#230;, et sicut vocem aquarum multarum, et sicut vocem tonitruorum magnorum, dicentium: Alleluja: quoniam regnavit Dominus Deus noster omnipotens.</P>
<P><a name="007">7</A>&nbsp;Gaudeamus, et exsultemus: et demus gloriam ei: quia venerunt nupti&#230; Agni, et uxor ejus pr&#230;paravit se.</P>
<P><a name="008">8</A>&nbsp;Et datum est illi ut cooperiat se byssino splendenti et candido. Byssinum enim justificationes sunt sanctorum.</P>
<P><a name="009">9</A>&nbsp;Et dixit mihi: Scribe: Beati qui ad c&#156;nam nuptiarum Agni vocati sunt; et dixit mihi: H&#230;c verba Dei vera sunt.</P>
<P><a name="010">10</A>&nbsp;Et cecidi ante pedes ejus, ut adorarem eum. Et dicit mihi: Vide ne feceris: conservus tuus sum, et fratrum tuorum habentium testimonium Jesu. Deum adora. Testimonium enim Jesu est spiritus propheti&#230;.<BR>
</P>
<P><a name="011">11</A>&nbsp;Et vidi c&#230;lum apertum, et ecce equus albus, et qui sedebat super eum, vocabatur Fidelis, et Verax, et cum justitia judicat et pugnat.</P>
<P><a name="012">12</A>&nbsp;Oculi autem ejus sicut flamma ignis, et in capite ejus diademata multa, habens nomen scriptum, quod nemo novit nisi ipse.</P>
<P><a name="013">13</A>&nbsp;Et vestitus erat veste aspersa sanguine: et vocatur nomen ejus: Verbum Dei.</P>
<P><a name="014">14</A>&nbsp;Et exercitus qui sunt in c&#230;lo, sequebantur eum in equis albis, vestiti byssino albo et mundo.</P>
<P><a name="015">15</A>&nbsp;Et de ore ejus procedit gladius ex utraque parte acutus, ut in ipso percutiat gentes. Et ipse reget eas in virga ferrea: et ipse calcat torcular vini furoris ir&#230; Dei omnipotentis.</P>
<P><a name="016">16</A>&nbsp;Et habet in vestimento et in femore suo scriptum: Rex regum et Dominus dominantium.<BR>
</P>
<P><a name="017">17</A>&nbsp;Et vidi unum angelum stantem in sole, et clamavit voce magna, dicens omnibus avibus, qu&#230; volabant per medium c&#230;li: Venite, et congregamini ad c&#156;nam magnam Dei:</P>
<P><a name="018">18</A>&nbsp;ut manducetis carnes regum, et carnes tribunorum, et carnes fortium, et carnes equorum, et sedentium in ipsis, et carnes omnium liberorum, et servorum, et pusillorum et magnorum.</P>
<P><a name="019">19</A>&nbsp;Et vidi bestiam, et reges terr&#230;, et exercitus eorum congregatos ad faciendum pr&#230;lium cum illo, qui sedebat in equo, et cum exercitu ejus.</P>
<P><a name="020">20</A>&nbsp;Et apprehensa est bestia, et cum ea pseudopropheta: qui fecit signa coram ipso, quibus seduxit eos, qui acceperunt caracterem besti&#230;, et qui adoraverunt imaginem ejus. Vivi missi sunt hi duo in stagnum ignis ardentis sulphure:</P>
<P><a name="021">21</A>&nbsp;et ceteri occisi sunt in gladio sedentis super equum, qui procedit de ore ipsius: et omnes aves saturat&#230; sunt carnibus eorum.</P>
<P><HR>
<CENTER>
<A HREF="rev020.htm">Next: Revelation Chapter 20</A></CENTER>
</BODY>
</HTML>
