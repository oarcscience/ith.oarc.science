<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 63</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa063.htm">Polyglot</A>&nbsp;
<A HREF="../kjv/psa063.htm">KJV</A>&nbsp;
<A HREF="../sep/psa063.htm">Sep</A>&nbsp;
<A HREF="../tan/psa063.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa062.htm">Previous</A>&nbsp;
<A HREF="psa064.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 63</H3><P><a name="001">1</A>&nbsp;In finem. Psalmus David.</P>
<P><a name="002">2</A>&nbsp;[Exaudi, Deus, orationem meam cum deprecor;<BR> a timore inimici eripe animam meam.<BR></P>
<P><a name="003">3</A>&nbsp;Protexisti me a conventu malignantium,<BR> a multitudine operantium iniquitatem.<BR></P>
<P><a name="004">4</A>&nbsp;Quia exacuerunt ut gladium linguas suas;<BR> intenderunt arcum rem amaram,<BR></P>
<P><a name="005">5</A>&nbsp;ut sagittent in occultis immaculatum.<BR></P>
<P><a name="006">6</A>&nbsp;Subito sagittabunt eum, et non timebunt;<BR> firmaverunt sibi sermonem nequam.<BR> Narraverunt ut absconderent laqueos;<BR> dixerunt: Quis videbit eos?<BR></P>
<P><a name="007">7</A>&nbsp;Scrutati sunt iniquitates;<BR> defecerunt scrutantes scrutinio.<BR> Accedet homo ad cor altum,<BR></P>
<P><a name="008">8</A>&nbsp;et exaltabitur Deus.<BR> Sagitt&#230; parvulorum fact&#230; sunt plag&#230; eorum,<BR></P>
<P><a name="009">9</A>&nbsp;et infirmat&#230; sunt contra eos lingu&#230; eorum.<BR> Conturbati sunt omnes qui videbant eos,<BR></P>
<P><a name="010">10</A>&nbsp;et timuit omnis homo.<BR> Et annuntiaverunt opera Dei,<BR> et facta ejus intellexerunt.<BR></P>
<P><a name="011">11</A>&nbsp;L&#230;tabitur justus in Domino, et sperabit in eo,<BR> et laudabuntur omnes recti corde.]</P>
<P><HR>
<CENTER>
<A HREF="psa064.htm">Next: Psalms Chapter 64</A></CENTER>
</BODY>
</HTML>
