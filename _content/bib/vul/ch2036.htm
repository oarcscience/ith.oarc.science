<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 36</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2036">Polyglot</A>&nbsp;
<A HREF="../kjv/ch2036">KJV</A>&nbsp;
<A HREF="../sep/ch2036">Sep</A>&nbsp;
<A HREF="../tan/ch2036">Tan</A>&nbsp;

<BR>
<BR><A HREF="ch2">2 Chronicles Index</A><BR>
&nbsp;
<A HREF="ch2035">Previous</A>&nbsp;
<A HREF="ezr001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 36</H3><P><a name="001">1</A>&nbsp;Tulit ergo populus terr&#230; Joachaz filium Josi&#230;, et constituit regem pro patre suo in Jerusalem.</P>
<P><a name="002">2</A>&nbsp;Viginti trium annorum erat Joachaz cum regnare c&#156;pisset, et tribus mensibus regnavit in Jerusalem.</P>
<P><a name="003">3</A>&nbsp;Amovit autem eum rex &#198;gypti cum venisset in Jerusalem, et condemnavit terram centum talentis argenti, et talento auri.</P>
<P><a name="004">4</A>&nbsp;Constituitque pro eo regem Eliakim fratrem ejus super Judam et Jerusalem, et vertit nomen ejus Joakim: ipsum vero Joachaz tulit secum, et abduxit in &#198;gyptum.<BR>
</P>
<P><a name="005">5</A>&nbsp;Viginti quinque annorum erat Joakim cum regnare c&#156;pisset, et undecim annis regnavit in Jerusalem: fecitque malum coram Domino Deo suo.</P>
<P><a name="006">6</A>&nbsp;Contra hunc ascendit Nabuchodonosor rex Chald&#230;orum, et vinctum catenis duxit in Babylonem.</P>
<P><a name="007">7</A>&nbsp;Ad quam et vasa Domini transtulit, et posuit ea in templo suo.</P>
<P><a name="008">8</A>&nbsp;Reliqua autem verborum Joakim, et abominationum ejus quas operatus est, et qu&#230; inventa sunt in eo, continentur in libro regum Juda et Isra&#235;l. Regnavit autem Joachin filius ejus pro eo.<BR>
</P>
<P><a name="009">9</A>&nbsp;Octo annorum erat Joachin cum regnare c&#156;pisset, et tribus mensibus ac decem diebus regnavit in Jerusalem: fecitque malum in conspectu Domini.</P>
<P><a name="010">10</A>&nbsp;Cumque anni circulus volveretur, misit Nabuchodonosor rex, qui adduxerunt eum in Babylonem, asportatis simul pretiosissimis vasis domus Domini. Regem vero constituit Sedeciam patruum ejus super Judam et Jerusalem.<BR>
</P>
<P><a name="011">11</A>&nbsp;Viginti et unius anni erat Sedecias cum regnare c&#156;pisset, et undecim annis regnavit in Jerusalem:</P>
<P><a name="012">12</A>&nbsp;fecitque malum in oculis Domini Dei sui, nec erubuit faciem Jeremi&#230; prophet&#230;, loquentis ad se ex ore Domini.</P>
<P><a name="013">13</A>&nbsp;A rege quoque Nabuchodonosor recessit, qui adjuraverat eum per Deum: et induravit cervicem suam et cor ut non reverteretur ad Dominum Deum Isra&#235;l.</P>
<P><a name="014">14</A>&nbsp;Sed et universi principes sacerdotum et populus pr&#230;varicati sunt inique juxta universas abominationes gentium, et polluerunt domum Domini quam sanctificaverat sibi in Jerusalem.</P>
<P><a name="015">15</A>&nbsp;Mittebat autem Dominus Deus patrum suorum ad illos per manum nuntiorum suorum de nocte consurgens, et quotidie commonens: eo quod parceret populo et habitaculo suo.</P>
<P><a name="016">16</A>&nbsp;At illi subsannabant nuntios Dei, et parvipendebant sermones ejus, illudebantque prophetis, donec ascenderet furor Domini in populum ejus, et esset nulla curatio.</P>
<P><a name="017">17</A>&nbsp;Adduxit enim super eos regem Chald&#230;orum, et interfecit juvenes eorum gladio in domo sanctuarii sui: non est misertus adolescentis, et virginis, et senis, nec decrepiti quidem, sed omnes tradidit in manibus ejus.</P>
<P><a name="018">18</A>&nbsp;Universaque vasa domus Domini, tam majora quam minora, et thesauros templi, et regis, et principum, transtulit in Babylonem.</P>
<P><a name="019">19</A>&nbsp;Incenderunt hostes domum Dei, destruxeruntque murum Jerusalem: universas turres combusserunt, et quidquid pretiosum fuerat, demoliti sunt.</P>
<P><a name="020">20</A>&nbsp;Si quis evaserat gladium, ductus in Babylonem servivit regi et filiis ejus, donec imperaret rex Persarum,</P>
<P><a name="021">21</A>&nbsp;et compleretur sermo Domini ex ore Jeremi&#230;, et celebraret terra sabbata sua: cunctis enim diebus desolationis egit sabbatum usque dum complerentur septuaginta anni.<BR>
</P>
<P><a name="022">22</A>&nbsp;Anno autem primo Cyri regis Persarum, ad explendum sermonem Domini quem locutus fuerat per os Jeremi&#230;, suscitavit Dominus spiritum Cyri regis Persarum: qui jussit pr&#230;dicari in universo regno suo, etiam per scripturam, dicens:</P>
<P><a name="023">23</A>&nbsp;H&#230;c dicit Cyrus rex Persarum: Omnia regna terr&#230; dedit mihi Dominus Deus c&#230;li, et ipse pr&#230;cepit mihi ut &#230;dificarem ei domum in Jerusalem, qu&#230; est in Jud&#230;a: quis ex vobis est in omni populo ejus? sit Dominus Deis suus cum eo, et ascendat.</P>
<P></P>
<P><HR>
<CENTER>
<A HREF="ezr001">Next: Ezra Chapter 1</A></CENTER>
</BODY>
</HTML>
