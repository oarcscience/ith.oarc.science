<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 43</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir043">Polyglot</A>&nbsp;
<A HREF="../apo/sir043">Apo</A>&nbsp;
<A HREF="../sep/sir043">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir042">Previous</A>&nbsp;
<A HREF="sir044">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 43</H3><P><a name="001">1</A>&nbsp;[Altitudinis firmamentum pulchritudo ejus est,<BR> species c&#230;li in visione glori&#230;.<BR></P>
<P><a name="002">2</A>&nbsp;Sol in aspectu annuntians in exitu,<BR> vas admirabile, opus Excelsi.<BR></P>
<P><a name="003">3</A>&nbsp;In meridiano exurit terram,<BR> et in conspectu ardoris ejus quis poterit sustinere?<BR> fornacem custodiens in operibus ardoris:<BR></P>
<P><a name="004">4</A>&nbsp;tripliciter sol exurens montes,<BR> radios igneos exsufflans,<BR> et refulgens radiis suis obc&#230;cat oculos.<BR></P>
<P><a name="005">5</A>&nbsp;Magnus Dominus qui fecit illum,<BR> et in sermonibus ejus festinavit iter.]<BR>
</P>
<P><a name="006">6</A>&nbsp;[Et luna in omnibus in tempore suo,<BR> ostensio temporis, et signum &#230;vi.<BR></P>
<P><a name="007">7</A>&nbsp;A luna signum diei festi:<BR> luminare quod minuitur in consummatione.<BR></P>
<P><a name="008">8</A>&nbsp;Mensis secundum nomen ejus est,<BR> crescens mirabiliter in consummatione.<BR></P>
<P><a name="009">9</A>&nbsp;Vas castrorum in excelsis,<BR> in firmamento c&#230;li resplendens gloriose.<BR></P>
<P><a name="010">10</A>&nbsp;Species c&#230;li gloria stellarum:<BR> mundum illuminans in excelsis Dominus.<BR></P>
<P><a name="011">11</A>&nbsp;In verbis Sancti stabunt ad judicium,<BR> et non deficient in vigiliis suis.]<BR>
</P>
<P><a name="012">12</A>&nbsp;[Vide arcum, et benedic eum qui fecit illum:<BR> valde speciosus est in splendore suo.<BR></P>
<P><a name="013">13</A>&nbsp;Gyravit c&#230;lum in circuitu glori&#230; su&#230;:<BR> manus Excelsi aperuerunt illum.<BR></P>
<P><a name="014">14</A>&nbsp;Imperio suo acceleravit nivem,<BR> et accelerat coruscationes emittere judicii sui.<BR></P>
<P><a name="015">15</A>&nbsp;Propterea aperti sunt thesauri,<BR> et evolaverunt nebul&#230; sicut aves.<BR></P>
<P><a name="016">16</A>&nbsp;In magnitudine sua posuit nubes,<BR> et confracti sunt lapides grandinis.<BR></P>
<P><a name="017">17</A>&nbsp;In conspectu ejus commovebuntur montes,<BR> et in voluntate ejus aspirabit notus.<BR></P>
<P><a name="018">18</A>&nbsp;Vox tonitrui ejus verberavit terram,<BR> tempestas aquilonis, et congregatio spiritus:<BR></P>
<P><a name="019">19</A>&nbsp;et sicut avis deponens ad sedendum, aspergit nivem,<BR> et sicut locusta demergens descensus ejus.<BR></P>
<P><a name="020">20</A>&nbsp;Pulchritudinem candoris ejus admirabitur oculus,<BR> et super imbrem ejus expavescet cor.<BR></P>
<P><a name="021">21</A>&nbsp;Gelu sicut salem effundet super terram:<BR> et dum gelaverit, fiet tamquam cacumina tribuli.<BR></P>
<P><a name="022">22</A>&nbsp;Frigidus ventus aquilo flavit,<BR> et gelavit crystallus ab aqua:<BR> super omnem congregationem aquarum requiescet,<BR> et sicut lorica induet se aquis:<BR></P>
<P><a name="023">23</A>&nbsp;et devorabit montes, et exuret desertum,<BR> et extinguet viride, sicut igne.<BR></P>
<P><a name="024">24</A>&nbsp;Medicina omnium in festinatione nebul&#230;:<BR> et ros obvians ab ardore venienti humilem efficiet eum.<BR></P>
<P><a name="025">25</A>&nbsp;In sermone ejus siluit ventus,<BR> et cogitatione sua placavit abyssum:<BR> et plantavit in illa Dominus insulas.<BR></P>
<P><a name="026">26</A>&nbsp;Qui navigant mare enarrent pericula ejus,<BR> et audientes auribus nostris admirabimur.<BR></P>
<P><a name="027">27</A>&nbsp;Illic pr&#230;clara opera et mirabilia,<BR> varia bestiarum genera, et omnium pecorum, et creatura belluarum.<BR></P>
<P><a name="028">28</A>&nbsp;Propter ipsum confirmatus est itineris finis,<BR> et in sermone ejus composita sunt omnia.]<BR>
</P>
<P><a name="029">29</A>&nbsp;[Multa dicemus, et deficiemus in verbis:<BR> consummatio autem sermonum ipse est in omnibus.<BR></P>
<P><a name="030">30</A>&nbsp;Gloriantes ad quid valebimus?<BR> ipse enim omnipotens super omnia opera sua.<BR></P>
<P><a name="031">31</A>&nbsp;Terribilis Dominus, et magnus vehementer,<BR> et mirabilis potentia ipsius.<BR></P>
<P><a name="032">32</A>&nbsp;Glorificantes Dominum quantumcumque potueritis,<BR> supervalebit enim adhuc: et admirabilis magnificentia ejus.<BR></P>
<P><a name="033">33</A>&nbsp;Benedicentes Dominum, exaltate illum quantum potestis:<BR> major enim est omni laude.<BR></P>
<P><a name="034">34</A>&nbsp;Exaltantes eum, replemini virtute, ne laboretis,<BR> non enim comprehendetis.<BR></P>
<P><a name="035">35</A>&nbsp;Quis videbit eum et enarrabit?<BR> et quis magnificabit eum sicut est ab initio?<BR></P>
<P><a name="036">36</A>&nbsp;Multa abscondita sunt majora his:<BR> pauca enim vidimus operum ejus.<BR></P>
<P><a name="037">37</A>&nbsp;Omnia autem Dominus fecit,<BR> et pie agentibus dedit sapientiam.]</P>
<P><HR>
<CENTER>
<A HREF="sir044">Next: Sirach Chapter 44</A></CENTER>
</BODY>
</HTML>
