<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/luk021">Polyglot</A>&nbsp;
<A HREF="../gnt/luk021">GNT</A>&nbsp;
<A HREF="../kjv/luk021">KJV</A>&nbsp;

<BR>
<BR><A HREF="luk">Luke Index</A><BR>
&nbsp;
<A HREF="luk020">Previous</A>&nbsp;
<A HREF="luk022">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 21</H3><P><a name="001">1</A>&nbsp;Respiciens autem, vidit eos qui mittebant munera sua in gazophylacium, divites.</P>
<P><a name="002">2</A>&nbsp;Vidit autem et quamdam viduam pauperculam mittentem &#230;ra minuta duo.</P>
<P><a name="003">3</A>&nbsp;Et dixit: Vere dico vobis, quia vidua h&#230;c pauper plus quam omnes misit.</P>
<P><a name="004">4</A>&nbsp;Nam omnes hi ex abundanti sibi miserunt in munera Dei: h&#230;c autem ex eo quod deest illi, omnem victum suum quem habuit, misit.<BR>
</P>
<P><a name="005">5</A>&nbsp;Et quibusdam dicentibus de templo quod bonis lapidibus et donis ornatum esset, dixit:</P>
<P><a name="006">6</A>&nbsp;H&#230;c qu&#230; videtis, venient dies in quibus non relinquetur lapis super lapidem, qui non destruatur.</P>
<P><a name="007">7</A>&nbsp;Interrogaverunt autem illum, dicentes: Pr&#230;ceptor, quando h&#230;c erunt, et quod signum cum fieri incipient?</P>
<P><a name="008">8</A>&nbsp;Qui dixit: Videte ne seducamini: multi enim venient in nomine meo, dicentes quia ego sum: et tempus appropinquavit: nolite ergo ire post eos.</P>
<P><a name="009">9</A>&nbsp;Cum autem audieritis pr&#230;lia et seditiones, nolite terreri: oportet primum h&#230;c fieri, sed nondum statim finis.</P>
<P><a name="010">10</A>&nbsp;Tunc dicebat illis: Surget gens contra gentem, et regnum adversus regnum.</P>
<P><a name="011">11</A>&nbsp;Et terr&#230;motus magni erunt per loca, et pestilenti&#230;, et fames, terroresque de c&#230;lo, et signa magna erunt.<BR>
</P>
<P><a name="012">12</A>&nbsp;Sed ante h&#230;c omnia injicient vobis manus suas, et persequentur tradentes in synagogas et custodias, trahentes ad reges et pr&#230;sides propter nomen meum:</P>
<P><a name="013">13</A>&nbsp;continget autem vobis in testimonium.</P>
<P><a name="014">14</A>&nbsp;Ponite ergo in cordibus vestris non pr&#230;meditari quemadmodum respondeatis:</P>
<P><a name="015">15</A>&nbsp;ego enim dabo vobis os et sapientiam, cui non poterunt resistere et contradicere omnes adversarii vestri.</P>
<P><a name="016">16</A>&nbsp;Trademini autem a parentibus, et fratribus, et cognatis, et amicis, et morte afficient ex vobis:</P>
<P><a name="017">17</A>&nbsp;et eritis odio omnibus propter nomen meum:</P>
<P><a name="018">18</A>&nbsp;et capillus de capite vestro non peribit.</P>
<P><a name="019">19</A>&nbsp;In patientia vestra possidebitis animas vestras.<BR>
</P>
<P><a name="020">20</A>&nbsp;Cum autem videritis circumdari ab exercitu Jerusalem, tunc scitote quia appropinquavit desolatio ejus:</P>
<P><a name="021">21</A>&nbsp;tunc qui in Jud&#230;a sunt, fugiant ad montes, et qui in medio ejus, discedant: et qui in regionibus, non intrent in eam,</P>
<P><a name="022">22</A>&nbsp;quia dies ultionis hi sunt, ut impleantur omnia qu&#230; scripta sunt.</P>
<P><a name="023">23</A>&nbsp;V&#230; autem pr&#230;gnantibus et nutrientibus in illis diebus! erit enim pressura magna super terram, et ira populo huic.</P>
<P><a name="024">24</A>&nbsp;Et cadent in ore gladii, et captivi ducentur in omnes gentes, et Jerusalem calcabitur a gentibus, donec impleantur tempora nationum.<BR>
</P>
<P><a name="025">25</A>&nbsp;Et erunt signa in sole, et luna, et stellis, et in terris pressura gentium pr&#230; confusione sonitus maris, et fluctuum:</P>
<P><a name="026">26</A>&nbsp;arescentibus hominibus pr&#230; timore, et exspectatione, qu&#230; supervenient universo orbi: nam virtutes c&#230;lorum movebuntur:</P>
<P><a name="027">27</A>&nbsp;et tunc videbunt Filium hominis venientem in nube cum potestate magna et majestate.<BR>
</P>
<P><a name="028">28</A>&nbsp;His autem fieri incipientibus, respicite, et levate capita vestra: quoniam appropinquat redemptio vestra.</P>
<P><a name="029">29</A>&nbsp;Et dixit illis similitudinem: Videte ficulneam, et omnes arbores:</P>
<P><a name="030">30</A>&nbsp;cum producunt jam ex se fructum, scitis quoniam prope est &#230;stas.</P>
<P><a name="031">31</A>&nbsp;Ita et vos cum videritis h&#230;c fieri, scitote quoniam prope est regnum Dei.</P>
<P><a name="032">32</A>&nbsp;Amen dico vobis, quia non pr&#230;teribit generatio h&#230;c, donec omnia fiant.</P>
<P><a name="033">33</A>&nbsp;C&#230;lum et terra transibunt: verba autem mea non transibunt.<BR>
</P>
<P><a name="034">34</A>&nbsp;Attendite autem vobis, ne forte graventur corda vestra in crapula, et ebrietate, et curis hujus vit&#230;, et superveniat in vos repentina dies illa:</P>
<P><a name="035">35</A>&nbsp;tamquam laqueus enim superveniet in omnes qui sedent super faciem omnis terr&#230;.</P>
<P><a name="036">36</A>&nbsp;Vigilate itaque, omni tempore orantes, ut digni habeamini fugere ista omnia qu&#230; futura sunt, et stare ante Filium hominis.<BR>
</P>
<P><a name="037">37</A>&nbsp;Erat autem diebus docens in templo: noctibus vero exiens, morabatur in monte qui vocatur Oliveti.</P>
<P><a name="038">38</A>&nbsp;Et omnis populus manicabat ad eum in templo audire eum.</P>
<P><HR>
<CENTER>
<A HREF="luk022">Next: Luke Chapter 22</A></CENTER>
</BODY>
</HTML>
