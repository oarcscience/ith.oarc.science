<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/luk006">Polyglot</A>&nbsp;
<A HREF="../gnt/luk006">GNT</A>&nbsp;
<A HREF="../kjv/luk006">KJV</A>&nbsp;

<BR>
<BR><A HREF="luk">Luke Index</A><BR>
&nbsp;
<A HREF="luk005">Previous</A>&nbsp;
<A HREF="luk007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 6</H3><P><a name="001">1</A>&nbsp;Factum est autem in sabbato secundo, primo, cum transiret per sata, vellebant discipuli ejus spicas, et manducabant confricantes manibus.</P>
<P><a name="002">2</A>&nbsp;Quidam autem pharis&#230;orum, dicebant illis: Quid facitis quod non licet in sabbatis?</P>
<P><a name="003">3</A>&nbsp;Et respondens Jesus ad eos, dixit: Nec hoc legistis quod fecit David, cum esurisset ipse, et qui cum illo erant?</P>
<P><a name="004">4</A>&nbsp;quomodo intravit in domum Dei, et panes propositionis sumpsit, et manducavit, et dedit his qui cum ipso erant: quos non licet manducare nisi tantum sacerdotibus?</P>
<P><a name="005">5</A>&nbsp;Et dicebat illis: Quia dominus est Filius hominis etiam sabbati.<BR>
</P>
<P><a name="006">6</A>&nbsp;Factum est autem in alio sabbato, ut intraret in synagogam, et doceret. Et erat ibi homo, et manus ejus dextra erat arida.</P>
<P><a name="007">7</A>&nbsp;Observabant autem scrib&#230; et pharis&#230;i si in sabbato curaret, ut invenirent unde accusarent eum.</P>
<P><a name="008">8</A>&nbsp;Ipse vero sciebat cogitationes eorum: et ait homini qui habebat manum aridam: Surge, et sta in medium. Et surgens stetit.</P>
<P><a name="009">9</A>&nbsp;Ait autem ad illos Jesus: Interrogo vos si licet sabbatis benefacere, an male: animam salvam facere, an perdere?</P>
<P><a name="010">10</A>&nbsp;Et circumspectis omnibus dixit homini: Extende manum tuam. Et extendit: et restituta est manus ejus.</P>
<P><a name="011">11</A>&nbsp;Ipsi autem repleti sunt insipientia, et colloquebantur ad invicem, quidnam facerent Jesu.<BR>
</P>
<P><a name="012">12</A>&nbsp;Factum est autem in illis diebus, exiit in montem orare, et erat pernoctans in oratione Dei.</P>
<P><a name="013">13</A>&nbsp;Et cum dies factus esset, vocavit discipulos suos: et elegit duodecim ex ipsis (quos et apostolos nominavit):</P>
<P><a name="014">14</A>&nbsp;Simonem, quem cognominavit Petrum, et Andream fratrem ejus, Jacobum, et Joannem, Philippum, et Bartholom&#230;um,</P>
<P><a name="015">15</A>&nbsp;Matth&#230;um, et Thomam, Jacobum Alph&#230;i, et Simonem, qui vocatur Zelotes,</P>
<P><a name="016">16</A>&nbsp;et Judam Jacobi, et Judam Iscariotem, qui fuit proditor.</P>
<P><a name="017">17</A>&nbsp;Et descendens cum illis, stetit in loco campestri, et turba discipulorum ejus, et multitudo copiosa plebis ab omni Jud&#230;a, et Jerusalem, et maritima, et Tyri, et Sidonis,</P>
<P><a name="018">18</A>&nbsp;qui venerant ut audirent eum, et sanarentur a languoribus suis. Et qui vexabantur a spiritibus immundis, curabantur.</P>
<P><a name="019">19</A>&nbsp;Et omnis turba qu&#230;rebat eum tangere: quia virtus de illo exibat, et sanabat omnes.<BR>
</P>
<P><a name="020">20</A>&nbsp;Et ipse elevatis oculis in discipulis suis, dicebat: Beati pauperes, quia vestrum est regnum Dei.</P>
<P><a name="021">21</A>&nbsp;Beati qui nunc esuritis, quia saturabimini. Beati qui nunc fletis, quia ridebitis.</P>
<P><a name="022">22</A>&nbsp;Beati eritis cum vos oderint homines, et cum separaverint vos, et exprobraverint, et ejicerint nomen vestrum tamquam malum propter Filium hominis.</P>
<P><a name="023">23</A>&nbsp;Gaudete in illa die, et exsultate: ecce enim merces vestra multa est in c&#230;lo: secundum h&#230;c enim faciebant prophetis patres eorum.</P>
<P><a name="024">24</A>&nbsp;Verumtamen v&#230; vobis divitibus, quia habetis consolationem vestram.</P>
<P><a name="025">25</A>&nbsp;V&#230; vobis, qui saturati estis: quia esurietis. V&#230; vobis, qui ridetis nunc: quia lugebitis et flebitis.</P>
<P><a name="026">26</A>&nbsp;V&#230; cum benedixerint vobis homines: secundum h&#230;c enim faciebant pseudoprophetis patres eorum.<BR>
</P>
<P><a name="027">27</A>&nbsp;Sed vobis dico, qui auditis: diligite inimicos vestros, benefacite his qui oderunt vos.</P>
<P><a name="028">28</A>&nbsp;Benedicite maledicentibus vobis, et orate pro calumniantibus vos.</P>
<P><a name="029">29</A>&nbsp;Et qui te percutit in maxillam, pr&#230;be et alteram. Et ab eo qui aufert tibi vestimentum, etiam tunicam noli prohibere.</P>
<P><a name="030">30</A>&nbsp;Omni autem petenti te, tribue: et qui aufert qu&#230; tua sunt, ne repetas.</P>
<P><a name="031">31</A>&nbsp;Et prout vultis ut faciant vobis homines, et vos facite illis similiter.</P>
<P><a name="032">32</A>&nbsp;Et si diligitis eos qui vos diligunt, qu&#230; vobis est gratia? nam et peccatores diligentes se diligunt.</P>
<P><a name="033">33</A>&nbsp;Et si benefeceritis his qui vobis benefaciunt, qu&#230; vobis est gratia? siquidem et peccatores hoc faciunt.</P>
<P><a name="034">34</A>&nbsp;Et si mutuum dederitis his a quibus speratis recipere, qu&#230; gratia est vobis? nam et peccatores peccatoribus f&#156;nerantur, ut recipiant &#230;qualia.</P>
<P><a name="035">35</A>&nbsp;Verumtamen diligite inimicos vestros: benefacite, et mutuum date, nihil inde sperantes: et erit merces vestra multa, et eritis filii Altissimi, quia ipse benignus est super ingratos et malos.</P>
<P><a name="036">36</A>&nbsp;Estote ergo misericordes sicut et Pater vester misericors est.<BR>
</P>
<P><a name="037">37</A>&nbsp;Nolite judicare, et non judicabimini: nolite condemnare, et non condemnabimini. Dimitte, et dimittemini.</P>
<P><a name="038">38</A>&nbsp;Date, et dabitur vobis: mensuram bonam, et confertam, et coagitatam, et supereffluentem dabunt in sinum vestrum. Eadem quippe mensura, qua mensi fueritis, remetietur vobis.</P>
<P><a name="039">39</A>&nbsp;Dicebat autem illis et similitudinem: Numquid potest c&#230;cus c&#230;cum ducere? nonne ambo in foveam cadunt?</P>
<P><a name="040">40</A>&nbsp;Non est discipulus super magistrum: perfectus autem omnis erit, si sit sicut magister ejus.</P>
<P><a name="041">41</A>&nbsp;Quid autem vides festucam in oculo fratris tui, trabem autem, qu&#230; in oculo tuo est, non consideras?</P>
<P><a name="042">42</A>&nbsp;aut quomodo potes dicere fratri tuo: Frater, sine ejiciam festucam de oculo tuo: ipse in oculo tuo trabem non videns? Hypocrita, ejice primum trabem de oculo tuo: et tunc perspicies ut educas festucam de oculo fratris tui.</P>
<P><a name="043">43</A>&nbsp;Non est enim arbor bona, qu&#230; facit fructus malos: neque arbor mala, faciens fructum bonum.</P>
<P><a name="044">44</A>&nbsp;Unaqu&#230;que enim arbor de fructu suo cognoscitur. Neque enim de spinis colligunt ficus: neque de rubo vindemiant uvam.</P>
<P><a name="045">45</A>&nbsp;Bonus homo de bono thesauro cordis sui profert bonum: et malus homo de malo thesauro profert malum. Ex abundantia enim cordis os loquitur.</P>
<P><a name="046">46</A>&nbsp;Quid autem vocatis me Domine, Domine: et non facitis qu&#230; dico?<BR>
</P>
<P><a name="047">47</A>&nbsp;Omnis qui venit ad me, et audit sermones meos, et facit eos, ostendam vobis cui similis sit:</P>
<P><a name="048">48</A>&nbsp;similis est homini &#230;dificanti domum, qui fodit in altum, et posuit fundamentum super petram: inundatione autem facta, illisum est flumen domui illi, et non potuit eam movere: fundata enim erat super petram.</P>
<P><a name="049">49</A>&nbsp;Qui autem audit, et non facit, similis est homini &#230;dificanti domum suam super terram sine fundamento: in quam illisus est fluvius, et continuo cecidit: et facta est ruina domus illius magna.</P>
<P><HR>
<CENTER>
<A HREF="luk007">Next: Luke Chapter 7</A></CENTER>
</BODY>
</HTML>
