<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mat014">Polyglot</A>&nbsp;
<A HREF="../gnt/mat014">GNT</A>&nbsp;
<A HREF="../kjv/mat014">KJV</A>&nbsp;

<BR>
<BR><A HREF="mat">Matthew Index</A><BR>
&nbsp;
<A HREF="mat013">Previous</A>&nbsp;
<A HREF="mat015">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 14</H3><P><a name="001">1</A>&nbsp;In illo tempore audivit Herodes tetrarcha famam Jesu:</P>
<P><a name="002">2</A>&nbsp;et ait pueris suis: Hic est Joannes Baptista: ipse surrexit a mortuis, et ideo virtutes operantur in eo.</P>
<P><a name="003">3</A>&nbsp;Herodes enim tenuit Joannem, et alligavit eum: et posuit in carcerem propter Herodiadem uxorem fratris sui.</P>
<P><a name="004">4</A>&nbsp;Dicebat enim illi Joannes: Non licet tibi habere eam.</P>
<P><a name="005">5</A>&nbsp;Et volens illum occidere, timuit populum: quia sicut prophetam eum habebant.</P>
<P><a name="006">6</A>&nbsp;Die autem natalis Herodis saltavit filia Herodiadis in medio, et placuit Herodi:</P>
<P><a name="007">7</A>&nbsp;unde cum juramento pollicitus est ei dare quodcumque postulasset ab eo.</P>
<P><a name="008">8</A>&nbsp;At illa pr&#230;monita a matre sua: Da mihi, inquit, hic in disco caput Joannis Baptist&#230;.</P>
<P><a name="009">9</A>&nbsp;Et contristatus est rex: propter juramentum autem, et eos qui pariter recumbebant, jussit dari.</P>
<P><a name="010">10</A>&nbsp;Misitque et decollavit Joannem in carcere.</P>
<P><a name="011">11</A>&nbsp;Et allatum est caput ejus in disco, et datum est puell&#230;, et attulit matri su&#230;.</P>
<P><a name="012">12</A>&nbsp;Et accedentes discipuli ejus, tulerunt corpus ejus, et sepelierunt illud: et venientes nuntiaverunt Jesu.<BR>
</P>
<P><a name="013">13</A>&nbsp;Quod cum audisset Jesus, secessit inde in navicula, in locum desertum seorsum: et cum audissent turb&#230;, secut&#230; sunt eum pedestres de civitatibus.</P>
<P><a name="014">14</A>&nbsp;Et exiens vidit turbam multam, et misertus est eis, et curavit languidos eorum.</P>
<P><a name="015">15</A>&nbsp;Vespere autem facto, accesserunt ad eum discipuli ejus, dicentes: Desertus est locus, et hora jam pr&#230;teriit: dimitte turbas, ut euntes in castella, emant sibi escas.</P>
<P><a name="016">16</A>&nbsp;Jesus autem dixit eis: Non habent necesse ire: date illis vos manducare.</P>
<P><a name="017">17</A>&nbsp;Responderunt ei: Non habemus hic nisi quinque panes et duos pisces.</P>
<P><a name="018">18</A>&nbsp;Qui ait eis: Afferte mihi illos huc.</P>
<P><a name="019">19</A>&nbsp;Et cum jussisset turbam discumbere super f&#156;num, acceptis quinque panibus et duobus piscibus, aspiciens in c&#230;lum benedixit, et fregit, et dedit discipulis panes, discipuli autem turbis.</P>
<P><a name="020">20</A>&nbsp;Et manducaverunt omnes, et saturati sunt. Et tulerunt reliquias, duodecim cophinos fragmentorum plenos.</P>
<P><a name="021">21</A>&nbsp;Manducantium autem fuit numerus quinque millia virorum, exceptis mulieribus et parvulis.<BR>
</P>
<P><a name="022">22</A>&nbsp;Et statim compulit Jesus discipulos ascendere in naviculam, et pr&#230;cedere eum trans fretum, donec dimitteret turbas.</P>
<P><a name="023">23</A>&nbsp;Et dimissa turba, ascendit in montem solus orare. Vespere autem facto solus erat ibi:</P>
<P><a name="024">24</A>&nbsp;navicula autem in medio mari jactabatur fluctibus: erat enim contrarius ventus.</P>
<P><a name="025">25</A>&nbsp;Quarta enim vigilia noctis, venit ad eos ambulans super mare.</P>
<P><a name="026">26</A>&nbsp;Et videntes eum super mare ambulantem, turbati sunt, dicentes: Quia phantasma est. Et pr&#230; timore clamaverunt.</P>
<P><a name="027">27</A>&nbsp;Statimque Jesus locutus est eis, dicens: Habete fiduciam: ego sum, nolite timere.</P>
<P><a name="028">28</A>&nbsp;Respondens autem Petrus, dixit: Domine, si tu es, jube me ad te venire super aquas.</P>
<P><a name="029">29</A>&nbsp;At ipse ait: Veni. Et descendens Petrus de navicula, ambulabat super aquam ut veniret ad Jesum.</P>
<P><a name="030">30</A>&nbsp;Videns vero ventum validum, timuit: et cum c&#156;pisset mergi, clamavit dicens: Domine, salvum me fac.</P>
<P><a name="031">31</A>&nbsp;Et continuo Jesus extendens manum, apprehendit eum: et ait illi: Modic&#230; fidei, quare dubitasti?</P>
<P><a name="032">32</A>&nbsp;Et cum ascendissent in naviculam, cessavit ventus.</P>
<P><a name="033">33</A>&nbsp;Qui autem in navicula erant, venerunt, et adoraverunt eum, dicentes: Vere Filius Dei es.</P>
<P><a name="034">34</A>&nbsp;Et cum transfretassent, venerunt in terram Genesar.</P>
<P><a name="035">35</A>&nbsp;Et cum cognovissent eum viri loci illius, miserunt in universam regionem illam, et obtulerunt ei omnes male habentes:</P>
<P><a name="036">36</A>&nbsp;et rogabant eum ut vel fimbriam vestimenti ejus tangerent. Et quicumque tetigerunt, salvi facti sunt.</P>
<P><HR>
<CENTER>
<A HREF="mat015">Next: Matthew Chapter 15</A></CENTER>
</BODY>
</HTML>
