<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Corinthians: 1 Corinthians Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/co1008">Polyglot</A>&nbsp;
<A HREF="../gnt/co1008">GNT</A>&nbsp;
<A HREF="../kjv/co1008">KJV</A>&nbsp;

<BR>
<BR><A HREF="co1">1 Corinthians Index</A><BR>
&nbsp;
<A HREF="co1007">Previous</A>&nbsp;
<A HREF="co1009">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Corinthians Chapter 8</H3><P><a name="001">1</A>&nbsp;De iis autem qu&#230; idolis sacrificantur, scimus quia omnes scientiam habemus. Scientia inflat, caritas vero &#230;dificat.</P>
<P><a name="002">2</A>&nbsp;Si quis autem se existimat scire aliquid, nondum cognovit quemadmodum oporteat eum scire.</P>
<P><a name="003">3</A>&nbsp;Si quis autem diligit Deum, hic cognitus est ab eo.</P>
<P><a name="004">4</A>&nbsp;De escis autem qu&#230; idolis immolantur, scimus quia nihil est idolum in mundo, et quod nullus est Deus, nisi unus.</P>
<P><a name="005">5</A>&nbsp;Nam etsi sunt qui dicantur dii sive in c&#230;lo, sive in terra (siquidem sunt dii multi, et domini multi):</P>
<P><a name="006">6</A>&nbsp;nobis tamen unus est Deus, Pater, ex quo omnia, et nos in illum: et unus Dominus Jesus Christus, per quem omnia, et nos per ipsum.</P>
<P><a name="007">7</A>&nbsp;Sed non in omnibus est scientia. Quidam autem cum conscientia usque nunc idoli, quasi idolothytum manducant: et conscientia ipsorum cum sit infirma, polluitur.</P>
<P><a name="008">8</A>&nbsp;Esca autem nos non commendat Deo. Neque enim si manducaverimus, abundabimus: neque si non manducaverimus, deficiemus.</P>
<P><a name="009">9</A>&nbsp;Videte autem ne forte h&#230;c licentia vestra offendiculum fiat infirmis.</P>
<P><a name="010">10</A>&nbsp;Si enim quis viderit eum, qui habet scientiam, in idolio recumbentem: nonne conscientia ejus, cum sit infirma, &#230;dificabitur ad manducandum idolothyta?</P>
<P><a name="011">11</A>&nbsp;Et peribit infirmus in tua scientia, frater, propter quem Christus mortuus est?</P>
<P><a name="012">12</A>&nbsp;Sic autem peccantes in fratres, et percutientes conscientiam eorum infirmam, in Christum peccatis.</P>
<P><a name="013">13</A>&nbsp;Quapropter si esca scandalizat fratrem meum, non manducabo carnem in &#230;ternum, ne fratrem meum scandalizem.</P>
<P><HR>
<CENTER>
<A HREF="co1009">Next: 1 Corinthians Chapter 9</A></CENTER>
</BODY>
</HTML>
