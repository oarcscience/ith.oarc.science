<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Thessalonians: 1 Thessalonians Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/th1002.htm">Polyglot</A>&nbsp;
<A HREF="../gnt/th1002.htm">GNT</A>&nbsp;
<A HREF="../kjv/th1002.htm">KJV</A>&nbsp;

<BR>
<BR><A HREF="th1.htm">1 Thessalonians Index</A><BR>
&nbsp;
<A HREF="th1001.htm">Previous</A>&nbsp;
<A HREF="th1003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Thessalonians Chapter 2</H3><P><a name="001">1</A>&nbsp;Nam ipsi scitis, fratres, introitum nostrum ad vos, quia non inanis fuit:</P>
<P><a name="002">2</A>&nbsp;sed ante passi, et contumeliis affecti (sicut scitis) in Philippis, fiduciam habuimus in Deo nostro, loqui ad vos Evangelium Dei in multa sollicitudine.</P>
<P><a name="003">3</A>&nbsp;Exhortatio enim nostra non de errore, neque de immunditia, neque in dolo,</P>
<P><a name="004">4</A>&nbsp;sed sicut probati sumus a Deo ut crederetur nobis Evangelium: ita loquimur non quasi hominibus placentes, sed Deo, qui probat corda nostra.</P>
<P><a name="005">5</A>&nbsp;Neque enim aliquando fuimus in sermone adulationis, sicut scitis: neque in occasione avariti&#230;: Deus testis est:</P>
<P><a name="006">6</A>&nbsp;nec qu&#230;rentes ab hominibus gloriam, neque a vobis, neque ab aliis.</P>
<P><a name="007">7</A>&nbsp;Cum possemus vobis oneri esse ut Christi apostoli: sed facti sumus parvuli in medio vestrum, tamquam si nutrix foveat filios suos.</P>
<P><a name="008">8</A>&nbsp;Ita desiderantes vos, cupide volebamus tradere vobis non solum Evangelium Dei, sed etiam animas nostras: quoniam carissimi nobis facti estis.</P>
<P><a name="009">9</A>&nbsp;Memores enim estis, fratres, laboris nostri, et fatigationis: nocte ac die operantes, ne quem vestrum gravaremus, pr&#230;dicavimus in vobis Evangelium Dei.</P>
<P><a name="010">10</A>&nbsp;Vos testes estis, et Deus, quam sancte, et juste, et sine querela, vobis, qui credidistis, fuimus:</P>
<P><a name="011">11</A>&nbsp;sicut scitis, qualiter unumquemque vestrum (sicut pater filios suos)</P>
<P><a name="012">12</A>&nbsp;deprecantes vos, et consolantes, testificati sumus, ut ambularetis digne Deo, qui vocavit vos in suum regnum et gloriam.<BR>
</P>
<P><a name="013">13</A>&nbsp;Ideo et nos gratias agimus Deo sine intermissione: quoniam cum accepissetis a nobis verbum auditus Dei, accepistis illud, non ut verbum hominum, sed (sicut est vere) verbum Dei, qui operatur in vobis, qui credidistis:</P>
<P><a name="014">14</A>&nbsp;vos enim imitatores facti estis, fratres, ecclesiarum Dei, qu&#230; sunt in Jud&#230;a in Christo Jesu: quia eadem passi estis et vos a contribulibus vestris, sicut et ipsi a Jud&#230;is:</P>
<P><a name="015">15</A>&nbsp;qui et Dominum occiderunt Jesum, et prophetas, et nos persecuti sunt, et Deo non placent, et omnibus hominibus adversantur,</P>
<P><a name="016">16</A>&nbsp;prohibentes nos gentibus loqui ut salv&#230; fiant, ut impleant peccata sua semper: pervenit enim ira Dei super illos usque in finem.</P>
<P><a name="017">17</A>&nbsp;Nos autem fratres desolati a vobis ad tempus hor&#230;, aspectu, non corde, abundantius festinavimus faciem vestram videre cum multo desiderio:</P>
<P><a name="018">18</A>&nbsp;quoniam voluimus venire ad vos, ego quidem Paulus, et semel, et iterum: sed impedivit nos Satanas.</P>
<P><a name="019">19</A>&nbsp;Qu&#230; est enim nostra spes aut gaudium, aut corona glori&#230;? nonne vos ante Dominum nostrum Jesum Christum estis in adventu ejus?</P>
<P><a name="020">20</A>&nbsp;vos enim estis gloria nostra et gaudium.</P>
<P><HR>
<CENTER>
<A HREF="th1003.htm">Next: 1 Thessalonians Chapter 3</A></CENTER>
</BODY>
</HTML>
