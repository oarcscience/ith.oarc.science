<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Revelation: Revelation Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rev003.htm">Polyglot</A>&nbsp;
<A HREF="../gnt/rev003.htm">GNT</A>&nbsp;
<A HREF="../kjv/rev003.htm">KJV</A>&nbsp;

<BR>
<BR><A HREF="rev.htm">Revelation Index</A><BR>
&nbsp;
<A HREF="rev002.htm">Previous</A>&nbsp;
<A HREF="rev004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Revelation Chapter 3</H3><P><a name="001">1</A>&nbsp;Et angelo ecclesi&#230; Sardis scribe: H&#230;c dicit qui habet septem spiritus Dei, et septem stellas: Scio opera tua, quia nomen habes quod vivas, et mortuus es.</P>
<P><a name="002">2</A>&nbsp;Esto vigilans, et confirma cetera, qu&#230; moritura erant. Non enim invenio opera tua plena coram Deo meo.</P>
<P><a name="003">3</A>&nbsp;In mente ergo habe qualiter acceperis, et audieris, et serva, et p&#156;nitentiam age. Si ergo non vigilaveris, veniam ad te tamquam fur et nescies qua hora veniam ad te.</P>
<P><a name="004">4</A>&nbsp;Sed habes pauca nomina in Sardis qui non inquinaverunt vestimenta sua: et ambulabunt mecum in albis, quia digni sunt.</P>
<P><a name="005">5</A>&nbsp;Qui vicerit, sic vestietur vestimentis albis, et non delebo nomen ejus de libro vit&#230;, et confitebor nomen ejus coram Patre meo, et coram angelis ejus.</P>
<P><a name="006">6</A>&nbsp;Qui habet aurem, audiat quid Spiritus dicat ecclesiis.<BR>
</P>
<P><a name="007">7</A>&nbsp;Et angelo Philadelphi&#230; ecclesi&#230; scribe: H&#230;c dicit Sanctus et Verus, qui habet clavem David: qui aperit, et nemo claudit: claudit, et nemo aperit:</P>
<P><a name="008">8</A>&nbsp;Scio opera tua. Ecce dedi coram te ostium apertum, quod nemo potest claudere: quia modicam habes virtutem, et servasti verbum meum, et non negasti nomen meum.</P>
<P><a name="009">9</A>&nbsp;Ecce dabo de synagoga Satan&#230;, qui dicunt se Jud&#230;os esse, et non sunt, sed mentiuntur: ecce faciam illos ut veniant, et adorent ante pedes tuos: et scient quia ego dilexi te,</P>
<P><a name="010">10</A>&nbsp;quoniam servasti verbum patienti&#230; me&#230;, et ego servabo te ab hora tentationis, qu&#230; ventura est in orbem universum tentare habitantes in terra.</P>
<P><a name="011">11</A>&nbsp;Ecce venio cito: tene quod habes, ut nemo accipiat coronam tuam.</P>
<P><a name="012">12</A>&nbsp;Qui vicerit, faciam illum columnam in templo Dei mei, et foras non egredietur amplius: et scribam super eum nomen Dei mei, et nomen civitatis Dei mei nov&#230; Jerusalem, qu&#230; descendit de c&#230;lo a Deo meo, et nomen meum novum.</P>
<P><a name="013">13</A>&nbsp;Qui habet aurem, audiat quid Spiritus dicat ecclesiis.<BR>
</P>
<P><a name="014">14</A>&nbsp;Et angelo Laodici&#230; ecclesi&#230; scribe: H&#230;c dicit: Amen, testis fidelis et verus, qui est principium creatur&#230; Dei.</P>
<P><a name="015">15</A>&nbsp;Scio opera tua: quia neque frigidus es, neque calidus: utinam frigidus esses, aut calidus:</P>
<P><a name="016">16</A>&nbsp;sed quia tepidus es, et nec frigidus, nec calidus, incipiam te evomere ex ore meo:</P>
<P><a name="017">17</A>&nbsp;quia dicis: Quod dives sum, et locupletatus, et nullius egeo: et nescis quia tu es miser, et miserabilis, et pauper, et c&#230;cus, et nudus.</P>
<P><a name="018">18</A>&nbsp;Suadeo tibi emere a me aurum ignitum probatum, ut locuples fias, et vestimentis albis induaris, et non appareat confusio nuditatis tu&#230;, et collyrio inunge oculos tuos ut videas.</P>
<P><a name="019">19</A>&nbsp;Ego quos amo, arguo, et castigo. &#198;mulare ergo, et p&#156;nitentiam age.</P>
<P><a name="020">20</A>&nbsp;Ecce sto ad ostium, et pulso: si quis audierit vocem meam, et aperuerit mihi januam, intrabo ad illum, et c&#156;nabo cum illo, et ipse mecum.</P>
<P><a name="021">21</A>&nbsp;Qui vicerit, dabo ei sedere mecum in throno meo: sicut et ego vici, et sedi cum Patre meo in throno ejus.</P>
<P><a name="022">22</A>&nbsp;Qui habet aurem, audiat quid Spiritus dicat ecclesiis.</P>
<P><HR>
<CENTER>
<A HREF="rev004.htm">Next: Revelation Chapter 4</A></CENTER>
</BODY>
</HTML>
