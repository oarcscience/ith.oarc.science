<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 26</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2026">Polyglot</A>&nbsp;
<A HREF="../kjv/ch2026">KJV</A>&nbsp;
<A HREF="../sep/ch2026">Sep</A>&nbsp;
<A HREF="../tan/ch2026">Tan</A>&nbsp;

<BR>
<BR><A HREF="ch2">2 Chronicles Index</A><BR>
&nbsp;
<A HREF="ch2025">Previous</A>&nbsp;
<A HREF="ch2027">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 26</H3><P><a name="001">1</A>&nbsp;Omnis autem populus Juda filium ejus Oziam, annorum sedecim, constituit regem pro Amasia patre suo.</P>
<P><a name="002">2</A>&nbsp;Ipse &#230;dificavit Ailath, et restituit eam ditioni Juda, postquam dormivit rex cum patribus suis.</P>
<P><a name="003">3</A>&nbsp;Sedecim annorum erat Ozias cum regnare c&#156;pisset, et quinquaginta duobus annis regnavit in Jerusalem: nomen matris ejus Jechelia de Jerusalem.</P>
<P><a name="004">4</A>&nbsp;Fecitque quod erat rectum in oculis Domini, juxta omnia qu&#230; fecerat Amasias pater ejus.</P>
<P><a name="005">5</A>&nbsp;Et exquisivit Dominum in diebus Zachari&#230; intelligentis et videntis Deum: cumque requireret Dominum, direxit eum in omnibus.</P>
<P><a name="006">6</A>&nbsp;Denique egressus est, et pugnavit contra Philisthiim, et destruxit murum Geth, et murum Jabni&#230;, murumque Azoti: &#230;dificavit quoque oppida in Azoto et in Philisthiim.</P>
<P><a name="007">7</A>&nbsp;Et adjuvit eum Deus contra Philisthiim, et contra Arabes qui habitabant in Gurbaal, et contra Ammonitas.</P>
<P><a name="008">8</A>&nbsp;Appendebantque Ammonit&#230; munera Ozi&#230;: et divulgatum est nomen ejus usque ad introitum &#198;gypti propter crebras victorias.</P>
<P><a name="009">9</A>&nbsp;&#198;dificavitque Ozias turres in Jerusalem super portam anguli, et super portam vallis, et reliquas in eodem muri latere, firmavitque eas.</P>
<P><a name="010">10</A>&nbsp;Exstruxit etiam turres in solitudine, et effodit cisternas plurimas, eo quod haberet multa pecora tam in campestribus quam in eremi vastitate: vineas quoque habuit et vinitores, in montibus et in Carmelo: erat quippe homo agricultur&#230; deditus.</P>
<P><a name="011">11</A>&nbsp;Fuit autem exercitus bellatorum ejus, qui procedebant ad pr&#230;lia sub manu Jehiel scrib&#230;, Maasi&#230;que doctoris, et sub manu Hanani&#230;, qui erat de ducibus regis.</P>
<P><a name="012">12</A>&nbsp;Omnisque numerus principum per familias, virorum fortium duorum millium sexcentorum.</P>
<P><a name="013">13</A>&nbsp;Et sub eis universus exercitus trecentorum et septem millium quingentorum, qui erant apti ad bella, et pro rege contra adversarios dimicabant.</P>
<P><a name="014">14</A>&nbsp;Pr&#230;paravit quoque eis Ozias, id est, cuncto exercitui, clypeos, et hastas, et galeas, et loricas, arcusque et fundas ad jaciendos lapides.</P>
<P><a name="015">15</A>&nbsp;Et fecit in Jerusalem diversi generis machinas, quas in turribus collocavit et in angulis murorum, ut mitterent sagittas, et saxa grandia: egressumque est nomen ejus procul, eo quod auxiliaretur ei Dominus, et corroborasset illum.<BR>
</P>
<P><a name="016">16</A>&nbsp;Sed cum roboratus esset, elevatum est cor ejus in interitum suum, et neglexit Dominum Deum suum: ingressusque templum Domini, adolere voluit incensum super altare thymiamatis.</P>
<P><a name="017">17</A>&nbsp;Statimque ingressus post eum Azarias sacerdos, et cum eo sacerdotes Domini octoginta, viri fortissimi,</P>
<P><a name="018">18</A>&nbsp;restiterunt regi, atque dixerunt: Non est tui officii, Ozia, ut adoleas incensum Domino, sed sacerdotum, hoc est, filiorum Aaron, qui consecrati sunt ad hujuscemodi ministerium: egredere de sanctuario, ne contempseris: quia non reputabitur tibi in gloriam hoc a Domino Deo.</P>
<P><a name="019">19</A>&nbsp;Iratusque Ozias, tenens in manu thuribulum ut adoleret incensum, minabatur sacerdotibus. Statimque orta est lepra in fronte ejus coram sacerdotibus, in domo Domini super altare thymiamatis.</P>
<P><a name="020">20</A>&nbsp;Cumque respexisset eum Azarias pontifex, et omnes reliqui sacerdotes, viderunt lepram in fronte ejus, et festinato expulerunt eum. Sed et ipse perterritus, acceleravit egredi, eo quod sensisset illico plagam Domini.</P>
<P><a name="021">21</A>&nbsp;Fuit igitur Ozias rex leprosus usque ad diem mortis su&#230;, et habitavit in domo separata plenus lepra, ob quam ejectus fuerat de domo Domini. Porro Joatham filius ejus rexit domum regis, et judicabat populum terr&#230;.</P>
<P><a name="022">22</A>&nbsp;Reliqua autem sermonum Ozi&#230; priorum et novissimorum scripsit Isaias filius Amos propheta.</P>
<P><a name="023">23</A>&nbsp;Dormivitque Ozias cum patribus suis, et sepelierunt eum in agro regalium sepulchrorum, eo quod esset leprosus: regnavitque Joatham filius ejus pro eo.</P>
<P><HR>
<CENTER>
<A HREF="ch2027">Next: 2 Chronicles Chapter 27</A></CENTER>
</BODY>
</HTML>
