<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/act010">Polyglot</A>&nbsp;
<A HREF="../gnt/act010">GNT</A>&nbsp;
<A HREF="../kjv/act010">KJV</A>&nbsp;

<BR>
<BR><A HREF="act">Acts Index</A><BR>
&nbsp;
<A HREF="act009">Previous</A>&nbsp;
<A HREF="act011">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 10</H3><P><a name="001">1</A>&nbsp;Vir autem quidam erat in C&#230;sarea, nomine Cornelius, centurio cohortis qu&#230; dicitur Italica,</P>
<P><a name="002">2</A>&nbsp;religiosus, ac timens Deum cum omni domo sua, faciens eleemosynas multas plebi, et deprecans Deum semper.</P>
<P><a name="003">3</A>&nbsp;Is vidit in visu manifeste, quasi hora diei nona, angelum Dei intro&#235;untem ad se, et dicentem sibi: Corneli.</P>
<P><a name="004">4</A>&nbsp;At ille intuens eum, timore correptus, dixit: Quid est, domine? Dixit autem illi: Orationes tu&#230; et eleemosyn&#230; tu&#230; ascenderunt in memoriam in conspectu Dei.</P>
<P><a name="005">5</A>&nbsp;Et nunc mitte viros in Joppen, et accersi Simonem quemdam, qui cognominatur Petrus:</P>
<P><a name="006">6</A>&nbsp;hic hospitatur apud Simonem quemdam coriarium, cujus est domus juxta mare: hic dicet tibi quid te oporteat facere.</P>
<P><a name="007">7</A>&nbsp;Et cum discessisset angelus qui loquebatur illi, vocavit duos domesticos suos, et militem metuentem Dominum ex his qui illi parebant.</P>
<P><a name="008">8</A>&nbsp;Quibus cum narrasset omnia, misit illos in Joppen.<BR>
</P>
<P><a name="009">9</A>&nbsp;Postera autem die, iter illis facientibus, et appropinquantibus civitati, ascendit Petrus in superiora ut oraret circa horam sextam.</P>
<P><a name="010">10</A>&nbsp;Et cum esuriret, voluit gustare. Parantibus autem illis, cecidit super eum mentis excessus:</P>
<P><a name="011">11</A>&nbsp;et vidit c&#230;lum apertum, et descendens vas quoddam, velut linteum magnum, quatuor initiis submitti de c&#230;lo in terram,</P>
<P><a name="012">12</A>&nbsp;in quo erant omnia quadrupedia, et serpentia terr&#230;, et volatilia c&#230;li.</P>
<P><a name="013">13</A>&nbsp;Et facta est vox ad eum: Surge, Petre: occide, et manduca.</P>
<P><a name="014">14</A>&nbsp;Ait autem Petrus: Absit Domine, quia numquam manducavi omne commune et immundum.</P>
<P><a name="015">15</A>&nbsp;Et vox iterum secundo ad eum: Quod Deus purificavit, tu commune ne dixeris.</P>
<P><a name="016">16</A>&nbsp;Hoc autem factum est per ter: et statim receptum est vas in c&#230;lum.</P>
<P><a name="017">17</A>&nbsp;Et dum intra se h&#230;sitaret Petrus quidnam esset visio quam vidisset, ecce viri qui missi erant a Cornelio, inquirentes domum Simonis astiterunt ad januam.</P>
<P><a name="018">18</A>&nbsp;Et cum vocassent, interrogabant, si Simon qui cognominatur Petrus illic haberet hospitium.</P>
<P><a name="019">19</A>&nbsp;Petro autem cogitante de visione, dixit Spiritus ei: Ecce viri tres qu&#230;runt te.</P>
<P><a name="020">20</A>&nbsp;Surge itaque, descende, et vade cum eis nihil dubitans: quia ego misi illos.</P>
<P><a name="021">21</A>&nbsp;Descendens autem Petrus ad viros, dixit: Ecce ego sum, quem qu&#230;ritis: qu&#230; causa est, propter quam venistis?</P>
<P><a name="022">22</A>&nbsp;Qui dixerunt: Cornelius centurio, vir justus et timens Deum, et testimonium habens ab universa gente Jud&#230;orum, responsum accepit ab angelo sancto accersire te in domum suam, et audire verba abs te.</P>
<P><a name="023">23</A>&nbsp;Introducens ergo eos, recepit hospitio. Sequenti autem die, surgens profectus est cum illis, et quidam ex fratribus ab Joppe comitati sunt eum.<BR>
</P>
<P><a name="024">24</A>&nbsp;Altera autem die introivit C&#230;saream. Cornelius vero exspectabat illos, convocatis cognatis suis et necessariis amicis.</P>
<P><a name="025">25</A>&nbsp;Et factum est cum introisset Petrus, obvius venit ei Cornelius, et procidens ad pedes ejus adoravit.</P>
<P><a name="026">26</A>&nbsp;Petrus vero elevavit eum, dicens: Surge: et ego ipse homo sum.</P>
<P><a name="027">27</A>&nbsp;Et loquens cum illo intravit, et invenit multos qui convenerant:</P>
<P><a name="028">28</A>&nbsp;dixitque ad illos: Vos scitis quomodo abominatum sit viro Jud&#230;o conjungi aut accedere ad alienigenam: sed mihi ostendit Deus neminem communem aut immundum dicere hominem.</P>
<P><a name="029">29</A>&nbsp;Propter quod sine dubitatione veni accersitus. Interrogo ergo, quam ob causam accersistis me?</P>
<P><a name="030">30</A>&nbsp;Et Cornelius ait: A nudiusquarta die usque ad hanc horam, orans eram hora nona in domo mea, et ecce vir stetit ante me in veste candida, et ait:</P>
<P><a name="031">31</A>&nbsp;Corneli, exaudita est oratio tua, et eleemosyn&#230; tu&#230; commemorat&#230; sunt in conspectu Dei.</P>
<P><a name="032">32</A>&nbsp;Mitte ergo in Joppen, et accersi Simonem qui cognominatur Petrus: hic hospitatur in domo Simonis coriarii juxta mare.</P>
<P><a name="033">33</A>&nbsp;Confestim ergo misi ad te: et tu benefecisti veniendo. Nunc ergo omnes nos in conspectu tuo adsumus audire omnia qu&#230;cumque tibi pr&#230;cepta sunt a Domino.<BR>
</P>
<P><a name="034">34</A>&nbsp;Aperiens autem Petrus os suum, dixit: In veritate comperi quia non est personarum acceptor Deus;</P>
<P><a name="035">35</A>&nbsp;sed in omni gente qui timet eum, et operatur justitiam, acceptus est illi.</P>
<P><a name="036">36</A>&nbsp;Verbum misit Deus filiis Isra&#235;l, annuntians pacem per Jesum Christum (hic est omnium Dominus).</P>
<P><a name="037">37</A>&nbsp;Vos scitis quod factum est verbum per universam Jud&#230;am: incipiens enim a Galil&#230;a post baptismum quod pr&#230;dicavit Joannes,</P>
<P><a name="038">38</A>&nbsp;Jesum a Nazareth: quomodo unxit eum Deus Spiritu Sancto, et virtute, qui pertransiit benefaciendo, et sanando omnes oppressos a diabolo, quoniam Deus erat cum illo.</P>
<P><a name="039">39</A>&nbsp;Et nos testes sumus omnium qu&#230; fecit in regione Jud&#230;orum, et Jerusalem, quem occiderunt suspendentes in ligno.</P>
<P><a name="040">40</A>&nbsp;Hunc Deus suscitavit tertia die, et dedit eum manifestum fieri,</P>
<P><a name="041">41</A>&nbsp;non omni populo, sed testibus pr&#230;ordinatis a Deo: nobis, qui manducavimus et bibimus cum illo postquam resurrexit a mortuis.</P>
<P><a name="042">42</A>&nbsp;Et pr&#230;cepit nobis pr&#230;dicare populo, et testificari, quia ipse est qui constitutus est a Deo judex vivorum et mortuorum.</P>
<P><a name="043">43</A>&nbsp;Huic omnes prophet&#230; testimonium perhibent remissionem peccatorum accipere per nomen ejus omnes qui credunt in eum.<BR>
</P>
<P><a name="044">44</A>&nbsp;Adhuc loquente Petro verba h&#230;c, cecidit Spiritus Sanctus super omnes qui audiebant verbum.</P>
<P><a name="045">45</A>&nbsp;Et obstupuerunt ex circumcisione fideles qui venerant cum Petro, quia et in nationes gratia Spiritus Sancti effusa est.</P>
<P><a name="046">46</A>&nbsp;Audiebant enim illos loquentes linguis, et magnificantes Deum.</P>
<P><a name="047">47</A>&nbsp;Tunc respondit Petrus: Numquid aquam quis prohibere potest ut non baptizentur hi qui Spiritum Sanctum acceperunt sicut et nos?</P>
<P><a name="048">48</A>&nbsp;Et jussit eos baptizari in nomine Domini Jesu Christi. Tunc rogaverunt eum ut maneret apud eos aliquot diebus.</P>
<P><HR>
<CENTER>
<A HREF="act011">Next: Acts Chapter 11</A></CENTER>
</BODY>
</HTML>
