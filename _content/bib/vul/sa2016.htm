<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Samuel: 2 Samuel Chapter 16</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa2016">Polyglot</A>&nbsp;
<A HREF="../kjv/sa2016">KJV</A>&nbsp;
<A HREF="../sep/sa2016">Sep</A>&nbsp;
<A HREF="../tan/sa2016">Tan</A>&nbsp;

<BR>
<BR><A HREF="sa2">2 Samuel Index</A><BR>
&nbsp;
<A HREF="sa2015">Previous</A>&nbsp;
<A HREF="sa2017">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Samuel Chapter 16</H3><P><a name="001">1</A>&nbsp;Cumque David transisset paululum montis verticem, apparuit Siba puer Miphiboseth in occursum ejus, cum duobus asinis, qui onerati erant ducentis panibus, et centum alligaturis uv&#230; pass&#230;, et centum massis palatharum, et utre vini.</P>
<P><a name="002">2</A>&nbsp;Et dixit rex Sib&#230;: Quid sibi volunt h&#230;c? Responditque Siba: Asini, domesticis regis ut sedeant: panes et palath&#230; ad vescendum pueris tuis: vinum autem ut bibat siquis defecerit in deserto.</P>
<P><a name="003">3</A>&nbsp;Et ait rex: Ubi est filius domini tui? Responditque Siba regi: Remansit in Jerusalem, dicens: Hodie restituet mihi domus Isra&#235;l regnum patris mei.</P>
<P><a name="004">4</A>&nbsp;Et ait rex Sib&#230;: Tua sint omnia qu&#230; fuerunt Miphiboseth. Dixitque Siba: Oro ut inveniam gratiam coram te, domine mi rex.<BR>
</P>
<P><a name="005">5</A>&nbsp;Venit ergo rex David usque Bahurim: et ecce egrediebatur inde vir de cognatione domus Saul, nomine Semei, filius Gera: procedebatque egrediens, et maledicebat,</P>
<P><a name="006">6</A>&nbsp;mittebatque lapides contra David et contra universos servos regis David: omnis autem populus, et universi bellatores, a dextro et a sinistro latere regis incedebant.</P>
<P><a name="007">7</A>&nbsp;Ita autem loquebatur Semei cum malediceret regi: Egredere, egredere, vir sanguinum, et vir Belial.</P>
<P><a name="008">8</A>&nbsp;Reddidit tibi Dominus universum sanguinem domus Saul: quoniam invasisti regnum pro eo, et dedit Dominus regnum in manu Absalom filii tui: et ecce premunt te mala tua, quoniam vir sanguinum es.</P>
<P><a name="009">9</A>&nbsp;Dixit autem Abisai filius Sarvi&#230; regi: Quare maledicit canis hic mortuus domino meo regi? vadam, et amputabo caput ejus.</P>
<P><a name="010">10</A>&nbsp;Et ait rex: Quid mihi et vobis est, filii Sarvi&#230;? dimittite eum, ut maledicat: Dominus enim pr&#230;cepit ei ut malediceret David: et quis est qui audeat dicere quare sic fecerit?</P>
<P><a name="011">11</A>&nbsp;Et ait rex Abisai, et universis servis suis: Ecce filius meus qui egressus est de utero meo, qu&#230;rit animam meam: quanto magis nunc filius Jemini? Dimittite eum ut maledicat juxta pr&#230;ceptum Domini:</P>
<P><a name="012">12</A>&nbsp;si forte respiciat Dominus afflictionem meam, et reddat mihi Dominus bonum pro maledictione hac hodierna.</P>
<P><a name="013">13</A>&nbsp;Ambulabat itaque David et socii ejus per viam cum eo. Semei autem per jugum montis ex latere contra illum gradiebatur, maledicens, et mittens lapides adversum eum, terramque spargens.</P>
<P><a name="014">14</A>&nbsp;Venit itaque rex, et universus populus cum eo lassus, et refocillati sunt ibi.<BR>
</P>
<P><a name="015">15</A>&nbsp;Absalom autem et omnis populus ejus ingressi sunt Jerusalem, sed et Achitophel cum eo.</P>
<P><a name="016">16</A>&nbsp;Cum autem venisset Chusai Arachites amicus David ad Absalom, locutus est ad eum: Salve rex, salve rex.</P>
<P><a name="017">17</A>&nbsp;Ad quem Absalom: H&#230;c est, inquit, gratia tua ad amicum tuum? quare non ivisti cum amico tuo?</P>
<P><a name="018">18</A>&nbsp;Responditque Chusai ad Absalom: Nequaquam: quia illius ero, quem elegit Dominus, et omnis hic populus, et universus Isra&#235;l: et cum eo manebo.</P>
<P><a name="019">19</A>&nbsp;Sed ut et hoc inferam, cui ego serviturus sum? nonne filio regis? Sicut parui patri tuo, ita parebo et tibi.</P>
<P><a name="020">20</A>&nbsp;Dixit autem Absalom ad Achitophel: Inite consilium quid agere debeamus.</P>
<P><a name="021">21</A>&nbsp;Et ait Achitophel ad Absalom: Ingredere ad concubinas patris tui, quas dimisit ad custodiendam domum: ut cum audierit omnis Isra&#235;l quod f&#156;daveris patrem tuum, roborentur tecum manus eorum.</P>
<P><a name="022">22</A>&nbsp;Tetenderunt ergo Absalom tabernaculum in solario, ingressusque est ad concubinas patris sui coram universo Isra&#235;l.</P>
<P><a name="023">23</A>&nbsp;Consilium autem Achitophel quod dabat in diebus illis, quasi si quis consuleret Deum: sic erat omne consilium Achitophel, et cum esset cum David, et cum esset cum Absalom.</P>
<P><HR>
<CENTER>
<A HREF="sa2017">Next: 2 Samuel Chapter 17</A></CENTER>
</BODY>
</HTML>
