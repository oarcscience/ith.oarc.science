<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job004">Polyglot</A>&nbsp;
<A HREF="../kjv/job004">KJV</A>&nbsp;
<A HREF="../sep/job004">Sep</A>&nbsp;
<A HREF="../tan/job004">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job003">Previous</A>&nbsp;
<A HREF="job005">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 4</H3><P><a name="001">1</A>&nbsp;Respondens autem Eliphaz Themanites, dixit:</P>
<P><a name="002">2</A>&nbsp;[Si c&#156;perimus loqui tibi, forsitan moleste accipies;<BR> sed conceptum sermonem tenere quis poterit?<BR></P>
<P><a name="003">3</A>&nbsp;Ecce docuisti multos,<BR> et manus lassas roborasti;<BR></P>
<P><a name="004">4</A>&nbsp;vacillantes confirmaverunt sermones tui,<BR> et genua trementia confortasti.<BR></P>
<P><a name="005">5</A>&nbsp;Nunc autem venit super te plaga, et defecisti;<BR> tetigit te, et conturbatus es.<BR></P>
<P><a name="006">6</A>&nbsp;Ubi est timor tuus, fortitudo tua,<BR> patientia tua, et perfectio viarum tuarum?<BR></P>
<P><a name="007">7</A>&nbsp;Recordare, obsecro te, quis umquam innocens periit?<BR> aut quando recti deleti sunt?<BR></P>
<P><a name="008">8</A>&nbsp;Quin potius vidi eos qui operantur iniquitatem,<BR> et seminant dolores, et metunt eos,<BR></P>
<P><a name="009">9</A>&nbsp;flante Deo perisse,<BR> et spiritu ir&#230; ejus esse consumptos.<BR></P>
<P><a name="010">10</A>&nbsp;Rugitus leonis, et vox le&#230;n&#230;,<BR> et dentes catulorum leonum contriti sunt.<BR></P>
<P><a name="011">11</A>&nbsp;Tigris periit, eo quod non haberet pr&#230;dam,<BR> et catuli leonis dissipati sunt.<BR></P>
<P><a name="012">12</A>&nbsp;Porro ad me dictum est verbum absconditum,<BR> et quasi furtive suscepit auris mea venas susurri ejus.<BR></P>
<P><a name="013">13</A>&nbsp;In horrore visionis nocturn&#230;,<BR> quando solet sopor occupare homines,<BR></P>
<P><a name="014">14</A>&nbsp;pavor tenuit me, et tremor,<BR> et omnia ossa mea perterrita sunt;<BR></P>
<P><a name="015">15</A>&nbsp;et cum spiritus, me pr&#230;sente, transiret,<BR> inhorruerunt pili carnis me&#230;.<BR></P>
<P><a name="016">16</A>&nbsp;Stetit quidam, cujus non agnoscebam vultum,<BR> imago coram oculis meis,<BR> et vocem quasi aur&#230; lenis audivi.<BR></P>
<P><a name="017">17</A>&nbsp;Numquid homo, Dei comparatione, justificabitur?<BR> aut factore suo purior erit vir?<BR></P>
<P><a name="018">18</A>&nbsp;Ecce qui serviunt ei, non sunt stabiles,<BR> et in angelis suis reperit pravitatem;<BR></P>
<P><a name="019">19</A>&nbsp;quanto magis hi qui habitant domos luteas,<BR> qui terrenum habent fundamentum,<BR> consumentur velut a tinea?<BR></P>
<P><a name="020">20</A>&nbsp;De mane usque ad vesperam succidentur;<BR> et quia nullus intelligit, in &#230;ternum peribunt.<BR></P>
<P><a name="021">21</A>&nbsp;Qui autem reliqui fuerint, auferentur ex eis;<BR> morientur, et non in sapientia.]</P>
<P><HR>
<CENTER>
<A HREF="job005">Next: Job Chapter 5</A></CENTER>
</BODY>
</HTML>
