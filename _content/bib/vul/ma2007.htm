<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Macabees: 2 Macabees Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ma2007.htm">Polyglot</A>&nbsp;
<A HREF="../apo/ma2007.htm">Apo</A>&nbsp;
<A HREF="../sep/ma2007.htm">Sep</A>&nbsp;

<BR>
<BR><A HREF="ma2.htm">2 Macabees Index</A><BR>
&nbsp;
<A HREF="ma2006.htm">Previous</A>&nbsp;
<A HREF="ma2008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Macabees Chapter 7</H3><P><a name="001">1</A>&nbsp;Contigit autem et septem fratres una cum matre sua apprehensos compelli a rege edere contra fas carnes porcinas, flagris et taureis cruciatos.</P>
<P><a name="002">2</A>&nbsp;Unus autem ex illis, qui erat primus, sic ait: Quid qu&#230;ris, et quid vis discere a nobis? parati sumus mori, magis quam patrias Dei leges pr&#230;varicari.</P>
<P><a name="003">3</A>&nbsp;Iratus itaque rex, jussit sartagines et ollas &#230;neas succendi: quibus statim succensis,</P>
<P><a name="004">4</A>&nbsp;jussit ei qui prior fuerat locutus amputari linguam, et cute capitis abstracta, summas quoque manus et pedes ei pr&#230;scindi, ceteris ejus fratribus et matre inspicientibus.</P>
<P><a name="005">5</A>&nbsp;Et cum jam per omnia inutilis factus esset, jussit ignem admoveri, et adhuc spirantem torreri in sartagine: in qua cum diu cruciaretur, ceteri una cum matre invicem se hortabantur mori fortiter,</P>
<P><a name="006">6</A>&nbsp;dicentes: Dominus Deus aspiciet veritatem, et consolabitur in nobis, quemadmodum in protestatione cantici declaravit Moyses: Et in servis suis consolabitur.<BR>
</P>
<P><a name="007">7</A>&nbsp;Mortuo itaque illo primo hoc modo, sequentem deducebant ad illudendum: et cute capitis ejus cum capillis abstracta, interrogabant si manducaret, priusquam toto corpore per membra singula puniretur.</P>
<P><a name="008">8</A>&nbsp;At ille respondens patria voce, dixit: Non faciam. Propter quod et iste, sequenti loco, primi tormenta suscepit:</P>
<P><a name="009">9</A>&nbsp;et in ultimo spiritu constitutus, sic ait: Tu quidem scelestissime in pr&#230;senti vita nos perdis: sed Rex mundi defunctos nos pro suis legibus in &#230;tern&#230; vit&#230; resurrectione suscitabit.<BR>
</P>
<P><a name="010">10</A>&nbsp;Post hunc tertius illuditur, et linguam postulatus cito protulit, et manus constanter extendit:</P>
<P><a name="011">11</A>&nbsp;et cum fiducia ait: E c&#230;lo ista possideo, sed propter Dei leges nunc h&#230;c ipsa despicio, quoniam ab ipso me ea recepturum spero:</P>
<P><a name="012">12</A>&nbsp;ita ut rex, et qui cum ipso erant, mirarentur adolescentis animum, quod tamquam nihilum duceret cruciatus.</P>
<P><a name="013">13</A>&nbsp;Et hoc ita defuncto, quartum vexabant similiter torquentes.</P>
<P><a name="014">14</A>&nbsp;Et cum jam esset ad mortem, sic ait: Potius est ab hominibus morti datos spem exspectare a Deo, iterum ab ipso resuscitandos: tibi enim resurrectio ad vitam non erit.</P>
<P><a name="015">15</A>&nbsp;Et cum admovissent quintum, vexabant eum. At ille respiciens in eum,</P>
<P><a name="016">16</A>&nbsp;dixit: Potestatem inter homines habens, cum sis corruptibilis, facis quod vis: noli autem putare genus nostrum a Deo esse derelictum:</P>
<P><a name="017">17</A>&nbsp;tu autem patienter sustine, et videbis magnam potestatem ipsius, qualiter te et semen tuum torquebit.</P>
<P><a name="018">18</A>&nbsp;Post hunc ducebant sextum, et is, mori incipiens, sic ait: Noli frustra errare: nos enim propter nosmetipsos h&#230;c patimur, peccantes in Deum nostrum, et digna admiratione facta sunt in nobis:</P>
<P><a name="019">19</A>&nbsp;tu autem ne existimes tibi impune futurum, quod contra Deum pugnare tentaveris.<BR>
</P>
<P><a name="020">20</A>&nbsp;Supra modum autem mater mirabilis, et bonorum memoria digna, qu&#230; pereuntes septem filios sub unius diei tempore conspiciens, bono animo ferebat propter spem quam in Deum habebat:</P>
<P><a name="021">21</A>&nbsp;singulos illorum hortabatur voce patria fortiter, repleta sapientia: et, femine&#230; cogitationi masculinum animum inserens,</P>
<P><a name="022">22</A>&nbsp;dixit ad eos: Nescio qualiter in utero meo apparuistis, neque enim ego spiritum et animam donavi vobis et vitam, et singulorum membra non ego ipsa compegi:</P>
<P><a name="023">23</A>&nbsp;sed enim mundi Creator, qui formavit hominis nativitatem, quique omnium invenit originem, et spiritum vobis iterum cum misericordia reddet et vitam, sicut nunc vosmetipsos despicitis propter leges ejus.<BR>
</P>
<P><a name="024">24</A>&nbsp;Antiochus autem, contemni se arbitratus, simul et exprobrantis voce despecta, cum adhuc adolescentior superesset, non solum verbis hortabatur, sed et cum juramento affirmabat se divitem et beatum facturum, et translatum a patriis legibus amicum habiturum, et res necessarias ei pr&#230;biturum.</P>
<P><a name="025">25</A>&nbsp;Sed ad h&#230;c cum adolescens nequaquam inclinaretur, vocavit rex matrem, et suadebat ei ut adolescenti fieret in salutem.</P>
<P><a name="026">26</A>&nbsp;Cum autem multis eam verbis esset hortatus, promisit suasurum se filio suo.</P>
<P><a name="027">27</A>&nbsp;Itaque inclinata ad illum, irridens crudelem tyrannum, ait patria voce: Fili mi, miserere mei, qu&#230; te in utero novem mensibus portavi, et lac triennio dedi et alui, et in &#230;tatem istam perduxi.</P>
<P><a name="028">28</A>&nbsp;Peto, nate, ut aspicias ad c&#230;lum et terram, et ad omnia qu&#230; in eis sunt, et intelligas quia ex nihilo fecit illa Deus, et hominum genus:</P>
<P><a name="029">29</A>&nbsp;ita fiet, ut non timeas carnificem istum, sed dignus fratribus tuis effectus particeps, suscipe mortem, ut in illa miseratione cum fratribus tuis te recipiam.</P>
<P><a name="030">30</A>&nbsp;Cum h&#230;c illa adhuc diceret, ait adolescens: Quem sustinetis? non obedio pr&#230;cepto regis, sed pr&#230;cepto legis, qu&#230; data est nobis per Moysen.</P>
<P><a name="031">31</A>&nbsp;Tu vero, qui inventor omnis maliti&#230; factus es in Hebr&#230;os, non effugies manum Dei.</P>
<P><a name="032">32</A>&nbsp;Nos enim pro peccatis nostris h&#230;c patimur.</P>
<P><a name="033">33</A>&nbsp;Et si nobis propter increpationem et correptionem Dominus Deus noster modicum iratus est: sed iterum reconciliabitur servis suis.</P>
<P><a name="034">34</A>&nbsp;Tu autem, o sceleste, et omnium hominum flagitiosissime, noli frustra extolli vanis spebus in servos ejus inflammatus:</P>
<P><a name="035">35</A>&nbsp;nondum enim omnipotentis Dei, et omnia inspicientis, judicium effugisti.</P>
<P><a name="036">36</A>&nbsp;Nam fratres mei, modico nunc dolore sustentato, sub testamento &#230;tern&#230; vit&#230; effecti sunt: tu vero judicio Dei justas superbi&#230; tu&#230; p&#156;nas exsolves.</P>
<P><a name="037">37</A>&nbsp;Ego autem, sicut fratres mei, animam et corpus meum trado pro patriis legibus, invocans Deum maturius genti nostr&#230; propitium fieri, teque cum tormentis et verberibus confiteri quod ipse est Deus solus.</P>
<P><a name="038">38</A>&nbsp;In me vero et in fratribus meis desinet Omnipotentis ira, qu&#230; super omne genus nostrum juste superducta est.<BR>
</P>
<P><a name="039">39</A>&nbsp;Tunc rex accensus ira in hunc, super omnes crudelius des&#230;vit, indigne ferens se derisum.</P>
<P><a name="040">40</A>&nbsp;Et hic itaque mundus obiit, per omnia in Domino confidens.</P>
<P><a name="041">41</A>&nbsp;Novissime autem post filios, et mater consumpta est.</P>
<P><a name="042">42</A>&nbsp;Igitur de sacrificiis et de nimiis crudelitatibus satis dictum est.</P>
<P><HR>
<CENTER>
<A HREF="ma2008.htm">Next: 2 Macabees Chapter 8</A></CENTER>
</BODY>
</HTML>
