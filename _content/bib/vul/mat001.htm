<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mat001">Polyglot</A>&nbsp;
<A HREF="../gnt/mat001">GNT</A>&nbsp;
<A HREF="../kjv/mat001">KJV</A>&nbsp;

<BR>
<BR><A HREF="mat">Matthew Index</A><BR>
&nbsp;
<A HREF="ma2015">Previous</A>&nbsp;
<A HREF="mat002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 1</H3><P><a name="001">1</A>&nbsp;Liber generationis Jesu Christi filii David, filii Abraham.</P>
<P><a name="002">2</A>&nbsp;Abraham genuit Isaac. Isaac autem genuit Jacob. Jacob autem genuit Judam, et fratres ejus.</P>
<P><a name="003">3</A>&nbsp;Judas autem genuit Phares, et Zaram de Thamar. Phares autem genuit Esron. Esron autem genuit Aram.</P>
<P><a name="004">4</A>&nbsp;Aram autem genuit Aminadab. Aminadab autem genuit Naasson. Naasson autem genuit Salmon.</P>
<P><a name="005">5</A>&nbsp;Salmon autem genuit Booz de Rahab. Booz autem genuit Obed ex Ruth. Obed autem genuit Jesse. Jesse autem genuit David regem.</P>
<P><a name="006">6</A>&nbsp;David autem rex genuit Salomonem ex ea qu&#230; fuit Uri&#230;.</P>
<P><a name="007">7</A>&nbsp;Salomon autem genuit Roboam. Roboam autem genuit Abiam. Abias autem genuit Asa.</P>
<P><a name="008">8</A>&nbsp;Asa autem genuit Josophat. Josophat autem genuit Joram. Joram autem genuit Oziam.</P>
<P><a name="009">9</A>&nbsp;Ozias autem genuit Joatham. Joatham autem genuit Achaz. Achaz autem genuit Ezechiam.</P>
<P><a name="010">10</A>&nbsp;Ezechias autem genuit Manassen. Manasses autem genuit Amon. Amon autem genuit Josiam.</P>
<P><a name="011">11</A>&nbsp;Josias autem genuit Jechoniam, et fratres ejus in transmigratione Babylonis.</P>
<P><a name="012">12</A>&nbsp;Et post transmigrationem Babylonis: Jechonias genuit Salathiel. Salathiel autem genuit Zorobabel.</P>
<P><a name="013">13</A>&nbsp;Zorobabel autem genuit Abiud. Abiud autem genuit Eliacim. Eliacim autem genuit Azor.</P>
<P><a name="014">14</A>&nbsp;Azor autem genuit Sadoc. Sadoc autem genuit Achim. Achim autem genuit Eliud.</P>
<P><a name="015">15</A>&nbsp;Eliud autem genuit Eleazar. Eleazar autem genuit Mathan. Mathan autem genuit Jacob.</P>
<P><a name="016">16</A>&nbsp;Jacob autem genuit Joseph virum Mari&#230;, de qua natus est Jesus, qui vocatur Christus.</P>
<P><a name="017">17</A>&nbsp;Omnes itaque generationes ab Abraham usque ad David, generationes quatuordecim: et a David usque ad transmigrationem Babylonis, generationes quatuordecim: et a transmigratione Babylonis usque ad Christum, generationes quatuordecim.<BR>
</P>
<P><a name="018">18</A>&nbsp;Christi autem generatio sic erat: cum esset desponsata mater ejus Maria Joseph, antequam convenirent inventa est in utero habens de Spiritu Sancto.</P>
<P><a name="019">19</A>&nbsp;Joseph autem vir ejus cum esset justus, et nollet eam traducere, voluit occulte dimittere eam.</P>
<P><a name="020">20</A>&nbsp;H&#230;c autem eo cogitante, ecce angelus Domini apparuit in somnis ei, dicens: Joseph, fili David, noli timere accipere Mariam conjugem tuam: quod enim in ea natum est, de Spiritu Sancto est.</P>
<P><a name="021">21</A>&nbsp;Pariet autem filium: et vocabis nomen ejus Jesum: ipse enim salvum faciet populum suum a peccatis eorum.</P>
<P><a name="022">22</A>&nbsp;Hoc autem totum factum est, ut adimpleretur quod dictum est a Domino per prophetam dicentem:</P>
<P><a name="023">23</A>&nbsp;Ecce virgo in utero habebit, et pariet filium: et vocabunt nomen ejus Emmanuel, quod est interpretatum Nobiscum Deus.</P>
<P><a name="024">24</A>&nbsp;Exsurgens autem Joseph a somno, fecit sicut pr&#230;cepit ei angelus Domini, et accepit conjugem suam.</P>
<P><a name="025">25</A>&nbsp;Et non cognoscebat eam donec peperit filium suum primogenitum: et vocavit nomen ejus Jesum.</P>
<P><HR>
<CENTER>
<A HREF="mat002">Next: Matthew Chapter 2</A></CENTER>
</BODY>
</HTML>
