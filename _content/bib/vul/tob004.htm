<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Tobias: Tobias Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/tob004.htm">Polyglot</A>&nbsp;
<A HREF="../apo/tob004.htm">Apo</A>&nbsp;
<A HREF="../sep/toa004.htm">Sep:ToA</A>&nbsp;
<A HREF="../sep/tos004.htm">Sep:ToS</A>&nbsp;

<BR>
<BR><A HREF="tob.htm">Tobias Index</A><BR>
&nbsp;
<A HREF="tob003.htm">Previous</A>&nbsp;
<A HREF="tob005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Tobias Chapter 4</H3><P><a name="001">1</A>&nbsp;Igitur cum Tobias putaret orationem suam exaudiri ut mori potuisset, vocavit ad se Tobiam filium suum,</P>
<P><a name="002">2</A>&nbsp;dixitque ei: Audi, fili mi, verba oris mei, et ea in corde tuo quasi fundamentum construe.</P>
<P><a name="003">3</A>&nbsp;Cum acceperit Deus animam meam, corpus meum sepeli: et honorem habebis matri tu&#230; omnibus diebus vit&#230; ejus:</P>
<P><a name="004">4</A>&nbsp;memor enim esse debes, qu&#230; et quanta pericula passa sit propter te in utero suo.</P>
<P><a name="005">5</A>&nbsp;Cum autem et ipsa compleverit tempus vit&#230; su&#230;, sepelias eam circa me.</P>
<P><a name="006">6</A>&nbsp;Omnibus autem diebus vit&#230; tu&#230; in mente habeto Deum: et cave ne aliquando peccato consentias, et pr&#230;termittas pr&#230;cepta Domini Dei nostri.</P>
<P><a name="007">7</A>&nbsp;Ex substantia tua fac eleemosynam, et noli avertere faciem tuam ab ullo paupere: ita enim fiet ut nec a te avertatur facies Domini.</P>
<P><a name="008">8</A>&nbsp;Quomodo potueris, ita esto misericors.</P>
<P><a name="009">9</A>&nbsp;Si multum tibi fuerit, abundanter tribue: si exiguum tibi fuerit, etiam exiguum libenter impertiri stude.</P>
<P><a name="010">10</A>&nbsp;Pr&#230;mium enim bonum tibi thesaurizas in die necessitatis:</P>
<P><a name="011">11</A>&nbsp;quoniam eleemosyna ab omni peccato et a morte liberat, et non patietur animam ire in tenebras.</P>
<P><a name="012">12</A>&nbsp;Fiducia magna erit coram summo Deo, eleemosyna omnibus facientibus eam.</P>
<P><a name="013">13</A>&nbsp;Attende tibi, fili mi, ab omni fornicatione, et pr&#230;ter uxorem tuam numquam patiaris crimen scire.</P>
<P><a name="014">14</A>&nbsp;Superbiam numquam in tuo sensu aut in tuo verbo dominari permittas: in ipsa enim initium sumpsit omnis perditio.</P>
<P><a name="015">15</A>&nbsp;Quicumque tibi aliquid operatus fuerit, statim ei mercedem restitue, et merces mercenarii tui apud te omnino non remaneat.</P>
<P><a name="016">16</A>&nbsp;Quod ab alio oderis fieri tibi, vide ne tu aliquando alteri facias.</P>
<P><a name="017">17</A>&nbsp;Panem tuum cum esurientibus et egenis comede, et de vestimentis tuis nudos tege.</P>
<P><a name="018">18</A>&nbsp;Panem tuum et vinum tuum super sepulturam justi constitue, et noli ex eo manducare et bibere cum peccatoribus.</P>
<P><a name="019">19</A>&nbsp;Consilium semper a sapiente perquire.</P>
<P><a name="020">20</A>&nbsp;Omni tempore benedic Deum: et pete ab eo ut vias tuas dirigat, et omnia consilia tua in ipso permaneant.</P>
<P><a name="021">21</A>&nbsp;Indico etiam tibi, fili mi, dedisse me decem talenta argenti, dum adhuc infantulus esses, Gabelo, in Rages civitate Medorum, et chirographum ejus apud me habeo:</P>
<P><a name="022">22</A>&nbsp;et ideo perquire quomodo ad eum pervenias, et recipias ab eo supra memoratum pondus argenti, et restituas ei chirographum suum.</P>
<P><a name="023">23</A>&nbsp;Noli timere, fili mi: pauperem quidem vitam gerimus, sed multa bona habebimus si timuerimus Deum, et recesserimus ab omni peccato, et fecerimus bene.</P>
<P><HR>
<CENTER>
<A HREF="tob005.htm">Next: Tobias Chapter 5</A></CENTER>
</BODY>
</HTML>
