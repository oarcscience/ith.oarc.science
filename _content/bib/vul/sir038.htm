<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 38</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir038.htm">Polyglot</A>&nbsp;
<A HREF="../apo/sir038.htm">Apo</A>&nbsp;
<A HREF="../sep/sir038.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="sir037.htm">Previous</A>&nbsp;
<A HREF="sir039.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 38</H3><P><a name="001">1</A>&nbsp;[Honora medicum propter necessitatem:<BR> etenim illum creavit Altissimus.<BR></P>
<P><a name="002">2</A>&nbsp;A Deo est enim omnis medela,<BR> et a rege accipiet donationem.<BR></P>
<P><a name="003">3</A>&nbsp;Disciplina medici exaltabit caput illius,<BR> et in conspectu magnatorum collaudabitur.<BR></P>
<P><a name="004">4</A>&nbsp;Altissimus creavit de terra medicamenta,<BR> et vir prudens non abhorrebit illa.<BR></P>
<P><a name="005">5</A>&nbsp;Nonne a ligno indulcata est aqua amara?<BR></P>
<P><a name="006">6</A>&nbsp;Ad agnitionem hominum virtus illorum:<BR> et dedit hominibus scientiam Altissimus,<BR> honorari in mirabilibus suis.<BR></P>
<P><a name="007">7</A>&nbsp;In his curans mitigabit dolorem:<BR> et unguentarius faciet pigmenta suavitatis,<BR> et unctiones conficiet sanitatis:<BR> et non consummabuntur opera ejus.<BR></P>
<P><a name="008">8</A>&nbsp;Pax enim Dei super faciem terr&#230;.<BR></P>
<P><a name="009">9</A>&nbsp;Fili, in tua infirmitate ne despicias teipsum:<BR> sed ora Dominum, et ipse curabit te.<BR></P>
<P><a name="010">10</A>&nbsp;Averte a delicto, et dirige manus,<BR> et ab omni delicto munda cor tuum.<BR></P>
<P><a name="011">11</A>&nbsp;Da suavitatem et memoriam similaginis,<BR> et impingua oblationem, et da locum medico:<BR></P>
<P><a name="012">12</A>&nbsp;etenim illum Dominus creavit, et non discedat a te,<BR> quia opera ejus sunt necessaria.<BR></P>
<P><a name="013">13</A>&nbsp;Est enim tempus quando in manus illorum incurras:<BR></P>
<P><a name="014">14</A>&nbsp;ipsi vero Dominum deprecabuntur, ut dirigat requiem eorum,<BR> et sanitatem, propter conversationem illorum.<BR></P>
<P><a name="015">15</A>&nbsp;Qui delinquit in conspectu ejus qui fecit eum,<BR> incidet in manus medici.]<BR>
</P>
<P><a name="016">16</A>&nbsp;[Fili, in mortuum produc lacrimas,<BR> et quasi dira passus incipe plorare:<BR> et secundum judicium contege corpus illius,<BR> et non despicias sepulturam illius.<BR></P>
<P><a name="017">17</A>&nbsp;Propter delaturam autem amare fer luctum illius uno die,<BR> et consolare propter tristitiam:<BR></P>
<P><a name="018">18</A>&nbsp;et fac luctum secundum meritum ejus<BR> uno die, vel duobus, propter detractionem:<BR></P>
<P><a name="019">19</A>&nbsp;a tristitia enim festinat mors, et cooperit virtutem,<BR> et tristitia cordis flectit cervicem.<BR></P>
<P><a name="020">20</A>&nbsp;In abductione permanet tristitia,<BR> et substantia inopis secundum cor ejus.<BR></P>
<P><a name="021">21</A>&nbsp;Ne dederis in tristitia cor tuum,<BR> sed repelle eam a te, et memento novissimorum.<BR></P>
<P><a name="022">22</A>&nbsp;Noli oblivisci, neque enim est conversio:<BR> et huic nihil proderis, et teipsum pessimabis.<BR></P>
<P><a name="023">23</A>&nbsp;Memor esto judicii mei: sic enim erit et tuum:<BR> mihi heri, et tibi hodie.<BR></P>
<P><a name="024">24</A>&nbsp;In requie mortui requiescere fac memoriam ejus,<BR> et consolare illum in exitu spiritus sui.]<BR>
</P>
<P><a name="025">25</A>&nbsp;[Sapientia scrib&#230; in tempore vacuitatis,<BR> et qui minoratur actu sapientiam percipiet,<BR> qua sapientia replebitur.<BR></P>
<P><a name="026">26</A>&nbsp;Qui tenet aratrum,<BR> et qui gloriatur in jaculo, stimulo boves agitat,<BR> et conversatur in operibus eorum,<BR> et enarratio ejus in filiis taurorum.<BR></P>
<P><a name="027">27</A>&nbsp;Cor suum dabit ad versandos sulcos,<BR> et vigilia ejus in sagina vaccarum.<BR></P>
<P><a name="028">28</A>&nbsp;Sic omnis faber et architectus,<BR> qui noctem tamquam diem transigit:<BR> qui sculpit signacula sculptilia,<BR> et assiduitas ejus variat picturam:<BR> cor suum dabit in similitudinem pictur&#230;,<BR> et vigilia sua perficiet opus.<BR></P>
<P><a name="029">29</A>&nbsp;Sic faber ferrarius sedens juxta incudem,<BR> et considerans opus ferri:<BR> vapor ignis uret carnes ejus,<BR> et in calore fornacis concertatur.<BR></P>
<P><a name="030">30</A>&nbsp;Vox mallei innovat aurem ejus,<BR> et contra similitudinem vasis oculus ejus.<BR></P>
<P><a name="031">31</A>&nbsp;Cor suum dabit in consummationem operum,<BR> et vigilia sua ornabit in perfectionem.<BR></P>
<P><a name="032">32</A>&nbsp;Sic figulus sedens ad opus suum,<BR> convertens pedibus suis rotam,<BR> qui in sollicitudine positus est semper propter opus suum,<BR> et in numero est omnis operatio ejus.<BR></P>
<P><a name="033">33</A>&nbsp;In brachio suo formabit lutum,<BR> et ante pedes suos curvabit virtutem suam.<BR></P>
<P><a name="034">34</A>&nbsp;Cor suum dabit ut consummet linitionem,<BR> et vigilia sua mundabit fornacem.<BR></P>
<P><a name="035">35</A>&nbsp;Omnes hi in manibus suis speraverunt,<BR> et unusquisque in arte sua sapiens est.<BR></P>
<P><a name="036">36</A>&nbsp;Sine his omnibus non &#230;dificatur civitas,<BR></P>
<P><a name="037">37</A>&nbsp;et non inhabitabunt, nec inambulabunt,<BR> et in ecclesiam non transilient.<BR></P>
<P><a name="038">38</A>&nbsp;Super sellam judicis non sedebunt,<BR> et testamentum judicii non intelligent,<BR> neque palam facient disciplinam et judicium,<BR> et in parabolis non invenientur:<BR></P>
<P><a name="039">39</A>&nbsp;sed creaturam &#230;vi confirmabunt:<BR> et deprecatio illorum in operatione artis,<BR> accomodantes animam suam,<BR> et conquirentes in lege Altissimi.]</P>
<P><HR>
<CENTER>
<A HREF="sir039.htm">Next: Sirach Chapter 39</A></CENTER>
</BODY>
</HTML>
