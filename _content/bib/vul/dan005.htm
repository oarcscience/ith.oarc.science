<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Daniel: Daniel Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/dan005">Polyglot</A>&nbsp;
<A HREF="../kjv/dan005">KJV</A>&nbsp;
<A HREF="../sep/dan005">Sep:Dan</A>&nbsp;
<A HREF="../sep/dat005">Sep:DaT</A>&nbsp;
<A HREF="../tan/dan005">Tan</A>&nbsp;

<BR>
<BR><A HREF="dan">Daniel Index</A><BR>
&nbsp;
<A HREF="dan004">Previous</A>&nbsp;
<A HREF="dan006">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Daniel Chapter 5</H3><P><a name="001">1</A>&nbsp;Baltassar rex fecit grande convivium optimatibus suis mille: et unusquisque secundum suam bibebat &#230;tatem.</P>
<P><a name="002">2</A>&nbsp;Pr&#230;cepit ergo jam temulentus ut afferrentur vasa aurea et argentea, qu&#230; asportaverat Nabuchodonosor pater ejus de templo, quod fuit in Ierusalem, ut biberent in eis rex, et optimates ejus, uxoresque ejus, et concubin&#230;.</P>
<P><a name="003">3</A>&nbsp;Tunc allata sunt vasa aurea, et argentea, qu&#230; asportaverat de templo, quod fuerat in Ierusalem: et biberunt in eis rex, et optimates ejus, uxores et concubin&#230; illius.</P>
<P><a name="004">4</A>&nbsp;Bibebant vinum, et laudabant deos suos aureos et argenteos, &#230;reos, ferreos, ligneosque et lapideos.<BR>
</P>
<P><a name="005">5</A>&nbsp;In eadem hora apparuerunt digiti, quasi manus hominis scribentis contra candelabrum in superficie parietis aul&#230; regi&#230;: et rex aspiciebat articulos manus scribentis.</P>
<P><a name="006">6</A>&nbsp;Tunc facies regis commutata est, et cogitationes ejus conturbabant eum: et compages renum ejus solvebantur, et genua ejus ad se invicem collidebantur.</P>
<P><a name="007">7</A>&nbsp;Exclamavit itaque rex fortiter ut introducerent magos, Chald&#230;os, et aruspices. Et proloquens rex ait sapientibus Babylonis: Quicumque legerit scripturam hanc, et interpretationem ejus manifestam mihi fecerit, purpura vestietur, et torquem auream habebit in collo, et tertius in regno meo erit.</P>
<P><a name="008">8</A>&nbsp;Tunc ingressi omnes sapientes regis non potuerunt nec scripturam legere, nec interpretationem indicare regi.</P>
<P><a name="009">9</A>&nbsp;Unde rex Baltassar satis conturbatus est, et vultus illius immutatus est; sed et optimates ejus turbabantur.</P>
<P><a name="010">10</A>&nbsp;Regina autem pro re, qu&#230; acciderat regi et optimatibus ejus, domum convivii ingressa est: et proloquens ait: Rex, in &#230;ternum vive! non te conturbent cogitationes tu&#230;, neque facies tua immutetur.</P>
<P><a name="011">11</A>&nbsp;Est vir in regno tuo, qui spiritum deorum sanctorum habet in se, et in diebus patris tui scientia et sapientia invent&#230; sunt in eo: nam et rex Nabuchodonosor pater tuus principem magorum, incantatorum, Chald&#230;orum, et aruspicum constituit eum, pater, inquam, tuus, o rex:</P>
<P><a name="012">12</A>&nbsp;quia spiritus amplior, et prudentia, intelligentiaque et interpretatio somniorum, et ostensio secretorum, ac solutio ligatorum invent&#230; sunt in eo, hoc est in Daniele: cui rex posuit nomen Baltassar. Nunc itaque Daniel vocetur, et interpretationem narrabit.<BR>
</P>
<P><a name="013">13</A>&nbsp;Igitur introductus est Daniel coram rege: ad quem pr&#230;fatus rex ait: Tu es Daniel de filiis captivitatis Jud&#230;, quem adduxit pater meus rex de Jud&#230;a?</P>
<P><a name="014">14</A>&nbsp;audivi de te, quoniam spiritum deorum habeas, et scientia, intelligentiaque ac sapientia ampliores invent&#230; sunt in te.</P>
<P><a name="015">15</A>&nbsp;Et nunc introgressi sunt in conspectu meo sapientes magi, ut scripturam hanc legerent, et interpretationem ejus indicarent mihi: et nequiverunt sensum hujus sermonis edicere.</P>
<P><a name="016">16</A>&nbsp;Porro ego audivi de te, quod possis obscura interpretari, et ligata dissolvere: si ergo vales scripturam legere, et interpretationem ejus indicare mihi, purpura vestieris, et torquem auream circa collum tuum habebis, et tertius in regno meo princeps eris.</P>
<P><a name="017">17</A>&nbsp;Ad qu&#230; respondens Daniel, ait coram rege: Munera tua sint tibi, et dona domus tu&#230; alteri da: scripturam autem legam tibi, rex, et interpretationem ejus ostendam tibi.</P>
<P><a name="018">18</A>&nbsp;O rex, Deus altissimus regnum et magnificentiam, gloriam et honorem dedit Nabuchodonosor patri tuo.</P>
<P><a name="019">19</A>&nbsp;Et propter magnificentiam, quam dederat ei, universi populi, tribus, et lingu&#230; tremebant, et metuebant eum: quos volebat, interficiebat: et quos volebat, percutiebat: et quos volebat, exaltabat: et quos volebat, humiliabat.</P>
<P><a name="020">20</A>&nbsp;Quando autem elevatum est cor ejus, et spiritus illius obfirmatus est ad superbiam, depositus est de solio regni sui, et gloria ejus ablata est:</P>
<P><a name="021">21</A>&nbsp;et a filiis hominum ejectus est, sed et cor ejus cum bestiis positum est, et cum onagris erat habitatio ejus: f&#156;num quoque ut bos comedebat, et rore c&#230;li corpus ejus infectum est, donec cognosceret quod potestatem haberet Altissimus in regno hominum, et quemcumque voluerit, suscitabit super illud.</P>
<P><a name="022">22</A>&nbsp;Tu quoque, filius ejus Baltassar, non humiliasti cor tuum, cum scires h&#230;c omnia:</P>
<P><a name="023">23</A>&nbsp;sed adversum Dominatorem c&#230;li elevatus es: et vasa domus ejus allata sunt coram te, et tu, et optimates tui, et uxores tu&#230;, et concubin&#230; tu&#230; vinum bibistis in eis: deos quoque argenteos, et aureos, et &#230;reos, ferreos, ligneosque et lapideos, qui non vident, neque audiunt, neque sentiunt, laudasti: porro Deum, qui habet flatum tuum in manu sua, et omnes vias tuas, non glorificasti.</P>
<P><a name="024">24</A>&nbsp;Idcirco ab eo missus est articulus manus, qu&#230; scripsit hoc quod exaratum est.</P>
<P><a name="025">25</A>&nbsp;H&#230;c est autem scriptura, qu&#230; digesta est: Mane, Thecel, Phares.</P>
<P><a name="026">26</A>&nbsp;Et h&#230;c est interpretatio sermonis. Mane: numeravit Deus regnum tuum, et complevit illud.</P>
<P><a name="027">27</A>&nbsp;Thecel: appensus es in statera, et inventus es minus habens.</P>
<P><a name="028">28</A>&nbsp;Phares: divisum est regnum tuum, et datum est Medis, et Persis.<BR>
</P>
<P><a name="029">29</A>&nbsp;Tunc, jubente rege, indutus est Daniel purpura, et circumdata est torques aurea collo ejus: et pr&#230;dicatum est de eo quod haberet potestatem tertius in regno suo.</P>
<P><a name="030">30</A>&nbsp;Eadem nocte interfectus est Baltassar rex Chald&#230;us.</P>
<P><a name="031">31</A>&nbsp;Et Darius Medus successit in regnum, annos natus sexaginta duos.</P>
<P><HR>
<CENTER>
<A HREF="dan006">Next: Daniel Chapter 6</A></CENTER>
</BODY>
</HTML>
