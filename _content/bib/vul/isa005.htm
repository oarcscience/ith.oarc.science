<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa005.htm">Polyglot</A>&nbsp;
<A HREF="../kjv/isa005.htm">KJV</A>&nbsp;
<A HREF="../sep/isa005.htm">Sep</A>&nbsp;
<A HREF="../tan/isa005.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa004.htm">Previous</A>&nbsp;
<A HREF="isa006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 5</H3><P><a name="001">1</A>&nbsp;[Cantabo dilecto meo<BR> canticum patruelis mei vine&#230; su&#230;.<BR> Vinea facta est dilecto meo<BR> in cornu filio olei.<BR></P>
<P><a name="002">2</A>&nbsp;Et sepivit eam, et lapides elegit ex illa,<BR> et plantavit eam electam;<BR> et &#230;dificavit turrim in medio ejus,<BR> et torcular exstruxit in ea;<BR> et exspectavit ut faceret uvas,<BR> et fecit labruscas.<BR></P>
<P><a name="003">3</A>&nbsp;Nunc ergo, habitatores Jerusalem<BR> et viri Juda,<BR> judicate inter me<BR> et vineam meam.<BR></P>
<P><a name="004">4</A>&nbsp;Quid est quod debui ultra facere vine&#230; me&#230;,<BR> et non feci ei?<BR> an quod exspectavi ut faceret uvas,<BR> et fecit labruscas?<BR></P>
<P><a name="005">5</A>&nbsp;Et nunc ostendam vobis<BR> quid ego faciam vine&#230; me&#230;:<BR> auferam sepem ejus,<BR> et erit in direptionem;<BR> diruam maceriam ejus,<BR> et erit in conculcationem.<BR></P>
<P><a name="006">6</A>&nbsp;Et ponam eam desertam;<BR> non putabitur et non fodietur:<BR> et ascendent vepres et spin&#230;,<BR> et nubibus mandabo<BR> ne pluant super eam imbrem.<BR></P>
<P><a name="007">7</A>&nbsp;Vinea enim Domini exercituum<BR> domus Isra&#235;l est;<BR> et vir Juda<BR> germen ejus delectabile:<BR> et exspectavi ut faceret judicium,<BR> et ecce iniquitas;<BR> et justitiam, et ecce clamor.]<BR>
</P>
<P><a name="008">8</A>&nbsp;[V&#230; qui conjungitis domum ad domum,<BR> et agrum agro copulatis<BR> usque ad terminum loci!<BR> Numquid habitabitis vos soli<BR> in medio terr&#230;?<BR></P>
<P><a name="009">9</A>&nbsp;In auribus meis sunt h&#230;c,<BR> dicit Dominus exercituum;<BR> nisi domus mult&#230; desert&#230; fuerint,<BR> grandes et pulchr&#230;, absque habitatore.<BR></P>
<P><a name="010">10</A>&nbsp;Decem enim jugera vinearum facient lagunculam unam,<BR> et triginta modii sementis facient modios tres.<BR></P>
<P><a name="011">11</A>&nbsp;V&#230; qui consurgitis mane<BR> ad ebrietatem sectandam,<BR> et potandum usque ad vesperam,<BR> ut vino &#230;stuetis!<BR></P>
<P><a name="012">12</A>&nbsp;Cithara, et lyra, et tympanum,<BR> et tibia, et vinum in conviviis vestris;<BR> et opus Domini non respicitis,<BR> nec opera manuum ejus consideratis.<BR></P>
<P><a name="013">13</A>&nbsp;Propterea captivus ductus est populus meus,<BR> quia non habuit scientiam,<BR> et nobiles ejus interierunt fame,<BR> et multitudo ejus siti exaruit.<BR></P>
<P><a name="014">14</A>&nbsp;Propterea dilatavit infernus animam suam,<BR> et aperuit os suum absque ullo termino;<BR> et descendent fortes ejus,<BR> et populus ejus, et sublimes gloriosique ejus, ad eum.<BR></P>
<P><a name="015">15</A>&nbsp;Et incurvabitur homo, et humiliabitur vir,<BR> et oculi sublimium deprimentur.<BR></P>
<P><a name="016">16</A>&nbsp;Et exaltabitur Dominus exercituum in judicio;<BR> et Deus sanctus sanctificabitur in justitia.<BR></P>
<P><a name="017">17</A>&nbsp;Et pascentur agni juxta ordinem suum,<BR> et deserta in ubertatem versa adven&#230; comedent.]<BR>
</P>
<P><a name="018">18</A>&nbsp;[V&#230; qui trahitis iniquitatem<BR> in funiculis vanitatis,<BR> et quasi vinculum plaustri peccatum!<BR></P>
<P><a name="019">19</A>&nbsp;qui dicitis: Festinet,<BR> et cito veniat opus ejus, ut videamus;<BR> et appropiet, et veniat<BR> consilium sancti Isra&#235;l,<BR> et sciemus illud!<BR></P>
<P><a name="020">20</A>&nbsp;V&#230; qui dicitis malum bonum,<BR> et bonum malum;<BR> ponentes tenebras lucem,<BR> et lucem tenebras;<BR> ponentes amarum in dulce,<BR> et dulce in amarum!<BR></P>
<P><a name="021">21</A>&nbsp;V&#230; qui sapientes estis in oculis vestris,<BR> et coram vobismetipsis prudentes.<BR></P>
<P><a name="022">22</A>&nbsp;V&#230; qui potentes estis ad bibendum vinum,<BR> et viri fortes ad miscendam ebrietatem!<BR></P>
<P><a name="023">23</A>&nbsp;qui justificatis impium pro muneribus,<BR> et justitiam justi aufertis ab eo!<BR></P>
<P><a name="024">24</A>&nbsp;Propter hoc, sicut devorat stipulam lingua ignis,<BR> et calor flamm&#230; exurit,<BR> sic radix eorum quasi favilla erit,<BR> et germen eorum ut pulvis ascendet;<BR> abjecerunt enim legem Domini exercituum,<BR> et eloquium sancti Isra&#235;l blasphemaverunt.<BR></P>
<P><a name="025">25</A>&nbsp;Ideo iratus est furor Domini in populum suum,<BR> et extendit manum suam super eum, et percussit eum:<BR> et conturbati sunt montes,<BR> et facta sunt morticina eorum quasi stercus in medio platearum.<BR> In his omnibus non est adversus furor ejus,<BR> sed adhuc manus ejus extenta.<BR></P>
<P><a name="026">26</A>&nbsp;Et elevabit signum in nationibus procul,<BR> et sibilabit ad eum de finibus terr&#230;:<BR> et ecce festinus velociter veniet.<BR></P>
<P><a name="027">27</A>&nbsp;Non est deficiens neque laborans in eo;<BR> non dormitabit, neque dormiet;<BR> neque solvetur cingulum renum ejus,<BR> nec rumpetur corrigia calceamenti ejus.<BR></P>
<P><a name="028">28</A>&nbsp;Sagitt&#230; ejus acut&#230;, et omnes arcus ejus extenti.<BR> Ungul&#230; equorum ejus ut silex,<BR> et rot&#230; ejus quasi impetus tempestatis.<BR></P>
<P><a name="029">29</A>&nbsp;Rugitus ejus ut leonis;<BR> rugiet ut catuli leonum:<BR> et frendet, et tenebit pr&#230;dam,<BR> et amplexabitur, et non erit qui eruat.<BR></P>
<P><a name="030">30</A>&nbsp;Et sonabit super eum in die illa sicut sonitus maris:<BR> aspiciemus in terram,<BR> et ecce tenebr&#230; tribulationis,<BR> et lux obtenebrata est in caligine ejus.]</P>
<P><HR>
<CENTER>
<A HREF="isa006.htm">Next: Isaiah Chapter 6</A></CENTER>
</BODY>
</HTML>
