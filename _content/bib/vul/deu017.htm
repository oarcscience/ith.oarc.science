<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 17</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/deu017">Polyglot</A>&nbsp;
<A HREF="../kjv/deu017">KJV</A>&nbsp;
<A HREF="../sep/deu017">Sep</A>&nbsp;
<A HREF="../tan/deu017">Tan</A>&nbsp;

<BR>
<BR><A HREF="deu">Deuteronomy Index</A><BR>
&nbsp;
<A HREF="deu016">Previous</A>&nbsp;
<A HREF="deu018">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 17</H3><P><a name="001">1</A>&nbsp;Non immolabis Domino Deo tuo ovem, et bovem, in quo est macula, aut quippiam vitii: quia abominatio est Domino Deo tuo.</P>
<P><a name="002">2</A>&nbsp;Cum reperti fuerint apud te intra unam portarum tuarum, quas Dominus Deus tuus dabit tibi, vir aut mulier qui faciant malum in conspectu Domini Dei tui, et transgrediantur pactum illius,</P>
<P><a name="003">3</A>&nbsp;ut vadant et servant diis alienis, et adorent eos, solem et lunam, et omnem militiam c&#230;li, qu&#230; non pr&#230;cepi:</P>
<P><a name="004">4</A>&nbsp;et hoc tibi fuerit nuntiatum, audiensque inquisieris diligenter et verum esse repereris, et abominatio facta est in Isra&#235;l:</P>
<P><a name="005">5</A>&nbsp;educes virum ac mulierem, qui rem sceleratissimam perpetrarunt, ad portas civitatis tu&#230;, et lapidibus obruentur.</P>
<P><a name="006">6</A>&nbsp;In ore duorum aut trium testium peribit qui interficietur. Nemo occidatur, uno contra se dicente testimonium.</P>
<P><a name="007">7</A>&nbsp;Manus testium prima interficiet eum, et manus reliqui populi extrema mittetur: ut auferas malum de medio tui.<BR>
</P>
<P><a name="008">8</A>&nbsp;Si difficile et ambiguum apud te judicium esse perspexeris inter sanguinem et sanguinem, causam et causam, lepram et lepram: et judicum intra portas tuas videris verba variari: surge, et ascende ad locum, quem elegerit Dominus Deus tuus.</P>
<P><a name="009">9</A>&nbsp;Veniesque ad sacerdotes Levitici generis, et ad judicem qui fuerit illo tempore: qu&#230;resque ab eis, qui indicabunt tibi judicii veritatem.</P>
<P><a name="010">10</A>&nbsp;Et facies quodcumque dixerint qui pr&#230;sunt loco quem elegerit Dominus, et docuerint te</P>
<P><a name="011">11</A>&nbsp;juxta legem ejus, sequerisque sententiam eorum, nec declinabis ad dexteram neque ad sinistram.</P>
<P><a name="012">12</A>&nbsp;Qui autem superbierit, nolens obedire sacerdotis imperio, qui eo tempore ministrat Domino Deo tuo, et decreto judicis, morietur homo ille, et auferes malum de Isra&#235;l:</P>
<P><a name="013">13</A>&nbsp;cunctusque populus audiens timebit, ut nullus deinceps intumescat superbia.<BR>
</P>
<P><a name="014">14</A>&nbsp;Cum ingressus fueris terram, quam Dominus Deus tuus dabit tibi, et possederis eam, habitaverisque in illa, et dixeris: Constituam super me regem, sicut habent omnes per circuitum nationes:</P>
<P><a name="015">15</A>&nbsp;eum constitues, quem Dominus Deus tuus elegerit de numero fratrum tuorum. Non poteris alterius gentis hominem regem facere, qui non sit frater tuus.</P>
<P><a name="016">16</A>&nbsp;Cumque fuerit constitutus, non multiplicabit sibi equos, nec reducet populum in &#198;gyptum, equitatus numero sublevatus, pr&#230;sertim cum Dominus pr&#230;ceperit vobis ut nequaquam amplius per eamdem viam revertamini.</P>
<P><a name="017">17</A>&nbsp;Non habebit uxores plurimas, qu&#230; alliciant animum ejus, neque argenti et auri immensa pondera.</P>
<P><a name="018">18</A>&nbsp;Postquam autem sederit in solio regni sui, describet sibi Deuteronomium legis hujus in volumine, accipiens exemplar a sacerdotibus Levitic&#230; tribus,</P>
<P><a name="019">19</A>&nbsp;et habebit secum, legetque illud omnibus diebus vit&#230; su&#230;, ut discat timere Dominum Deum suum, et custodire verba et c&#230;remonias ejus, qu&#230; in lege pr&#230;cepta sunt.</P>
<P><a name="020">20</A>&nbsp;Nec elevetur cor ejus in superbiam super fratres suos, neque declinet in partem dexteram vel sinistram, ut longo tempore regnet ipse et filii ejus super Isra&#235;l.</P>
<P><HR>
<CENTER>
<A HREF="deu018">Next: Deuteronomy Chapter 18</A></CENTER>
</BODY>
</HTML>
