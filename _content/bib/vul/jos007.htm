<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Joshua: Joshua Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jos007">Polyglot</A>&nbsp;
<A HREF="../kjv/jos007">KJV</A>&nbsp;
<A HREF="../sep/jsb007">Sep:JsB</A>&nbsp;
<A HREF="../tan/jos007">Tan</A>&nbsp;

<BR>
<BR><A HREF="jos">Joshua Index</A><BR>
&nbsp;
<A HREF="jos006">Previous</A>&nbsp;
<A HREF="jos008">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Joshua Chapter 7</H3><P><a name="001">1</A>&nbsp;Filii autem Isra&#235;l pr&#230;varicati sunt mandatum, et usurpaverunt de anathemate. Nam Achan filius Charmi filii Zabdi filii Zare de tribu Juda tulit aliquid de anathemate: iratusque est Dominus contra filios Isra&#235;l.</P>
<P><a name="002">2</A>&nbsp;Cumque mitteret Josue de Jericho viros contra Hai, qu&#230; est juxta Bethaven, ad orientalem plagam oppidi Bethel, dixit eis: Ascendite, et explorate terram. Qui pr&#230;cepta complentes exploraverunt Hai.</P>
<P><a name="003">3</A>&nbsp;Et reversi dixerunt ei: Non ascendat omnis populus, sed duo vel tria millia virorum pergant, et deleant civitatem: quare omnis populus frustra vexabitur contra hostes paucissimos?</P>
<P><a name="004">4</A>&nbsp;Ascenderunt ergo tria millia pugnatorum. Qui statim terga vertentes,</P>
<P><a name="005">5</A>&nbsp;percussi sunt a viris urbis Hai, et corruerunt ex eis triginta sex homines: persecutique sunt eos adversarii de porta usque ad Sabarim, et ceciderunt per prona fugientes: pertimuitque cor populi, et instar aqu&#230; liquefactum est.<BR>
</P>
<P><a name="006">6</A>&nbsp;Josue vero scidit vestimenta sua, et pronus cecidit in terram coram arca Domini usque ad vesperam, tam ipse quam omnes senes Isra&#235;l: miseruntque pulverem super capita sua,</P>
<P><a name="007">7</A>&nbsp;et dixit Josue: Heu Domine Deus, quid voluisti traducere populum istum Jordanem fluvium, ut traderes nos in manus Amorrh&#230;i, et perderes? utinam ut c&#156;pimus, mansissemus trans Jordanem.</P>
<P><a name="008">8</A>&nbsp;Mi Domine Deus, quid dicam, videns Isra&#235;lem hostibus suis terga vertentem?</P>
<P><a name="009">9</A>&nbsp;Audient Chanan&#230;i, et omnes habitatores terr&#230;, et pariter conglobati circumdabunt nos, atque delebunt nomen nostrum de terra: et quid facies magno nomini tuo?<BR>
</P>
<P><a name="010">10</A>&nbsp;Dixitque Dominus ad Josue: Surge: cur jaces pronus in terra?</P>
<P><a name="011">11</A>&nbsp;Peccavit Isra&#235;l, et pr&#230;varicatus est pactum meum: tuleruntque de anathemate, et furati sunt atque mentiti, et absconderunt inter vasa sua.</P>
<P><a name="012">12</A>&nbsp;Nec poterit Isra&#235;l stare ante hostes suos, eosque fugiet: quia pollutus est anathemate. Non ero ultra vobiscum, donec conteratis eum qui hujus sceleris reus est.</P>
<P><a name="013">13</A>&nbsp;Surge, sanctifica populum, et dic eis: Sanctificamini in crastinum: h&#230;c enim dicit Dominus Deus Isra&#235;l: Anathema in medio tui est, Isra&#235;l: non poteris stare coram hostibus tuis, donec deleatur ex te qui hoc contaminatus est scelere.</P>
<P><a name="014">14</A>&nbsp;Accedetisque mane singuli per tribus vestras: et quamcumque tribum sors invenerit, accedet per cognationes suas, et cognatio per domos, domusque per viros.</P>
<P><a name="015">15</A>&nbsp;Et quicumque ille in hoc facinore fuerit deprehensus, comburetur igni cum omni substantia sua: quoniam pr&#230;varicatus est pactum Domini, et fecit nefas in Isra&#235;l.<BR>
</P>
<P><a name="016">16</A>&nbsp;Surgens itaque Josue mane, applicuit Isra&#235;l per tribus suas, et inventa est tribus Juda.</P>
<P><a name="017">17</A>&nbsp;Qu&#230; cum juxta familias suas esset oblata, inventa est familia Zare. Illam quoque per domos offerens, reperit Zabdi:</P>
<P><a name="018">18</A>&nbsp;cujus domum in singulos dividens viros, invenit Achan filium Charmi filii Zabdi filii Zare de tribu Juda.</P>
<P><a name="019">19</A>&nbsp;Et ait Josue ad Achan: Fili mi, da gloriam Domino Deo Isra&#235;l, et confitere, atque indica mihi quid feceris, ne abscondas.</P>
<P><a name="020">20</A>&nbsp;Responditque Achan Josue, et dixit ei: Vere ego peccavi Domino Deo Isra&#235;l, et sic et sic feci.</P>
<P><a name="021">21</A>&nbsp;Vidi enim inter spolia pallium coccineum valde bonum, et ducentos siclos argenti, regulamque auream quinquaginta siclorum: et concupiscens abstuli, et abscondi in terra contra medium tabernaculi mei, argentumque fossa humo operui.</P>
<P><a name="022">22</A>&nbsp;Misit ergo Josue ministros: qui currentes ad tabernaculum illius, repererunt cuncta abscondita in eodem loco, et argentum simul.</P>
<P><a name="023">23</A>&nbsp;Auferentesque de tentorio, tulerunt ea ad Josue, et ad omnes filios Isra&#235;l, projeceruntque ante Dominum.</P>
<P><a name="024">24</A>&nbsp;Tollens itaque Josue Achan filium Zare, argentumque et pallium, et auream regulam, filios quoque et filias ejus, boves et asinos et oves, ipsumque tabernaculum, et cunctam supellectilem (et omnis Isra&#235;l cum eo), duxerunt eos ad vallem Achor:</P>
<P><a name="025">25</A>&nbsp;ubi dixit Josue: Quia turbasti nos, exturbet te Dominus in die hac. Lapidavitque eum omnis Isra&#235;l: et cuncta qu&#230; illius erant, igne consumpta sunt.</P>
<P><a name="026">26</A>&nbsp;Congregaveruntque super eum acervum magnum lapidum, qui permanet usque in pr&#230;sentem diem. Et aversus est furor Domini ab eis. Vocatumque est nomen loci illius, vallis Achor, usque hodie.</P>
<P><HR>
<CENTER>
<A HREF="jos008">Next: Joshua Chapter 8</A></CENTER>
</BODY>
</HTML>
