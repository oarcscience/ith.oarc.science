<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer008">Polyglot</A>&nbsp;
<A HREF="../kjv/jer008">KJV</A>&nbsp;
<A HREF="../sep/jer008">Sep</A>&nbsp;
<A HREF="../tan/jer008">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer007">Previous</A>&nbsp;
<A HREF="jer009">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 8</H3><P><a name="001">1</A>&nbsp;[In illo tempore, ait Dominus,<BR> ejicient ossa regum Juda, et ossa principum ejus,<BR> et ossa sacerdotum, et ossa prophetarum,<BR> et ossa eorum qui habitaverunt Jerusalem,<BR> de sepulchris suis:<BR></P>
<P><a name="002">2</A>&nbsp;et expandent ea ad solem, et lunam,<BR> et omnem militiam c&#230;li,<BR> qu&#230; dilexerunt, et quibus servierunt,<BR> et post qu&#230; ambulaverunt,<BR> et qu&#230; qu&#230;sierunt, et adoraverunt.<BR> Non colligentur, et non sepelientur:<BR> in sterquilinium super faciem terr&#230; erunt.<BR></P>
<P><a name="003">3</A>&nbsp;Et eligent magis mortem quam vitam,<BR> omnes qui residui fuerint de cognatione hac pessima,<BR> in universis locis qu&#230; derelicta sunt,<BR> ad qu&#230; ejeci eos, dicit Dominus exercituum.]<BR>
</P>
<P><a name="004">4</A>&nbsp;Et dices ad eos: [H&#230;c dicit Dominus:<BR> Numquid qui cadit non resurget?<BR> et qui aversus est non revertetur?<BR></P>
<P><a name="005">5</A>&nbsp;Quare ergo aversus est populus iste in Jerusalem<BR> aversione contentiosa?<BR> Apprehenderunt mendacium,<BR> et noluerunt reverti.<BR></P>
<P><a name="006">6</A>&nbsp;Attendi, et auscultavi:<BR> nemo quod bonum est loquitur;<BR> nullus est qui agat p&#156;nitentiam super peccato suo,<BR> dicens: Quid feci?<BR> Omnes conversi sunt ad cursum suum,<BR> quasi equus impetu vadens ad pr&#230;lium.<BR></P>
<P><a name="007">7</A>&nbsp;Milvus in c&#230;lo cognovit tempus suum:<BR> turtur, et hirundo, et ciconia custodierunt tempus adventus sui:<BR> populus autem meus non cognovit judicium Domini.<BR></P>
<P><a name="008">8</A>&nbsp;Quomodo dicitis: Sapientes nos sumus,<BR> et lex Domini nobiscum est?<BR> vere mendacium operatus est stylus mendax scribarum!<BR></P>
<P><a name="009">9</A>&nbsp;Confusi sunt sapientes;<BR> perterriti et capti sunt:<BR> verbum enim Domini projecerunt,<BR> et sapientia nulla est in eis.<BR></P>
<P><a name="010">10</A>&nbsp;Propterea dabo mulieres eorum exteris,<BR> agros eorum h&#230;redibus,<BR> quia a minimo usque ad maximum<BR> omnes avaritiam sequuntur:<BR> a propheta usque ad sacerdotem<BR> cuncti faciunt mendacium.<BR></P>
<P><a name="011">11</A>&nbsp;Et sanabant contritionem fili&#230; populi mei ad ignominiam,<BR> dicentes: Pax, pax!<BR> cum non esset pax.<BR></P>
<P><a name="012">12</A>&nbsp;Confusi sunt, quia abominationem fecerunt:<BR> quinimmo confusione non sunt confusi,<BR> et erubescere nescierunt.<BR> Idcirco cadent inter corruentes:<BR> in tempore visitationis su&#230; corruent, dicit Dominus.<BR></P>
<P><a name="013">13</A>&nbsp;Congregans congregabo eos, ait Dominus.<BR> Non est uva in vitibus, et non sunt ficus in ficulnea:<BR> folium defluxit,<BR> et dedi eis qu&#230; pr&#230;tergressa sunt.<BR></P>
<P><a name="014">14</A>&nbsp;Quare sedemus?<BR> convenite, et ingrediamur civitatem munitam,<BR> et sileamus ibi:<BR> quia Dominus Deus noster silere nos fecit,<BR> et potum dedit nobis aquam fellis:<BR> peccavimus enim Domino.<BR></P>
<P><a name="015">15</A>&nbsp;Exspectavimus pacem, et non erat bonum:<BR> tempus medel&#230;, et ecce formido.<BR></P>
<P><a name="016">16</A>&nbsp;A Dan auditus est fremitus equorum ejus;<BR> a voce hinnituum pugnatorum ejus commota est omnis terra:<BR> et venerunt, et devoraverunt terram et plenitudinem ejus;<BR> urbem et habitatores ejus.<BR></P>
<P><a name="017">17</A>&nbsp;Quia ecce ego mittam vobis serpentes regulos,<BR> quibus non est incantatio:<BR> et mordebunt vos, ait Dominus.<BR></P>
<P><a name="018">18</A>&nbsp;Dolor meus super dolorem,<BR> in me cor meum m&#156;rens.<BR></P>
<P><a name="019">19</A>&nbsp;Ecce vox clamoris fili&#230; populi mei de terra longinqua:<BR> Numquid Dominus non est in Sion?<BR> aut rex ejus non est in ea?<BR> Quare ergo me ad iracundiam concitaverunt in sculptilibus suis,<BR> et in vanitatibus alienis?<BR></P>
<P><a name="020">20</A>&nbsp;Transiit messis, finita est &#230;stas,<BR> et nos salvati non sumus.<BR></P>
<P><a name="021">21</A>&nbsp;Super contritione fili&#230; populi mei contritus sum, et contristatus:<BR> stupor obtinuit me.<BR></P>
<P><a name="022">22</A>&nbsp;Numquid resina non est in Galaad?<BR> aut medicus non est ibi?<BR> quare igitur non est obducta cicatrix fili&#230; populi mei?]</P>
<P><HR>
<CENTER>
<A HREF="jer009">Next: Jeremiah Chapter 9</A></CENTER>
</BODY>
</HTML>
