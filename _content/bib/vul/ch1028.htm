<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 28</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch1028">Polyglot</A>&nbsp;
<A HREF="../kjv/ch1028">KJV</A>&nbsp;
<A HREF="../sep/ch1028">Sep</A>&nbsp;
<A HREF="../tan/ch1028">Tan</A>&nbsp;

<BR>
<BR><A HREF="ch1">1 Chronicles Index</A><BR>
&nbsp;
<A HREF="ch1027">Previous</A>&nbsp;
<A HREF="ch1029">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 28</H3><P><a name="001">1</A>&nbsp;Convocavit igitur David omnes principes Isra&#235;l, duces tribuum, et pr&#230;positos turmarum, qui ministrabant regi: tribunos quoque et centuriones, et qui pr&#230;erant substanti&#230; et possessionibus regis, filiosque suos cum eunuchis, et potentes et robustissimos quosque in exercitu Jerusalem.</P>
<P><a name="002">2</A>&nbsp;Cumque surrexisset rex, et stetisset, ait: Audite me, fratres mei et populus meus: cogitavi ut &#230;dificarem domum, in qua requiesceret arca f&#156;deris Domini, et scabellum pedum Dei nostri: et ad &#230;dificandum, omnia pr&#230;paravi.</P>
<P><a name="003">3</A>&nbsp;Deus autem dixit mihi: Non &#230;dificabis domum nomini meo, eo quod sis vir bellator, et sanguinem fuderis.</P>
<P><a name="004">4</A>&nbsp;Sed elegit Dominus Deus Isra&#235;l me de universa domo patris mei, ut essem rex super Isra&#235;l in sempiternum: de Juda enim elegit principes: porro de domo Juda, domum patris mei, et de filiis patris mei placuit ei ut me eligeret regem super cunctum Isra&#235;l.</P>
<P><a name="005">5</A>&nbsp;Sed et de filiis meis (filios enim mihi multos dedit Dominus) elegit Salomonem filium meum ut sederet in throno regni Domini super Isra&#235;l,</P>
<P><a name="006">6</A>&nbsp;dixitque mihi: Salomon filius tuus &#230;dificabit domum meam, et atria mea: ipsum enim elegi mihi in filium, et ego ero ei in patrem.</P>
<P><a name="007">7</A>&nbsp;Et firmabo regnum ejus usque in &#230;ternum, si perseveraverit facere pr&#230;cepta mea et judicia, sicut et hodie.</P>
<P><a name="008">8</A>&nbsp;Nunc ergo coram universo c&#156;tu Isra&#235;l audiente Deo nostro, custodite, et perquirite cuncta mandata Domini Dei nostri: ut possideatis terram bonam, et relinquatis eam filiis vestris post vos usque in sempiternum.</P>
<P><a name="009">9</A>&nbsp;Tu autem, Salomon fili mi, scito Deum patris tui, et servito ei corde perfecto, animo voluntario: omnia enim corda scrutatur Dominus, et universas mentium cogitationes intelligit. Si qu&#230;sieris eum, invenies: si autem dereliqueris eum, projiciet te in &#230;ternum.</P>
<P><a name="010">10</A>&nbsp;Nunc ergo quia elegit te Dominus ut &#230;dificares domum sanctuarii, confortare, et perfice.<BR>
</P>
<P><a name="011">11</A>&nbsp;Dedit autem David Salomoni filio suo descriptionem porticus, et templi, et cellariorum, et c&#156;naculi, et cubiculorum in adytis, et domus propitiationis,</P>
<P><a name="012">12</A>&nbsp;necnon et omnium qu&#230; cogitaverat atriorum et exedrarum per circuitum in thesauros domus Domini, et in thesauros sanctorum,</P>
<P><a name="013">13</A>&nbsp;divisionumque sacerdotalium et Leviticarum, in omnia opera domus Domini, et in universa vasa ministerii templi Domini.</P>
<P><a name="014">14</A>&nbsp;Aurum in pondere per singula vasa ministerii. Argenti quoque pondus pro vasorum et operum diversitate.</P>
<P><a name="015">15</A>&nbsp;Sed et in candelabra aurea, et ad lucernas eorum, aurum pro mensura uniuscujusque candelabri et lucernarum. Similiter et in candelabra argentea, et in lucernas eorum, pro diversitate mensur&#230;, pondus argenti tradidit.</P>
<P><a name="016">16</A>&nbsp;Aurum quoque dedit in mensas propositionis pro diversitate mensarum: similiter et argentum in alias mensas argenteas.</P>
<P><a name="017">17</A>&nbsp;Ad fuscinulas quoque, et phialas, et thuribula ex auro purissimo, et leunculos aureos pro qualitate mensur&#230; pondus distribuit in leunculum et leunculum. Similiter et in leones argenteos diversum argenti pondus separavit.</P>
<P><a name="018">18</A>&nbsp;Altari autem, in quo adoletur incensum, aurum purissimum dedit: ut ex ipso fieret similitudo quadrig&#230; cherubim extendentium alas, et velantium arcam f&#156;deris Domini.</P>
<P><a name="019">19</A>&nbsp;Omnia, inquit, venerunt scripta manu Domini ad me, ut intelligerem universa opera exemplaris.<BR>
</P>
<P><a name="020">20</A>&nbsp;Dixit quoque David Salomoni filio suo: Viriliter age, et confortare, et fac: ne timeas, et ne paveas: Dominus enim Deus meus tecum erit, et non dimittet te nec derelinquet, donec perficias omne opus ministerii domus Domini.</P>
<P><a name="021">21</A>&nbsp;Ecce divisiones sacerdotum et Levitarum: in omne ministerium domus Domini assistunt tibi, et parati sunt, et noverunt tam principes quam populus facere omnia pr&#230;cepta tua.</P>
<P><HR>
<CENTER>
<A HREF="ch1029">Next: 1 Chronicles Chapter 29</A></CENTER>
</BODY>
</HTML>
