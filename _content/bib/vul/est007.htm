<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Esther: Esther Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/est007">Polyglot</A>&nbsp;
<A HREF="../kjv/est007">KJV</A>&nbsp;
<A HREF="../sep/est007">Sep</A>&nbsp;
<A HREF="../tan/est007">Tan</A>&nbsp;

<BR>
<BR><A HREF="est">Esther Index</A><BR>
&nbsp;
<A HREF="est006">Previous</A>&nbsp;
<A HREF="est008">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Esther Chapter 7</H3><P><a name="001">1</A>&nbsp;Intravit itaque rex et Aman, ut biberent cum regina.</P>
<P><a name="002">2</A>&nbsp;Dixitque ei rex etiam secunda die, postquam vino incaluerat: Qu&#230; est petitio tua, Esther, ut detur tibi? et quid vis fieri? etiam si dimidiam partem regni mei petieris, impetrabis.</P>
<P><a name="003">3</A>&nbsp;Ad quem illa respondit: Si inveni gratiam in oculis tuis o rex, et si tibi placet, dona mihi animam meam pro qua rogo, et populum meum pro quo obsecro.</P>
<P><a name="004">4</A>&nbsp;Traditi enim sumus ego et populus meus, ut conteramur, jugulemur, et pereamus. Atque utinam in servos et famulas venderemur: esset tolerabile malum, et gemens tacerem: nunc autem hostis noster est, cujus crudelitas redundat in regem.</P>
<P><a name="005">5</A>&nbsp;Respondensque rex Assuerus, ait: Quis est iste, et cujus potenti&#230;, ut h&#230;c audeat facere?</P>
<P><a name="006">6</A>&nbsp;Dixitque Esther: Hostis et inimicus noster pessimus iste est Aman. Quod ille audiens, illico obstupuit, vultum regis ac regin&#230; ferre non sustinens.</P>
<P><a name="007">7</A>&nbsp;Rex autem iratus surrexit, et de loco convivii intravit in hortum arboribus consitum. Aman quoque surrexit ut rogaret Esther reginam pro anima sua: intellexit enim a rege sibi paratum malum.</P>
<P><a name="008">8</A>&nbsp;Qui cum reversus esset de horto nemoribus consito, et intrasset convivii locum, reperit Aman super lectulum corruisse in quo jacebat Esther, et ait: Etiam reginam vult opprimere, me pr&#230;sente, in domo mea. Necdum verbum de ore regis exierat, et statim operuerunt faciem ejus.</P>
<P><a name="009">9</A>&nbsp;Dixitque Harbona, unus de eunuchis, qui stabant in ministerio regis: En lignum quod paraverat Mardoch&#230;o, qui locutus est pro rege, stat in domo Aman, habens altitudinis quinquaginta cubitos. Cui dixit rex: Appendite eum in eo.</P>
<P><a name="010">10</A>&nbsp;Suspensus est itaque Aman in patibulo quod paraverat Mardoch&#230;o: et regis ira quievit.</P>
<P><HR>
<CENTER>
<A HREF="est008">Next: Esther Chapter 8</A></CENTER>
</BODY>
</HTML>
