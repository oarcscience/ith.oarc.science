<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Tobias: Tobias Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/tob007">Polyglot</A>&nbsp;
<A HREF="../apo/tob007">Apo</A>&nbsp;
<A HREF="../sep/toa007">Sep:ToA</A>&nbsp;
<A HREF="../sep/tos007">Sep:ToS</A>&nbsp;

<BR>
<BR><A HREF="tob">Tobias Index</A><BR>
&nbsp;
<A HREF="tob006">Previous</A>&nbsp;
<A HREF="tob008">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Tobias Chapter 7</H3><P><a name="001">1</A>&nbsp;Ingressi sunt autem ad Raguelem, et suscepit eos Raguel cum gaudio.</P>
<P><a name="002">2</A>&nbsp;Intuensque Tobiam Raguel, dixit Ann&#230; uxori su&#230;: Quam similis est juvenis iste consobrino meo!</P>
<P><a name="003">3</A>&nbsp;Et cum h&#230;c dixisset, ait: Unde estis juvenes fratres nostri? At illi dixerunt: Ex tribu Nephthali sumus, ex captivitate Ninive.</P>
<P><a name="004">4</A>&nbsp;Dixitque illis Raguel: Nostis Tobiam fratrem meum? Qui dixerunt: Novimus.</P>
<P><a name="005">5</A>&nbsp;Cumque multa bona loqueretur de eo, dixit angelus ad Raguelem: Tobias, de quo interrogas, pater istius est.</P>
<P><a name="006">6</A>&nbsp;Et misit se Raguel, et cum lacrimis osculatus est eum, et plorans supra collum ejus</P>
<P><a name="007">7</A>&nbsp;dixit: Benedictio sit tibi, fili mi, quia boni et optimi viri filius es.</P>
<P><a name="008">8</A>&nbsp;Et Anna uxor ejus, et Sara ipsorum filia, lacrimat&#230; sunt.</P>
<P><a name="009">9</A>&nbsp;Postquam autem locuti sunt, pr&#230;cepit Raguel occidi arietem, et parari convivium. Cumque hortaretur eos discumbere ad prandium,</P>
<P><a name="010">10</A>&nbsp;Tobias dixit: Hic ego hodie non manducabo neque bibam, nisi prius petitionem meam confirmes, et promittas mihi dare Saram filiam tuam.</P>
<P><a name="011">11</A>&nbsp;Quo audito verbo Raguel expavit, sciens quid evenerit illis septem viris qui ingressi sunt ad eam: et timere c&#156;pit ne forte et hunc similiter contingeret. Et cum nutaret, et non daret petenti ullum responsum,</P>
<P><a name="012">12</A>&nbsp;dixit ei angelus: Noli timere dare eam isti, quoniam huic timenti Deum debetur conjux filia tua: propterea alius non potuit habere illam.</P>
<P><a name="013">13</A>&nbsp;Tunc dixit Raguel: Non dubito quod Deus preces et lacrimas meas in conspectu suo admiserit.</P>
<P><a name="014">14</A>&nbsp;Et credo quoniam ideo fecit vos venire ad me, ut ista conjungeretur cognationi su&#230; secundum legem Moysi: et nunc noli dubium gerere quod tibi eam tradam.</P>
<P><a name="015">15</A>&nbsp;Et apprehendens dexteram fili&#230; su&#230;, dexter&#230; Tobi&#230; tradidit, dicens: Deus Abraham, et Deus Isaac, et Deus Jacob vobiscum sit, et ipse conjungat vos, impleatque benedictionem suam in vobis.</P>
<P><a name="016">16</A>&nbsp;Et accepta carta, fecerunt conscriptionem conjugii.</P>
<P><a name="017">17</A>&nbsp;Et post h&#230;c epulati sunt, benedicentes Deum.</P>
<P><a name="018">18</A>&nbsp;Vocavitque Raguel ad se Annam uxorem suam, et pr&#230;cepit ei ut pr&#230;pararet alterum cubiculum.</P>
<P><a name="019">19</A>&nbsp;Et introduxit illuc Saram filiam suam, et lacrimata est.</P>
<P><a name="020">20</A>&nbsp;Dixitque ei: Forti animo esto, filia mea: Dominus c&#230;li det tibi gaudium pro t&#230;dio quod perpessa es.</P>
<P><HR>
<CENTER>
<A HREF="tob008">Next: Tobias Chapter 8</A></CENTER>
</BODY>
</HTML>
