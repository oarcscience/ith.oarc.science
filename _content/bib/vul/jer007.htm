<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer007">Polyglot</A>&nbsp;
<A HREF="../kjv/jer007">KJV</A>&nbsp;
<A HREF="../sep/jer007">Sep</A>&nbsp;
<A HREF="../tan/jer007">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer006">Previous</A>&nbsp;
<A HREF="jer008">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 7</H3><P><a name="001">1</A>&nbsp;Verbum quod factum est ad Jeremiam a Domino, dicens:</P>
<P><a name="002">2</A>&nbsp;Sta in porta domus Domini, et pr&#230;dica ibi verbum istud, et dic: [Audite verbum Domini, omnis Juda,<BR> qui ingredimini per portas has ut adoretis Dominum.<BR></P>
<P><a name="003">3</A>&nbsp;H&#230;c dicit Dominus exercituum, Deus Isra&#235;l:<BR> Bonas facite vias vestras, et studia vestra,<BR> et habitabo vobiscum in loco isto.<BR></P>
<P><a name="004">4</A>&nbsp;Nolite confidere in verbis mendacii, dicentes:<BR> Templum Domini, templum Domini, templum Domini est!<BR></P>
<P><a name="005">5</A>&nbsp;Quoniam si bene direxeritis vias vestras, et studia vestra;<BR> si feceritis judicium inter virum et proximum ejus;<BR></P>
<P><a name="006">6</A>&nbsp;adven&#230;, et pupillo, et vidu&#230; non feceritis calumniam,<BR> nec sanguinem innocentem effuderitis in loco hoc,<BR> et post deos alienos non ambulaveritis in malum vobismetipsis:<BR></P>
<P><a name="007">7</A>&nbsp;habitabo vobiscum in loco isto,<BR> in terra quam dedi patribus vestris a s&#230;culo et usque in s&#230;culum.<BR></P>
<P><a name="008">8</A>&nbsp;Ecce vos confiditis vobis in sermonibus mendacii,<BR> qui non proderunt vobis:<BR></P>
<P><a name="009">9</A>&nbsp;furari, occidere, adulterari,<BR> jurare mendaciter, libare Baalim,<BR> et ire post deos alienos quos ignoratis:<BR></P>
<P><a name="010">10</A>&nbsp;et venistis, et stetistis coram me<BR> in domo hac, in qua invocatum est nomen meum,<BR> et dixistis: Liberati sumus,<BR> eo quod fecerimus omnes abominationes istas.<BR></P>
<P><a name="011">11</A>&nbsp;Numquid ergo spelunca latronum facta est domus ista,<BR> in qua invocatum est nomen meum in oculis vestris?<BR> Ego, ego sum: ego vidi, dicit Dominus.<BR></P>
<P><a name="012">12</A>&nbsp;Ite ad locum meum in Silo,<BR> ubi habitavit nomen meum a principio,<BR> et videte qu&#230; fecerim ei propter malitiam populi mei Isra&#235;l.<BR></P>
<P><a name="013">13</A>&nbsp;Et nunc, quia fecistis omnia opera h&#230;c, dicit Dominus,<BR> et locutus sum ad vos mane consurgens, et loquens, et non audistis:<BR> et vocavi vos, et non respondistis:<BR></P>
<P><a name="014">14</A>&nbsp;faciam domui huic, in qua invocatum est nomen meum,<BR> et in qua vos habetis fiduciam,<BR> et loco quem dedi vobis et patribus vestris,<BR> sicut feci Silo:<BR></P>
<P><a name="015">15</A>&nbsp;et projiciam vos a facie mea<BR> sicut projeci omnes fratres vestros,<BR> universum semen Ephraim.<BR></P>
<P><a name="016">16</A>&nbsp;Tu ergo, noli orare pro populo hoc,<BR> nec assumas pro eis laudem et orationem:<BR> et non obsistas mihi,<BR> quia non exaudiam te.<BR></P>
<P><a name="017">17</A>&nbsp;Nonne vides quid isti faciunt in civitatibus Juda,<BR> et in plateis Jerusalem?<BR></P>
<P><a name="018">18</A>&nbsp;Filii colligunt ligna,<BR> et patres succendunt ignem,<BR> et mulieres conspergunt adipem,<BR> ut faciant placentas regin&#230; c&#230;li,<BR> et libent diis alienis,<BR> et me ad iracundiam provocent.<BR></P>
<P><a name="019">19</A>&nbsp;Numquid me ad iracundiam provocant?<BR> dicit Dominus;<BR> nonne semetipsos in confusionem vultus sui?<BR></P>
<P><a name="020">20</A>&nbsp;Ideo h&#230;c dicit Dominus Deus:<BR> Ecce furor meus et indignatio mea conflatur super locum istum,<BR> super viros, et super jumenta,<BR> et super lignum regionis, et super fruges terr&#230;:<BR> et succendetur, et non extinguetur.<BR></P>
<P><a name="021">21</A>&nbsp;H&#230;c dicit Dominus exercituum, Deus Isra&#235;l:<BR> Holocautomata vestra addite victimis vestris,<BR> et comedite carnes:<BR></P>
<P><a name="022">22</A>&nbsp;quia non sum locutus cum patribus vestris, et non pr&#230;cepi eis,<BR> in die qua eduxi eos de terra &#198;gypti,<BR> de verbo holocautomatum et victimarum:<BR></P>
<P><a name="023">23</A>&nbsp;sed hoc verbum pr&#230;cepi eis, dicens:<BR> Audite vocem meam,<BR> et ero vobis Deus,<BR> et vos eritis mihi populus:<BR> et ambulate in omni via quam mandavi vobis,<BR> ut bene sit vobis.<BR></P>
<P><a name="024">24</A>&nbsp;Et non audierunt, nec inclinaverunt aurem suam:<BR> sed abierunt in voluntatibus et in pravitate cordis sui mali:<BR> factique sunt retrorsum, et non in ante,<BR></P>
<P><a name="025">25</A>&nbsp;a die qua egressi sunt patres eorum de terra &#198;gypti<BR> usque ad diem hanc.<BR> Et misi ad vos omnes servos meos prophetas per diem,<BR> consurgens diluculo, et mittens:<BR></P>
<P><a name="026">26</A>&nbsp;et non audierunt me,<BR> nec inclinaverunt aurem suam:<BR> sed induraverunt cervicem suam,<BR> et pejus operati sunt quam patres eorum.]</P>
<P><a name="027">27</A>&nbsp;Et loqueris ad eos omnia verba h&#230;c, et non audient te: et vocabis eos, et non respondebunt tibi.</P>
<P><a name="028">28</A>&nbsp;Et dices ad eos: [H&#230;c est gens qu&#230; non audivit vocem Domini Dei sui,<BR> nec recepit disciplinam;<BR> periit fides,<BR> et ablata est de ore eorum.<BR></P>
<P><a name="029">29</A>&nbsp;Tonde capillum tuum, et projice,<BR> et sume in directum planctum:<BR> quia projecit Dominus et reliquit generationem furoris sui;<BR></P>
<P><a name="030">30</A>&nbsp;quia fecerunt filii Juda malum in oculis meis, dicit Dominus.<BR> Posuerunt offendicula sua in domo<BR> in qua invocatum est nomen meum, ut polluerent eam:<BR></P>
<P><a name="031">31</A>&nbsp;et &#230;dificaverunt excelsa Topheth,<BR> qu&#230; est in valle filii Ennom,<BR> ut incenderent filios suos et filias suas igni,<BR> qu&#230; non pr&#230;cepi, nec cogitavi in corde meo.<BR></P>
<P><a name="032">32</A>&nbsp;Ideo ecce dies venient, dicit Dominus,<BR> et non dicetur amplius Topheth, et vallis filii Ennom,<BR> sed vallis interfectionis:<BR> et sepelient in Topheth, eo quod non sit locus.<BR></P>
<P><a name="033">33</A>&nbsp;Et erit morticinum populi hujus in cibos volucribus c&#230;li et bestiis terr&#230;,<BR> et non erit qui abigat.<BR></P>
<P><a name="034">34</A>&nbsp;Et quiescere faciam de urbibus Juda,<BR> et de plateis Jerusalem,<BR> vocem gaudii et vocem l&#230;titi&#230;,<BR> vocem sponsi et vocem spons&#230;:<BR> in desolationem enim erit terra.]</P>
<P><HR>
<CENTER>
<A HREF="jer008">Next: Jeremiah Chapter 8</A></CENTER>
</BODY>
</HTML>
