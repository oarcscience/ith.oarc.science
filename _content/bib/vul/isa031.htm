<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 31</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa031.htm">Polyglot</A>&nbsp;
<A HREF="../kjv/isa031.htm">KJV</A>&nbsp;
<A HREF="../sep/isa031.htm">Sep</A>&nbsp;
<A HREF="../tan/isa031.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa030.htm">Previous</A>&nbsp;
<A HREF="isa032.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 31</H3><P><a name="001">1</A>&nbsp;[V&#230; qui descendunt in &#198;gyptum ad auxilium,<BR> in equis sperantes,<BR> et habentes fiduciam super quadrigis, quia mult&#230; sunt;<BR> et super equitibus, quia pr&#230;validi nimis;<BR> et non sunt confisi super Sanctum Isra&#235;l,<BR> et Dominum non requisierunt!<BR></P>
<P><a name="002">2</A>&nbsp;Ipse autem sapiens adduxit malum,<BR> et verba sua non abstulit;<BR> et consurget contra domum pessimorum,<BR> et contra auxilium operantium iniquitatem.<BR></P>
<P><a name="003">3</A>&nbsp;&#198;gyptus homo, et non deus;<BR> et equi eorum caro, et non spiritus;<BR> et Dominus inclinabit manum suam,<BR> et corruet auxiliator, et cadet cui pr&#230;statur auxilium,<BR> simulque omnes consumentur.<BR></P>
<P><a name="004">4</A>&nbsp;Quia h&#230;c dicit Dominus ad me:<BR> Quomodo si rugiat leo<BR> et catulus leonis super pr&#230;dam suam;<BR> et cum occurrerit ei multitudo pastorum,<BR> a voce eorum non formidabit,<BR> et a multitudine eorum non pavebit:<BR> sic descendet Dominus exercituum ut pr&#230;lietur<BR> super montem Sion et super collem ejus.<BR></P>
<P><a name="005">5</A>&nbsp;Sicut aves volantes,<BR> sic proteget Dominus exercituum Jerusalem,<BR> protegens et liberans, transiens et salvans.<BR></P>
<P><a name="006">6</A>&nbsp;Convertimini, sicut in profundum recesseratis,<BR> filii Isra&#235;l.<BR></P>
<P><a name="007">7</A>&nbsp;In die enim illa abjiciet vir<BR> idola argenti sui, et idola auri sui,<BR> qu&#230; fecerunt vobis manus vestr&#230; in peccatum.<BR></P>
<P><a name="008">8</A>&nbsp;Et cadet Assur in gladio non viri,<BR> et gladius non hominis vorabit eum:<BR> et fugiet non a facie gladii,<BR> et juvenes ejus vectigales erunt.<BR></P>
<P><a name="009">9</A>&nbsp;Et fortitudo ejus a terrore transibit,<BR> et pavebunt fugientes principes ejus,<BR> dixit Dominus: cujus ignis est in Sion<BR> et caminus ejus in Jerusalem.]</P>
<P><HR>
<CENTER>
<A HREF="isa032.htm">Next: Isaiah Chapter 32</A></CENTER>
</BODY>
</HTML>
