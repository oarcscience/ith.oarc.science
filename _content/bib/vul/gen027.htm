<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 27</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen027">Polyglot</A>&nbsp;
<A HREF="../kjv/gen027">KJV</A>&nbsp;
<A HREF="../sep/gen027">Sep</A>&nbsp;
<A HREF="../tan/gen027">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen026">Previous</A>&nbsp;
<A HREF="gen028">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 27</H3><P><a name="001">1</A>&nbsp;Senuit autem Isaac, et caligaverunt oculi ejus, et videre non poterat: vocavitque Esau filium suum majorem, et dixit ei: Fili mi? Qui respondit: Adsum.</P>
<P><a name="002">2</A>&nbsp;Cui pater: Vides, inquit, quod senuerim, et ignorem diem mortis me&#230;.</P>
<P><a name="003">3</A>&nbsp;Sume arma tua, pharetram, et arcum, et egredere foras: cumque venatu aliquid apprehenderis,</P>
<P><a name="004">4</A>&nbsp;fac mihi inde pulmentum sicut velle me nosti, et affer ut comedam: et benedicat tibi anima mea antequam moriar.</P>
<P><a name="005">5</A>&nbsp;Quod cum audisset Rebecca, et ille abiisset in agrum ut jussionem patris impleret,</P>
<P><a name="006">6</A>&nbsp;dixit filio suo Jacob: Audivi patrem tuum loquentem cum Esau fratre tuo, et dicentem ei:</P>
<P><a name="007">7</A>&nbsp;Affer mihi de venatione tua, et fac cibos ut comedam, et benedicam tibi coram Domino antequam moriar.</P>
<P><a name="008">8</A>&nbsp;Nunc ergo, fili mi, acquiesce consiliis meis:</P>
<P><a name="009">9</A>&nbsp;et pergens ad gregem, affer mihi duos h&#230;dos optimos, ut faciam ex eis escas patri tuo, quibus libenter vescitur:</P>
<P><a name="010">10</A>&nbsp;quas cum intuleris, et comederit, benedicat tibi priusquam moriatur.</P>
<P><a name="011">11</A>&nbsp;Cui ille respondit: Nosti quod Esau frater meus homo pilosus sit, et ego lenis:</P>
<P><a name="012">12</A>&nbsp;si attrectaverit me pater meus, et senserit, timeo ne putet me sibi voluisse illudere, et inducam super me maledictionem pro benedictione.</P>
<P><a name="013">13</A>&nbsp;Ad quem mater: In me sit, ait, ista maledictio, fili mi: tantum audi vocem meam, et pergens, affer qu&#230; dixi.</P>
<P><a name="014">14</A>&nbsp;Abiit, et attulit, deditque matri. Paravit illa cibos, sicut velle noverat patrem illius.</P>
<P><a name="015">15</A>&nbsp;Et vestibus Esau valde bonis, quas apud se habebat domi, induit eum:</P>
<P><a name="016">16</A>&nbsp;pelliculasque h&#230;dorum circumdedit manibus, et colli nuda protexit:</P>
<P><a name="017">17</A>&nbsp;deditque pulmentum, et panes, quos coxerat, tradidit.</P>
<P><a name="018">18</A>&nbsp;Quibus illatis, dixit: Pater mi? At ille respondit: Audio. Quis es tu, fili mi?</P>
<P><a name="019">19</A>&nbsp;Dixitque Jacob: Ego sum primogenitus tuus Esau: feci sicut pr&#230;cepisti mihi: surge, sede, et comede de venatione mea, ut benedicat mihi anima tua.</P>
<P><a name="020">20</A>&nbsp;Rursumque Isaac ad filium suum: Quomodo, inquit, tam cito invenire potuisti, fili mi? Qui respondit: Voluntas Dei fuit ut cito occurreret mihi quod volebam.</P>
<P><a name="021">21</A>&nbsp;Dixitque Isaac: Accede huc, ut tangam te, fili mi, et probem utrum tu sis filius meus Esau, an non.</P>
<P><a name="022">22</A>&nbsp;Accessit ille ad patrem, et palpato eo, dixit Isaac: Vox quidem, vox Jacob est: sed manus, manus sunt Esau.</P>
<P><a name="023">23</A>&nbsp;Et non cognovit eum, quia pilos&#230; manus similitudinem majoris expresserant. Benedicens ergo illi,</P>
<P><a name="024">24</A>&nbsp;ait: Tu es filius meus Esau? Respondit: Ego sum.</P>
<P><a name="025">25</A>&nbsp;At ille: Affer mihi, inquit, cibos de venatione tua, fili mi, ut benedicat tibi anima mea. Quos cum oblatos comedisset, obtulit ei etiam vinum. Quo hausto,</P>
<P><a name="026">26</A>&nbsp;dixit ad eum: Accede ad me, et da mihi osculum, fili mi.</P>
<P><a name="027">27</A>&nbsp;Accessit, et osculatus est eum. Statimque ut sensit vestimentorum illius fragrantiam, benedicens illi, ait: [Ecce odor filii mei<BR> sicut odor agri pleni,<BR> cui benedixit Dominus.<BR></P>
<P><a name="028">28</A>&nbsp;Det tibi Deus de rore c&#230;li<BR> et de pinguedine terr&#230;<BR> abundantiam frumenti et vini.<BR></P>
<P><a name="029">29</A>&nbsp;Et serviant tibi populi,<BR> et adorent te tribus:<BR> esto dominus fratrum tuorum,<BR> et incurventur ante te filii matris tu&#230;:<BR> qui maledixerit tibi, sit ille maledictus,<BR> et qui benedixerit tibi, benedictionibus repleatur.]<BR>
</P>
<P><a name="030">30</A>&nbsp;Vix Isaac sermonem impleverat, et egresso Jacob foras, venit Esau,</P>
<P><a name="031">31</A>&nbsp;coctosque de venatione cibos intulit patri, dicens: Surge, pater mi, et comede de venatione filii tui, ut benedicat mihi anima tua.</P>
<P><a name="032">32</A>&nbsp;Dixitque illi Isaac: Quis enim es tu? Qui respondit: Ego sum filius tuus primogenitus Esau.</P>
<P><a name="033">33</A>&nbsp;Expavit Isaac stupore vehementi: et ultra quam credi potest admirans, ait: Quis igitur ille est qui dudum captam venationem attulit mihi, et comedi ex omnibus priusquam tu venires; benedixique ei, et erit benedictus?</P>
<P><a name="034">34</A>&nbsp;Auditis Esau sermonibus patris, irrugiit clamore magno: et consternatus, ait: Benedic etiam et mihi, pater mi.</P>
<P><a name="035">35</A>&nbsp;Qui ait: Venit germanus tuus fraudulenter, et accepit benedictionem tuam.</P>
<P><a name="036">36</A>&nbsp;At ille subjunxit: Juste vocatum est nomen ejus Jacob: supplantavit enim me en altera vice: primogenita mea ante tulit, et nunc secundo surripuit benedictionem meam. Rursumque ad patrem: Numquid non reservasti, ait, et mihi benedictionem?</P>
<P><a name="037">37</A>&nbsp;Respondit Isaac: Dominum tuum illum constitui, et omnes fratres ejus servituti illius subjugavi; frumento et vino stabilivi eum: et tibi post h&#230;c, fili mi, ultra quid faciam?</P>
<P><a name="038">38</A>&nbsp;Cui Esau: Num unam, inquit, tantum benedictionem habes, pater? mihi quoque obsecro ut benedicas. Cumque ejulatu magno fleret,</P>
<P><a name="039">39</A>&nbsp;motus Isaac, dixit ad eum: [In pinguedine terr&#230;,<BR> et in rore c&#230;li desuper,</P>
<P><a name="040">40</A>&nbsp;erit benedictio tua.<BR> Vives in gladio, et fratri tuo servies:<BR> tempusque veniet, cum excutias et solvas jugum ejus de cervicibus tuis.]<BR>
</P>
<P><a name="041">41</A>&nbsp;Oderat ergo semper Esau Jacob pro benedictione qua benedixerat ei pater: dixitque in corde suo: Venient dies luctus patris mei, et occidam Jacob fratrem meum.</P>
<P><a name="042">42</A>&nbsp;Nuntiata sunt h&#230;c Rebecc&#230;: qu&#230; mittens et vocans Jacob filium suum, dixit ad eum: Ecce Esau frater tuus minatur ut occidat te.</P>
<P><a name="043">43</A>&nbsp;Nunc ergo, fili mi, audi vocem meam, et consurgens fuge ad Laban fratrem meum in Haran:</P>
<P><a name="044">44</A>&nbsp;habitabisque cum eo dies paucos, donec requiescat furor fratris tui,</P>
<P><a name="045">45</A>&nbsp;et cesset indignatio ejus, obliviscaturque eorum qu&#230; fecisti in eum: postea mittam, et adducam te inde huc: cur utroque orbabor filio in uno die?</P>
<P><a name="046">46</A>&nbsp;Dixitque Rebecca ad Isaac: T&#230;det me vit&#230; me&#230; propter filias Heth: si acceperit Jacob uxorem de stirpe hujus terr&#230;, nolo vivere.</P>
<P><HR>
<CENTER>
<A HREF="gen028">Next: Genesis Chapter 28</A></CENTER>
</BODY>
</HTML>
