<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 41</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job041.htm">Polyglot</A>&nbsp;
<A HREF="../kjv/job041.htm">KJV</A>&nbsp;
<A HREF="../sep/job041.htm">Sep</A>&nbsp;
<A HREF="../tan/job041.htm">Tan</A>&nbsp;

<BR>
<BR><A HREF="job.htm">Job Index</A><BR>
&nbsp;
<A HREF="job040.htm">Previous</A>&nbsp;
<A HREF="job042.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 41</H3><P><a name="001">1</A>&nbsp;[Non quasi crudelis suscitabo eum:<BR> quis enim resistere potest vultui meo?<BR></P>
<P><a name="002">2</A>&nbsp;Quis ante dedit mihi, ut reddam ei?<BR> omnia qu&#230; sub c&#230;lo sunt, mea sunt.<BR></P>
<P><a name="003">3</A>&nbsp;Non parcam ei, et verbis potentibus,<BR> et ad deprecandum compositis.<BR></P>
<P><a name="004">4</A>&nbsp;Quis revelabit faciem indumenti ejus?<BR> et in medium oris ejus quis intrabit?<BR></P>
<P><a name="005">5</A>&nbsp;Portas vultus ejus quis aperiet?<BR> per gyrum dentium ejus formido.<BR></P>
<P><a name="006">6</A>&nbsp;Corpus illius quasi scuta fusilia,<BR> compactum squamis se prementibus.<BR></P>
<P><a name="007">7</A>&nbsp;Una uni conjungitur,<BR> et ne spiraculum quidem incedit per eas.<BR></P>
<P><a name="008">8</A>&nbsp;Una alteri adh&#230;rebit,<BR> et tenentes se nequaquam separabuntur.<BR></P>
<P><a name="009">9</A>&nbsp;Sternutatio ejus splendor ignis,<BR> et oculi ejus ut palpebr&#230; diluculi.<BR></P>
<P><a name="010">10</A>&nbsp;De ore ejus lampades procedunt,<BR> sicut t&#230;d&#230; ignis accens&#230;.<BR></P>
<P><a name="011">11</A>&nbsp;De naribus ejus procedit fumus,<BR> sicut oll&#230; succens&#230; atque ferventis.<BR></P>
<P><a name="012">12</A>&nbsp;Halitus ejus prunas ardere facit,<BR> et flamma de ore ejus egreditur.<BR></P>
<P><a name="013">13</A>&nbsp;In collo ejus morabitur fortitudo,<BR> et faciem ejus pr&#230;cedit egestas.<BR></P>
<P><a name="014">14</A>&nbsp;Membra carnium ejus coh&#230;rentia sibi:<BR> mittet contra eum fulmina, et ad locum alium non ferentur.<BR></P>
<P><a name="015">15</A>&nbsp;Cor ejus indurabitur tamquam lapis,<BR> et stringetur quasi malleatoris incus.<BR></P>
<P><a name="016">16</A>&nbsp;Cum sublatus fuerit, timebunt angeli,<BR> et territi purgabuntur.<BR></P>
<P><a name="017">17</A>&nbsp;Cum apprehenderit eum gladius, subsistere non poterit,<BR> neque hasta, neque thorax:<BR></P>
<P><a name="018">18</A>&nbsp;reputabit enim quasi paleas ferrum,<BR> et quasi lignum putridum &#230;s.<BR></P>
<P><a name="019">19</A>&nbsp;Non fugabit eum vir sagittarius:<BR> in stipulam versi sunt ei lapides fund&#230;.<BR></P>
<P><a name="020">20</A>&nbsp;Quasi stipulam &#230;stimabit malleum,<BR> et deridebit vibrantem hastam.<BR></P>
<P><a name="021">21</A>&nbsp;Sub ipso erunt radii solis,<BR> et sternet sibi aurum quasi lutum.<BR></P>
<P><a name="022">22</A>&nbsp;Fervescere faciet quasi ollam profundum mare,<BR> et ponet quasi cum unguenta bulliunt.<BR></P>
<P><a name="023">23</A>&nbsp;Post eum lucebit semita:<BR> &#230;stimabit abyssum quasi senescentem.<BR></P>
<P><a name="024">24</A>&nbsp;Non est super terram potestas qu&#230; comparetur ei,<BR> qui factus est ut nullum timeret.<BR></P>
<P><a name="025">25</A>&nbsp;Omne sublime videt:<BR> ipse est rex super universos filios superbi&#230;.]</P>
<P><HR>
<CENTER>
<A HREF="job042.htm">Next: Job Chapter 42</A></CENTER>
</BODY>
</HTML>
