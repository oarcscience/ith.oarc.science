<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 44</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen044">Polyglot</A>&nbsp;
<A HREF="../kjv/gen044">KJV</A>&nbsp;
<A HREF="../sep/gen044">Sep</A>&nbsp;
<A HREF="../tan/gen044">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen043">Previous</A>&nbsp;
<A HREF="gen045">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 44</H3><P><a name="001">1</A>&nbsp;Pr&#230;cepit autem Joseph dispensatori domus su&#230;, dicens: Imple saccos eorum frumento, quantum possunt capere: et pone pecuniam singulorum in summitate sacci.</P>
<P><a name="002">2</A>&nbsp;Scyphum autem meum argenteum, et pretium quod dedit tritici, pone in ore sacci junioris. Factumque est ita.</P>
<P><a name="003">3</A>&nbsp;Et orto mane, dimissi sunt cum asinis suis.</P>
<P><a name="004">4</A>&nbsp;Jamque urbem exierant, et processerant paululum: tunc Joseph accersito dispensatore domus, Surge, inquit, et persequere viros: et apprehensis dicito: Quare reddidistis malum pro bono?</P>
<P><a name="005">5</A>&nbsp;scyphus, quem furati estis, ipse est in quo bibit dominus meus, et in quo augurari solet: pessimam rem fecistis.</P>
<P><a name="006">6</A>&nbsp;Fecit ille ut jusserat: et apprehensis per ordinem locutus est.</P>
<P><a name="007">7</A>&nbsp;Qui responderunt: Quare sic loquitur dominus noster, ut servi tui tantum flagitii commiserint?</P>
<P><a name="008">8</A>&nbsp;pecuniam, quam invenimus in summitate saccorum, reportavimus ad te de terra Chanaan: et quomodo consequens est ut furati simus de domo domini tui aurum vel argentum?</P>
<P><a name="009">9</A>&nbsp;apud quemcumque fuerit inventum servorum tuorum quod qu&#230;ris, moriatur, et nos erimus servi domini nostri.</P>
<P><a name="010">10</A>&nbsp;Qui dixit eis: Fiat juxta vestram sententiam: apud quemcumque fuerit inventus, ipse sit servus meus, vos autem eritis innoxii.</P>
<P><a name="011">11</A>&nbsp;Itaque festinato deponentes in terram saccos, aperuerunt singuli.</P>
<P><a name="012">12</A>&nbsp;Quos scrutatus, incipiens a majore usque ad minimum, invenit scyphum in sacco Benjamin.</P>
<P><a name="013">13</A>&nbsp;At illi, scissis vestibus, oneratisque rursum asinis, reversi sunt in oppidum.</P>
<P><a name="014">14</A>&nbsp;Primusque Judas cum fratribus ingressus est ad Joseph (necdum enim de loco abierat) omnesque ante eum pariter in terram corruerunt.</P>
<P><a name="015">15</A>&nbsp;Quibus ille ait: Cur sic agere voluistis? an ignoratis quod non sit similis mei in augurandi scientia?</P>
<P><a name="016">16</A>&nbsp;Cui Judas: Quid respondebimus, inquit, domino meo? vel quid loquemur, aut juste poterimus obtendere? Deus invenit iniquitatem servorum tuorum: en omnes servi sumus domini mei, et nos, et apud quem inventus est scyphus.</P>
<P><a name="017">17</A>&nbsp;Respondit Joseph: Absit a me ut sic agam: qui furatus est scyphum, ipse sit servus meus: vos autem abite liberi ad patrem vestrum.</P>
<P><a name="018">18</A>&nbsp;Accedens autem propius Judas, confidenter ait: Oro, domini mi, loquatur servus tuus verbum in auribus tuis, et ne irascaris famulo tuo: tu es enim post Pharaonem</P>
<P><a name="019">19</A>&nbsp;dominus meus. Interrogasti prius servos tuos: Habetis patrem aut fratrem?</P>
<P><a name="020">20</A>&nbsp;et nos respondimus tibi domino meo: Est nobis pater senex, et puer parvulus, qui in senectute illius natus est: cujus uterinus frater mortuus est: et ipsum solum habet mater sua, pater vero tenere diliget eum.</P>
<P><a name="021">21</A>&nbsp;Dixistique servis tuis: Adducite eum ad me, et ponam oculos meos super illum.</P>
<P><a name="022">22</A>&nbsp;Suggessimus domino meo: Non potest puer relinquere patrem suum: si enim illum dimiserit, morietur.</P>
<P><a name="023">23</A>&nbsp;Et dixisti servis tuis: Nisi venerit frater vester minimus vobiscum, non videbitis amplius faciem meam.</P>
<P><a name="024">24</A>&nbsp;Cum ergo ascendissemus ad famulum tuum patrem nostrum, narravimus ei omnia qu&#230; locutus est dominus meus.</P>
<P><a name="025">25</A>&nbsp;Et dixit pater noster: Revertimini, et emite nobis parum tritici.</P>
<P><a name="026">26</A>&nbsp;Cui diximus: Ire non possumus: si frater noster minimus descenderit nobiscum, proficiscemur simul: alioquin illo absente, non audemus videre faciem viri.</P>
<P><a name="027">27</A>&nbsp;Ad qu&#230; ille respondit: Vos scitis quod duos genuerit mihi uxor mea.</P>
<P><a name="028">28</A>&nbsp;Egressus est unus, et dixistis: Bestia devoravit eum: et hucusque non comparet.</P>
<P><a name="029">29</A>&nbsp;Si tuleritis et istum, et aliquid ei in via contigerit, deducetis canos meos cum m&#156;rore ad inferos.</P>
<P><a name="030">30</A>&nbsp;Igitur si intravero ad servum tuum patrem nostrum, et puer defuerit (cum anima illius ex hujus anima pendeat),</P>
<P><a name="031">31</A>&nbsp;videritque eum non esse nobiscum, morietur, et deducent famuli tui canos ejus cum dolore ad inferos.</P>
<P><a name="032">32</A>&nbsp;Ego proprie servus tuus sim qui in meam hunc recepi fidem, et spopondi dicens: Nisi reduxero eum, peccati reus ero in patrem meum omni tempore.</P>
<P><a name="033">33</A>&nbsp;Manebo itaque servus tuus pro puero in ministerio domini mei, et puer ascendat cum fratribus suis.</P>
<P><a name="034">34</A>&nbsp;Non enim possum redire ad patrem meum, absente puero: ne calamitatis, qu&#230; oppressura est patrem meum, testis assistam.</P>
<P><HR>
<CENTER>
<A HREF="gen045">Next: Genesis Chapter 45</A></CENTER>
</BODY>
</HTML>
