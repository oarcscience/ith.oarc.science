<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 30</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job030">Polyglot</A>&nbsp;
<A HREF="../kjv/job030">KJV</A>&nbsp;
<A HREF="../sep/job030">Sep</A>&nbsp;
<A HREF="../tan/job030">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job029">Previous</A>&nbsp;
<A HREF="job031">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 30</H3><P><a name="001">1</A>&nbsp;[Nunc autem derident me juniores tempore,<BR> quorum non dignabar patres ponere cum canibus gregis mei:<BR></P>
<P><a name="002">2</A>&nbsp;quorum virtus manuum mihi erat pro nihilo,<BR> et vita ipsa putabantur indigni:<BR></P>
<P><a name="003">3</A>&nbsp;egestate et fame steriles, qui rodebant in solitudine,<BR> squallentes calamitate et miseria.<BR></P>
<P><a name="004">4</A>&nbsp;Et mandebant herbas, et arborum cortices,<BR> et radix juniperorum erat cibus eorum:<BR></P>
<P><a name="005">5</A>&nbsp;qui de convallibus ista rapientes,<BR> cum singula reperissent, ad ea cum clamore currebant.<BR></P>
<P><a name="006">6</A>&nbsp;In desertis habitabant torrentium,<BR> et in cavernis terr&#230;, vel super glaream:<BR></P>
<P><a name="007">7</A>&nbsp;qui inter hujuscemodi l&#230;tabantur,<BR> et esse sub sentibus delicias computabant:<BR></P>
<P><a name="008">8</A>&nbsp;filii stultorum et ignobilium,<BR> et in terra penitus non parentes.<BR></P>
<P><a name="009">9</A>&nbsp;Nunc in eorum canticum versus sum,<BR> et factus sum eis in proverbium.<BR></P>
<P><a name="010">10</A>&nbsp;Abominantur me, et longe fugiunt a me,<BR> et faciem meam conspuere non verentur.<BR></P>
<P><a name="011">11</A>&nbsp;Pharetram enim suam aperuit, et afflixit me,<BR> et frenum posuit in os meum.<BR></P>
<P><a name="012">12</A>&nbsp;Ad dexteram orientis calamitates me&#230; illico surrexerunt:<BR> pedes meos subverterunt,<BR> et oppresserunt quasi fluctibus semitis suis.<BR></P>
<P><a name="013">13</A>&nbsp;Dissipaverunt itinera mea;<BR> insidiati sunt mihi, et pr&#230;valuerunt:<BR> et non fuit qui ferret auxilium.<BR></P>
<P><a name="014">14</A>&nbsp;Quasi rupto muro, et aperta janua, irruerunt super me,<BR> et ad meas miserias devoluti sunt.<BR></P>
<P><a name="015">15</A>&nbsp;Redactus sum in nihilum:<BR> abstulisti quasi ventus desiderium meum,<BR> et velut nubes pertransiit salus mea.<BR></P>
<P><a name="016">16</A>&nbsp;Nunc autem in memetipso marcescit anima mea,<BR> et possident me dies afflictionis.<BR></P>
<P><a name="017">17</A>&nbsp;Nocte os meum perforatur doloribus,<BR> et qui me comedunt, non dormiunt.<BR></P>
<P><a name="018">18</A>&nbsp;In multitudine eorum consumitur vestimentum meum,<BR> et quasi capito tunic&#230; succinxerunt me.<BR></P>
<P><a name="019">19</A>&nbsp;Comparatus sum luto,<BR> et assimilatus sum favill&#230; et cineri.<BR></P>
<P><a name="020">20</A>&nbsp;Clamo ad te, et non exaudis me:<BR> sto, et non respicis me.<BR></P>
<P><a name="021">21</A>&nbsp;Mutatus es mihi in crudelem,<BR> et in duritia manus tu&#230; adversaris mihi.<BR></P>
<P><a name="022">22</A>&nbsp;Elevasti me, et quasi super ventum ponens;<BR> elisisti me valide.<BR></P>
<P><a name="023">23</A>&nbsp;Scio quia morti trades me,<BR> ubi constituta est domus omni viventi.<BR></P>
<P><a name="024">24</A>&nbsp;Verumtamen non ad consumptionem eorum emittis manum tuam:<BR> et si corruerint, ipse salvabis.<BR></P>
<P><a name="025">25</A>&nbsp;Flebam quondam super eo qui afflictus erat,<BR> et compatiebatur anima mea pauperi.<BR></P>
<P><a name="026">26</A>&nbsp;Expectabam bona, et venerunt mihi mala:<BR> pr&#230;stolabar lucem, et eruperunt tenebr&#230;.<BR></P>
<P><a name="027">27</A>&nbsp;Interiora mea efferbuerunt absque ulla requie:<BR> pr&#230;venerunt me dies afflictionis.<BR></P>
<P><a name="028">28</A>&nbsp;M&#156;rens incedebam sine furore;<BR> consurgens, in turba clamabam.<BR></P>
<P><a name="029">29</A>&nbsp;Frater fui draconum,<BR> et socius struthionum.<BR></P>
<P><a name="030">30</A>&nbsp;Cutis mea denigrata est super me,<BR> et ossa mea aruerunt pr&#230; caumate.<BR></P>
<P><a name="031">31</A>&nbsp;Versa est in luctum cithara mea,<BR> et organum meum in vocem flentium.]</P>
<P><HR>
<CENTER>
<A HREF="job031">Next: Job Chapter 31</A></CENTER>
</BODY>
</HTML>
