<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 29</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer029.htm">Polyglot</A>&nbsp;
<A HREF="../kjv/jer029.htm">KJV</A>&nbsp;
<A HREF="../sep/jer029.htm">Sep</A>&nbsp;
<A HREF="../tan/jer029.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer028.htm">Previous</A>&nbsp;
<A HREF="jer030.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 29</H3><P><a name="001">1</A>&nbsp;Et h&#230;c sunt verba libri quem misit Jeremias propheta de Jerusalem ad reliquias seniorum transmigrationis, et ad sacerdotes, et ad prophetas, et ad omnem populum quem traduxerat Nabuchodonosor de Jerusalem in Babylonem,</P>
<P><a name="002">2</A>&nbsp;postquam egressus est Jechonias rex, et domina, et eunuchi, et principes Juda et Jerusalem, et faber et inclusor, de Jerusalem,</P>
<P><a name="003">3</A>&nbsp;in manu Elasa filii Saphan, et Gamari&#230; filii Helci&#230;, quos misit Sedecias rex Juda ad Nabuchodonosor regem Babylonis in Babylonem, dicens:</P>
<P><a name="004">4</A>&nbsp;H&#230;c dicit Dominus exercituum, Deus Isra&#235;l, omni transmigrationi quam transtuli de Jerusalem in Babylonem:</P>
<P><a name="005">5</A>&nbsp;&#198;dificate domos, et habitate: et plantate hortos, et comedite fructum eorum.</P>
<P><a name="006">6</A>&nbsp;Accipite uxores, et generate filios et filias: et date filiis vestris uxores, et filias vestras date viris, et pariant filios et filias: et multiplicamini ibi, et nolite esse pauci numero.</P>
<P><a name="007">7</A>&nbsp;Et qu&#230;rite pacem civitatis ad quam transmigrare vos feci, et orate pro ea ad Dominum, quia in pace illius erit pax vobis.</P>
<P><a name="008">8</A>&nbsp;H&#230;c enim dicit Dominus exercituum, Deus Isra&#235;l: Non vos seducant prophet&#230; vestri qui sunt in medio vestrum, et divini vestri, et ne attendatis ad somnia vestra qu&#230; vos somniatis:</P>
<P><a name="009">9</A>&nbsp;quia falso ipsi prophetant vobis in nomine meo, et non misi eos, dicit Dominus.</P>
<P><a name="010">10</A>&nbsp;Quia h&#230;c dicit Dominus: Cum c&#156;perint impleri in Babylone septuaginta anni, visitabo vos, et suscitabo super vos verbum meum bonum, ut reducam vos ad locum istum.</P>
<P><a name="011">11</A>&nbsp;Ego enim scio cogitationes quas ego cogito super vos, ait Dominus, cogitationes pacis et non afflictionis, ut dem vobis finem et patientiam.</P>
<P><a name="012">12</A>&nbsp;Et invocabitis me, et ibitis: et orabitis me, et ego exaudiam vos.</P>
<P><a name="013">13</A>&nbsp;Qu&#230;retis me, et invenietis, cum qu&#230;sieritis me in toto corde vestro.</P>
<P><a name="014">14</A>&nbsp;Et inveniar a vobis, ait Dominus: et reducam captivitatem vestram, et congregabo vos de universis gentibus et de cunctis locis ad qu&#230; expuli vos, dicit Dominus, et reverti vos faciam de loco ad quem transmigrare vos feci.</P>
<P><a name="015">15</A>&nbsp;Quia dixistis: Suscitavit nobis Dominus prophetas in Babylone:</P>
<P><a name="016">16</A>&nbsp;quia h&#230;c dicit Dominus ad regem qui sedet super solium David, et ad omnem populum habitatorem urbis hujus, ad fratres vestros qui non sunt egressi vobiscum in transmigrationem:</P>
<P><a name="017">17</A>&nbsp;h&#230;c dicit Dominus exercituum: Ecce mittam in eos gladium, et famem, et pestem: et ponam eos quasi ficus malas, qu&#230; comedi non possunt eo quod pessim&#230; sint:</P>
<P><a name="018">18</A>&nbsp;et persequar eos in gladio, et in fame, et in pestilentia: et dabo eos in vexationem universis regnis terr&#230;: in maledictionem, et in stuporem, et in sibilum, et in opprobrium cunctis gentibus ad quas ego ejeci eos,</P>
<P><a name="019">19</A>&nbsp;eo quod non audierint verba mea, dicit Dominus, qu&#230; misit ad eos per servos meos prophetas, de nocte consurgens et mittens: et non audistis, dicit Dominus.</P>
<P><a name="020">20</A>&nbsp;Vos ergo audite verbum Domini, omnis transmigratio quam emisi de Jerusalem in Babylonem.</P>
<P><a name="021">21</A>&nbsp;H&#230;c dicit Dominus exercituum, Deus Isra&#235;l, ad Achab filium Coli&#230;, et ad Sedeciam filium Maasi&#230;, qui prophetant vobis in nomine meo mendaciter: Ecce ego tradam eos in manus Nabuchodonosor regis Babylonis, et percutiet eos in oculis vestris:</P>
<P><a name="022">22</A>&nbsp;et assumetur ex eis maledictio omni transmigrationi Juda qu&#230; est in Babylone, dicentium: Ponat te Dominus sicut Sedeciam et sicut Achab, quos frixit rex Babylonis in igne:</P>
<P><a name="023">23</A>&nbsp;pro eo quod fecerint stultitiam in Isra&#235;l, et m&#156;chati sunt in uxores amicorum suorum, et locuti sunt verbum in nomine meo mendaciter, quod non mandavi eis. Ego sum judex et testis, dicit Dominus.</P>
<P><a name="024">24</A>&nbsp;Et ad Semeiam Nehelamiten dices:</P>
<P><a name="025">25</A>&nbsp;H&#230;c dicit Dominus exercituum, Deus Isra&#235;l: Pro eo quod misisti in nomine tuo libros ad omnem populum qui est in Jerusalem, et ad Sophoniam filium Maasi&#230; sacerdotem, et ad universos sacerdotes, dicens:</P>
<P><a name="026">26</A>&nbsp;Dominus dedit te sacerdotem pro Jojade sacerdote, ut sis dux in domo Domini, super omnem virum arreptitium et prophetantem, ut mittas eum in nervum et in carcerem:</P>
<P><a name="027">27</A>&nbsp;et nunc quare non increpasti Jeremiam Anathothiten, qui prophetat vobis?</P>
<P><a name="028">28</A>&nbsp;Quia super hoc misit in Babylonem ad nos, dicens: Longum est: &#230;dificate domos, et habitate: et plantate hortos, et comedite fructus eorum.</P>
<P><a name="029">29</A>&nbsp;Legit ergo Sophonias sacerdos librum istum in auribus Jeremi&#230; prophet&#230;.</P>
<P><a name="030">30</A>&nbsp;Et factum est verbum Domini ad Jeremiam, dicens:</P>
<P><a name="031">31</A>&nbsp;Mitte ad omnem transmigrationem, dicens: H&#230;c dicit Dominus ad Semeiam Nehelamiten: Pro eo quod prophetavit vobis Semeias, et ego non misi eum, et fecit vos confidere in mendacio,</P>
<P><a name="032">32</A>&nbsp;idcirco h&#230;c dicit Dominus: Ecce ego visitabo super Semeiam Nehelamiten, et super semen ejus: non erit ei vir sedens in medio populi hujus, et non videbit bonum quod ego faciam populo meo, ait Dominus, quia pr&#230;varicationem locutus est adversus Dominum.</P>
<P><HR>
<CENTER>
<A HREF="jer030.htm">Next: Jeremiah Chapter 30</A></CENTER>
</BODY>
</HTML>
