<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hosea: Hosea Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/hos012.htm">Polyglot</A>&nbsp;
<A HREF="../kjv/hos012.htm">KJV</A>&nbsp;
<A HREF="../sep/hos012.htm">Sep</A>&nbsp;
<A HREF="../tan/hos012.htm">Tan</A>&nbsp;

<BR>
<BR><A HREF="hos.htm">Hosea Index</A><BR>
&nbsp;
<A HREF="hos011.htm">Previous</A>&nbsp;
<A HREF="hos013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hosea Chapter 12</H3><P><a name="001">1</A>&nbsp;[Ephraim pascit ventum,<BR> et sequitur &#230;stum;<BR> tota die mendacium et vastitatem multiplicat:<BR> et f&#156;dus cum Assyriis iniit,<BR> et oleum in &#198;gyptum ferebat.<BR></P>
<P><a name="002">2</A>&nbsp;Judicium ergo Domini cum Juda,<BR> et visitatio super Jacob:<BR> juxta vias ejus, et juxta adinventiones ejus reddet ei.<BR></P>
<P><a name="003">3</A>&nbsp;In utero supplantavit fratrem suum,<BR> et in fortitudine sua directus est cum angelo.<BR></P>
<P><a name="004">4</A>&nbsp;Et invaluit ad angelum, et confortatus est;<BR> flevit, et rogavit eum.<BR> In Bethel invenit eum,<BR> et ibi locutus est nobiscum.<BR></P>
<P><a name="005">5</A>&nbsp;Et Dominus Deus exercituum,<BR> Dominus memoriale ejus.<BR></P>
<P><a name="006">6</A>&nbsp;Et tu ad Deum tuum converteris;<BR> misericordiam et judicium custodi,<BR> et spera in Deo tuo semper.<BR></P>
<P><a name="007">7</A>&nbsp;Chanaan, in manu ejus statera dolosa,<BR> calumniam dilexit.<BR></P>
<P><a name="008">8</A>&nbsp;Et dixit Ephraim: Verumtamen dives effectus sum;<BR> inveni idolum mihi:<BR> omnes labores mei non invenient mihi iniquitatem quam peccavi.<BR></P>
<P><a name="009">9</A>&nbsp;Et ego Dominus Deus tuus ex terra &#198;gypti:<BR> adhuc sedere te faciam in tabernaculis, sicut in diebus festivitatis.<BR></P>
<P><a name="010">10</A>&nbsp;Et locutus sum super prophetas,<BR> et ego visionem multiplicavi,<BR> et in manu prophetarum assimilatus sum.<BR></P>
<P><a name="011">11</A>&nbsp;Si Galaad idolum, ergo frustra erant in Galgal bobus immolantes;<BR> nam et altaria eorum quasi acervi super sulcos agri.<BR></P>
<P><a name="012">12</A>&nbsp;Fugit Jacob in regionem Syri&#230;,<BR> et servivit Isra&#235;l in uxorem,<BR> et in uxorem servavit.<BR></P>
<P><a name="013">13</A>&nbsp;In propheta autem eduxit Dominus Isra&#235;l de &#198;gypto,<BR> et in propheta servatus est.<BR></P>
<P><a name="014">14</A>&nbsp;Ad iracundiam me provocavit Ephraim in amaritudinibus suis:<BR> et sanguis ejus super eum veniet,<BR> et opprobrium ejus restituet ei Dominus suus.]</P>
<P><HR>
<CENTER>
<A HREF="hos013.htm">Next: Hosea Chapter 13</A></CENTER>
</BODY>
</HTML>
