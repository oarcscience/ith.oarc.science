<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 25</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo025.htm">Polyglot</A>&nbsp;
<A HREF="../kjv/exo025.htm">KJV</A>&nbsp;
<A HREF="../sep/exo025.htm">Sep</A>&nbsp;
<A HREF="../tan/exo025.htm">Tan</A>&nbsp;

<BR>
<BR><A HREF="exo.htm">Exodus Index</A><BR>
&nbsp;
<A HREF="exo024.htm">Previous</A>&nbsp;
<A HREF="exo026.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 25</H3><P><a name="001">1</A>&nbsp;Locutusque est Dominus ad Moysen, dicens:</P>
<P><a name="002">2</A>&nbsp;Loquere filiis Isra&#235;l, ut tollant mihi primitias: ab omni homine qui offeret ultroneus, accipietis eas.</P>
<P><a name="003">3</A>&nbsp;H&#230;c sunt autem qu&#230; accipere debeatis: aurum, et argentum, et &#230;s,</P>
<P><a name="004">4</A>&nbsp;hyacinthum et purpuram, coccumque bis tinctum, et byssum, pilos caprarum,</P>
<P><a name="005">5</A>&nbsp;et pelles arietum rubricatas, pellesque janthinas, et ligna setim:</P>
<P><a name="006">6</A>&nbsp;oleum ad luminaria concinnanda: aromata in unguentum, et thymiamata boni odoris:</P>
<P><a name="007">7</A>&nbsp;lapides onychinos, et gemmas ad ornandum ephod, ac rationale.</P>
<P><a name="008">8</A>&nbsp;Facientque mihi sanctuarium, et habitabo in medio eorum:</P>
<P><a name="009">9</A>&nbsp;juxta omnem similitudinem tabernaculi quod ostendam tibi, et omnium vasorum in cultum ejus.<BR>
 Sicque facietis illud:</P>
<P><a name="010">10</A>&nbsp;arcam de lignis setim compingite, cujus longitudo habeat duos et semis cubitos: latitudo, cubitum et dimidium: altitudo, cubitum similiter ac semissem.</P>
<P><a name="011">11</A>&nbsp;Et deaurabis eam auro mundissimo intus et foris: faciesque supra, coronam auream per circuitum:</P>
<P><a name="012">12</A>&nbsp;et quatuor circulos aureos, quos pones per quatuor arc&#230; angulos: duo circuli sint in latere uno, et duo in altero.</P>
<P><a name="013">13</A>&nbsp;Facies quoque vectes de lignis setim, et operies eos auro.</P>
<P><a name="014">14</A>&nbsp;Inducesque per circulos qui sunt in arc&#230; lateribus, ut portetur in eis:</P>
<P><a name="015">15</A>&nbsp;qui semper erunt in circulis, nec umquam extrahentur ab eis.</P>
<P><a name="016">16</A>&nbsp;Ponesque in arca testificationem quam dabo tibi.</P>
<P><a name="017">17</A>&nbsp;Facies et propitiatorium de auro mundissimo: duos cubitos et dimidium tenebit longitudo ejus, et cubitum ac semissem latitudo.</P>
<P><a name="018">18</A>&nbsp;Duos quoque cherubim aureos et productiles facies, ex utraque parte oraculi.</P>
<P><a name="019">19</A>&nbsp;Cherub unus sit in latere uno, et alter in altero.</P>
<P><a name="020">20</A>&nbsp;Utrumque latus propitiatorii tegant expandentes alas, et operientes oraculum, respiciantque se mutuo versis vultibus in propitiatorium quo operienda est arca,</P>
<P><a name="021">21</A>&nbsp;in qua pones testimonium quod dabo tibi.</P>
<P><a name="022">22</A>&nbsp;Inde pr&#230;cipiam, et loquar ad te supra propitiatorium, ac de medio duorum cherubim, qui erunt super arcam testimonii, cuncta qu&#230; mandabo per te filiis Isra&#235;l.<BR>
</P>
<P><a name="023">23</A>&nbsp;Facies et mensam de lignis setim, habentem duos cubitos longitudinis, et in latitudine cubitum, et in altitudine cubitum et semissem.</P>
<P><a name="024">24</A>&nbsp;Et inaurabis eam auro purissimo: faciesque illi labium aureum per circuitum,</P>
<P><a name="025">25</A>&nbsp;et ipsi labio coronam interrasilem altam quatuor digitis: et super illam, alteram coronam aureolam.</P>
<P><a name="026">26</A>&nbsp;Quatuor quoque circulos aureos pr&#230;parabis, et pones eis in quatuor angulis ejusdem mens&#230; per singulos pedes.</P>
<P><a name="027">27</A>&nbsp;Subter coronam erunt circuli aurei, ut mittantur vectes per eos, et possit mensa portari.</P>
<P><a name="028">28</A>&nbsp;Ipsos quoque vectes facies de lignis setim, et circumdabis auro ad subvehendam mensam.</P>
<P><a name="029">29</A>&nbsp;Parabis et acetabula, ac phialas, thuribula, et cyathos, in quibus offerenda sunt libamina, ex auro purissimo.</P>
<P><a name="030">30</A>&nbsp;Et pones super mensam panes propositionis in conspectu meo semper.<BR>
</P>
<P><a name="031">31</A>&nbsp;Facies et candelabrum ductile de auro mundissimo, hastile ejus, et calamos, scyphos, et sph&#230;rulas, ac lilia ex ipso procedentia.</P>
<P><a name="032">32</A>&nbsp;Sex calami egredientur de lateribus, tres ex uno latere, et tres ex altero.</P>
<P><a name="033">33</A>&nbsp;Tres scyphi quasi in nucis modum per calamos singulos, sph&#230;rulaque simul, et lilium: et tres similiter scyphi instar nucis in calamo altero, sph&#230;rulaque simul et lilium. Hoc erit opus sex calamorum, qui producendi sunt de hastili:</P>
<P><a name="034">34</A>&nbsp;in ipso autem candelabro erunt quatuor scyphi in nucis modum, sph&#230;rul&#230;que per singulos, et lilia.</P>
<P><a name="035">35</A>&nbsp;Sph&#230;rul&#230; sub duobus calamis per tria loca, qui simul sex fiunt procedentes de hastili uno.</P>
<P><a name="036">36</A>&nbsp;Et sph&#230;rul&#230; igitur et calami ex ipso erunt, universa ductilia de auro purissimo.</P>
<P><a name="037">37</A>&nbsp;Facies et lucernas septem, et pones eas super candelabrum, ut luceant ex adverso.</P>
<P><a name="038">38</A>&nbsp;Emunctoria quoque, et ubi qu&#230; emuncta sunt extinguantur, fiant de auro purissimo.</P>
<P><a name="039">39</A>&nbsp;Omne pondus candelabri cum universis vasis suis habebit talentum auri purissimi.</P>
<P><a name="040">40</A>&nbsp;Inspice, et fac secundum exemplar quod tibi in monte monstratum est.</P>
<P><HR>
<CENTER>
<A HREF="exo026.htm">Next: Exodus Chapter 26</A></CENTER>
</BODY>
</HTML>
