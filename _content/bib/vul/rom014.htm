<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rom014.htm">Polyglot</A>&nbsp;
<A HREF="../gnt/rom014.htm">GNT</A>&nbsp;
<A HREF="../kjv/rom014.htm">KJV</A>&nbsp;

<BR>
<BR><A HREF="rom.htm">Romans Index</A><BR>
&nbsp;
<A HREF="rom013.htm">Previous</A>&nbsp;
<A HREF="rom015.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 14</H3><P><a name="001">1</A>&nbsp;Infirmum autem in fide assumite, non in disceptationibus cogitationum.</P>
<P><a name="002">2</A>&nbsp;Alius enim credit se manducare omnia: qui autem infirmus est, olus manducet.</P>
<P><a name="003">3</A>&nbsp;Is qui manducat, non manducantem non spernat: et qui non manducat, manducantem non judicet: Deus enim illum assumpsit.</P>
<P><a name="004">4</A>&nbsp;Tu quis es, qui judicas alienum servum? domino suo stat, aut cadit: stabit autem: potens est enim Deus statuere illum.</P>
<P><a name="005">5</A>&nbsp;Nam alius judicat diem inter diem: alius autem judicat omnem diem: unusquisque in suo sensu abundet.</P>
<P><a name="006">6</A>&nbsp;Qui sapit diem, Domino sapit, et qui manducat, Domino manducat: gratias enim agit Deo. Et qui non manducat, Domino non manducat, et gratias agit Deo.</P>
<P><a name="007">7</A>&nbsp;Nemo enim nostrum sibi vivit, et nemo sibi moritur.</P>
<P><a name="008">8</A>&nbsp;Sive enim vivemus, Domino vivimus: sive morimur, Domino morimur. Sive ergo vivimus, sive morimur, Domini sumus.</P>
<P><a name="009">9</A>&nbsp;In hoc enim Christus mortuus est, et resurrexit: ut et mortuorum et vivorum dominetur.</P>
<P><a name="010">10</A>&nbsp;Tu autem quid judicas fratrem tuum? aut tu quare spernis fratrem tuum? omnes enim stabimus ante tribunal Christi.</P>
<P><a name="011">11</A>&nbsp;Scriptum est enim: Vivo ego, dicit Dominus, quoniam mihi flectetur omne genu: et omnis lingua confitebitur Deo.</P>
<P><a name="012">12</A>&nbsp;Itaque unusquisque nostrum pro se rationem reddet Deo.<BR>
</P>
<P><a name="013">13</A>&nbsp;Non ergo amplius invicem judicemus: sed hoc judicate magis, ne ponatis offendiculum fratri, vel scandalum.</P>
<P><a name="014">14</A>&nbsp;Scio, et confido in Domino Jesu, quia nihil commune per ipsum, nisi ei qui existimat quid commune esset, illi commune est.</P>
<P><a name="015">15</A>&nbsp;Si enim propter cibum frater tuus contristatur, jam non secundum caritatem ambulas. Noli cibo tuo illum perdere, pro quo Christus mortuus est.</P>
<P><a name="016">16</A>&nbsp;Non ergo blasphemetur bonum nostrum.</P>
<P><a name="017">17</A>&nbsp;Non est enim regnum Dei esca et potus: sed justitia, et pax, et gaudium in Spiritu Sancto:</P>
<P><a name="018">18</A>&nbsp;qui enim in hoc servit Christo, placet Deo, et probatus est hominibus.</P>
<P><a name="019">19</A>&nbsp;Itaque qu&#230; pacis sunt, sectemur: et qu&#230; &#230;dificationis sunt, in invicem custodiamus.</P>
<P><a name="020">20</A>&nbsp;Noli propter escam destruere opus Dei, omnia quidem sunt munda: sed malum est homini, qui per offendiculum manducat.</P>
<P><a name="021">21</A>&nbsp;Bonum est non manducare carnem, et non bibere vinum, neque in quo frater tuus offenditur, aut scandalizatur, aut infirmatur.</P>
<P><a name="022">22</A>&nbsp;Tu fidem habes? penes temetipsum habe coram Deo. Beatus qui non judicat semetipsum in eo quod probat.</P>
<P><a name="023">23</A>&nbsp;Qui autem discernit, si manducaverit, damnatus est: quia non ex fide. Omne autem, quod non est ex fide, peccatum est.</P>
<P><HR>
<CENTER>
<A HREF="rom015.htm">Next: Romans Chapter 15</A></CENTER>
</BODY>
</HTML>
