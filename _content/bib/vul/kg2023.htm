<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Kings: 2 Kings Chapter 23</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg2023.htm">Polyglot</A>&nbsp;
<A HREF="../kjv/kg2023.htm">KJV</A>&nbsp;
<A HREF="../sep/kg2023.htm">Sep</A>&nbsp;
<A HREF="../tan/kg2023.htm">Tan</A>&nbsp;

<BR>
<BR><A HREF="kg2.htm">2 Kings Index</A><BR>
&nbsp;
<A HREF="kg2022.htm">Previous</A>&nbsp;
<A HREF="kg2024.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Kings Chapter 23</H3><P><a name="001">1</A>&nbsp;Et renuntiaverunt regi quod dixerat. Qui misit: et congregati sunt ad eum omnes senes Juda et Jerusalem.</P>
<P><a name="002">2</A>&nbsp;Ascenditque rex templum Domini, et omnes viri Juda, universique qui habitabant in Jerusalem cum eo sacerdotes et prophet&#230;, et omnis populus a parvo usque ad magnum: legitque, cunctis audientibus, omnia verba libri f&#156;deris, qui inventus est in domo Domini.</P>
<P><a name="003">3</A>&nbsp;Stetitque rex super gradum: et f&#156;dus percussit coram Domino, ut ambularent post Dominum, et custodirent pr&#230;cepta ejus, et testimonia, et c&#230;remonias in omni corde, et in tota anima, et suscitarent verba f&#156;deris hujus, qu&#230; scripta erant in libro illo: acquievitque populus pacto.</P>
<P><a name="004">4</A>&nbsp;Et pr&#230;cepit rex Helci&#230; pontifici, et sacerdotibus secundi ordinis, et janitoribus, ut projicerent de templo Domini omnia vasa qu&#230; facta fuerant Baal, et in luco, et univers&#230; militi&#230; c&#230;li: et combussit ea foris Jerusalem in convalle Cedron, et tulit pulverem eorum in Bethel.</P>
<P><a name="005">5</A>&nbsp;Et delevit aruspices quos posuerant reges Juda ad sacrificandum in excelsis per civitates Juda, et in circuitu Jerusalem: et eos qui adolebant incensum Baal, et soli, et lun&#230;, et duodecim signis, et omni militi&#230; c&#230;li.</P>
<P><a name="006">6</A>&nbsp;Et efferri fecit lucum de domo Domini foras Jerusalem in convalle Cedron, et combussit eum ibi, et redegit in pulverem, et projecit super sepulchra vulgi.</P>
<P><a name="007">7</A>&nbsp;Destruxit quoque &#230;diculas effeminatorum qu&#230; erant in domo Domini, pro quibus mulieres texebant quasi domunculas luci.</P>
<P><a name="008">8</A>&nbsp;Congregavitque omnes sacerdotes de civitatibus Juda, et contaminavit excelsa ubi sacrificabant sacerdotes de Gabaa usque Bersabee, et destruxit aras portarum in introitu ostii Josue principis civitatis, quod erat ad sinistram port&#230; civitatis.</P>
<P><a name="009">9</A>&nbsp;Verumtamen non ascendebant sacerdotes excelsorum ad altare Domini in Jerusalem: sed tantum comedebant azyma in medio fratrum suorum.</P>
<P><a name="010">10</A>&nbsp;Contaminavit quoque Topheth, quod est in convalle filii Ennom, ut nemo consecraret filium suum aut filiam per ignem, Moloch.</P>
<P><a name="011">11</A>&nbsp;Abstulit quoque equos quos dederant reges Juda soli in introitu templi Domini juxta exedram Nathanmelech eunuchi, qui erat in Pharurim: currus autem solis combussit igni.</P>
<P><a name="012">12</A>&nbsp;Altaria quoque qu&#230; erant super tecta c&#156;naculi Achaz, qu&#230; fecerant reges Juda, et altaria qu&#230; fecerat Manasses in duobus atriis templi Domini, destruxit rex, et cucurrit inde, et dispersit cinerem eorum in torrentem Cedron.</P>
<P><a name="013">13</A>&nbsp;Excelsa quoque, qu&#230; erant in Jerusalem ad dexteram partem montis offensionis, qu&#230; &#230;dificaverat Salomon rex Isra&#235;l Astaroth idolo Sidoniorum, et Chamos offensioni Moab, et Melchom abominationi filiorum Ammon, polluit rex.</P>
<P><a name="014">14</A>&nbsp;Et contrivit statuas, et succidit lucos: replevitque loca eorum ossibus mortuorum.</P>
<P><a name="015">15</A>&nbsp;Insuper et altare quod erat in Bethel, et excelsum quod fecerat Jeroboam filius Nabat, qui peccare fecit Isra&#235;l: et altare illud, et excelsum destruxit, atque combussit, et comminuit in pulverem, succenditque etiam lucum.</P>
<P><a name="016">16</A>&nbsp;Et conversus Josias, vidit ibi sepulchra qu&#230; erant in monte: misitque et tulit ossa de sepulchris, et combussit ea super altare, et polluit illud juxta verbum Domini quod locutus est vir Dei, qui pr&#230;dixerat verba h&#230;c.</P>
<P><a name="017">17</A>&nbsp;Et ait: Quis est titulus ille, quem video? Responderuntque ei cives urbis illius: Sepulchrum est hominis Dei, qui venit de Juda, et pr&#230;dixit verba h&#230;c, qu&#230; fecisti super altare Bethel.</P>
<P><a name="018">18</A>&nbsp;Et ait: Dimitte eum: nemo commoveat ossa ejus. Et intacta manserunt ossa illius cum ossibus prophet&#230; qui venerat de Samaria.</P>
<P><a name="019">19</A>&nbsp;Insuper et omnia fana excelsorum qu&#230; erant in civitatibus Samari&#230;, qu&#230; fecerant reges Isra&#235;l ad irritandum Dominum, abstulit Josias: et fecit eis secundum omnia opera qu&#230; fecerat in Bethel.</P>
<P><a name="020">20</A>&nbsp;Et occidit universos sacerdotes excelsorum qui erant ibi super altaria, et combussit ossa humana super ea: reversusque est Jerusalem.</P>
<P><a name="021">21</A>&nbsp;Et pr&#230;cepit omni populo, dicens: Facite Phase Domino Deo vestro, secundum quod scriptum est in libro f&#156;deris hujus.</P>
<P><a name="022">22</A>&nbsp;Nec enim factum est Phase tale a diebus judicum qui judicaverunt Isra&#235;l, et omnium dierum regum Isra&#235;l et regum Juda,</P>
<P><a name="023">23</A>&nbsp;sicut in octavodecimo anno regis Josi&#230; factum est Phase istud Domino in Jerusalem.</P>
<P><a name="024">24</A>&nbsp;Sed et pythones, et ariolos, et figuras idolorum, et immunditias, et abominationes, qu&#230; fuerant in terra Juda et Jerusalem, abstulit Josias: ut statueret verba legis qu&#230; scripta sunt in libro quem invenit Helcias sacerdos in templo Domini.</P>
<P><a name="025">25</A>&nbsp;Similis illi non fuit ante eum rex, qui reverteretur ad Dominum in omni corde suo, et in tota anima sua, et in universa virtute sua juxta omnem legem Moysi: neque post eum surrexit similis illi.</P>
<P><a name="026">26</A>&nbsp;Verumtamen non est aversus Dominus ab ira furoris sui magni quo iratus est furor ejus contra Judam propter irritationes quibus provocaverat eum Manasses.</P>
<P><a name="027">27</A>&nbsp;Dixit itaque Dominus: Etiam Judam auferam a facie mea, sicut abstuli Isra&#235;l: et projiciam civitatem hanc quam elegi Jerusalem, et domum de qua dixi: Erit nomen meum ibi.<BR>
</P>
<P><a name="028">28</A>&nbsp;Reliqua autem sermonum Josi&#230;, et universa qu&#230; fecit, nonne h&#230;c scripta sunt in libro verborum dierum regum Juda?</P>
<P><a name="029">29</A>&nbsp;In diebus ejus ascendit Pharao Nechao rex &#198;gypti contra regem Assyriorum ad flumen Euphraten, et abiit Josias rex in occursum ejus: et occisus est in Mageddo cum vidisset eum.</P>
<P><a name="030">30</A>&nbsp;Et portaverunt eum servi sui mortuum de Mageddo: et pertulerunt in Jerusalem, et sepelierunt eum in sepulchro suo. Tulitque populus terr&#230; Joachaz filium Josi&#230;: et unxerunt eum, et constituerunt eum regem pro patre suo.<BR>
</P>
<P><a name="031">31</A>&nbsp;Viginti trium annorum erat Joachaz cum regnare c&#156;pisset, et tribus mensibus regnavit in Jerusalem: nomen matris ejus Amital filia Jeremi&#230; de Lobna.</P>
<P><a name="032">32</A>&nbsp;Et fecit malum coram Domino, juxta omnia qu&#230; fecerant patres ejus.</P>
<P><a name="033">33</A>&nbsp;Vinxitque eum Pharao Nechao in Rebla, qu&#230; est in terra Emath, ne regnaret in Jerusalem: et imposuit mulctam terr&#230; centum talentis argenti, et talento auri.<BR>
</P>
<P><a name="034">34</A>&nbsp;Regemque constituit Pharao Nechao Eliacim filium Josi&#230; pro Josia patre ejus: vertitque nomen ejus Joakim. Porro Joachaz tulit, et duxit in &#198;gyptum, et mortuus est ibi.</P>
<P><a name="035">35</A>&nbsp;Argentum autem et aurum dedit Joakim Pharaoni, cum indixisset terr&#230; per singulos, ut conferretur juxta pr&#230;ceptum Pharaonis: et unumquemque juxta vires suas exegit, tam argentum quam aurum, de populo terr&#230;, ut daret Pharaoni Nechao.</P>
<P><a name="036">36</A>&nbsp;Viginti quinque annorum erat Joakim cum regnare c&#156;pisset, et undecim annis regnavit in Jerusalem: nomen matris ejus Zebida filia Phadaia de Ruma.</P>
<P><a name="037">37</A>&nbsp;Et fecit malum coram Domino juxta omnia qu&#230; fecerant patres ejus.</P>
<P><HR>
<CENTER>
<A HREF="kg2024.htm">Next: 2 Kings Chapter 24</A></CENTER>
</BODY>
</HTML>
