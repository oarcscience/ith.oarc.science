<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 25</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/act025.htm">Polyglot</A>&nbsp;
<A HREF="../gnt/act025.htm">GNT</A>&nbsp;
<A HREF="../kjv/act025.htm">KJV</A>&nbsp;

<BR>
<BR><A HREF="act.htm">Acts Index</A><BR>
&nbsp;
<A HREF="act024.htm">Previous</A>&nbsp;
<A HREF="act026.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 25</H3><P><a name="001">1</A>&nbsp;Festus ergo cum venisset in provinciam, post triduum ascendit Jerosolymam a C&#230;sarea.</P>
<P><a name="002">2</A>&nbsp;Adieruntque eum principes sacerdotum et primi Jud&#230;orum adversus Paulum: et rogabant eum,</P>
<P><a name="003">3</A>&nbsp;postulantes gratiam adversus eum, ut juberet perduci eum in Jerusalem, insidias tendentes ut interficerent eum in via.</P>
<P><a name="004">4</A>&nbsp;Festus autem respondit servari Paulum in C&#230;sarea: se autem maturius profecturum.</P>
<P><a name="005">5</A>&nbsp;Qui ergo in vobis, ait, potentes sunt, descendentes simul, si quod est in viro crimen, accusent eum.</P>
<P><a name="006">6</A>&nbsp;Demoratus autem inter eos dies non amplius quam octo aut decem, descendit C&#230;saream, et altera die sedit pro tribunali, et jussit Paulum adduci.</P>
<P><a name="007">7</A>&nbsp;Qui cum perductus esset, circumsteterunt eum, qui ab Jerosolyma descenderant Jud&#230;i, multas et graves causas objicientes, quas non poterant probare:</P>
<P><a name="008">8</A>&nbsp;Paulo rationem reddente: Quoniam neque in legem Jud&#230;orum, neque in templum, neque in C&#230;sarem quidquam peccavi.</P>
<P><a name="009">9</A>&nbsp;Festus autem volens gratiam pr&#230;stare Jud&#230;is, respondens Paulo, dixit: Vis Jerosolymam ascendere, et ibi de his judicari apud me?</P>
<P><a name="010">10</A>&nbsp;Dixit autem Paulus: Ad tribunal C&#230;saris sto: ibi me oportet judicari: Jud&#230;is non nocui, sicut tu melius nosti.</P>
<P><a name="011">11</A>&nbsp;Si enim nocui, aut dignum morte aliquid feci, non recuso mori: si vero nihil est eorum qu&#230; hi accusant me, nemo potest me illis donare. C&#230;sarem appello.</P>
<P><a name="012">12</A>&nbsp;Tunc Festus cum concilio locutus, respondit: C&#230;sarem appellasti? ad C&#230;sarem ibis.<BR>
</P>
<P><a name="013">13</A>&nbsp;Et cum dies aliquot transacti essent, Agrippa rex et Bernice descenderunt C&#230;saream ad salutandum Festum.</P>
<P><a name="014">14</A>&nbsp;Et cum dies plures ibi demorarentur, Festus regi indicavit de Paulo, dicens: Vir quidam est derelictus a Felice vinctus,</P>
<P><a name="015">15</A>&nbsp;de quo cum essem Jerosolymis, adierunt me principes sacerdotum et seniores Jud&#230;orum, postulantes adversus illum damnationem.</P>
<P><a name="016">16</A>&nbsp;Ad quos respondi: Quia non est Romanis consuetudo damnare aliquem hominem priusquam is qui accusatur pr&#230;sentes habeat accusatores, locumque defendendi accipiat ad abluenda crimina.</P>
<P><a name="017">17</A>&nbsp;Cum ergo huc convenissent sine ulla dilatione, sequenti die sedens pro tribunali, jussi adduci virum.</P>
<P><a name="018">18</A>&nbsp;De quo, cum stetissent accusatores, nullam causam deferebant, de quibus ego suspicabar malum.</P>
<P><a name="019">19</A>&nbsp;Qu&#230;stiones vero quasdam de sua superstitione habebant adversus eum, et de quodam Jesu defuncto, quem affirmabat Paulus vivere.</P>
<P><a name="020">20</A>&nbsp;H&#230;sitans autem ego de hujusmodi qu&#230;stione, dicebam si vellet ire Jerosolymam, et ibi judicari de istis.</P>
<P><a name="021">21</A>&nbsp;Paulo autem appellante ut servaretur ad Augusti cognitionem, jussi servari eum, donec mittam eum ad C&#230;sarem.</P>
<P><a name="022">22</A>&nbsp;Agrippa autem dixit ad Festum: Volebam et ipse hominem audire. Cras, inquit, audies eum.</P>
<P><a name="023">23</A>&nbsp;Altera autem die cum venisset Agrippa et Bernice cum multa ambitione, et introissent in auditorium cum tribunis et viris principalibus civitatis, jubente Festo, adductus est Paulus.</P>
<P><a name="024">24</A>&nbsp;Et dicit Festus: Agrippa rex, et omnes qui simul adestis nobiscum viri, videtis hunc de quo omnis multitudo Jud&#230;orum interpellavit me Jerosolymis, petentes et acclamantes non oportere eum vivere amplius.</P>
<P><a name="025">25</A>&nbsp;Ego vere comperi nihil dignum morte eum admisisse. Ipso autem hoc appellante ad Augustum, judicavi mittere.</P>
<P><a name="026">26</A>&nbsp;De quo quid certum scribam domino, non habeo. Propter quod produxi eum ad vos, et maxime ad te, rex Agrippa, ut interrogatione facta habeam quid scribam.</P>
<P><a name="027">27</A>&nbsp;Sine ratione enim mihi videtur mittere vinctum, et causas ejus non significare.</P>
<P><HR>
<CENTER>
<A HREF="act026.htm">Next: Acts Chapter 26</A></CENTER>
</BODY>
</HTML>
