<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num011">Polyglot</A>&nbsp;
<A HREF="../kjv/num011">KJV</A>&nbsp;
<A HREF="../sep/num011">Sep</A>&nbsp;
<A HREF="../tan/num011">Tan</A>&nbsp;

<BR>
<BR><A HREF="num">Numbers Index</A><BR>
&nbsp;
<A HREF="num010">Previous</A>&nbsp;
<A HREF="num012">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 11</H3><P><a name="001">1</A>&nbsp;Interea ortum est murmur populi, quasi dolentium pro labore, contra Dominum. Quod cum audisset Dominus, iratus est. Et accensus in eos ignis Domini, devoravit extremam castrorum partem.</P>
<P><a name="002">2</A>&nbsp;Cumque clamasset populus ad Moysen, oravit Moyses ad Dominum, et absorptus est ignis.</P>
<P><a name="003">3</A>&nbsp;Vocavitque nomen illius, Incensio: eo quod incensus fuisset contra eos ignis Domini.</P>
<P><a name="004">4</A>&nbsp;Vulgus quippe promiscuum, quod ascenderat cum eis, flagravit desiderio, sedens et flens, junctis sibi pariter filiis Isra&#235;l, et ait: Quis dabit nobis ad vescendum carnes?</P>
<P><a name="005">5</A>&nbsp;recordamur piscium quos comedebamus in &#198;gypto gratis: in mentem nobis veniunt cucumeres, et pepones, porrique, et c&#230;pe, et allia.</P>
<P><a name="006">6</A>&nbsp;Anima nostra arida est: nihil aliud respiciunt oculi nostri nisi man.</P>
<P><a name="007">7</A>&nbsp;Erat autem man quasi semen coriandri, coloris bdellii.</P>
<P><a name="008">8</A>&nbsp;Circuibatque populus, et colligens illud, frangebat mola, sive terebat in mortario, coquens in olla, et faciens ex eo tortulas saporis quasi panis oleati.</P>
<P><a name="009">9</A>&nbsp;Cumque descenderet nocte super castra ros, descendebat pariter et man.<BR>
</P>
<P><a name="010">10</A>&nbsp;Audivit ergo Moyses flentem populum per familias, singulos per ostia tentorii sui. Iratusque est furor Domini valde: sed et Moysi intoleranda res visa est,</P>
<P><a name="011">11</A>&nbsp;et ait ad Dominum: Cur afflixisti servum tuum? quare non invenio gratiam coram te? et cur imposuisti pondus universi populi hujus super me?</P>
<P><a name="012">12</A>&nbsp;Numquid ego concepi omnem hanc multitudinem, vel genui eam, ut dicas mihi: Porta eos in sinu tuo sicut portare solet nutrix infantulum, et defer in terram, pro qua jurasti patribus eorum?</P>
<P><a name="013">13</A>&nbsp;Unde mihi carnes ut dem tant&#230; multitudini? flent contra me, dicentes: Da nobis carnes ut comedamus.</P>
<P><a name="014">14</A>&nbsp;Non possum solus sustinere omnem hunc populum, quia gravis est mihi.</P>
<P><a name="015">15</A>&nbsp;Sin aliter tibi videtur, obsecro ut interficias me, et inveniam gratiam in oculis tuis, ne tantis afficiar malis.<BR>
</P>
<P><a name="016">16</A>&nbsp;Et dixit Dominus ad Moysen: Congrega mihi septuaginta viros de senibus Isra&#235;l, quos tu nosti quod senes populi sint ac magistri: et duces eos ad ostium tabernaculi f&#156;deris, faciesque ibi stare tecum,</P>
<P><a name="017">17</A>&nbsp;ut descendam et loquar tibi: et auferam de spiritu tuo, tradamque eis, ut sustentent tecum onus populi, et non tu solus graveris.</P>
<P><a name="018">18</A>&nbsp;Populo quoque dices: Sanctificamini (cras comedetis carnes: ego enim audivi vos dicere: Quis dabit nobis escas carnium? bene nobis erat in &#198;gypto), ut det vobis Dominus carnes, et comedatis:</P>
<P><a name="019">19</A>&nbsp;non uno die, nec duobus, vel quinque aut decem, nec viginti quidem,</P>
<P><a name="020">20</A>&nbsp;sed usque ad mensem dierum, donec exeat per nares vestras, et vertatur in nauseam, eo quod repuleritis Dominum, qui in medio vestri est, et fleveritis coram eo, dicentes: Quare egressi sumus ex &#198;gypto?</P>
<P><a name="021">21</A>&nbsp;Et ait Moyses: Sexcenta millia peditum hujus populi sunt: et tu dicis: Dabo eis esum carnium mense integro?</P>
<P><a name="022">22</A>&nbsp;numquid ovium et boum multitudo c&#230;detur, ut possit sufficere ad cibum? vel omnes pisces maris in unum congregabuntur, ut eos satient?</P>
<P><a name="023">23</A>&nbsp;Cui respondit Dominus: Numquid manus Domini invalida est? jam nunc videbis utrum meus sermo opere compleatur.</P>
<P><a name="024">24</A>&nbsp;Venit igitur Moyses, et narravit populo verba Domini, congregans septuaginta viros de senibus Isra&#235;l, quos stare fecit circa tabernaculum.</P>
<P><a name="025">25</A>&nbsp;Descenditque Dominus per nubem, et locutus est ad eum, auferens de spiritu qui erat in Moyse, et dans septuaginta viris. Cumque requievisset in eis spiritus, prophetaverunt, nec ultra cessaverunt.</P>
<P><a name="026">26</A>&nbsp;Remanserat autem in castris duo viri, quorum unus vocabatur Eldad, et alter Medad, super quos requievit spiritus. Nam et ipsi descripti fuerant, et non exierant ad tabernaculum.</P>
<P><a name="027">27</A>&nbsp;Cumque prophetarent in castris, cucurrit puer, et nuntiavit Moysi, dicens: Eldad et Medad prophetant in castris.</P>
<P><a name="028">28</A>&nbsp;Statim Josue filius Nun, minister Moysi, et electus e pluribus, ait: Domine mi Moyses, prohibe eos.</P>
<P><a name="029">29</A>&nbsp;At ille: Quid, inquit &#230;mularis pro me? quis tribuat ut omnis populus prophetet, et det eis Dominus spiritum suum?</P>
<P><a name="030">30</A>&nbsp;Reversusque est Moyses, et majores natu Isra&#235;l in castra.<BR>
</P>
<P><a name="031">31</A>&nbsp;Ventus autem egrediens a Domino, arreptans trans mare coturnices detulit, et demisit in castra itinere quantum uno die confici potest, ex omni parte castrorum per circuitum, volabantque in a&#235;re duobus cubitis altitudine super terram.</P>
<P><a name="032">32</A>&nbsp;Surgens ergo populus toto die illo, et nocte, ac die altero, congregavit coturnicum: qui parum, decem coros: et siccaverunt eas per gyrum castrorum.</P>
<P><a name="033">33</A>&nbsp;Adhuc carnes erant in dentibus eorum, nec defecerat hujuscemodi cibus: et ecce furor Domini concitatus in populum, percussit eum plaga magna nimis.</P>
<P><a name="034">34</A>&nbsp;Vocatusque est ille locus, Sepulchra concupiscenti&#230;: ibi enim sepelierunt populum qui desideraverat. Egressi autem de Sepulchris concupiscenti&#230;, venerunt in Haseroth, et manserunt ibi.</P>
<P><HR>
<CENTER>
<A HREF="num012">Next: Numbers Chapter 12</A></CENTER>
</BODY>
</HTML>
