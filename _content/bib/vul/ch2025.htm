<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 25</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2025.htm">Polyglot</A>&nbsp;
<A HREF="../kjv/ch2025.htm">KJV</A>&nbsp;
<A HREF="../sep/ch2025.htm">Sep</A>&nbsp;
<A HREF="../tan/ch2025.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2024.htm">Previous</A>&nbsp;
<A HREF="ch2026.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 25</H3><P><a name="001">1</A>&nbsp;Viginti quinque annorum erat Amasias cum regnare c&#156;pisset, et viginti novem annis regnavit in Jerusalem: nomen matris ejus Joadan de Jerusalem.</P>
<P><a name="002">2</A>&nbsp;Fecitque bonum in conspectu Domini, verumtamen non in corde perfecto.</P>
<P><a name="003">3</A>&nbsp;Cumque roboratum sibi videret imperium, jugulavit servos qui occiderant regem patrem suum,</P>
<P><a name="004">4</A>&nbsp;sed filios eorum non interfecit, sicut scriptum est in libro legis Moysi, ubi pr&#230;cepit Dominus, dicens: Non occidentur patres pro filiis, neque filii pro patribus suis, sed unusquisque in suo peccato morietur.</P>
<P><a name="005">5</A>&nbsp;Congregavit igitur Amasias Judam, et constituit eos per familias, tribunosque et centuriones in universo Juda et Benjamin: et recensuit a viginti annis supra, invenitque trecenta millia juvenum qui egrederentur ad pugnam, et tenerent hastam et clypeum:</P>
<P><a name="006">6</A>&nbsp;mercede quoque conduxit de Isra&#235;l centum millia robustorum, centum talentis argenti.</P>
<P><a name="007">7</A>&nbsp;Venit autem homo Dei ad illum, et ait: O rex, ne egrediatur tecum exercitus Isra&#235;l: non est enim Dominus cum Isra&#235;l, et cunctis filiis Ephraim:</P>
<P><a name="008">8</A>&nbsp;quod si putas in robore exercitus bella consistere, superari te faciet Deus ab hostibus: Dei quippe est et adjuvare, et in fugam convertere.</P>
<P><a name="009">9</A>&nbsp;Dixitque Amasias ad hominem Dei: Quid ergo fiet de centum talentis, qu&#230; dedi militibus Isra&#235;l? Et respondit ei homo Dei: Habet Dominus unde tibi dare possit multo his plura.</P>
<P><a name="010">10</A>&nbsp;Separavit itaque Amasias exercitum qui venerat ad eum ex Ephraim, ut reverteretur in locum suum: at illi contra Judam vehementer irati, reversi sunt in regionem suam.<BR>
</P>
<P><a name="011">11</A>&nbsp;Porro Amasias confidenter eduxit populum suum, et abiit in vallem Salinarum, percussitque filios Seir decem millia:</P>
<P><a name="012">12</A>&nbsp;et alia decem millia virorum ceperunt filii Juda, et adduxerunt ad pr&#230;ruptum cujusdam petr&#230;, pr&#230;cipitaveruntque eos de summo in pr&#230;ceps: qui universi crepuerunt.</P>
<P><a name="013">13</A>&nbsp;At ille exercitus quem remiserat Amasias ne secum iret ad pr&#230;lium, diffusus est in civitatibus Juda, a Samaria usque ad Bethoron, et interfectis tribus millibus, diripuit pr&#230;dam magnam.</P>
<P><a name="014">14</A>&nbsp;Amasias vero post c&#230;dem Idum&#230;orum, et allatos deos filiorum Seir, statuit illos in deos sibi, et adorabat eos, et illis adolebat incensum.</P>
<P><a name="015">15</A>&nbsp;Quam ob rem iratus Dominus contra Amasiam misit ad illum prophetam, qui diceret ei: Cur adorasti deos qui non liberaverunt populum suum de manu tua?</P>
<P><a name="016">16</A>&nbsp;Cumque h&#230;c ille loqueretur, respondit ei: Num consiliarius regis es? quiesce, ne interficiam te. Discedensque propheta: Scio, inquit, quod cogitaverit Deus occidere te quia fecisti hoc malum, et insuper non acquievisti consilio meo.<BR>
</P>
<P><a name="017">17</A>&nbsp;Igitur Amasias rex Juda inito pessimo consilio, misit ad Joas filium Joachaz filii Jehu regem Isra&#235;l, dicens: Veni, videamus nos mutuo.</P>
<P><a name="018">18</A>&nbsp;At ille remisit nuntios, dicens: Carduus qui est in Libano misit ad cedrum Libani, dicens: Da filiam tuam filio meo uxorem: et ecce besti&#230; qu&#230; erant in silva Libani, transierunt, et conculcaverunt carduum.</P>
<P><a name="019">19</A>&nbsp;Dixisti: Percussi Edom, et idcirco erigitur cor tuum in superbiam: sede in domo tua: cur malum adversum te provocas, ut cadas et tu, et Juda tecum?</P>
<P><a name="020">20</A>&nbsp;Noluit audire Amasias, eo quod Domini esset voluntas ut traderetur in manus hostium propter deos Edom.</P>
<P><a name="021">21</A>&nbsp;Ascendit igitur Joas rex Isra&#235;l, et mutuos sibi pr&#230;buere conspectus: Amasias autem rex Juda erat in Bethsames Juda:</P>
<P><a name="022">22</A>&nbsp;corruitque Juda coram Isra&#235;l, et fugit in tabernacula sua.</P>
<P><a name="023">23</A>&nbsp;Porro Amasiam regem Juda, filium Joas filii Joachaz, cepit Joas rex Isra&#235;l in Bethsames, et adduxit in Jerusalem: destruxitque murum ejus a porta Ephraim usque ad portam anguli quadringentis cubitis.</P>
<P><a name="024">24</A>&nbsp;Omne quoque aurum et argentum, et universa vasa qu&#230; repererat in domo Dei, et apud Obededom in thesauris etiam domus regi&#230;, necnon et filios obsidum, reduxit in Samariam.</P>
<P><a name="025">25</A>&nbsp;Vixit autem Amasias filius Joas rex Juda, postquam mortuus est Joas filius Joachaz rex Isra&#235;l, quindecim annis.</P>
<P><a name="026">26</A>&nbsp;Reliqua autem sermonum Amasi&#230; priorum et novissimorum scripta sunt in libro regum Juda et Isra&#235;l.</P>
<P><a name="027">27</A>&nbsp;Qui postquam recessit a Domino, tetenderunt ei insidias in Jerusalem. Cumque fugisset in Lachis, miserunt, et interfecerunt eum ibi.</P>
<P><a name="028">28</A>&nbsp;Reportantesque super equos, sepelierunt eum cum patribus suis in civitate David.</P>
<P><HR>
<CENTER>
<A HREF="ch2026.htm">Next: 2 Chronicles Chapter 26</A></CENTER>
</BODY>
</HTML>
