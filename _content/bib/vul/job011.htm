<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job011">Polyglot</A>&nbsp;
<A HREF="../kjv/job011">KJV</A>&nbsp;
<A HREF="../sep/job011">Sep</A>&nbsp;
<A HREF="../tan/job011">Tan</A>&nbsp;

<BR>
<BR><A HREF="job">Job Index</A><BR>
&nbsp;
<A HREF="job010">Previous</A>&nbsp;
<A HREF="job012">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 11</H3><P><a name="001">1</A>&nbsp;Respondens autem Sophar Naamathites, dixit:</P>
<P><a name="002">2</A>&nbsp;[Numquid qui multa loquitur, non et audiet?<BR> aut vir verbosus justificabitur?<BR></P>
<P><a name="003">3</A>&nbsp;Tibi soli tacebunt homines?<BR> et cum ceteros irriseris, a nullo confutaberis?<BR></P>
<P><a name="004">4</A>&nbsp;Dixisti enim: Purus est sermo meus,<BR> et mundus sum in conspectu tuo.<BR></P>
<P><a name="005">5</A>&nbsp;Atque utinam Deus loqueretur tecum,<BR> et aperiret labia sua tibi,<BR></P>
<P><a name="006">6</A>&nbsp;ut ostenderet tibi secreta sapienti&#230;,<BR> et quod multiplex esset lex ejus:<BR> et intelligeres quod multo minora exigaris ab eo<BR> quam meretur iniquitas tua!<BR></P>
<P><a name="007">7</A>&nbsp;Forsitan vestigia Dei comprehendes,<BR> et usque ad perfectum Omnipotentem reperies?<BR></P>
<P><a name="008">8</A>&nbsp;Excelsior c&#230;lo est, et quid facies?<BR> profundior inferno, et unde cognosces?<BR></P>
<P><a name="009">9</A>&nbsp;Longior terra mensura ejus,<BR> et latior mari.<BR></P>
<P><a name="010">10</A>&nbsp;Si subverterit omnia, vel in unum coarctaverit,<BR> quis contradicet ei?<BR></P>
<P><a name="011">11</A>&nbsp;Ipse enim novit hominum vanitatem;<BR> et videns iniquitatem, nonne considerat?<BR></P>
<P><a name="012">12</A>&nbsp;Vir vanus in superbiam erigitur,<BR> et tamquam pullum onagri se liberum natum putat.<BR></P>
<P><a name="013">13</A>&nbsp;Tu autem firmasti cor tuum,<BR> et expandisti ad eum manus tuas.<BR></P>
<P><a name="014">14</A>&nbsp;Si iniquitatem qu&#230; est in manu tua abstuleris a te,<BR> et non manserit in tabernaculo tuo injustitia,<BR></P>
<P><a name="015">15</A>&nbsp;tunc levare poteris faciem tuam absque macula;<BR> et eris stabilis, et non timebis.<BR></P>
<P><a name="016">16</A>&nbsp;Miseri&#230; quoque oblivisceris,<BR> et quasi aquarum qu&#230; pr&#230;terierunt recordaberis.<BR></P>
<P><a name="017">17</A>&nbsp;Et quasi meridianus fulgor consurget tibi ad vesperam;<BR> et cum te consumptum putaveris, orieris ut lucifer.<BR></P>
<P><a name="018">18</A>&nbsp;Et habebis fiduciam, proposita tibi spe:<BR> et defossus securus dormies.<BR></P>
<P><a name="019">19</A>&nbsp;Requiesces, et non erit qui te exterreat;<BR> et deprecabuntur faciem tuam plurimi.<BR></P>
<P><a name="020">20</A>&nbsp;Oculi autem impiorum deficient,<BR> et effugium peribit ab eis:<BR> et spes illorum abominatio anim&#230;.]</P>
<P><HR>
<CENTER>
<A HREF="job012">Next: Job Chapter 12</A></CENTER>
</BODY>
</HTML>
