<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Revelation: Revelation Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/rev006">Polyglot</A>&nbsp;
<A HREF="../gnt/rev006">GNT</A>&nbsp;
<A HREF="../kjv/rev006">KJV</A>&nbsp;

<BR>
<BR><A HREF="rev">Revelation Index</A><BR>
&nbsp;
<A HREF="rev005">Previous</A>&nbsp;
<A HREF="rev007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Revelation Chapter 6</H3><P><a name="001">1</A>&nbsp;Et vidi quod aperuisset Agnus unum de septem sigillis, et audivi unum de quatuor animalibus, dicens tamquam vocem tonitrui: Veni, et vide.</P>
<P><a name="002">2</A>&nbsp;Et vidi: et ecce equus albus, et qui sedebat super illum, habebat arcum, et data est ei corona, et exivit vincens ut vinceret.</P>
<P><a name="003">3</A>&nbsp;Et cum aperuisset sigillum secundum, audivi secundum animal, dicens: Veni, et vide.</P>
<P><a name="004">4</A>&nbsp;Et exivit alius equus rufus: et qui sedebat super illum, datum est ei ut sumeret pacem de terra, et ut invicem se interficiant, et datus est ei gladius magnus.</P>
<P><a name="005">5</A>&nbsp;Et cum aperuisset sigillum tertium, audivi tertium animal, dicens: Veni, et vide. Et ecce equus niger: et qui sedebat super illum, habebat stateram in manu sua.</P>
<P><a name="006">6</A>&nbsp;Et audivi tamquam vocem in medio quatuor animalium dicentium: Bilibris tritici denario et tres bilibres hordei denario, et vinum, et oleum ne l&#230;seris.</P>
<P><a name="007">7</A>&nbsp;Et cum aperuisset sigillum quartum, audivi vocem quarti animalis dicentis: Veni, et vide.</P>
<P><a name="008">8</A>&nbsp;Et ecce equus pallidus: et qui sedebat super eum, nomen illi Mors, et infernus sequebatur eum, et data est illi potestas super quatuor partes terr&#230;, interficere gladio, fame, et morte, et bestiis terr&#230;.</P>
<P><a name="009">9</A>&nbsp;Et cum aperuisset sigillum quintum, vidi subtus altare animas interfectorum propter verbum Dei, et propter testimonium, quod habebant:</P>
<P><a name="010">10</A>&nbsp;et clamabant voce magna, dicentes: Usquequo Domine (sanctus et verus), non judicas, et non vindicas sanguinem nostrum de iis qui habitant in terra?</P>
<P><a name="011">11</A>&nbsp;Et dat&#230; sunt illis singul&#230; stol&#230; alb&#230;: et dictum est illis ut requiescerent adhuc tempus modicum donec compleantur conservi eorum, et fratres eorum, qui interficiendi sunt sicut et illi.</P>
<P><a name="012">12</A>&nbsp;Et vidi cum aperuisset sigillum sextum: et ecce terr&#230;motus magnus factus est, et sol factus est niger tamquam saccus cilicinus: et luna tota facta est sicut sanguis:</P>
<P><a name="013">13</A>&nbsp;et stell&#230; de c&#230;lo ceciderunt super terram, sicut ficus emittit grossos suos cum a vento magno movetur:</P>
<P><a name="014">14</A>&nbsp;et c&#230;lum recessit sicut liber involutus: et omnis mons, et insul&#230; de locis suis mot&#230; sunt:</P>
<P><a name="015">15</A>&nbsp;et reges terr&#230;, et principes, et tribuni, et divites, et fortes, et omnis servus, et liber absconderunt se in speluncis, et in petris montium:</P>
<P><a name="016">16</A>&nbsp;et dicunt montibus, et petris: Cadite super nos, et abscondite nos a facie sedentis super thronum, et ab ira Agni:</P>
<P><a name="017">17</A>&nbsp;quoniam venit dies magnus ir&#230; ipsorum: et quis poterit stare?</P>
<P><HR>
<CENTER>
<A HREF="rev007">Next: Revelation Chapter 7</A></CENTER>
</BODY>
</HTML>
