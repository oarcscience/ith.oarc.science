<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 44</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze044">Polyglot</A>&nbsp;
<A HREF="../kjv/eze044">KJV</A>&nbsp;
<A HREF="../sep/eze044">Sep</A>&nbsp;
<A HREF="../tan/eze044">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze043">Previous</A>&nbsp;
<A HREF="eze045">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 44</H3><P><a name="001">1</A>&nbsp;Et convertit me ad viam port&#230; sanctuarii exterioris, qu&#230; respiciebat ad orientem: et erat clausa.</P>
<P><a name="002">2</A>&nbsp;Et dixit Dominus ad me: Porta h&#230;c clausa erit: non aperietur, et vir non transibit per eam, quoniam Dominus Deus Isra&#235;l ingressus est per eam: eritque clausa</P>
<P><a name="003">3</A>&nbsp;principi. Princeps ipse sedebit in ea, ut comedat panem coram Domino: per viam port&#230; vestibuli ingredietur, et per viam ejus egredietur.</P>
<P><a name="004">4</A>&nbsp;Et adduxit me per viam port&#230; aquilonis in conspectu domus: et vidi, et ecce implevit gloria Domini domum Domini: et cecidi in faciem meam.</P>
<P><a name="005">5</A>&nbsp;Et dixit ad me Dominus: Fili hominis, pone cor tuum, et vide oculis tuis, et auribus tuis audi omnia qu&#230; ego loquor ad te de universis c&#230;remoniis domus Domini, et de cunctis legibus ejus: et pones cor tuum in viis templi per omnes exitus sanctuarii.</P>
<P><a name="006">6</A>&nbsp;Et dices ad exasperantem me domum Isra&#235;l: H&#230;c dicit Dominus Deus: Sufficiant vobis omnia scelera vestra, domus Isra&#235;l:</P>
<P><a name="007">7</A>&nbsp;eo quod inducitis filios alienos incircumcisos corde, et incircumcisos carne, ut sint in sanctuario meo, et polluant domum meam: et offertis panes meos, adipem et sanguinem, et dissolvitis pactum meum in omnibus sceleribus vestris.</P>
<P><a name="008">8</A>&nbsp;Et non servastis pr&#230;cepta sanctuarii mei, et posuistis custodes observationum mearum in sanctuario meo vobismetipsis.</P>
<P><a name="009">9</A>&nbsp;H&#230;c dicit Dominus Deus: Omnis alienigena incircumcisus corde, et incircumcisus carne, non ingredietur sanctuarium meum: omnis filius alienus qui est in medio filiorum Isra&#235;l.<BR>
</P>
<P><a name="010">10</A>&nbsp;Sed et Levit&#230; qui longe recesserunt a me in errore filiorum Isra&#235;l, et erraverunt a me post idola sua, et portaverunt iniquitatem suam,</P>
<P><a name="011">11</A>&nbsp;erunt in sanctuario meo &#230;ditui, et janitores portarum domus, et ministri domus: ipsi mactabunt holocausta et victimas populi, et ipsi stabunt in conspectu eorum ut ministrent eis.</P>
<P><a name="012">12</A>&nbsp;Pro eo quod ministraverunt illis in conspectu idolorum suorum, et facti sunt domui Isra&#235;l in offendiculum iniquitatis: idcirco levavi manum meam super eos, ait Dominus Deus, et portabunt iniquitatem suam.</P>
<P><a name="013">13</A>&nbsp;Et non appropinquabunt ad me ut sacerdotio fungantur mihi, neque accedent ad omne sanctuarium meum juxta Sancta sanctorum: sed portabunt confusionem suam, et scelera sua qu&#230; fecerunt.</P>
<P><a name="014">14</A>&nbsp;Et dabo eos janitores domus in omni ministerio ejus, et in universis qu&#230; fient in ea.<BR>
</P>
<P><a name="015">15</A>&nbsp;Sacerdotes autem et Levit&#230;, filii Sadoc, qui custodierunt c&#230;remonias sanctuarii mei, cum errarent filii Isra&#235;l a me, ipsi accedent ad me ut ministrent mihi: et stabunt in conspectu meo, ut offerant mihi adipem et sanguinem, ait Dominus Deus.</P>
<P><a name="016">16</A>&nbsp;Ipsi ingredientur sanctuarium meum, et ipsi accedent ad mensam meam, ut ministrent mihi, et custodiant c&#230;remonias meas.</P>
<P><a name="017">17</A>&nbsp;Cumque ingredientur portas atrii interioris, vestibus lineis induentur: nec ascendet super eos quidquam laneum, quando ministrant in portis atrii interioris et intrinsecus.</P>
<P><a name="018">18</A>&nbsp;Vitt&#230; line&#230; erunt in capitibus eorum, et feminalia linea erunt in lumbis eorum, et non accingentur in sudore.</P>
<P><a name="019">19</A>&nbsp;Cumque egredientur atrium exterius ad populum, exuent se vestimentis suis in quibus ministraverant, et reponent ea in gazophylacio sanctuarii: et vestient se vestimentis aliis, et non sanctificabunt populum in vestibus suis.</P>
<P><a name="020">20</A>&nbsp;Caput autem suum non radent, neque comam nutrient: sed tondentes attondent capita sua.</P>
<P><a name="021">21</A>&nbsp;Et vinum non bibet omnis sacerdos, quando ingressurus est atrium interius.</P>
<P><a name="022">22</A>&nbsp;Et viduam et repudiatam non accipient uxores, sed virgines de semine domus Isra&#235;l: sed et viduam qu&#230; fuerit vidua a sacerdote, accipient.</P>
<P><a name="023">23</A>&nbsp;Et populum meum docebunt quid sit inter sanctum et pollutum, et inter mundum et immundum ostendent eis.</P>
<P><a name="024">24</A>&nbsp;Et cum fuerit controversia, stabunt in judiciis meis, et judicabunt: leges meas et pr&#230;cepta mea in omnibus solemnitatibus meis custodient, et sabbata mea sanctificabunt.</P>
<P><a name="025">25</A>&nbsp;Et ad mortuum hominem non ingredientur, ne polluantur, nisi ad patrem et matrem, et filium et filiam, et fratrem, et sororem qu&#230; alterum virum non habuerit: in quibus contaminabuntur.</P>
<P><a name="026">26</A>&nbsp;Et postquam fuerit emundatus, septem dies numerabuntur ei.</P>
<P><a name="027">27</A>&nbsp;Et in die introitus sui in sanctuarium ad atrium interius, ut ministret mihi in sanctuario, offeret pro peccato suo, ait Dominus Deus.</P>
<P><a name="028">28</A>&nbsp;Non erit autem eis h&#230;reditas: ego h&#230;reditas eorum. Et possessionem non dabitis eis in Isra&#235;l: ego enim possessio eorum.</P>
<P><a name="029">29</A>&nbsp;Victimam et pro peccato et pro delicto ipsi comedent, et omne votum in Isra&#235;l ipsorum erit.</P>
<P><a name="030">30</A>&nbsp;Et primitiva omnium primogenitorum, et omnia libamenta ex omnibus qu&#230; offeruntur, sacerdotum erunt: et primitiva ciborum vestrorum dabitis sacerdoti, ut reponat benedictionem domui tu&#230;.</P>
<P><a name="031">31</A>&nbsp;Omne morticinum, et captum a bestia, de avibus et de pecoribus, non comedent sacerdotes.</P>
<P><HR>
<CENTER>
<A HREF="eze045">Next: Ezekiel Chapter 45</A></CENTER>
</BODY>
</HTML>
