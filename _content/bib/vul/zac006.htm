<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Zechariah: Zechariah Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/zac006">Polyglot</A>&nbsp;
<A HREF="../kjv/zac006">KJV</A>&nbsp;
<A HREF="../sep/zac006">Sep</A>&nbsp;
<A HREF="../tan/zac006">Tan</A>&nbsp;

<BR>
<BR><A HREF="zac">Zechariah Index</A><BR>
&nbsp;
<A HREF="zac005">Previous</A>&nbsp;
<A HREF="zac007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Zechariah Chapter 6</H3><P><a name="001">1</A>&nbsp;Et conversus sum, et levavi oculos meos, et vidi: et ecce quatuor quadrig&#230; egredientes de medio duorum montium: et montes, montes &#230;rei.</P>
<P><a name="002">2</A>&nbsp;In quadriga prima equi rufi, et in quadriga secunda equi nigri,</P>
<P><a name="003">3</A>&nbsp;et in quadriga tertia equi albi, et in quadriga quarta equi varii et fortes.</P>
<P><a name="004">4</A>&nbsp;Et respondi, et dixi ad angelum qui loquebatur in me: Quid sunt h&#230;c, domine mi?</P>
<P><a name="005">5</A>&nbsp;Et respondit angelus, et ait ad me: Isti sunt quatuor venti c&#230;li, qui egrediuntur ut stent coram Dominatore omnis terr&#230;.</P>
<P><a name="006">6</A>&nbsp;In qua erant equi nigri, egrediebantur in terram aquilonis: et albi egressi sunt post eos, et varii egressi sunt ad terram austri.</P>
<P><a name="007">7</A>&nbsp;Qui autem erant robustissimi, exierunt, et qu&#230;rebant ire et discurrere per omnem terram. Et dixit: Ite, perambulate terram: et perambulaverunt terram.</P>
<P><a name="008">8</A>&nbsp;Et vocavit me, et locutus est ad me, dicens: Ecce qui egrediuntur in terram aquilonis, requiescere fecerunt spiritum meum in terra aquilonis.<BR>
</P>
<P><a name="009">9</A>&nbsp;Et factum est verbum Domini ad me, dicens:</P>
<P><a name="010">10</A>&nbsp;Sume a transmigratione, ab Holdai, et a Tobia, et ab Idaia: et venies tu in die illa, et intrabis domum Josi&#230; filii Sophoni&#230;, qui venerunt de Babylone.</P>
<P><a name="011">11</A>&nbsp;Et sumes aurum et argentum, et facies coronas, et pones in capite Jesu filii Josedec, sacerdotis magni:</P>
<P><a name="012">12</A>&nbsp;et loqueris ad eum, dicens: H&#230;c ait Dominus exercituum, dicens: Ecce vir, Oriens nomen ejus, et subter eum orietur, et &#230;dificabit templum Domino.</P>
<P><a name="013">13</A>&nbsp;Et ipse exstruet templum Domino: et ipse portabit gloriam, et sedebit, et dominabitur super solio suo: et erit sacerdos super solio suo, et consilium pacis erit inter illos duos.</P>
<P><a name="014">14</A>&nbsp;Et coron&#230; erunt Helem, et Tobi&#230;, et Idai&#230;, et Hem filio Sophoni&#230;, memoriale in templo Domini.</P>
<P><a name="015">15</A>&nbsp;Et qui procul sunt, venient, et &#230;dificabunt in templo Domini: et scietis quia Dominus exercituum misit me ad vos. Erit autem hoc, si auditu audieritis vocem Domini Dei vestri.</P>
<P><HR>
<CENTER>
<A HREF="zac007">Next: Zechariah Chapter 7</A></CENTER>
</BODY>
</HTML>
