<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 16</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/joh016">Polyglot</A>&nbsp;
<A HREF="../gnt/joh016">GNT</A>&nbsp;
<A HREF="../kjv/joh016">KJV</A>&nbsp;

<BR>
<BR><A HREF="joh">John Index</A><BR>
&nbsp;
<A HREF="joh015">Previous</A>&nbsp;
<A HREF="joh017">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 16</H3><P><a name="001">1</A>&nbsp;H&#230;c locutus sum vobis, ut non scandalizemini.</P>
<P><a name="002">2</A>&nbsp;Absque synagogis facient vos: sed venit hora, ut omnis qui interficit vos arbitretur obsequium se pr&#230;stare Deo.</P>
<P><a name="003">3</A>&nbsp;Et h&#230;c facient vobis, quia non noverunt Patrem, neque me.</P>
<P><a name="004">4</A>&nbsp;Sed h&#230;c locutus sum vobis, ut cum venerit hora eorum, reminiscamini quia ego dixi vobis.<BR>
</P>
<P><a name="005">5</A>&nbsp;H&#230;c autem vobis ab initio non dixi, quia vobiscum eram. Et nunc vado ad eum qui misit me; et nemo ex vobis interrogat me: Quo vadis?</P>
<P><a name="006">6</A>&nbsp;sed quia h&#230;c locutus sum vobis, tristitia implevit cor vestrum.</P>
<P><a name="007">7</A>&nbsp;Sed ego veritatem dico vobis: expedit vobis ut ego vadam: si enim non abiero, Paraclitus non veniet ad vos; si autem abiero, mittam eum ad vos.</P>
<P><a name="008">8</A>&nbsp;Et cum venerit ille, arguet mundum de peccato, et de justitia, et de judicio.</P>
<P><a name="009">9</A>&nbsp;De peccato quidem, quia non crediderunt in me.</P>
<P><a name="010">10</A>&nbsp;De justitia vero, quia ad Patrem vado, et jam non videbitis me.</P>
<P><a name="011">11</A>&nbsp;De judicio autem, quia princeps hujus mundi jam judicatus est.</P>
<P><a name="012">12</A>&nbsp;Adhuc multa habeo vobis dicere, sed non potestis portare modo.</P>
<P><a name="013">13</A>&nbsp;Cum autem venerit ille Spiritus veritatis, docebit vos omnem veritatem: non enim loquetur a semetipso, sed qu&#230;cumque audiet loquetur, et qu&#230; ventura sunt annuntiabit vobis.</P>
<P><a name="014">14</A>&nbsp;Ille me clarificabit, quia de meo accipiet, et annuntiabit vobis.</P>
<P><a name="015">15</A>&nbsp;Omnia qu&#230;cumque habet Pater, mea sunt. Propterea dixi: quia de meo accipiet, et annuntiabit vobis.<BR>
</P>
<P><a name="016">16</A>&nbsp;Modicum, et jam non videbitis me; et iterum modicum, et videbitis me: quia vado ad Patrem.</P>
<P><a name="017">17</A>&nbsp;Dixerunt ergo ex discipulis ejus ad invicem: Quid est hoc quod dicit nobis: Modicum, et non videbitis me; et iterum modicum, et videbitis me, et quia vado ad Patrem?</P>
<P><a name="018">18</A>&nbsp;Dicebant ergo: Quid est hoc quod dicit: Modicum? nescimus quid loquitur.</P>
<P><a name="019">19</A>&nbsp;Cognovit autem Jesus, quia volebant eum interrogare, et dixit eis: De hoc qu&#230;ritis inter vos quia dixi: Modicum, et non videbitis me; et iterum modicum, et videbitis me.</P>
<P><a name="020">20</A>&nbsp;Amen, amen dico vobis: quia plorabitis, et flebitis vos, mundus autem gaudebit; vos autem contristabimini, sed tristitia vestra vertetur in gaudium.</P>
<P><a name="021">21</A>&nbsp;Mulier cum parit, tristitiam habet, quia venit hora ejus; cum autem pepererit puerum, jam non meminit pressur&#230; propter gaudium, quia natus est homo in mundum.</P>
<P><a name="022">22</A>&nbsp;Et vos igitur nunc quidem tristitiam habetis, iterum autem videbo vos, et gaudebit cor vestrum: et gaudium vestrum nemo tollet a vobis.</P>
<P><a name="023">23</A>&nbsp;Et in illo die me non rogabitis quidquam. Amen, amen dico vobis: si quid petieritis Patrem in nomine meo, dabit vobis.</P>
<P><a name="024">24</A>&nbsp;Usque modo non petistis quidquam in nomine meo: petite, et accipietis, ut gaudium vestrum sit plenum.<BR>
</P>
<P><a name="025">25</A>&nbsp;H&#230;c in proverbiis locutus sum vobis. Venit hora cum jam non in proverbiis loquar vobis, sed palam de Patre annuntiabo vobis:</P>
<P><a name="026">26</A>&nbsp;in illo die in nomine meo petetis: et non dico vobis quia ego rogabo Patrem de vobis:</P>
<P><a name="027">27</A>&nbsp;ipse enim Pater amat vos, quia vos me amastis, et credidistis, quia ego a Deo exivi.</P>
<P><a name="028">28</A>&nbsp;Exivi a Patre, et veni in mundum: iterum relinquo mundum, et vado ad Patrem.</P>
<P><a name="029">29</A>&nbsp;Dicunt ei discipuli ejus: Ecce nunc palam loqueris, et proverbium nullum dicis:</P>
<P><a name="030">30</A>&nbsp;nunc scimus quia scis omnia, et non opus est tibi ut quis te interroget: in hoc credimus quia a Deo existi.</P>
<P><a name="031">31</A>&nbsp;Respondit eis Jesus: Modo creditis?</P>
<P><a name="032">32</A>&nbsp;ecce venit hora, et jam venit, ut dispergamini unusquisque in propria, et me solum relinquatis: et non sum solus, quia Pater mecum est.</P>
<P><a name="033">33</A>&nbsp;H&#230;c locutus sum vobis, ut in me pacem habeatis. In mundo pressuram habebitis: sed confidite, ego vici mundum.</P>
<P><HR>
<CENTER>
<A HREF="joh017">Next: John Chapter 17</A></CENTER>
</BODY>
</HTML>
