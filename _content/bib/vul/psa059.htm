<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 59</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa059">Polyglot</A>&nbsp;
<A HREF="../kjv/psa059">KJV</A>&nbsp;
<A HREF="../sep/psa059">Sep</A>&nbsp;
<A HREF="../tan/psa059">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa058">Previous</A>&nbsp;
<A HREF="psa060">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 59</H3><P><a name="001">1</A>&nbsp;In finem, pro his qui immutabuntur, in tituli inscriptionem ipsi David, in doctrinam,</P>
<P><a name="002">2</A>&nbsp;cum succendit Mesopotamiam Syri&#230; et Sobal, et convertit Joab, et percussit Idum&#230;am in valle Salinarum duodecim millia.</P>
<P><a name="003">3</A>&nbsp;[Deus, repulisti nos, et destruxisti nos;<BR> iratus es, et misertus es nobis.<BR></P>
<P><a name="004">4</A>&nbsp;Commovisti terram, et conturbasti eam;<BR> sana contritiones ejus, quia commota est.<BR></P>
<P><a name="005">5</A>&nbsp;Ostendisti populo tuo dura;<BR> potasti nos vino compunctionis.<BR></P>
<P><a name="006">6</A>&nbsp;Dedisti metuentibus te significationem,<BR> ut fugiant a facie arcus;<BR> ut liberentur dilecti tui.<BR></P>
<P><a name="007">7</A>&nbsp;Salvum fac dextera tua, et exaudi me.<BR></P>
<P><a name="008">8</A>&nbsp;Deus locutus est in sancto suo:<BR> l&#230;tabor, et partibor Sichimam;<BR> et convallem tabernaculorum metibor.<BR></P>
<P><a name="009">9</A>&nbsp;Meus est Galaad, et meus est Manasses;<BR> et Ephraim fortitudo capitis mei.<BR> Juda rex meus;<BR></P>
<P><a name="010">10</A>&nbsp;Moab olla spei me&#230;.<BR> In Idum&#230;am extendam calceamentum meum:<BR> mihi alienigen&#230; subditi sunt.<BR></P>
<P><a name="011">11</A>&nbsp;Quis deducet me in civitatem munitam?<BR> quis deducet me usque in Idum&#230;am?<BR></P>
<P><a name="012">12</A>&nbsp;nonne tu, Deus, qui repulisti nos?<BR> et non egredieris, Deus, in virtutibus nostris?<BR></P>
<P><a name="013">13</A>&nbsp;Da nobis auxilium de tribulatione,<BR> quia vana salus hominis.<BR></P>
<P><a name="014">14</A>&nbsp;In Deo faciemus virtutem;<BR> et ipse ad nihilum deducet tribulantes nos.]</P>
<P><HR>
<CENTER>
<A HREF="psa060">Next: Psalms Chapter 60</A></CENTER>
</BODY>
</HTML>
