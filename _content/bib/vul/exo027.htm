<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 27</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo027">Polyglot</A>&nbsp;
<A HREF="../kjv/exo027">KJV</A>&nbsp;
<A HREF="../sep/exo027">Sep</A>&nbsp;
<A HREF="../tan/exo027">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo026">Previous</A>&nbsp;
<A HREF="exo028">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 27</H3><P><a name="001">1</A>&nbsp;Facies et altare de lignis setim, quod habebit quinque cubitus in longitudine, et totidem in latitudine, id est, quadrum, et tres cubitos in altitudine.</P>
<P><a name="002">2</A>&nbsp;Cornua autem per quatuor angulos ex ipso erunt: et operies illud &#230;re.</P>
<P><a name="003">3</A>&nbsp;Faciesque in usus ejus lebetes ad suscipiendos cineres, et forcipes atque fuscinulas, et ignium receptacula; omnia vasa ex &#230;re fabricabis.</P>
<P><a name="004">4</A>&nbsp;Craticulamque in modum retis &#230;neam: per cujus quatuor angulos erunt quatuor annuli &#230;nei.</P>
<P><a name="005">5</A>&nbsp;Quos pones subter arulam altaris: eritque craticula usque ad altaris medium.</P>
<P><a name="006">6</A>&nbsp;Facies et vectes altaris de lignis setim duos, quos operies laminis &#230;neis:</P>
<P><a name="007">7</A>&nbsp;et induces per circulos, eruntque ex utroque latere altaris ad portandum.</P>
<P><a name="008">8</A>&nbsp;Non solidum, sed inane et cavum intrinsecus facies illud, sicut tibi in monte monstratum est.<BR>
</P>
<P><a name="009">9</A>&nbsp;Facies et atrium tabernaculi, in cujus australi plaga contra meridiem erunt tentoria de bysso retorta: centum cubitos unum latus tenebit in longitudine.</P>
<P><a name="010">10</A>&nbsp;Et columnas viginti cum basibus totidem &#230;neis, qu&#230; capita cum c&#230;laturis suis habebunt argentea.</P>
<P><a name="011">11</A>&nbsp;Similiter et in latere aquilonis per longum erunt tentoria centum cubitorum, column&#230; viginti, et bases &#230;ne&#230; ejusdem numeri, et capita earum cum c&#230;laturis suis argentea.</P>
<P><a name="012">12</A>&nbsp;In latitudine vero atrii, quod respicit ad occidentem, erunt tentoria per quinquaginta cubitos, et column&#230; decem, basesque totidem.</P>
<P><a name="013">13</A>&nbsp;In ea quoque atrii latitudine, qu&#230; respicit ad orientem, quinquaginta cubiti erunt.</P>
<P><a name="014">14</A>&nbsp;In quibus quindecim cubitorum tentoria lateri uno deputabuntur, column&#230;que tres et bases totidem:</P>
<P><a name="015">15</A>&nbsp;et in latere altero erunt tentoria cubitos obtinentia quindecim, column&#230; tres, et bases totidem.</P>
<P><a name="016">16</A>&nbsp;In introitu vero atrii fiet tentorium cubitorum viginti ex hyacintho et purpura, coccoque bis tincto, et bysso retorta, opere plumarii: columnas habebit quatuor, cum basibus totidem.</P>
<P><a name="017">17</A>&nbsp;Omnes column&#230; atrii per circuitum vestit&#230; erunt argenteis laminis, capitibus argenteis, et basibus &#230;neis.</P>
<P><a name="018">18</A>&nbsp;In longitudine occupabit atrium cubitos centum, in latitudine quinquaginta, altitudo quinque cubitorum erit: fietque de bysso retorta, et habebit bases &#230;neas.</P>
<P><a name="019">19</A>&nbsp;Cuncta vasa tabernaculi in omnes usus et c&#230;remonias, tam paxillos ejus quam atrii, ex &#230;re facies.</P>
<P><a name="020">20</A>&nbsp;Pr&#230;cipe filiis Isra&#235;l ut afferant tibi oleum de arboribus olivarum purissimum, piloque contusum, ut ardeat lucerna semper</P>
<P><a name="021">21</A>&nbsp;in tabernaculo testimonii, extra velum quod oppansum est testimonio. Et collocabunt eam Aaron et filii ejus, ut usque mane luceat coram Domino. Perpetuus erit cultus per successiones eorum a filiis Isra&#235;l.</P>
<P><HR>
<CENTER>
<A HREF="exo028">Next: Exodus Chapter 28</A></CENTER>
</BODY>
</HTML>
