<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 26</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/act026">Polyglot</A>&nbsp;
<A HREF="../gnt/act026">GNT</A>&nbsp;
<A HREF="../kjv/act026">KJV</A>&nbsp;

<BR>
<BR><A HREF="act">Acts Index</A><BR>
&nbsp;
<A HREF="act025">Previous</A>&nbsp;
<A HREF="act027">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 26</H3><P><a name="001">1</A>&nbsp;Agrippa vero ad Paulum ait: Permittitur tibi loqui pro temetipso. Tunc Paulus extenta manu c&#156;pit rationem reddere:</P>
<P><a name="002">2</A>&nbsp;De omnibus quibus accusor a Jud&#230;is, rex Agrippa, &#230;stimo me beatum apud te cum sim defensurus me hodie,</P>
<P><a name="003">3</A>&nbsp;maxime te sciente omnia, et qu&#230; apud Jud&#230;os sunt consuetudines et qu&#230;stiones: propter quod obsecro patienter me audias.</P>
<P><a name="004">4</A>&nbsp;Et quidem vitam meam a juventute, qu&#230; ab initio fuit in gente mea in Jerosolymis, noverunt omnes Jud&#230;i:</P>
<P><a name="005">5</A>&nbsp;pr&#230;scientes me ab initio (si velint testimonium perhibere) quoniam secundum certissimam sectam nostr&#230; religionis vixi pharis&#230;us.</P>
<P><a name="006">6</A>&nbsp;Et nunc, in spe qu&#230; ad patres nostros repromissionis facta est a Deo, sto judicio subjectus:</P>
<P><a name="007">7</A>&nbsp;in quam duodecim tribus nostr&#230; nocte ac die deservientes, sperant devenire. De qua spe accusor a Jud&#230;is, rex.</P>
<P><a name="008">8</A>&nbsp;Quid incredibile judicatur apud vos, si Deus mortuos suscitat?</P>
<P><a name="009">9</A>&nbsp;Et ego quidem existimaveram me adversus nomen Jesu Nazareni debere multa contraria agere,</P>
<P><a name="010">10</A>&nbsp;quod et feci Jerosolymis, et multos sanctorum ego in carceribus inclusi, a principibus sacerdotum potestate accepta: et cum occiderentur, detuli sententiam.</P>
<P><a name="011">11</A>&nbsp;Et per omnes synagogas frequenter puniens eos, compellebam blasphemare: et amplius insaniens in eos, persequebar usque in exteras civitates.</P>
<P><a name="012">12</A>&nbsp;In quibus dum irem Damascum cum potestate et permissu principum sacerdotum,</P>
<P><a name="013">13</A>&nbsp;die media in via vidi, rex, de c&#230;lo supra splendorem solis circumfulsisse me lumen, et eos qui mecum simul erant.</P>
<P><a name="014">14</A>&nbsp;Omnesque nos cum decidissemus in terram, audivi vocem loquentem mihi hebraica lingua: Saule, Saule, quid me persequeris? durum est tibi contra stimulum calcitrare.</P>
<P><a name="015">15</A>&nbsp;Ego autem dixi: Quis es, domine? Dominus autem dixit: Ego sum Jesus, quem tu persequeris.</P>
<P><a name="016">16</A>&nbsp;Sed exsurge, et sta super pedes tuos: ad hoc enim apparui tibi, ut constituam te ministrum, et testem eorum qu&#230; vidisti, et eorum quibus apparebo tibi,</P>
<P><a name="017">17</A>&nbsp;eripiens te de populo et gentibus, in quas nunc ego mitto te,</P>
<P><a name="018">18</A>&nbsp;aperire oculos eorum, ut convertantur a tenebris ad lucem, et de potestate Satan&#230; ad Deum, ut accipiant remissionem peccatorum, et sortem inter sanctos, per fidem qu&#230; est in me.</P>
<P><a name="019">19</A>&nbsp;Unde, rex Agrippa, non fui incredulus c&#230;lesti visioni:</P>
<P><a name="020">20</A>&nbsp;sed his qui sunt Damasci primum, et Jerosolymis, et in omnem regionem Jud&#230;&#230;, et gentibus, annuntiabam, ut p&#156;nitentiam agerent, et converterentur ad Deum, digna p&#156;nitenti&#230; opera facientes.</P>
<P><a name="021">21</A>&nbsp;Hac ex causa me Jud&#230;i, cum essem in templo, comprehensum tentabant interficere.</P>
<P><a name="022">22</A>&nbsp;Auxilio autem adjutus Dei usque in hodiernum diem, sto, testificans minori atque majori, nihil extra dicens quam ea qu&#230; prophet&#230; locuti sunt futura esse, et Moyses,</P>
<P><a name="023">23</A>&nbsp;si passibilis Christus, si primus ex resurrectione mortuorum, lumen annuntiaturus est populo et gentibus.</P>
<P><a name="024">24</A>&nbsp;H&#230;c loquente eo, et rationem reddente, Festus magna voce dixit: Insanis, Paule: mult&#230; te litter&#230; ad insaniam convertunt.</P>
<P><a name="025">25</A>&nbsp;Et Paulus: Non insanio, inquit, optime Feste, sed veritatis et sobrietatis verba loquor.</P>
<P><a name="026">26</A>&nbsp;Scit enim de his rex, ad quem et constanter loquor: latere enim eum nihil horum arbitror. Neque enim in angulo quidquam horum gestum est.</P>
<P><a name="027">27</A>&nbsp;Credis, rex Agrippa, prophetis? Scio quia credis.</P>
<P><a name="028">28</A>&nbsp;Agrippa autem ad Paulum: In modico suades me christianum fieri.</P>
<P><a name="029">29</A>&nbsp;Et Paulus: Opto apud Deum, et in modico et in magno, non tantum te, sed etiam omnes qui audiunt hodie fieri tales, qualis et ego sum, exceptis vinculis his.</P>
<P><a name="030">30</A>&nbsp;Et exsurrexit rex, et pr&#230;ses, et Bernice, et qui assidebant eis.</P>
<P><a name="031">31</A>&nbsp;Et cum secessissent, loquebantur ad invicem, dicentes: Quia nihil morte aut vinculis dignum quid fecit homo iste.</P>
<P><a name="032">32</A>&nbsp;Agrippa autem Festo dixit: Dimitti poterat homo hic, si non appellasset C&#230;sarem.</P>
<P><HR>
<CENTER>
<A HREF="act027">Next: Acts Chapter 27</A></CENTER>
</BODY>
</HTML>
