<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 82</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa082">Polyglot</A>&nbsp;
<A HREF="../kjv/psa082">KJV</A>&nbsp;
<A HREF="../sep/psa082">Sep</A>&nbsp;
<A HREF="../tan/psa082">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa081">Previous</A>&nbsp;
<A HREF="psa083">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 82</H3><P><a name="001">1</A>&nbsp;Canticum Psalmi Asaph.</P>
<P><a name="002">2</A>&nbsp;[Deus, quis similis erit tibi?<BR> ne taceas, neque compescaris, Deus:<BR></P>
<P><a name="003">3</A>&nbsp;quoniam ecce inimici tui sonuerunt,<BR> et qui oderunt te extulerunt caput.<BR></P>
<P><a name="004">4</A>&nbsp;Super populum tuum malignaverunt consilium,<BR> et cogitaverunt adversus sanctos tuos.<BR></P>
<P><a name="005">5</A>&nbsp;Dixerunt: Venite, et disperdamus eos de gente,<BR> et non memoretur nomen Isra&#235;l ultra.<BR></P>
<P><a name="006">6</A>&nbsp;Quoniam cogitaverunt unanimiter;<BR> simul adversum te testamentum disposuerunt:<BR></P>
<P><a name="007">7</A>&nbsp;tabernacula Idum&#230;orum et Ismahelit&#230;,<BR> Moab et Agareni,<BR></P>
<P><a name="008">8</A>&nbsp;Gebal, et Ammon, et Amalec;<BR> alienigen&#230; cum habitantibus Tyrum.<BR></P>
<P><a name="009">9</A>&nbsp;Etenim Assur venit cum illis:<BR> facti sunt in adjutorium filiis Lot.<BR></P>
<P><a name="010">10</A>&nbsp;Fac illis sicut Madian et Sisar&#230;,<BR> sicut Jabin in torrente Cisson.<BR></P>
<P><a name="011">11</A>&nbsp;Disperierunt in Endor;<BR> facti sunt ut stercus terr&#230;.<BR></P>
<P><a name="012">12</A>&nbsp;Pone principes eorum sicut Oreb,<BR> et Zeb, et Zebee, et Salmana:<BR> omnes principes eorum,<BR></P>
<P><a name="013">13</A>&nbsp;qui dixerunt: H&#230;reditate possideamus sanctuarium Dei.<BR></P>
<P><a name="014">14</A>&nbsp;Deus meus, pone illos ut rotam,<BR> et sicut stipulam ante faciem venti.<BR></P>
<P><a name="015">15</A>&nbsp;Sicut ignis qui comburit silvam,<BR> et sicut flamma comburens montes,<BR></P>
<P><a name="016">16</A>&nbsp;ita persequeris illos in tempestate tua,<BR> et in ira tua turbabis eos.<BR></P>
<P><a name="017">17</A>&nbsp;Imple facies eorum ignominia,<BR> et qu&#230;rent nomen tuum, Domine.<BR></P>
<P><a name="018">18</A>&nbsp;Erubescant, et conturbentur in s&#230;culum s&#230;culi,<BR> et confundantur, et pereant.<BR></P>
<P><a name="019">19</A>&nbsp;Et cognoscant quia nomen tibi Dominus:<BR> tu solus Altissimus in omni terra.]</P>
<P><HR>
<CENTER>
<A HREF="psa083">Next: Psalms Chapter 83</A></CENTER>
</BODY>
</HTML>
