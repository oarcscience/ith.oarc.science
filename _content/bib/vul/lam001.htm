<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Lamentations: Lamentations Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lam001">Polyglot</A>&nbsp;
<A HREF="../kjv/lam001">KJV</A>&nbsp;
<A HREF="../sep/lam001">Sep</A>&nbsp;
<A HREF="../tan/lam001">Tan</A>&nbsp;

<BR>
<BR><A HREF="lam">Lamentations Index</A><BR>
&nbsp;
<A HREF="jer052">Previous</A>&nbsp;
<A HREF="lam002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Lamentations Chapter 1</H3><P><a name="001">1</A>&nbsp;<Prologus>Et factum est, postquam in captivitatem redactus est Isra&#235;l, et Jerusalem deserta est, sedit Jeremias propheta flens, et planxit lamentatione hac in Jerusalem: et amaro animo suspirans et ejulans, dixit: [<Aleph>Quomodo sedet sola<BR> civitas plena populo!<BR> Facta est quasi vidua<BR> domina gentium;<BR> princeps provinciarum<BR> facta est sub tributo.<BR></P>
<P><a name="002">2</A>&nbsp;<Beth>Plorans ploravit in nocte,<BR> et lacrim&#230; ejus in maxillis ejus:<BR> non est qui consoletur eam,<BR> et omnibus caris ejus;<BR> omnes amici ejus spreverunt eam,<BR> et facti sunt ei inimici.<BR></P>
<P><a name="003">3</A>&nbsp;<Ghimel>Migravit Judas propter afflictionem,<BR> et multitudinem servitutis;<BR> habitavit inter gentes,<BR> nec invenit requiem:<BR> omnes persecutores ejus apprehenderunt eam<BR> inter angustias.<BR></P>
<P><a name="004">4</A>&nbsp;<Daleth>Vi&#230; Sion lugent, eo quod non sint<BR> qui veniant ad solemnitatem:<BR> omnes port&#230; ejus destruct&#230;,<BR> sacerdotes ejus gementes;<BR> virgines ejus squalid&#230;,<BR> et ipsa oppressa amaritudine.<BR></P>
<P><a name="005">5</A>&nbsp;<He>Facti sunt hostes ejus in capite;<BR> inimici ejus locupletati sunt:<BR> quia Dominus locutus est super eam<BR> propter multitudinem iniquitatum ejus.<BR> Parvuli ejus ducti sunt in captivitatem<BR> ante faciem tribulantis.<BR></P>
<P><a name="006">6</A>&nbsp;<Vau>Et egressus est a filia Sion<BR> omnis decor ejus;<BR> facti sunt principes ejus velut arietes<BR> non invenientes pascua,<BR> et abierunt absque fortitudine<BR> ante faciem subsequentis.<BR></P>
<P><a name="007">7</A>&nbsp;<Zain>Recordata est Jerusalem dierum afflictionis su&#230;,<BR> et pr&#230;varicationis,<BR> omnium desiderabilium suorum,<BR> qu&#230; habuerat a diebus antiquis,<BR> cum caderet populus ejus in manu hostili,<BR> et non esset auxiliator:<BR> viderunt eam hostes,<BR> et deriserunt sabbata ejus.<BR></P>
<P><a name="008">8</A>&nbsp;<Heth>Peccatum peccavit Jerusalem,<BR> propterea instabilis facta est;<BR> omnes qui glorificabant eam spreverunt illam,<BR> quia viderunt ignominiam ejus:<BR> ipsa autem gemens<BR> conversa est retrorsum.<BR></P>
<P><a name="009">9</A>&nbsp;<Teth>Sordes ejus in pedibus ejus,<BR> nec recordata est finis sui;<BR> deposita est vehementer,<BR> non habens consolatorem.<BR> Vide, Domine, afflictionem meam,<BR> quoniam erectus est inimicus.<BR></P>
<P><a name="010">10</A>&nbsp;<Jod>Manum suam misit hostis<BR> ad omnia desiderabilia ejus,<BR> quia vidit gentes<BR> ingressas sanctuarium suum,<BR> de quibus pr&#230;ceperas<BR> ne intrarent in ecclesiam tuam.<BR></P>
<P><a name="011">11</A>&nbsp;<Caph>Omnis populus ejus gemens,<BR> et qu&#230;rens panem;<BR> dederunt pretiosa qu&#230;que pro cibo<BR> ad refocillandam animam.<BR> Vide, Domine, et considera<BR> quoniam facta sum vilis!<BR></P>
<P><a name="012">12</A>&nbsp;<Lamed>O vos omnes qui transitis per viam,<BR> attendite, et videte<BR> si est dolor sicut dolor meus!<BR> quoniam vindemiavit me,<BR> ut locutus est Dominus,<BR> in die ir&#230; furoris sui.<BR></P>
<P><a name="013">13</A>&nbsp;<Mem>De excelso misit ignem in ossibus meis,<BR> et erudivit me:<BR> expandit rete pedibus meis,<BR> convertit me retrorsum;<BR> posuit me desolatam,<BR> tota die m&#156;rore confectam.<BR></P>
<P><a name="014">14</A>&nbsp;<Nun>Vigilavit jugum iniquitatum mearum;<BR> in manu ejus convolut&#230; sunt,<BR> et imposit&#230; collo meo.<BR> Infirmata est virtus mea:<BR> dedit me Dominus in manu<BR> de qua non potero surgere.<BR></P>
<P><a name="015">15</A>&nbsp;<Samech>Abstulit omnes magnificos meos Dominus<BR> de medio mei;<BR> vocavit adversum me tempus<BR> ut contereret electos meos.<BR> Torcular calcavit Dominus<BR> virgini fili&#230; Juda.<BR></P>
<P><a name="016">16</A>&nbsp;<Ain>Idcirco ego plorans,<BR> et oculus meus deducens aquas,<BR> quia longe factus est a me consolator,<BR> convertens animam meam.<BR> Facti sunt filii mei perditi,<BR> quoniam invaluit inimicus.<BR></P>
<P><a name="017">17</A>&nbsp;<Phe>Expandit Sion manus suas;<BR> non est qui consoletur eam.<BR> Mandavit Dominus adversum Jacob<BR> in circuitu ejus hostes ejus;<BR> facta est Jerusalem<BR> quasi polluta menstruis inter eos.<BR></P>
<P><a name="018">18</A>&nbsp;<Sade>Justus est Dominus,<BR> quia os ejus ad iracundiam provocavi.<BR> Audite, obsecro, universi populi,<BR> et videte dolorem meum:<BR> virgines me&#230; et juvenes mei abierunt<BR> in captivitatem.<BR></P>
<P><a name="019">19</A>&nbsp;<Coph>Vocavi amicos meos,<BR> et ipsi deceperunt me;<BR> sacerdotes mei et senes mei<BR> in urbe consumpti sunt,<BR> quia qu&#230;sierunt cibum sibi<BR> ut refocillarent animam suam.<BR></P>
<P><a name="020">20</A>&nbsp;<Res>Vide, Domine, quoniam tribulor:<BR> conturbatus est venter meus,<BR> subversum est cor meum in memetipsa,<BR> quoniam amaritudine plena sum.<BR> Foris interfecit gladius,<BR> et domi mors similis est.<BR></P>
<P><a name="021">21</A>&nbsp;<Sin>Audierunt quia ingemisco ego,<BR> et non est qui consoletur me;<BR> omnes inimici mei audierunt malum meum,<BR> l&#230;tati sunt quoniam tu fecisti:<BR> adduxisti diem consolationis,<BR> et fient similes mei.<BR></P>
<P><a name="022">22</A>&nbsp;<Thau>Ingrediatur omne malum eorum coram te:<BR> et vindemia eos, sicut vindemiasti me<BR> propter omnes iniquitates meas:<BR> multi enim gemitus mei,<BR> et cor meum m&#156;rens.]</P>
<P><HR>
<CENTER>
<A HREF="lam002">Next: Lamentations Chapter 2</A></CENTER>
</BODY>
</HTML>
