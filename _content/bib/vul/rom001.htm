<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/rom001">Polyglot</A>&nbsp;
<A HREF="../gnt/rom001">GNT</A>&nbsp;
<A HREF="../kjv/rom001">KJV</A>&nbsp;

<BR>
<BR><A HREF="rom">Romans Index</A><BR>
&nbsp;
<A HREF="act028">Previous</A>&nbsp;
<A HREF="rom002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 1</H3><P><a name="001">1</A>&nbsp;Paulus, servus Jesu Christi, vocatus Apostolus, segregatus in Evangelium Dei,</P>
<P><a name="002">2</A>&nbsp;quod ante promiserat per prophetas suos in Scripturis sanctis</P>
<P><a name="003">3</A>&nbsp;de Filio suo, qui factus est ei ex semine David secundum carnem,</P>
<P><a name="004">4</A>&nbsp;qui pr&#230;destinatus est Filius Dei in virtute secundum spiritum sanctificationis ex resurrectione mortuorum Jesu Christi Domini nostri:</P>
<P><a name="005">5</A>&nbsp;per quem accepimus gratiam, et apostolatum ad obediendum fidei in omnibus gentibus pro nomine ejus,</P>
<P><a name="006">6</A>&nbsp;in quibus estis et vos vocati Jesu Christi:</P>
<P><a name="007">7</A>&nbsp;omnibus qui sunt Rom&#230;, dilectis Dei, vocatis sanctis. Gratia vobis, et pax a Deo Patre nostro, et Domino Jesu Christo.<BR>
</P>
<P><a name="008">8</A>&nbsp;Primum quidem gratias ago Deo meo per Jesum Christum pro omnibus vobis: quia fides vestra annuntiatur in universo mundo.</P>
<P><a name="009">9</A>&nbsp;Testis enim mihi est Deus, cui servio in spiritu meo in Evangelio Filii ejus, quod sine intermissione memoriam vestri facio</P>
<P><a name="010">10</A>&nbsp;semper in orationibus meis: obsecrans, si quomodo tandem aliquando prosperum iter habeam in voluntate Dei veniendi ad vos.</P>
<P><a name="011">11</A>&nbsp;Desidero enim videre vos, ut aliquid impertiar vobis grati&#230; spiritualis ad confirmandos vos:</P>
<P><a name="012">12</A>&nbsp;id est, simul consolari in vobis per eam qu&#230; invicem est, fidem vestram atque meam.</P>
<P><a name="013">13</A>&nbsp;Nolo autem vos ignorare fratres: quia s&#230;pe proposui venire ad vos (et prohibitus sum usque adhuc) ut aliquem fructum habeam et in vobis, sicut et in ceteris gentibus.</P>
<P><a name="014">14</A>&nbsp;Gr&#230;cis ac barbaris, sapientibus, et insipientibus debitor sum:</P>
<P><a name="015">15</A>&nbsp;ita (quod in me) promptum est et vobis, qui Rom&#230; estis, evangelizare.<BR>
</P>
<P><a name="016">16</A>&nbsp;Non enim erubesco Evangelium. Virtus enim Dei est in salutem omni credenti, Jud&#230;o primum, et Gr&#230;co.</P>
<P><a name="017">17</A>&nbsp;Justitia enim Dei in eo revelatur ex fide in fidem: sicut scriptum est: Justus autem ex fide vivit.<BR>
</P>
<P><a name="018">18</A>&nbsp;Revelatur enim ira Dei de c&#230;lo super omnem impietatem, et injustitiam hominum eorum, qui veritatem Dei in injustitia detinent:</P>
<P><a name="019">19</A>&nbsp;quia quod notum est Dei, manifestum est in illis. Deus enim illis manifestavit.</P>
<P><a name="020">20</A>&nbsp;Invisibilia enim ipsius, a creatura mundi, per ea qu&#230; facta sunt, intellecta, conspiciuntur: sempiterna quoque ejus virtus, et divinitas: ita ut sint inexcusabiles.</P>
<P><a name="021">21</A>&nbsp;Quia cum cognovissent Deum, non sicut Deum glorificaverunt, aut gratias egerunt: sed evanuerunt in cogitationibus suis, et obscuratum est insipiens cor eorum:</P>
<P><a name="022">22</A>&nbsp;dicentes enim se esse sapientes, stulti facti sunt.</P>
<P><a name="023">23</A>&nbsp;Et mutaverunt gloriam incorruptibilis Dei in similitudinem imaginis corruptibilis hominis, et volucrum, et quadrupedum, et serpentium.<BR>
</P>
<P><a name="024">24</A>&nbsp;Propter quod tradidit illos Deus in desideria cordis eorum, in immunditiam, ut contumeliis afficiant corpora sua in semetipsis:</P>
<P><a name="025">25</A>&nbsp;qui commutaverunt veritatem Dei in mendacium: et coluerunt, et servierunt creatur&#230; potius quam Creatori, qui est benedictus in s&#230;cula. Amen.</P>
<P><a name="026">26</A>&nbsp;Propterea tradidit illos Deus in passiones ignomini&#230;: nam femin&#230; eorum immutaverunt naturalem usum in eum usum qui est contra naturam.</P>
<P><a name="027">27</A>&nbsp;Similiter autem et masculi, relicto naturali usu femin&#230;, exarserunt in desideriis suis in invicem, masculi in masculos turpitudinem operantes, et mercedem, quam oportuit, erroris sui in semetipsis recipientes.</P>
<P><a name="028">28</A>&nbsp;Et sicut non probaverunt Deum habere in notitia, tradidit illos Deus in reprobum sensum, ut faciant ea qu&#230; non conveniunt,</P>
<P><a name="029">29</A>&nbsp;repletos omni iniquitate, malitia, fornicatione, avaritia, nequitia, plenos invidia, homicidio, contentione, dolo, malignitate: susurrones,</P>
<P><a name="030">30</A>&nbsp;detractores, Deo odibiles, contumeliosos, superbos, elatos, inventores malorum, parentibus non obedientes,</P>
<P><a name="031">31</A>&nbsp;insipientes, incompositos, sine affectione, absque f&#156;dere, sine misericordia.</P>
<P><a name="032">32</A>&nbsp;Qui cum justitiam Dei cognovissent, non intellexerunt quoniam qui talia agunt, digni sunt morte: et non solum qui ea faciunt, sed etiam qui consentiunt facientibus.</P>
<P><HR>
<CENTER>
<A HREF="rom002">Next: Romans Chapter 2</A></CENTER>
</BODY>
</HTML>
