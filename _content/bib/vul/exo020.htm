<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 20</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo020">Polyglot</A>&nbsp;
<A HREF="../kjv/exo020">KJV</A>&nbsp;
<A HREF="../sep/exo020">Sep</A>&nbsp;
<A HREF="../tan/exo020">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo019">Previous</A>&nbsp;
<A HREF="exo021">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 20</H3><P><a name="001">1</A>&nbsp;Locutusque est Dominus cunctos sermones hos:</P>
<P><a name="002">2</A>&nbsp;Ego sum Dominus Deus tuus, qui eduxi te de terra &#198;gypti, de domo servitutis.</P>
<P><a name="003">3</A>&nbsp;Non habebis deos alienos coram me.</P>
<P><a name="004">4</A>&nbsp;Non facies tibi sculptile, neque omnem similitudinem qu&#230; est in c&#230;lo desuper, et qu&#230; in terra deorsum, nec eorum qu&#230; sunt in aquis sub terra.</P>
<P><a name="005">5</A>&nbsp;Non adorabis ea, neque coles: ego sum Dominus Deus tuus fortis, zelotes, visitans iniquitatem patrum in filios, in tertiam et quartam generationem eorum qui oderunt me:</P>
<P><a name="006">6</A>&nbsp;et faciens misericordiam in millia his qui diligunt me, et custodiunt pr&#230;cepta mea.</P>
<P><a name="007">7</A>&nbsp;Non assumes nomen Domini Dei tui in vanum: nec enim habebit insontem Dominus eum qui assumpserit nomen Domini Dei sui frustra.</P>
<P><a name="008">8</A>&nbsp;Memento ut diem sabbati sanctifices.</P>
<P><a name="009">9</A>&nbsp;Sex diebus operaberis, et facies omnia opera tua.</P>
<P><a name="010">10</A>&nbsp;Septimo autem die sabbatum Domini Dei tui est: non facies omne opus in eo, tu, et filius tuus et filia tua, servus tuus et ancilla tua, jumentum tuum, et advena qui est intra portas tuas.</P>
<P><a name="011">11</A>&nbsp;Sex enim diebus fecit Dominus c&#230;lum et terram, et mare, et omnia qu&#230; in eis sunt, et requievit in die septimo: idcirco benedixit Dominus diei sabbati, et sanctificavit eum.</P>
<P><a name="012">12</A>&nbsp;Honora patrem tuum et matrem tuam, ut sis long&#230;vus super terram, quam Dominus Deus tuus dabit tibi.</P>
<P><a name="013">13</A>&nbsp;Non occides.</P>
<P><a name="014">14</A>&nbsp;Non m&#156;chaberis.</P>
<P><a name="015">15</A>&nbsp;Non furtum facies.</P>
<P><a name="016">16</A>&nbsp;Non loqueris contra proximum tuum falsum testimonium.</P>
<P><a name="017">17</A>&nbsp;Non concupisces domum proximi tui, nec desiderabis uxorem ejus, non servum, non ancillam, non bovem, non asinum, nec omnia qu&#230; illius sunt.<BR>
</P>
<P><a name="018">18</A>&nbsp;Cunctus autem populus videbat voces et lampades, et sonitum buccin&#230;, montemque fumantem: et perterriti ac pavore concussi, steterunt procul,</P>
<P><a name="019">19</A>&nbsp;dicentes Moysi: Loquere tu nobis, et audiemus: non loquatur nobis Dominus, ne forte moriamur.</P>
<P><a name="020">20</A>&nbsp;Et ait Moyses ad populum: Nolite timere: ut enim probaret vos venit Deus, et ut terror illius esset in vobis, et non peccaretis.</P>
<P><a name="021">21</A>&nbsp;Stetitque populus de longe. Moyses autem accessit ad caliginem in qua erat Deus.<BR>
</P>
<P><a name="022">22</A>&nbsp;Dixit pr&#230;terea Dominus ad Moysen: H&#230;c dices filiis Isra&#235;l: Vos vidistis quod de c&#230;lo locutus sim vobis.</P>
<P><a name="023">23</A>&nbsp;Non facietis deos argenteos, nec deos aureos facietis vobis.</P>
<P><a name="024">24</A>&nbsp;Altare de terra facietis mihi, et offeretis super eo holocausta et pacifica vestra, oves vestras et boves in omni loco in quo memoria fuerit nominis mei: veniam ad te, et benedicam tibi.</P>
<P><a name="025">25</A>&nbsp;Quod si altare lapideum feceris mihi, non &#230;dificabis illud de sectis lapidibus: si enim levaveris cultrum super eo, polluetur.</P>
<P><a name="026">26</A>&nbsp;Non ascendes per gradus ad altare meum, ne reveletur turpitudo tua.</P>
<P><HR>
<CENTER>
<A HREF="exo021">Next: Exodus Chapter 21</A></CENTER>
</BODY>
</HTML>
