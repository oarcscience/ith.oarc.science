<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 23</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/luk023.htm">Polyglot</A>&nbsp;
<A HREF="../gnt/luk023.htm">GNT</A>&nbsp;
<A HREF="../kjv/luk023.htm">KJV</A>&nbsp;

<BR>
<BR><A HREF="luk.htm">Luke Index</A><BR>
&nbsp;
<A HREF="luk022.htm">Previous</A>&nbsp;
<A HREF="luk024.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 23</H3><P><a name="001">1</A>&nbsp;Et surgens omnis multitudo eorum, duxerunt illum ad Pilatum.</P>
<P><a name="002">2</A>&nbsp;C&#156;perunt autem illum accusare, dicentes: Hunc invenimus subvertentem gentem nostram, et prohibentem tributa dare C&#230;sari, et dicentem se Christum regem esse.</P>
<P><a name="003">3</A>&nbsp;Pilatus autem interrogavit eum, dicens: Tu es rex Jud&#230;orum? At ille respondens ait: Tu dicis.</P>
<P><a name="004">4</A>&nbsp;Ait autem Pilatus ad principes sacerdotum et turbas: Nihil invenio caus&#230; in hoc homine.</P>
<P><a name="005">5</A>&nbsp;At illi invalescebant, dicentes: Commovet populum docens per universam Jud&#230;am, incipiens a Galil&#230;a usque huc.</P>
<P><a name="006">6</A>&nbsp;Pilatus autem audiens Galil&#230;am, interrogavit si homo Galil&#230;us esset.</P>
<P><a name="007">7</A>&nbsp;Et ut cognovit quod de Herodis potestate esset, remisit eum ad Herodem, qui et ipse Jerosolymis erat illis diebus.<BR>
</P>
<P><a name="008">8</A>&nbsp;Herodes autem viso Jesu, gavisus est valde. Erat enim cupiens ex multo tempore videre eum, eo quod audierat multa de eo, et sperabat signum aliquod videre ab eo fieri.</P>
<P><a name="009">9</A>&nbsp;Interrogabat autem eum multis sermonibus. At ipse nihil illi respondebat.</P>
<P><a name="010">10</A>&nbsp;Stabant autem principes sacerdotum et scrib&#230; constanter accusantes eum.</P>
<P><a name="011">11</A>&nbsp;Sprevit autem illum Herodes cum exercitu suo: et illusit indutum veste alba, et remisit ad Pilatum.</P>
<P><a name="012">12</A>&nbsp;Et facti sunt amici Herodes et Pilatus in ipsa die: nam antea inimici erant ad invicem.<BR>
</P>
<P><a name="013">13</A>&nbsp;Pilatus autem, convocatis principibus sacerdotum, et magistratibus, et plebe,</P>
<P><a name="014">14</A>&nbsp;dixit ad illos: Obtulistis mihi hunc hominem, quasi avertentem populum, et ecce ego coram vobis interrogans, nullam causam inveni in homine isto ex his in quibus eum accusatis.</P>
<P><a name="015">15</A>&nbsp;Sed neque Herodes: nam remisi vos ad illum, et ecce nihil dignum morte actum est ei.</P>
<P><a name="016">16</A>&nbsp;Emendatum ergo illum dimittam.</P>
<P><a name="017">17</A>&nbsp;Necesse autem habebat dimittere eis per diem festum unum.</P>
<P><a name="018">18</A>&nbsp;Exclamavit autem simul universa turba, dicens: Tolle hunc, et dimitte nobis Barabbam:</P>
<P><a name="019">19</A>&nbsp;qui erat propter seditionem quamdam factam in civitate et homicidium missus in carcerem.</P>
<P><a name="020">20</A>&nbsp;Iterum autem Pilatus locutus est ad eos, volens dimittere Jesum.</P>
<P><a name="021">21</A>&nbsp;At illi succlamabant, dicentes: Crucifige, crucifige eum.</P>
<P><a name="022">22</A>&nbsp;Ille autem tertio dixit ad illos: Quid enim mali fecit iste? nullam causam mortis invenio in eo: corripiam ergo illum et dimittam.</P>
<P><a name="023">23</A>&nbsp;At illi instabant vocibus magnis postulantes ut crucifigeretur: et invalescebant voces eorum.<BR>
</P>
<P><a name="024">24</A>&nbsp;Et Pilatus adjudicavit fieri petitionem eorum.</P>
<P><a name="025">25</A>&nbsp;Dimisit autem illis eum qui propter homicidium et seditionem missus fuerat in carcerem, quem petebant: Jesum vero tradidit voluntati eorum.</P>
<P><a name="026">26</A>&nbsp;Et cum ducerent eum, apprehenderunt Simonem quemdam Cyrenensem venientem de villa: et imposuerunt illi crucem portare post Jesum.</P>
<P><a name="027">27</A>&nbsp;Sequebatur autem illum multa turba populi et mulierum, qu&#230; plangebant et lamentabantur eum.</P>
<P><a name="028">28</A>&nbsp;Conversus autem ad illas Jesus, dixit: Fili&#230; Jerusalem, nolite flere super me, sed super vos ipsas flete et super filios vestros.</P>
<P><a name="029">29</A>&nbsp;Quoniam ecce venient dies in quibus dicent: Beat&#230; steriles, et ventres qui non genuerunt, et ubera qu&#230; non lactaverunt.</P>
<P><a name="030">30</A>&nbsp;Tunc incipient dicere montibus: Cadite super nos; et collibus: Operite nos.</P>
<P><a name="031">31</A>&nbsp;Quia si in viridi ligno h&#230;c faciunt, in arido quid fiet?</P>
<P><a name="032">32</A>&nbsp;Ducebantur autem et alii duo nequam cum eo, ut interficerentur.<BR>
</P>
<P><a name="033">33</A>&nbsp;Et postquam venerunt in locum qui vocatur Calvari&#230;, ibi crucifixerunt eum: et latrones, unum a dextris, et alterum a sinistris.</P>
<P><a name="034">34</A>&nbsp;Jesus autem dicebat: Pater, dimitte illis: non enim sciunt quid faciunt. Dividentes vero vestimenta ejus, miserunt sortes.</P>
<P><a name="035">35</A>&nbsp;Et stabat populus spectans, et deridebant eum principes cum eis, dicentes: Alios salvos fecit, se salvum faciat, si hic est Christus Dei electus.</P>
<P><a name="036">36</A>&nbsp;Illudebant autem ei et milites accedentes, et acetum offerentes ei,</P>
<P><a name="037">37</A>&nbsp;et dicentes: Si tu es rex Jud&#230;orum, salvum te fac.</P>
<P><a name="038">38</A>&nbsp;Erat autem et superscriptio scripta super eum litteris gr&#230;cis, et latinis, et hebraicis: Hic est rex Jud&#230;orum.</P>
<P><a name="039">39</A>&nbsp;Unus autem de his, qui pendebant, latronibus, blasphemabat eum, dicens: Si tu es Christus, salvum fac temetipsum et nos.</P>
<P><a name="040">40</A>&nbsp;Respondens autem alter increpabat eum, dicens: Neque tu times Deum, quod in eadem damnatione es.</P>
<P><a name="041">41</A>&nbsp;Et nos quidem juste, nam digna factis recipimus: hic vero nihil mali gessit.</P>
<P><a name="042">42</A>&nbsp;Et dicebat ad Jesum: Domine, memento mei cum veneris in regnum tuum.</P>
<P><a name="043">43</A>&nbsp;Et dixit illi Jesus: Amen dico tibi: hodie mecum eris in paradiso.<BR>
</P>
<P><a name="044">44</A>&nbsp;Erat autem fere hora sexta, et tenebr&#230; fact&#230; sunt in universam terram usque ad horam nonam.</P>
<P><a name="045">45</A>&nbsp;Et obscuratus est sol, et velum templi scissum est medium.</P>
<P><a name="046">46</A>&nbsp;Et clamans voce magna Jesus ait: Pater, in manus tuas commendo spiritum meum. Et h&#230;c dicens, expiravit.</P>
<P><a name="047">47</A>&nbsp;Videns autem centurio quod factum fuerat, glorificavit Deum, dicens: Vere hic homo justus erat.</P>
<P><a name="048">48</A>&nbsp;Et omnis turba eorum, qui simul aderant ad spectaculum istud, et videbant qu&#230; fiebant, percutientes pectora sua revertebantur.</P>
<P><a name="049">49</A>&nbsp;Stabant autem omnes noti ejus a longe, et mulieres, qu&#230; secut&#230; eum erant a Galil&#230;a, h&#230;c videntes.<BR>
</P>
<P><a name="050">50</A>&nbsp;Et ecce vir nomine Joseph, qui erat decurio, vir bonus et justus:</P>
<P><a name="051">51</A>&nbsp;hic non consenserat consilio, et actibus eorum: ab Arimath&#230;a civitate Jud&#230;&#230;, qui exspectabat et ipse regnum Dei:</P>
<P><a name="052">52</A>&nbsp;hic accessit ad Pilatum et petiit corpus Jesu:</P>
<P><a name="053">53</A>&nbsp;et depositum involvit sindone, et posuit eum in monumento exciso, in quo nondum quisquam positus fuerat.</P>
<P><a name="054">54</A>&nbsp;Et dies erat parasceves, et sabbatum illucescebat.</P>
<P><a name="055">55</A>&nbsp;Subsecut&#230; autem mulieres, qu&#230; cum eo venerant de Galil&#230;a, viderunt monumentum, et quemadmodum positum erat corpus ejus.</P>
<P><a name="056">56</A>&nbsp;Et revertentes paraverunt aromata, et unguenta: et sabbato quidem siluerunt secundum mandatum.</P>
<P><HR>
<CENTER>
<A HREF="luk024.htm">Next: Luke Chapter 24</A></CENTER>
</BODY>
</HTML>
