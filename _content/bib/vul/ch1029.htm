<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 29</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch1029.htm">Polyglot</A>&nbsp;
<A HREF="../kjv/ch1029.htm">KJV</A>&nbsp;
<A HREF="../sep/ch1029.htm">Sep</A>&nbsp;
<A HREF="../tan/ch1029.htm">Tan</A>&nbsp;

<BR>
<BR><A HREF="ch1.htm">1 Chronicles Index</A><BR>
&nbsp;
<A HREF="ch1028.htm">Previous</A>&nbsp;
<A HREF="ch2001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 29</H3><P><a name="001">1</A>&nbsp;Locutusque est David rex ad omnem ecclesiam: Salomonem filium meum unum elegit Deus, adhuc puerum et tenellum: opus namque grande est, neque enim homini pr&#230;paratur habitatio, sed Deo.</P>
<P><a name="002">2</A>&nbsp;Ego autem totis viribus meis pr&#230;paravi impensas domus Dei mei. Aurum ad vasa aurea, et argentum in argentea, &#230;s in &#230;nea, ferrum in ferrea, ligna ad lignea: et lapides onychinos, et quasi stibinos, et diversorum colorum, omnemque pretiosum lapidem, et marmor Parium abundantissime:</P>
<P><a name="003">3</A>&nbsp;et super h&#230;c qu&#230; obtuli in domum Dei mei de peculio meo aurum et argentum, do in templum Dei mei, exceptis his qu&#230; pr&#230;paravi in &#230;dem sanctam.</P>
<P><a name="004">4</A>&nbsp;Tria millia talenta auri de auro Ophir, et septem millia talentorum argenti probatissimi ad deaurandos parietes templi.</P>
<P><a name="005">5</A>&nbsp;Et ubicumque opus est aurum de auro, et ubicumque opus est argentum de argento, opera fiant per manus artificum: et si quis sponte offert, impleat manum suam hodie, et offerat quod voluerit Domino.</P>
<P><a name="006">6</A>&nbsp;Polliciti sunt itaque principes familiarum, et proceres tribuum Isra&#235;l, tribuni quoque, et centuriones, et principes possessionum regis.</P>
<P><a name="007">7</A>&nbsp;Dederuntque in opera domus Dei auri talenta quinque millia, et solidos decem millia: argenti talenta decem millia, et &#230;ris talenta decem et octo millia: ferri quoque centum millia talentorum.</P>
<P><a name="008">8</A>&nbsp;Et apud quemcumque inventi sunt lapides, dederunt in thesauros domus Domini per manum Jahiel Gersonitis.<BR>
</P>
<P><a name="009">9</A>&nbsp;L&#230;tatusque est populus cum vota sponte promitterent, quia corde toto offerebant ea Domino: sed et David rex l&#230;tatus est gaudio magno.</P>
<P><a name="010">10</A>&nbsp;Et benedixit Domino coram universa multitudine, et ait: Benedictus es, Domine Deus Isra&#235;l patris nostri, ab &#230;terno in &#230;ternum.</P>
<P><a name="011">11</A>&nbsp;Tua est, Domine, magnificentia, et potentia, et gloria, atque victoria: et tibi laus: cuncta enim qu&#230; in c&#230;lo sunt et in terra, tua sunt: tuum, Domine, regnum, et tu es super omnes principes.</P>
<P><a name="012">12</A>&nbsp;Tu&#230; diviti&#230;, et tua est gloria: tu dominaris omnium. In manu tua virtus et potentia: in manu tua magnitudo, et imperium omnium.</P>
<P><a name="013">13</A>&nbsp;Nunc igitur Deus noster, confitemur tibi, et laudamus nomen tuum inclytum.</P>
<P><a name="014">14</A>&nbsp;Quis ego, et quis populus meus, ut possimus h&#230;c tibi universa promittere? Tua sunt omnia: et qu&#230; de manu tua accepimus, dedimus tibi.</P>
<P><a name="015">15</A>&nbsp;Peregrini enim sumus coram te, et adven&#230;, sicut omnes patres nostri. Dies nostri quasi umbra super terram, et nulla est mora.</P>
<P><a name="016">16</A>&nbsp;Domine Deus noster, omnis h&#230;c copia quam paravimus ut &#230;dificaretur domus nomini sancto tuo, de manu tua est, et tua sunt omnia.</P>
<P><a name="017">17</A>&nbsp;Scio, Deus meus, quod probes corda, et simplicitatem diligas, unde et ego in simplicitate cordis mei l&#230;tus obtuli universa h&#230;c: et populum tuum qui hic repertus est, vidi cum ingenti gaudio tibi offerre donaria.</P>
<P><a name="018">18</A>&nbsp;Domine Deus Abraham, et Isaac, et Isra&#235;l patrum nostrorum, custodi in &#230;ternum hanc voluntatem cordis eorum, et semper in venerationem tui mens ista permaneat.</P>
<P><a name="019">19</A>&nbsp;Salomoni quoque filio meo da cor perfectum, ut custodiat mandata tua, testimonia tua, et c&#230;remonias tuas, et faciat universa: et &#230;dificet &#230;dem, cujus impensas paravi.</P>
<P><a name="020">20</A>&nbsp;Pr&#230;cepit autem David univers&#230; ecclesi&#230;: Benedicite Domino Deo nostro. Et benedixit omnis ecclesia Domino Deo patrum suorum: et inclinaverunt se, et adoraverunt Deum, et deinde regem.</P>
<P><a name="021">21</A>&nbsp;Immolaveruntque victimas Domino: et obtulerunt holocausta die sequenti, tauros mille, arietes mille, agnos mille cum libaminibus suis, et universo ritu abundantissime in omnem Isra&#235;l.</P>
<P><a name="022">22</A>&nbsp;Et comederunt, et biberunt coram Domino in die illo cum grandi l&#230;titia. Et unxerunt secundo Salomonem filium David. Unxerunt autem eum Domino in principem, et Sadoc in pontificem.</P>
<P><a name="023">23</A>&nbsp;Seditque Salomon super solium Domini in regem pro David patre suo, et cunctis placuit: et paruit illi omnis Isra&#235;l.</P>
<P><a name="024">24</A>&nbsp;Sed et universi principes, et potentes, et cuncti filii regis David dederunt manum, et subjecti fuerunt Salomoni regi.</P>
<P><a name="025">25</A>&nbsp;Magnificavit ergo Dominus Salomonem super omnem Isra&#235;l: et dedit illi gloriam regni, qualem nullus habuit ante eum rex Isra&#235;l.</P>
<P><a name="026">26</A>&nbsp;Igitur David filius Isai regnavit super universum Isra&#235;l.</P>
<P><a name="027">27</A>&nbsp;Et dies quibus regnavit super Isra&#235;l, fuerunt quadraginta anni: in Hebron regnavit septem annis, et in Jerusalem annis triginta tribus.</P>
<P><a name="028">28</A>&nbsp;Et mortuus est in senectute bona, plenus dierum, et divitiis, et gloria: et regnavit Salomon filius ejus pro eo.<BR>
</P>
<P><a name="029">29</A>&nbsp;Gesta autem David regis priora et novissima scripta sunt in libro Samuelis videntis, et in libro Nathan prophet&#230;, atque in volumine Gad videntis:</P>
<P><a name="030">30</A>&nbsp;universique regni ejus, et fortitudinis, et temporum qu&#230; transierunt sub eo, sive in Isra&#235;l, sive in cunctis regnis terrarum.</P>
<P></P>
<P><HR>
<CENTER>
<A HREF="ch2001.htm">Next: 2 Chronicles Chapter 1</A></CENTER>
</BODY>
</HTML>
