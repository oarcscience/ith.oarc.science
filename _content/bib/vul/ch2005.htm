<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2005.htm">Polyglot</A>&nbsp;
<A HREF="../kjv/ch2005.htm">KJV</A>&nbsp;
<A HREF="../sep/ch2005.htm">Sep</A>&nbsp;
<A HREF="../tan/ch2005.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2004.htm">Previous</A>&nbsp;
<A HREF="ch2006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 5</H3><P><a name="001">1</A>&nbsp;Intulit igitur Salomon omnia qu&#230; voverat David pater suus: argentum, et aurum, et universa vasa posuit in thesauris domus Dei.</P>
<P><a name="002">2</A>&nbsp;Post qu&#230; congregavit majores natu Isra&#235;l, et cunctos principes tribuum, et capita familiarum de filiis Isra&#235;l in Jerusalem, ut adducerent arcam f&#156;deris Domini de civitate David, qu&#230; est Sion.</P>
<P><a name="003">3</A>&nbsp;Venerunt itaque ad regem omnes viri Isra&#235;l in die solemni mensis septimi.</P>
<P><a name="004">4</A>&nbsp;Cumque venissent cuncti seniorum Isra&#235;l, portaverunt Levit&#230; arcam,</P>
<P><a name="005">5</A>&nbsp;et intulerunt eam, et omnem paraturam tabernaculi. Porro vasa sanctuarii, qu&#230; erant in tabernaculo, portaverunt sacerdotes cum Levitis.</P>
<P><a name="006">6</A>&nbsp;Rex autem Salomon, et universus c&#156;tus Isra&#235;l, et omnes qui fuerunt congregati ante arcam, immolabant arietes et boves absque ullo numero: tanta enim erat multitudo victimarum.</P>
<P><a name="007">7</A>&nbsp;Et intulerunt sacerdotes arcam f&#156;deris Domini in locum suum, id est, ad oraculum templi, in Sancta sanctorum subter alas cherubim:</P>
<P><a name="008">8</A>&nbsp;ita ut cherubim expanderent alas suas super locum in quo posita erat arca, et ipsam arcam tegerent cum vectibus suis.</P>
<P><a name="009">9</A>&nbsp;Vectium autem quibus portabatur arca, quia paululum longiores erant, capita parebant ante oraculum: si vero quis paululum fuisset extrinsecus, eos videre non poterat. Fuit itaque arca ibi usque in pr&#230;sentem diem.</P>
<P><a name="010">10</A>&nbsp;Nihilque erat aliud in arca, nisi du&#230; tabul&#230; quas posuerat Moyses in Horeb, quando legem dedit Dominus filiis Isra&#235;l egredientibus ex &#198;gypto.</P>
<P><a name="011">11</A>&nbsp;Egressis autem sacerdotibus de sanctuario (omnes enim sacerdotes qui ibi potuerant inveniri, sanctificati sunt: nec adhuc in illo tempore vices et ministeriorum ordo inter eos divisus erat),</P>
<P><a name="012">12</A>&nbsp;tam Levit&#230; quam cantores, id est, et qui sub Asaph erant, et qui sub Eman, et qui sub Idithun, filii et fratres eorum vestiti byssinis, cymbalis, et psalteriis, et citharis concrepabant, stantes ad orientalem plagam altaris: et cum eis sacerdotes centum viginti canentes tubis.</P>
<P><a name="013">13</A>&nbsp;Igitur cunctis pariter, et tubis, et voce, et cymbalis, et organis, et diversi generis musicorum concinentibus, et vocem in sublime tollentibus, longe sonitus audiebatur, ita ut cum Dominum laudare c&#156;pissent et dicere: Confitemini Domino quoniam bonus, quoniam in &#230;ternum misericordia ejus: impleretur domus Dei nube,</P>
<P><a name="014">14</A>&nbsp;nec possent sacerdotes stare et ministrare propter caliginem. Compleverat enim gloria Domini domum Dei.</P>
<P><HR>
<CENTER>
<A HREF="ch2006.htm">Next: 2 Chronicles Chapter 6</A></CENTER>
</BODY>
</HTML>
