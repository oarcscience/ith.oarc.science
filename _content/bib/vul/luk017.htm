<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 17</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/luk017">Polyglot</A>&nbsp;
<A HREF="../gnt/luk017">GNT</A>&nbsp;
<A HREF="../kjv/luk017">KJV</A>&nbsp;

<BR>
<BR><A HREF="luk">Luke Index</A><BR>
&nbsp;
<A HREF="luk016">Previous</A>&nbsp;
<A HREF="luk018">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 17</H3><P><a name="001">1</A>&nbsp;Et ait ad discipulos suos: Impossibile est ut non veniant scandala: v&#230; autem illi per quem veniunt.</P>
<P><a name="002">2</A>&nbsp;Utilius est illi si lapis molaris imponatur circa collum ejus, et projiciatur in mare quam ut scandalizet unum de pusillis istis.</P>
<P><a name="003">3</A>&nbsp;Attendite vobis: Si peccaverit in te frater tuus, increpa illum: et si p&#156;nitentiam egerit, dimitte illi.</P>
<P><a name="004">4</A>&nbsp;Et si septies in die peccaverit in te, et septies in die conversus fuerit ad te, dicens: P&#156;nitet me, dimitte illi.</P>
<P><a name="005">5</A>&nbsp;Et dixerunt apostoli Domino: Adauge nobis fidem.</P>
<P><a name="006">6</A>&nbsp;Dixit autem Dominus: Si habueritis fidem sicut granum sinapis, dicetis huic arbori moro: Eradicare, et transplantare in mare, et obediet vobis.</P>
<P><a name="007">7</A>&nbsp;Quis autem vestrum habens servum arantem aut pascentem, qui regresso de agro dicat illi: Statim transi, recumbe:</P>
<P><a name="008">8</A>&nbsp;et non dicat ei: Para quod c&#156;nem, et pr&#230;cinge te, et ministra mihi donec manducem, et bibam, et post h&#230;c tu manducabis, et bibes?</P>
<P><a name="009">9</A>&nbsp;Numquid gratiam habet servo illi, quia fecit qu&#230; ei imperaverat?</P>
<P><a name="010">10</A>&nbsp;non puto. Sic et vos cum feceritis omnia qu&#230; pr&#230;cepta sunt vobis, dicite: Servi inutiles sumus: quod debuimus facere, fecimus.<BR>
</P>
<P><a name="011">11</A>&nbsp;Et factum est, dum iret in Jerusalem, transibat per mediam Samariam et Galil&#230;am.</P>
<P><a name="012">12</A>&nbsp;Et cum ingrederetur quoddam castellum, occurrerunt ei decem viri leprosi, qui steterunt a longe:</P>
<P><a name="013">13</A>&nbsp;et levaverunt vocem, dicentes: Jesu pr&#230;ceptor, miserere nostri.</P>
<P><a name="014">14</A>&nbsp;Quos ut vidit, dixit: Ite, ostendite vos sacerdotibus. Et factum est, dum irent, mundati sunt.</P>
<P><a name="015">15</A>&nbsp;Unus autem ex illis, ut vidit quia mundatus est, regressus est, cum magna voce magnificans Deum,</P>
<P><a name="016">16</A>&nbsp;et cecidit in faciem ante pedes ejus, gratias agens: et hic erat Samaritanus.</P>
<P><a name="017">17</A>&nbsp;Respondens autem Jesus, dixit: Nonne decem mundati sunt? et novem ubi sunt?</P>
<P><a name="018">18</A>&nbsp;Non est inventus qui rediret, et daret gloriam Deo, nisi hic alienigena.</P>
<P><a name="019">19</A>&nbsp;Et ait illi: Surge, vade: quia fides tua te salvum fecit.<BR>
</P>
<P><a name="020">20</A>&nbsp;Interrogatus autem a pharis&#230;is: Quando venit regnum Dei? respondens eis, dixit: Non venit regnum Dei cum observatione:</P>
<P><a name="021">21</A>&nbsp;neque dicent: Ecce hic, aut ecce illic. Ecce enim regnum Dei intra vos est.</P>
<P><a name="022">22</A>&nbsp;Et ait ad discipulos suos: Venient dies quando desideretis videre unum diem Filii hominis, et non videbitis.</P>
<P><a name="023">23</A>&nbsp;Et dicent vobis: Ecce hic, et ecce illic. Nolite ire, neque sectemini:</P>
<P><a name="024">24</A>&nbsp;nam, sicut fulgur coruscans de sub c&#230;lo in ea qu&#230; sub c&#230;lo sunt, fulget: ita erit Filius hominis in die sua.</P>
<P><a name="025">25</A>&nbsp;Primum autem oportet illum multa pati, et reprobari a generatione hac.</P>
<P><a name="026">26</A>&nbsp;Et sicut factum est in diebus No&#235;, ita erit et in diebus Filii hominis:</P>
<P><a name="027">27</A>&nbsp;edebant et bibebant: uxores ducebant et dabantur ad nuptias, usque in diem, qua intravit No&#235; in arcam: et venit diluvium, et perdidit omnes.</P>
<P><a name="028">28</A>&nbsp;Similiter sicut factum est in diebus Lot: edebant et bibebant, emebant et vendebant, plantabant et &#230;dificabant:</P>
<P><a name="029">29</A>&nbsp;qua die autem exiit Lot a Sodomis, pluit ignem et sulphur de c&#230;lo, et omnes perdidit:</P>
<P><a name="030">30</A>&nbsp;secundum h&#230;c erit qua die Filius hominis revelabitur.</P>
<P><a name="031">31</A>&nbsp;In illa hora, qui fuerit in tecto, et vasa ejus in domo, ne descendat tollere illa: et qui in agro, similiter non redeat retro.</P>
<P><a name="032">32</A>&nbsp;Memores estote uxoris Lot.</P>
<P><a name="033">33</A>&nbsp;Quicumque qu&#230;sierit animam suam salvam facere, perdet illam: et quicumque perdiderit illam, vivificabit eam.</P>
<P><a name="034">34</A>&nbsp;Dico vobis: In illa nocte erunt duo in lecto uno: unus assumetur, et alter relinquetur:</P>
<P><a name="035">35</A>&nbsp;du&#230; erunt molentes in unum: una assumetur, et altera relinquetur: duo in agro: unus assumetur, et alter relinquetur.</P>
<P><a name="036">36</A>&nbsp;Respondentes dicunt illi: Ubi Domine?</P>
<P><a name="037">37</A>&nbsp;Qui dixit illis: Ubicumque fuerit corpus, illuc congregabuntur et aquil&#230;.</P>
<P><HR>
<CENTER>
<A HREF="luk018">Next: Luke Chapter 18</A></CENTER>
</BODY>
</HTML>
