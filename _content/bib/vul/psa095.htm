<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 95</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa095">Polyglot</A>&nbsp;
<A HREF="../kjv/psa095">KJV</A>&nbsp;
<A HREF="../sep/psa095">Sep</A>&nbsp;
<A HREF="../tan/psa095">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa094">Previous</A>&nbsp;
<A HREF="psa096">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 95</H3><P><a name="001">1</A>&nbsp;Canticum ipsi David, quando domus &#230;dificabatur post captivitatem. [Cantate Domino canticum novum;<BR> cantate Domino omnis terra.<BR></P>
<P><a name="002">2</A>&nbsp;Cantate Domino, et benedicite nomini ejus;<BR> annuntiate de die in diem salutare ejus.<BR></P>
<P><a name="003">3</A>&nbsp;Annuntiate inter gentes gloriam ejus;<BR> in omnibus populis mirabilia ejus.<BR></P>
<P><a name="004">4</A>&nbsp;Quoniam magnus Dominus, et laudabilis nimis:<BR> terribilis est super omnes deos.<BR></P>
<P><a name="005">5</A>&nbsp;Quoniam omnes dii gentium d&#230;monia;<BR> Dominus autem c&#230;los fecit.<BR></P>
<P><a name="006">6</A>&nbsp;Confessio et pulchritudo in conspectu ejus;<BR> sanctimonia et magnificentia in sanctificatione ejus.<BR></P>
<P><a name="007">7</A>&nbsp;Afferte Domino, patri&#230; gentium,<BR> afferte Domino gloriam et honorem;<BR></P>
<P><a name="008">8</A>&nbsp;afferte Domino gloriam nomini ejus.<BR> Tollite hostias, et introite in atria ejus;<BR></P>
<P><a name="009">9</A>&nbsp;adorate Dominum in atrio sancto ejus.<BR> Commoveatur a facie ejus universa terra;<BR></P>
<P><a name="010">10</A>&nbsp;dicite in gentibus, quia Dominus regnavit.<BR> Etenim correxit orbem terr&#230;, qui non commovebitur;<BR> judicabit populos in &#230;quitate.<BR></P>
<P><a name="011">11</A>&nbsp;L&#230;tentur c&#230;li, et exsultet terra;<BR> commoveatur mare et plenitudo ejus;<BR></P>
<P><a name="012">12</A>&nbsp;gaudebunt campi, et omnia qu&#230; in eis sunt.<BR> Tunc exsultabunt omnia ligna silvarum<BR></P>
<P><a name="013">13</A>&nbsp;a facie Domini, quia venit,<BR> quoniam venit judicare terram.<BR> Judicabit orbem terr&#230; in &#230;quitate,<BR> et populos in veritate sua.]</P>
<P><HR>
<CENTER>
<A HREF="psa096">Next: Psalms Chapter 96</A></CENTER>
</BODY>
</HTML>
