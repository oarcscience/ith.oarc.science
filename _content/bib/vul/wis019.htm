<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Wisdom: Wisdom Chapter 19</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/wis019">Polyglot</A>&nbsp;
<A HREF="../apo/wis019">Apo</A>&nbsp;
<A HREF="../sep/wis019">Sep</A>&nbsp;

<BR>
<BR><A HREF="wis">Wisdom Index</A><BR>
&nbsp;
<A HREF="wis018">Previous</A>&nbsp;
<A HREF="sir001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Wisdom Chapter 19</H3><P><a name="001">1</A>&nbsp;[Impiis autem usque in novissimum<BR> sine misericordia ira supervenit.<BR> Pr&#230;sciebat enim et futura illorum:<BR></P>
<P><a name="002">2</A>&nbsp;quoniam cum ipsi permisissent ut se educerent,<BR> et cum magna sollicitudine pr&#230;misissent illos,<BR> consequebantur illos, p&#156;nitentia acti.<BR></P>
<P><a name="003">3</A>&nbsp;Adhuc enim inter manus habentes luctum,<BR> et deplorantes ad monumenta mortuorum,<BR> aliam sibi assumpserunt cogitationem inscienti&#230;,<BR> et quos rogantes projecerant,<BR> hos tamquam fugitivos persequebantur.<BR></P>
<P><a name="004">4</A>&nbsp;Ducebat enim illos ad hunc finem digna necessitas;<BR> et horum qu&#230; acciderant commemorationem amittebant,<BR> ut qu&#230; deerant tormentis repleret punitio:<BR></P>
<P><a name="005">5</A>&nbsp;et populus quidem tuus mirabiliter transiret,<BR> illi autem novam mortem invenirent.<BR></P>
<P><a name="006">6</A>&nbsp;Omnis enim creatura ad suum genus ab initio refigurabatur,<BR> deserviens tuis pr&#230;ceptis,<BR> ut pueri tui custodirentur ill&#230;si.<BR></P>
<P><a name="007">7</A>&nbsp;Nam nubes castra eorum obumbrabat,<BR> et ex aqua qu&#230; ante erat, terra arida apparuit,<BR> et in mari Rubro via sine impedimento,<BR> et campus germinans de profundo nimio:<BR></P>
<P><a name="008">8</A>&nbsp;per quem omnis natio transivit qu&#230; tegebatur tua manu,<BR> videntes tua mirabilia et monstra.<BR></P>
<P><a name="009">9</A>&nbsp;Tamquam enim equi depaverunt escam,<BR> et tamquam agni exsultaverunt,<BR> magnificantes te, Domine, qui liberasti illos.<BR></P>
<P><a name="010">10</A>&nbsp;Memores enim erant adhuc eorum<BR> qu&#230; in incolatu illorum facta fuerant:<BR> quemadmodum pro natione animalium eduxit terra muscas,<BR> et pro piscibus eructavit fluvius multitudinem ranarum.<BR></P>
<P><a name="011">11</A>&nbsp;Novissime autem viderunt novam creaturam avium,<BR> cum, adducti concupiscentia, postulaverunt escas epulationis.<BR></P>
<P><a name="012">12</A>&nbsp;In allocutione enim desiderii ascendit illis de mari ortygometra:<BR> et vexationes peccatoribus supervenerunt,<BR> non sine illis qu&#230; ante facta erant argumentis per vim fulminum:<BR> juste enim patiebantur secundum suas nequitias.]<BR>
</P>
<P><a name="013">13</A>&nbsp;[Etenim detestabiliorem inhospitalitatem instituerunt:<BR> alii quidem ignotos non recipiebant advenas;<BR> alii autem bonos hospites in servitutem redigebant.<BR></P>
<P><a name="014">14</A>&nbsp;Et non solum h&#230;c, sed et alius quidam respectus illorum erat,<BR> quoniam inviti recipiebant extraneos.<BR></P>
<P><a name="015">15</A>&nbsp;Qui autem cum l&#230;titia receperunt hos<BR> qui eisdem usi erant justitiis,<BR> s&#230;vissimis afflixerunt doloribus.<BR></P>
<P><a name="016">16</A>&nbsp;Percussi sunt autem c&#230;citate:<BR> sicut illi in foribus justi,<BR> cum subitaneis cooperti essent tenebris,<BR> unusquisque transitum ostii sui qu&#230;rebat.<BR></P>
<P><a name="017">17</A>&nbsp;In se enim elementa dum convertuntur,<BR> sicut in organo qualitatis sonus immutatur,<BR> et omnia suum sonum custodiunt:<BR> unde &#230;stimari ex ipso visu certo potest.<BR></P>
<P><a name="018">18</A>&nbsp;Agrestia enim in aquatica convertebantur,<BR> et qu&#230;cumque erant natantia, in terram transibant.<BR></P>
<P><a name="019">19</A>&nbsp;Ignis in aqua valebat supra suam virtutem,<BR> et aqua extinguentis natur&#230; obliviscebatur.<BR></P>
<P><a name="020">20</A>&nbsp;Flamm&#230; e contrario corruptibilium animalium<BR> non vexaverunt carnes coambulantium,<BR> nec dissolvebant illam, qu&#230; facile dissolvebatur sicut glacies, bonam escam.<BR> In omnibus enim magnificasti populum tuum, Domine,<BR> et honorasti, et non despexisti,<BR> in omni tempore et in omni loco assistens eis.]</P>
<P></P>
<P><HR>
<CENTER>
<A HREF="sir001">Next: Sirach Chapter 1</A></CENTER>
</BODY>
</HTML>
