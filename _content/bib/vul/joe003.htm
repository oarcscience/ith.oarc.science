<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Joel: Joel Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/joe003">Polyglot</A>&nbsp;
<A HREF="../kjv/joe003">KJV</A>&nbsp;
<A HREF="../sep/joe003">Sep</A>&nbsp;
<A HREF="../tan/joe003">Tan</A>&nbsp;

<BR>
<BR><A HREF="joe">Joel Index</A><BR>
&nbsp;
<A HREF="joe002">Previous</A>&nbsp;
<A HREF="amo001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Joel Chapter 3</H3><P><a name="001">1</A>&nbsp;[Quia ecce in diebus illis, et in tempore illo,<BR> cum convertero captivitatem Juda et Jerusalem,<BR></P>
<P><a name="002">2</A>&nbsp;congregabo omnes gentes,<BR> et deducam eas in vallem Josaphat;<BR> et disceptabo cum eis ibi super populo meo,<BR> et h&#230;reditate mea Isra&#235;l,<BR> quos disperserunt in nationibus,<BR> et terram meam diviserunt.<BR></P>
<P><a name="003">3</A>&nbsp;Et super populum meum miserunt sortem;<BR> et posuerunt puerum in prostibulo,<BR> et puellam vendiderunt pro vino ut biberent.<BR></P>
<P><a name="004">4</A>&nbsp;Verum quid mihi et vobis, Tyrus et Sidon,<BR> et omnis terminus Pal&#230;stinorum?<BR> numquid ultionem vos reddetis mihi?<BR> et si ulciscimini vos contra me,<BR> cito velociter reddam vicissitudinem vobis super caput vestrum.<BR></P>
<P><a name="005">5</A>&nbsp;Argentum enim meum et aurum tulistis,<BR> et desiderabilia mea et pulcherrima intulistis in delubra vestra.<BR></P>
<P><a name="006">6</A>&nbsp;Et filios Juda et filios Jerusalem vendidistis filiis Gr&#230;corum,<BR> ut longe faceretis eos de finibus suis.<BR></P>
<P><a name="007">7</A>&nbsp;Ecce ego suscitabo eos de loco in quo vendidistis eos,<BR> et convertam retributionem vestram in caput vestrum.<BR></P>
<P><a name="008">8</A>&nbsp;Et vendam filios vestros et filias vestras in manibus filiorum Juda,<BR> et venundabunt eos Sab&#230;is, genti longinqu&#230;,<BR> quia Dominus locutus est.<BR></P>
<P><a name="009">9</A>&nbsp;Clamate hoc in gentibus,<BR> sanctificate bellum,<BR> suscitate robustos:<BR> accedant, ascendant omnes viri bellatores.<BR></P>
<P><a name="010">10</A>&nbsp;Concidite aratra vestra in gladios,<BR> et ligones vestros in lanceas.<BR> Infirmus dicat: Quia fortis ego sum.<BR></P>
<P><a name="011">11</A>&nbsp;Erumpite, et venite, omnes gentes de circuitu,<BR> et congregamini;<BR> ibi occumbere faciet Dominus robustos tuos.<BR></P>
<P><a name="012">12</A>&nbsp;Consurgant, et ascendant gentes in vallem Josaphat,<BR> quia ibi sedebo ut judicem omnes gentes in circuitu.<BR></P>
<P><a name="013">13</A>&nbsp;Mittite falces, quoniam maturavit messis;<BR> venite, et descendite,<BR> quia plenum est torcular, exuberant torcularia:<BR> quia multiplicata est malitia eorum.<BR></P>
<P><a name="014">14</A>&nbsp;Populi, populi, in valle concisionis,<BR> quia juxta est dies Domini in valle concisionis.<BR></P>
<P><a name="015">15</A>&nbsp;Sol et luna obtenebrati sunt,<BR> et stell&#230; retraxerunt splendorem suum.<BR></P>
<P><a name="016">16</A>&nbsp;Et Dominus de Sion rugiet,<BR> et de Jerusalem dabit vocem suam,<BR> et movebuntur c&#230;li et terra;<BR> et Dominus spes populi sui,<BR> et fortitudo filiorum Isra&#235;l.<BR></P>
<P><a name="017">17</A>&nbsp;Et scietis quia ego Dominus Deus vester,<BR> habitans in Sion monte sancto meo;<BR> et erit Jerusalem sancta,<BR> et alieni non transibunt per eam amplius.<BR></P>
<P><a name="018">18</A>&nbsp;Et erit in die illa: stillabunt montes dulcedinem,<BR> et colles fluent lacte,<BR> et per omnes rivos Juda ibunt aqu&#230;;<BR> et fons de domo Domini egredietur,<BR> et irrigabit torrentem spinarum.<BR></P>
<P><a name="019">19</A>&nbsp;&#198;gyptus in desolationem erit,<BR> et Idum&#230;a in desertum perditionis,<BR> pro eo quod inique egerint in filios Juda,<BR> et effuderint sanguinem innocentem in terra sua.<BR></P>
<P><a name="020">20</A>&nbsp;Et Jud&#230;a in &#230;ternum habitabitur,<BR> et Jerusalem in generationem et generationem.<BR></P>
<P><a name="021">21</A>&nbsp;Et mundabo sanguinem eorum, quem non mundaveram;<BR> et Dominus commorabitur in Sion.]</P>
<P></P>
<P><HR>
<CENTER>
<A HREF="amo001">Next: Amos Chapter 1</A></CENTER>
</BODY>
</HTML>
