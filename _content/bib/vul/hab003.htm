<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Habakkuk: Habakkuk Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/hab003">Polyglot</A>&nbsp;
<A HREF="../kjv/hab003">KJV</A>&nbsp;
<A HREF="../sep/hab003">Sep</A>&nbsp;
<A HREF="../tan/hab003">Tan</A>&nbsp;

<BR>
<BR><A HREF="hab">Habakkuk Index</A><BR>
&nbsp;
<A HREF="hab002">Previous</A>&nbsp;
<A HREF="zep001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Habakkuk Chapter 3</H3><P><a name="001">1</A>&nbsp;Oratio Habacuc prophet&#230;, pro ignorantiis.<BR>
</P>
<P><a name="002">2</A>&nbsp;[Domine, audivi auditionem tuam, et timui.<BR> Domine, opus tuum, in medio annorum vivifica illud;<BR> in medio annorum notum facies:<BR> cum iratus fueris, misericordi&#230; recordaberis.<BR></P>
<P><a name="003">3</A>&nbsp;Deus ab austro veniet,<BR> et Sanctus de monte Pharan:<BR> operuit c&#230;los gloria ejus,<BR> et laudis ejus plena est terra.<BR></P>
<P><a name="004">4</A>&nbsp;Splendor ejus ut lux erit,<BR> cornua in manibus ejus:<BR> ibi abscondita est fortitudo ejus.<BR></P>
<P><a name="005">5</A>&nbsp;Ante faciem ejus ibit mors,<BR> et egredietur diabolus ante pedes ejus.<BR></P>
<P><a name="006">6</A>&nbsp;Stetit, et mensus est terram;<BR> aspexit, et dissolvit gentes,<BR> et contriti sunt montes s&#230;culi:<BR> incurvati sunt colles mundi ab itineribus &#230;ternitatis ejus.<BR></P>
<P><a name="007">7</A>&nbsp;Pro iniquitate vidi tentoria &#198;thiopi&#230;;<BR> turbabuntur pelles terr&#230; Madian.<BR></P>
<P><a name="008">8</A>&nbsp;Numquid in fluminibus iratus es, Domine?<BR> aut in fluminibus furor tuus?<BR> vel in mari indignatio tua?<BR> Qui ascendes super equos tuos, et quadrig&#230; tu&#230; salvatio.<BR></P>
<P><a name="009">9</A>&nbsp;Suscitans suscitabis arcum tuum,<BR> juramenta tribubus qu&#230; locutus es;<BR> fluvios scindes terr&#230;.<BR></P>
<P><a name="010">10</A>&nbsp;Viderunt te, et doluerunt montes;<BR> gurges aquarum transiit:<BR> dedit abyssus vocem suam;<BR> altitudo manus suas levavit.<BR></P>
<P><a name="011">11</A>&nbsp;Sol et luna steterunt in habitaculo suo:<BR> in luce sagittarum tuarum ibunt,<BR> in splendore fulgurantis hast&#230; tu&#230;.<BR></P>
<P><a name="012">12</A>&nbsp;In fremitu conculcabis terram;<BR> in furore obstupefacies gentes.<BR></P>
<P><a name="013">13</A>&nbsp;Egressus es in salutem populi tui,<BR> in salutem cum christo tuo:<BR> percussisti caput de domo impii,<BR> denudasti fundamentum ejus usque ad collum.<BR></P>
<P><a name="014">14</A>&nbsp;Maledixisti sceptris ejus,<BR> capiti bellatorum ejus,<BR> venientibus ut turbo ad dispergendum me:<BR> exsultatio eorum, sicut ejus qui devorat pauperem in abscondito.<BR></P>
<P><a name="015">15</A>&nbsp;Viam fecisti in mari equis tuis,<BR> in luto aquarum multarum.<BR></P>
<P><a name="016">16</A>&nbsp;Audivi, et conturbatus est venter meus;<BR> a voce contremuerunt labia mea.<BR> Ingrediatur putredo in ossibus meis,<BR> et subter me scateat:<BR> ut requiescam in die tribulationis,<BR> ut ascendam ad populum accinctum nostrum.<BR></P>
<P><a name="017">17</A>&nbsp;Ficus enim non florebit,<BR> et non erit germen in vineis;<BR> mentietur opus oliv&#230;,<BR> et arva non afferent cibum:<BR> abscindetur de ovili pecus,<BR> et non erit armentum in pr&#230;sepibus.<BR></P>
<P><a name="018">18</A>&nbsp;Ego autem in Domino gaudebo;<BR> et exsultabo in Deo Jesu meo.<BR></P>
<P><a name="019">19</A>&nbsp;Deus Dominus fortitudo mea,<BR> et ponet pedes meos quasi cervorum:<BR> et super excelsa mea deducet me<BR> victor in psalmis canentem.]</P>
<P></P>
<P><HR>
<CENTER>
<A HREF="zep001">Next: Zephaniah Chapter 1</A></CENTER>
</BODY>
</HTML>
