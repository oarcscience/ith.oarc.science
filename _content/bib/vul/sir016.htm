<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 16</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir016">Polyglot</A>&nbsp;
<A HREF="../apo/sir016">Apo</A>&nbsp;
<A HREF="../sep/sir016">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir015">Previous</A>&nbsp;
<A HREF="sir017">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 16</H3><P><a name="001">1</A>&nbsp;[Ne jucunderis in filiis impiis, si multiplicentur:<BR> nec oblecteris super ipsos, si non est timor Dei in illis.<BR></P>
<P><a name="002">2</A>&nbsp;Non credas vit&#230; illorum,<BR> et ne respexeris in labores eorum.<BR></P>
<P><a name="003">3</A>&nbsp;Melior est enim unus timens Deum,<BR> quam mille filii impii:<BR></P>
<P><a name="004">4</A>&nbsp;et utile est mori sine filiis,<BR> quam relinquere filios impios.<BR></P>
<P><a name="005">5</A>&nbsp;Ab uno sensato inhabitabitur patria:<BR> tribus impiorum deseretur.<BR></P>
<P><a name="006">6</A>&nbsp;Multa talia vidit oculis meus,<BR> et fortiora horum audivit auris mea.<BR></P>
<P><a name="007">7</A>&nbsp;In synagoga peccantium exardebit ignis,<BR> et in gente incredibili exardescet ira.<BR></P>
<P><a name="008">8</A>&nbsp;Non exoraverunt pro peccatis suis antiqui gigantes,<BR> qui destructi sunt confidentes su&#230; virtuti.<BR></P>
<P><a name="009">9</A>&nbsp;Et non pepercit peregrinationi Lot,<BR> et execratus est eos pr&#230; superbia verbi illorum.<BR></P>
<P><a name="010">10</A>&nbsp;Non misertus est illis, gentem totam perdens,<BR> et extollentem se in peccatis suis.<BR></P>
<P><a name="011">11</A>&nbsp;Et sicut sexcenta millia peditum,<BR> qui congregati sunt in duritia cordis sui:<BR> et si unus fuisset cervicatus,<BR> mirum si fuisset immunis.<BR></P>
<P><a name="012">12</A>&nbsp;Misericordia enim et ira est cum illo:<BR> potens exoratio, et effundens iram.<BR></P>
<P><a name="013">13</A>&nbsp;Secundum misericordiam suam,<BR> sic correptio illius homines secundum opera sua judicat.<BR></P>
<P><a name="014">14</A>&nbsp;Non effugiet in rapina peccator,<BR> et non retardabit sufferentia misericordiam facientis.<BR></P>
<P><a name="015">15</A>&nbsp;Omnis misericordia faciet locum unicuique,<BR> secundum meritum operum suorum,<BR> et secundum intellectum peregrinationis ipsius.]<BR>
</P>
<P><a name="016">16</A>&nbsp;[Non dicas: A Deo abscondar:<BR> et ex summo, quis mei memorabitur?<BR></P>
<P><a name="017">17</A>&nbsp;in populo magno non agnoscar:<BR> qu&#230; est enim anima mea in tam immensa creatura?<BR></P>
<P><a name="018">18</A>&nbsp;Ecce c&#230;lum et c&#230;li c&#230;lorum,<BR> abyssus, et universa terra, et qu&#230; in eis sunt,<BR> in conspectu illius commovebuntur.<BR></P>
<P><a name="019">19</A>&nbsp;Montes simul, et colles, et fundamenta terr&#230;,<BR> cum conspexerit illa Deus, tremore concutientur.<BR></P>
<P><a name="020">20</A>&nbsp;Et in omnibus his insensatum est cor,<BR> et omne cor intelligitur ab illo.<BR></P>
<P><a name="021">21</A>&nbsp;Et vias illius quis intelligit,<BR> et procellam quam nec oculus videbit hominis?<BR></P>
<P><a name="022">22</A>&nbsp;Nam plurima illius opera sunt in absconsis:<BR> sed opera justiti&#230; ejus quis enuntiabit, aut quis sustinebit?<BR> longe enim est testamentum a quibusdam,<BR> et interrogatio omnium in consummatione est.<BR></P>
<P><a name="023">23</A>&nbsp;Qui minoratur corde cogitat inania,<BR> et vir imprudens et errans cogitat stulta.]<BR>
</P>
<P><a name="024">24</A>&nbsp;[Audi me, fili, et disce disciplinam sensus,<BR> et in verbis meis attende in corde tuo:<BR></P>
<P><a name="025">25</A>&nbsp;et dicam in &#230;quitate disciplinam,<BR> et scrutabor enarrare sapientiam:<BR> et in verbis meis attende in corde tuo,<BR> et dico in &#230;quitate spiritus virtutes<BR> quas posuit Deus in opera sua ab initio,<BR> et in veritate enuntio scientiam ejus.<BR></P>
<P><a name="026">26</A>&nbsp;In judicio Dei opera ejus ab initio,<BR> et ab institutione ipsorum distinxit partes illorum,<BR> et initia eorum in gentibus suis.<BR></P>
<P><a name="027">27</A>&nbsp;Ornavit in &#230;ternum opera illorum:<BR> nec esurierunt, nec laboraverunt,<BR> et non destiterunt ab operibus suis.<BR></P>
<P><a name="028">28</A>&nbsp;Unusquisque proximum sibi non angustiabit in &#230;ternum:<BR></P>
<P><a name="029">29</A>&nbsp;non sis incredibilis verbo illius.<BR></P>
<P><a name="030">30</A>&nbsp;Post h&#230;c Deus in terram respexit,<BR> et implevit illam bonis suis:<BR></P>
<P><a name="031">31</A>&nbsp;anima omnis vitalis denuntiavit ante faciem ipsius,<BR> et in ipsam iterum reversio illorum.]</P>
<P><HR>
<CENTER>
<A HREF="sir017">Next: Sirach Chapter 17</A></CENTER>
</BODY>
</HTML>
