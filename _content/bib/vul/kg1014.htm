<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Kings: 1 Kings Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg1014">Polyglot</A>&nbsp;
<A HREF="../kjv/kg1014">KJV</A>&nbsp;
<A HREF="../sep/kg1014">Sep</A>&nbsp;
<A HREF="../tan/kg1014">Tan</A>&nbsp;

<BR>
<BR><A HREF="kg1">1 Kings Index</A><BR>
&nbsp;
<A HREF="kg1013">Previous</A>&nbsp;
<A HREF="kg1015">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Kings Chapter 14</H3><P><a name="001">1</A>&nbsp;In tempore illo &#230;grotavit Abia filius Jeroboam.</P>
<P><a name="002">2</A>&nbsp;Dixitque Jeroboam uxori su&#230;: Surge, et commuta habitum, ne cognoscaris quod sis uxor Jeroboam, et vade in Silo, ubi est Ahias propheta, qui locutus est mihi quod regnaturus essem super populum hunc.</P>
<P><a name="003">3</A>&nbsp;Tolle quoque in manu tua decem panes, et crustulam, et vas mellis, et vade ad illum: ipse enim indicabit tibi quid eventurum sit puero huic.</P>
<P><a name="004">4</A>&nbsp;Fecit ut dixerat, uxor Jeroboam: et consurgens abiit in Silo, et venit in domum Ahi&#230;: at ille non poterat videre, quia caligaverant oculi ejus pr&#230; senectute.</P>
<P><a name="005">5</A>&nbsp;Dixit autem Dominus ad Ahiam: Ecce uxor Jeroboam ingreditur ut consulat te super filio suo qui &#230;grotat: h&#230;c et h&#230;c loqueris ei. Cum ergo illa intraret, et dissimularet se esse qu&#230; erat,</P>
<P><a name="006">6</A>&nbsp;audivit Ahias sonitum pedum ejus intro&#235;untis per ostium, et ait: Ingredere, uxor Jeroboam: quare aliam te esse simulas? ego autem missus sum ad te durus nuntius.</P>
<P><a name="007">7</A>&nbsp;Vade, et dic Jeroboam: H&#230;c dicit Dominus Deus Isra&#235;l: Quia exaltavi te de medio populi, et dedi te ducem super populum meum Isra&#235;l,</P>
<P><a name="008">8</A>&nbsp;et scidi regnum domus David, et dedi illud tibi, et non fuisti sicut servus meus David, qui custodivit mandata mea, et secutus est me in toto corde suo, faciens quod placitum esset in conspectu meo:</P>
<P><a name="009">9</A>&nbsp;sed operatus es mala super omnes qui fuerunt ante te, et fecisti tibi deos alienos et conflatiles, ut me ad iracundiam provocares, me autem projecisti post corpus tuum:</P>
<P><a name="010">10</A>&nbsp;idcirco ecce ego inducam mala super domum Jeroboam, et percutiam de Jeroboam mingentem ad parietem, et clausum, et novissimum in Isra&#235;l: et mundabo reliquias domus Jeroboam, sicut mundari solet fimus usque ad purum.</P>
<P><a name="011">11</A>&nbsp;Qui mortui fuerint de Jeroboam in civitate, comedent eos canes: qui autem mortui fuerint in agro, vorabunt eos aves c&#230;li: quia Dominus locutus est.</P>
<P><a name="012">12</A>&nbsp;Tu igitur surge, et vade in domum tuam: et in ipso introitu pedum tuorum in urbem, morietur puer,</P>
<P><a name="013">13</A>&nbsp;et planget eum omnis Isra&#235;l, et sepeliet: iste enim solus inferetur de Jeroboam in sepulchrum, quia inventus est super eo sermo bonus a Domino Deo Isra&#235;l in domo Jeroboam.</P>
<P><a name="014">14</A>&nbsp;Constituet autem sibi Dominus regem super Isra&#235;l, qui percutiet domum Jeroboam in hac die, et in hoc tempore:</P>
<P><a name="015">15</A>&nbsp;et percutiet Dominus Deus Isra&#235;l, sicut moveri solet arundo in aqua: et evellet Isra&#235;l de terra bona hac, quam dedit patribus eorum, et ventilabit eos trans flumen: quia fecerunt sibi lucos, ut irritarent Dominum.</P>
<P><a name="016">16</A>&nbsp;Et tradet Dominus Isra&#235;l propter peccata Jeroboam, qui peccavit, et peccare fecit Isra&#235;l.</P>
<P><a name="017">17</A>&nbsp;Surrexit itaque uxor Jeroboam, et abiit, et venit in Thersa: cumque illa ingrederetur limen domus, puer mortuus est,</P>
<P><a name="018">18</A>&nbsp;et sepelierunt eum. Et planxit eum omnis Isra&#235;l juxta sermonem Domini, quem locutus est in manu servi sui Ahi&#230; prophet&#230;.<BR>
</P>
<P><a name="019">19</A>&nbsp;Reliqua autem verborum Jeroboam, quomodo pugnaverit, et quomodo regnaverit, ecce scripta sunt in libro verborum dierum regum Isra&#235;l.</P>
<P><a name="020">20</A>&nbsp;Dies autem quibus regnavit Jeroboam, viginti duo anni sunt: et dormivit cum patribus suis, regnavitque Nadab filius ejus pro eo.<BR>
</P>
<P><a name="021">21</A>&nbsp;Porro Roboam filius Salomonis regnavit in Juda. Quadraginta et unius anni erat Roboam cum regnare c&#156;pisset: decem et septem annos regnavit in Jerusalem civitate, quam elegit Dominus ut poneret nomen suum ibi, ex omnibus tribubus Isra&#235;l. Nomen autem matris ejus Naama Ammanitis.</P>
<P><a name="022">22</A>&nbsp;Et fecit Judas malum coram Domino, et irritaverunt eum super omnibus qu&#230; fecerant patres eorum in peccatis suis qu&#230; peccaverunt.</P>
<P><a name="023">23</A>&nbsp;&#198;dificaverunt enim et ipsi sibi aras, et statuas, et lucos super omnem collem excelsum, et subter omnem arborem frondosam:</P>
<P><a name="024">24</A>&nbsp;sed et effeminati fuerunt in terra, feceruntque omnes abominationes gentium quas attrivit Dominus ante faciem filiorum Isra&#235;l.</P>
<P><a name="025">25</A>&nbsp;In quinto autem anno regni Roboam, ascendit Sesac rex &#198;gypti in Jerusalem,</P>
<P><a name="026">26</A>&nbsp;et tulit thesauros domus Domini, et thesauros regios, et universa diripuit: scuta quoque aurea, qu&#230; fecerat Salomon:</P>
<P><a name="027">27</A>&nbsp;pro quibus fecit rex Roboam scuta &#230;rea, et tradidit ea in manum ducum scutariorum, et eorum qui excubabant ante ostium domus regis.</P>
<P><a name="028">28</A>&nbsp;Cumque ingrederetur rex in domum Domini, portabant ea qui pr&#230;eundi habebant officium: et postea reportabant ad armamentarium scutariorum.</P>
<P><a name="029">29</A>&nbsp;Reliqua autem sermonum Roboam, et omnia qu&#230; fecit, ecce scripta sunt in libro sermonum dierum regum Juda.</P>
<P><a name="030">30</A>&nbsp;Fuitque bellum inter Roboam et Jeroboam cunctis diebus.</P>
<P><a name="031">31</A>&nbsp;Dormivitque Roboam cum patribus suis, et sepultus est cum eis in civitate David: nomen autem matris ejus Naama Ammanitis: et regnavit Abiam filius ejus pro eo.</P>
<P><HR>
<CENTER>
<A HREF="kg1015">Next: 1 Kings Chapter 15</A></CENTER>
</BODY>
</HTML>
