<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 49</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen049">Polyglot</A>&nbsp;
<A HREF="../kjv/gen049">KJV</A>&nbsp;
<A HREF="../sep/gen049">Sep</A>&nbsp;
<A HREF="../tan/gen049">Tan</A>&nbsp;

<BR>
<BR><A HREF="gen">Genesis Index</A><BR>
&nbsp;
<A HREF="gen048">Previous</A>&nbsp;
<A HREF="gen050">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 49</H3><P><a name="001">1</A>&nbsp;Vocavit autem Jacob filios suos, et ait eis: Congregamini, ut annuntiem qu&#230; ventura sunt vobis in diebus novissimis.</P>
<P><a name="002">2</A>&nbsp;[Congregamini, et audite, filii Jacob,<BR> audite Isra&#235;l patrem vestrum:<BR></P>
<P><a name="003">3</A>&nbsp;Ruben, primogenitus meus,<BR> tu fortitudo mea, et principium doloris mei;<BR> prior in donis, major in imperio.<BR></P>
<P><a name="004">4</A>&nbsp;Effusus es sicut aqua, non crescas: quia ascendisti cubile patris tui,<BR> et maculasti stratum ejus.<BR></P>
<P><a name="005">5</A>&nbsp;Simeon et Levi fratres<BR> vasa iniquitatis bellantia.<BR></P>
<P><a name="006">6</A>&nbsp;In consilium eorum non veniat anima mea,<BR> et in c&#156;tu illorum non sit gloria mea:<BR> quia in furore suo occiderunt virum,<BR> et in voluntate sua suffoderunt murum.<BR></P>
<P><a name="007">7</A>&nbsp;Maledictus furor eorum, quia pertinax:<BR> et indignatio eorum, quia dura:<BR> dividam eos in Jacob,<BR> et dispergam eos in Isra&#235;l.<BR></P>
<P><a name="008">8</A>&nbsp;Juda, te laudabunt fratres tui:<BR> manus tua in cervicibus inimicorum tuorum,<BR> adorabunt te filii patris tui.<BR></P>
<P><a name="009">9</A>&nbsp;Catulus leonis Juda:<BR> ad pr&#230;dam, fili mi, ascendisti:<BR> requiescens accubuisti ut leo,<BR> et quasi le&#230;na: quis suscitabit eum?<BR></P>
<P><a name="010">10</A>&nbsp;Non auferetur sceptrum de Juda,<BR> et dux de femore ejus,<BR> donec veniat qui mittendus est,<BR> et ipse erit expectatio gentium.<BR></P>
<P><a name="011">11</A>&nbsp;Ligans ad vineam pullum suum,<BR> et ad vitem, o fili mi, asinam suam,<BR> lavabit in vino stolam suam<BR> et in sanguine uv&#230; pallium suum.<BR></P>
<P><a name="012">12</A>&nbsp;Pulchriores sunt oculi ejus vino,<BR> et dentes ejus lacte candidiores.<BR></P>
<P><a name="013">13</A>&nbsp;Zabulon in littore maris habitabit,<BR> et in statione navium<BR> pertingens usque ad Sidonem.<BR></P>
<P><a name="014">14</A>&nbsp;Issachar asinus fortis<BR> accubans inter terminos.<BR></P>
<P><a name="015">15</A>&nbsp;Vidit requiem, quod esset bona<BR> et terram, quod optima:<BR> et supposuit humerum suum ad portandum,<BR> factusque est tributis serviens.<BR></P>
<P><a name="016">16</A>&nbsp;Dan judicabit populum suum<BR> sicut et alia tribus in Isra&#235;l.<BR></P>
<P><a name="017">17</A>&nbsp;Fiat Dan coluber in via,<BR> cerastes in semita,<BR> mordens ungulas equi,<BR> ut cadat ascensor ejus retro.<BR></P>
<P><a name="018">18</A>&nbsp;Salutare tuum expectabo, Domine.<BR></P>
<P><a name="019">19</A>&nbsp;Gad, accinctus pr&#230;liabatur ante eum:<BR> et ipse accingetur retrorsum.<BR></P>
<P><a name="020">20</A>&nbsp;Aser, pinguis panis ejus,<BR> et pr&#230;bebit delicias regibus.<BR></P>
<P><a name="021">21</A>&nbsp;Nephthali, cervus emissus,<BR> et dans eloquia pulchritudinis.<BR></P>
<P><a name="022">22</A>&nbsp;Filius accrescens Joseph, filius accrescens et decorus aspectu:<BR> fili&#230; discurrerunt super murum.<BR></P>
<P><a name="023">23</A>&nbsp;Sed exasperaverunt eum et jurgati sunt,<BR> invideruntque illi habentes jacula.<BR></P>
<P><a name="024">24</A>&nbsp;Sedit in forti arcus ejus,<BR> et dissoluta sunt vincula brachiorum et manuum illius<BR> per manus potentis Jacob:<BR> inde pastor egressus est, lapis Isra&#235;l.<BR></P>
<P><a name="025">25</A>&nbsp;Deus patris tui erit adjutor tuus,<BR> et omnipotens benedicet tibi<BR> benedictionibus c&#230;li desuper, benedictionibus abyssi jacentis deorsum,<BR> benedictionibus uberum et vulv&#230;.<BR></P>
<P><a name="026">26</A>&nbsp;Benedictiones patris tui confortat&#230; sunt benedictionibus patrum ejus,<BR> donec veniret desiderium collium &#230;ternorum:<BR> fiant in capite Joseph,<BR> et in vertice Nazar&#230;i inter fratres suos.<BR></P>
<P><a name="027">27</A>&nbsp;Benjamin lupus rapax,<BR> mane comedat pr&#230;dam,<BR> et vespere dividet spolia.]</P>
<P><a name="028">28</A>&nbsp;Omnes hi in tribubus Isra&#235;l duodecim: h&#230;c locutus est eis pater suus, benedixitque singulis benedictionibus propriis.<BR>
</P>
<P><a name="029">29</A>&nbsp;Et pr&#230;cepit eis, dicens: Ego congregor ad populum meum: sepelite me cum patribus meis in spelunca duplici qu&#230; est in agro Ephron Heth&#230;i,</P>
<P><a name="030">30</A>&nbsp;contra Mambre in terra Chanaan, quam emit Abraham cum agro ab Ephron Heth&#230;o in possessionem sepulchri.</P>
<P><a name="031">31</A>&nbsp;Ibi sepelierunt eum, et Saram uxorem ejus: ibi sepultus est Isaac cum Rebecca conjuge sua: ibi et Lia condita jacet.</P>
<P><a name="032">32</A>&nbsp;Finitisque mandatis quibus filios instruebat, collegit pedes suos super lectulum, et obiit: appositusque est ad populum suum.</P>
<P><HR>
<CENTER>
<A HREF="gen050">Next: Genesis Chapter 50</A></CENTER>
</BODY>
</HTML>
