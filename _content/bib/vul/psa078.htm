<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 78</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa078">Polyglot</A>&nbsp;
<A HREF="../kjv/psa078">KJV</A>&nbsp;
<A HREF="../sep/psa078">Sep</A>&nbsp;
<A HREF="../tan/psa078">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa077">Previous</A>&nbsp;
<A HREF="psa079">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 78</H3><P><a name="001">1</A>&nbsp;Psalmus Asaph. [Deus, venerunt gentes in h&#230;reditatem tuam;<BR> polluerunt templum sanctum tuum;<BR> posuerunt Jerusalem in pomorum custodiam.<BR></P>
<P><a name="002">2</A>&nbsp;Posuerunt morticina servorum tuorum escas volatilibus c&#230;li;<BR> carnes sanctorum tuorum bestiis terr&#230;.<BR></P>
<P><a name="003">3</A>&nbsp;Effuderunt sanguinem eorum tamquam aquam in circuitu Jerusalem,<BR> et non erat qui sepeliret.<BR></P>
<P><a name="004">4</A>&nbsp;Facti sumus opprobrium vicinis nostris;<BR> subsannatio et illusio his qui in circuitu nostro sunt.<BR></P>
<P><a name="005">5</A>&nbsp;Usquequo, Domine, irasceris in finem?<BR> accendetur velut ignis zelus tuus?<BR></P>
<P><a name="006">6</A>&nbsp;Effunde iram tuam in gentes qu&#230; te non noverunt,<BR> et in regna qu&#230; nomen tuum non invocaverunt:<BR></P>
<P><a name="007">7</A>&nbsp;quia comederunt Jacob,<BR> et locum ejus desolaverunt.<BR></P>
<P><a name="008">8</A>&nbsp;Ne memineris iniquitatum nostrarum antiquarum;<BR> cito anticipent nos misericordi&#230; tu&#230;,<BR> quia pauperes facti sumus nimis.<BR></P>
<P><a name="009">9</A>&nbsp;Adjuva nos, Deus salutaris noster,<BR> et propter gloriam nominis tui, Domine, libera nos:<BR> et propitius esto peccatis nostris, propter nomen tuum.<BR></P>
<P><a name="010">10</A>&nbsp;Ne forte dicant in gentibus: Ubi est Deus eorum?<BR> et innotescat in nationibus coram oculis nostris<BR> ultio sanguinis servorum tuorum qui effusus est.<BR></P>
<P><a name="011">11</A>&nbsp;Intro&#235;at in conspectu tuo gemitus compeditorum;<BR> secundum magnitudinem brachii tui posside filios mortificatorum:<BR></P>
<P><a name="012">12</A>&nbsp;et redde vicinis nostris septuplum in sinu eorum;<BR> improperium ipsorum quod exprobraverunt tibi, Domine.<BR></P>
<P><a name="013">13</A>&nbsp;Nos autem populus tuus, et oves pascu&#230; tu&#230;,<BR> confitebimur tibi in s&#230;culum;<BR> in generationem et generationem annuntiabimus laudem tuam.]</P>
<P><HR>
<CENTER>
<A HREF="psa079">Next: Psalms Chapter 79</A></CENTER>
</BODY>
</HTML>
