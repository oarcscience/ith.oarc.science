<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Revelation: Revelation Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/rev007">Polyglot</A>&nbsp;
<A HREF="../gnt/rev007">GNT</A>&nbsp;
<A HREF="../kjv/rev007">KJV</A>&nbsp;

<BR>
<BR><A HREF="rev">Revelation Index</A><BR>
&nbsp;
<A HREF="rev006">Previous</A>&nbsp;
<A HREF="rev008">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Revelation Chapter 7</H3><P><a name="001">1</A>&nbsp;Post h&#230;c vidi quatuor angelos stantes super quatuor angulos terr&#230;, tenentes quatuor ventos terr&#230;, ne flarent super terram, neque super mare, neque in ullam arborem.</P>
<P><a name="002">2</A>&nbsp;Et vidi alterum angelum ascendentem ab ortu solis, habentem signum Dei vivi: et clamavit voce magna quatuor angelis, quibus datum est nocere terr&#230; et mari,</P>
<P><a name="003">3</A>&nbsp;dicens: Nolite nocere terr&#230;, et mari, neque arboribus, quoadusque signemus servos Dei nostri in frontibus eorum.<BR>
</P>
<P><a name="004">4</A>&nbsp;Et audivi numerum signatorum, centum quadraginta quatuor millia signati, ex omni tribu filiorum Isra&#235;l.</P>
<P><a name="005">5</A>&nbsp;Ex tribu Juda duodecim millia signati: ex tribu Ruben duodecim millia signati: ex tribu Gad duodecim millia signati:</P>
<P><a name="006">6</A>&nbsp;ex tribu Aser duodecim millia signati: ex tribu Nephthali duodecim millia signati: ex tribu Manasse duodecim millia signati:</P>
<P><a name="007">7</A>&nbsp;ex tribu Simeon duodecim millia signati: ex tribu Levi duodecim millia signati: ex tribu Issachar duodecim millia signati:</P>
<P><a name="008">8</A>&nbsp;ex tribu Zabulon duodecim millia signati: ex tribu Joseph duodecim millia signati: ex tribu Benjamin duodecim millia signati.<BR>
</P>
<P><a name="009">9</A>&nbsp;Post h&#230;c vidi turbam magnam, quam dinumerare nemo poterat, ex omnibus gentibus, et tribubus, et populis, et linguis: stantes ante thronum, et in conspectu Agni, amicti stolis albis, et palm&#230; in manibus eorum:</P>
<P><a name="010">10</A>&nbsp;et clamabant voce magna, dicentes: Salus Deo nostro, qui sedet super thronum, et Agno.</P>
<P><a name="011">11</A>&nbsp;Et omnes angeli stabant in circuitu throni, et seniorum, et quatuor animalium: et ceciderunt in conspectu throni in facies suas, et adoraverunt Deum,</P>
<P><a name="012">12</A>&nbsp;dicentes: Amen. Benedictio, et claritas, et sapientia, et gratiarum actio, honor, et virtus, et fortitudo Deo nostro in s&#230;cula s&#230;culorum. Amen.</P>
<P><a name="013">13</A>&nbsp;Et respondit unus de senioribus et dixit mihi: Hi, qui amicti sunt stolis albis, qui sunt? et unde venerunt?</P>
<P><a name="014">14</A>&nbsp;Et dixi illi: Domine mi, tu scis. Et dixit mihi: Hi sunt, qui venerunt de tribulatione magna, et laverunt stolas suas, et dealbaverunt eas in sanguine Agni.</P>
<P><a name="015">15</A>&nbsp;Ideo sunt ante thronum Dei, et serviunt ei die ac nocte in templo ejus: et qui sedet in throno, habitabit super illos:</P>
<P><a name="016">16</A>&nbsp;non esurient, neque sitient amplius, nec cadet super illos sol, neque ullus &#230;stus:</P>
<P><a name="017">17</A>&nbsp;quoniam Agnus, qui in medio throni est, reget illos et deducet eos ad vit&#230; fontes aquarum, et absterget Deus omnem lacrimam ab oculis eorum.</P>
<P><HR>
<CENTER>
<A HREF="rev008">Next: Revelation Chapter 8</A></CENTER>
</BODY>
</HTML>
