<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 25</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev025">Polyglot</A>&nbsp;
<A HREF="../kjv/lev025">KJV</A>&nbsp;
<A HREF="../sep/lev025">Sep</A>&nbsp;
<A HREF="../tan/lev025">Tan</A>&nbsp;

<BR>
<BR><A HREF="lev">Leviticus Index</A><BR>
&nbsp;
<A HREF="lev024">Previous</A>&nbsp;
<A HREF="lev026">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 25</H3><P><a name="001">1</A>&nbsp;Locutusque est Dominus ad Moysen in monte Sinai, dicens:</P>
<P><a name="002">2</A>&nbsp;Loquere filiis Isra&#235;l, et dices ad eos: Quando ingressi fueritis terram quam ego dabo vobis, sabbatizes sabbatum Domino.</P>
<P><a name="003">3</A>&nbsp;Sex annis seres agrum tuum, et sex annis putabis vineam tuam, colligesque fructus ejus:</P>
<P><a name="004">4</A>&nbsp;septimo autem anno sabbatum erit terr&#230;, requietionis Domini: agrum non seres, et vineam non putabis.</P>
<P><a name="005">5</A>&nbsp;Qu&#230; sponte gignet humus, non metes: et uvas primitiarum tuarum non colliges quasi vindemiam: annus enim requietionis terr&#230; est:</P>
<P><a name="006">6</A>&nbsp;sed erunt vobis in cibum, tibi et servo tuo, ancill&#230; et mercenario tuo, et adven&#230; qui peregrinantur apud te:</P>
<P><a name="007">7</A>&nbsp;jumentis tuis et pecoribus, omnia qu&#230; nascuntur pr&#230;bebunt cibum.<BR>
</P>
<P><a name="008">8</A>&nbsp;Numerabis quoque tibi septem hebdomadas annorum, id est, septies septem, qu&#230; simul faciunt annos quadraginta novem:</P>
<P><a name="009">9</A>&nbsp;et clanges buccina mense septimo, decima die mensis, propitiationis tempore, in universa terra vestra.</P>
<P><a name="010">10</A>&nbsp;Sanctificabisque annum quinquagesimum, et vocabis remissionem cunctis habitatoribus terr&#230; tu&#230;: ipse est enim jubil&#230;us. Revertetur homo ad possessionem suam, et unusquisque rediet ad familiam pristinam:</P>
<P><a name="011">11</A>&nbsp;quia jubil&#230;us est, et quinquagesimus annus. Non seretis neque metetis sponte in agro nascentia, et primitias vindemi&#230; non colligetis,</P>
<P><a name="012">12</A>&nbsp;ob sanctificationem jubil&#230;i: sed statim oblata comedetis.<BR>
</P>
<P><a name="013">13</A>&nbsp;Anno jubil&#230;i, redient omnes ad possessiones suas.</P>
<P><a name="014">14</A>&nbsp;Quando vendes quippiam civi tuo, vel emes ab eo, ne contristes fratrem tuum, sed juxta numerum annorum jubil&#230;i emes ab eo,</P>
<P><a name="015">15</A>&nbsp;et juxta supputationem frugum vendet tibi.</P>
<P><a name="016">16</A>&nbsp;Quanto plures anni remanserint post jubil&#230;um, tanto crescet et pretium: et quanto minus temporis numeraveris, tanto minoris et emptio constabit: tempus enim frugum vendet tibi.</P>
<P><a name="017">17</A>&nbsp;Nolite affligere contribules vestros, sed timeat unusquisque Deum suum, quia ego Dominus Deus vester.</P>
<P><a name="018">18</A>&nbsp;Facite pr&#230;cepta mea, et judicia custodite, et implete ea: ut habitare possitis in terra absque ullo pavore,</P>
<P><a name="019">19</A>&nbsp;et gignat vobis humus fructus suos, quibus vescamini usque ad saturitatem, nullius impetum formidantes.</P>
<P><a name="020">20</A>&nbsp;Quod si dixeritis: Quid comedemus anno septimo, si non severimus, neque collegerimus fruges nostras?</P>
<P><a name="021">21</A>&nbsp;dabo benedictionem meam vobis anno sexto, et faciet fructus trium annorum:</P>
<P><a name="022">22</A>&nbsp;seretisque anno octavo, et comedetis veteres fruges usque ad nonum annum: donec nova nascantur, edetis vetera.</P>
<P><a name="023">23</A>&nbsp;Terra quoque non vendetur in perpetuum, quia mea est, et vos adven&#230; et coloni mei estis:</P>
<P><a name="024">24</A>&nbsp;unde cuncta regio possessionis vestr&#230; sub redemptionis conditione vendetur.</P>
<P><a name="025">25</A>&nbsp;Si attenuatus frater tuus vendiderit possessiunculam suam, et voluerit propinquus ejus, potest redimere quod ille vendiderat.</P>
<P><a name="026">26</A>&nbsp;Sin autem non habuerit proximum, et ipse pretium ad redimendum potuerit invenire,</P>
<P><a name="027">27</A>&nbsp;computabuntur fructus ex eo tempore quo vendidit: et quod reliquum est, reddet emptori, sicque recipiet possessionem suam.</P>
<P><a name="028">28</A>&nbsp;Quod si non invenerit manus ejus ut reddat pretium, habebit emptor quod emerat, usque ad annum jubil&#230;um. In ipso enim omnis venditio redibit ad dominum et ad possessorem pristinum.</P>
<P><a name="029">29</A>&nbsp;Qui vendiderit domum intra urbis muros, habebit licentiam redimendi, donec unus impleatur annus.</P>
<P><a name="030">30</A>&nbsp;Si non redemerit, et anni circulus fuerit evolutus, emptor possidebit eam, et posteri ejus in perpetuum, et redimi non poterit, etiam in jubil&#230;o.</P>
<P><a name="031">31</A>&nbsp;Sin autem in villa domus, qu&#230; muros non habet, agrorum jure vendetur: si ante redempta non fuerit, in jubil&#230;o revertetur ad dominum.</P>
<P><a name="032">32</A>&nbsp;&#198;des Levitarum qu&#230; in urbibus sunt, semper possunt redimi:</P>
<P><a name="033">33</A>&nbsp;si redempt&#230; non fuerint, in jubil&#230;o revertentur ad dominos, quia domus urbium Levitarum pro possessionibus sunt inter filios Isra&#235;l.</P>
<P><a name="034">34</A>&nbsp;Suburbana autem eorum non veneant, quia possessio sempiterna est.<BR>
</P>
<P><a name="035">35</A>&nbsp;Si attenuatus fuerit frater tuus, et infirmus manu, et susceperis eum quasi advenam et peregrinum, et vixerit tecum,</P>
<P><a name="036">36</A>&nbsp;ne accipias usuras ab eo, nec amplius quam dedisti: time Deum tuum, ut vivere possit frater tuus apud te.</P>
<P><a name="037">37</A>&nbsp;Pecuniam tuam non dabis ei ad usuram, et frugum superabundantiam non exiges.</P>
<P><a name="038">38</A>&nbsp;Ego Dominus Deus vester, qui eduxi vos de terra &#198;gypti, ut darem vobis terram Chanaan, et essem vester Deus.<BR>
</P>
<P><a name="039">39</A>&nbsp;Si paupertate compulsus vendiderit se tibi frater tuus, non eum opprimes servitute famulorum,</P>
<P><a name="040">40</A>&nbsp;sed quasi mercenarius et colonus erit: usque ad annum jubil&#230;um operabitur apud te,</P>
<P><a name="041">41</A>&nbsp;et postea egredietur cum liberis suis, et revertetur ad cognationem, ad possessionem patrum suorum.</P>
<P><a name="042">42</A>&nbsp;Mei enim servi sunt, et ego eduxi eos de terra &#198;gypti: non veneant conditione servorum:</P>
<P><a name="043">43</A>&nbsp;ne affligas eum per potentiam, sed metuito Deum tuum.</P>
<P><a name="044">44</A>&nbsp;Servus et ancilla sint vobis de nationibus qu&#230; in circuitu vestro sunt:</P>
<P><a name="045">45</A>&nbsp;et de advenis qui peregrinantur apud vos, vel qui ex his nati fuerint in terra vestra, hos habebitis famulos:</P>
<P><a name="046">46</A>&nbsp;et h&#230;reditario jure transmittetis ad posteros, ac possidebitis in &#230;ternum: fratres autem vestros filios Isra&#235;l ne opprimatis per potentiam.</P>
<P><a name="047">47</A>&nbsp;Si invaluerit apud vos manus adven&#230; atque peregrini, et attenuatus frater tuus vendiderit se ei, aut cuiquam de stirpe ejus:</P>
<P><a name="048">48</A>&nbsp;post venditionem potest redimi. Qui voluerit ex fratribus suis, redimet eum,</P>
<P><a name="049">49</A>&nbsp;et patruus, et patruelis, et consanguineus, et affinis. Sin autem et ipse potuerit, redimet se,</P>
<P><a name="050">50</A>&nbsp;supputatis dumtaxat annis a tempore venditionis su&#230; usque ad annum jubil&#230;um: et pecunia, qua venditus fuerat, juxta annorum numerum, et rationem mercenarii supputata.</P>
<P><a name="051">51</A>&nbsp;Si plures fuerint anni qui remanent usque ad jubil&#230;um, secundum hos reddet et pretium:</P>
<P><a name="052">52</A>&nbsp;si pauci, ponet rationem cum eo juxta annorum numerum, et reddet emptori quod reliquum est annorum,</P>
<P><a name="053">53</A>&nbsp;quibus ante servivit mercedibus imputatis: non affliget eum violenter in conspectu tuo.</P>
<P><a name="054">54</A>&nbsp;Quod si per h&#230;c redimi non potuerit, anno jubil&#230;o egredietur cum liberis suis.</P>
<P><a name="055">55</A>&nbsp;Mei enim sunt servi filii Isra&#235;l, quos eduxi de terra &#198;gypti.</P>
<P><HR>
<CENTER>
<A HREF="lev026">Next: Leviticus Chapter 26</A></CENTER>
</BODY>
</HTML>
