<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 56</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa056.htm">Polyglot</A>&nbsp;
<A HREF="../kjv/psa056.htm">KJV</A>&nbsp;
<A HREF="../sep/psa056.htm">Sep</A>&nbsp;
<A HREF="../tan/psa056.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa055.htm">Previous</A>&nbsp;
<A HREF="psa057.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 56</H3><P><a name="001">1</A>&nbsp;In finem, ne disperdas. David in tituli inscriptionem, cum fugeret a facie Saul in speluncam.</P>
<P><a name="002">2</A>&nbsp;[Miserere mei, Deus, miserere mei,<BR> quoniam in te confidit anima mea.<BR> Et in umbra alarum tuarum sperabo,<BR> donec transeat iniquitas.<BR></P>
<P><a name="003">3</A>&nbsp;Clamabo ad Deum altissimum,<BR> Deum qui benefecit mihi.<BR></P>
<P><a name="004">4</A>&nbsp;Misit de c&#230;lo, et liberavit me;<BR> dedit in opprobrium conculcantes me.<BR> Misit Deus misericordiam suam et veritatem suam,<BR></P>
<P><a name="005">5</A>&nbsp;et eripuit animam meam de medio catulorum leonum.<BR> Dormivi conturbatus.<BR> Filii hominum dentes eorum arma et sagitt&#230;,<BR> et lingua eorum gladius acutus.<BR></P>
<P><a name="006">6</A>&nbsp;Exaltare super c&#230;los, Deus,<BR> et in omnem terram gloria tua.<BR></P>
<P><a name="007">7</A>&nbsp;Laqueum paraverunt pedibus meis,<BR> et incurvaverunt animam meam.<BR> Foderunt ante faciem meam foveam,<BR> et inciderunt in eam.</P>
<P><a name="008">8</A>&nbsp;Paratum cor meum, Deus, paratum cor meum;<BR> cantabo, et psalmum dicam.<BR></P>
<P><a name="009">9</A>&nbsp;Exsurge, gloria mea;<BR> exsurge, psalterium et cithara:<BR> exsurgam diluculo.<BR></P>
<P><a name="010">10</A>&nbsp;Confitebor tibi in populis, Domine,<BR> et psalmum dicam tibi in gentibus:<BR></P>
<P><a name="011">11</A>&nbsp;quoniam magnificata est usque ad c&#230;los misericordia tua,<BR> et usque ad nubes veritas tua.<BR></P>
<P><a name="012">12</A>&nbsp;Exaltare super c&#230;los, Deus,<BR> et super omnem terram gloria tua.]</P>
<P><HR>
<CENTER>
<A HREF="psa057.htm">Next: Psalms Chapter 57</A></CENTER>
</BODY>
</HTML>
