<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jonah: Jonah Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jon003">Polyglot</A>&nbsp;
<A HREF="../kjv/jon003">KJV</A>&nbsp;
<A HREF="../sep/jon003">Sep</A>&nbsp;
<A HREF="../tan/jon003">Tan</A>&nbsp;

<BR>
<BR><A HREF="jon">Jonah Index</A><BR>
&nbsp;
<A HREF="jon002">Previous</A>&nbsp;
<A HREF="jon004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jonah Chapter 3</H3><P><a name="001">1</A>&nbsp;Et factum est verbum Domini ad Jonam secundo, dicens:</P>
<P><a name="002">2</A>&nbsp;Surge, et vade in Niniven, civitatem magnam, et pr&#230;dica in ea pr&#230;dicationem quam ego loquor ad te.</P>
<P><a name="003">3</A>&nbsp;Et surrexit Jonas, et abiit in Niniven juxta verbum Domini: et Ninive erat civitas magna, itinere trium dierum.</P>
<P><a name="004">4</A>&nbsp;Et c&#156;pit Jonas introire in civitatem itinere diei unius: et clamavit, et dixit: Adhuc quadraginta dies, et Ninive subvertetur.</P>
<P><a name="005">5</A>&nbsp;Et crediderunt viri Ninivit&#230; in Deum, et pr&#230;dicaverunt jejunium, et vestiti sunt saccis, a majore usque ad minorem.</P>
<P><a name="006">6</A>&nbsp;Et pervenit verbum ad regem Ninive: et surrexit de solio suo, et abjecit vestimentum suum a se, et indutus est sacco, et sedit in cinere.</P>
<P><a name="007">7</A>&nbsp;Et clamavit, et dixit in Ninive ex ore regis et principum ejus, dicens: Homines, et jumenta, et boves, et pecora non gustent quidquam: nec pascantur, et aquam non bibant.</P>
<P><a name="008">8</A>&nbsp;Et operiantur saccis homines et jumenta, et clament ad Dominum in fortitudine: et convertatur vir a via sua mala, et ab iniquitate qu&#230; est in manibus eorum.</P>
<P><a name="009">9</A>&nbsp;Quis scit si convertatur et ignoscat Deus, et revertatur a furore ir&#230; su&#230;, et non peribimus?</P>
<P><a name="010">10</A>&nbsp;Et vidit Deus opera eorum, quia conversi sunt de via sua mala: et misertus est Deus super malitiam quam locutus fuerat ut faceret eis, et non fecit.</P>
<P><HR>
<CENTER>
<A HREF="jon004">Next: Jonah Chapter 4</A></CENTER>
</BODY>
</HTML>
