<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 55</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa055">Polyglot</A>&nbsp;
<A HREF="../kjv/psa055">KJV</A>&nbsp;
<A HREF="../sep/psa055">Sep</A>&nbsp;
<A HREF="../tan/psa055">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa054">Previous</A>&nbsp;
<A HREF="psa056">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 55</H3><P><a name="001">1</A>&nbsp;In finem, pro populo qui a sanctis longe factus est. David in tituli inscriptionem, cum tenuerunt eum Allophyli in Geth.</P>
<P><a name="002">2</A>&nbsp;[Miserere mei, Deus, quoniam conculcavit me homo;<BR> tota die impugnans, tribulavit me.<BR></P>
<P><a name="003">3</A>&nbsp;Conculcaverunt me inimici mei tota die,<BR> quoniam multi bellantes adversum me.<BR></P>
<P><a name="004">4</A>&nbsp;Ab altitudine diei timebo:<BR> ego vero in te sperabo.<BR></P>
<P><a name="005">5</A>&nbsp;In Deo laudabo sermones meos;<BR> in Deo speravi:<BR> non timebo quid faciat mihi caro.<BR></P>
<P><a name="006">6</A>&nbsp;Tota die verba mea execrabantur;<BR> adversum me omnes cogitationes eorum in malum.<BR></P>
<P><a name="007">7</A>&nbsp;Inhabitabunt, et abscondent;<BR> ipsi calcaneum meum observabunt.<BR> Sicut sustinuerunt animam meam,<BR></P>
<P><a name="008">8</A>&nbsp;pro nihilo salvos facies illos;<BR> in ira populos confringes.<BR></P>
<P><a name="009">9</A>&nbsp;Deus, vitam meam annuntiavi tibi;<BR> posuisti lacrimas meas in conspectu tuo,<BR> sicut et in promissione tua:<BR></P>
<P><a name="010">10</A>&nbsp;tunc convertentur inimici mei retrorsum.<BR> In quacumque die invocavero te,<BR> ecce cognovi quoniam Deus meus es.<BR></P>
<P><a name="011">11</A>&nbsp;In Deo laudabo verbum;<BR> in Domino laudabo sermonem.<BR> In Deo speravi:<BR> non timebo quid faciat mihi homo.<BR></P>
<P><a name="012">12</A>&nbsp;In me sunt, Deus, vota tua,<BR> qu&#230; reddam, laudationes tibi:<BR></P>
<P><a name="013">13</A>&nbsp;quoniam eripuisti animam meam de morte,<BR> et pedes meos de lapsu,<BR> ut placeam coram Deo in lumine viventium.]</P>
<P><HR>
<CENTER>
<A HREF="psa056">Next: Psalms Chapter 56</A></CENTER>
</BODY>
</HTML>
