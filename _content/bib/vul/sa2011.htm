<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Samuel: 2 Samuel Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa2011.htm">Polyglot</A>&nbsp;
<A HREF="../kjv/sa2011.htm">KJV</A>&nbsp;
<A HREF="../sep/sa2011.htm">Sep</A>&nbsp;
<A HREF="../tan/sa2011.htm">Tan</A>&nbsp;

<BR>
<BR><A HREF="sa2.htm">2 Samuel Index</A><BR>
&nbsp;
<A HREF="sa2010.htm">Previous</A>&nbsp;
<A HREF="sa2012.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Samuel Chapter 11</H3><P><a name="001">1</A>&nbsp;Factum est autem, vertente anno, eo tempore quo solent reges ad bella procedere, misit David Joab, et servos suos cum eo, et universum Isra&#235;l, et vastaverunt filios Ammon, et obsederunt Rabba: David autem remansit in Jerusalem.</P>
<P><a name="002">2</A>&nbsp;Dum h&#230;c agerentur, accidit ut surgeret David de strato suo post meridiem, et deambularet in solario domus regi&#230;: viditque mulierem se lavantem ex adverso super solarium suum: erat autem mulier pulchra valde.</P>
<P><a name="003">3</A>&nbsp;Misit ergo rex, et requisivit qu&#230; esset mulier. Nuntiatumque est ei quod ipsa esset Bethsabee filia Eliam, uxor Uri&#230; Heth&#230;i.</P>
<P><a name="004">4</A>&nbsp;Missis itaque David nuntiis, tulit eam: qu&#230; cum ingressa esset ad illum, dormivit cum ea: statimque sanctificata est ab immunditia sua,</P>
<P><a name="005">5</A>&nbsp;et reversa est domum suam concepto f&#156;tu. Mittensque nuntiavit David, et ait: Concepi.</P>
<P><a name="006">6</A>&nbsp;Misit autem David ad Joab, dicens: Mitte ad me Uriam Heth&#230;um. Misitque Joab Uriam ad David.</P>
<P><a name="007">7</A>&nbsp;Et venit Urias ad David. Qu&#230;sivitque David quam recte ageret Joab et populus, et quomodo administraretur bellum.</P>
<P><a name="008">8</A>&nbsp;Et dixit David ad Uriam: Vade in domum tuam, et lava pedes tuos. Et egressus est Urias de domo regis, secutusque est eum cibus regius.</P>
<P><a name="009">9</A>&nbsp;Dormivit autem Urias ante portam domus regi&#230; cum aliis servis domini sui, et non descendit ad domum suam.</P>
<P><a name="010">10</A>&nbsp;Nuntiatumque est David a dicentibus: Non ivit Urias in domum suam. Et ait David ad Uriam: Numquid non de via venisti? quare non descendisti in domum tuam?</P>
<P><a name="011">11</A>&nbsp;Et ait Urias ad David: Arca Dei et Isra&#235;l et Juda habitant in papilionibus, et dominus meus Joab et servi domini mei super faciem terr&#230; manent: et ego ingrediar domum meam, ut comedam et bibam, et dormiam cum uxore mea? Per salutem tuam, et per salutem anim&#230; tu&#230;, non faciam rem hanc.</P>
<P><a name="012">12</A>&nbsp;Ait ergo David ad Uriam: Mane hic etiam hodie, et cras dimittam te. Mansit Urias in Jerusalem in die illa et altera:</P>
<P><a name="013">13</A>&nbsp;et vocavit eum David ut comederet coram se et biberet, et inebriavit eum: qui egressus vespere, dormivit in strato suo cum servis domini sui, et in domum suam non descendit.<BR>
</P>
<P><a name="014">14</A>&nbsp;Factum est ergo mane, et scripsit David epistolam ad Joab: misitque per manum Uri&#230;,</P>
<P><a name="015">15</A>&nbsp;scribens in epistola: Ponite Uriam ex adverso belli, ubi fortissimum est pr&#230;lium: et derelinquite eum, ut percussus intereat.</P>
<P><a name="016">16</A>&nbsp;Igitur cum Joab obsideret urbem, posuit Uriam in loco ubi sciebat viros esse fortissimos.</P>
<P><a name="017">17</A>&nbsp;Egressique viri de civitate, bellabant adversum Joab, et ceciderunt de populo servorum David, et mortuus est etiam Urias Heth&#230;us.</P>
<P><a name="018">18</A>&nbsp;Misit itaque Joab, et nuntiavit David omnia verba pr&#230;lii:</P>
<P><a name="019">19</A>&nbsp;pr&#230;cepitque nuntio, dicens: Cum compleveris universos sermones belli ad regem,</P>
<P><a name="020">20</A>&nbsp;si eum videris indignari, et dixerit: Quare accessistis ad murum, ut pr&#230;liaremini? an ignorabatis quod multa desuper ex muro tela mittantur?</P>
<P><a name="021">21</A>&nbsp;Quis percussit Abimelech filium Jerobaal? nonne mulier misit super eum fragmen mol&#230; de muro, et interfecit eum in Thebes? quare juxta murum accessistis? dices: Etiam servus tuus Urias Heth&#230;us occubuit.</P>
<P><a name="022">22</A>&nbsp;Abiit ergo nuntius, et venit, et narravit David omnia qu&#230; ei pr&#230;ceperat Joab.</P>
<P><a name="023">23</A>&nbsp;Et dixit nuntius ad David: Pr&#230;valuerunt adversum nos viri, et egressi sunt ad nos in agrum: nos autem facto impetu persecuti eos sumus usque ad portam civitatis.</P>
<P><a name="024">24</A>&nbsp;Et direxerunt jacula sagittarii ad servos tuos ex muro desuper, mortuique sunt de servis regis: quin etiam servus tuus Urias Heth&#230;us mortuus est.</P>
<P><a name="025">25</A>&nbsp;Et dixit David ad nuntium: H&#230;c dices Joab: Non te frangat ista res: varius enim eventus est belli, nunc hunc, et nunc illum consumit gladius: conforta bellatores tuos adversus urbem ut destruas eam, et exhortare eos.</P>
<P><a name="026">26</A>&nbsp;Audivit autem uxor Uri&#230; quod mortuus esset Urias vir suus, et planxit eum.</P>
<P><a name="027">27</A>&nbsp;Transacto autem luctu, misit David, et introduxit eam in domum suam, et facta est ei uxor, peperitque ei filium: et displicuit verbum hoc quod fecerat David, coram Domino.</P>
<P><HR>
<CENTER>
<A HREF="sa2012.htm">Next: 2 Samuel Chapter 12</A></CENTER>
</BODY>
</HTML>
