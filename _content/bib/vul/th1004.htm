<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Thessalonians: 1 Thessalonians Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/th1004.htm">Polyglot</A>&nbsp;
<A HREF="../gnt/th1004.htm">GNT</A>&nbsp;
<A HREF="../kjv/th1004.htm">KJV</A>&nbsp;

<BR>
<BR><A HREF="th1.htm">1 Thessalonians Index</A><BR>
&nbsp;
<A HREF="th1003.htm">Previous</A>&nbsp;
<A HREF="th1005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Thessalonians Chapter 4</H3><P><a name="001">1</A>&nbsp;De cetero ergo, fratres, rogamus vos et obsecramus in Domino Jesu, ut quemadmodum accepistis a nobis quomodo oporteat vos ambulare, et placere Deo, sic et ambuletis ut abundetis magis.</P>
<P><a name="002">2</A>&nbsp;Scitis enim qu&#230; pr&#230;cepta dederim vobis per Dominum Jesum.</P>
<P><a name="003">3</A>&nbsp;H&#230;c est enim voluntas Dei, sanctificatio vestra: ut abstineatis vos a fornicatione,</P>
<P><a name="004">4</A>&nbsp;ut sciat unusquisque vestrum vas suum possidere in sanctificatione, et honore:</P>
<P><a name="005">5</A>&nbsp;non in passione desiderii, sicut et gentes, qu&#230; ignorant Deum:</P>
<P><a name="006">6</A>&nbsp;et ne quis supergrediatur, neque circumveniat in negotio fratrem suum: quoniam vindex est Dominus de his omnibus, sicut pr&#230;diximus vobis, et testificati sumus.</P>
<P><a name="007">7</A>&nbsp;Non enim vocavit nos Deus in immunditiam, sed in sanctificationem.</P>
<P><a name="008">8</A>&nbsp;Itaque qui h&#230;c spernit, non hominem spernit, sed Deum: qui etiam dedit Spiritum suum Sanctum in nobis.</P>
<P><a name="009">9</A>&nbsp;De caritate autem fraternitatis non necesse habemus scribere vobis: ipsi enim vos a Deo didicistis ut diligatis invicem.</P>
<P><a name="010">10</A>&nbsp;Etenim illud facitis in omnes fratres in universa Macedonia. Rogamus autem vos, fratres, ut abundetis magis,</P>
<P><a name="011">11</A>&nbsp;et opera detis ut quieti sitis, et ut vestrum negotium agatis, et operemini manibus vestris, sicut pr&#230;cepimus vobis:</P>
<P><a name="012">12</A>&nbsp;et ut honeste ambuletis ad eos qui foris sunt: et nullius aliquid desideretis.</P>
<P><a name="013">13</A>&nbsp;Nolumus autem vos ignorare fratres de dormientibus, ut non contristemini sicut et ceteri, qui spem non habent.<BR>
</P>
<P><a name="014">14</A>&nbsp;Si enim credimus quod Jesus mortuus est, et resurrexit: ita et Deus eos qui dormierunt per Jesum, adducet cum eo.</P>
<P><a name="015">15</A>&nbsp;Hoc enim vobis dicimus in verbo Domini, quia nos, qui vivimus, qui residui sumus in adventum Domini, non pr&#230;veniemus eos qui dormierunt.</P>
<P><a name="016">16</A>&nbsp;Quoniam ipse Dominus in jussu, et in voce archangeli, et in tuba Dei descendet de c&#230;lo: et mortui, qui in Christo sunt, resurgent primi.</P>
<P><a name="017">17</A>&nbsp;Deinde nos, qui vivimus, qui relinquimur, simul rapiemur cum illis in nubibus obviam Christo in a&#235;ra, et sic semper cum Domino erimus.</P>
<P><a name="018">18</A>&nbsp;Itaque consolamini invicem in verbis istis.</P>
<P><HR>
<CENTER>
<A HREF="th1005.htm">Next: 1 Thessalonians Chapter 5</A></CENTER>
</BODY>
</HTML>
