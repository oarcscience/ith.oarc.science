<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Peter: 1 Peter Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pe1004">Polyglot</A>&nbsp;
<A HREF="../gnt/pe1004">GNT</A>&nbsp;
<A HREF="../kjv/pe1004">KJV</A>&nbsp;

<BR>
<BR><A HREF="pe1">1 Peter Index</A><BR>
&nbsp;
<A HREF="pe1003">Previous</A>&nbsp;
<A HREF="pe1005">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Peter Chapter 4</H3><P><a name="001">1</A>&nbsp;Christo igitur passo in carne, et vos eadem cogitatione armamini: quia qui passus est in carne, desiit a peccatis:</P>
<P><a name="002">2</A>&nbsp;ut jam non desideriis hominum, sed voluntati Dei, quod reliquum est in carne vivat temporis.</P>
<P><a name="003">3</A>&nbsp;Sufficit enim pr&#230;teritum tempus ad voluntatem gentium consummandam his qui ambulaverunt in luxuriis, desideriis, vinolentiis, comessationibus, potationibus, et illicitis idolorum cultibus.</P>
<P><a name="004">4</A>&nbsp;In quo admirantur non concurrentibus vobis in eamdem luxuri&#230; confusionem, blasphemantes.</P>
<P><a name="005">5</A>&nbsp;Qui reddent rationem ei qui paratus est judicare vivos et mortuos.</P>
<P><a name="006">6</A>&nbsp;Propter hoc enim et mortuis evangelizatum est: ut judicentur quidem secundum homines in carne, vivant autem secundum Deum in spiritu.<BR>
</P>
<P><a name="007">7</A>&nbsp;Omnium autem finis appropinquavit. Estote itaque prudentes, et vigilate in orationibus.</P>
<P><a name="008">8</A>&nbsp;Ante omnia autem, mutuam in vobismetipsis caritatem continuam habentes: quia caritas operit multitudinem peccatorum.</P>
<P><a name="009">9</A>&nbsp;Hospitales invicem sine murmuratione.</P>
<P><a name="010">10</A>&nbsp;Unusquisque, sicut accepit gratiam, in alterutrum illam administrantes, sicut boni dispensatores multiformis grati&#230; Dei.</P>
<P><a name="011">11</A>&nbsp;Si quis loquitur, quasi sermones Dei: si quis ministrat, tamquam ex virtute, quam administrat Deus: ut in omnibus honorificetur Deus per Jesum Christum: cui est gloria et imperium in s&#230;cula s&#230;culorum. Amen.<BR>
</P>
<P><a name="012">12</A>&nbsp;Carissimi, nolite peregrinari in fervore, qui ad tentationem vobis fit, quasi novi aliquid vobis contingat:</P>
<P><a name="013">13</A>&nbsp;sed communicantes Christi passionibus gaudete, ut et in revelatione glori&#230; ejus gaudeatis exsultantes.</P>
<P><a name="014">14</A>&nbsp;Si exprobramini in nomine Christi, beati eritis: quoniam quod est honoris, glori&#230;, et virtutis Dei, et qui est ejus Spiritus, super vos requiescit.</P>
<P><a name="015">15</A>&nbsp;Nemo autem vestrum patiatur ut homicida, aut fur, aut maledicus, aut alienorum appetitor.</P>
<P><a name="016">16</A>&nbsp;Si autem ut christianus, non erubescat: glorificet autem Deum in isto nomine:</P>
<P><a name="017">17</A>&nbsp;quoniam tempus est ut incipiat judicium a domo Dei. Si autem primum a nobis, quis finis eorum, qui non credunt Dei Evangelio?</P>
<P><a name="018">18</A>&nbsp;et si justus vix salvabitur, impius et peccator ubi parebunt?</P>
<P><a name="019">19</A>&nbsp;Itaque et hi, qui patiuntur secundum voluntatem Dei, fideli Creatori commendent animas suas in benefactis.</P>
<P><HR>
<CENTER>
<A HREF="pe1005">Next: 1 Peter Chapter 5</A></CENTER>
</BODY>
</HTML>
