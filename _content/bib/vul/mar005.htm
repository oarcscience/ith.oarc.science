<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Mark: Mark Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mar005">Polyglot</A>&nbsp;
<A HREF="../gnt/mar005">GNT</A>&nbsp;
<A HREF="../kjv/mar005">KJV</A>&nbsp;

<BR>
<BR><A HREF="mar">Mark Index</A><BR>
&nbsp;
<A HREF="mar004">Previous</A>&nbsp;
<A HREF="mar006">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Mark Chapter 5</H3><P><a name="001">1</A>&nbsp;Et venerunt trans fretum maris in regionem Gerasenorum.</P>
<P><a name="002">2</A>&nbsp;Et exeunti ei de navi, statim occurrit de monumentis homo in spiritu immundo,</P>
<P><a name="003">3</A>&nbsp;qui domicilium habebat in monumentis, et neque catenis jam quisquam poterat eum ligare:</P>
<P><a name="004">4</A>&nbsp;quoniam s&#230;pe compedibus et catenis vinctus, dirupisset catenas, et compedes comminuisset, et nemo poterat eum domare:</P>
<P><a name="005">5</A>&nbsp;et semper die ac nocte in monumentis, et in montibus erat, clamans, et concidens se lapidibus.</P>
<P><a name="006">6</A>&nbsp;Videns autem Jesum a longe, cucurrit, et adoravit eum:</P>
<P><a name="007">7</A>&nbsp;et clamans voce magna dixit: Quid mihi et tibi, Jesu Fili Dei altissimi? adjuro te per Deum, ne me torqueas.</P>
<P><a name="008">8</A>&nbsp;Dicebat enim illi: Exi spiritus immunde ab homine.</P>
<P><a name="009">9</A>&nbsp;Et interrogabat eum: Quod tibi nomen est? Et dicit ei: Legio mihi nomen est, quia multi sumus.</P>
<P><a name="010">10</A>&nbsp;Et deprecabatur eum multum, ne se expelleret extra regionem.</P>
<P><a name="011">11</A>&nbsp;Erat autem ibi circa montem grex porcorum magnus, pascens.</P>
<P><a name="012">12</A>&nbsp;Et deprecabantur eum spiritus, dicentes: Mitte nos in porcos ut in eos intro&#235;amus.</P>
<P><a name="013">13</A>&nbsp;Et concessit eis statim Jesus. Et exeuntes spiritus immundi introierunt in porcos: et magno impetu grex pr&#230;cipitatus est in mare ad duo millia, et suffocati sunt in mari.</P>
<P><a name="014">14</A>&nbsp;Qui autem pascebant eos, fugerunt, et nuntiaverunt in civitatem et in agros. Et egressi sunt videre quid esset factum:</P>
<P><a name="015">15</A>&nbsp;et veniunt ad Jesum: et vident illum qui a d&#230;monio vexabatur, sedentem, vestitum, et san&#230; mentis, et timuerunt.</P>
<P><a name="016">16</A>&nbsp;Et narraverunt illis, qui viderant, qualiter factum esset ei qui d&#230;monium habuerat, et de porcis.</P>
<P><a name="017">17</A>&nbsp;Et rogare c&#156;perunt eum ut discederet de finibus eorum.</P>
<P><a name="018">18</A>&nbsp;Cumque ascenderet navim, c&#156;pit illum deprecari, qui a d&#230;monio vexatus fuerat, ut esset cum illo,</P>
<P><a name="019">19</A>&nbsp;et non admisit eum, sed ait illi: Vade in domum tuam ad tuos, et annuntia illis quanta tibi Dominus fecerit, et misertus sit tui.</P>
<P><a name="020">20</A>&nbsp;Et abiit, et c&#156;pit pr&#230;dicare in Decapoli, quanta sibi fecisset Jesus: et omnes mirabantur.</P>
<P><a name="021">21</A>&nbsp;Et cum transcendisset Jesus in navi rursum trans fretum, convenit turba multa ad eum, et erat circa mare.<BR>
</P>
<P><a name="022">22</A>&nbsp;Et venit quidam de archisynagogis nomine Jairus, et videns eum procidit ad pedes ejus,</P>
<P><a name="023">23</A>&nbsp;et deprecabatur eum multum, dicens: Quoniam filia mea in extremis est, veni, impone manum super eam, ut salva sit, et vivat.</P>
<P><a name="024">24</A>&nbsp;Et abiit cum illo, et sequebatur eum turba multa, et comprimebant eum.</P>
<P><a name="025">25</A>&nbsp;Et mulier, qu&#230; erat in profluvio sanguinis annis duodecim,</P>
<P><a name="026">26</A>&nbsp;et fuerat multa perpessa a compluribus medicis: et erogaverat omnia sua, nec quidquam profecerat, sed magis deterius habebat:</P>
<P><a name="027">27</A>&nbsp;cum audisset de Jesu, venit in turba retro, et tetigit vestimentum ejus:</P>
<P><a name="028">28</A>&nbsp;dicebat enim: Quia si vel vestimentum ejus tetigero, salva ero.</P>
<P><a name="029">29</A>&nbsp;Et confestim siccatus est fons sanguinis ejus: et sensit corpore quia sanata esset a plaga.</P>
<P><a name="030">30</A>&nbsp;Et statim Jesus in semetipso cognoscens virtutem qu&#230; exierat de illo, conversus ad turbam, aiebat: Quis tetigit vestimenta mea?</P>
<P><a name="031">31</A>&nbsp;Et dicebant ei discipuli sui: Vides turbam comprimentem te, et dicis: Quis me tetigit?</P>
<P><a name="032">32</A>&nbsp;Et circumspiciebat videre eam, qu&#230; hoc fecerat.</P>
<P><a name="033">33</A>&nbsp;Mulier vero timens et tremens, sciens quod factum esset in se, venit et procidit ante eum, et dixit ei omnem veritatem.</P>
<P><a name="034">34</A>&nbsp;Ille autem dixit ei: Filia, fides tua te salvam fecit: vade in pace, et esto sana a plaga tua.</P>
<P><a name="035">35</A>&nbsp;Adhuc eo loquente, veniunt ab archisynagogo, dicentes: Quia filia tua mortua est: quid ultra vexas magistrum?</P>
<P><a name="036">36</A>&nbsp;Jesus autem audito verbo quod dicebatur, ait archisynagogo: Noli timere: tantummodo crede.</P>
<P><a name="037">37</A>&nbsp;Et non admisit quemquam se sequi nisi Petrum, et Jacobum, et Joannem fratrem Jacobi.</P>
<P><a name="038">38</A>&nbsp;Et veniunt in domum archisynagogi, et videt tumultum, et flentes, et ejulantes multum.</P>
<P><a name="039">39</A>&nbsp;Et ingressus, ait illis: Quid turbamini, et ploratis? puella non est mortua, sed dormit.</P>
<P><a name="040">40</A>&nbsp;Et irridebant eum. Ipse vero ejectis omnibus assumit patrem, et matrem puell&#230;, et qui secum erant, et ingreditur ubi puella erat jacens.</P>
<P><a name="041">41</A>&nbsp;Et tenens manum puell&#230;, ait illi: Talitha cumi, quod est interpretatum: Puella (tibi dico), surge.</P>
<P><a name="042">42</A>&nbsp;Et confestim surrexit puella, et ambulabat: erat autem annorum duodecim: et obstupuerunt stupore magno.</P>
<P><a name="043">43</A>&nbsp;Et pr&#230;cepit illis vehementer ut nemo id sciret: et dixit dari illi manducare.</P>
<P><HR>
<CENTER>
<A HREF="mar006">Next: Mark Chapter 6</A></CENTER>
</BODY>
</HTML>
