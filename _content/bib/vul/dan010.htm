<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Daniel: Daniel Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/dan010">Polyglot</A>&nbsp;
<A HREF="../kjv/dan010">KJV</A>&nbsp;
<A HREF="../sep/dan010">Sep:Dan</A>&nbsp;
<A HREF="../sep/dat010">Sep:DaT</A>&nbsp;
<A HREF="../tan/dan010">Tan</A>&nbsp;

<BR>
<BR><A HREF="dan">Daniel Index</A><BR>
&nbsp;
<A HREF="dan009">Previous</A>&nbsp;
<A HREF="dan011">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Daniel Chapter 10</H3><P><a name="001">1</A>&nbsp;Anno tertio Cyri regis Persarum, verbum revelatum est Danieli cognomento Baltassar, et verbum verum, et fortitudo magna: intellexitque sermonem: intelligentia enim est opus in visione.</P>
<P><a name="002">2</A>&nbsp;In diebus illis ego Daniel lugebam trium hebdomadarum diebus:</P>
<P><a name="003">3</A>&nbsp;panem desiderabilem non comedi, et caro et vinum non introierunt in os meum, sed neque unguento unctus sum, donec complerentur trium hebdomadarum dies.<BR>
</P>
<P><a name="004">4</A>&nbsp;Die autem vigesima et quarta mensis primi, eram juxta fluvium magnum, qui est Tigris.</P>
<P><a name="005">5</A>&nbsp;Et levavi oculos meos, et vidi: et ecce vir unus vestitus lineis, et renes ejus accincti auro obrizo:</P>
<P><a name="006">6</A>&nbsp;et corpus ejus quasi chrysolithus, et facies ejus velut species fulguris, et oculi ejus ut lampas ardens: et brachia ejus, et qu&#230; deorsum sunt usque ad pedes, quasi species &#230;ris candentis: et vox sermonum ejus ut vox multitudinis.</P>
<P><a name="007">7</A>&nbsp;Vidi autem ego Daniel solus visionem: porro viri qui erant mecum non viderunt, sed terror nimius irruit super eos, et fugerunt in absconditum.</P>
<P><a name="008">8</A>&nbsp;Ego autem relictus solus vidi visionem grandem hanc: et non remansit in me fortitudo, sed et species mea immutata est in me, et emarcui, nec habui quidquam virium.</P>
<P><a name="009">9</A>&nbsp;Et audivi vocem sermonum ejus: et audiens jacebam consternatus super faciem meam, et vultus meus h&#230;rebat terr&#230;.</P>
<P><a name="010">10</A>&nbsp;Et ecce manus tetigit me, et erexit me super genua mea, et super articulos manuum mearum.</P>
<P><a name="011">11</A>&nbsp;Et dixit ad me: Daniel vir desideriorum, intellige verba qu&#230; ego loquor ad te, et sta in gradu tuo: nunc enim sum missus ad te. Cumque dixisset mihi sermonem istum, steti tremens.</P>
<P><a name="012">12</A>&nbsp;Et ait ad me: Noli metuere, Daniel: quia ex die primo, quo posuisti cor tuum ad intelligendum ut te affligeres in conspectu Dei tui, exaudita sunt verba tua: et ego veni propter sermones tuos.</P>
<P><a name="013">13</A>&nbsp;Princeps autem regni Persarum restitit mihi viginti et uno diebus: et ecce Micha&#235;l, unus de principibus primis, venit in adjutorium meum, et ego remansi ibi juxta regem Persarum.</P>
<P><a name="014">14</A>&nbsp;Veni autem ut docerem te qu&#230; ventura sunt populo tuo in novissimis diebus, quoniam adhuc visio in dies.<BR>
</P>
<P><a name="015">15</A>&nbsp;Cumque loqueretur mihi hujuscemodi verbis, dejeci vultum meum ad terram, et tacui.</P>
<P><a name="016">16</A>&nbsp;Et ecce quasi similitudo filii hominis tetigit labia mea: et aperiens os meum locutus sum, et dixi ad eum, qui stabat contra me: Domine mi, in visione tua dissolut&#230; sunt compages me&#230;, et nihil in me remansit virium.</P>
<P><a name="017">17</A>&nbsp;Et quomodo poterit servus domini mei loqui cum domino meo? nihil enim in me remansit virium, sed et halitus meus intercluditur.</P>
<P><a name="018">18</A>&nbsp;Rursum ergo tetigit me quasi visio hominis, et confortavit me,</P>
<P><a name="019">19</A>&nbsp;et dixit: Noli timere, vir desideriorum: pax tibi: confortare, et esto robustus. Cumque loqueretur mecum, convalui, et dixi: Loquere, domine mi, quia confortasti me.</P>
<P><a name="020">20</A>&nbsp;Et ait: Numquid scis quare venerim ad te? et nunc revertar ut pr&#230;lier adversum principem Persarum. Cum ego egrederer, apparuit princeps Gr&#230;corum veniens.</P>
<P><a name="021">21</A>&nbsp;Verumtamen annuntiabo tibi quod expressum est in scriptura veritatis: et nemo est adjutor meus in omnibus his, nisi Micha&#235;l princeps vester.</P>
<P><HR>
<CENTER>
<A HREF="dan011">Next: Daniel Chapter 11</A></CENTER>
</BODY>
</HTML>
