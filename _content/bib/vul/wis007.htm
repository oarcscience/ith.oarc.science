<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Wisdom: Wisdom Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/wis007.htm">Polyglot</A>&nbsp;
<A HREF="../apo/wis007.htm">Apo</A>&nbsp;
<A HREF="../sep/wis007.htm">Sep</A>&nbsp;

<BR>
<BR><A HREF="wis.htm">Wisdom Index</A><BR>
&nbsp;
<A HREF="wis006.htm">Previous</A>&nbsp;
<A HREF="wis008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Wisdom Chapter 7</H3><P><a name="001">1</A>&nbsp;[Sum quidem et ego mortalis homo, similis omnibus,<BR> et ex genere terreni illius qui prior factus est:<BR> et in ventre matris figuratus sum caro;<BR></P>
<P><a name="002">2</A>&nbsp;decem mensium tempore coagulatus sum in sanguine:<BR> ex semine hominis, et delectamento somni conveniente.<BR></P>
<P><a name="003">3</A>&nbsp;Et ego natus accepi communem a&#235;rem,<BR> et in similiter factam decidi terram,<BR> et primam vocem similem omnibus emisi plorans.<BR></P>
<P><a name="004">4</A>&nbsp;In involumentis nutritus sum, et curis magnis:<BR></P>
<P><a name="005">5</A>&nbsp;nemo enim ex regibus aliud habuit nativitatis initium.<BR></P>
<P><a name="006">6</A>&nbsp;Unus ergo introitus est omnibus ad vitam,<BR> et similis exitus.<BR></P>
<P><a name="007">7</A>&nbsp;Propter hoc optavi, et datus est mihi sensus;<BR> et invocavi, et venit in me spiritus sapienti&#230;:<BR></P>
<P><a name="008">8</A>&nbsp;et pr&#230;posui illam regnis et sedibus,<BR> et divitias nihil esse duxi in comparatione illius.<BR></P>
<P><a name="009">9</A>&nbsp;Nec comparavi illi lapidem pretiosum,<BR> quoniam omne aurum in comparatione illius arena est exigua,<BR> et tamquam lutum &#230;stimabitur argentum in conspectu illius.<BR></P>
<P><a name="010">10</A>&nbsp;Super salutem et speciem dilexi illam,<BR> et proposui pro luce habere illam,<BR> quoniam inextinguibile est lumen illius.<BR></P>
<P><a name="011">11</A>&nbsp;Venerunt autem mihi omnia bona pariter cum illa,<BR> et innumerabilis honestas per manus illius;<BR></P>
<P><a name="012">12</A>&nbsp;et l&#230;tatus sum in omnibus,<BR> quoniam antecedebat me ista sapientia,<BR> et ignorabam quoniam horum omnium mater est.<BR></P>
<P><a name="013">13</A>&nbsp;Quam sine fictione didici,<BR> et sine invidia communico,<BR> et honestatem illius non abscondo.<BR></P>
<P><a name="014">14</A>&nbsp;Infinitus enim thesaurus est hominibus;<BR> quo qui usi sunt, participes facti sunt amiciti&#230; Dei,<BR> propter disciplin&#230; dona commendati.<BR></P>
<P><a name="015">15</A>&nbsp;Mihi autem dedit Deus dicere ex sententia,<BR> et pr&#230;sumere digna horum qu&#230; mihi dantur:<BR> quoniam ipse sapienti&#230; dux est,<BR> et sapientium emendator.<BR></P>
<P><a name="016">16</A>&nbsp;In manu enim illius et nos et sermones nostri,<BR> et omnis sapientia, et operum scientia, et disciplina.<BR></P>
<P><a name="017">17</A>&nbsp;Ipse enim dedit mihi horum qu&#230; sunt scientiam veram,<BR> ut sciam dispositionem orbis terrarum, et virtutes elementorum,<BR></P>
<P><a name="018">18</A>&nbsp;initium, et consummationem, et medietatem temporum,<BR> vicissitudinum permutationes, et commutationes temporum,<BR></P>
<P><a name="019">19</A>&nbsp;anni cursus, et stellarum dispositiones,<BR></P>
<P><a name="020">20</A>&nbsp;naturas animalium, et iras bestiarum,<BR> vim ventorum, et cogitationes hominum,<BR> differentias virgultorum, et virtutes radicum.<BR></P>
<P><a name="021">21</A>&nbsp;Et qu&#230;cumque sunt absconsa et improvisa didici:<BR> omnium enim artifex docuit me sapientia.]<BR>
</P>
<P><a name="022">22</A>&nbsp;[Est enim in illa spiritus intelligenti&#230;,<BR> sanctus, unicus, multiplex, subtilis,<BR> disertus, mobilis, incoinquinatus, certus,<BR> suavis, amans bonum, acutus,<BR> quem nihil vetat, benefaciens,<BR></P>
<P><a name="023">23</A>&nbsp;humanus, benignus, stabilis, certus, securus,<BR> omnem habens virtutem, omnia prospiciens,<BR> et qui capiat omnes spiritus,<BR> intelligibilis, mundus, subtilis.<BR></P>
<P><a name="024">24</A>&nbsp;Omnibus enim mobilibus mobilior est sapientia:<BR> attingit autem ubique propter suam munditiam.<BR></P>
<P><a name="025">25</A>&nbsp;Vapor est enim virtutis Dei,<BR> et emanatio qu&#230;dam est claritatis omnipotentis Dei sincera,<BR> et ideo nihil inquinatum in eam incurrit:<BR></P>
<P><a name="026">26</A>&nbsp;candor est enim lucis &#230;tern&#230;,<BR> et speculum sine macula Dei majestatis,<BR> et imago bonitatis illius.<BR></P>
<P><a name="027">27</A>&nbsp;Et cum sit una, omnia potest;<BR> et in se permanens omnia innovat:<BR> et per nationes in animas sanctas se transfert;<BR> amicos Dei et prophetas constituit.<BR></P>
<P><a name="028">28</A>&nbsp;Neminem enim diligit Deus,<BR> nisi eum qui cum sapientia inhabitat.<BR></P>
<P><a name="029">29</A>&nbsp;Est enim h&#230;c speciosior sole,<BR> et super omnem dispositionem stellarum:<BR> luci comparata, invenitur prior.<BR></P>
<P><a name="030">30</A>&nbsp;Illi enim succedit nox;<BR> sapientiam autem non vincit malitia.]</P>
<P><HR>
<CENTER>
<A HREF="wis008.htm">Next: Wisdom Chapter 8</A></CENTER>
</BODY>
</HTML>
