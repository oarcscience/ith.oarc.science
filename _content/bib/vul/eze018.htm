<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze018.htm">Polyglot</A>&nbsp;
<A HREF="../kjv/eze018.htm">KJV</A>&nbsp;
<A HREF="../sep/eze018.htm">Sep</A>&nbsp;
<A HREF="../tan/eze018.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze017.htm">Previous</A>&nbsp;
<A HREF="eze019.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 18</H3><P><a name="001">1</A>&nbsp;Et factus est sermo Domini ad me, dicens:</P>
<P><a name="002">2</A>&nbsp;Quid est quod inter vos parabolam vertitis in proverbium istud in terra Isra&#235;l, dicentes: Patres comederunt uvam acerbam, et dentes filiorum obstupescunt?</P>
<P><a name="003">3</A>&nbsp;Vivo ego, dicit Dominus Deus, si erit ultra vobis parabola h&#230;c in proverbium in Isra&#235;l.</P>
<P><a name="004">4</A>&nbsp;Ecce omnes anim&#230; me&#230; sunt: ut anima patris, ita et anima filii mea est: anima qu&#230; peccaverit, ipsa morietur.</P>
<P><a name="005">5</A>&nbsp;Et vir si fuerit justus, et fecerit judicium et justitiam,</P>
<P><a name="006">6</A>&nbsp;in montibus non comederit, et oculos suos non levaverit ad idola domus Isra&#235;l: et uxorem proximi sui non violaverit, et ad mulierem menstruatam non accesserit:</P>
<P><a name="007">7</A>&nbsp;et hominem non contristaverit, pignus debitori reddiderit, per vim nihil rapuerit: panem suum esurienti dederit, et nudum operuerit vestimento:</P>
<P><a name="008">8</A>&nbsp;ad usuram non commodaverit, et amplius non acceperit: ab iniquitate averterit manum suam, et judicium verum fecerit inter virum et virum:</P>
<P><a name="009">9</A>&nbsp;in pr&#230;ceptis meis ambulaverit, et judicia mea custodierit, ut faciat veritatem: hic justus est; vita vivet, ait Dominus Deus.</P>
<P><a name="010">10</A>&nbsp;Quod si genuerit filium latronem, effundentem sanguinem, et fecerit unum de istis:</P>
<P><a name="011">11</A>&nbsp;et h&#230;c quidem omnia non facientem, sed in montibus comedentem, et uxorem proximi sui polluentem:</P>
<P><a name="012">12</A>&nbsp;egenum et pauperem contristantem, rapientem rapinas, pignus non reddentem, et ad idola levantem oculos suos, abominationem facientem:</P>
<P><a name="013">13</A>&nbsp;ad usuram dantem, et amplius accipientem: numquid vivet? Non vivet: cum universa h&#230;c detestanda fecerit, morte morietur; sanguis ejus in ipso erit.</P>
<P><a name="014">14</A>&nbsp;Quod si genuerit filium, qui videns omnia peccata patris sui qu&#230; fecit, timuerit, et non fecerit simile eis:</P>
<P><a name="015">15</A>&nbsp;super montes non comederit, et oculos suos non levaverit ad idola domus Isra&#235;l, et uxorem proximi sui non violaverit:</P>
<P><a name="016">16</A>&nbsp;et virum non contristaverit, pignus non retinuerit, et rapinam non rapuerit: panem suum esurienti dederit, et nudum operuerit vestimento:</P>
<P><a name="017">17</A>&nbsp;a pauperis injuria averterit manum suam, usuram et superabundantiam non acceperit, judicia mea fecerit, in pr&#230;ceptis meis ambulaverit: hic non morietur in iniquitate patris sui, sed vita vivet.</P>
<P><a name="018">18</A>&nbsp;Pater ejus, quia calumniatus est, et vim fecit fratri, et malum operatus est in medio populi sui, ecce mortuus est in iniquitate sua.</P>
<P><a name="019">19</A>&nbsp;Et dicitis: Quare non portavit filius iniquitatem patris? Videlicet quia filius judicium et justitiam operatus est, omnia pr&#230;cepta mea custodivit, et fecit illa, vivet vita.</P>
<P><a name="020">20</A>&nbsp;Anima qu&#230; peccaverit, ipsa morietur: filius non portabit iniquitatem patris, et pater non portabit iniquitatem filii: justitia justi super eum erit, et impietas impii erit super eum.<BR>
</P>
<P><a name="021">21</A>&nbsp;Si autem impius egerit p&#156;nitentiam ab omnibus peccatis suis qu&#230; operatus est, et custodierit omnia pr&#230;cepta mea, et fecerit judicium et justitiam, vita vivet, et non morietur.</P>
<P><a name="022">22</A>&nbsp;Omnium iniquitatum ejus quas operatus est, non recordabor: in justitia sua quam operatus est, vivet.</P>
<P><a name="023">23</A>&nbsp;Numquid voluntatis me&#230; est mors impii, dicit Dominus Deus, et non ut convertatur a viis suis, et vivat?</P>
<P><a name="024">24</A>&nbsp;Si autem averterit se justus a justitia sua, et fecerit iniquitatem secundum omnes abominationes quas operari solet impius, numquid vivet? Omnes justiti&#230; ejus quas fecerat, non recordabuntur: in pr&#230;varicatione qua pr&#230;varicatus est, et in peccato suo quod peccavit, in ipsis morietur.<BR>
</P>
<P><a name="025">25</A>&nbsp;Et dixistis: Non est &#230;qua via Domini! Audite ergo, domus Isra&#235;l: numquid via mea non est &#230;qua, et non magis vi&#230; vestr&#230; prav&#230; sunt?</P>
<P><a name="026">26</A>&nbsp;Cum enim averterit se justus a justitia sua, et fecerit iniquitatem, morietur in eis: in injustitia quam operatus est morietur.</P>
<P><a name="027">27</A>&nbsp;Et cum averterit se impius ab impietate sua quam operatus est, et fecerit judicium et justitiam, ipse animam suam vivificabit:</P>
<P><a name="028">28</A>&nbsp;considerans enim, et avertens se ab omnibus iniquitatibus suis quas operatus est, vita vivet, et non morietur.</P>
<P><a name="029">29</A>&nbsp;Et dicunt filii Isra&#235;l: Non est &#230;qua via Domini! Numquid vi&#230; me&#230; non sunt &#230;qu&#230;, domus Isra&#235;l, et non magis vi&#230; vestr&#230; prav&#230;?</P>
<P><a name="030">30</A>&nbsp;Idcirco unumquemque juxta vias suas judicabo, domus Isra&#235;l, ait Dominus Deus. Convertimini, et agite p&#156;nitentiam ab omnibus iniquitatibus vestris, et non erit vobis in ruinam iniquitas.</P>
<P><a name="031">31</A>&nbsp;Projicite a vobis omnes pr&#230;varicationes vestras in quibus pr&#230;varicati estis, et facite vobis cor novum, et spiritum novum: et quare moriemini, domus Isra&#235;l?</P>
<P><a name="032">32</A>&nbsp;Quia nolo mortem morientis, dicit Dominus Deus: revertimini, et vivite.</P>
<P><HR>
<CENTER>
<A HREF="eze019.htm">Next: Ezekiel Chapter 19</A></CENTER>
</BODY>
</HTML>
