<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Samuel: 2 Samuel Chapter 13</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa2013">Polyglot</A>&nbsp;
<A HREF="../kjv/sa2013">KJV</A>&nbsp;
<A HREF="../sep/sa2013">Sep</A>&nbsp;
<A HREF="../tan/sa2013">Tan</A>&nbsp;

<BR>
<BR><A HREF="sa2">2 Samuel Index</A><BR>
&nbsp;
<A HREF="sa2012">Previous</A>&nbsp;
<A HREF="sa2014">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Samuel Chapter 13</H3><P><a name="001">1</A>&nbsp;Factum est autem post h&#230;c ut Absalom filii David sororem speciosissimam, vocabulo Thamar, adamaret Amnon filius David,</P>
<P><a name="002">2</A>&nbsp;et deperiret eam valde, ita ut propter amorem ejus &#230;grotaret: quia cum esset virgo, difficile ei videbatur ut quippiam inhoneste ageret cum ea.</P>
<P><a name="003">3</A>&nbsp;Erat autem Amnon amicus nomine Jonadab, filius Semmaa fratris David, vir prudens valde.</P>
<P><a name="004">4</A>&nbsp;Qui dixit ad eum: Quare sic attenuaris macie, fili regis, per singulos dies? cur non indicas mihi? Dixitque ei Amnon: Thamar sororem fratris mei Absalom amo.</P>
<P><a name="005">5</A>&nbsp;Cui respondit Jonadab: Cuba super lectum tuum, et languorem simula: cumque venerit pater tuus ut visitet te, dic ei: Veniat, oro, Thamar soror mea, ut det mihi cibum, et faciat pulmentum, ut comedam de manu ejus.</P>
<P><a name="006">6</A>&nbsp;Accubuit itaque Amnon, et quasi &#230;grotare c&#156;pit: cumque venisset rex ad visitandum eum, ait Amnon ad regem: Veniat, obsecro, Thamar soror mea, ut faciat in oculis meis duas sorbitiunculas, et cibum capiam de manu ejus.</P>
<P><a name="007">7</A>&nbsp;Misit ergo David ad Thamar domum, dicens: Veni in domum Amnon fratris tui, et fac ei pulmentum.</P>
<P><a name="008">8</A>&nbsp;Venitque Thamar in domum Amnon fratris sui: ille autem jacebat. Qu&#230; tollens farinam commiscuit, et liquefaciens, in oculis ejus coxit sorbitiunculas.</P>
<P><a name="009">9</A>&nbsp;Tollensque quod coxerat, effudit, et posuit coram eo, et noluit comedere: dixitque Amnon: Ejicite universos a me. Cumque ejecissent omnes,</P>
<P><a name="010">10</A>&nbsp;dixit Amnon ad Thamar: Infer cibum in conclave, ut vescar de manu tua. Tulit ergo Thamar sorbitiunculas quas fecerat, et intulit ad Amnon fratrem suum in conclave.</P>
<P><a name="011">11</A>&nbsp;Cumque obtulisset ei cibum, apprehendit eam, et ait: Veni, cuba mecum, soror mea.</P>
<P><a name="012">12</A>&nbsp;Qu&#230; respondit ei: Noli frater mi, noli opprimere me: neque enim hoc fas est in Isra&#235;l: noli facere stultitiam hanc.</P>
<P><a name="013">13</A>&nbsp;Ego enim ferre non potero opprobrium meum, et tu eris quasi unus de insipientibus in Isra&#235;l: quin potius loquere ad regem, et non negabit me tibi.</P>
<P><a name="014">14</A>&nbsp;Noluit autem acquiescere precibus ejus, sed pr&#230;valens viribus oppressit eam, et cubavit cum ea.<BR>
</P>
<P><a name="015">15</A>&nbsp;Et exosam eam habuit Amnon odio magno nimis: ita ut majus esset odium quo oderat eam, amore quo ante dilexerat. Dixitque ei Amnon: Surge, et vade.</P>
<P><a name="016">16</A>&nbsp;Qu&#230; respondit ei: Majus est hoc malum quod nunc agis adversum me, quam quod ante fecisti, expellens me. Et noluit audire eam:</P>
<P><a name="017">17</A>&nbsp;sed vocato puero qui ministrabat ei, dixit: Ejice hanc a me foras, et claude ostium post eam.</P>
<P><a name="018">18</A>&nbsp;Qu&#230; induta erat talari tunica: hujuscemodi enim fili&#230; regis virgines vestibus utebantur. Ejecit itaque eam minister illius foras: clausitque fores post eam.</P>
<P><a name="019">19</A>&nbsp;Qu&#230; aspergens cinerem capiti suo, scissa talari tunica, impositisque manibus super caput suum, ibat ingrediens, et clamans.</P>
<P><a name="020">20</A>&nbsp;Dixit autem ei Absalom frater suus: Numquid Amnon frater tuus concubuit tecum? sed nunc soror, tace: frater tuus est: neque affligas cor tuum pro hac re. Mansit itaque Thamar contabescens in domo Absalom fratris sui.</P>
<P><a name="021">21</A>&nbsp;Cum autem audisset rex David verba h&#230;c, contristatus est valde: et noluit contristare spiritum Amnon filii sui, quoniam diligebat eum, quia primogenitus erat ei.</P>
<P><a name="022">22</A>&nbsp;Porro non est locutus Absalom ad Amnon nec malum nec bonum: oderat enim Absalom Amnon, eo quod violasset Thamar sororem suam.<BR>
</P>
<P><a name="023">23</A>&nbsp;Factum est autem post tempus biennii ut tonderentur oves Absalom in Baalhasor, qu&#230; est juxta Ephraim: et vocavit Absalom omnes filios regis,</P>
<P><a name="024">24</A>&nbsp;venitque ad regem, et ait ad eum: Ecce tondentur oves servi tui: veniat, oro, rex cum servis suis ad servum suum.</P>
<P><a name="025">25</A>&nbsp;Dixitque rex ad Absalom: Noli fili mi, noli rogare ut veniamus omnes et gravemus te. Cum autem cogeret eum, et noluisset ire, benedixit ei.</P>
<P><a name="026">26</A>&nbsp;Et ait Absalom: Si non vis venire, veniat, obsecro, nobiscum saltem Amnon frater meus. Dixitque ad eum rex: Non est necesse ut vadat tecum.</P>
<P><a name="027">27</A>&nbsp;Co&#235;git itaque Absalom eum, et dimisit cum eo Amnon et universos filios regis. Feceratque Absalom convivium quasi convivium regis.</P>
<P><a name="028">28</A>&nbsp;Pr&#230;ceperat autem Absalom pueris suis, dicens: Observate cum temulentus fuerit Amnon vino, et dixero vobis: Percutite eum, et interficite: nolite timere: ego enim sum qui pr&#230;cipio vobis: roboramini, et estote viri fortes.</P>
<P><a name="029">29</A>&nbsp;Fecerunt ergo pueri Absalom adversum Amnon sicut pr&#230;ceperat eis Absalom. Surgentesque omnes filii regis ascenderunt singuli mulas suas, et fugerunt.<BR>
</P>
<P><a name="030">30</A>&nbsp;Cumque adhuc pergerent in itinere, fama pervenit ad David, dicens: Percussit Absalom omnes filios regis, et non remansit ex eis saltem unus.</P>
<P><a name="031">31</A>&nbsp;Surrexit itaque rex, et scidit vestimenta sua, et cecidit super terram: et omnes servi illius qui assistebant ei, sciderunt vestimenta sua.</P>
<P><a name="032">32</A>&nbsp;Respondens autem Jonadab filius Semmaa fratris David, dixit: Ne &#230;stimet dominus meus rex quod omnes pueri filii regis occisi sint: Amnon solus mortuus est, quoniam in ore Absalom erat positus ex die qua oppressit Thamar sororem ejus.</P>
<P><a name="033">33</A>&nbsp;Nunc ergo ne ponat dominus meus rex super cor suum verbum istud, dicens: Omnes filii regis occisi sunt: quoniam Amnon solus mortuus est.</P>
<P><a name="034">34</A>&nbsp;Fugit autem Absalom. Et elevavit puer speculator oculos suos, et aspexit: et ecce populus multus veniebat per iter devium ex latere montis.</P>
<P><a name="035">35</A>&nbsp;Dixit autem Jonadab ad regem: Ecce filii regis adsunt: juxta verbum servi tui, sic factum est.</P>
<P><a name="036">36</A>&nbsp;Cumque cessasset loqui, apparuerunt et filii regis: et intrantes levaverunt vocem suam, et fleverunt: sed et rex et omnes servi ejus fleverunt ploratu magno nimis.</P>
<P><a name="037">37</A>&nbsp;Porro Absalom fugiens abiit ad Tholomai filium Ammiud regem Gessur. Luxit ergo David filium suum cunctis diebus.</P>
<P><a name="038">38</A>&nbsp;Absalom autem cum fugisset, et venisset in Gessur, fuit ibi tribus annis.</P>
<P><a name="039">39</A>&nbsp;Cessavitque rex David persequi Absalom, eo quod consolatus esset super Amnon interitu.</P>
<P><HR>
<CENTER>
<A HREF="sa2014">Next: 2 Samuel Chapter 14</A></CENTER>
</BODY>
</HTML>
