<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Amos: Amos Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/amo008.htm">Polyglot</A>&nbsp;
<A HREF="../kjv/amo008.htm">KJV</A>&nbsp;
<A HREF="../sep/amo008.htm">Sep</A>&nbsp;
<A HREF="../tan/amo008.htm">Tan</A>&nbsp;

<BR>
<BR><A HREF="amo.htm">Amos Index</A><BR>
&nbsp;
<A HREF="amo007.htm">Previous</A>&nbsp;
<A HREF="amo009.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Amos Chapter 8</H3><P><a name="001">1</A>&nbsp;H&#230;c ostendit mihi Dominus Deus: et ecce uncinus pomorum.</P>
<P><a name="002">2</A>&nbsp;Et dixit: Quid tu vides, Amos? Et dixi: Uncinum pomorum. Et dixit Dominus ad me: [Venit finis super populum meum Isra&#235;l;<BR> non adjiciam ultra ut pertranseam eum.<BR></P>
<P><a name="003">3</A>&nbsp;Et stridebunt cardines templi in die illa,<BR> dicit Dominus Deus:<BR> multi morientur;<BR> in omni loco projicietur silentium.]<BR>
</P>
<P><a name="004">4</A>&nbsp;[Audite hoc, qui conteritis pauperem,<BR> et deficere facitis egenos terr&#230;,<BR></P>
<P><a name="005">5</A>&nbsp;dicentes: Quando transibit mensis,<BR> et venundabimus merces?<BR> et sabbatum, et aperiemus frumentum,<BR> ut imminuamus mensuram, et augeamus siclum,<BR> et supponamus stateras dolosas,<BR></P>
<P><a name="006">6</A>&nbsp;ut possideamus in argento egenos et pauperes pro calceamentis,<BR> et quisquilias frumenti vendamus?<BR></P>
<P><a name="007">7</A>&nbsp;Juravit Dominus in superbiam Jacob:<BR> Si oblitus fuero usque ad finem omnia opera eorum.<BR></P>
<P><a name="008">8</A>&nbsp;Numquid super isto non commovebitur terra,<BR> et lugebit omnis habitator ejus,<BR> et ascendet quasi fluvius universus,<BR> et ejicicetur, et defluet, quasi rivus &#198;gypti?<BR></P>
<P><a name="009">9</A>&nbsp;Et erit in die illa, dicit Dominus Deus:<BR> occidet sol in meridie,<BR> et tenebrescere faciam terram in die luminis:<BR></P>
<P><a name="010">10</A>&nbsp;et convertam festivitates vestras in luctum,<BR> et omnia cantica vestra in planctum,<BR> et inducam super omne dorsum vestrum saccum,<BR> et super omne caput calvitium:<BR> et ponam eam quasi luctum unigeniti,<BR> et novissima ejus quasi diem amarum.<BR></P>
<P><a name="011">11</A>&nbsp;Ecce dies veniunt, dicet Dominus,<BR> et mittam famem in terram:<BR> non famem panis, neque sitim aqu&#230;,<BR> sed audiendi verbum Domini.<BR></P>
<P><a name="012">12</A>&nbsp;Et commovebuntur a mari usque ad mare,<BR> et ab aquilone usque ad orientem:<BR> circuibunt qu&#230;rentes verbum Domini,<BR> et non invenient.<BR></P>
<P><a name="013">13</A>&nbsp;In die illa deficient virgines pulchr&#230; et adolescentes in siti,<BR></P>
<P><a name="014">14</A>&nbsp;qui jurant in delicto Samari&#230;,<BR> et dicunt: Vivit Deus tuus, Dan,<BR> et vivit via Bersabee;<BR> et cadent, et non resurgent ultra.]</P>
<P><HR>
<CENTER>
<A HREF="amo009.htm">Next: Amos Chapter 9</A></CENTER>
</BODY>
</HTML>
