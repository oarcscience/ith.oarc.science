<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer014.htm">Polyglot</A>&nbsp;
<A HREF="../kjv/jer014.htm">KJV</A>&nbsp;
<A HREF="../sep/jer014.htm">Sep</A>&nbsp;
<A HREF="../tan/jer014.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer013.htm">Previous</A>&nbsp;
<A HREF="jer015.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 14</H3><P><a name="001">1</A>&nbsp;Quod factum est verbum Domini ad Jeremiam, de sermonibus siccitatis.</P>
<P><a name="002">2</A>&nbsp;[Luxit Jud&#230;a, et port&#230; ejus corruerunt,<BR> et obscurat&#230; sunt in terra,<BR> et clamor Jerusalem ascendit.<BR></P>
<P><a name="003">3</A>&nbsp;Majores miserunt minores suos ad aquam:<BR> venerunt ad hauriendum.<BR> Non invenerunt aquam:<BR> reportaverunt vasa sua vacua.<BR> Confusi sunt, et afflicti,<BR> et operuerunt capita sua.<BR></P>
<P><a name="004">4</A>&nbsp;Propter terr&#230; vastitatem,<BR> quia non venit pluvia in terram,<BR> confusi sunt agricol&#230;:<BR> operuerunt capita sua.<BR></P>
<P><a name="005">5</A>&nbsp;Nam et cerva in agro peperit, et reliquit,<BR> quia non erat herba.<BR></P>
<P><a name="006">6</A>&nbsp;Et onagri steterunt in rupibus;<BR> traxerunt ventum quasi dracones:<BR> defecerunt oculi eorum,<BR> quia non erat herba.<BR></P>
<P><a name="007">7</A>&nbsp;Si iniquitates nostr&#230; responderint nobis, Domine,<BR> fac propter nomen tuum:<BR> quoniam mult&#230; sunt aversiones nostr&#230;:<BR> tibi peccavimus.<BR></P>
<P><a name="008">8</A>&nbsp;Exspectatio Isra&#235;l,<BR> salvator ejus in tempore tribulationis,<BR> quare quasi colonus futurus es in terra,<BR> et quasi viator declinans ad manendum?<BR></P>
<P><a name="009">9</A>&nbsp;quare futurus es velut vir vagus,<BR> ut fortis qui non potest salvare?<BR> Tu autem in nobis es, Domine,<BR> et nomen tuum invocatum est super nos:<BR> ne derelinquas nos.<BR></P>
<P><a name="010">10</A>&nbsp;H&#230;c dicit Dominus populo huic,<BR> qui dilexit movere pedes suos,<BR> et non quievit,<BR> et Domino non placuit:<BR> Nunc recordabitur iniquitatum eorum,<BR> et visitabit peccata eorum.<BR></P>
<P><a name="011">11</A>&nbsp;Et dixit Dominus ad me:<BR> Noli orare pro populo isto in bonum.<BR></P>
<P><a name="012">12</A>&nbsp;Cum jejunaverint,<BR> non exaudiam preces eorum,<BR> et si obtulerint holocautomata et victimas,<BR> non suscipiam ea:<BR> quoniam gladio, et fame, et peste consumam eos.]</P>
<P><a name="013">13</A>&nbsp;Et dixi: [A, a, a, Domine Deus:<BR> prophet&#230; dicunt eis:<BR> Non videbitis gladium,<BR> et fames non erit in vobis:<BR> sed pacem veram dabit vobis in loco isto.]</P>
<P><a name="014">14</A>&nbsp;Et dicit Dominus ad me: [Falso prophet&#230; vaticinantur in nomine meo:<BR> non misi eos, et non pr&#230;cepi eis,<BR> neque locutus sum ad eos.<BR> Visionem mendacem, et divinationem,<BR> et fraudulentiam, et seductionem cordis sui,<BR> prophetant vobis.<BR></P>
<P><a name="015">15</A>&nbsp;Idcirco h&#230;c dicit Dominus<BR> de prophetis qui prophetant in nomine meo,<BR> quos ego non misi, dicentes:<BR> Gladius et fames non erit in terra hac:<BR> In gladio et fame consumentur prophet&#230; illi.<BR></P>
<P><a name="016">16</A>&nbsp;Et populi quibus prophetant<BR> erunt projecti in viis Jerusalem<BR> pr&#230; fame et gladio,<BR> et non erit qui sepeliat eos:<BR> ipsi et uxores eorum,<BR> filii et fili&#230; eorum:<BR> et effundam super eos malum suum.<BR></P>
<P><a name="017">17</A>&nbsp;Et dices ad eos verbum istud:<BR> Deducant oculi mei lacrimam per noctem et diem,<BR> et non taceant,<BR> quoniam contritione magna<BR> contrita est virgo filia populi mei,<BR> plaga pessima vehementer.<BR></P>
<P><a name="018">18</A>&nbsp;Si egressus fuero ad agros,<BR> ecce occisi gladio:<BR> et si introiero in civitatem,<BR> ecce attenuati fame.<BR> Propheta quoque et sacerdos abierunt in terram quam ignorabant.<BR></P>
<P><a name="019">19</A>&nbsp;Numquid projiciens abjecisti Judam?<BR> aut Sion abominata est anima tua?<BR> quare ergo percussisti nos ita ut nulla sit sanitas?<BR> Exspectavimus pacem,<BR> et non est bonum:<BR> et tempus curationis,<BR> et ecce turbatio.<BR></P>
<P><a name="020">20</A>&nbsp;Cognovimus, Domine, impietates nostras,<BR> iniquitates patrum nostrorum,<BR> quia peccavimus tibi.<BR></P>
<P><a name="021">21</A>&nbsp;Ne des nos in opprobrium, propter nomen tuum,<BR> neque facias nobis contumeliam solii glori&#230; tu&#230;:<BR> recordare, ne irritum facias f&#156;dus tuum nobiscum.<BR></P>
<P><a name="022">22</A>&nbsp;Numquid sunt in sculptilibus gentium qui pluant?<BR> aut c&#230;li possunt dare imbres?<BR> nonne tu es Dominus Deus noster, quem exspectavimus?<BR> tu enim fecisti omnia h&#230;c.]</P>
<P><HR>
<CENTER>
<A HREF="jer015.htm">Next: Jeremiah Chapter 15</A></CENTER>
</BODY>
</HTML>
