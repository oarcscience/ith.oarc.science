<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 23</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir023">Polyglot</A>&nbsp;
<A HREF="../apo/sir023">Apo</A>&nbsp;
<A HREF="../sep/sir023">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir022">Previous</A>&nbsp;
<A HREF="sir024">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 23</H3><P><a name="001">1</A>&nbsp;[Domine, pater et dominator vit&#230; me&#230;,<BR> ne derelinquas me in consilio eorum,<BR> nec sinas me cadere in illis.<BR></P>
<P><a name="002">2</A>&nbsp;Quis superponet in cogitatu meo flagella,<BR> et in corde meo doctrinam sapienti&#230;,<BR> ut ignorationibus eorum non parcant mihi,<BR> et non appareant delicta eorum,<BR></P>
<P><a name="003">3</A>&nbsp;et ne adincrescant ignoranti&#230; me&#230;,<BR> et multiplicentur delicta mea,<BR> et peccata mea abundent,<BR> et incidam in conspectu adversariorum meorum,<BR> et gaudeat super me inimicus meus?<BR></P>
<P><a name="004">4</A>&nbsp;Domine, pater et Deus vit&#230; me&#230;,<BR> ne derelinquas me in cogitatu illorum.<BR></P>
<P><a name="005">5</A>&nbsp;Extollentiam oculorum meorum ne dederis mihi,<BR> et omne desiderium averte a me.<BR></P>
<P><a name="006">6</A>&nbsp;Aufer a me ventris concupiscentias,<BR> et concubitus concupiscenti&#230; ne apprehendant me,<BR> et anim&#230; irreverenti et infrunit&#230; ne tradas me.]<BR>
</P>
<P><a name="007">7</A>&nbsp;[Doctrinam oris audite, filii:<BR> et qui custodierit illam non periet labiis,<BR> nec scandalizabitur in operibus nequissimis.<BR></P>
<P><a name="008">8</A>&nbsp;In vanitate sua apprehenditur peccator:<BR> et superbus et maledicus scandalizabitur in illis.<BR></P>
<P><a name="009">9</A>&nbsp;Jurationi non assuescat os tuum:<BR> multi enim casus in illa.<BR></P>
<P><a name="010">10</A>&nbsp;Nominatio vero Dei non sit assidua in ore tuo,<BR> et nominibus sanctorum non admiscearis,<BR> quoniam non erit immunis ab eis.<BR></P>
<P><a name="011">11</A>&nbsp;Sicut enim servus interrogatus assidue a livore non minuitur,<BR> sic omnis jurans et nominans in toto a peccato non purgabitur.<BR></P>
<P><a name="012">12</A>&nbsp;Vir multum jurans implebitur iniquitate,<BR> et non discedet a domo illius plaga.<BR></P>
<P><a name="013">13</A>&nbsp;Et si frustraverit, delictum illius super ipsum erit:<BR> et si dissimulaverit, delinquit dupliciter:<BR></P>
<P><a name="014">14</A>&nbsp;et si in vacuum juraverit, non justificabitur:<BR> replebitur enim retributione domus illius.<BR></P>
<P><a name="015">15</A>&nbsp;Est et alia loquela contraria morti:<BR> non inveniatur in h&#230;reditate Jacob.<BR></P>
<P><a name="016">16</A>&nbsp;Etenim a misericordibus omnia h&#230;c auferentur,<BR> et in delictis non volutabuntur.<BR></P>
<P><a name="017">17</A>&nbsp;Indisciplinat&#230; loquel&#230; non assuescat os tuum:<BR> est enim in illa verbum peccati.<BR></P>
<P><a name="018">18</A>&nbsp;Memento patris et matris tu&#230;:<BR> in medio enim magnatorum consistis:<BR></P>
<P><a name="019">19</A>&nbsp;ne forte obliviscatur te Deus in conspectu illorum,<BR> et assiduitate tua infatuatus, improperium patiaris,<BR> et maluisses non nasci,<BR> et diem nativitatis tu&#230; maledicas.<BR></P>
<P><a name="020">20</A>&nbsp;Homo assuetus in verbis improperii<BR> in omnibus diebus suis non erudietur.]<BR>
</P>
<P><a name="021">21</A>&nbsp;[Duo genera abundant in peccatis,<BR> et tertium adducit iram et perditionem.<BR></P>
<P><a name="022">22</A>&nbsp;Anima calida quasi ignis ardens,<BR> non extinguetur donec aliquid glutiat:<BR></P>
<P><a name="023">23</A>&nbsp;et homo nequam in ore carnis su&#230;<BR> non desinet donec incendat ignem.<BR></P>
<P><a name="024">24</A>&nbsp;Homini fornicario omnis panis dulcis:<BR> non fatigabitur transgrediens usque ad finem.<BR></P>
<P><a name="025">25</A>&nbsp;Omnis homo qui transgreditur lectum suum,<BR> contemnens in animam suam, et dicens: Quis me videt?<BR></P>
<P><a name="026">26</A>&nbsp;Tenebr&#230; circumdant me, et parietes cooperiunt me,<BR> et nemo circumspicit me: quem vereor?<BR> delictorum meorum non memorabitur Altissimus.<BR></P>
<P><a name="027">27</A>&nbsp;Et non intelligit quoniam omnia videt oculus illius,<BR> quoniam expellit a se timorem Dei hujusmodi hominis timor,<BR> et oculi hominum timentes illum:<BR></P>
<P><a name="028">28</A>&nbsp;et non cognovit quoniam oculi Domini<BR> multo plus lucidiores sunt super solem,<BR> circumspicientes omnes vias hominum,<BR> et profundum abyssi, et hominum corda,<BR> intuentes in absconditas partes.<BR></P>
<P><a name="029">29</A>&nbsp;Domino enim Deo antequam crearentur omnia sunt agnita:<BR> sic et post perfectum respicit omnia.<BR></P>
<P><a name="030">30</A>&nbsp;Hic in plateis civitatis vindicabitur,<BR> et quasi pullus equinus fugabitur,<BR> et ubi non speravit apprehendetur.<BR></P>
<P><a name="031">31</A>&nbsp;Et erit dedecus omnibus,<BR> eo quod non intellexerit timorem Domini.<BR></P>
<P><a name="032">32</A>&nbsp;Sic et mulier omnis relinquens virum suum,<BR> et statuens h&#230;reditatem ex alieno matrimonio:<BR></P>
<P><a name="033">33</A>&nbsp;primo enim in lege Altissimi incredibilis fuit:<BR> secundo in virum suum deliquit:<BR> tertio in adulterio fornicata est,<BR> et ex alio viro filios statuit sibi.<BR></P>
<P><a name="034">34</A>&nbsp;H&#230;c in ecclesiam adducetur,<BR> et in filios ejus respicietur:<BR></P>
<P><a name="035">35</A>&nbsp;non tradent filii ejus radices,<BR> et rami ejus non dabunt fructum:<BR></P>
<P><a name="036">36</A>&nbsp;derelinquet in maledictum memoriam ejus,<BR> et dedecus illius non delebitur.<BR></P>
<P><a name="037">37</A>&nbsp;Et agnoscent qui derelicti sunt,<BR> quoniam nihil melius est quam timor Dei,<BR> et nihil dulcius quam respicere in mandatis Domini.<BR></P>
<P><a name="038">38</A>&nbsp;Gloria magna est sequi Dominum:<BR> longitudo enim dierum assumetur ab eo.]</P>
<P><HR>
<CENTER>
<A HREF="sir024">Next: Sirach Chapter 24</A></CENTER>
</BODY>
</HTML>
