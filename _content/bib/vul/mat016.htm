<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 16</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mat016">Polyglot</A>&nbsp;
<A HREF="../gnt/mat016">GNT</A>&nbsp;
<A HREF="../kjv/mat016">KJV</A>&nbsp;

<BR>
<BR><A HREF="mat">Matthew Index</A><BR>
&nbsp;
<A HREF="mat015">Previous</A>&nbsp;
<A HREF="mat017">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 16</H3><P><a name="001">1</A>&nbsp;Et accesserunt ad eum pharis&#230;i et sadduc&#230;i tentantes: et rogaverunt eum ut signum de c&#230;lo ostenderet eis.</P>
<P><a name="002">2</A>&nbsp;At ille respondens, ait illis: Facto vespere dicitis: Serenum erit, rubicundum est enim c&#230;lum.</P>
<P><a name="003">3</A>&nbsp;Et mane: Hodie tempestas, rutilat enim triste c&#230;lum.</P>
<P><a name="004">4</A>&nbsp;Faciem ergo c&#230;li dijudicare nostis: signa autem temporum non potestis scire? Generatio mala et adultera signum qu&#230;rit: et signum non dabitur ei, nisi signum Jon&#230; prophet&#230;. Et relictis illis, abiit.<BR>
</P>
<P><a name="005">5</A>&nbsp;Et cum venissent discipuli ejus trans fretum, obliti sunt panes accipere.</P>
<P><a name="006">6</A>&nbsp;Qui dixit illis: Intuemini, et cavete a fermento pharis&#230;orum et sadduc&#230;orum.</P>
<P><a name="007">7</A>&nbsp;At illi cogitabant intra se dicentes: Quia panes non accepimus.</P>
<P><a name="008">8</A>&nbsp;Sciens autem Jesus, dixit: Quid cogitatis intra vos modic&#230; fidei, quia panes non habetis?</P>
<P><a name="009">9</A>&nbsp;Nondum intelligitis, neque recordamini quinque panum in quinque millia hominum, et quot cophinos sumpsistis?</P>
<P><a name="010">10</A>&nbsp;neque septem panum in quatuor millia hominum, et quot sportas sumpsistis?</P>
<P><a name="011">11</A>&nbsp;Quare non intelligitis, quia non de pane dixi vobis: Cavete a fermento pharis&#230;orum et sadduc&#230;orum?</P>
<P><a name="012">12</A>&nbsp;Tunc intellexerunt quia non dixerit cavendum a fermento panum, sed a doctrina pharis&#230;orum et sadduc&#230;orum.<BR>
</P>
<P><a name="013">13</A>&nbsp;Venit autem Jesus in partes C&#230;sare&#230; Philippi: et interrogabat discipulos suos, dicens: Quem dicunt homines esse Filium hominis?</P>
<P><a name="014">14</A>&nbsp;At illi dixerunt: Alii Joannem Baptistam, alii autem Eliam, alii vero Jeremiam, aut unum ex prophetis.</P>
<P><a name="015">15</A>&nbsp;Dicit illis Jesus: Vos autem, quem me esse dicitis?</P>
<P><a name="016">16</A>&nbsp;Respondens Simon Petrus dixit: Tu es Christus, Filius Dei vivi.</P>
<P><a name="017">17</A>&nbsp;Respondens autem Jesus, dixit ei: Beatus es Simon Bar Jona: quia caro et sanguis non revelavit tibi, sed Pater meus, qui in c&#230;lis est.</P>
<P><a name="018">18</A>&nbsp;Et ego dico tibi, quia tu es Petrus, et super hanc petram &#230;dificabo Ecclesiam meam, et port&#230; inferi non pr&#230;valebunt adversus eam.</P>
<P><a name="019">19</A>&nbsp;Et tibi dabo claves regni c&#230;lorum. Et quodcumque ligaveris super terram, erit ligatum et in c&#230;lis: et quodcumque solveris super terram, erit solutum et in c&#230;lis.</P>
<P><a name="020">20</A>&nbsp;Tunc pr&#230;cepit discipulis suis ut nemini dicerent quia ipse esset Jesus Christus.<BR>
</P>
<P><a name="021">21</A>&nbsp;Exinde c&#156;pit Jesus ostendere discipulis suis, quia oporteret eum ire Jerosolymam, et multa pati a senioribus, et scribis, et principibus sacerdotum, et occidi, et tertia die resurgere.</P>
<P><a name="022">22</A>&nbsp;Et assumens eum Petrus, c&#156;pit increpare illum dicens: Absit a te, Domine: non erit tibi hoc.</P>
<P><a name="023">23</A>&nbsp;Qui conversus, dixit Petro: Vade post me Satana, scandalum es mihi: quia non sapis ea qu&#230; Dei sunt, sed ea qu&#230; hominum.</P>
<P><a name="024">24</A>&nbsp;Tunc Jesus dixit discipulis suis: Si quis vult post me venire, abneget semetipsum, et tollat crucem suam, et sequatur me.</P>
<P><a name="025">25</A>&nbsp;Qui enim voluerit animam suam salvam facere, perdet eam: qui autem perdiderit animam suam propter me, inveniet eam.</P>
<P><a name="026">26</A>&nbsp;Quid enim prodest homini, si mundum universum lucretur, anim&#230; vero su&#230; detrimentum patiatur? aut quam dabit homo commutationem pro anima sua?</P>
<P><a name="027">27</A>&nbsp;Filius enim hominis venturus est in gloria Patris sui cum angelis suis: et tunc reddet unicuique secundum opera ejus.</P>
<P><a name="028">28</A>&nbsp;Amen dico vobis, sunt quidam de hic stantibus, qui non gustabunt mortem, donec videant Filium hominis venientem in regno suo.</P>
<P><HR>
<CENTER>
<A HREF="mat017">Next: Matthew Chapter 17</A></CENTER>
</BODY>
</HTML>
