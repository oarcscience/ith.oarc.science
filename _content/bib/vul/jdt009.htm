<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judith: Judith Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jdt009">Polyglot</A>&nbsp;
<A HREF="../apo/jdt009">Apo</A>&nbsp;
<A HREF="../sep/jdt009">Sep</A>&nbsp;

<BR>
<BR><A HREF="jdt">Judith Index</A><BR>
&nbsp;
<A HREF="jdt008">Previous</A>&nbsp;
<A HREF="jdt010">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judith Chapter 9</H3><P><a name="001">1</A>&nbsp;Quibus ascendentibus, Judith ingressa est oratorium suum: et induens se cilicio, posuit cinerem super caput suum: et prosternens se Domino, clamabat ad Dominum, dicens:</P>
<P><a name="002">2</A>&nbsp;Domine Deus patris mei Simeon, qui dedisti illi gladium in defensionem alienigenarum, qui violatores extiterunt in coinquinatione sua, et denudaverunt femur virginis in confusionem:</P>
<P><a name="003">3</A>&nbsp;et dedisti mulieres illorum in pr&#230;dam, et filias illorum in captivitatem: et omnem pr&#230;dam in divisionem servis tuis, qui zelaverunt zelum tuum: subveni, qu&#230;so te, Domine Deus meus, mihi vidu&#230;.</P>
<P><a name="004">4</A>&nbsp;Tu enim fecisti priora, et illa post illa cogitasti: et hoc factum est quod ipse voluisti.</P>
<P><a name="005">5</A>&nbsp;Omnes enim vi&#230; tu&#230; parat&#230; sunt, et tua judicia in tua providentia posuisti.</P>
<P><a name="006">6</A>&nbsp;Respice castra Assyriorum nunc, sicut tunc castra &#198;gyptiorum videre dignatus es, quando post servos tuos armati currebant, confidentes in quadrigis, et in equitatu suo, et in multitudine bellatorum.</P>
<P><a name="007">7</A>&nbsp;Sed aspexisti super castra eorum, et tenebr&#230; fatigaverunt eos.</P>
<P><a name="008">8</A>&nbsp;Tenuit pedes eorum abyssus, et aqu&#230; operuerunt eos.</P>
<P><a name="009">9</A>&nbsp;Sic fiant et isti, Domine, qui confidunt in multitudine sua, et in curribus suis, et in contis, et in scutis, et in sagittis suis, et in lanceis gloriantur,</P>
<P><a name="010">10</A>&nbsp;et nesciunt quia tu ipse es Deus noster, qui conteris bella ab initio, et Dominus nomen est tibi.</P>
<P><a name="011">11</A>&nbsp;Erige brachium tuum sicut ab initio, et allide virtutem illorum in virtute tua: cadat virtus eorum in iracundia tua, qui promittunt se violare sancta tua, et polluere tabernaculum nominis tui, et dejicere gladio suo cornu altaris tui.</P>
<P><a name="012">12</A>&nbsp;Fac, Domine, ut gladio proprio ejus superbia amputetur:</P>
<P><a name="013">13</A>&nbsp;capiatur laqueo oculorum suorum in me, et percuties eum ex labiis caritatis me&#230;.</P>
<P><a name="014">14</A>&nbsp;Da mihi in animo constantiam ut contemnam illum, et virtutem, ut evertam illum.</P>
<P><a name="015">15</A>&nbsp;Erit enim hoc memoriale nominis tui, cum manus femin&#230; dejecerit eum.</P>
<P><a name="016">16</A>&nbsp;Non enim in multitudine est virtus tua, Domine, neque in equorum viribus voluntas tua est, nec superbi ab initio placuerunt tibi: sed humilium et mansuetorum semper tibi placuit deprecatio.</P>
<P><a name="017">17</A>&nbsp;Deus c&#230;lorum, creator aquarum, et Dominus totius creatur&#230;, exaudi me miseram deprecantem, et de tua misericordia pr&#230;sumentem.</P>
<P><a name="018">18</A>&nbsp;Memento, Domine, testamenti tui, et da verbum in ore meo, et in corde meo consilium corrobora, ut domus tua in sanctificatione tua permaneat:</P>
<P><a name="019">19</A>&nbsp;et omnes gentes agnoscant quia tu es Deus, et non est alius pr&#230;ter te.</P>
<P><HR>
<CENTER>
<A HREF="jdt010">Next: Judith Chapter 10</A></CENTER>
</BODY>
</HTML>
