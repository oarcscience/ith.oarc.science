<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 64</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa064.htm">Polyglot</A>&nbsp;
<A HREF="../kjv/psa064.htm">KJV</A>&nbsp;
<A HREF="../sep/psa064.htm">Sep</A>&nbsp;
<A HREF="../tan/psa064.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa063.htm">Previous</A>&nbsp;
<A HREF="psa065.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 64</H3><P><a name="001">1</A>&nbsp;In finem. Psalmus David, canticum Jeremi&#230; et Ezechielis populo transmigrationis, cum inciperent exire.</P>
<P><a name="002">2</A>&nbsp;[Te decet hymnus, Deus, in Sion,<BR> et tibi reddetur votum in Jerusalem.<BR></P>
<P><a name="003">3</A>&nbsp;Exaudi orationem meam;<BR> ad te omnis caro veniet.<BR></P>
<P><a name="004">4</A>&nbsp;Verba iniquorum pr&#230;valuerunt super nos,<BR> et impietatibus nostris tu propitiaberis.<BR></P>
<P><a name="005">5</A>&nbsp;Beatus quem elegisti et assumpsisti:<BR> inhabitabit in atriis tuis.<BR> Replebimur in bonis domus tu&#230;;<BR> sanctum est templum tuum,<BR></P>
<P><a name="006">6</A>&nbsp;mirabile in &#230;quitate.<BR> Exaudi nos, Deus, salutaris noster,<BR> spes omnium finium terr&#230;, et in mari longe.<BR></P>
<P><a name="007">7</A>&nbsp;Pr&#230;parans montes in virtute tua,<BR> accinctus potentia;<BR></P>
<P><a name="008">8</A>&nbsp;qui conturbas profundum maris,<BR> sonum fluctuum ejus.<BR> Turbabuntur gentes,<BR></P>
<P><a name="009">9</A>&nbsp;et timebunt qui habitant terminos a signis tuis;<BR> exitus matutini et vespere delectabis.<BR></P>
<P><a name="010">10</A>&nbsp;Visitasti terram, et inebriasti eam;<BR> multiplicasti locupletare eam.<BR> Flumen Dei repletum est aquis; parasti cibum illorum:<BR> quoniam ita est pr&#230;paratio ejus.<BR></P>
<P><a name="011">11</A>&nbsp;Rivos ejus inebria;<BR> multiplica genimina ejus:<BR> in stillicidiis ejus l&#230;tabitur germinans.<BR></P>
<P><a name="012">12</A>&nbsp;Benedices coron&#230; anni benignitatis tu&#230;,<BR> et campi tui replebuntur ubertate.<BR></P>
<P><a name="013">13</A>&nbsp;Pinguescent speciosa deserti,<BR> et exsultatione colles accingentur.<BR></P>
<P><a name="014">14</A>&nbsp;Induti sunt arietes ovium,<BR> et valles abundabunt frumento;<BR> clamabunt, etenim hymnum dicent.]</P>
<P><HR>
<CENTER>
<A HREF="psa065.htm">Next: Psalms Chapter 65</A></CENTER>
</BODY>
</HTML>
