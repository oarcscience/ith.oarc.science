<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Kings: 1 Kings Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg1003">Polyglot</A>&nbsp;
<A HREF="../kjv/kg1003">KJV</A>&nbsp;
<A HREF="../sep/kg1003">Sep</A>&nbsp;
<A HREF="../tan/kg1003">Tan</A>&nbsp;

<BR>
<BR><A HREF="kg1">1 Kings Index</A><BR>
&nbsp;
<A HREF="kg1002">Previous</A>&nbsp;
<A HREF="kg1004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Kings Chapter 3</H3><P><a name="001">1</A>&nbsp;Confirmatum est igitur regnum in manu Salomonis, et affinitate conjunctus est Pharaoni regi &#198;gypti: accepit namque filiam ejus, et adduxit in civitatem David, donec compleret &#230;dificans domum suam, et domum Domini, et murum Jerusalem per circuitum.</P>
<P><a name="002">2</A>&nbsp;Attamen populus immolabat in excelsis: non enim &#230;dificatum erat templum nomini Domini usque in diem illum.</P>
<P><a name="003">3</A>&nbsp;Dilexit autem Salomon Dominum, ambulans in pr&#230;ceptis David patris sui, excepto quod in excelsis immolabat, et accendebat thymiama.</P>
<P><a name="004">4</A>&nbsp;Abiit itaque in Gabaon, ut immolaret ibi: illud quippe erat excelsum maximum: mille hostias in holocaustum obtulit Salomon super altare illud in Gabaon.</P>
<P><a name="005">5</A>&nbsp;Apparuit autem Dominus Salomoni per somnium nocte, dicens: Postula quod vis ut dem tibi.</P>
<P><a name="006">6</A>&nbsp;Et ait Salomon: Tu fecisti cum servo tuo David patre meo misericordiam magnam, sicut ambulavit in conspectu tuo in veritate et justitia, et recto corde tecum: custodisti ei misericordiam tuam grandem, et dedisti ei filium sedentem super thronum ejus, sicut est hodie.</P>
<P><a name="007">7</A>&nbsp;Et nunc Domine Deus, tu regnare fecisti servum tuum pro David patre meo: ego autem sum puer parvulus, et ignorans egressum et introitum meum.</P>
<P><a name="008">8</A>&nbsp;Et servus tuus in medio est populi quem elegisti, populi infiniti, qui numerari et supputari non potest pr&#230; multitudine.</P>
<P><a name="009">9</A>&nbsp;Dabis ergo servo tuo cor docile, ut populum tuum judicare possit, et discernere inter bonum et malum. Quis enim poterit judicare populum istum, populum tuum hunc multum?<BR>
</P>
<P><a name="010">10</A>&nbsp;Placuit ergo sermo coram Domino, quod Salomon postulasset hujuscemodi rem.</P>
<P><a name="011">11</A>&nbsp;Et dixit Dominus Salomoni: Quia postulasti verbum hoc, et non petisti tibi dies multos, nec divitias, aut animas inimicorum tuorum, sed postulasti tibi sapientiam ad discernendum judicium:</P>
<P><a name="012">12</A>&nbsp;ecce feci tibi secundum sermones tuos, et dedi tibi cor sapiens et intelligens, in tantum ut nullus ante te similis tui fuerit, nec post te surrecturus sit.</P>
<P><a name="013">13</A>&nbsp;Sed et h&#230;c qu&#230; non postulasti, dedi tibi: divitias scilicet, et gloriam, ut nemo fuerit similis tui in regibus cunctis retro diebus.</P>
<P><a name="014">14</A>&nbsp;Si autem ambulaveris in viis meis, et custodieris pr&#230;cepta mea et mandata mea, sicut ambulavit pater tuus, longos faciam dies tuos.</P>
<P><a name="015">15</A>&nbsp;Igitur evigilavit Salomon, et intellexit quod esset somnium: cumque venisset Jerusalem, stetit coram arca f&#156;deris Domini, et obtulit holocausta, et fecit victimas pacificas, et grande convivium universis famulis suis.<BR>
</P>
<P><a name="016">16</A>&nbsp;Tunc venerunt du&#230; mulieres meretrices ad regem, steteruntque coram eo:</P>
<P><a name="017">17</A>&nbsp;quarum una ait: Obsecro, mi domine: ego et mulier h&#230;c habitabamus in domo una, et peperi apud eam in cubiculo.</P>
<P><a name="018">18</A>&nbsp;Tertia autem die postquam ego peperi, peperit et h&#230;c: et eramus simul, nullusque alius nobiscum in domo, exceptis nobis duabus.</P>
<P><a name="019">19</A>&nbsp;Mortuus est autem filius mulieris hujus nocte: dormiens quippe oppressit eum.</P>
<P><a name="020">20</A>&nbsp;Et consurgens intempest&#230; noctis silentio, tulit filium meum de latere meo, ancill&#230; tu&#230; dormientis, et collocavit in sinu suo: suum autem filium, qui erat mortuus, posuit in sinu meo.</P>
<P><a name="021">21</A>&nbsp;Cumque surrexissem mane ut darem lac filio meo, apparuit mortuus: quem diligentius intuens clara luce, deprehendi non esse meum quem genueram.</P>
<P><a name="022">22</A>&nbsp;Responditque altera mulier: Non est ita ut dicis, sed filius tuus mortuus est, meus autem vivit. E contrario illa dicebat: Mentiris: filius quippe meus vivit, et filius tuus mortuus est. Atque in hunc modum contendebant coram rege.</P>
<P><a name="023">23</A>&nbsp;Tunc rex ait: H&#230;c dicit: Filius meus vivit, et filius tuus mortuus est: et ista respondit: Non, sed filius tuus mortuus est, meus autem vivit.</P>
<P><a name="024">24</A>&nbsp;Dixit ergo rex: Afferte mihi gladium. Cumque attulissent gladium coram rege,</P>
<P><a name="025">25</A>&nbsp;Dividite, inquit, infantem vivum in duas partes, et date dimidiam partem uni, et dimidiam partem alteri.</P>
<P><a name="026">26</A>&nbsp;Dixit autem mulier, cujus filius erat vivus, ad regem (commota sunt quippe viscera ejus super filio suo): Obsecro, domine, date illi infantem vivum, et nolite interficere eum. E contrario illa dicebat: Nec mihi nec tibi sit, sed dividatur.</P>
<P><a name="027">27</A>&nbsp;Respondit rex, et ait: Date huic infantem vivum, et non occidatur: h&#230;c est enim mater ejus.</P>
<P><a name="028">28</A>&nbsp;Audivit itaque omnis Isra&#235;l judicium quod judicasset rex, et timuerunt regem, videntes sapientiam Dei esse in eo ad faciendum judicium.</P>
<P><HR>
<CENTER>
<A HREF="kg1004">Next: 1 Kings Chapter 4</A></CENTER>
</BODY>
</HTML>
