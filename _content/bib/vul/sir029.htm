<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 29</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir029">Polyglot</A>&nbsp;
<A HREF="../apo/sir029">Apo</A>&nbsp;
<A HREF="../sep/sir029">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir028">Previous</A>&nbsp;
<A HREF="sir030">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 29</H3><P><a name="001">1</A>&nbsp;[Qui facit misericordiam f&#156;neratur proximo suo:<BR> et qui pr&#230;valet manu mandata servat.<BR></P>
<P><a name="002">2</A>&nbsp;F&#156;nerare proximo tuo in tempore necessitatis illius:<BR> et iterum redde proximo in tempore suo.<BR></P>
<P><a name="003">3</A>&nbsp;Confirma verbum, et fideliter age cum illo:<BR> et in omni tempore invenies quod tibi necessarium est.<BR></P>
<P><a name="004">4</A>&nbsp;Multi quasi inventionem &#230;stimaverunt f&#156;nus,<BR> et pr&#230;stiterunt molestiam his qui se adjuverunt.<BR></P>
<P><a name="005">5</A>&nbsp;Donec accipiant, osculantur manus dantis,<BR> et in promissionibus humiliant vocem suam:<BR></P>
<P><a name="006">6</A>&nbsp;et in tempore redditionis postulabit tempus,<BR> et loquetur verba t&#230;dii et murmurationum,<BR> et tempus causabitur.<BR></P>
<P><a name="007">7</A>&nbsp;Si autem potuerit reddere, adversabitur:<BR> solidi vix reddet dimidium,<BR> et computabit illud quasi inventionem:<BR></P>
<P><a name="008">8</A>&nbsp;sin autem, fraudabit illum pecunia sua,<BR> et possidebit illum inimicum gratis:<BR></P>
<P><a name="009">9</A>&nbsp;et convitia et maledicta reddet illi,<BR> et pro honore et beneficio reddet illi contumeliam.<BR></P>
<P><a name="010">10</A>&nbsp;Multi non causa nequiti&#230; non f&#156;nerati sunt,<BR> sed fraudari gratis timuerunt.<BR></P>
<P><a name="011">11</A>&nbsp;Verumtamen super humilem animo fortior esto,<BR> et pro eleemosyna non trahas illum.<BR></P>
<P><a name="012">12</A>&nbsp;Propter mandatum assume pauperem,<BR> et propter inopiam ejus ne dimittas eum vacuum.<BR></P>
<P><a name="013">13</A>&nbsp;Perde pecuniam propter fratrem et amicum tuum,<BR> et non abscondas illam sub lapide in perditionem.<BR></P>
<P><a name="014">14</A>&nbsp;Pone thesaurum tuum in pr&#230;ceptis Altissimi,<BR> et proderit tibi magis quam aurum.<BR></P>
<P><a name="015">15</A>&nbsp;Conclude eleemosynam in corde pauperis,<BR> et h&#230;c pro te exorabit ab omni malo.<BR></P>
<P><a name="016">16</A>&nbsp;Super scutum potentis</P>
<P><a name="017">17</A>&nbsp;et super lanceam<BR></P>
<P><a name="018">18</A>&nbsp;adversus inimicum tuum pugnabit.]<BR>
</P>
<P><a name="019">19</A>&nbsp;[Vir bonus fidem facit pro proximo suo:<BR> et qui perdiderit confusionem derelinquet sibi.<BR></P>
<P><a name="020">20</A>&nbsp;Gratiam fidejussoris ne obliviscaris:<BR> dedit enim pro te animam suam.<BR></P>
<P><a name="021">21</A>&nbsp;Repromissorem fugit peccator et immundus.<BR></P>
<P><a name="022">22</A>&nbsp;Bona repromissoris sibi ascribit peccator:<BR> et ingratus sensu derelinquet liberantem se.<BR></P>
<P><a name="023">23</A>&nbsp;Vir repromittit de proximo suo:<BR> et cum perdiderit reverentiam, derelinquetur ab eo.<BR></P>
<P><a name="024">24</A>&nbsp;Repromissio nequissima multos perdidit dirigentes,<BR> et commovit illos quasi fluctus maris.<BR></P>
<P><a name="025">25</A>&nbsp;Viros potentes gyrans migrare fecit,<BR> et vagati sunt in gentibus alienis.<BR></P>
<P><a name="026">26</A>&nbsp;Peccator transgrediens mandatum Domini incidet in promissionem nequam:<BR> et qui conatur multa agere incidet in judicium.<BR></P>
<P><a name="027">27</A>&nbsp;Recupera proximum secundum virtutem tuam,<BR> et attende tibi ne incidas.]<BR>
</P>
<P><a name="028">28</A>&nbsp;[Initium vit&#230; hominis, aqua et panis,<BR> et vestimentum, et domus protegens turpitudinem.<BR></P>
<P><a name="029">29</A>&nbsp;Melior est victus pauperis sub tegmine asserum<BR> quam epul&#230; splendid&#230; in peregre sine domicilio.<BR></P>
<P><a name="030">30</A>&nbsp;Minimum pro magno placeat tibi,<BR> et improperium peregrinationis non audies.<BR></P>
<P><a name="031">31</A>&nbsp;Vita nequam hospitandi de domo in domum:<BR> et ubi hospitabitur non fiducialiter aget, nec aperiet os.<BR></P>
<P><a name="032">32</A>&nbsp;Hospitabitur, et pascet, et potabit ingratos,<BR> et ad h&#230;c amara audiet:<BR></P>
<P><a name="033">33</A>&nbsp;transi, hospes, et orna mensam,<BR> et qu&#230; in manu habes ciba ceteros.<BR></P>
<P><a name="034">34</A>&nbsp;Exi a facie honoris amicorum meorum:<BR> necessitudine domus me&#230; hospitio mihi factus est frater.<BR></P>
<P><a name="035">35</A>&nbsp;Gravia h&#230;c homini habenti sensum:<BR> correptio domus, et improperium f&#156;neratoris.]</P>
<P><HR>
<CENTER>
<A HREF="sir030">Next: Sirach Chapter 30</A></CENTER>
</BODY>
</HTML>
