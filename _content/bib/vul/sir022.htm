<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sir022">Polyglot</A>&nbsp;
<A HREF="../apo/sir022">Apo</A>&nbsp;
<A HREF="../sep/sir022">Sep</A>&nbsp;

<BR>
<BR><A HREF="sir">Sirach Index</A><BR>
&nbsp;
<A HREF="sir021">Previous</A>&nbsp;
<A HREF="sir023">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 22</H3><P><a name="001">1</A>&nbsp;[In lapide luteo lapidatus est piger:<BR> et omnes loquentur super aspernationem illius.<BR></P>
<P><a name="002">2</A>&nbsp;De stercore boum lapidatus est piger:<BR> et omnis qui tetigerit eum excutiet manus.]<BR>
</P>
<P><a name="003">3</A>&nbsp;[Confusio patris est de filio indisciplinato:<BR> filia autem in deminoratione fiet.<BR></P>
<P><a name="004">4</A>&nbsp;Filia prudens h&#230;reditas viro suo:<BR> nam qu&#230; confundit, in contumeliam fit genitoris.<BR></P>
<P><a name="005">5</A>&nbsp;Patrem et virum confundit audax,<BR> et ab impiis non minorabitur:<BR> ab utrisque autem inhonorabitur.<BR></P>
<P><a name="006">6</A>&nbsp;Musica in luctu importuna narratio:<BR> flagella et doctrina in omni tempore sapientia.]<BR>
</P>
<P><a name="007">7</A>&nbsp;[Qui docet fatuum,<BR> quasi qui conglutinat testam.<BR></P>
<P><a name="008">8</A>&nbsp;Qui narrat verbum non audienti,<BR> quasi qui excitat dormientem de gravi somno.<BR></P>
<P><a name="009">9</A>&nbsp;Cum dormiente loquitur qui enarrat stulto sapientiam:<BR> et in fine narrationis dicit: Quis est hic?<BR></P>
<P><a name="010">10</A>&nbsp;Supra mortuum plora, defecit enim lux ejus:<BR> et supra fatuum plora, defecit enim sensus.<BR></P>
<P><a name="011">11</A>&nbsp;Modicum plora super mortuum, quoniam requievit:<BR></P>
<P><a name="012">12</A>&nbsp;nequissimi enim nequissima vita super mortem fatui.<BR></P>
<P><a name="013">13</A>&nbsp;Luctus mortui septem dies:<BR> fatui autem et impii omnes dies vit&#230; illorum.<BR></P>
<P><a name="014">14</A>&nbsp;Cum stulto ne multum loquaris,<BR> et cum insensato ne abieris.<BR></P>
<P><a name="015">15</A>&nbsp;Serva te ab illo, ut non molestiam habeas,<BR> et non coinquinaberis peccato illius.<BR></P>
<P><a name="016">16</A>&nbsp;Deflecte ab illo, et invenies requiem,<BR> et non acediaberis in stultitia illius.<BR></P>
<P><a name="017">17</A>&nbsp;Super plumbum quid gravabitur?<BR> et quod illi aliud nomen quam fatuus?<BR></P>
<P><a name="018">18</A>&nbsp;Arenam, et salem, et massam ferri facilius est ferre<BR> quam hominem imprudentem, et fatuum, et impium.]<BR>
</P>
<P><a name="019">19</A>&nbsp;[Loramentum ligneum colligatum in fundamento &#230;dificii non dissolvetur,<BR> sic et cor confirmatum in cogitatione consilii.<BR></P>
<P><a name="020">20</A>&nbsp;Cogitatus sensati in omni tempore metu non depravabitur.<BR></P>
<P><a name="021">21</A>&nbsp;Sicut pali in excelsis, et c&#230;menta sine impensa posita,<BR> contra faciem venti non permanebunt:<BR></P>
<P><a name="022">22</A>&nbsp;sic et cor timidum in cogitatione stulti<BR> contra impetum timoris non resistet.<BR></P>
<P><a name="023">23</A>&nbsp;Sicut cor trepidum in cogitatione fatui omni tempore non metuet,<BR> sic et qui in pr&#230;ceptis Dei permanet semper.]<BR>
</P>
<P><a name="024">24</A>&nbsp;[Pungens oculum deducit lacrimas,<BR> et qui pungit cor profert sensum.<BR></P>
<P><a name="025">25</A>&nbsp;Mittens lapidem in volatilia, dejiciet illa:<BR> sic et qui conviciatur amico, dissolvit amicitiam.<BR></P>
<P><a name="026">26</A>&nbsp;Ad amicum etsi produxeris gladium, non desperes:<BR> est enim regressus.<BR> Ad amicum</P>
<P><a name="027">27</A>&nbsp;si aperueris os triste, non timeas:<BR> est enim concordatio:<BR> excepto convitio, et improperio, et superbia,<BR> et mysterii revelatione, et plaga dolosa:<BR> in his omnibus effugiet amicus.<BR></P>
<P><a name="028">28</A>&nbsp;Fidem posside cum amico in paupertate illius,<BR> ut et in bonis illius l&#230;teris.<BR></P>
<P><a name="029">29</A>&nbsp;In tempore tribulationis illius permane illi fidelis,<BR> ut et in h&#230;reditate illius coh&#230;res sis.<BR></P>
<P><a name="030">30</A>&nbsp;Ante ignem camini vapor et fumus ignis inaltatur:<BR> sic et ante sanguinem maledicta, et contumeli&#230;, et min&#230;.<BR></P>
<P><a name="031">31</A>&nbsp;Amicum salutare non confundar,<BR> a facie illius non me abscondam:<BR> et si mala mihi evenerint per illum, sustinebo.<BR></P>
<P><a name="032">32</A>&nbsp;Omnis qui audiet cavebit se ab eo.]<BR>
</P>
<P><a name="033">33</A>&nbsp;[Quis dabit ori meo custodiam,<BR> et super labia mea signaculum certum,<BR> ut non cadam ab ipsis,<BR> et lingua mea perdat me?]</P>
<P><HR>
<CENTER>
<A HREF="sir023">Next: Sirach Chapter 23</A></CENTER>
</BODY>
</HTML>
