<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 80</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa080">Polyglot</A>&nbsp;
<A HREF="../kjv/psa080">KJV</A>&nbsp;
<A HREF="../sep/psa080">Sep</A>&nbsp;
<A HREF="../tan/psa080">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa079">Previous</A>&nbsp;
<A HREF="psa081">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 80</H3><P><a name="001">1</A>&nbsp;In finem, pro torcularibus. Psalmus ipsi Asaph.</P>
<P><a name="002">2</A>&nbsp;[Exsultate Deo adjutori nostro;<BR> jubilate Deo Jacob.<BR></P>
<P><a name="003">3</A>&nbsp;Sumite psalmum, et date tympanum;<BR> psalterium jucundum cum cithara.<BR></P>
<P><a name="004">4</A>&nbsp;Buccinate in neomenia tuba,<BR> in insigni die solemnitatis vestr&#230;:<BR></P>
<P><a name="005">5</A>&nbsp;quia pr&#230;ceptum in Isra&#235;l est,<BR> et judicium Deo Jacob.<BR></P>
<P><a name="006">6</A>&nbsp;Testimonium in Joseph posuit illud,<BR> cum exiret de terra &#198;gypti;<BR> linguam quam non noverat, audivit.<BR></P>
<P><a name="007">7</A>&nbsp;Divertit ab oneribus dorsum ejus;<BR> manus ejus in cophino servierunt.<BR></P>
<P><a name="008">8</A>&nbsp;In tribulatione invocasti me, et liberavi te.<BR> Exaudivi te in abscondito tempestatis;<BR> probavi te apud aquam contradictionis.<BR></P>
<P><a name="009">9</A>&nbsp;Audi, populus meus, et contestabor te.<BR> Isra&#235;l, si audieris me,<BR></P>
<P><a name="010">10</A>&nbsp;non erit in te deus recens,<BR> neque adorabis deum alienum.<BR></P>
<P><a name="011">11</A>&nbsp;Ego enim sum Dominus Deus tuus,<BR> qui eduxi te de terra &#198;gypti.<BR> Dilata os tuum, et implebo illud.<BR></P>
<P><a name="012">12</A>&nbsp;Et non audivit populus meus vocem meam,<BR> et Isra&#235;l non intendit mihi.<BR></P>
<P><a name="013">13</A>&nbsp;Et dimisi eos secundum desideria cordis eorum;<BR> ibunt in adinventionibus suis.<BR></P>
<P><a name="014">14</A>&nbsp;Si populus meus audisset me,<BR> Isra&#235;l si in viis meis ambulasset,<BR></P>
<P><a name="015">15</A>&nbsp;pro nihilo forsitan inimicos eorum humiliassem,<BR> et super tribulantes eos misissem manum meam.<BR></P>
<P><a name="016">16</A>&nbsp;Inimici Domini mentiti sunt ei,<BR> et erit tempus eorum in s&#230;cula.<BR></P>
<P><a name="017">17</A>&nbsp;Et cibavit eos ex adipe frumenti,<BR> et de petra melle saturavit eos.]</P>
<P><HR>
<CENTER>
<A HREF="psa081">Next: Psalms Chapter 81</A></CENTER>
</BODY>
</HTML>
