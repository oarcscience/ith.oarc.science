<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ecclesiastes: Ecclesiastes Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ecc007">Polyglot</A>&nbsp;
<A HREF="../kjv/ecc007">KJV</A>&nbsp;
<A HREF="../sep/ecc007">Sep</A>&nbsp;
<A HREF="../tan/ecc007">Tan</A>&nbsp;

<BR>
<BR><A HREF="ecc">Ecclesiastes Index</A><BR>
&nbsp;
<A HREF="ecc006">Previous</A>&nbsp;
<A HREF="ecc008">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ecclesiastes Chapter 7</H3><P><a name="001">1</A>&nbsp;[Quid necesse est homini majora se qu&#230;rere,<BR> cum ignoret quid conducat sibi in vita sua,<BR> numero dierum peregrinationis su&#230;,<BR> et tempore quod velut umbra pr&#230;terit?<BR> aut quis ei poterit indicare<BR> quod post eum futurum sub sole sit?<BR></P>
<P><a name="002">2</A>&nbsp;Melius est nomen bonum quam unguenta pretiosa,<BR> et dies mortis die nativitatis.<BR></P>
<P><a name="003">3</A>&nbsp;Melius est ire ad domum luctus<BR> quam ad domum convivii;<BR> in illa enim finis cunctorum admonetur hominum,<BR> et vivens cogitat quid futurum sit.<BR></P>
<P><a name="004">4</A>&nbsp;Melior est ira risu,<BR> quia per tristitiam vultus corrigitur animus delinquentis.<BR></P>
<P><a name="005">5</A>&nbsp;Cor sapientium ubi tristitia est,<BR> et cor stultorum ubi l&#230;titia.<BR></P>
<P><a name="006">6</A>&nbsp;Melius est a sapiente corripi,<BR> quam stultorum adulatione decipi;<BR></P>
<P><a name="007">7</A>&nbsp;quia sicut sonitus spinarum ardentium sub olla,<BR> sic risus stulti.<BR> Sed et hoc vanitas.<BR></P>
<P><a name="008">8</A>&nbsp;Calumnia conturbat sapientem,<BR> et perdet robur cordis illius.<BR></P>
<P><a name="009">9</A>&nbsp;Melior est finis orationis quam principium.<BR> Melior est patiens arrogante.<BR></P>
<P><a name="010">10</A>&nbsp;Ne sis velox ad irascendum,<BR> quia ira in sinu stulti requiescit.<BR></P>
<P><a name="011">11</A>&nbsp;Ne dicas: Quid putas caus&#230; est<BR> quod priora tempora meliora fuere quam nunc sunt?<BR> stulta enim est hujuscemodi interrogatio.<BR></P>
<P><a name="012">12</A>&nbsp;Utilior est sapientia cum divitiis,<BR> et magis prodest videntibus solem.<BR></P>
<P><a name="013">13</A>&nbsp;Sicut enim protegit sapientia, sic protegit pecunia;<BR> hoc autem plus habet eruditio et sapientia,<BR> quod vitam tribuunt possessori suo.<BR></P>
<P><a name="014">14</A>&nbsp;Considera opera Dei,<BR> quod nemo possit corrigere quem ille despexerit.<BR></P>
<P><a name="015">15</A>&nbsp;In die bona fruere bonis,<BR> et malam diem pr&#230;cave;<BR> sicut enim hanc, sic et illam fecit Deus,<BR> ut non inveniat homo contra eum justas querimonias.<BR></P>
<P><a name="016">16</A>&nbsp;H&#230;c quoque vidi in diebus vanitatis me&#230;:<BR> justus perit in justitia sua,<BR> et impius multo vivit tempore in malitia sua.<BR></P>
<P><a name="017">17</A>&nbsp;Noli esse justus multum,<BR> neque plus sapias quam necesse est,<BR> ne obstupescas.<BR></P>
<P><a name="018">18</A>&nbsp;Ne impie agas multum,<BR> et noli esse stultus,<BR> ne moriaris in tempore non tuo.<BR></P>
<P><a name="019">19</A>&nbsp;Bonum est te sustentare justum:<BR> sed et ab illo ne subtrahas manum tuam;<BR> quia qui timet Deum nihil negligit.<BR></P>
<P><a name="020">20</A>&nbsp;Sapientia confortavit sapientem<BR> super decem principes civitatis;<BR></P>
<P><a name="021">21</A>&nbsp;non est enim homo justus in terra<BR> qui faciat bonum et non peccet.<BR></P>
<P><a name="022">22</A>&nbsp;Sed et cunctis sermonibus qui dicuntur<BR> ne accomodes cor tuum,<BR> ne forte audias servum tuum maledicentem tibi;<BR></P>
<P><a name="023">23</A>&nbsp;scit enim conscientia tua<BR> quia et tu crebro maledixisti aliis.<BR></P>
<P><a name="024">24</A>&nbsp;Cuncta tentavi in sapientia.<BR> Dixi: Sapiens efficiar:<BR> et ipsa longius recessit a me,<BR></P>
<P><a name="025">25</A>&nbsp;multo magis quam erat.<BR> Et alta profunditas, quis inveniet eam?]<BR>
</P>
<P><a name="026">26</A>&nbsp;[Lustravi universa animo meo,<BR> ut scirem et considerarem,<BR> et qu&#230;rerem sapientiam, et rationem,<BR> et ut cognoscerem impietatem stulti,<BR> et errorem imprudentium:<BR></P>
<P><a name="027">27</A>&nbsp;et inveni amariorem morte mulierem,<BR> qu&#230; laqueus venatorum est,<BR> et sagena cor ejus;<BR> vincula sunt manus illius.<BR> Qui placet Deo effugiet illam;<BR> qui autem peccator est capietur ab illa.<BR></P>
<P><a name="028">28</A>&nbsp;Ecce hoc inveni, dixit Ecclesiastes,<BR> unum et alterum ut invenirem rationem,<BR></P>
<P><a name="029">29</A>&nbsp;quam adhuc qu&#230;rit anima mea,<BR> et non inveni.<BR> Virum de mille unum reperi;<BR> mulierem ex omnibus non inveni.<BR></P>
<P><a name="030">30</A>&nbsp;Solummodo hoc inveni,<BR> quod fecerit Deus hominem rectum,<BR> et ipse se infinitis miscuerit qu&#230;stionibus.<BR> Quis talis ut sapiens est?<BR> et quis cognovit solutionem verbi?]</P>
<P><HR>
<CENTER>
<A HREF="ecc008">Next: Ecclesiastes Chapter 8</A></CENTER>
</BODY>
</HTML>
