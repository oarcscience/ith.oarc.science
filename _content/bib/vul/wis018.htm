<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Wisdom: Wisdom Chapter 18</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/wis018">Polyglot</A>&nbsp;
<A HREF="../apo/wis018">Apo</A>&nbsp;
<A HREF="../sep/wis018">Sep</A>&nbsp;

<BR>
<BR><A HREF="wis">Wisdom Index</A><BR>
&nbsp;
<A HREF="wis017">Previous</A>&nbsp;
<A HREF="wis019">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Wisdom Chapter 18</H3><P><a name="001">1</A>&nbsp;[Sanctis autem tuis maxima erat lux,<BR> et horum quidem vocem audiebant, sed figuram non videbant.<BR> Et quia non et ipsi eadem passi erant, magnificabant te;<BR></P>
<P><a name="002">2</A>&nbsp;et qui ante l&#230;si erant, quia non l&#230;debantur, gratias agebant,<BR> et ut esset differentia, donum petebant.<BR></P>
<P><a name="003">3</A>&nbsp;Propter quod ignis ardentem columnam<BR> ducem habuerunt ignot&#230; vi&#230;,<BR> et solem sine l&#230;sura boni hospitii pr&#230;stitisti.<BR></P>
<P><a name="004">4</A>&nbsp;Digni quidem illi carere luce,<BR> et pati carcerem tenebrarum,<BR> qui inclusos custodiebant filios tuos,<BR> per quos incipiebat incorruptum legis lumen s&#230;culo dari.]<BR>
</P>
<P><a name="005">5</A>&nbsp;[Cum cogitarent justorum occidere infantes,<BR> et uno exposito filio et liberato,<BR> in traductionem illorum, multitudinem filiorum abstulisti,<BR> et pariter illos perdidisti in aqua valida.<BR></P>
<P><a name="006">6</A>&nbsp;Illa enim nox ante cognita est a patribus nostris,<BR> ut vere scientes quibus juramentis crediderunt,<BR> anim&#230;quiores essent.<BR></P>
<P><a name="007">7</A>&nbsp;Suscepta est autem a populo tuo sanitas quidem justorum,<BR> injustorum autem exterminatio.<BR></P>
<P><a name="008">8</A>&nbsp;Sicut enim l&#230;sisti adversarios,<BR> sic et nos provocans magnificasti.<BR></P>
<P><a name="009">9</A>&nbsp;Absconse enim sacrificabant justi pueri bonorum,<BR> et justiti&#230; legem in concordia disposuerunt;<BR> similiter et bona et mala recepturos justos,<BR> patrum jam decantantes laudes.<BR></P>
<P><a name="010">10</A>&nbsp;Resonabat autem inconveniens inimicorum vox,<BR> et flebilis audiebatur planctus ploratorum infantium.<BR></P>
<P><a name="011">11</A>&nbsp;Simili autem p&#156;na servus cum domino afflictus est,<BR> et popularis homo regi similia passus.<BR></P>
<P><a name="012">12</A>&nbsp;Similiter ergo omnes, uno nomine mortis,<BR> mortuos habebant innumerabiles:<BR> nec enim ad sepeliendum vivi sufficiebant,<BR> quoniam uno momento qu&#230; erat pr&#230;clarior<BR> natio illorum exterminata est.<BR></P>
<P><a name="013">13</A>&nbsp;De omnibus enim non credentes, propter veneficia;<BR> tunc vero primum cum fuit exterminium primogenitorum,<BR> spoponderunt populum Dei esse.<BR></P>
<P><a name="014">14</A>&nbsp;Cum enim quietum silentium contineret omnia,<BR> et nox in suo cursu medium iter haberet,<BR></P>
<P><a name="015">15</A>&nbsp;omnipotens sermo tuus de c&#230;lo, a regalibus sedibus,<BR> durus debellator in mediam exterminii terram prosilivit,<BR></P>
<P><a name="016">16</A>&nbsp;gladius acutus insimulatum imperium tuum portans:<BR> et stans, replevit omnia morte,<BR> et usque ad c&#230;lum attingebat stans in terra.<BR></P>
<P><a name="017">17</A>&nbsp;Tunc continuo visus somniorum malorum turbaverunt illos,<BR> et timores supervenerunt insperati.<BR></P>
<P><a name="018">18</A>&nbsp;Et alius alibi projectus semivivus,<BR> propter quam moriebatur causam demonstrabat mortis.<BR></P>
<P><a name="019">19</A>&nbsp;Visiones enim qu&#230; illos turbaverunt h&#230;c pr&#230;monebant,<BR> ne inscii quare mala patiebantur perirent.<BR></P>
<P><a name="020">20</A>&nbsp;Tetigit autem tunc et justos tentatio mortis,<BR> et commotio in eremo facta est multitudinis:<BR> sed non diu permansit ira tua.<BR></P>
<P><a name="021">21</A>&nbsp;Prosperans enim homo sine querela deprecari pro populis,<BR> proferens servitutis su&#230; scutum,<BR> orationem et per incensum deprecationem allegans,<BR> restitit ir&#230;, et finem imposuit necessitati,<BR> ostendens quoniam tuus est famulus.<BR></P>
<P><a name="022">22</A>&nbsp;Vicit autem turbas non in virtute corporis,<BR> nec armatur&#230; potentia:<BR> sed verbo illum qui se vexabat subjecit,<BR> juramenta parentum et testamentum commemorans.<BR></P>
<P><a name="023">23</A>&nbsp;Cum enim jam acervatim cecidissent super alterutrum mortui,<BR> interstitit, et amputavit impetum,<BR> et divisit illam qu&#230; ad vivos ducebat viam.<BR></P>
<P><a name="024">24</A>&nbsp;In veste enim poderis quam habebat, totus erat orbis terrarum;<BR> et parentum magnalia in quatuor ordinibus lapidum erant sculpta,<BR> et magnificentia tua in diademate capitis illius sculpta erat.<BR></P>
<P><a name="025">25</A>&nbsp;His autem cessit qui exterminabat, et h&#230;c extimuit:<BR> erat enim sola tentatio ir&#230; sufficiens.]</P>
<P><HR>
<CENTER>
<A HREF="wis019">Next: Wisdom Chapter 19</A></CENTER>
</BODY>
</HTML>
