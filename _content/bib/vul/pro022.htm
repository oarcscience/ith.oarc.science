<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro022">Polyglot</A>&nbsp;
<A HREF="../kjv/pro022">KJV</A>&nbsp;
<A HREF="../sep/pro022">Sep</A>&nbsp;
<A HREF="../tan/pro022">Tan</A>&nbsp;

<BR>
<BR><A HREF="pro">Proverbs Index</A><BR>
&nbsp;
<A HREF="pro021">Previous</A>&nbsp;
<A HREF="pro023">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 22</H3><P><a name="001">1</A>&nbsp;[Melius est nomen bonum quam diviti&#230; mult&#230;;<BR> super argentum et aurum gratia bona.<BR></P>
<P><a name="002">2</A>&nbsp;Dives et pauper obviaverunt sibi:<BR> utriusque operator est Dominus.<BR></P>
<P><a name="003">3</A>&nbsp;Callidus vidit malum, et abscondit se;<BR> innocens pertransiit, et afflictus est damno.<BR></P>
<P><a name="004">4</A>&nbsp;Finis modesti&#230; timor Domini,<BR> diviti&#230;, et gloria, et vita.<BR></P>
<P><a name="005">5</A>&nbsp;Arma et gladii in via perversi;<BR> custos autem anim&#230; su&#230; longe recedit ab eis.<BR></P>
<P><a name="006">6</A>&nbsp;Proverbium est: adolescens juxta viam suam;<BR> etiam cum senuerit, non recedet ab ea.<BR></P>
<P><a name="007">7</A>&nbsp;Dives pauperibus imperat,<BR> et qui accipit mutuum servus est f&#156;nerantis.<BR></P>
<P><a name="008">8</A>&nbsp;Qui seminat iniquitatem metet mala,<BR> et virga ir&#230; su&#230; consummabitur.<BR></P>
<P><a name="009">9</A>&nbsp;Qui pronus est ad misericordiam benedicetur:<BR> de panibus enim suis dedit pauperi.<BR> Victoriam et honorem acquiret qui dat munera;<BR> animam autem aufert accipientium.<BR></P>
<P><a name="010">10</A>&nbsp;Ejice derisorem, et exibit cum eo jurgium,<BR> cessabuntque caus&#230; et contumeli&#230;.<BR></P>
<P><a name="011">11</A>&nbsp;Qui diligit cordis munditiam,<BR> propter gratiam labiorum suorum habebit amicum regem.<BR></P>
<P><a name="012">12</A>&nbsp;Oculi Domini custodiunt scientiam,<BR> et supplantantur verba iniqui.<BR></P>
<P><a name="013">13</A>&nbsp;Dicit piger: Leo est foris;<BR> in medio platearum occidendus sum.<BR></P>
<P><a name="014">14</A>&nbsp;Fovea profunda os alien&#230;:<BR> cui iratus est Dominus, incidet in eam.<BR></P>
<P><a name="015">15</A>&nbsp;Stultitia colligata est in corde pueri,<BR> et virga disciplin&#230; fugabit eam.<BR></P>
<P><a name="016">16</A>&nbsp;Qui calumniatur pauperem ut augeat divitias suas,<BR> dabit ipse ditiori, et egebit.]<BR>
</P>
<P><a name="017">17</A>&nbsp;[Inclina aurem tuam, et audi verba sapientium:<BR> appone autem cor ad doctrinam meam,<BR></P>
<P><a name="018">18</A>&nbsp;qu&#230; pulchra erit tibi cum servaveris eam in ventre tuo,<BR> et redundabit in labiis tuis:<BR></P>
<P><a name="019">19</A>&nbsp;ut sit in Domino fiducia tua,<BR> unde et ostendi eam tibi hodie.<BR></P>
<P><a name="020">20</A>&nbsp;Ecce descripsi eam tibi tripliciter,<BR> in cogitationibus et scientia:<BR></P>
<P><a name="021">21</A>&nbsp;ut ostenderem tibi firmitatem et eloquia veritatis,<BR> respondere ex his illis qui miserunt te.<BR></P>
<P><a name="022">22</A>&nbsp;Non facias violentiam pauperi quia pauper est,<BR> neque conteras egenum in porta:<BR></P>
<P><a name="023">23</A>&nbsp;quia judicabit Dominus causam ejus,<BR> et configet eos qui confixerunt animam ejus.<BR></P>
<P><a name="024">24</A>&nbsp;Noli esse amicus homini iracundo,<BR> neque ambules cum viro furioso:<BR></P>
<P><a name="025">25</A>&nbsp;ne forte discas semitas ejus,<BR> et sumas scandalum anim&#230; tu&#230;.<BR></P>
<P><a name="026">26</A>&nbsp;Noli esse cum his qui defigunt manus suas,<BR> et qui vades se offerunt pro debitis:<BR></P>
<P><a name="027">27</A>&nbsp;si enim non habes unde restituas,<BR> quid caus&#230; est ut tollat operimentum de cubili tuo?<BR></P>
<P><a name="028">28</A>&nbsp;Ne transgrediaris terminos antiquos,<BR> quos posuerunt patres tui.<BR></P>
<P><a name="029">29</A>&nbsp;Vidisti virum velocem in opere suo?<BR> coram regibus stabit, nec erit ante ignobiles.]</P>
<P><HR>
<CENTER>
<A HREF="pro023">Next: Proverbs Chapter 23</A></CENTER>
</BODY>
</HTML>
