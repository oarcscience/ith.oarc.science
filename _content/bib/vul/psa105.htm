<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 105</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa105.htm">Polyglot</A>&nbsp;
<A HREF="../kjv/psa105.htm">KJV</A>&nbsp;
<A HREF="../sep/psa105.htm">Sep</A>&nbsp;
<A HREF="../tan/psa105.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa104.htm">Previous</A>&nbsp;
<A HREF="psa106.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 105</H3><P><a name="001">1</A>&nbsp;Alleluja. [Confitemini Domino, quoniam bonus,<BR> quoniam in s&#230;culum misericordia ejus.<BR></P>
<P><a name="002">2</A>&nbsp;Quis loquetur potentias Domini;<BR> auditas faciet omnes laudes ejus?<BR></P>
<P><a name="003">3</A>&nbsp;Beati qui custodiunt judicium,<BR> et faciunt justitiam in omni tempore.<BR></P>
<P><a name="004">4</A>&nbsp;Memento nostri, Domine, in beneplacito populi tui;<BR> visita nos in salutari tuo:<BR></P>
<P><a name="005">5</A>&nbsp;ad videndum in bonitate electorum tuorum;<BR> ad l&#230;tandum in l&#230;titia gentis tu&#230;:<BR> ut lauderis cum h&#230;reditate tua.<BR></P>
<P><a name="006">6</A>&nbsp;Peccavimus cum patribus nostris:<BR> injuste egimus; iniquitatem fecimus.<BR></P>
<P><a name="007">7</A>&nbsp;Patres nostri in &#198;gypto non intellexerunt mirabilia tua;<BR> non fuerunt memores multitudinis misericordi&#230; tu&#230;.<BR> Et irritaverunt ascendentes in mare, mare Rubrum;<BR></P>
<P><a name="008">8</A>&nbsp;et salvavit eos propter nomen suum,<BR> ut notam faceret potentiam suam.<BR></P>
<P><a name="009">9</A>&nbsp;Et increpuit mare Rubrum et exsiccatum est,<BR> et deduxit eos in abyssis sicut in deserto.<BR></P>
<P><a name="010">10</A>&nbsp;Et salvavit eos de manu odientium,<BR> et redemit eos de manu inimici.<BR></P>
<P><a name="011">11</A>&nbsp;Et operuit aqua tribulantes eos;<BR> unus ex eis non remansit.<BR></P>
<P><a name="012">12</A>&nbsp;Et crediderunt verbis ejus,<BR> et laudaverunt laudem ejus.<BR></P>
<P><a name="013">13</A>&nbsp;Cito fecerunt; obliti sunt operum ejus:<BR> et non sustinuerunt consilium ejus.<BR></P>
<P><a name="014">14</A>&nbsp;Et concupierunt concupiscentiam in deserto,<BR> et tentaverunt Deum in inaquoso.<BR></P>
<P><a name="015">15</A>&nbsp;Et dedit eis petitionem ipsorum,<BR> et misit saturitatem in animas eorum.<BR></P>
<P><a name="016">16</A>&nbsp;Et irritaverunt Moysen in castris;<BR> Aaron, sanctum Domini.<BR></P>
<P><a name="017">17</A>&nbsp;Aperta est terra, et deglutivit Dathan,<BR> et operuit super congregationem Abiron.<BR></P>
<P><a name="018">18</A>&nbsp;Et exarsit ignis in synagoga eorum:<BR> flamma combussit peccatores.<BR></P>
<P><a name="019">19</A>&nbsp;Et fecerunt vitulum in Horeb,<BR> et adoraverunt sculptile.<BR></P>
<P><a name="020">20</A>&nbsp;Et mutaverunt gloriam suam<BR> in similitudinem vituli comedentis f&#156;num.<BR></P>
<P><a name="021">21</A>&nbsp;Obliti sunt Deum qui salvavit eos;<BR> qui fecit magnalia in &#198;gypto,<BR></P>
<P><a name="022">22</A>&nbsp;mirabilia in terra Cham,<BR> terribilia in mari Rubro.<BR></P>
<P><a name="023">23</A>&nbsp;Et dixit ut disperderet eos,<BR> si non Moyses, electus ejus,<BR> stetisset in confractione in conspectu ejus,<BR> ut averteret iram ejus, ne disperderet eos.<BR></P>
<P><a name="024">24</A>&nbsp;Et pro nihilo habuerunt terram desiderabilem;<BR> non crediderunt verbo ejus.<BR></P>
<P><a name="025">25</A>&nbsp;Et murmuraverunt in tabernaculis suis;<BR> non exaudierunt vocem Domini.<BR></P>
<P><a name="026">26</A>&nbsp;Et elevavit manum suam super eos<BR> ut prosterneret eos in deserto:<BR></P>
<P><a name="027">27</A>&nbsp;et ut dejiceret semen eorum in nationibus,<BR> et dispergeret eos in regionibus.<BR></P>
<P><a name="028">28</A>&nbsp;Et initiati sunt Beelphegor,<BR> et comederunt sacrificia mortuorum.<BR></P>
<P><a name="029">29</A>&nbsp;Et irritaverunt eum in adinventionibus suis,<BR> et multiplicata est in eis ruina.<BR></P>
<P><a name="030">30</A>&nbsp;Et stetit Phinees, et placavit,<BR> et cessavit quassatio.<BR></P>
<P><a name="031">31</A>&nbsp;Et reputatum est ei in justitiam,<BR> in generationem et generationem usque in sempiternum.<BR></P>
<P><a name="032">32</A>&nbsp;Et irritaverunt eum ad aquas contradictionis,<BR> et vexatus est Moyses propter eos:<BR></P>
<P><a name="033">33</A>&nbsp;quia exacerbaverunt spiritum ejus,<BR> et distinxit in labiis suis.<BR></P>
<P><a name="034">34</A>&nbsp;Non disperdiderunt gentes<BR> quas dixit Dominus illis:<BR></P>
<P><a name="035">35</A>&nbsp;et commisti sunt inter gentes,<BR> et didicerunt opera eorum;<BR></P>
<P><a name="036">36</A>&nbsp;et servierunt sculptilibus eorum,<BR> et factum est illis in scandalum.<BR></P>
<P><a name="037">37</A>&nbsp;Et immolaverunt filios suos et filias suas d&#230;moniis.<BR></P>
<P><a name="038">38</A>&nbsp;Et effuderunt sanguinem innocentem,<BR> sanguinem filiorum suorum et filiarum suarum,<BR> quas sacrificaverunt sculptilibus Chanaan.<BR> Et infecta est terra in sanguinibus,<BR></P>
<P><a name="039">39</A>&nbsp;et contaminata est in operibus eorum:<BR> et fornicati sunt in adinventionibus suis.<BR></P>
<P><a name="040">40</A>&nbsp;Et iratus est furore Dominus in populum suum,<BR> et abominatus est h&#230;reditatem suam.<BR></P>
<P><a name="041">41</A>&nbsp;Et tradidit eos in manus gentium;<BR> et dominati sunt eorum qui oderunt eos.<BR></P>
<P><a name="042">42</A>&nbsp;Et tribulaverunt eos inimici eorum,<BR> et humiliati sunt sub manibus eorum;<BR></P>
<P><a name="043">43</A>&nbsp;s&#230;pe liberavit eos.<BR> Ipsi autem exacerbaverunt eum in consilio suo,<BR> et humiliati sunt in iniquitatibus suis.<BR></P>
<P><a name="044">44</A>&nbsp;Et vidit cum tribularentur,<BR> et audivit orationem eorum.<BR></P>
<P><a name="045">45</A>&nbsp;Et memor fuit testamenti sui,<BR> et p&#156;nituit eum secundum multitudinem misericordi&#230; su&#230;:<BR></P>
<P><a name="046">46</A>&nbsp;et dedit eos in misericordias,<BR> in conspectu omnium qui ceperant eos.<BR></P>
<P><a name="047">47</A>&nbsp;Salvos nos fac, Domine Deus noster,<BR> et congrega nos de nationibus:<BR> ut confiteamur nomini sancto tuo,<BR> et gloriemur in laude tua.<BR></P>
<P><a name="048">48</A>&nbsp;Benedictus Dominus Deus Isra&#235;l, a s&#230;culo et usque in s&#230;culum;<BR> et dicet omnis populus: Fiat, fiat.]</P>
<P><HR>
<CENTER>
<A HREF="psa106.htm">Next: Psalms Chapter 106</A></CENTER>
</BODY>
</HTML>
