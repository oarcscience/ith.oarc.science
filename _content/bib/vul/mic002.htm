<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Micah: Micah Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mic002.htm">Polyglot</A>&nbsp;
<A HREF="../kjv/mic002.htm">KJV</A>&nbsp;
<A HREF="../sep/mic002.htm">Sep</A>&nbsp;
<A HREF="../tan/mic002.htm">Tan</A>&nbsp;

<BR>
<BR><A HREF="mic.htm">Micah Index</A><BR>
&nbsp;
<A HREF="mic001.htm">Previous</A>&nbsp;
<A HREF="mic003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Micah Chapter 2</H3><P><a name="001">1</A>&nbsp;[V&#230; qui cogitatis inutile,<BR> et operamini malum in cubilibus vestris!<BR> In luce matutina faciunt illud,<BR> quoniam contra Deum est manus eorum.<BR></P>
<P><a name="002">2</A>&nbsp;Et concupierunt agros, et violenter tulerunt:<BR> et rapuerunt domos,<BR> et calumniabantur virum, et domum ejus:<BR> virum, et h&#230;reditatem ejus.<BR></P>
<P><a name="003">3</A>&nbsp;Idcirco h&#230;c dicit Dominus:<BR> Ecce ego cogito super familiam istam malum,<BR> unde non auferetis colla vestra,<BR> et non ambulabitis superbi:<BR> quoniam tempus pessimum est.<BR></P>
<P><a name="004">4</A>&nbsp;In die illa sumetur super vos parabola,<BR> et cantabitur canticum cum suavitate, dicentium:<BR> Depopulatione vastati sumus;<BR> pars populi mei commutata est:<BR> quomodo recedet a me, cum revertatur,<BR> qui regiones nostras dividat?<BR></P>
<P><a name="005">5</A>&nbsp;Propter hoc non erit tibi mittens funiculum sortis in c&#156;tu Domini.<BR></P>
<P><a name="006">6</A>&nbsp;Ne loquamini loquentes;<BR> non stillabit super istos, non comprehendet confusio.<BR></P>
<P><a name="007">7</A>&nbsp;Dicit domus Jacob:<BR> Numquid abbreviatus est spiritus Domini,<BR> aut tales sunt cogitationes ejus?<BR> nonne verba mea bona sunt cum eo qui recte graditur?<BR></P>
<P><a name="008">8</A>&nbsp;et e contrario populus meus in adversarium consurrexit.<BR> Desuper tunica pallium sustulistis:<BR> et eos qui transibant simpliciter convertistis in bellum.<BR></P>
<P><a name="009">9</A>&nbsp;Mulieres populi mei ejecistis de domo deliciarum suarum;<BR> a parvulis earum tulistis laudem meam in perpetuum.<BR></P>
<P><a name="010">10</A>&nbsp;Surgite, et ite, quia non habetis hic requiem:<BR> propter immunditiam ejus corrumpetur putredine pessima.<BR></P>
<P><a name="011">11</A>&nbsp;Utinam non essem vir habens spiritum,<BR> et mendacium potius loquerer!<BR> Stillabo tibi in vinum et in ebrietatem;<BR> et erit super quem stillatur populus iste.<BR></P>
<P><a name="012">12</A>&nbsp;Congregatione congregabo, Jacob, totum te;<BR> in unum conducam reliquias Isra&#235;l:<BR> pariter ponam illum quasi gregem in ovili,<BR> quasi pecus in medio caularum:<BR> tumultuabuntur a multitudine hominum.<BR></P>
<P><a name="013">13</A>&nbsp;Ascendet enim pandens iter ante eos:<BR> divident, et transibunt portam,<BR> et ingredientur per eam:<BR> et transibit rex eorum coram eis,<BR> et Dominus in capite eorum.]</P>
<P><HR>
<CENTER>
<A HREF="mic003.htm">Next: Micah Chapter 3</A></CENTER>
</BODY>
</HTML>
