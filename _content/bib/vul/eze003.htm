<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze003">Polyglot</A>&nbsp;
<A HREF="../kjv/eze003">KJV</A>&nbsp;
<A HREF="../sep/eze003">Sep</A>&nbsp;
<A HREF="../tan/eze003">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze002">Previous</A>&nbsp;
<A HREF="eze004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 3</H3><P><a name="001">1</A>&nbsp;Et dixit ad me: Fili hominis, quodcumque inveneris, comede: comede volumen istud, et vadens loquere ad filios Isra&#235;l.</P>
<P><a name="002">2</A>&nbsp;Et aperui os meum, et cibavit me volumine illo:</P>
<P><a name="003">3</A>&nbsp;et dixit ad me: Fili hominis, venter tuus comedet, et viscera tua complebuntur volumine isto quod ego do tibi. Et comedi illud, et factum est in ore meo sicut mel dulce.</P>
<P><a name="004">4</A>&nbsp;Et dixit ad me: Fili hominis, vade ad domum Isra&#235;l, et loqueris verba mea ad eos.</P>
<P><a name="005">5</A>&nbsp;Non enim ad populum profundi sermonis et ignot&#230; lingu&#230; tu mitteris ad domum Isra&#235;l:</P>
<P><a name="006">6</A>&nbsp;neque ad populos multos profundi sermonis et ignot&#230; lingu&#230;, quorum non possis audire sermones: et si ad illos mittereris, ipsi audirent te:</P>
<P><a name="007">7</A>&nbsp;domus autem Isra&#235;l nolunt audire te, quia nolunt audire me: omnis quippe domus Isra&#235;l attrita fronte est, et duro corde.</P>
<P><a name="008">8</A>&nbsp;Ecce dedi faciem tuam valentiorem faciebus eorum, et frontem tuam duriorem frontibus eorum:</P>
<P><a name="009">9</A>&nbsp;ut adamantem et ut silicem dedi faciem tuam: ne timeas eos, neque metuas a facie eorum, quia domus exasperans est.<BR>
</P>
<P><a name="010">10</A>&nbsp;Et dixit ad me: Fili hominis, omnes sermones meos quos ego loquor ad te, assume in corde tuo, et auribus tuis audi:</P>
<P><a name="011">11</A>&nbsp;et vade, ingredere ad transmigrationem, ad filios populi tui, et loqueris ad eos: et dices eis: H&#230;c dicit Dominus Deus: si forte audiant et quiescant.</P>
<P><a name="012">12</A>&nbsp;Et assumpsit me spiritus, et audivi post me vocem commotionis magn&#230;: Benedicta gloria Domini de loco suo:</P>
<P><a name="013">13</A>&nbsp;et vocem alarum animalium percutientium alteram ad alteram, et vocem rotarum sequentium animalia, et vocem commotionis magn&#230;.</P>
<P><a name="014">14</A>&nbsp;Spiritus quoque levavit me, et assumpsit me: et abii amarus in indignatione spiritus mei: manus enim Domini erat mecum, confortans me.</P>
<P><a name="015">15</A>&nbsp;Et veni ad transmigrationem, ad acervum novarum frugum, ad eos qui habitabant juxta flumen Chobar: et sedi ubi illi sedebant, et mansi ibi septem diebus m&#156;rens in medio eorum.</P>
<P><a name="016">16</A>&nbsp;Cum autem pertransissent septem dies, factum est verbum Domini ad me, dicens:</P>
<P><a name="017">17</A>&nbsp;Fili hominis, speculatorem dedi te domui Isra&#235;l, et audies de ore meo verbum, et annuntiabis eis ex me.</P>
<P><a name="018">18</A>&nbsp;Si, dicente me ad impium: Morte morieris, non annuntiaveris ei, neque locutus fueris ut avertatur a via sua impia et vivat, ipse impius in iniquitate sua morietur, sanguinem autem ejus de manu tua requiram.</P>
<P><a name="019">19</A>&nbsp;Si autem tu annuntiaveris impio, et ille non fuerit conversus ab impietate sua et a via sua impia, ipse quidem in iniquitate sua morietur: tu autem animam tuam liberasti.</P>
<P><a name="020">20</A>&nbsp;Sed et si conversus justus a justitia sua fuerit, et fecerit iniquitatem, ponam offendiculum coram eo: ipse morietur quia non annuntiasti ei. In peccato suo morietur, et non erunt in memoria justiti&#230; ejus quas fecit: sanguinem vero ejus de manu tua requiram.</P>
<P><a name="021">21</A>&nbsp;Si autem tu annuntiaveris justo ut non peccet justus, et ille non peccaverit, vivens vivet, quia annuntiasti ei, et tu animam tuam liberasti.<BR>
</P>
<P><a name="022">22</A>&nbsp;Et facta est super me manus Domini, et dixit ad me: Surgens egredere in campum, et ibi loquar tecum.</P>
<P><a name="023">23</A>&nbsp;Et surgens egressus sum in campum: et ecce ibi gloria Domini stabat, quasi gloria quam vidi juxta fluvium Chobar: et cecidi in faciem meam.</P>
<P><a name="024">24</A>&nbsp;Et ingressus est in me spiritus, et statuit me super pedes meos, et locutus est mihi, et dixit ad me: Ingredere, et includere in medio domus tu&#230;.</P>
<P><a name="025">25</A>&nbsp;Et tu, fili hominis, ecce data sunt super te vincula, et ligabunt te in eis, et non egredieris de medio eorum.</P>
<P><a name="026">26</A>&nbsp;Et linguam tuam adh&#230;rere faciam palato tuo, et eris mutus, nec quasi vir objurgans, quia domus exasperans est.</P>
<P><a name="027">27</A>&nbsp;Cum autem locutus fuero tibi, aperiam os tuum, et dices ad eos: H&#230;c dicit Dominus Deus: Qui audit, audiat, et qui quiescit, quiescat: quia domus exasperans est.</P>
<P><HR>
<CENTER>
<A HREF="eze004">Next: Ezekiel Chapter 4</A></CENTER>
</BODY>
</HTML>
