<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Philippians: Philippians Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/phi002.htm">Polyglot</A>&nbsp;
<A HREF="../gnt/phi002.htm">GNT</A>&nbsp;
<A HREF="../kjv/phi002.htm">KJV</A>&nbsp;

<BR>
<BR><A HREF="phi.htm">Philippians Index</A><BR>
&nbsp;
<A HREF="phi001.htm">Previous</A>&nbsp;
<A HREF="phi003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Philippians Chapter 2</H3><P><a name="001">1</A>&nbsp;Si qua ergo consolatio in Christo, si quod solatium caritatis, si qua societas spiritus, si qua viscera miserationis:</P>
<P><a name="002">2</A>&nbsp;implete gaudium meum ut idem sapiatis, eamdem caritatem habentes, unanimes, idipsum sentientes,</P>
<P><a name="003">3</A>&nbsp;nihil per contentionem, neque per inanem gloriam: sed in humilitate superiores sibi invicem arbitrantes,</P>
<P><a name="004">4</A>&nbsp;non qu&#230; sua sunt singuli considerantes, sed ea qu&#230; aliorum.<BR>
</P>
<P><a name="005">5</A>&nbsp;Hoc enim sentite in vobis, quod et in Christo Jesu:</P>
<P><a name="006">6</A>&nbsp;qui cum in forma Dei esset, non rapinam arbitratus est esse se &#230;qualem Deo:</P>
<P><a name="007">7</A>&nbsp;sed semetipsum exinanivit, formam servi accipiens, in similitudinem hominum factus, et habitu inventus ut homo.</P>
<P><a name="008">8</A>&nbsp;Humiliavit semetipsum factus obediens usque ad mortem, mortem autem crucis.</P>
<P><a name="009">9</A>&nbsp;Propter quod et Deus exaltavit illum, et donavit illi nomen, quod est super omne nomen:</P>
<P><a name="010">10</A>&nbsp;ut in nomine Jesu omne genu flectatur c&#230;lestium, terrestrium et infernorum,</P>
<P><a name="011">11</A>&nbsp;et omnis lingua confiteatur, quia Dominus Jesus Christus in gloria est Dei Patris.<BR>
</P>
<P><a name="012">12</A>&nbsp;Itaque carissimi mei (sicut semper obedistis), non ut in pr&#230;sentia mei tantum, sed multo magis nunc in absentia mea, cum metu et tremore vestram salutem operamini.</P>
<P><a name="013">13</A>&nbsp;Deus est enim, qui operatur in vobis et velle, et perficere pro bona voluntate.</P>
<P><a name="014">14</A>&nbsp;Omnia autem facite sine murmurationibus et h&#230;sitationibus:</P>
<P><a name="015">15</A>&nbsp;ut sitis sine querela, et simplices filii Dei, sine reprehensione in medio nationis prav&#230; et pervers&#230;: inter quos lucetis sicut luminaria in mundo,</P>
<P><a name="016">16</A>&nbsp;verbum vit&#230; continentes ad gloriam meam in die Christi, quia non in vacuum cucurri, neque in vacuum laboravi.</P>
<P><a name="017">17</A>&nbsp;Sed et si immolor supra sacrificium, et obsequium fidei vestr&#230;, gaudeo, et congratulor omnibus vobis.</P>
<P><a name="018">18</A>&nbsp;Idipsum autem et vos gaudete, et congratulamini mihi.<BR>
</P>
<P><a name="019">19</A>&nbsp;Spero autem in Domino Jesu, Timotheum me cito mittere ad vos: ut et ego bono animo sim, cognitis qu&#230; circa vos sunt.</P>
<P><a name="020">20</A>&nbsp;Neminem enim habeo tam unanimem, qui sincera affectione pro vobis sollicitus sit.</P>
<P><a name="021">21</A>&nbsp;Omnes enim qu&#230; sua sunt qu&#230;runt, non qu&#230; sunt Jesu Christi.</P>
<P><a name="022">22</A>&nbsp;Experimentum autem ejus cognoscite, quia sicut patri filius, mecum servivit in Evangelio.</P>
<P><a name="023">23</A>&nbsp;Hunc igitur spero me mittere ad vos, mox ut videro qu&#230; circa me sunt.</P>
<P><a name="024">24</A>&nbsp;Confido autem in Domino quoniam et ipse veniam ad vos cito.</P>
<P><a name="025">25</A>&nbsp;Necessarium autem existimavi Epaphroditum fratrem, et cooperatorem, et commilitonem meum, vestrum autem apostolum, et ministrum necessitatis me&#230;, mittere ad vos:</P>
<P><a name="026">26</A>&nbsp;quoniam quidem omnes vos desiderabat: et m&#156;stus erat, propterea quod audieratis illum infirmatum.</P>
<P><a name="027">27</A>&nbsp;Nam et infirmatus est usque ad mortem: sed Deus misertus est ejus: non solum autem ejus, verum etiam et mei, ne tristitiam super tristitiam haberem.</P>
<P><a name="028">28</A>&nbsp;Festinantius ergo misi illum, ut viso eo iterum gaudeatis, et ego sine tristitia sim.</P>
<P><a name="029">29</A>&nbsp;Excipite itaque illum cum omni gaudio in Domino, et ejusmodi cum honore habetote;</P>
<P><a name="030">30</A>&nbsp;quoniam propter opus Christi usque ad mortem accessit, tradens animam suam ut impleret id quod ex vobis deerat erga meum obsequium.</P>
<P><HR>
<CENTER>
<A HREF="phi003.htm">Next: Philippians Chapter 3</A></CENTER>
</BODY>
</HTML>
