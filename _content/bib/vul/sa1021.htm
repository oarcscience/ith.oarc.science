<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 21</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1021.htm">Polyglot</A>&nbsp;
<A HREF="../kjv/sa1021.htm">KJV</A>&nbsp;
<A HREF="../sep/sa1021.htm">Sep</A>&nbsp;
<A HREF="../tan/sa1021.htm">Tan</A>&nbsp;

<BR>
<BR><A HREF="sa1.htm">1 Samuel Index</A><BR>
&nbsp;
<A HREF="sa1020.htm">Previous</A>&nbsp;
<A HREF="sa1022.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 21</H3><P><a name="001">1</A>&nbsp;Venit autem David in Nobe ad Achimelech sacerdotem: et obstupuit Achimelech, eo quod venisset David. Et dixit ei: Quare tu solus, et nullus est tecum?</P>
<P><a name="002">2</A>&nbsp;Et ait David ad Achimelech sacerdotem: Rex pr&#230;cepit mihi sermonem, et dixit: Nemo sciat rem propter quam missus es a me, et cujusmodi pr&#230;cepta tibi dederim: nam et pueris condixi in illum et illum locum.</P>
<P><a name="003">3</A>&nbsp;Nunc ergo si quid habes ad manum, vel quinque panes, da mihi, aut quidquid inveneris.</P>
<P><a name="004">4</A>&nbsp;Et respondens sacerdos ad David, ait illi: Non habeo laicos panes ad manum, sed tantum panem sanctum: si mundi sunt pueri, maxime a mulieribus?</P>
<P><a name="005">5</A>&nbsp;Et respondit David sacerdoti, et dixit ei: Equidem, si de mulieribus agitur: continuimus nos ab heri et nudiustertius quando egrediebamur, et fuerunt vasa puerorum sancta. Porro via h&#230;c polluta est, sed et ipsa hodie sanctificabitur in vasis.</P>
<P><a name="006">6</A>&nbsp;Dedit ergo ei sacerdos sanctificatum panem: neque enim erat ibi panis, nisi tantum panes propositionis, qui sublati fuerant a facie Domini, ut ponerentur panes calidi.</P>
<P><a name="007">7</A>&nbsp;Erat autem ibi vir quidam de servis Saul in die illa, intus in tabernaculo Domini: et nomen ejus Do&#235;g Idum&#230;us, potentissimus pastorum Saul.</P>
<P><a name="008">8</A>&nbsp;Dixit autem David ad Achimelech: Si habes hic ad manum hastam aut gladium? quia gladium meum et arma mea non tuli mecum: sermo enim regis urgebat.</P>
<P><a name="009">9</A>&nbsp;Et dixit sacerdos: Ecce hic gladius Goliath Philisth&#230;i, quem percussisti in Valle terebinthi: est involutus pallio post ephod: si istum vis tollere, tolle: neque enim hic est alius absque eo. Et ait David: Non est huic alter similis: da mihi eum.<BR>
</P>
<P><a name="010">10</A>&nbsp;Surrexit itaque David, et fugit in die illa a facie Saul: et venit ad Achis regem Geth.</P>
<P><a name="011">11</A>&nbsp;Dixeruntque servi Achis ad eum cum vidissent David: Numquid non iste est David rex terr&#230;? nonne huic cantabant per choros, dicentes: [Percussit Saul mille,<BR> et David decem millia?]</P>
<P><a name="012">12</A>&nbsp;Posuit autem David sermones istos in corde suo, et extimuit valde a facie Achis regis Geth.</P>
<P><a name="013">13</A>&nbsp;Et immutavit os suum coram eis, et collabebatur inter manus eorum: et impingebat in ostia port&#230;, defluebantque saliv&#230; ejus in barbam.</P>
<P><a name="014">14</A>&nbsp;Et ait Achis ad servos suos: Vidistis hominem insanum: quare adduxistis eum ad me?</P>
<P><a name="015">15</A>&nbsp;an desunt nobis furiosi, quod introduxistis istum, ut fureret me pr&#230;sente? hiccine ingredietur domum meam?</P>
<P><HR>
<CENTER>
<A HREF="sa1022.htm">Next: 1 Samuel Chapter 22</A></CENTER>
</BODY>
</HTML>
