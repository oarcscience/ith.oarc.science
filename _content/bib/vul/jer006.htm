<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer006">Polyglot</A>&nbsp;
<A HREF="../kjv/jer006">KJV</A>&nbsp;
<A HREF="../sep/jer006">Sep</A>&nbsp;
<A HREF="../tan/jer006">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer005">Previous</A>&nbsp;
<A HREF="jer007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 6</H3><P><a name="001">1</A>&nbsp;[Confortamini, filii Benjamin, in medio Jerusalem:<BR> et in Thecua clangite buccina,<BR> et super Bethacarem levate vexillum,<BR> quia malum visum est ab aquilone,<BR> et contritio magna.<BR></P>
<P><a name="002">2</A>&nbsp;Specios&#230; et delicat&#230; assimilavi filiam Sion.<BR></P>
<P><a name="003">3</A>&nbsp;Ad eam venient pastores et greges eorum;<BR> fixerunt in ea tentoria in circuitu:<BR> pascet unusquisque eos qui sub manu sua sunt.<BR></P>
<P><a name="004">4</A>&nbsp;Sanctificate super eam bellum:<BR> consurgite, et ascendamus in meridie:<BR> v&#230; nobis, quia declinavit dies;<BR> quia longiores fact&#230; sunt umbr&#230; vesperi!<BR></P>
<P><a name="005">5</A>&nbsp;Surgite, et ascendamus in nocte,<BR> et dissipemus domus ejus.<BR></P>
<P><a name="006">6</A>&nbsp;Quia h&#230;c dicit Dominus exercituum:<BR> C&#230;dite lignum ejus,<BR> et fundite circa Jerusalem aggerem.<BR> H&#230;c est civitas visitationis:<BR> omnis calumnia in medio ejus.<BR></P>
<P><a name="007">7</A>&nbsp;Sicut frigidam fecit cisterna aquam suam,<BR> sic frigidam fecit malitiam suam.<BR> Iniquitas et vastitas audietur in ea,<BR> coram me semper infirmitas et plaga.<BR></P>
<P><a name="008">8</A>&nbsp;Erudire, Jerusalem,<BR> ne forte recedat anima mea a te;<BR> ne forte ponam te desertam,<BR> terram inhabitabilem.<BR></P>
<P><a name="009">9</A>&nbsp;H&#230;c dicit Dominus exercituum:<BR> Usque ad racemum colligent quasi in vinea reliquias Isra&#235;l.<BR> Converte manum tuam quasi vindemiator ad cartallum.<BR></P>
<P><a name="010">10</A>&nbsp;Cui loquar, et quem contestabor ut audiat?<BR> ecce incircumcis&#230; aures eorum,<BR> et audire non possunt:<BR> ecce verbum Domini factum est eis in opprobrium,<BR> et non suscipient illud.<BR></P>
<P><a name="011">11</A>&nbsp;Idcirco furore Domini plenus sum;<BR> laboravi sustinens.<BR> Effunde super parvulum foris,<BR> et super consilium juvenum simul:<BR> vir enim cum muliere capietur;<BR> senex cum pleno dierum.<BR></P>
<P><a name="012">12</A>&nbsp;Et transibunt domus eorum ad alteros,<BR> agri et uxores pariter,<BR> quia extendam manum meam super habitantes terram, dicit Dominus:<BR></P>
<P><a name="013">13</A>&nbsp;a minore quippe usque ad majorem<BR> omnes avariti&#230; student,<BR> et a propheta usque ad sacerdotem<BR> cuncti faciunt dolum.<BR></P>
<P><a name="014">14</A>&nbsp;Et curabant contritionem fili&#230; populi mei cum ignominia,<BR> dicentes: Pax, pax!<BR> et non erat pax.<BR></P>
<P><a name="015">15</A>&nbsp;Confusi sunt, quia abominationem fecerunt:<BR> quin potius confusione non sunt confusi,<BR> et erubescere nescierunt.<BR> Quam ob rem cadent inter ruentes:<BR> in tempore visitationis su&#230; corruent, dicit Dominus.<BR></P>
<P><a name="016">16</A>&nbsp;H&#230;c dicit Dominus:<BR> State super vias, et videte,<BR> et interrogate de semitis antiquis qu&#230; sit via bona,<BR> et ambulate in ea:<BR> et invenietis refrigerium animabus vestris.<BR> Et dixerunt: Non ambulabimus.<BR></P>
<P><a name="017">17</A>&nbsp;Et constitui super vos speculatores:<BR> Audite vocem tub&#230;.<BR> Et dixerunt: Non audiemus.<BR></P>
<P><a name="018">18</A>&nbsp;Ideo audite, gentes,<BR> et cognosce, congregatio,<BR> quanta ego faciam eis.<BR></P>
<P><a name="019">19</A>&nbsp;Audi, terra:<BR> ecce ego adducam mala super populum istum,<BR> fructum cogitationum ejus:<BR> quia verba mea non audierunt,<BR> et legem meam projecerunt.<BR></P>
<P><a name="020">20</A>&nbsp;Ut quid mihi thus de Saba affertis,<BR> et calamum suave olentem de terra longinqua?<BR> Holocautomata vestra non sunt accepta,<BR> et victim&#230; vestr&#230; non placuerunt mihi.<BR></P>
<P><a name="021">21</A>&nbsp;Propterea h&#230;c dicit Dominus:<BR> Ecce ego dabo in populum istum ruinas:<BR> et ruent in eis patres et filii simul;<BR> vicinus et proximus peribunt.<BR></P>
<P><a name="022">22</A>&nbsp;H&#230;c dicit Dominus:<BR> Ecce populus venit de terra aquilonis,<BR> et gens magna consurget a finibus terr&#230;.<BR></P>
<P><a name="023">23</A>&nbsp;Sagittam et scutum arripiet:<BR> crudelis est et non miserebitur.<BR> Vox ejus quasi mare sonabit:<BR> et super equos ascendent,<BR> pr&#230;parati quasi vir ad pr&#230;lium<BR> adversum te, filia Sion.<BR></P>
<P><a name="024">24</A>&nbsp;Audivimus famam ejus;<BR> dissolut&#230; sunt manus nostr&#230;:<BR> tribulatio apprehendit nos,<BR> dolores ut parturientem.<BR></P>
<P><a name="025">25</A>&nbsp;Nolite exire ad agros,<BR> et in via ne ambuletis,<BR> quoniam gladius inimici,<BR> pavor in circuitu.<BR></P>
<P><a name="026">26</A>&nbsp;Filia populi mei, accingere cilicio,<BR> et conspergere cinere:<BR> luctum unigeniti fac tibi,<BR> planctum amarum,<BR> quia repente veniet vastator super nos.<BR></P>
<P><a name="027">27</A>&nbsp;Probatorem dedi te in populo meo robustum:<BR> et scies, et probabis viam eorum.<BR></P>
<P><a name="028">28</A>&nbsp;Omnes isti principes declinantes,<BR> ambulantes fraudulenter,<BR> &#230;s et ferrum:<BR> universi corrupti sunt.<BR></P>
<P><a name="029">29</A>&nbsp;Defecit sufflatorium;<BR> in igne consumptum est plumbum:<BR> frustra conflavit conflator,<BR> maliti&#230; enim eorum non sunt consumpt&#230;.<BR></P>
<P><a name="030">30</A>&nbsp;Argentum reprobum vocate eos,<BR> quia Dominus projecit illos.]</P>
<P><HR>
<CENTER>
<A HREF="jer007">Next: Jeremiah Chapter 7</A></CENTER>
</BODY>
</HTML>
