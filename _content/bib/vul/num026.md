[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/num026)  [KJV](../kjv/num026)  [Sep](../sep/num026) 
[Tan](../tan/num026)   
  
[Numbers Index](num)  
  [Previous](num025)  [Next](num027) 

------------------------------------------------------------------------

### Vulgate (Latin): Numbers Chapter 26

<span id="001">1</span> Postquam noxiorum sanguis effusus est, dixit
Dominus ad Moysen et Eleazarum filium Aaron sacerdotem:

<span id="002">2</span> Numerate omnem summam filiorum Israël a viginti
annis et supra, per domos et cognationes suas, cunctos qui possunt ad
bella procedere.

<span id="003">3</span> Locuti sunt itaque Moyses et Eleazar sacerdos,
in campestribus Moab super Jordanem contra Jericho, ad eos qui erant

<span id="004">4</span> a viginti annis et supra, sicut Dominus
imperaverat, quorum iste est numerus.

<span id="005">5</span> Ruben primogenitus Israël: hujus filius, Henoch,
a quo familia Henochitarum: et Phallu, a quo familia Phalluitarum:

<span id="006">6</span> et Hesron, a quo familia Hesronitarum: et
Charmi, a quo familia Charmitarum.

<span id="007">7</span> Hæ sunt familiæ de stirpe Ruben: quarum numerus
inventus est quadraginta tria millia, et septingenti triginta.

<span id="008">8</span> Filius Phallu, Eliab:

<span id="009">9</span> hujus filii, Namuel et Dathan et Abiron: isti
sunt Dathan et Abiron principes populi, qui surrexerunt contra Moysen et
Aaron in seditione Core, quando adversus Dominum rebellaverunt:

<span id="010">10</span> et aperiens terra os suum devoravit Core,
morientibus plurimis, quando combussit ignis ducentos quinquaginta
viros. Et factum est grande miraculum,

<span id="011">11</span> ut, Core pereunte, filii illius non perirent.

<span id="012">12</span> Filii Simeon per cognationes suas: Namuel, ab
hoc familia Namuelitarum: Jamin, ab hoc familia Jaminitarum: Jachin, ab
hoc familia Jachinitarum:

<span id="013">13</span> Zare, ab hoc familia Zareitarum: Saul, ab hoc
familia Saulitarum.

<span id="014">14</span> Hæ sunt familiæ de stirpe Simeon, quarum omnis
numerus fuit viginti duo millia ducenti.

<span id="015">15</span> Filii Gad per cognationes suas: Sephon, ab hoc
familia Sephonitarum: Aggi, ab hoc familia Aggitarum: Suni, ab hoc
familia Sunitarum:

<span id="016">16</span> Ozni, ab hoc familia Oznitarum: Her, ab hoc
familia Heritarum:

<span id="017">17</span> Arod, ab hoc familia Aroditarum: Ariel, ab hoc
familia Arielitarum.

<span id="018">18</span> Istæ sunt familiæ Gad, quarum omnis numerus
fuit quadraginta millia quingenti.

<span id="019">19</span> Filii Juda, Her et Onan, qui ambo mortui sunt
in terra Chanaan.

<span id="020">20</span> Fueruntque filii Juda per cognationes suas:
Sela, a quo familia Selaitarum: Phares, a quo familia Pharesitarum:
Zare, a quo familia Zareitarum.

<span id="021">21</span> Porro filii Phares: Hesron, a quo familia
Hesronitarum: et Hamul, a quo familia Hamulitarum.

<span id="022">22</span> Istæ sunt familiæ Juda, quarum omnis numerus
fuit septuaginta sex millia quingenti.

<span id="023">23</span> Filii Issachar per cognationes suas: Thola, a
quo familia Tholaitarum: Phua, a quo familia Phuaitarum:

<span id="024">24</span> Jasub, a quo familia Jasubitarum: Semran, a quo
familia Semranitarum.

<span id="025">25</span> Hæ sunt cognationes Issachar, quarum numerus
fuit sexaginta quatuor millia trecenti.

<span id="026">26</span> Filii Zabulon per cognationes suas: Sared, a
quo familia Sareditarum: Elon, a quo familia Elonitarum: Jalel, a quo
familia Jalelitarum.

<span id="027">27</span> Hæ sunt cognationes Zabulon, quarum numerus
fuit sexaginta millia quingenti.

<span id="028">28</span> Filii Joseph per cognationes suas, Manasse et
Ephraim.

<span id="029">29</span> De Manasse ortus est Machir, a quo familia
Machiritarum. Machir genuit Galaad, a quo familia Galaaditarum.

<span id="030">30</span> Galaad habuit filios: Jezer, a quo familia
Jezeritarum: et Helec, a quo familia Helecitarum:

<span id="031">31</span> et Asriel, a quo familia Asrielitarum: et
Sechem, a quo familia Sechemitarum:

<span id="032">32</span> et Semida, a quo familia Semidaitarum: et
Hepher, a quo familia Hepheritarum.

<span id="033">33</span> Fuit autem Hepher pater Salphaad, qui filios
non habebat, sed tantum filias: quarum ista sunt nomina: Maala, et Noa,
et Hegla, et Melcha, et Thersa.

<span id="034">34</span> Hæ sunt familiæ Manasse, et numerus earum
quinquaginta duo millia septingenti.

<span id="035">35</span> Filii autem Ephraim per cognationes suas
fuerunt hi: Suthala, a quo familia Suthalaitarum: Becher, a quo familia
Becheritarum: Thehen, a quo familia Thehenitarum.

<span id="036">36</span> Porro filius Suthala fuit Heran, a quo familia
Heranitarum.

<span id="037">37</span> Hæ sunt cognationes filiorum Ephraim: quarum
numerus fuit triginta duo millia quingenti.

<span id="038">38</span> Isti sunt filii Joseph per familias suas. Filii
Benjamin in cognationibus suis: Bela, a quo familia Belaitarum: Asbel, a
quo familia Asbelitarum: Ahiram, a quo familia Ahiramitarum:

<span id="039">39</span> Supham, a quo familia Suphamitarum: Hupham, a
quo familia Huphamitarum.

<span id="040">40</span> Filii Bela: Hered, et Noëman. De Hered, familia
Hereditarum: de Noëman, familia Noëmanitarum.

<span id="041">41</span> Hi sunt filii Benjamin per cognationes suas:
quorum numerus fuit quadraginta quinque millia sexcenti.

<span id="042">42</span> Filii Dan per cognationes suas: Suham, a quo
familia Suhamitarum. Hæ sunt cognationes Dan per familias suas.

<span id="043">43</span> Omnes fuere Suhamitæ, quorum numerus erat
sexaginta quatuor millia quadringenti.

<span id="044">44</span> Filii Aser per cognationes suas: Jemna, a quo
familia Jemnaitarum: Jessui, a quo familia Jessuitarum: Brie, a quo
familia Brieitarum.

<span id="045">45</span> Filii Brie: Heber, a quo familia Heberitarum:
et Melchiel, a quo familia Melchielitarum.

<span id="046">46</span> Nomen autem filiæ Aser fuit Sara.

<span id="047">47</span> Hæ cognationes filiorum Aser, et numerus eorum
quinquaginta tria millia quadringenti.

<span id="048">48</span> Filii Nephthali per cognationes suas: Jesiel, a
quo familia Jesielitarum: Guni, a quo familia Gunitarum:

<span id="049">49</span> Jeser, a quo familia Jeseritarum: Sellem, a quo
familia Sellemitarum.

<span id="050">50</span> Hæ sunt cognationes filiorum Nephthali per
familias suas: quorum numerus quadraginta quinque millia quadringenti.

<span id="051">51</span> Ista est summa filiorum Israël, qui recensiti
sunt, sexcenta millia, et mille septingenti triginta.

<span id="052">52</span> Locutusque est Dominus ad Moysen, dicens:

<span id="053">53</span> Istis dividetur terra juxta numerum vocabulorum
in possessiones suas.

<span id="054">54</span> Pluribus majorem partem dabis, et paucioribus
minorem: singulis, sicut nunc recensiti sunt, tradetur possessio:

<span id="055">55</span> ita dumtaxat ut sors terram tribubus dividat et
familiis.

<span id="056">56</span> Quidquid sorte contigerit, hoc vel plures
accipiant, vel pauciores.  

<span id="057">57</span> Hic quoque est numerus filiorum Levi per
familias suas: Gerson, a quo familia Gersonitarum: Caath, a quo familia
Caathitarum: Merari, a quo familia Meraritarum.

<span id="058">58</span> Hæ sunt familiæ Levi: familia Lobni, familia
Hebroni, familia Moholi, familia Musi, familia Core. At vero Caath
genuit Amram:

<span id="059">59</span> qui habuit uxorem Jochabed filiam Levi, quæ
nata est ei in Ægypto. Hæc genuit Amram viro suo filios, Aaron, et
Moysen, et Mariam sororem eorum.

<span id="060">60</span> De Aaron orti sunt Nadab et Abiu, et Eleazar et
Ithamar:

<span id="061">61</span> quorum Nadab et Abiu mortui sunt, cum
obtulissent ignem alienum coram Domino.

<span id="062">62</span> Fueruntque omnes qui numerati sunt, viginti
tria millia generis masculini ab uno mense et supra: quia non sunt
recensiti inter filios Israël, nec eis cum ceteris data possessio est.

<span id="063">63</span> Hic est numerus filiorum Israël, qui descripti
sunt a Moyse et Eleazaro sacerdote, in campestribus Moab supra Jordanem
contra Jericho:

<span id="064">64</span> inter quos, nullus fuit eorum qui ante numerati
sunt a Moyse et Aaron in deserto Sinai:

<span id="065">65</span> prædixerat enim Dominus quod omnes morerentur
in solitudine. Nullusque remansit ex eis, nisi Caleb filius Jephone, et
Josue filius Nun.

------------------------------------------------------------------------

[Next: Numbers Chapter 27](num027)
