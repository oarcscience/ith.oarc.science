<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Esther: Esther Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/est011">Polyglot</A>&nbsp;

<BR>
<BR><A HREF="est">Esther Index</A><BR>
&nbsp;
<A HREF="est010">Previous</A>&nbsp;
<A HREF="est012">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Esther Chapter 11</H3><P><a name="001">1</A>&nbsp;Anno quarto regnantibus Ptolem&#230;o et Cleopatra, attulerunt Dosith&#230;us, qui se sacerdotem et Levitici generis ferebat, et Ptolem&#230;us filius ejus, hanc epistolam phurim, quam dixerunt interpretatum esse Lysimachum Ptolem&#230;i filium in Jerusalem.</P>
<P><a name="002">2</A>&nbsp;Anno secundo, regnante Artaxerxe maximo, prima die mensis Nisan, vidit somnium Mardoch&#230;us filius Jairi, filii Semei, filii Cis, de tribu Benjamin:</P>
<P><a name="003">3</A>&nbsp;homo Jud&#230;us, qui habitabat in urbe Susis, vir magnus, et inter primos aul&#230; regi&#230;.</P>
<P><a name="004">4</A>&nbsp;Erat autem de eo numero captivorum, quos transtulerat Nabuchodonosor rex Babylonis de Jerusalem cum Jechonia rege Juda.</P>
<P><a name="005">5</A>&nbsp;Et hoc ejus somnium fuit: apparuerunt voces, et tumultus, et tonitrua, et terr&#230;motus, et conturbatio super terram:</P>
<P><a name="006">6</A>&nbsp;et ecce duo dracones magni, paratique contra se in pr&#230;lium.</P>
<P><a name="007">7</A>&nbsp;Ad quorum clamorem cunct&#230; concitat&#230; sunt nationes, ut pugnarent contra gentem justorum.</P>
<P><a name="008">8</A>&nbsp;Fuitque dies illa tenebrarum et discriminis, tribulationis et angusti&#230;, et ingens formido super terram.</P>
<P><a name="009">9</A>&nbsp;Conturbataque est gens justorum timentium mala sua, et pr&#230;parata ad mortem.</P>
<P><a name="010">10</A>&nbsp;Clamaveruntque ad Deum: et illis vociferantibus, fons parvus creavit in fluvium maximum, et in aquas plurimas redundavit.</P>
<P><a name="011">11</A>&nbsp;Lux et sol ortus est, et humiles exaltati sunt, et devoraverunt inclytos.</P>
<P><a name="012">12</A>&nbsp;Quod cum vidisset Mardoch&#230;us, et surrexisset de strato, cogitabat quid Deus facere vellet: et fixum habebat in animo, scire cupiens quid significaret somnium.</P>
<P><HR>
<CENTER>
<A HREF="est012">Next: Esther Chapter 12</A></CENTER>
</BODY>
</HTML>
