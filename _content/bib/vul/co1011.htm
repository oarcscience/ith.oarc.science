<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Corinthians: 1 Corinthians Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/co1011.htm">Polyglot</A>&nbsp;
<A HREF="../gnt/co1011.htm">GNT</A>&nbsp;
<A HREF="../kjv/co1011.htm">KJV</A>&nbsp;

<BR>
<BR><A HREF="co1.htm">1 Corinthians Index</A><BR>
&nbsp;
<A HREF="co1010.htm">Previous</A>&nbsp;
<A HREF="co1012.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Corinthians Chapter 11</H3><P><a name="001">1</A>&nbsp;Imitatores mei estote, sicut et ego Christi.</P>
<P><a name="002">2</A>&nbsp;Laudo autem vos fratres quod per omnia mei memores estis: et sicut tradidi vobis, pr&#230;cepta mea tenetis.</P>
<P><a name="003">3</A>&nbsp;Volo autem vos scire quod omnis viri caput, Christus est: caput autem mulieris, vir: caput vero Christi, Deus.</P>
<P><a name="004">4</A>&nbsp;Omnis vir orans, aut prophetans velato capite, deturpat caput suum.</P>
<P><a name="005">5</A>&nbsp;Omnis autem mulier orans, aut prophetans non velato capite, deturpat caput suum: unum enim est ac si decalvetur.</P>
<P><a name="006">6</A>&nbsp;Nam si non velatur mulier, tondeatur. Si vero turpe est mulieri tonderi, aut decalvari, velet caput suum.</P>
<P><a name="007">7</A>&nbsp;Vir quidem non debet velare caput suum: quoniam imago et gloria Dei est, mulier autem gloria viri est.</P>
<P><a name="008">8</A>&nbsp;Non enim vir ex muliere est, sed mulier ex viro.</P>
<P><a name="009">9</A>&nbsp;Etenim non est creatus vir propter mulierem, sed mulier propter virum.</P>
<P><a name="010">10</A>&nbsp;Ideo debet mulier potestatem habere supra caput propter angelos.</P>
<P><a name="011">11</A>&nbsp;Verumtamen neque vir sine muliere: neque mulier sine viro in Domino.</P>
<P><a name="012">12</A>&nbsp;Nam sicut mulier de viro, ita et vir per mulierem: omnia autem ex Deo.</P>
<P><a name="013">13</A>&nbsp;Vos ipsi judicate: decet mulierem non velatam orare Deum?</P>
<P><a name="014">14</A>&nbsp;Nec ipsa natura docet vos, quod vir quidem si comam nutriat, ignominia est illi:</P>
<P><a name="015">15</A>&nbsp;mulier vero si comam nutriat, gloria est illi: quoniam capilli pro velamine ei dati sunt.</P>
<P><a name="016">16</A>&nbsp;Si quis autem videtur contentiosus esse: nos talem consuetudinem non habemus, neque ecclesia Dei.<BR>
</P>
<P><a name="017">17</A>&nbsp;Hoc autem pr&#230;cipio: non laudans quod non in melius, sed in deterius convenitis.</P>
<P><a name="018">18</A>&nbsp;Primum quidem convenientibus vobis in ecclesiam, audio scissuras esse inter vos, et ex parte credo.</P>
<P><a name="019">19</A>&nbsp;Nam oportet et h&#230;reses esse, ut et qui probati sunt, manifesti fiant in vobis.</P>
<P><a name="020">20</A>&nbsp;Convenientibus ergo vobis in unum, jam non est Dominicam c&#156;nam manducare.</P>
<P><a name="021">21</A>&nbsp;Unusquisque enim suam c&#156;nam pr&#230;sumit ad manducandum, et alius quidem esurit, alius autem ebrius est.</P>
<P><a name="022">22</A>&nbsp;Numquid domos non habetis ad manducandum, et bibendum? aut ecclesiam Dei contemnitis, et confunditis eos qui non habent? Quid dicam vobis? laudo vos? in hoc non laudo.</P>
<P><a name="023">23</A>&nbsp;Ego enim accepi a Domino quod et tradidi vobis, quoniam Dominus Jesus in qua nocte tradebatur, accepit panem,</P>
<P><a name="024">24</A>&nbsp;et gratias agens fregit, et dixit: Accipite, et manducate: hoc est corpus meum, quod pro vobis tradetur: hoc facite in meam commemorationem.</P>
<P><a name="025">25</A>&nbsp;Similiter et calicem, postquam c&#156;navit, dicens: Hic calix novum testamentum est in meo sanguine: hoc facite quotiescumque bibetis, in meam commemorationem.</P>
<P><a name="026">26</A>&nbsp;Quotiescumque enim manducabitis panem hunc, et calicem bibetis, mortem Domini annuntiabitis donec veniat.</P>
<P><a name="027">27</A>&nbsp;Itaque quicumque manducaverit panem hunc, vel biberit calicem Domini indigne, reus erit corporis et sanguinis Domini.</P>
<P><a name="028">28</A>&nbsp;Probet autem seipsum homo: et sic de pane illo edat, et de calice bibat.</P>
<P><a name="029">29</A>&nbsp;Qui enim manducat et bibit indigne, judicium sibi manducat et bibit, non dijudicans corpus Domini.</P>
<P><a name="030">30</A>&nbsp;Ideo inter vos multi infirmi et imbecilles, et dormiunt multi.</P>
<P><a name="031">31</A>&nbsp;Quod si nosmetipsos dijudicaremus, non utique judicaremur.</P>
<P><a name="032">32</A>&nbsp;Dum judicamur autem, a Domino corripimur, ut non cum hoc mundo damnemur.</P>
<P><a name="033">33</A>&nbsp;Itaque fratres mei, cum convenitis ad manducandum, invicem exspectate.</P>
<P><a name="034">34</A>&nbsp;Si quis esurit, domi manducet, ut non in judicium conveniatis. Cetera autem, cum venero, disponam.</P>
<P><HR>
<CENTER>
<A HREF="co1012.htm">Next: 1 Corinthians Chapter 12</A></CENTER>
</BODY>
</HTML>
