[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/hos011)  [KJV](../kjv/hos011)  [Sep](../sep/hos011) 
[Tan](../tan/hos011)   
  
[Hosea Index](hos)  
  [Previous](hos010)  [Next](hos012) 

------------------------------------------------------------------------

### Vulgate (Latin): Hosea Chapter 11

<span id="001">1</span> \[Sicut mane transiit, pertransiit rex Israël.  
Quia puer Israël, et dilexi eum;  
et ex Ægypto vocavi filium meum.  

<span id="002">2</span> Vocaverunt eos, sic abierunt a facie eorum;  
Baalim immolabant, et simulacris sacrificabant.  

<span id="003">3</span> Et ego quasi nutritius Ephraim:  
portabam eos in brachiis meis,  
et nescierunt quod curarem eos.  

<span id="004">4</span> In funiculis Adam traham eos,  
in vinculis caritatis;  
et ero eis quasi exaltans jugum super maxillas eorum,  
et declinavi ad eum ut vesceretur.  

<span id="005">5</span> Non revertetur in terram Ægypti, et Assur ipse
rex ejus,  
quoniam noluerunt converti.  

<span id="006">6</span> Cœpit gladius in civitatibus ejus,  
et consumet electos ejus,  
et comedet capita eorum.  

<span id="007">7</span> Et populus meus pendebit ad reditum meum;  
jugum autem imponetur eis simul, quod non auferetur.  

<span id="008">8</span> Quomodo dabo te, Ephraim?  
protegam te, Israël?  
Quomodo dabo te sicut Adama,  
ponam te ut Seboim?  
Conversum est in me cor meum,  
pariter conturbata est pœnitudo mea.  

<span id="009">9</span> Non faciam furorem iræ meæ;  
non convertar ut disperdam Ephraim,  
quoniam Deus ego, et non homo;  
in medio tui sanctus,  
et non ingrediar civitatem.  

<span id="010">10</span> Post Dominum ambulabunt;  
quasi leo rugiet,  
quia ipse rugiet,  
et formidabunt filii maris.  

<span id="011">11</span> Et avolabunt quasi avis ex Ægypto,  
et quasi columba de terra Assyriorum:  
et collocabo eos in domibus suis, dicit Dominus.\]  

<span id="012">12</span> \[Circumdedit me in negatione Ephraim,  
et in dolo domus Israël;  
Judas autem testis descendit cum Deo,  
et cum sanctis fidelis.\]

------------------------------------------------------------------------

[Next: Hosea Chapter 12](hos012)
