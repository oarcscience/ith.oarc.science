<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 34</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2034.htm">Polyglot</A>&nbsp;
<A HREF="../kjv/ch2034.htm">KJV</A>&nbsp;
<A HREF="../sep/ch2034.htm">Sep</A>&nbsp;
<A HREF="../tan/ch2034.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2033.htm">Previous</A>&nbsp;
<A HREF="ch2035.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 34</H3><P><a name="001">1</A>&nbsp;Octo annorum erat Josias cum regnare c&#156;pisset, et triginta et uno anno regnavit in Jerusalem.</P>
<P><a name="002">2</A>&nbsp;Fecitque quod erat rectum in conspectu Domini, et ambulavit in viis David patris sui: non declinavit neque ad dextram, neque ad sinistram.</P>
<P><a name="003">3</A>&nbsp;Octavo autem anno regni sui, cum adhuc esset puer, c&#156;pit qu&#230;rere Deum patris sui David: et duodecimo anno postquam regnare c&#156;perat, mundavit Judam et Jerusalem ab excelsis, et lucis, simulacrisque et sculptilibus.</P>
<P><a name="004">4</A>&nbsp;Destruxeruntque coram eo aras Baalim, et simulacra qu&#230; superposita fuerant, demoliti sunt: lucos etiam et sculptilia succidit atque comminuit, et super tumulos eorum qui eis immolare consueverant, fragmenta dispersit.</P>
<P><a name="005">5</A>&nbsp;Ossa pr&#230;terea sacerdotum combussit in altaribus idolorum, mundavitque Judam et Jerusalem.</P>
<P><a name="006">6</A>&nbsp;Sed et in urbibus Manasse, et Ephraim, et Simeon, usque Nephthali, cuncta subvertit.</P>
<P><a name="007">7</A>&nbsp;Cumque altaria dissipasset, et lucos et sculptilia contrivisset in frustra, cunctaque delubra demolitus esset de universa terra Isra&#235;l, reversus est in Jerusalem.</P>
<P><a name="008">8</A>&nbsp;Igitur anno octavodecimo regni sui, mundata jam terra et templo Domini, misit Saphan filium Eseli&#230;, et Maasiam principem civitatis, et Joha filium Joachaz a commentariis, ut instaurarent domum Domini Dei sui.</P>
<P><a name="009">9</A>&nbsp;Qui venerunt ad Helciam sacerdotem magnum: acceptamque ab eo pecuniam qu&#230; illata fuerat in domum Domini, et quam congregaverant Levit&#230;, et janitores de Manasse, et Ephraim, et universis reliquiis Isra&#235;l, ab omni quoque Juda, et Benjamin, et habitatoribus Jerusalem,</P>
<P><a name="010">10</A>&nbsp;tradiderunt in manibus eorum qui pr&#230;erant operariis in domo Domini, ut instaurarent templum, et infirma qu&#230;que sarcirent.</P>
<P><a name="011">11</A>&nbsp;At illi dederunt eam artificibus et c&#230;mentariis, ut emerent lapides de lapicidinis, et ligna ad commissuras &#230;dificii, et ad contignationem domorum quas destruxerant reges Juda.</P>
<P><a name="012">12</A>&nbsp;Qui fideliter cuncta faciebant. Erant autem pr&#230;positi operantium Jahath et Abdias de filiis Merari, Zacharias et Mosollam de filiis Caath, qui urgebant opus: omnes Levit&#230; scientes organis canere.</P>
<P><a name="013">13</A>&nbsp;Super eos vero qui ad diversos usus onera portabant, erant scrib&#230;, et magistri de Levitis, janitores.<BR>
</P>
<P><a name="014">14</A>&nbsp;Cumque efferrent pecuniam qu&#230; illata fuerat in templum Domini, reperit Helcias sacerdos librum legis Domini per manum Moysi.</P>
<P><a name="015">15</A>&nbsp;Et ait ad Saphan scribam: Librum legis inveni in domo Domini: et tradidit ei.</P>
<P><a name="016">16</A>&nbsp;At ille intulit volumen ad regem, et nuntiavit ei, dicens: Omnia qu&#230; dedisti in manu servorum tuorum, ecce complentur.</P>
<P><a name="017">17</A>&nbsp;Argentum quod repertum est in domo Domini, conflaverunt, datumque est pr&#230;fectis artificum, et diversa opera fabricantium.</P>
<P><a name="018">18</A>&nbsp;Pr&#230;terea tradidit mihi Helcias sacerdos hunc librum. Quem cum rege pr&#230;sente recitasset,</P>
<P><a name="019">19</A>&nbsp;audissetque ille verba legis, scidit vestimenta sua:</P>
<P><a name="020">20</A>&nbsp;et pr&#230;cepit Helci&#230;, et Ahicam filio Saphan, et Abdon filio Micha, Saphan quoque scrib&#230;, et Asa&#230; servo regis, dicens:</P>
<P><a name="021">21</A>&nbsp;Ite, et orate Dominum pro me, et pro reliquiis Isra&#235;l et Juda, super universis sermonibus libri istius, qui repertus est: magnus enim furor Domini stillavit super nos, eo quod non custodierint patres nostri verba Domini ut facerent omnia qu&#230; scripta sunt in isto volumine.</P>
<P><a name="022">22</A>&nbsp;Abiit ergo Helcias, et hi qui simul a rege missi fuerant, ad Oldam prophetidem, uxorem Sellum filii Thecuath filii Hasra custodis vestium, qu&#230; habitabat in Jerusalem in Secunda: et locuti sunt ei verba qu&#230; supra narravimus.</P>
<P><a name="023">23</A>&nbsp;At illa respondit eis: H&#230;c dicit Dominus Deus Isra&#235;l: Dicite viro qui misit vos ad me:</P>
<P><a name="024">24</A>&nbsp;H&#230;c dicit Dominus: Ecce ego inducam mala super locum istum et super habitatores ejus, cunctaque maledicta qu&#230; scripta sunt in libro hoc, quem legerunt coram rege Juda.</P>
<P><a name="025">25</A>&nbsp;Quia dereliquerunt me, et sacrificaverunt diis alienis, ut me ad iracundiam provocarent in cunctis operibus manuum suarum, idcirco stillabit furor meus super locum istum, et non extinguetur.</P>
<P><a name="026">26</A>&nbsp;Ad regem autem Juda, qui misit vos pro Domino deprecando, sic loquimini: H&#230;c dicit Dominus Deus Isra&#235;l: Quoniam audisti verba voluminis,</P>
<P><a name="027">27</A>&nbsp;atque emollitum est cor tuum, et humiliatus es in conspectu Dei super his qu&#230; dicta sunt contra locum hunc et habitatores Jerusalem, reveritusque faciem meam scidisti vestimenta tua, et flevisti coram me: ego quoque exaudivi te, dicit Dominus.</P>
<P><a name="028">28</A>&nbsp;Jam enim colligam te ad patres tuos, et infereris in sepulchrum tuum in pace: nec videbunt oculi tui omne malum quod ego inducturus sum super locum istum, et super habitatores ejus. Retulerunt itaque regi cuncta qu&#230; dixerat.<BR>
</P>
<P><a name="029">29</A>&nbsp;At ille convocatis universis majoribus natu Juda et Jerusalem,</P>
<P><a name="030">30</A>&nbsp;ascendit in domum Domini, unaque omnes viri Juda et habitatores Jerusalem, sacerdotes et Levit&#230;, et cunctus populus a minimo usque ad maximum. Quibus audientibus in domo Domini, legit rex omnia verba voluminis:</P>
<P><a name="031">31</A>&nbsp;et stans in tribunali suo, percussit f&#156;dus coram Domino ut ambularet post eum, et custodiret pr&#230;cepta, et testimonia, et justificationes ejus in toto corde suo, et in tota anima sua, faceretque qu&#230; scripta sunt in volumine illo, quod legerat.</P>
<P><a name="032">32</A>&nbsp;Adjuravit quoque super hoc omnes qui reperti fuerant in Jerusalem et Benjamin: et fecerunt habitatores Jerusalem juxta pactum Domini Dei patrum suorum.</P>
<P><a name="033">33</A>&nbsp;Abstulit ergo Josias cunctas abominationes de universis regionibus filiorum Isra&#235;l: et fecit omnes qui residui erant in Isra&#235;l, servire Domino Deo suo. Cunctis diebus ejus non recesserunt a Domino Deo patrum suorum.</P>
<P><HR>
<CENTER>
<A HREF="ch2035.htm">Next: 2 Chronicles Chapter 35</A></CENTER>
</BODY>
</HTML>
