[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa090)  [KJV](../kjv/psa090)  [Sep](../sep/psa090) 
[Tan](../tan/psa090)   
  
[Psalms Index](psa)  
  [Previous](psa089)  [Next](psa091) 

------------------------------------------------------------------------

### Vulgate (Latin): Psalms Chapter 90

<span id="001">1</span> Laus cantici David. \[Qui habitat in adjutorio
Altissimi,  
in protectione Dei cæli commorabitur.  

<span id="002">2</span> Dicet Domino: Susceptor meus es tu, et refugium
meum;  
Deus meus, sperabo in eum.  

<span id="003">3</span> Quoniam ipse liberavit me de laqueo venantium,  
et a verbo aspero.  

<span id="004">4</span> Scapulis suis obumbrabit tibi,  
et sub pennis ejus sperabis.  

<span id="005">5</span> Scuto circumdabit te veritas ejus:  
non timebis a timore nocturno;  

<span id="006">6</span> a sagitta volante in die,  
a negotio perambulante in tenebris,  
ab incursu, et dæmonio meridiano.  

<span id="007">7</span> Cadent a latere tuo mille, et decem millia a
dextris tuis;  
ad te autem non appropinquabit.  

<span id="008">8</span> Verumtamen oculis tuis considerabis,  
et retributionem peccatorum videbis.  

<span id="009">9</span> Quoniam tu es, Domine, spes mea;  
Altissimum posuisti refugium tuum.  

<span id="010">10</span> Non accedet ad te malum,  
et flagellum non appropinquabit tabernaculo tuo.  

<span id="011">11</span> Quoniam angelis suis mandavit de te,  
ut custodiant te in omnibus viis tuis.  

<span id="012">12</span> In manibus portabunt te,  
ne forte offendas ad lapidem pedem tuum.  

<span id="013">13</span> Super aspidem et basiliscum ambulabis,  
et conculcabis leonem et draconem.  

<span id="014">14</span> Quoniam in me speravit, liberabo eum;  
protegam eum, quoniam cognovit nomen meum.  

<span id="015">15</span> Clamabit ad me, et ego exaudiam eum;  
cum ipso sum in tribulatione:  
eripiam eum, et glorificabo eum.  

<span id="016">16</span> Longitudine dierum replebo eum,  
et ostendam illi salutare meum.\]

------------------------------------------------------------------------

[Next: Psalms Chapter 91](psa091)
