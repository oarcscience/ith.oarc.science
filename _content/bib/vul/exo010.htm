<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo010">Polyglot</A>&nbsp;
<A HREF="../kjv/exo010">KJV</A>&nbsp;
<A HREF="../sep/exo010">Sep</A>&nbsp;
<A HREF="../tan/exo010">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo009">Previous</A>&nbsp;
<A HREF="exo011">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 10</H3><P><a name="001">1</A>&nbsp;Et dixit Dominus ad Moysen: Ingredere ad Pharaonem: ego enim induravi cor ejus, et servorum illius, ut faciam signa mea h&#230;c in eo:</P>
<P><a name="002">2</A>&nbsp;et narres in auribus filii tui, et nepotum tuorum, quoties contriverim &#198;gyptios, et signa mea fecerim in eis: et sciatis quia ego Dominus.</P>
<P><a name="003">3</A>&nbsp;Introierunt ergo Moyses et Aaron ad Pharaonem, et dixerunt ei: H&#230;c dicit Dominus Deus Hebr&#230;orum: Usquequo non vis subjici mihi? dimitte populum meum, ut sacrificet mihi.</P>
<P><a name="004">4</A>&nbsp;Sin autem resistis, et non vis dimittere eum: ecce ego inducam cras locustam in fines tuos:</P>
<P><a name="005">5</A>&nbsp;qu&#230; operiat superficiem terr&#230;, ne quidquam ejus appareat, sed comedatur quod residuum fuerit grandini: corrodet enim omnia ligna qu&#230; germinant in agris.</P>
<P><a name="006">6</A>&nbsp;Et implebunt domos tuas, et servorum tuorum, et omnium &#198;gyptiorum, quantam non viderunt patres tui, et avi, ex quo orti sunt super terram, usque in pr&#230;sentem diem. Avertitque se, et egressus est a Pharaone.</P>
<P><a name="007">7</A>&nbsp;Dixerunt autem servi Pharaonis ad eum: Usquequo patiemur hoc scandalum? dimitte homines, ut sacrificent Domino Deo suo; nonne vides quod perierit &#198;gyptus?</P>
<P><a name="008">8</A>&nbsp;Revocaveruntque Moysen et Aaron ad Pharaonem: qui dixit eis: Ite, sacrificate Domino Deo vestro: quinam sunt qui ituri sunt?</P>
<P><a name="009">9</A>&nbsp;Ait Moyses: Cum parvulis nostris, et senioribus pergemus, cum filiis et filiabus, cum ovibus et armentis: est enim solemnitas Domini Dei nostri.</P>
<P><a name="010">10</A>&nbsp;Et respondit Pharao: Sic Dominus sit vobiscum, quomodo ego dimittam vos, et parvulos vestros, cui dubium est quod pessime cogitetis?</P>
<P><a name="011">11</A>&nbsp;non fiet ita, sed ite tantum viri, et sacrificate Domino: hoc enim et ipsi petistis. Statimque ejecti sunt de conspectu Pharaonis.</P>
<P><a name="012">12</A>&nbsp;Dixit autem Dominus ad Moysen: Extende manum tuam super terram &#198;gypti ad locustam, ut ascendat super eam, et devoret omnem herbam qu&#230; residua fuerit grandini.</P>
<P><a name="013">13</A>&nbsp;Et extendit Moyses virgam super terram &#198;gypti: et Dominus induxit ventum urentem tota die illa et nocte: et mane facto, ventus urens levavit locustas.</P>
<P><a name="014">14</A>&nbsp;Qu&#230; ascenderunt super universam terram &#198;gypti: et sederunt in cunctis finibus &#198;gyptiorum innumerabiles, quales ante illud tempus non fuerant, nec postea futur&#230; sunt.</P>
<P><a name="015">15</A>&nbsp;Operueruntque universam superficiem terr&#230;, vastantes omnia. Devorata est igitur herba terr&#230;, et quidquid pomorum in arboribus fuit, qu&#230; grando dimiserat: nihilque omnino virens relictum est in lignis et in herbis terr&#230;, in cuncta &#198;gypto.</P>
<P><a name="016">16</A>&nbsp;Quam ob rem festinus Pharao vocavit Moysen et Aaron, et dixit eis: Peccavi in Dominum Deum vestrum, et in vos.</P>
<P><a name="017">17</A>&nbsp;Sed nunc dimittite peccatum mihi etiam hac vice, et rogate Dominum Deum vestrum, ut auferat a me mortem istam.</P>
<P><a name="018">18</A>&nbsp;Egressusque Moyses de conspectu Pharaonis, oravit Dominum.</P>
<P><a name="019">19</A>&nbsp;Qui flare fecit ventum ab occidente vehementissimum, et arreptam locustam projecit in mare Rubrum: non remansit ne una quidem in cunctis finibus &#198;gypti.</P>
<P><a name="020">20</A>&nbsp;Et induravit Dominus cor Pharaonis, nec dimisit filios Isra&#235;l.<BR>
</P>
<P><a name="021">21</A>&nbsp;Dixit autem Dominus ad Moysen: Extende manum tuam in c&#230;lum: et sint tenebr&#230; super terram &#198;gypti tam dens&#230;, ut palpari queant.</P>
<P><a name="022">22</A>&nbsp;Extenditque Moyses manum in c&#230;lum: et fact&#230; sunt tenebr&#230; horribiles in universa terra &#198;gypti tribus diebus.</P>
<P><a name="023">23</A>&nbsp;Nemo vidit fratrem suum, nec movit se de loco in quo erat: ubicumque autem habitabant filii Isra&#235;l, lux erat.</P>
<P><a name="024">24</A>&nbsp;Vocavitque Pharao Moysen et Aaron, et dixit eis: Ite, sacrificate Domino: oves tantum vestr&#230; et armenta remaneant, parvuli vestri eant vobiscum.</P>
<P><a name="025">25</A>&nbsp;Ait Moyses: Hostias quoque et holocausta dabis nobis, qu&#230; offeramus Domino Deo nostro.</P>
<P><a name="026">26</A>&nbsp;Cuncti greges pergent nobiscum; non remanebit ex eis ungula: qu&#230; necessaria sunt in cultum Domini Dei nostri: pr&#230;sertim cum ignoremus quid debeat immolari, donec ad ipsum locum perveniamus.</P>
<P><a name="027">27</A>&nbsp;Induravit autem Dominus cor Pharaonis, et noluit dimittere eos.</P>
<P><a name="028">28</A>&nbsp;Dixitque Pharao ad Moysen: Recede a me, et cave ne ultra videas faciem meam: quocumque die apparueris mihi, morieris.</P>
<P><a name="029">29</A>&nbsp;Respondit Moyses: Ita fiet ut locutus es: non videbo ultra faciem tuam.</P>
<P><HR>
<CENTER>
<A HREF="exo011">Next: Exodus Chapter 11</A></CENTER>
</BODY>
</HTML>
