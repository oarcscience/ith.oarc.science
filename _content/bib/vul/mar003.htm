<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Mark: Mark Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mar003.htm">Polyglot</A>&nbsp;
<A HREF="../gnt/mar003.htm">GNT</A>&nbsp;
<A HREF="../kjv/mar003.htm">KJV</A>&nbsp;

<BR>
<BR><A HREF="mar.htm">Mark Index</A><BR>
&nbsp;
<A HREF="mar002.htm">Previous</A>&nbsp;
<A HREF="mar004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Mark Chapter 3</H3><P><a name="001">1</A>&nbsp;Et introivit iterum in synagogam: et erat ibi homo habens manum aridam.</P>
<P><a name="002">2</A>&nbsp;Et observabant eum, si sabbatis curaret, ut accusarent illum.</P>
<P><a name="003">3</A>&nbsp;Et ait homini habenti manum aridam: Surge in medium.</P>
<P><a name="004">4</A>&nbsp;Et dicit eis: Licet sabbatis benefacere, an male? animam salvam facere, an perdere? At illi tacebant.</P>
<P><a name="005">5</A>&nbsp;Et circumspiciens eos cum ira, contristatus super c&#230;citate cordis eorum, dicit homini: Extende manum tuam. Et extendit, et restituta est manus illi.</P>
<P><a name="006">6</A>&nbsp;Exeuntes autem pharis&#230;i, statim cum Herodianis consilium faciebant adversus eum quomodo eum perderent.<BR>
</P>
<P><a name="007">7</A>&nbsp;Jesus autem cum discipulis suis secessit ad mare: et multa turba a Galil&#230;a et Jud&#230;a secuta est eum,</P>
<P><a name="008">8</A>&nbsp;et ab Jerosolymis, et ab Idum&#230;a, et trans Jordanem: et qui circa Tyrum et Sidonem multitudo magna, audientes qu&#230; faciebat, venerunt ad eum.</P>
<P><a name="009">9</A>&nbsp;Et dicit discipulis suis ut navicula sibi deserviret propter turbam, ne comprimerent eum:</P>
<P><a name="010">10</A>&nbsp;multos enim sanabat, ita ut irruerent in eum ut illum tangerent, quotquot habebant plagas.</P>
<P><a name="011">11</A>&nbsp;Et spiritus immundi, cum illum videbant, procidebant ei: et clamabant, dicentes:</P>
<P><a name="012">12</A>&nbsp;Tu es Filius Dei. Et vehementer comminabatur eis ne manifestarent illum.<BR>
</P>
<P><a name="013">13</A>&nbsp;Et ascendens in montem vocavit ad se quos voluit ipse: et venerunt ad eum.</P>
<P><a name="014">14</A>&nbsp;Et fecit ut essent duodecim cum illo: et ut mitteret eos pr&#230;dicare.</P>
<P><a name="015">15</A>&nbsp;Et dedit illis potestatem curandi infirmitates et ejiciendi d&#230;monia.</P>
<P><a name="016">16</A>&nbsp;Et imposuit Simoni nomen Petrus:</P>
<P><a name="017">17</A>&nbsp;et Jacobum Zebed&#230;i, et Joannem fratrem Jacobi, et imposuit eis nomina Boanerges, quod est, Filii tonitrui:</P>
<P><a name="018">18</A>&nbsp;et Andr&#230;am, et Philippum, et Bartholom&#230;um, et Matth&#230;um, et Thomam, et Jacobum Alph&#230;i, et Thadd&#230;um, et Simonem Canan&#230;um,</P>
<P><a name="019">19</A>&nbsp;et Judam Iscariotem, qui et tradidit illum.<BR>
</P>
<P><a name="020">20</A>&nbsp;Et veniunt ad domum: et convenit iterum turba, ita ut non possent neque panem manducare.</P>
<P><a name="021">21</A>&nbsp;Et cum audissent sui, exierunt tenere eum: dicebant enim: Quoniam in furorem versus est.</P>
<P><a name="022">22</A>&nbsp;Et scrib&#230;, qui ab Jerosolymis descenderant, dicebant: Quoniam Beelzebub habet, et quia in principe d&#230;moniorum ejicit d&#230;monia.<BR>
</P>
<P><a name="023">23</A>&nbsp;Et convocatis eis in parabolis dicebat illis: Quomodo potest Satanas Satanam ejicere?</P>
<P><a name="024">24</A>&nbsp;Et si regnum in se dividatur, non potest regnum illud stare.</P>
<P><a name="025">25</A>&nbsp;Et si domus super semetipsam dispertiatur, non potest domus illa stare.</P>
<P><a name="026">26</A>&nbsp;Et si Satanas consurrexerit in semetipsum, dispertitus est, et non poterit stare, sed finem habet.</P>
<P><a name="027">27</A>&nbsp;Nemo potest vasa fortis ingressus in domum diripere, nisi prius fortem alliget, et tunc domum ejus diripiet.</P>
<P><a name="028">28</A>&nbsp;Amen dico vobis, quoniam omnia dimittentur filiis hominum peccata, et blasphemi&#230; quibus blasphemaverint:</P>
<P><a name="029">29</A>&nbsp;qui autem blasphemaverit in Spiritum Sanctum, non habebit remissionem in &#230;ternum, sed reus erit &#230;terni delicti.</P>
<P><a name="030">30</A>&nbsp;Quoniam dicebant: Spiritum immundum habet.<BR>
</P>
<P><a name="031">31</A>&nbsp;Et veniunt mater ejus et fratres: et foris stantes miserunt ad eum vocantes eum,</P>
<P><a name="032">32</A>&nbsp;et sedebat circa eum turba: et dicunt ei: Ecce mater tua et fratres tui foris qu&#230;runt te.</P>
<P><a name="033">33</A>&nbsp;Et respondens eis, ait: Qu&#230; est mater mea et fratres mei?</P>
<P><a name="034">34</A>&nbsp;Et circumspiciens eos, qui in circuitu ejus sedebant, ait: Ecce mater mea et fratres mei.</P>
<P><a name="035">35</A>&nbsp;Qui enim fecerit voluntatem Dei, hic frater meus, et soror mea, et mater est.</P>
<P><HR>
<CENTER>
<A HREF="mar004.htm">Next: Mark Chapter 4</A></CENTER>
</BODY>
</HTML>
