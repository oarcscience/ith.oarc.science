<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judges: Judges Chapter 16</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jdg016">Polyglot</A>&nbsp;
<A HREF="../kjv/jdg016">KJV</A>&nbsp;
<A HREF="../sep/jdb016">Sep:JdB</A>&nbsp;
<A HREF="../sep/jda016">Sep:JdA</A>&nbsp;
<A HREF="../tan/jdg016">Tan</A>&nbsp;

<BR>
<BR><A HREF="jdg">Judges Index</A><BR>
&nbsp;
<A HREF="jdg015">Previous</A>&nbsp;
<A HREF="jdg017">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judges Chapter 16</H3><P><a name="001">1</A>&nbsp;Abiit quoque in Gazam, et vidit ibi mulierem meretricem, ingressusque est ad eam.</P>
<P><a name="002">2</A>&nbsp;Quod cum audissent Philisthiim, et percrebruisset apud eos intrasse urbem Samson, circumdederunt eum, positis in porta civitatis custodibus: et ibi tota nocte cum silentio pr&#230;stolantes, ut facto mane exeuntem occiderent.</P>
<P><a name="003">3</A>&nbsp;Dormivit autem Samson usque ad medium noctem: et inde consurgens, apprehendit ambas port&#230; fores cum postibus suis et sera, impositasque humeris suis portavit ad verticem montis, qui respicit Hebron.<BR>
</P>
<P><a name="004">4</A>&nbsp;Post h&#230;c amavit mulierem, qu&#230; habitabat in valle Sorec, et vocabatur Dalila.</P>
<P><a name="005">5</A>&nbsp;Veneruntque ad eam principes Philisthinorum, atque dixerunt: Decipe eum, et disce ab illo, in quo habeat tantam fortitudinem, et quomodo eam superare valeamus, et vinctum affligere: quod si feceris, dabimus tibi singuli mille et centum argenteos.</P>
<P><a name="006">6</A>&nbsp;Locuta est ergo Dalila ad Samson: Dic mihi, obsecro, in quo sit tua maxima fortitudo, et quid sit quo ligatus erumpere nequeas?</P>
<P><a name="007">7</A>&nbsp;Cui respondit Samson: Si septem nerviceis funibus necdum siccis, et adhuc humentibus, ligatus fuero, infirmus ero ut ceteri homines.</P>
<P><a name="008">8</A>&nbsp;Attuleruntque ad eam satrap&#230; Philisthinorum septem funes, ut dixerat: quibus vinxit eam,</P>
<P><a name="009">9</A>&nbsp;latentibus apud se insidiis, et in cubiculo finem rei expectantibus: clamavitque ad eum: Philisthiim super te, Samson. Qui rupit vincula, quomodo si rumpat quis filum de stupp&#230; tortum putamine, cum odorem ignis acceperit: et non est cognitum in quo esset fortitudo ejus.</P>
<P><a name="010">10</A>&nbsp;Dixitque ad eum Dalila: Ecce illusisti mihi, et falsum locutus es: saltem nunc indica mihi quo ligari debeas.</P>
<P><a name="011">11</A>&nbsp;Cui ille respondit: Si ligatus fuero novis funibus, qui numquam fuerunt in opere, infirmus ero, et aliorum hominum similis.</P>
<P><a name="012">12</A>&nbsp;Quibus rursum Dalila vinxit eum, et clamavit: Philisthiim super te, Samson: in cubiculo insidiis pr&#230;paratis. Qui ita rupit vincula quasi fila telarum.</P>
<P><a name="013">13</A>&nbsp;Dixitque Dalila rursum ad eum: Usquequo decipis me, et falsum loqueris? ostende quo vinciri debeas. Cui respondit Samson: Si septem crines capitis mei cum licio plexueris, et clavum his circumligatum terr&#230; fixeris, infirmus ero.</P>
<P><a name="014">14</A>&nbsp;Quod cum fecisset Dalila, dixit ad eum: Philisthiim super te, Samson. Qui consurgens de somno extraxit clavum cum crinibus et licio.<BR>
</P>
<P><a name="015">15</A>&nbsp;Dixitque ad eum Dalila: Quomodo dicis quod amas me, cum animus tuus non sit mecum? Per tres vices mentitus es mihi, et noluisti dicere in quo sit maxima fortitudo tua.</P>
<P><a name="016">16</A>&nbsp;Cumque molesta esset ei, et per multos dies jugiter adh&#230;reret, spatium ad quietem non tribuens, defecit anima ejus, et ad mortem usque lassata est.</P>
<P><a name="017">17</A>&nbsp;Tunc aperiens veritatem rei, dixit ad eam: Ferrum numquam ascendit super caput meum, quia nazar&#230;us, id est, consecratus Deo, sum de utero matris me&#230;: si rasum fuerit caput meum, recedet a me fortitudo mea, et deficiam, eroque sicut ceteri homines.</P>
<P><a name="018">18</A>&nbsp;Vidensque illa quod confessus ei esset omnem animum suum, misit ad principes Philisthinorum ac mandavit: Ascende adhuc semel, quia nunc mihi aperuit cor suum. Qui ascenderunt assumpta pecunia, quam promiserant.</P>
<P><a name="019">19</A>&nbsp;At illa dormire eum fecit super genua sua, et in sinu suo reclinare caput. Vocavitque tonsorem, et rasit septem crines ejus, et c&#156;pit abigere eum, et a se repellere: statim enim ab eo fortitudo discessit.</P>
<P><a name="020">20</A>&nbsp;Dixitque: Philisthiim super te, Samson. Qui de somno consurgens, dixit in animo suo: Egrediar sicut ante feci, et me excutiam: nesciens quod recessisset ab eo Dominus.</P>
<P><a name="021">21</A>&nbsp;Quem cum apprehendissent Philisthiim, statim eruerunt oculos ejus, et duxerunt Gazam vinctum catenis, et clausum in carcere molere fecerunt.<BR>
</P>
<P><a name="022">22</A>&nbsp;Jamque capilli ejus renasci c&#156;perunt.</P>
<P><a name="023">23</A>&nbsp;Principes Philisthinorum convenerunt in unum ut immolarent hostias magnificas Dagon deo suo, et epularentur, dicentes: Tradidit deus noster inimicum nostrum Samson in manus nostras.</P>
<P><a name="024">24</A>&nbsp;Quod etiam populus videns, laudabat deum suum, eademque dicebat: Tradidit deus noster adversarium nostrum in manus nostras, qui delevit terram nostram, et occidit plurimos.</P>
<P><a name="025">25</A>&nbsp;L&#230;tantesque per convivia, sumptis jam epulis, pr&#230;ceperunt ut vocaretur Samson, et ante eos luderet. Qui adductus de carcere ludebat ante eos, feceruntque eum stare inter duas columnas.</P>
<P><a name="026">26</A>&nbsp;Qui dixit puero regenti gressus suos: Dimitte me, ut tangam columnas, quibus omnis imminet domus, et recliner super eas, et paululum requiescam.</P>
<P><a name="027">27</A>&nbsp;Domus autem erat plena virorum ac mulierum, et erant ibi omnes principes Philisthinorum, ac de tecto et solario circiter tria millia utriusque sexus spectantes ludentem Samson.</P>
<P><a name="028">28</A>&nbsp;At ille invocato Domino ait: Domine Deus, memento mei, et redde mihi nunc fortitudinem pristinam, Deus meus, ut ulciscar me de hostibus meis, et pro amissione duorum luminum unam ultionem recipiam.</P>
<P><a name="029">29</A>&nbsp;Et apprehendens ambas columnas quibus innitebatur domus, alteramque earum dextera et alteram l&#230;va tenens,</P>
<P><a name="030">30</A>&nbsp;ait: Moriatur anima mea cum Philisthiim. Concussisque fortiter columnis, cecidit domus super omnes principes, et ceteram multitudinem qu&#230; ibi erat: multoque plures interfecit moriens, quam ante vivus occiderat.</P>
<P><a name="031">31</A>&nbsp;Descendentes autem fratres ejus et universa cognatio, tulerunt corpus ejus, et sepelierunt inter Saraa et Esthaol in sepulchro patris sui Manue: judicavitque Isra&#235;l viginti annis.</P>
<P><HR>
<CENTER>
<A HREF="jdg017">Next: Judges Chapter 17</A></CENTER>
</BODY>
</HTML>
