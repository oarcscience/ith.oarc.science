<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 19</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu019.htm">Polyglot</A>&nbsp;
<A HREF="../kjv/deu019.htm">KJV</A>&nbsp;
<A HREF="../sep/deu019.htm">Sep</A>&nbsp;
<A HREF="../tan/deu019.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="deu018.htm">Previous</A>&nbsp;
<A HREF="deu020.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 19</H3><P><a name="001">1</A>&nbsp;Cum disperdiderit Dominus Deus tuus gentes, quarum tibi traditurus est terram, et possederis eam, habitaverisque in urbibus ejus et in &#230;dibus:</P>
<P><a name="002">2</A>&nbsp;tres civitates separabis tibi in medio terr&#230;, quam Dominus Deus tuus dabit tibi in possessionem,</P>
<P><a name="003">3</A>&nbsp;sternens diligenter viam: et in tres &#230;qualiter partes totam terr&#230; tu&#230; provinciam divides: ut habeat e vicino qui propter homicidium profugus est, quo possit evadere.</P>
<P><a name="004">4</A>&nbsp;H&#230;c erit lex homicid&#230; fugientis, cujus vita servanda est: qui percusserit proximum suum nesciens, et qui heri et nudiustertius nullum contra eum odium habuisse comprobatur:</P>
<P><a name="005">5</A>&nbsp;sed abiisse cum eo simpliciter in silvam ad ligna c&#230;denda, et in succisione lignorum securis fugerit manu, ferrumque lapsum de manubrio amicum ejus percusserit, et occiderit: hic ad unam supradictarum urbium confugiet, et vivet:</P>
<P><a name="006">6</A>&nbsp;ne forsitan proximus ejus, cujus effusus est sanguis, dolore stimulatus, persequatur, et apprehendat eum si longior via fuerit, et percutiat animam ejus, qui non est reus mortis: quia nullum contra eum, qui occisus est, odium prius habuisse monstratur.</P>
<P><a name="007">7</A>&nbsp;Idcirco pr&#230;cipio tibi, ut tres civitates &#230;qualis inter se spatii dividas.</P>
<P><a name="008">8</A>&nbsp;Cum autem dilataverit Dominus Deus tuus terminos tuos, sicut juravit patribus tuis, et dederit tibi cunctam terram, quam eis pollicitus est</P>
<P><a name="009">9</A>&nbsp;(si tamen custodieris mandata ejus, et feceris, qu&#230; hodie pr&#230;cipio tibi, ut diligas Dominum Deum tuum, et ambules in viis ejus omni tempore), addes tibi tres alias civitates, et supradictarum trium urbium numerum duplicabis:</P>
<P><a name="010">10</A>&nbsp;ut non effundatur sanguis innoxius in medio terr&#230;, quam Dominus Deus tuus dabit tibi possidendam, ne sis sanguinis reus.</P>
<P><a name="011">11</A>&nbsp;Si quis autem, odio habens proximum suum, insidiatus fuerit vit&#230; ejus, surgensque percusserit illum, et mortuus fuerit, fugeritque ad unam de supradictis urbibus,</P>
<P><a name="012">12</A>&nbsp;mittent seniores civitatis illius, et arripient eum de loco effugii, tradentque in manu proximi, cujus sanguis effusus est, et morietur.</P>
<P><a name="013">13</A>&nbsp;Non miseraberis ejus, et auferes innoxium sanguinem de Isra&#235;l, ut bene sit tibi.</P>
<P><a name="014">14</A>&nbsp;Non assumes, et transferes terminos proximi tui, quos fixerunt priores in possessione tua, quam Dominus Deus tuus dabit tibi in terra quam acceperis possidendam.<BR>
</P>
<P><a name="015">15</A>&nbsp;Non stabit testis unus contra aliquem, quidquid illud peccati, et facinoris fuerit: sed in ore duorum aut trium testium stabit omne verbum.</P>
<P><a name="016">16</A>&nbsp;Si steterit testis mendax contra hominem, accusans eum pr&#230;varicationis,</P>
<P><a name="017">17</A>&nbsp;stabunt ambo, quorum causa est, ante Dominum in conspectu sacerdotum et judicum qui fuerint in diebus illis.</P>
<P><a name="018">18</A>&nbsp;Cumque diligentissime perscrutantes, invenerint falsum testem dixisse contra fratrem suum mendacium,</P>
<P><a name="019">19</A>&nbsp;reddent ei sicut fratri suo facere cogitavit, et auferes malum de medio tui:</P>
<P><a name="020">20</A>&nbsp;ut audientes ceteri timorem habeant, et nequaquam talia audeant facere.</P>
<P><a name="021">21</A>&nbsp;Non misereberis ejus, sed animam pro anima, oculum pro oculo, dentem pro dente, manum pro manu, pedem pro pede exiges.</P>
<P><HR>
<CENTER>
<A HREF="deu020.htm">Next: Deuteronomy Chapter 20</A></CENTER>
</BODY>
</HTML>
