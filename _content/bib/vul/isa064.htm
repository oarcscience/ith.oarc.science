<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 64</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa064">Polyglot</A>&nbsp;
<A HREF="../kjv/isa064">KJV</A>&nbsp;
<A HREF="../sep/isa064">Sep</A>&nbsp;
<A HREF="../tan/isa064">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa063">Previous</A>&nbsp;
<A HREF="isa065">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 64</H3><P><a name="001">1</A>&nbsp;[Utinam dirumperes c&#230;los, et descenderes;<BR> a facie tua montes defluerent;<BR></P>
<P><a name="002">2</A>&nbsp;sicut exustio ignis tabescerent,<BR> aqu&#230; arderent igni:<BR> ut notum fieret nomen tuum inimicis tuis;<BR> a facie tua gentes turbarentur.<BR></P>
<P><a name="003">3</A>&nbsp;Cum feceris mirabilia, non sustinebimus;<BR> descendisti, et a facie tua montes defluxerunt.<BR></P>
<P><a name="004">4</A>&nbsp;A s&#230;culo non audierunt, neque auribus perceperunt;<BR> oculus non vidit, Deus, absque te,<BR> qu&#230; pr&#230;parasti exspectantibus te.<BR></P>
<P><a name="005">5</A>&nbsp;Occurristi l&#230;tanti, et facienti justitiam;<BR> in viis tuis recordabuntur tui.<BR> Ecce tu iratus es, et peccavimus;<BR> in ipsis fuimus semper, et salvabimur.<BR></P>
<P><a name="006">6</A>&nbsp;Et facti sumus ut immundus omnes nos,<BR> et quasi pannus menstruat&#230; univers&#230; justiti&#230; nostr&#230;;<BR> et cecidimus quasi folium universi,<BR> et iniquitates nostr&#230; quasi ventus abstulerunt nos.<BR></P>
<P><a name="007">7</A>&nbsp;Non est qui invocet nomen tuum;<BR> qui consurgat, et teneat te.<BR> Abscondisti faciem tuam a nobis,<BR> et allisisti nos in manu iniquitatis nostr&#230;.<BR></P>
<P><a name="008">8</A>&nbsp;Et nunc, Domine, pater noster es tu,<BR> nos vero lutum;<BR> et fictor noster tu,<BR> et opera manuum tuarum omnes nos.<BR></P>
<P><a name="009">9</A>&nbsp;Ne irascaris, Domine, satis,<BR> et ne ultra memineris iniquitatis nostr&#230;;<BR> ecce, respice, populus tuus omnes nos.<BR></P>
<P><a name="010">10</A>&nbsp;Civitas Sancti tui facta est deserta,<BR> Sion deserta facta est,<BR> Jerusalem desolata est.<BR></P>
<P><a name="011">11</A>&nbsp;Domus sanctificationis nostr&#230; et glori&#230; nostr&#230;,<BR> ubi laudaverunt te patres nostri,<BR> facta est in exustionem ignis,<BR> et omnia desiderabilia nostra versa sunt in ruinas.<BR></P>
<P><a name="012">12</A>&nbsp;Numquid super his continebis te, Domine;<BR> tacebis, et affliges nos vehementer?]</P>
<P><HR>
<CENTER>
<A HREF="isa065">Next: Isaiah Chapter 65</A></CENTER>
</BODY>
</HTML>
