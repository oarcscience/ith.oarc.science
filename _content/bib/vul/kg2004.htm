<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Kings: 2 Kings Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg2004">Polyglot</A>&nbsp;
<A HREF="../kjv/kg2004">KJV</A>&nbsp;
<A HREF="../sep/kg2004">Sep</A>&nbsp;
<A HREF="../tan/kg2004">Tan</A>&nbsp;

<BR>
<BR><A HREF="kg2">2 Kings Index</A><BR>
&nbsp;
<A HREF="kg2003">Previous</A>&nbsp;
<A HREF="kg2005">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Kings Chapter 4</H3><P><a name="001">1</A>&nbsp;Mulier autem qu&#230;dam de uxoribus prophetarum clamabat ad Eliseum, dicens: Servus tuus vir meus mortuus est, et tu nosti quia servus tuus fuit timens Dominum: et ecce creditor venit ut tollat duos filios meos ad serviendum sibi.</P>
<P><a name="002">2</A>&nbsp;Cui dixit Eliseus: Quid vis ut faciam tibi? dic mihi, quid habes in domo tua? At illa respondit: Non habeo ancilla tua quidquam in domo mea, nisi parum olei quo ungar.</P>
<P><a name="003">3</A>&nbsp;Cui ait: Vade, pete mutuo ab omnibus vicinis tuis vasa vacua non pauca,</P>
<P><a name="004">4</A>&nbsp;et ingredere, et claude ostium tuum cum intrinsecus fueris tu, et filii tui: et mitte inde in omnia vasa h&#230;c, et cum plena fuerint, tolles.</P>
<P><a name="005">5</A>&nbsp;Ivit itaque mulier, et clausit ostium super se, et super filios suos: illi offerebant vasa, et illa infundebat.</P>
<P><a name="006">6</A>&nbsp;Cumque plena fuissent vasa, dixit ad filium suum: Affer mihi adhuc vas. Et ille respondit: Non habeo. Stetitque oleum.</P>
<P><a name="007">7</A>&nbsp;Venit autem illa, et indicavit homini Dei. Et ille: Vade, inquit, vende oleum, et redde creditori tuo: tu autem, et filii tui vivite de reliquo.<BR>
</P>
<P><a name="008">8</A>&nbsp;Facta est autem qu&#230;dam dies, et transibat Eliseus per Sunam: erat autem ibi mulier magna, qu&#230; tenuit eum ut comederet panem: cumque frequenter inde transiret, divertebat ad eam ut comederet panem.</P>
<P><a name="009">9</A>&nbsp;Qu&#230; dixit ad virum suum: Animadverto quod vir Dei sanctus est iste, qui transit per nos frequenter.</P>
<P><a name="010">10</A>&nbsp;Faciamus ergo ei c&#156;naculum parvum, et ponamus ei in eo lectulum, et mensam, et sellam, et candelabrum, ut cum venerit ad nos, maneat ibi.</P>
<P><a name="011">11</A>&nbsp;Facta est ergo dies qu&#230;dam, et veniens divertit in c&#156;naculum, et requievit ibi.</P>
<P><a name="012">12</A>&nbsp;Dixitque ad Giezi puerum suum: Voca Sunamitidem istam. Qui cum vocasset eam, et illa stetisset coram eo,</P>
<P><a name="013">13</A>&nbsp;dixit ad puerum suum: Loquere ad eam: Ecce, sedule in omnibus ministrasti nobis: quid vis ut faciam tibi? numquid habes negotium, et vis ut loquar regi, sive principi militi&#230;? Qu&#230; respondit: In medio populi mei habito.</P>
<P><a name="014">14</A>&nbsp;Et ait: Quid ergo vult ut faciam ei? Dixitque Giezi: Ne qu&#230;ras: filium enim non habet, et vir ejus senex est.</P>
<P><a name="015">15</A>&nbsp;Pr&#230;cepit itaque ut vocaret eam: qu&#230; cum vocata fuisset, et stetisset ante ostium,</P>
<P><a name="016">16</A>&nbsp;dixit ad eam: In tempore isto, et in hac eadem hora, si vita comes fuerit, habebis in utero filium. At illa respondit: Noli qu&#230;so, domine mi vir Dei, noli mentiri ancill&#230; tu&#230;.</P>
<P><a name="017">17</A>&nbsp;Et concepit mulier, et peperit filium in tempore, et in hora eadem, qua dixerat Eliseus.<BR>
</P>
<P><a name="018">18</A>&nbsp;Crevit autem puer: et cum esset qu&#230;dam dies, et egressus isset ad patrem suum, ad messores,</P>
<P><a name="019">19</A>&nbsp;ait patri suo: Caput meum doleo, caput meum doleo. At ille dixit puero: Tolle, et duc eum ad matrem suam.</P>
<P><a name="020">20</A>&nbsp;Qui cum tulisset, et duxisset eum ad matrem suam, posuit eum illa super genua sua usque ad meridiem, et mortuus est.</P>
<P><a name="021">21</A>&nbsp;Ascendit autem, et collocavit eum super lectulum hominis Dei, et clausit ostium: et egressa,</P>
<P><a name="022">22</A>&nbsp;vocavit virum suum, et ait: Mitte mecum, obsecro, unum de pueris, et asinam, ut excurram usque ad hominem Dei, et revertar.</P>
<P><a name="023">23</A>&nbsp;Qui ait illi: Quam ob causam vadis ad eum? hodie non sunt calend&#230;, neque sabbatum. Qu&#230; respondit: Vadam.</P>
<P><a name="024">24</A>&nbsp;Stravitque asinam, et pr&#230;cepit puero: Mina, et propera: ne mihi moram facias in eundo: et hoc age quod pr&#230;cipio tibi.</P>
<P><a name="025">25</A>&nbsp;Profecta est igitur, et venit ad virum Dei in montem Carmeli: cumque vidisset eam vir Dei e contra, ait ad Giezi puerum suum: Ecce Sunamitis illa.</P>
<P><a name="026">26</A>&nbsp;Vade ergo in occursum ejus, et dic ei: Recte ne agitur circa te, et circa virum tuum, et circa filium tuum? Qu&#230; respondit: Recte.</P>
<P><a name="027">27</A>&nbsp;Cumque venisset ad virum Dei in montem, apprehendit pedes ejus: et accessit Giezi ut amoveret eam. Et ait homo Dei: Dimitte illam: anima enim ejus in amaritudine est, et Dominus celavit a me, et non indicavit mihi.</P>
<P><a name="028">28</A>&nbsp;Qu&#230; dixit illi: Numquid petivi filium a domino meo? numquid non dixi tibi: Ne illudas me?</P>
<P><a name="029">29</A>&nbsp;Et ille ait ad Giezi: Accinge lumbos tuos, et tolle baculum meum in manu tua, et vade. Si occurrerit tibi homo, non salutes eum: et si salutaverit te quispiam, non respondeas illi: et pones baculum meum super faciem pueri.</P>
<P><a name="030">30</A>&nbsp;Porro mater pueri ait: Vivit Dominus, et vivit anima tua, non dimittam te. Surrexit ergo, et secutus est eam.</P>
<P><a name="031">31</A>&nbsp;Giezi autem pr&#230;cesserat ante eos, et posuerat baculum super faciem pueri, et non erat vox, neque sensus: reversusque est in occursum ejus, et nuntiavit ei, dicens: Non surrexit puer.</P>
<P><a name="032">32</A>&nbsp;Ingressus est ergo Eliseus domum, et ecce puer mortuus jacebat in lectulo ejus:</P>
<P><a name="033">33</A>&nbsp;ingressusque clausit ostium super se et super puerum, et oravit ad Dominum.</P>
<P><a name="034">34</A>&nbsp;Et ascendit, et incubuit super puerum: posuitque os suum super os ejus, et oculos suos super oculos ejus, et manus suas super manus ejus: et incurvavit se super eum, et calefacta est caro pueri.</P>
<P><a name="035">35</A>&nbsp;At ille reversus, deambulavit in domo, semel huc atque illuc: et ascendit, et incubuit super eum: et oscitavit puer septies, aperuitque oculos.</P>
<P><a name="036">36</A>&nbsp;At ille vocavit Giezi, et dixit ei: Voca Sunamitidem hanc. Qu&#230; vocata, ingressa est ad eum. Qui ait: Tolle filium tuum.</P>
<P><a name="037">37</A>&nbsp;Venit illa, et corruit ad pedes ejus, et adoravit super terram: tulitque filium suum, et egressa est.<BR>
</P>
<P><a name="038">38</A>&nbsp;Et Eliseus reversus est in Galgala. Erat autem fames in terra, et filii prophetarum habitabant coram eo. Dixitque uni de pueris suis: Pone ollam grandem, et coque pulmentum filiis prophetarum.</P>
<P><a name="039">39</A>&nbsp;Et egressus est unus in agrum ut colligeret herbas agrestes: invenitque quasi vitem silvestrem, et collegit ex ea colocynthidas agri, et implevit pallium suum, et reversus concidit in ollam pulmenti: nesciebat enim quid esset.</P>
<P><a name="040">40</A>&nbsp;Infuderunt ergo sociis ut comederent: cumque gustassent de coctione, clamaverunt, dicentes: Mors in olla, vir Dei. Et non potuerunt comedere.</P>
<P><a name="041">41</A>&nbsp;At ille: Afferte, inquit, farinam. Cumque tulissent, misit in ollam, et ait: Infunde turb&#230;, ut comedant. Et non fuit amplius quidquam amaritudinis in olla.</P>
<P><a name="042">42</A>&nbsp;Vir autem quidam venit de Baalsalisa deferens viro Dei panes primitiarum, viginti panes hordeaceos, et frumentum novum in pera sua. At ille dixit: Da populo, ut comedat.</P>
<P><a name="043">43</A>&nbsp;Responditque ei minister ejus: Quantum est hoc, ut apponam centum viris? Rursum ille ait: Da populo, ut comedat: h&#230;c enim dicit Dominus: Comedent, et supererit.</P>
<P><a name="044">44</A>&nbsp;Posuit itaque coram eis: qui comederunt, et superfuit juxta verbum Domini.</P>
<P><HR>
<CENTER>
<A HREF="kg2005">Next: 2 Kings Chapter 5</A></CENTER>
</BODY>
</HTML>
