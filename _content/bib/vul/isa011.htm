<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa011">Polyglot</A>&nbsp;
<A HREF="../kjv/isa011">KJV</A>&nbsp;
<A HREF="../sep/isa011">Sep</A>&nbsp;
<A HREF="../tan/isa011">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa010">Previous</A>&nbsp;
<A HREF="isa012">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 11</H3><P><a name="001">1</A>&nbsp;[Et egredietur virga de radice Jesse,<BR> et flos de radice ejus ascendet.<BR></P>
<P><a name="002">2</A>&nbsp;Et requiescet super eum spiritus Domini:<BR> spiritus sapienti&#230; et intellectus,<BR> spiritus consilii et fortitudinis,<BR> spiritus scienti&#230; et pietatis;<BR></P>
<P><a name="003">3</A>&nbsp;et replebit eum spiritus timoris Domini.<BR> Non secundum visionem oculorum judicabit,<BR> neque secundum auditum aurium arguet;<BR></P>
<P><a name="004">4</A>&nbsp;sed judicabit in justitia pauperes,<BR> et arguet in &#230;quitate pro mansuetis terr&#230;;<BR> et percutiet terram virga oris sui,<BR> et spiritu labiorum suorum interficiet impium.<BR></P>
<P><a name="005">5</A>&nbsp;Et erit justitia cingulum lumborum ejus,<BR> et fides cinctorium renum ejus.<BR></P>
<P><a name="006">6</A>&nbsp;Habitabit lupus cum agno,<BR> et pardus cum h&#230;do accubabit;<BR> vitulus, et leo, et ovis, simul morabuntur,<BR> et puer parvulus minabit eos.<BR></P>
<P><a name="007">7</A>&nbsp;Vitulus et ursus pascentur,<BR> simul requiescent catuli eorum;<BR> et leo quasi bos comedet paleas.<BR></P>
<P><a name="008">8</A>&nbsp;Et delectabitur infans ab ubere super foramine aspidis;<BR> et in caverna reguli<BR> qui ablactatus fuerit manum suam mittet.<BR></P>
<P><a name="009">9</A>&nbsp;Non nocebunt, et non occident<BR> in universo monte sancto meo,<BR> quia repleta est terra scientia Domini, sicut aqu&#230; maris operientes.]<BR>
</P>
<P><a name="010">10</A>&nbsp;[In die illa radix Jesse,<BR> qui stat in signum populorum,<BR> ipsum gentes deprecabuntur,<BR> et erit sepulchrum ejus gloriosum.<BR></P>
<P><a name="011">11</A>&nbsp;Et erit in die illa: adjiciet Dominus secundo manum suam<BR> ad possidendum residuum populi sui,<BR> quod relinquetur ab Assyriis, et ab &#198;gypto,<BR> et a Phetros, et ab &#198;thiopia, et ab &#198;lam, et a Sennaar,<BR> et ab Emath, et ab insulis maris.<BR></P>
<P><a name="012">12</A>&nbsp;Et levabit signum in nationes,<BR> et congregabit profugos Isra&#235;l,<BR> et dispersos Juda colliget<BR> a quatuor plagis terr&#230;.<BR></P>
<P><a name="013">13</A>&nbsp;Et auferetur zelus Ephraim,<BR> et hostes Juda peribunt;<BR> Ephraim non &#230;mulabitur Judam,<BR> et Judas non pugnabit contra Ephraim.<BR></P>
<P><a name="014">14</A>&nbsp;Et volabunt in humeros Philisthiim per mare,<BR> simul pr&#230;dabuntur filios orientis;<BR> Idum&#230;a et Moab pr&#230;ceptum manus eorum,<BR> et filii Ammon obedientes erunt.<BR></P>
<P><a name="015">15</A>&nbsp;Et desolabit Dominus linguam maris &#198;gypti,<BR> et levabit manum suam super flumen in fortitudine spiritus sui;<BR> et percutiet eum in septem rivis,<BR> ita ut transeant per eum calceati.<BR></P>
<P><a name="016">16</A>&nbsp;Et erit via residuo populo meo<BR> qui relinquetur ab Assyriis,<BR> sicut fuit Isra&#235;li<BR> in die illa qua ascendit de terra &#198;gypti.]</P>
<P><HR>
<CENTER>
<A HREF="isa012">Next: Isaiah Chapter 12</A></CENTER>
</BODY>
</HTML>
