<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 46</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze046">Polyglot</A>&nbsp;
<A HREF="../kjv/eze046">KJV</A>&nbsp;
<A HREF="../sep/eze046">Sep</A>&nbsp;
<A HREF="../tan/eze046">Tan</A>&nbsp;

<BR>
<BR><A HREF="eze">Ezekiel Index</A><BR>
&nbsp;
<A HREF="eze045">Previous</A>&nbsp;
<A HREF="eze047">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 46</H3><P><a name="001">1</A>&nbsp;H&#230;c dicit Dominus Deus: Porta atrii interioris qu&#230; respicit ad orientem, erit clausa sex diebus in quibus opus fit: die autem sabbati aperietur, sed et in die calendarum aperietur.</P>
<P><a name="002">2</A>&nbsp;Et intrabit princeps per viam vestibuli port&#230; deforis, et stabit in limine port&#230;: et facient sacerdotes holocaustum ejus, et pacifica ejus: et adorabit super limen port&#230;, et egredietur: porta autem non claudetur usque ad vesperam.</P>
<P><a name="003">3</A>&nbsp;Et adorabit populus terr&#230; ad ostium port&#230; illius in sabbatis et in calendis coram Domino.</P>
<P><a name="004">4</A>&nbsp;Holocaustum autem hoc offeret princeps Domino: in die sabbati, sex agnos immaculatos, et arietem immaculatum,</P>
<P><a name="005">5</A>&nbsp;et sacrificium ephi per arietem, in agnis autem sacrificium quod dederit manus ejus, et olei hin per singula ephi.</P>
<P><a name="006">6</A>&nbsp;In die autem calendarum vitulum de armento immaculatum, et sex agni et arietes immaculati erunt.</P>
<P><a name="007">7</A>&nbsp;Et ephi per vitulum, ephi quoque per arietem faciet sacrificium: de agnis autem sicut invenerit manus ejus, et olei hin per singula ephi.</P>
<P><a name="008">8</A>&nbsp;Cumque ingressurus est princeps, per viam vestibuli port&#230; ingrediatur, et per eamdem viam exeat.</P>
<P><a name="009">9</A>&nbsp;Et cum intrabit populus terr&#230; in conspectu Domini in solemnitatibus, qui ingreditur per portam aquilonis ut adoret, egrediatur per viam port&#230; meridian&#230;: porro qui ingreditur per viam port&#230; meridian&#230;, egrediatur per viam port&#230; aquilonis. Non revertetur per viam port&#230; per quam ingressus est, sed e regione illius egredietur.</P>
<P><a name="010">10</A>&nbsp;Princeps autem in medio eorum cum ingredientibus ingredietur, et cum egredientibus egredietur.</P>
<P><a name="011">11</A>&nbsp;Et in nundinis, et in solemnitatibus, erit sacrificium ephi per vitulum, et ephi per arietem: agnis autem erit sacrificium sicut invenerit manus ejus, et olei hin per singula ephi.</P>
<P><a name="012">12</A>&nbsp;Cum autem fecerit princeps spontaneum holocaustum, aut pacifica voluntaria Domino, aperietur ei porta qu&#230; respicit ad orientem, et faciet holocaustum suum et pacifica sua, sicut fieri solet in die sabbati: et egredietur, claudeturque porta postquam exierit.</P>
<P><a name="013">13</A>&nbsp;Et agnum ejusdem anni immaculatum faciet holocaustum quotidie Domino: semper mane faciet illud.</P>
<P><a name="014">14</A>&nbsp;Et faciet sacrificium super eo cata mane mane sextam partem ephi, et de oleo tertiam partem hin, ut misceatur simil&#230;: sacrificium Domino legitimum, juge atque perpetuum.</P>
<P><a name="015">15</A>&nbsp;Faciet agnum, et sacrificium, et oleum cata mane mane, holocaustum sempiternum.</P>
<P><a name="016">16</A>&nbsp;H&#230;c dicit Dominus Deus: Si dederit princeps donum alicui de filiis suis, h&#230;reditas ejus filiorum suorum erit: possidebunt eam h&#230;reditarie.</P>
<P><a name="017">17</A>&nbsp;Si autem dederit legatum de h&#230;reditate sua uni servorum suorum, erit illius usque ad annum remissionis, et revertetur ad principem: h&#230;reditas autem ejus filiis ejus erit.</P>
<P><a name="018">18</A>&nbsp;Et non accipiet princeps de h&#230;reditate populi per violentiam, et de possessione eorum: sed de possessione sua h&#230;reditatem dabit filiis suis, ut non dispergatur populus meus unusquisque a possessione sua.<BR>
</P>
<P><a name="019">19</A>&nbsp;Et introduxit me per ingressum qui erat ex latere port&#230;, in gazophylacia sanctuarii ad sacerdotes, qu&#230; respiciebant ad aquilonem: et erat ibi locus vergens ad occidentem.</P>
<P><a name="020">20</A>&nbsp;Et dixit ad me: Iste est locus ubi coquent sacerdotes pro peccato et pro delicto: ubi coquent sacrificium, ut non efferant in atrium exterius, et sanctificetur populus.</P>
<P><a name="021">21</A>&nbsp;Et eduxit me in atrium exterius, et circumduxit me per quatuor angulos atrii: et ecce atriolum erat in angulo atrii, atriola singula per angulos atrii.</P>
<P><a name="022">22</A>&nbsp;In quatuor angulis atrii atriola disposita, quadraginta cubitorum per longum, et triginta per latum: mensur&#230; unius quatuor erant.</P>
<P><a name="023">23</A>&nbsp;Et paries per circuitum ambiens quatuor atriola: et culin&#230; fabricat&#230; erant subter porticus per gyrum.</P>
<P><a name="024">24</A>&nbsp;Et dixit ad me: H&#230;c est domus culinarum, in qua coquent ministri domus Domini victimas populi.</P>
<P><HR>
<CENTER>
<A HREF="eze047">Next: Ezekiel Chapter 47</A></CENTER>
</BODY>
</HTML>
