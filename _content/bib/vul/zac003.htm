<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Zechariah: Zechariah Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/zac003">Polyglot</A>&nbsp;
<A HREF="../kjv/zac003">KJV</A>&nbsp;
<A HREF="../sep/zac003">Sep</A>&nbsp;
<A HREF="../tan/zac003">Tan</A>&nbsp;

<BR>
<BR><A HREF="zac">Zechariah Index</A><BR>
&nbsp;
<A HREF="zac002">Previous</A>&nbsp;
<A HREF="zac004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Zechariah Chapter 3</H3><P><a name="001">1</A>&nbsp;Et ostendit mihi Dominus Jesum sacerdotem magnum, stantem coram angelo Domini: et Satan stabat a dextris ejus ut adversaretur ei.</P>
<P><a name="002">2</A>&nbsp;Et dixit Dominus ad Satan: Increpet Dominus in te, Satan! et increpet Dominus in te, qui elegit Jerusalem! numquid non iste torris est erutus de igne?</P>
<P><a name="003">3</A>&nbsp;Et Jesus erat indutus vestibus sordidis, et stabat ante faciem angeli.</P>
<P><a name="004">4</A>&nbsp;Qui respondit, et ait ad eos qui stabant coram se, dicens: Auferte vestimenta sordida ab eo. Et dixit ad eum: Ecce abstuli a te iniquitatem tuam, et indui te mutatoriis.</P>
<P><a name="005">5</A>&nbsp;Et dixit: Ponite cidarim mundam super caput ejus. Et posuerunt cidarim mundam super caput ejus, et induerunt eum vestibus: et angelus Domini stabat.</P>
<P><a name="006">6</A>&nbsp;Et contestabatur angelus Domini Jesum, dicens:</P>
<P><a name="007">7</A>&nbsp;[H&#230;c dicit Dominus exercituum:<BR> Si in viis meis ambulaveris,<BR> et custodiam meam custodieris,<BR> tu quoque judicabis domum meam,<BR> et custodies atria mea,<BR> et dabo tibi ambulantes de his qui nunc hic assistunt.<BR></P>
<P><a name="008">8</A>&nbsp;Audi, Jesu sacerdos magne,<BR> tu et amici tui, qui habitant coram te,<BR> quia viri portendentes sunt:<BR> ecce enim ego adducam servum meum Orientem.<BR></P>
<P><a name="009">9</A>&nbsp;Quia ecce lapis quem dedi coram Jesu:<BR> super lapidem unum septem oculi sunt:<BR> ecce ego c&#230;labo sculpturam ejus, ait Dominus exercituum,<BR> et auferam iniquitatem terr&#230; illius in die una.<BR></P>
<P><a name="010">10</A>&nbsp;In die illa, dicit Dominus exercituum,<BR> vocabit vir amicum suum subter vitem et subter ficum.]</P>
<P><HR>
<CENTER>
<A HREF="zac004">Next: Zechariah Chapter 4</A></CENTER>
</BODY>
</HTML>
