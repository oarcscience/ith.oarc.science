<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 28</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mat028.htm">Polyglot</A>&nbsp;
<A HREF="../gnt/mat028.htm">GNT</A>&nbsp;
<A HREF="../kjv/mat028.htm">KJV</A>&nbsp;

<BR>
<BR><A HREF="mat.htm">Matthew Index</A><BR>
&nbsp;
<A HREF="mat027.htm">Previous</A>&nbsp;
<A HREF="mar001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 28</H3><P><a name="001">1</A>&nbsp;Vespere autem sabbati, qu&#230; lucescit in prima sabbati, venit Maria Magdalene, et altera Maria, videre sepulchrum.</P>
<P><a name="002">2</A>&nbsp;Et ecce terr&#230;motus factus est magnus. Angelus enim Domini descendit de c&#230;lo: et accedens revolvit lapidem, et sedebat super eum:</P>
<P><a name="003">3</A>&nbsp;erat autem aspectus ejus sicut fulgur: et vestimentum ejus sicut nix.</P>
<P><a name="004">4</A>&nbsp;Pr&#230; timore autem ejus exterriti sunt custodes, et facti sunt velut mortui.</P>
<P><a name="005">5</A>&nbsp;Respondens autem angelus dixit mulieribus: Nolite timere vos: scio enim, quod Jesum, qui crucifixus est, qu&#230;ritis.</P>
<P><a name="006">6</A>&nbsp;Non est hic: surrexit enim, sicut dixit: venite, et videte locum ubi positus erat Dominus.</P>
<P><a name="007">7</A>&nbsp;Et cito euntes, dicite discipulis ejus quia surrexit: et ecce pr&#230;cedit vos in Galil&#230;am: ibi eum videbitis: ecce pr&#230;dixi vobis.</P>
<P><a name="008">8</A>&nbsp;Et exierunt cito de monumento cum timore et gaudio magno, currentes nuntiare discipulis ejus.</P>
<P><a name="009">9</A>&nbsp;Et ecce Jesus occurrit illis, dicens: Avete. Ill&#230; autem accesserunt, et tenuerunt pedes ejus, et adoraverunt eum.</P>
<P><a name="010">10</A>&nbsp;Tunc ait illis Jesus: Nolite timere: ite, nuntiare fratribus meis ut eant in Galil&#230;am; ibi me videbunt.<BR>
</P>
<P><a name="011">11</A>&nbsp;Qu&#230; cum abiissent, ecce quidam de custodibus venerunt in civitatem, et nuntiaverunt principibus sacerdotum omnia qu&#230; facta fuerant.</P>
<P><a name="012">12</A>&nbsp;Et congregati cum senioribus consilio accepto, pecuniam copiosam dederunt militibus,</P>
<P><a name="013">13</A>&nbsp;dicentes: Dicite quia discipuli ejus nocte venerunt, et furati sunt eum, nobis dormientibus.</P>
<P><a name="014">14</A>&nbsp;Et si hoc auditum fuerit a pr&#230;side, nos suadebimus ei, et securos vos faciemus.</P>
<P><a name="015">15</A>&nbsp;At illi, accepta pecunia, fecerunt sicut erant edocti. Et divulgatum est verbum istud apud Jud&#230;os, usque in hodiernum diem.</P>
<P><a name="016">16</A>&nbsp;Undecim autem discipuli abierunt in Galil&#230;am in montem ubi constituerat illis Jesus.<BR>
</P>
<P><a name="017">17</A>&nbsp;Et videntes eum adoraverunt: quidam autem dubitaverunt.</P>
<P><a name="018">18</A>&nbsp;Et accedens Jesus locutus est eis, dicens: Data est mihi omnis potestas in c&#230;lo et in terra:</P>
<P><a name="019">19</A>&nbsp;euntes ergo docete omnes gentes: baptizantes eos in nomine Patris, et Filii, et Spiritus Sancti:</P>
<P><a name="020">20</A>&nbsp;docentes eos servare omnia qu&#230;cumque mandavi vobis: et ecce ego vobiscum sum omnibus diebus, usque ad consummationem s&#230;culi.</P>
<P></P>
<P><HR>
<CENTER>
<A HREF="mar001.htm">Next: Mark Chapter 1</A></CENTER>
</BODY>
</HTML>
