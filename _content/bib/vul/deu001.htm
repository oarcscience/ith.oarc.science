<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu001.htm">Polyglot</A>&nbsp;
<A HREF="../kjv/deu001.htm">KJV</A>&nbsp;
<A HREF="../sep/deu001.htm">Sep</A>&nbsp;
<A HREF="../tan/deu001.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="num036.htm">Previous</A>&nbsp;
<A HREF="deu002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 1</H3><P><a name="001">1</A>&nbsp;H&#230;c sunt verba qu&#230; locutus est Moyses ad omnem Isra&#235;l trans Jordanem in solitudine campestri, contra mare Rubrum, inter Pharan et Tophel et Laban et Haseroth, ubi auri est plurimum:</P>
<P><a name="002">2</A>&nbsp;undecim diebus de Horeb per viam montis Seir usque ad Cadesbarne.</P>
<P><a name="003">3</A>&nbsp;Quadragesimo anno, undecimo mense, prima die mensis, locutus est Moyses ad filios Isra&#235;l omnia qu&#230; pr&#230;ceperat illi Dominus, ut diceret eis,</P>
<P><a name="004">4</A>&nbsp;postquam percussit Sehon regem Amorrh&#230;orum, qui habitabat in Hesebon, et Og regem Basan, qui mansit in Astaroth, et in Edrai,</P>
<P><a name="005">5</A>&nbsp;trans Jordanem in terra Moab. C&#156;pitque Moyses explanare legem, et dicere:<BR>
</P>
<P><a name="006">6</A>&nbsp;Dominus Deus noster locutus est ad nos in Horeb, dicens: Sufficit vobis quod in hoc monte mansistis:</P>
<P><a name="007">7</A>&nbsp;revertimini, et venite ad montem Amorrh&#230;orum, et ad cetera qu&#230; ei proxima sunt campestria atque montana et humiliora loca contra meridiem, et juxta littus maris, terram Chanan&#230;orum, et Libani usque ad flumen magnum Euphraten.</P>
<P><a name="008">8</A>&nbsp;En, inquit, tradidi vobis: ingredimini et possidete eam, super qua juravit Dominus patribus vestris Abraham, Isaac, et Jacob, ut daret illam eis, et semini eorum post eos.<BR>
</P>
<P><a name="009">9</A>&nbsp;Dixique vobis illo in tempore:</P>
<P><a name="010">10</A>&nbsp;Non possum solus sustinere vos: quia Dominus Deus vester multiplicavit vos, et estis hodie sicut stell&#230; c&#230;li, plurimi.</P>
<P><a name="011">11</A>&nbsp;(Dominus Deus patrum vestrorum addat ad hunc numerum multa millia, et benedicat vobis sicut locutus est.)</P>
<P><a name="012">12</A>&nbsp;Non valeo solus negotia vestra sustinere, et pondus ac jurgia.</P>
<P><a name="013">13</A>&nbsp;Date ex vobis viros sapientes et gnaros, et quorum conversatio sit probata in tribubus vestris, ut ponam eos vobis principes.</P>
<P><a name="014">14</A>&nbsp;Tunc respondistis mihi: Bona res est, quam vis facere.</P>
<P><a name="015">15</A>&nbsp;Tulique de tribubus vestris viros sapientes et nobiles, et constitui eos principes, tribunos, et centuriones, et quinquagenarios ac decanos, qui docerent vos singula.</P>
<P><a name="016">16</A>&nbsp;Pr&#230;cepique eis, dicens: Audite illos, et quod justum est judicate: sive civis sit ille, sive peregrinus.</P>
<P><a name="017">17</A>&nbsp;Nulla erit distantia personarum: ita parvum audietis ut magnum, nec accipietis cujusquam personam, quia Dei judicium est. Quod si difficile vobis visum aliquid fuerit, referte ad me, et ego audiam.</P>
<P><a name="018">18</A>&nbsp;Pr&#230;cepique omnia qu&#230; facere deberetis.<BR>
</P>
<P><a name="019">19</A>&nbsp;Profecti autem de Horeb, transivimus per eremum terribilem et maximam, quam vidistis, per viam montis Amorrh&#230;i, sicut pr&#230;ceperat Dominus Deus noster nobis. Cumque venissemus in Cadesbarne,</P>
<P><a name="020">20</A>&nbsp;dixi vobis: Venistis ad montem Amorrh&#230;i, quem Dominus Deus noster daturus est nobis:</P>
<P><a name="021">21</A>&nbsp;vide terram, quam Dominus Deus tuus dat tibi: ascende et posside eam, sicut locutus est Dominus Deus noster patribus tuis: noli timere, nec quidquam paveas.</P>
<P><a name="022">22</A>&nbsp;Et accessistis ad me omnes, atque dixistis: Mittamus viros qui considerent terram: et renuntient per quod iter debeamus ascendere, et ad quas pergere civitates.</P>
<P><a name="023">23</A>&nbsp;Cumque mihi sermo placuisset, misi ex vobis duodecim viros, singulos de tribubus suis.</P>
<P><a name="024">24</A>&nbsp;Qui cum perrexissent, et ascendissent in montana, venerunt usque ad Vallem botri: et considerata terra,</P>
<P><a name="025">25</A>&nbsp;sumentes de fructibus ejus, ut ostenderent ubertatem, attulerunt ad nos, atque dixerunt: Bona est terra, quam Dominus Deus noster daturus est nobis.<BR>
</P>
<P><a name="026">26</A>&nbsp;Et noluistis ascendere, sed increduli ad sermonem Domini Dei nostri,</P>
<P><a name="027">27</A>&nbsp;murmurastis in tabernaculis vestris, atque dixistis: Odit nos Dominus, et idcirco eduxit nos de terra &#198;gypti, ut traderet nos in manu Amorrh&#230;i, atque deleret.</P>
<P><a name="028">28</A>&nbsp;Quo ascendemus? nuntii terruerunt cor nostrum, dicentes: Maxima multitudo est, et nobis statura procerior; urbes magn&#230;, et ad c&#230;lum usque munit&#230;: filios Enacim vidimus ibi.</P>
<P><a name="029">29</A>&nbsp;Et dixi vobis: Nolite metuere, nec timeatis eos:</P>
<P><a name="030">30</A>&nbsp;Dominus Deus, qui ductor est vester, pro vobis ipse pugnabit, sicut fecit in &#198;gypto cunctis videntibus.</P>
<P><a name="031">31</A>&nbsp;Et in solitudine (ipse vidisti) portavit te Dominus Deus tuus, ut solet homo gestare parvulum filium suum, in omni via per quam ambulastis, donec veniretis ad locum istum.</P>
<P><a name="032">32</A>&nbsp;Et nec sic quidem credidistis Domino Deo vestro,</P>
<P><a name="033">33</A>&nbsp;qui pr&#230;cessit vos in via, et metatus est locum in quo tentoria figere deberetis, nocte ostendens vobis iter per ignem, et die per columnam nubis.<BR>
</P>
<P><a name="034">34</A>&nbsp;Cumque audisset Dominus vocem sermonum vestrorum, iratus juravit, et ait:</P>
<P><a name="035">35</A>&nbsp;Non videbit quispiam de hominibus generationis hujus pessim&#230; terram bonam, quam sub juramento pollicitus sum patribus vestris,</P>
<P><a name="036">36</A>&nbsp;pr&#230;ter Caleb filium Jephone: ipse enim videbit eam, et ipsi dabo terram, quam calcavit, et filiis ejus, quia secutus est Dominum.</P>
<P><a name="037">37</A>&nbsp;Nec miranda indignatio in populum, cum mihi quoque iratus Dominus propter vos dixerit: Nec tu ingredieris illuc:</P>
<P><a name="038">38</A>&nbsp;sed Josue filius Nun minister tuus, ipse intrabit pro te. Hunc exhortare et robora, et ipse sorte terram dividet Isra&#235;li.</P>
<P><a name="039">39</A>&nbsp;Parvuli vestri, de quibus dixistis quod captivi ducerentur, et filii qui hodie boni ac mali ignorant distantiam, ipsi ingredientur: et ipsis dabo terram, et possidebunt eam.</P>
<P><a name="040">40</A>&nbsp;Vos autem revertimini, et abite in solitudinem per viam maris Rubri.<BR>
</P>
<P><a name="041">41</A>&nbsp;Et respondistis mihi: Peccavimus Domino: ascendemus et pugnabimus, sicut pr&#230;cepit Dominus Deus noster. Cumque instructi armis pergeretis in montem,</P>
<P><a name="042">42</A>&nbsp;ait mihi Dominus: Dic ad eos: Nolite ascendere, neque pugnetis: non enim sum vobiscum: ne cadatis coram inimicis vestris.</P>
<P><a name="043">43</A>&nbsp;Locutus sum, et non audistis: sed adversantes imperio Domini, et tumentes superbia, ascendistis in montem.</P>
<P><a name="044">44</A>&nbsp;Itaque egressus Amorrh&#230;us, qui habitabat in montibus, et obviam veniens, persecutus est vos, sicut solent apes persequi: et cecidit de Seir usque Horma.</P>
<P><a name="045">45</A>&nbsp;Cumque reversi ploraretis coram Domino, non audivit vos, nec voci vestr&#230; voluit acquiescere.</P>
<P><a name="046">46</A>&nbsp;Sedistis ergo in Cadesbarne multo tempore.</P>
<P><HR>
<CENTER>
<A HREF="deu002.htm">Next: Deuteronomy Chapter 2</A></CENTER>
</BODY>
</HTML>
