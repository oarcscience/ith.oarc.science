<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa1006">Polyglot</A>&nbsp;
<A HREF="../kjv/sa1006">KJV</A>&nbsp;
<A HREF="../sep/sa1006">Sep</A>&nbsp;
<A HREF="../tan/sa1006">Tan</A>&nbsp;

<BR>
<BR><A HREF="sa1">1 Samuel Index</A><BR>
&nbsp;
<A HREF="sa1005">Previous</A>&nbsp;
<A HREF="sa1007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 6</H3><P><a name="001">1</A>&nbsp;Fuit ergo arca Domini in regione Philisthinorum septem mensibus.</P>
<P><a name="002">2</A>&nbsp;Et vocaverunt Philisthiim sacerdotes et divinos, dicentes: Quid faciemus de arca Domini? indicate nobis quomodo remittamus eam in locum suum. Qui dixerunt:</P>
<P><a name="003">3</A>&nbsp;Si remittitis arcam Dei Isra&#235;l, nolite dimittere eam vacuam, sed quod debetis, reddite ei pro peccato, et tunc curabimini: et scietis quare non recedat manus ejus a vobis.</P>
<P><a name="004">4</A>&nbsp;Qui dixerunt: Quid est quod pro delicto reddere debeamus ei? Responderuntque illi:</P>
<P><a name="005">5</A>&nbsp;Juxta numerum provinciarum Philisthinorum quinque anos aureos facietis, et quinque mures aureos: quia plaga una fuit omnibus vobis, et satrapis vestris. Facietisque similitudines anorum vestrorum, et similitudines murium, qui demoliti sunt terram: et dabitis Deo Isra&#235;l gloriam, si forte relevet manum suam a vobis, et a diis vestris, et a terra vestra.</P>
<P><a name="006">6</A>&nbsp;Quare aggravatis corda vestra, sicut aggravavit &#198;gyptus et Pharao cor suum? nonne postquam percussus est, tunc dimisit eos, et abierunt?</P>
<P><a name="007">7</A>&nbsp;Nunc ergo arripite et facite plaustrum novum unum: et duas vaccas f&#156;tas, quibus non est impositum jugum, jungite in plaustro, et recludite vitulos earum domi.</P>
<P><a name="008">8</A>&nbsp;Tolletisque arcam Domini, et ponetis in plaustro, et vasa aurea qu&#230; exsolvistis ei pro delicto, ponetis in capsellam ad latus ejus: et dimittite eam ut vadat.</P>
<P><a name="009">9</A>&nbsp;Et aspicietis: et si quidem per viam finium suorum ascenderit contra Bethsames, ipse fecit nobis hoc malum grande: sin autem, minime: sciemus quia nequaquam manus ejus tetigit nos, sed casu accidit.<BR>
</P>
<P><a name="010">10</A>&nbsp;Fecerunt ergo illi hoc modo: et tollentes duas vaccas qu&#230; lactabant vitulos, junxerunt ad plaustrum, vitulosque earum concluserunt domi.</P>
<P><a name="011">11</A>&nbsp;Et posuerunt arcam Dei super plaustrum, et capsellam qu&#230; habebat mures aureos et similitudines anorum.</P>
<P><a name="012">12</A>&nbsp;Ibant autem in directum vacc&#230; per viam qu&#230; ducit Bethsames, et itinere uno gradiebantur, pergentes et mugientes: et non declinabant neque ad dextram neque ad sinistram: sed et satrap&#230; Philisthiim sequebantur usque ad terminos Bethsames.</P>
<P><a name="013">13</A>&nbsp;Porro Bethsamit&#230; metebant triticum in valle: et elevantes oculos suos, viderunt arcam, et gavisi sunt cum vidissent.</P>
<P><a name="014">14</A>&nbsp;Et plaustrum venit in agrum Josue Bethsamit&#230;, et stetit ibi. Erat autem ibi lapis magnus, et conciderunt ligna plaustri, vaccasque imposuerunt super ea holocaustum Domino.</P>
<P><a name="015">15</A>&nbsp;Levit&#230; autem deposuerunt arcam Dei, et capsellam qu&#230; erat juxta eam, in qua erant vasa aurea, et posuerunt super lapidem grandem. Viri autem Bethsamit&#230; obtulerunt holocausta, et immolaverunt victimas in die illa Domino.</P>
<P><a name="016">16</A>&nbsp;Et quinque satrap&#230; Philisthinorum viderunt, et reversi sunt in Accaron in die illa.</P>
<P><a name="017">17</A>&nbsp;Hi sunt autem ani aurei quos reddiderunt Philisthiim pro delicto, Domino: Azotus unum, Gaza unum, Ascalon unum, Geth unum, Accaron unum:</P>
<P><a name="018">18</A>&nbsp;et mures aureos secundum numerum urbium Philisthiim, quinque provinciarum, ab urbe murata usque ad villam qu&#230; erat absque muro, et usque ad Abelmagnum, super quem posuerunt arcam Domini, qu&#230; erat usque in illum diem in agro Josue Bethsamitis.<BR>
</P>
<P><a name="019">19</A>&nbsp;Percussit autem de viris Bethsamitibus, eo quod vidissent arcam Domini: et percussit de populo septuaginta viros, et quinquaginta millia plebis. Luxitque populus, eo quod Dominus percussisset plebem plaga magna.</P>
<P><a name="020">20</A>&nbsp;Et dixerunt viri Bethsamit&#230;: Quis poterit stare in conspectu Domini Dei sancti hujus? et ad quem ascendet a nobis?</P>
<P><a name="021">21</A>&nbsp;Miseruntque nuntios ad habitatores Cariathiarim, dicentes: Reduxerunt Philisthiim arcam Domini: descendite, et reducite eam ad vos.</P>
<P><HR>
<CENTER>
<A HREF="sa1007">Next: 1 Samuel Chapter 7</A></CENTER>
</BODY>
</HTML>
