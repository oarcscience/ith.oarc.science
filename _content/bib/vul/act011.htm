<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/act011.htm">Polyglot</A>&nbsp;
<A HREF="../gnt/act011.htm">GNT</A>&nbsp;
<A HREF="../kjv/act011.htm">KJV</A>&nbsp;

<BR>
<BR><A HREF="act.htm">Acts Index</A><BR>
&nbsp;
<A HREF="act010.htm">Previous</A>&nbsp;
<A HREF="act012.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 11</H3><P><a name="001">1</A>&nbsp;Audierunt autem Apostoli et fratres qui erant in Jud&#230;a, quoniam et gentes receperunt verbum Dei.</P>
<P><a name="002">2</A>&nbsp;Cum autem ascendisset Petrus Jerosolymam, disceptabant adversus illum qui erant ex circumcisione,</P>
<P><a name="003">3</A>&nbsp;dicentes: Quare introisti ad viros pr&#230;putium habentes, et manducasti cum illis?</P>
<P><a name="004">4</A>&nbsp;Incipiens autem Petrus exponebat illis ordinem, dicens:</P>
<P><a name="005">5</A>&nbsp;Ego eram in civitate Joppe orans, et vidi in excessu mentis visionem, descendens vas quoddam velut linteum magnum quatuor initiis summitti de c&#230;lo, et venit usque ad me.</P>
<P><a name="006">6</A>&nbsp;In quod intuens considerabam, et vidi quadrupedia terr&#230;, et bestias, et reptilia, et volatilia c&#230;li.</P>
<P><a name="007">7</A>&nbsp;Audivi autem et vocem dicentem mihi: Surge, Petre: occide, et manduca.</P>
<P><a name="008">8</A>&nbsp;Dixi autem: Nequaquam Domine: quia commune aut immundum numquam introivit in os meum.</P>
<P><a name="009">9</A>&nbsp;Respondit autem vox secundo de c&#230;lo: Qu&#230; Deus mundavit, tu ne commune dixeris.</P>
<P><a name="010">10</A>&nbsp;Hoc autem factum est per ter: et recepta sunt omnia rursum in c&#230;lum.</P>
<P><a name="011">11</A>&nbsp;Et ecce viri tres confestim astiterunt in domo in qua eram, missi a C&#230;sarea ad me.</P>
<P><a name="012">12</A>&nbsp;Dixit autem Spiritus mihi ut irem cum illis, nihil h&#230;sitans. Venerunt autem mecum et sex fratres isti, et ingressi sumus in domum viri.</P>
<P><a name="013">13</A>&nbsp;Narravit autem nobis quomodo vidisset angelum in domo sua, stantem et dicentem sibi: Mitte in Joppen, et accersi Simonem qui cognominatur Petrus,</P>
<P><a name="014">14</A>&nbsp;qui loquetur tibi verba in quibus salvus eris tu, et universa domus tua.</P>
<P><a name="015">15</A>&nbsp;Cum autem c&#156;pissem loqui, cecidit Spiritus Sanctus super eos, sicut et in nos in initio.</P>
<P><a name="016">16</A>&nbsp;Recordatus sum autem verbi Domini, sicut dicebat: Joannes quidem baptizavit aqua, vos autem baptizabimini Spiritu Sancto.</P>
<P><a name="017">17</A>&nbsp;Si ergo eamdem gratiam dedit illis Deus, sicut et nobis qui credidimus in Dominum Jesum Christum: ego quis eram, qui possem prohibere Deum?</P>
<P><a name="018">18</A>&nbsp;His auditis, tacuerunt: et glorificaverunt Deum, dicentes: Ergo et gentibus p&#156;nitentiam dedit Deus ad vitam.<BR>
</P>
<P><a name="019">19</A>&nbsp;Et illi quidem qui dispersi fuerant a tribulatione qu&#230; facta fuerat sub Stephano, perambulaverunt usque Ph&#156;nicen, et Cyprum, et Antiochiam, nemini loquentes verbum, nisi solis Jud&#230;is.</P>
<P><a name="020">20</A>&nbsp;Erant autem quidam ex eis viri Cyprii et Cyren&#230;i, qui cum introissent Antiochiam, loquebantur et ad Gr&#230;cos, annuntiantes Dominum Jesum.</P>
<P><a name="021">21</A>&nbsp;Et erat manus Domini cum eis: multusque numerus credentium conversus est ad Dominum.</P>
<P><a name="022">22</A>&nbsp;Pervenit autem sermo ad aures ecclesi&#230; qu&#230; erat Jerosolymis super istis: et miserunt Barnabam usque ad Antiochiam.</P>
<P><a name="023">23</A>&nbsp;Qui cum pervenisset, et vidisset gratiam Dei, gavisus est: et hortabatur omnes in proposito cordis permanere in Domino:</P>
<P><a name="024">24</A>&nbsp;quia erat vir bonus, et plenus Spiritu Sancto, et fide. Et apposita est multa turba Domino.<BR>
</P>
<P><a name="025">25</A>&nbsp;Profectus est autem Barnabas Tarsum, ut qu&#230;reret Saulum: quem cum invenisset, perduxit Antiochiam.</P>
<P><a name="026">26</A>&nbsp;Et annum totum conversati sunt ibi in ecclesia: et docuerunt turbam multam, ita ut cognominarentur primum Antiochi&#230; discipuli, christiani.</P>
<P><a name="027">27</A>&nbsp;In his autem diebus supervenerunt ab Jerosolymis prophet&#230; Antiochiam:</P>
<P><a name="028">28</A>&nbsp;et surgens unus ex eis nomine Agabus, significabat per spiritum famem magnam futuram in universo orbe terrarum, qu&#230; facta est sub Claudio.</P>
<P><a name="029">29</A>&nbsp;Discipuli autem, prout quis habebat, proposuerunt singuli in ministerium mittere habitantibus in Jud&#230;a fratribus:</P>
<P><a name="030">30</A>&nbsp;quod et fecerunt, mittentes ad seniores per manus Barnab&#230; et Sauli.</P>
<P><HR>
<CENTER>
<A HREF="act012.htm">Next: Acts Chapter 12</A></CENTER>
</BODY>
</HTML>
