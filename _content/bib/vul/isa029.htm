<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 29</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa029">Polyglot</A>&nbsp;
<A HREF="../kjv/isa029">KJV</A>&nbsp;
<A HREF="../sep/isa029">Sep</A>&nbsp;
<A HREF="../tan/isa029">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa028">Previous</A>&nbsp;
<A HREF="isa030">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 29</H3><P><a name="001">1</A>&nbsp;[V&#230; Ariel, Ariel<BR> civitas, quam expugnavit David!<BR> additus est annus ad annum:<BR> solemnitates evolut&#230; sunt.<BR></P>
<P><a name="002">2</A>&nbsp;Et circumvallabo Ariel,<BR> et erit tristis et m&#156;rens,<BR> et erit mihi quasi Ariel.<BR></P>
<P><a name="003">3</A>&nbsp;Et circumdabo quasi sph&#230;ram in circuitu tuo,<BR> et jaciam contra te aggerem,<BR> et munimenta ponam in obsidionem tuam.<BR></P>
<P><a name="004">4</A>&nbsp;Humiliaberis, de terra loqueris,<BR> et de humo audietur eloquium tuum;<BR> et erit quasi pythonis de terra vox tua,<BR> et de humo eloquium tuum mussitabit.<BR></P>
<P><a name="005">5</A>&nbsp;Et erit sicut pulvis tenuis multitudo ventilantium te,<BR> et sicut favilla pertransiens multitudo eorum qui contra te pr&#230;valuerunt;<BR></P>
<P><a name="006">6</A>&nbsp;eritque repente confestim.<BR> A Domino exercituum visitabitur<BR> in tonitruo, et commotione terr&#230;, et voce magna<BR> turbinis et tempestatis, et flamm&#230; ignis devorantis.<BR></P>
<P><a name="007">7</A>&nbsp;Et erit sicut somnium visionis nocturn&#230;<BR> multitudo omnium gentium qu&#230; dimicaverunt contra Ariel,<BR> et omnes qui militaverunt, et obsederunt,<BR> et pr&#230;valuerunt adversus eam.<BR></P>
<P><a name="008">8</A>&nbsp;Et sicut somniat esuriens, et comedit,<BR> cum autem fuerit expergefactus, vacua est anima ejus;<BR> et sicut somniat sitiens et bibit,<BR> et postquam fuerit expergefactus, lassus adhuc sitit,<BR> et anima ejus vacua est:<BR> sic erit multitudo omnium gentium<BR> qu&#230; dimicaverunt contra montem Sion.<BR></P>
<P><a name="009">9</A>&nbsp;Obstupescite et admiramini;<BR> fluctuate et vacillate;<BR> inebriamini, et non a vino;<BR> movemini, et non ab ebrietate.<BR></P>
<P><a name="010">10</A>&nbsp;Quoniam miscuit vobis Dominus<BR> spiritum soporis; claudet oculos vestros:<BR> prophetas et principes vestros, qui vident visiones, operiet.<BR></P>
<P><a name="011">11</A>&nbsp;Et erit vobis visio omnium<BR> sicut verba libri signati,<BR> quem cum dederint scienti litteras,<BR> dicent: Lege istum:<BR> et respondebit: Non possum, signatus est enim.<BR></P>
<P><a name="012">12</A>&nbsp;Et dabitur liber nescienti litteras,<BR> diceturque ei: Lege;<BR> et respondebit: Nescio litteras.<BR></P>
<P><a name="013">13</A>&nbsp;Et dixit Dominus: Eo quod appropinquat populus iste ore suo,<BR> et labiis suis glorificat me,<BR> cor autem ejus longe est a me,<BR> et timuerunt me mandato hominum et doctrinis,<BR></P>
<P><a name="014">14</A>&nbsp;ideo ecce ego addam ut admirationem faciam<BR> populo huic miraculo grandi et stupendo;<BR> peribit enim sapientia a sapientibus ejus,<BR> et intellectus prudentium ejus abscondetur.<BR></P>
<P><a name="015">15</A>&nbsp;V&#230; qui profundi estis corde,<BR> ut a Domino abscondatis consilium;<BR> quorum sunt in tenebris opera,<BR> et dicunt: Quis videt nos?<BR> et quis novit nos?<BR></P>
<P><a name="016">16</A>&nbsp;Perversa est h&#230;c vestra cogitatio;<BR> quasi si lutum contra figulum cogitet,<BR> et dicat opus factori suo: Non fecisti me;<BR> et figmentum dicat fictori suo: Non intelligis.<BR></P>
<P><a name="017">17</A>&nbsp;Nonne adhuc in modico et in brevi<BR> convertetur Libanus in carmel,<BR> et carmel in saltum reputabitur?<BR></P>
<P><a name="018">18</A>&nbsp;Et audient in die illa surdi verba libri,<BR> et de tenebris et caligine oculi c&#230;corum videbunt.<BR></P>
<P><a name="019">19</A>&nbsp;Et addent mites in Domino l&#230;titiam,<BR> et pauperes homines in Sancto Isra&#235;l exsultabunt;<BR></P>
<P><a name="020">20</A>&nbsp;quoniam defecit qui pr&#230;valebat, consummatus est illusor,<BR> et succisi sunt omnes qui vigilabant super iniquitatem,<BR></P>
<P><a name="021">21</A>&nbsp;qui peccare faciebant homines in verbo,<BR> et arguentem in porta supplantabant,<BR> et declinaverunt frustra a justo.<BR></P>
<P><a name="022">22</A>&nbsp;Propter hoc, h&#230;c dicit Dominus ad domum Jacob,<BR> qui redemit Abraham:<BR> Non modo confundetur Jacob,<BR> nec modo vultus ejus erubescet;<BR></P>
<P><a name="023">23</A>&nbsp;sed cum viderit filios suos,<BR> opera manuum mearum in medio sui<BR> sanctificantes nomen meum,<BR> et sanctificabunt Sanctum Jacob,<BR> et Deum Isra&#235;l pr&#230;dicabunt;<BR></P>
<P><a name="024">24</A>&nbsp;et scient errantes spiritu intellectum,<BR> et mussitatores discent legem.]</P>
<P><HR>
<CENTER>
<A HREF="isa030">Next: Isaiah Chapter 30</A></CENTER>
</BODY>
</HTML>
