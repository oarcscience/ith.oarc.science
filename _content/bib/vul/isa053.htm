<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 53</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa053">Polyglot</A>&nbsp;
<A HREF="../kjv/isa053">KJV</A>&nbsp;
<A HREF="../sep/isa053">Sep</A>&nbsp;
<A HREF="../tan/isa053">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa052">Previous</A>&nbsp;
<A HREF="isa054">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 53</H3><P><a name="001">1</A>&nbsp;[Quis credidit auditui nostro?<BR> et brachium Domini cui revelatum est?<BR></P>
<P><a name="002">2</A>&nbsp;Et ascendet sicut virgultum coram eo,<BR> et sicut radix de terra sitienti.<BR> Non est species ei, neque decor,<BR> et vidimus eum,<BR> et non erat aspectus, et desideravimus eum:<BR></P>
<P><a name="003">3</A>&nbsp;despectum, et novissimum virorum,<BR> virum dolorum, et scientem infirmitatem,<BR> et quasi absconditus vultus ejus et despectus,<BR> unde nec reputavimus eum.<BR></P>
<P><a name="004">4</A>&nbsp;Vere languores nostros ipse tulit,<BR> et dolores nostros ipse portavit;<BR> et nos putavimus eum quasi leprosum,<BR> et percussum a Deo, et humiliatum.<BR></P>
<P><a name="005">5</A>&nbsp;Ipse autem vulneratus est propter iniquitates nostras;<BR> attritus est propter scelera nostra:<BR> disciplina pacis nostr&#230; super eum,<BR> et livore ejus sanati sumus.<BR></P>
<P><a name="006">6</A>&nbsp;Omnes nos quasi oves erravimus,<BR> unusquisque in viam suam declinavit:<BR> et posuit Dominus in eo<BR> iniquitatem omnium nostrum.<BR></P>
<P><a name="007">7</A>&nbsp;Oblatus est quia ipse voluit,<BR> et non aperuit os suum;<BR> sicut ovis ad occisionem ducetur,<BR> et quasi agnus coram tondente se obmutescet,<BR> et non aperiet os suum.<BR></P>
<P><a name="008">8</A>&nbsp;De angustia, et de judicio sublatus est.<BR> Generationem ejus quis enarrabit?<BR> quia abscissus est de terra viventium:<BR> propter scelus populi mei percussi eum.<BR></P>
<P><a name="009">9</A>&nbsp;Et dabit impios pro sepultura,<BR> et divitem pro morte sua,<BR> eo quod iniquitatem non fecerit,<BR> neque dolus fuerit in ore ejus.<BR></P>
<P><a name="010">10</A>&nbsp;Et Dominus voluit conterere eum in infirmitate.<BR> Si posuerit pro peccato animam suam,<BR> videbit semen long&#230;vum,<BR> et voluntas Domini in manu ejus dirigetur.<BR></P>
<P><a name="011">11</A>&nbsp;Pro eo quod laboravit anima ejus,<BR> videbit et saturabitur.<BR> In scientia sua justificabit<BR> ipse justus servus meus multos,<BR> et iniquitates eorum ipse portabit.<BR></P>
<P><a name="012">12</A>&nbsp;Ideo dispertiam ei plurimos,<BR> et fortium dividet spolia,<BR> pro eo quod tradidit in mortem animam suam,<BR> et cum sceleratis reputatus est,<BR> et ipse peccata multorum tulit,<BR> et pro transgressoribus rogavit.]</P>
<P><HR>
<CENTER>
<A HREF="isa054">Next: Isaiah Chapter 54</A></CENTER>
</BODY>
</HTML>
