<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 40</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer040">Polyglot</A>&nbsp;
<A HREF="../kjv/jer040">KJV</A>&nbsp;
<A HREF="../sep/jer040">Sep</A>&nbsp;
<A HREF="../tan/jer040">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer039">Previous</A>&nbsp;
<A HREF="jer041">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 40</H3><P><a name="001">1</A>&nbsp;Sermo qui factus est ad Jeremiam a Domino, postquam dimissus est a Nabuzardan magistro militi&#230; de Rama, quando tulit eum vinctum catenis in medio omnium qui migrabant de Jerusalem et Juda, et ducebantur in Babylonem.</P>
<P><a name="002">2</A>&nbsp;Tollens ergo princeps militi&#230; Jeremiam, dixit ad eum: Dominus Deus tuus locutus est malum hoc super locum istum:</P>
<P><a name="003">3</A>&nbsp;et adduxit, et fecit Dominus sicut locutus est, quia peccastis Domino, et non audistis vocem ejus: et factus est vobis sermo hic.</P>
<P><a name="004">4</A>&nbsp;Nunc ergo ecce solvi te hodie de catenis qu&#230; sunt in manibus tuis: si placet tibi ut venias mecum in Babylonem, veni, et ponam oculos meos super te: si autem displicet tibi venire mecum in Babylonem, reside: ecce omnis terra in conspectu tuo est: quod elegeris, et quo placuerit tibi ut vadas, illuc perge:</P>
<P><a name="005">5</A>&nbsp;et mecum noli venire, sed habita apud Godoliam filium Ahicam filii Saphan, quem pr&#230;posuit rex Babylonis civitatibus Juda: habita ergo cum eo in medio populi: vel quocumque placuerit tibi ut vadas, vade. Dedit quoque ei magister militi&#230; cibaria et munuscula, et dimisit eum.</P>
<P><a name="006">6</A>&nbsp;Venit autem Jeremias ad Godoliam filium Ahicam in Masphath, et habitavit cum eo in medio populi qui relictus fuerat in terra.</P>
<P><a name="007">7</A>&nbsp;Cumque audissent omnes principes exercitus, qui dispersi fuerant per regiones, ipsi et socii eorum, quod pr&#230;fecisset rex Babylonis Godoliam filium Ahicam terr&#230;, et quod commendasset ei viros, et mulieres, et parvulos, et de pauperibus terr&#230;, qui non fuerant translati in Babylonem,</P>
<P><a name="008">8</A>&nbsp;venerunt ad Godoliam in Masphath, et Ismahel filius Nathani&#230;, et Johanan et Jonathan filii Caree, et Sareas filius Thanehumeth, et filii Ophi, qui erant de Netophathi, et Jezonias filius Maachathi, ipsi et viri eorum.</P>
<P><a name="009">9</A>&nbsp;Et juravit eis Godolias filius Ahicam filii Saphan, et comitibus eorum, dicens: Nolite timere servire Chald&#230;is: habitate in terra, et servite regi Babylonis, et bene erit vobis.</P>
<P><a name="010">10</A>&nbsp;Ecce ego habito in Masphath, ut respondeam pr&#230;cepto Chald&#230;orum qui mittuntur ad nos: vos autem colligite vindemiam, et messem, et oleum, et condite in vasis vestris, et manete in urbibus vestris quas tenetis.</P>
<P><a name="011">11</A>&nbsp;Sed et omnes Jud&#230;i qui erant in Moab, et in filiis Ammon, et in Idum&#230;a, et in universis regionibus, audito quod dedisset rex Babylonis reliquias in Jud&#230;a, et quod pr&#230;posuisset super eos Godoliam filium Ahicam filii Saphan,</P>
<P><a name="012">12</A>&nbsp;reversi sunt, inquam, omnes Jud&#230;i de universis locis ad qu&#230; profugerant, et venerunt in terram Juda ad Godoliam in Masphath, et collegerunt vinum et messem multam nimis.<BR>
</P>
<P><a name="013">13</A>&nbsp;Johanan autem filius Caree, et omnes principes exercitus qui dispersi fuerant in regionibus, venerunt ad Godoliam in Masphath,</P>
<P><a name="014">14</A>&nbsp;et dixerunt ei: Scito quod Baalis, rex filiorum Ammon, misit Ismahel filium Nathani&#230; percutere animam tuam. Et non credidit eis Godolias filius Ahicam.</P>
<P><a name="015">15</A>&nbsp;Johanan autem filius Caree dixit ad Godoliam seorsum in Masphath, loquens: Ibo, et percutiam Ismahel filium Nathani&#230;, nullo sciente, ne interficiat animam tuam, et dissipentur omnes Jud&#230;i qui congregati sunt ad te, et peribunt reliqui&#230; Juda.</P>
<P><a name="016">16</A>&nbsp;Et ait Godolias filius Ahicam ad Johanan filium Caree: Noli facere verbum hoc: falsum enim tu loqueris de Ismahel.</P>
<P><HR>
<CENTER>
<A HREF="jer041">Next: Jeremiah Chapter 41</A></CENTER>
</BODY>
</HTML>
