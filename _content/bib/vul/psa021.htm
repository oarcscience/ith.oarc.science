<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa021">Polyglot</A>&nbsp;
<A HREF="../kjv/psa021">KJV</A>&nbsp;
<A HREF="../sep/psa021">Sep</A>&nbsp;
<A HREF="../tan/psa021">Tan</A>&nbsp;

<BR>
<BR><A HREF="psa">Psalms Index</A><BR>
&nbsp;
<A HREF="psa020">Previous</A>&nbsp;
<A HREF="psa022">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 21</H3><P><a name="001">1</A>&nbsp;In finem, pro susceptione matutina. Psalmus David.</P>
<P><a name="002">2</A>&nbsp;[Deus, Deus meus, respice in me: quare me dereliquisti?<BR> longe a salute mea verba delictorum meorum.<BR></P>
<P><a name="003">3</A>&nbsp;Deus meus, clamabo per diem, et non exaudies;<BR> et nocte, et non ad insipientiam mihi.<BR></P>
<P><a name="004">4</A>&nbsp;Tu autem in sancto habitas, laus Isra&#235;l.<BR></P>
<P><a name="005">5</A>&nbsp;In te speraverunt patres nostri;<BR> speraverunt, et liberasti eos.<BR></P>
<P><a name="006">6</A>&nbsp;Ad te clamaverunt, et salvi facti sunt;<BR> in te speraverunt, et non sunt confusi.<BR></P>
<P><a name="007">7</A>&nbsp;Ego autem sum vermis, et non homo;<BR> opprobrium hominum, et abjectio plebis.<BR></P>
<P><a name="008">8</A>&nbsp;Omnes videntes me deriserunt me;<BR> locuti sunt labiis, et moverunt caput.<BR></P>
<P><a name="009">9</A>&nbsp;Speravit in Domino, eripiat eum:<BR> salvum faciat eum, quoniam vult eum.<BR></P>
<P><a name="010">10</A>&nbsp;Quoniam tu es qui extraxisti me de ventre,<BR> spes mea ab uberibus matris me&#230;.<BR></P>
<P><a name="011">11</A>&nbsp;In te projectus sum ex utero;<BR> de ventre matris me&#230; Deus meus es tu:<BR></P>
<P><a name="012">12</A>&nbsp;ne discesseris a me,<BR> quoniam tribulatio proxima est,<BR> quoniam non est qui adjuvet.<BR></P>
<P><a name="013">13</A>&nbsp;Circumdederunt me vituli multi;<BR> tauri pingues obsederunt me.<BR></P>
<P><a name="014">14</A>&nbsp;Aperuerunt super me os suum,<BR> sicut leo rapiens et rugiens.<BR></P>
<P><a name="015">15</A>&nbsp;Sicut aqua effusus sum,<BR> et dispersa sunt omnia ossa mea:<BR> factum est cor meum tamquam cera liquescens in medio ventris mei.<BR></P>
<P><a name="016">16</A>&nbsp;Aruit tamquam testa virtus mea,<BR> et lingua mea adh&#230;sit faucibus meis:<BR> et in pulverem mortis deduxisti me.<BR></P>
<P><a name="017">17</A>&nbsp;Quoniam circumdederunt me canes multi;<BR> concilium malignantium obsedit me.<BR> Foderunt manus meas et pedes meos;<BR></P>
<P><a name="018">18</A>&nbsp;dinumeraverunt omnia ossa mea.<BR> Ipsi vero consideraverunt et inspexerunt me.<BR></P>
<P><a name="019">19</A>&nbsp;Diviserunt sibi vestimenta mea,<BR> et super vestem meam miserunt sortem.<BR></P>
<P><a name="020">20</A>&nbsp;Tu autem, Domine, ne elongaveris auxilium tuum a me;<BR> ad defensionem meam conspice.<BR></P>
<P><a name="021">21</A>&nbsp;Erue a framea, Deus, animam meam,<BR> et de manu canis unicam meam.<BR></P>
<P><a name="022">22</A>&nbsp;Salva me ex ore leonis,<BR> et a cornibus unicornium humilitatem meam.<BR></P>
<P><a name="023">23</A>&nbsp;Narrabo nomen tuum fratribus meis;<BR> in medio ecclesi&#230; laudabo te.<BR></P>
<P><a name="024">24</A>&nbsp;Qui timetis Dominum, laudate eum;<BR> universum semen Jacob, glorificate eum.<BR></P>
<P><a name="025">25</A>&nbsp;Timeat eum omne semen Isra&#235;l,<BR> quoniam non sprevit, neque despexit deprecationem pauperis,<BR> nec avertit faciem suam a me:<BR> et cum clamarem ad eum, exaudivit me.<BR></P>
<P><a name="026">26</A>&nbsp;Apud te laus mea in ecclesia magna;<BR> vota mea reddam in conspectu timentium eum.<BR></P>
<P><a name="027">27</A>&nbsp;Edent pauperes, et saturabuntur,<BR> et laudabunt Dominum qui requirunt eum:<BR> vivent corda eorum in s&#230;culum s&#230;culi.<BR></P>
<P><a name="028">28</A>&nbsp;Reminiscentur et convertentur ad Dominum universi fines terr&#230;;<BR> et adorabunt in conspectu ejus univers&#230; famili&#230; gentium:<BR></P>
<P><a name="029">29</A>&nbsp;quoniam Domini est regnum,<BR> et ipse dominabitur gentium.<BR></P>
<P><a name="030">30</A>&nbsp;Manducaverunt et adoraverunt omnes pingues terr&#230;;<BR> in conspectu ejus cadent omnes qui descendunt in terram.<BR></P>
<P><a name="031">31</A>&nbsp;Et anima mea illi vivet;<BR> et semen meum serviet ipsi.<BR></P>
<P><a name="032">32</A>&nbsp;Annuntiabitur Domino generatio ventura;<BR> et annuntiabunt c&#230;li justitiam ejus<BR> populo qui nascetur, quem fecit Dominus.]</P>
<P><HR>
<CENTER>
<A HREF="psa022">Next: Psalms Chapter 22</A></CENTER>
</BODY>
</HTML>
