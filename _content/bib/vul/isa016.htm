<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa016.htm">Polyglot</A>&nbsp;
<A HREF="../kjv/isa016.htm">KJV</A>&nbsp;
<A HREF="../sep/isa016.htm">Sep</A>&nbsp;
<A HREF="../tan/isa016.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa015.htm">Previous</A>&nbsp;
<A HREF="isa017.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 16</H3><P><a name="001">1</A>&nbsp;[Emitte agnum, Domine, dominatorem terr&#230;,<BR> de petra deserti<BR> ad montem fili&#230; Sion.<BR></P>
<P><a name="002">2</A>&nbsp;Et erit: sicut avis fugiens,<BR> et pulli de nido avolantes,<BR> sic erunt fili&#230; Moab<BR> in transcensu Arnon.<BR></P>
<P><a name="003">3</A>&nbsp;Ini consilium,<BR> coge concilium;<BR> pone quasi noctem umbram tuam<BR> in meridie;<BR> absconde fugientes, et vagos ne prodas.<BR></P>
<P><a name="004">4</A>&nbsp;Habitabunt apud te profugi mei;<BR> Moab, esto latibulum eorum a facie vastatoris:<BR> finitus est enim pulvis, consummatus est miser,<BR> defecit qui conculcabat terram.<BR></P>
<P><a name="005">5</A>&nbsp;Et pr&#230;parabitur in misericordia solium,<BR> et sedebit super illud in veritate<BR> in tabernaculo David,<BR> judicans et qu&#230;rens judicium,<BR> et velociter reddens quod justum est.<BR></P>
<P><a name="006">6</A>&nbsp;Audivimus superbiam Moab:<BR> superbus est valde;<BR> superbia ejus, et arrogantia ejus, et indignatio ejus<BR> plus quam fortitudo ejus.<BR></P>
<P><a name="007">7</A>&nbsp;Idcirco ululabit Moab ad Moab;<BR> universus ululabit:<BR> his qui l&#230;tantur super muros cocti lateris,<BR> loquimini plagas suas.<BR></P>
<P><a name="008">8</A>&nbsp;Quoniam suburbana Hesebon deserta sunt,<BR> et vineam Sabama<BR> domini gentium exciderunt:<BR> flagella ejus usque ad Jazer pervenerunt,<BR> erraverunt in deserto;<BR> propagines ejus relict&#230; sunt,<BR> transierunt mare.<BR></P>
<P><a name="009">9</A>&nbsp;Super hoc plorabo in fletu Jazer<BR> vineam Sabama;<BR> inebriabo de lacrima mea,<BR> Hesebon et Eleale,<BR> quoniam super vindemiam tuam et super messem tuam<BR> vox calcantium irruit.<BR></P>
<P><a name="010">10</A>&nbsp;Et auferetur l&#230;titia et exsultatio de Carmelo,<BR> et in vineis non exsultabit neque jubilabit.<BR> Vinum in torculari non calcabit qui calcare consueverat;<BR> vocem calcantium abstuli.<BR></P>
<P><a name="011">11</A>&nbsp;Super hoc venter meus ad Moab<BR> quasi cithara sonabit,<BR> et viscera mea ad murum cocti lateris.<BR></P>
<P><a name="012">12</A>&nbsp;Et erit: cum apparuerit quod laboravit Moab<BR> super excelsis suis,<BR> ingredietur ad sancta sua ut obsecret,<BR> et non valebit.]</P>
<P><a name="013">13</A>&nbsp;Hoc verbum quod locutus est Dominus ad Moab ex tunc.</P>
<P><a name="014">14</A>&nbsp;Et nunc locutus est Dominus, dicens: In tribus annis, quasi anni mercenarii, auferetur gloria Moab super omni populo multo, et relinquetur parvus et modicus, nequaquam multus.</P>
<P><HR>
<CENTER>
<A HREF="isa017.htm">Next: Isaiah Chapter 17</A></CENTER>
</BODY>
</HTML>
