<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Song of Solomon: Song of Solomon Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sol003">Polyglot</A>&nbsp;
<A HREF="../kjv/sol003">KJV</A>&nbsp;
<A HREF="../sep/sol003">Sep</A>&nbsp;
<A HREF="../tan/sol003">Tan</A>&nbsp;

<BR>
<BR><A HREF="sol">Song of Solomon Index</A><BR>
&nbsp;
<A HREF="sol002">Previous</A>&nbsp;
<A HREF="sol004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Song of Solomon Chapter 3</H3><P><a name="001">1</A>&nbsp;[In lectulo meo, per noctes,<BR> qu&#230;sivi quem diligit anima mea:<BR> qu&#230;sivi illum, et non inveni.<BR></P>
<P><a name="002">2</A>&nbsp;Surgam, et circuibo civitatem:<BR> per vicos et plateas<BR> qu&#230;ram quem diligit anima mea:<BR> qu&#230;sivi illum, et non inveni.<BR></P>
<P><a name="003">3</A>&nbsp;Invenerunt me vigiles qui custodiunt civitatem:<BR> Num quem diligit anima mea vidistis?<BR></P>
<P><a name="004">4</A>&nbsp;Paululum cum pertransissem eos,<BR> inveni quem diligit anima mea:<BR> tenui eum, nec dimittam,<BR> donec introducam illum in domum matris me&#230;,<BR> et in cubiculum genetricis me&#230;.<BR></P>
<P><a name="005">5</A>&nbsp;<Sponsus>Adjuro vos, fili&#230; Jerusalem,<BR> per capreas cervosque camporum,<BR> ne suscitetis, neque evigilare faciatis dilectam,<BR> donec ipsa velit.<BR></P>
<P><a name="006">6</A>&nbsp;<Chorus>Qu&#230; est ista qu&#230; ascendit per desertum<BR> sicut virgula fumi ex aromatibus myrrh&#230;,<BR> et thuris, et universi pulveris pigmentarii?<BR></P>
<P><a name="007">7</A>&nbsp;En lectulum Salomonis sexaginta fortes ambiunt<BR> ex fortissimis Isra&#235;l,<BR></P>
<P><a name="008">8</A>&nbsp;omnes tenentes gladios, et ad bella doctissimi:<BR> uniuscujusque ensis super femur suum<BR> propter timores nocturnos.<BR></P>
<P><a name="009">9</A>&nbsp;Ferculum fecit sibi rex Salomon<BR> de lignis Libani;<BR></P>
<P><a name="010">10</A>&nbsp;columnas ejus fecit argenteas,<BR> reclinatorium aureum, ascensum purpureum;<BR> media caritate constravit,<BR> propter filias Jerusalem.<BR></P>
<P><a name="011">11</A>&nbsp;Egredimini et videte, fili&#230; Sion,<BR> regem Salomonem in diademate quo coronavit illum mater sua<BR> in die desponsationis illius,<BR> et in die l&#230;titi&#230; cordis ejus.]</P>
<P><HR>
<CENTER>
<A HREF="sol004">Next: Song of Solomon Chapter 4</A></CENTER>
</BODY>
</HTML>
