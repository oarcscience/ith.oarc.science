<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 15</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo015">Polyglot</A>&nbsp;
<A HREF="../kjv/exo015">KJV</A>&nbsp;
<A HREF="../sep/exo015">Sep</A>&nbsp;
<A HREF="../tan/exo015">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo014">Previous</A>&nbsp;
<A HREF="exo016">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 15</H3><P><a name="001">1</A>&nbsp;Tunc cecinit Moyses et filii Isra&#235;l carmen hoc Domino, et dixerunt: [Cantemus Domino: gloriose enim magnificatus est,<BR> equum et ascensorem dejecit in mare.<BR></P>
<P><a name="002">2</A>&nbsp;Fortitudo mea, et laus mea Dominus,<BR> et factus est mihi in salutem:<BR> iste Deus meus, et glorificabo eum:<BR> Deus patris mei, et exaltabo eum.<BR></P>
<P><a name="003">3</A>&nbsp;Dominus quasi vir pugnator,<BR> Omnipotens nomen ejus,<BR></P>
<P><a name="004">4</A>&nbsp;currus Pharaonis et exercitum ejus projecit in mare:<BR> electi principes ejus submersi sunt in mari Rubro.<BR></P>
<P><a name="005">5</A>&nbsp;Abyssi operuerunt eos;<BR> descenderunt in profundum quasi lapis.<BR></P>
<P><a name="006">6</A>&nbsp;Dextera tua, Domine, magnificata est in fortitudine:<BR> dextera tua, Domine, percussit inimicum.<BR></P>
<P><a name="007">7</A>&nbsp;Et in multitudine glori&#230; tu&#230; deposuisti adversarios tuos:<BR> misisti iram tuam, qu&#230; devoravit eos sicut stipulam.<BR></P>
<P><a name="008">8</A>&nbsp;Et in spiritu furoris tui congregat&#230; sunt aqu&#230;:<BR> stetit unda fluens, congregata sunt abyssi in medio mari.<BR></P>
<P><a name="009">9</A>&nbsp;Dixit inimicus: Persequar et comprehendam,<BR> dividam spolia, implebitur anima mea:<BR> evaginabo gladium meum, interficiet eos manus mea.<BR></P>
<P><a name="010">10</A>&nbsp;Flavit spiritus tuus, et operuit eos mare:<BR> submersi sunt quasi plumbum in aquis vehementibus.<BR></P>
<P><a name="011">11</A>&nbsp;Quis similis tui in fortibus, Domine?<BR> quis similis tui, magnificus in sanctitate,<BR> terribilis atque laudabilis, faciens mirabilia?<BR></P>
<P><a name="012">12</A>&nbsp;Extendisti manum tuam, et devoravit eos terra.<BR></P>
<P><a name="013">13</A>&nbsp;Dux fuisti in misericordia tua populo quem redemisti:<BR> et portasti eum in fortitudine tua, ad habitaculum sanctum tuum.<BR></P>
<P><a name="014">14</A>&nbsp;Ascenderunt populi, et irati sunt:<BR> dolores obtinuerunt habitatores Philisthiim.<BR></P>
<P><a name="015">15</A>&nbsp;Tunc conturbati sunt principes Edom,<BR> robustos Moab obtinuit tremor:<BR> obriguerunt omnes habitatores Chanaan.<BR></P>
<P><a name="016">16</A>&nbsp;Irruat super eos formido et pavor, in magnitudine brachii tui:<BR> fiant immobiles quasi lapis,<BR> donec pertranseat populus tuus, Domine,<BR> donec pertranseat populus tuus iste, quem possedisti.<BR></P>
<P><a name="017">17</A>&nbsp;Introduces eos, et plantabis in monte h&#230;reditatis tu&#230;,<BR> firmissimo habitaculo tuo quod operatus es, Domine:<BR> sanctuarium tuum, Domine, quod firmaverunt manus tu&#230;.<BR></P>
<P><a name="018">18</A>&nbsp;Dominus regnabit in &#230;ternum et ultra.<BR></P>
<P><a name="019">19</A>&nbsp;Ingressus est enim eques Pharao<BR> cum curribus et equitibus ejus in mare:<BR> et reduxit super eos Dominus<BR> aquas maris:<BR> filii autem Isra&#235;l ambulaverunt per siccum in medio ejus.]</P>
<P><a name="020">20</A>&nbsp;Sumpsit ergo Maria prophetissa, soror Aaron, tympanum in manu sua: egress&#230;que sunt omnes mulieres post eam cum tympanis et choris,</P>
<P><a name="021">21</A>&nbsp;quibus pr&#230;cinebat, dicens: [Cantemus Domino, gloriose enim magnificatus est:<BR> equum et ascensorem ejus dejecit in mare.]<BR>
</P>
<P><a name="022">22</A>&nbsp;Tulit autem Moyses Isra&#235;l de mari Rubro, et egressi sunt in desertum Sur: ambulaveruntque tribus diebus per solitudinem, et non inveniebant aquam.</P>
<P><a name="023">23</A>&nbsp;Et venerunt in Mara, nec poterant bibere aquas de Mara, eo quod essent amar&#230;: unde et congruum loco nomen imposuit, vocans illum Mara, id est, amaritudinem.</P>
<P><a name="024">24</A>&nbsp;Et murmuravit populus contra Moysen, dicens: Quid bibemus?</P>
<P><a name="025">25</A>&nbsp;At ille clamavit ad Dominum, qui ostendit ei lignum: quod cum misisset in aquas, in dulcedinem vers&#230; sunt: ibi constituit ei pr&#230;cepta, atque judicia, et ibi tentavit eum,</P>
<P><a name="026">26</A>&nbsp;dicens: Si audieris vocem Domini Dei tui, et quod rectum est coram eo feceris, et obedieris mandatis ejus, custodierisque omnia pr&#230;cepta illius, cunctum languorem, quem posui in &#198;gypto, non inducam super te: ego enim Dominus sanator tuus.</P>
<P><a name="027">27</A>&nbsp;Venerunt autem in Elim filii Isra&#235;l, ubi erant duodecim fontes aquarum, et septuaginta palm&#230;: et castrametati sunt juxta aquas.</P>
<P><HR>
<CENTER>
<A HREF="exo016">Next: Exodus Chapter 16</A></CENTER>
</BODY>
</HTML>
