<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Samuel: 2 Samuel Chapter 15</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa2015">Polyglot</A>&nbsp;
<A HREF="../kjv/sa2015">KJV</A>&nbsp;
<A HREF="../sep/sa2015">Sep</A>&nbsp;
<A HREF="../tan/sa2015">Tan</A>&nbsp;

<BR>
<BR><A HREF="sa2">2 Samuel Index</A><BR>
&nbsp;
<A HREF="sa2014">Previous</A>&nbsp;
<A HREF="sa2016">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Samuel Chapter 15</H3><P><a name="001">1</A>&nbsp;Igitur post h&#230;c fecit sibi Absalom currus, et equites, et quinquaginta viros qui pr&#230;cederent eum.</P>
<P><a name="002">2</A>&nbsp;Et mane consurgens Absalom, stabat juxta introitum port&#230;, et omnem virum qui habebat negotium ut veniret ad regis judicium, vocabat Absalom ad se, et dicebat: De qua civitate es tu? Qui respondens aiebat: Ex una tribu Isra&#235;l ego sum servus tuus.</P>
<P><a name="003">3</A>&nbsp;Respondebatque ei Absalom: Videntur mihi sermones tui boni et justi, sed non est qui te audiat constitutus a rege. Dicebatque Absalom:</P>
<P><a name="004">4</A>&nbsp;Quis me constituat judicem super terram, ut ad me veniant omnes qui habent negotium, et juste judicem?</P>
<P><a name="005">5</A>&nbsp;Sed et cum accederet ad eum homo ut salutaret illum, extendebat manum suam, et apprehendens osculabatur eum.</P>
<P><a name="006">6</A>&nbsp;Faciebatque hoc omni Isra&#235;l venienti ad judicium ut audiretur a rege, et sollicitabat corda virorum Isra&#235;l.<BR>
</P>
<P><a name="007">7</A>&nbsp;Post quadraginta autem annos, dixit Absalom ad regem David: Vadam, et reddam vota mea qu&#230; vovi Domino in Hebron.</P>
<P><a name="008">8</A>&nbsp;Vovens enim vovit servus tuus cum esset in Gessur Syri&#230;, dicens: Si reduxerit me Dominus in Jerusalem, sacrificabo Domino.</P>
<P><a name="009">9</A>&nbsp;Dixitque ei rex David: Vade in pace. Et surrexit, et abiit in Hebron.</P>
<P><a name="010">10</A>&nbsp;Misit autem Absalom exploratores in universas tribus Isra&#235;l, dicens: Statim ut audieritis clangorem buccin&#230;, dicite: Regnavit Absalom in Hebron.</P>
<P><a name="011">11</A>&nbsp;Porro cum Absalom ierunt ducenti viri de Jerusalem vocati, euntes simplici corde, et causam penitus ignorantes.</P>
<P><a name="012">12</A>&nbsp;Accersivit quoque Absalom Achitophel Gilonitem consiliarium David, de civitate sua Gilo. Cumque immolaret victimas, facta est conjuratio valida, populusque concurrens augebatur cum Absalom.</P>
<P><a name="013">13</A>&nbsp;Venit igitur nuntius ad David, dicens: Toto corde universus Isra&#235;l sequitur Absalom.</P>
<P><a name="014">14</A>&nbsp;Et ait David servis suis qui erant cum eo in Jerusalem: Surgite, fugiamus: neque enim erit nobis effugium a facie Absalom: festinate egredi, ne forte veniens occupet nos, et impellat super nos ruinam, et percutiat civitatem in ore gladii.</P>
<P><a name="015">15</A>&nbsp;Dixeruntque servi regis ad eum: Omnia qu&#230;cumque pr&#230;ceperit dominus noster rex, libenter exequemur servi tui.<BR>
</P>
<P><a name="016">16</A>&nbsp;Egressus est ergo rex et universa domus ejus pedibus suis: et dereliquit rex decem mulieres concubinas ad custodiendam domum.</P>
<P><a name="017">17</A>&nbsp;Egressusque rex et omnis Isra&#235;l pedibus suis, stetit procul a domo:</P>
<P><a name="018">18</A>&nbsp;et universi servi ejus ambulabant juxta eum, et legiones Cerethi, et Phelethi, et omnes Geth&#230;i, pugnatores validi, sexcenti viri qui secuti eum fuerant de Geth pedites, pr&#230;cedebant regem.</P>
<P><a name="019">19</A>&nbsp;Dixit autem rex ad Ethai Geth&#230;um: Cur venis nobiscum? revertere, et habita cum rege, quia peregrinus es, et egressus es de loco tuo.</P>
<P><a name="020">20</A>&nbsp;Heri venisti, et hodie compelleris nobiscum egredi? ego autem vadam quo iturus sum: revertere, et reduc tecum fratres tuos, et Dominus faciet tecum misericordiam et veritatem, quia ostendisti gratiam et fidem.</P>
<P><a name="021">21</A>&nbsp;Et respondit Ethai regi dicens: Vivit Dominus, et vivit dominus meus rex, quoniam in quocumque loco fueris, domine mi rex, sive in morte, sive in vita, ibi erit servus tuus.</P>
<P><a name="022">22</A>&nbsp;Et ait David Ethai: Veni, et transi. Et transivit Ethai Geth&#230;us, et omnes viri qui cum eo erant, et reliqua multitudo.</P>
<P><a name="023">23</A>&nbsp;Omnesque flebant voce magna, et universus populus transibat: rex quoque transgrediebatur torrentem Cedron, et cunctus populus incedebat contra viam qu&#230; respicit ad desertum.</P>
<P><a name="024">24</A>&nbsp;Venit autem et Sadoc sacerdos, et universi Levit&#230; cum eo, portantes arcam f&#156;deris Dei: et deposuerunt arcam Dei. Et ascendit Abiathar, donec expletus esset omnis populus qui egressus fuerat de civitate.</P>
<P><a name="025">25</A>&nbsp;Et dixit rex ad Sadoc: Reporta arcam Dei in urbem: si invenero gratiam in oculis Domini, reducet me, et ostendet mihi eam, et tabernaculum suum.</P>
<P><a name="026">26</A>&nbsp;Si autem dixerit mihi: Non places: pr&#230;sto sum: faciat quod bonum est coram se.</P>
<P><a name="027">27</A>&nbsp;Et dixit rex ad Sadoc sacerdotem: O videns, revertere in civitatem in pace: et Achimaas filius tuus, et Jonathas filius Abiathar, duo filii vestri, sint vobiscum.</P>
<P><a name="028">28</A>&nbsp;Ecce ego abscondar in campestribus deserti, donec veniat sermo a vobis indicans mihi.</P>
<P><a name="029">29</A>&nbsp;Reportaverunt ergo Sadoc et Abiathar arcam Dei in Jerusalem, et manserunt ibi.</P>
<P><a name="030">30</A>&nbsp;Porro David ascendebat clivum Olivarum, scandens et flens, nudis pedibus incedens, et operto capite: sed et omnis populus qui erat cum eo, operto capite ascendebat plorans.</P>
<P><a name="031">31</A>&nbsp;Nuntiatum est autem David quod et Achitophel esset in conjuratione cum Absalom: dixitque David: Infatua, qu&#230;so, Domine, consilium Achitophel.</P>
<P><a name="032">32</A>&nbsp;Cumque ascenderet David summitatem montis in quo adoraturus erat Dominum, ecce occurrit ei Chusai Arachites, scissa veste, et terra pleno capite.</P>
<P><a name="033">33</A>&nbsp;Et dixit ei David: Si veneris mecum, eris mihi oneri:</P>
<P><a name="034">34</A>&nbsp;si autem in civitatem revertaris, et dixeris Absalom: Servus tuus sum, rex: sicut fui servus patris tui, sic ero servus tuus: dissipabis consilium Achitophel.</P>
<P><a name="035">35</A>&nbsp;Habes autem tecum Sadoc et Abiathar sacerdotes: et omne verbum quodcumque audieris de domo regis, indicabis Sadoc et Abiathar sacerdotibus.</P>
<P><a name="036">36</A>&nbsp;Sunt autem cum eis duo filii eorum Achimaas filius Sadoc, et Jonathas filius Abiathar: et mittetis per eos ad me omne verbum quod audieritis.</P>
<P><a name="037">37</A>&nbsp;Veniente ergo Chusai amico David in civitatem, Absalom quoque ingressus est Jerusalem.</P>
<P><HR>
<CENTER>
<A HREF="sa2016">Next: 2 Samuel Chapter 16</A></CENTER>
</BODY>
</HTML>
