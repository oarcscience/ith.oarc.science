<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 31</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu031.htm">Polyglot</A>&nbsp;
<A HREF="../kjv/deu031.htm">KJV</A>&nbsp;
<A HREF="../sep/deu031.htm">Sep</A>&nbsp;
<A HREF="../tan/deu031.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="deu030.htm">Previous</A>&nbsp;
<A HREF="deu032.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 31</H3><P><a name="001">1</A>&nbsp;Abiit itaque Moyses, et locutus est omnia verba h&#230;c ad universum Isra&#235;l,</P>
<P><a name="002">2</A>&nbsp;et dixit ad eos: Centum viginti annorum sum hodie; non possum ultra egredi et ingredi, pr&#230;sertim cum et Dominus dixerit mihi: Non transibis Jordanem istum.</P>
<P><a name="003">3</A>&nbsp;Dominus ergo Deus tuus transibit ante te: ipse delebit omnes gentes has in conspectu tuo, et possidebis eas: et Josue iste transibit ante te, sicut locutus est Dominus.</P>
<P><a name="004">4</A>&nbsp;Facietque Dominus eis sicut fecit Sehon et Og regibus Amorrh&#230;orum, et terr&#230; eorum, delebitque eos.</P>
<P><a name="005">5</A>&nbsp;Cum ergo et hos tradiderit vobis, similiter facietis eis, sicut pr&#230;cepi vobis.</P>
<P><a name="006">6</A>&nbsp;Viriliter agite, et confortamini: nolite timere, nec paveatis ad conspectum eorum: quia Dominus Deus tuus ipse est ductor tuus, et non dimittet, nec derelinquet te.<BR>
</P>
<P><a name="007">7</A>&nbsp;Vocavitque Moyses Josue, et dixit ei coram omni Isra&#235;l: Confortare, et esto robustus: tu enim introduces populum istum in terram, quam daturum se patribus eorum juravit Dominus, et tu eam sorte divides.</P>
<P><a name="008">8</A>&nbsp;Et Dominus qui ductor est vester, ipse erit tecum: non dimittet, nec derelinquet te: noli timere, nec paveas.<BR>
</P>
<P><a name="009">9</A>&nbsp;Scripsit itaque Moyses legem hanc, et tradidit eam sacerdotibus filiis Levi, qui portabant arcam f&#156;deris Domini, et cunctis senioribus Isra&#235;l.</P>
<P><a name="010">10</A>&nbsp;Pr&#230;cepitque eis, dicens: Post septem annos, anno remissionis, in solemnitate tabernaculorum,</P>
<P><a name="011">11</A>&nbsp;convenientibus cunctis ex Isra&#235;l, ut appareant in conspectu Domini Dei tui in loco quem elegerit Dominus, leges verba legis hujus coram omni Isra&#235;l, audientibus eis,</P>
<P><a name="012">12</A>&nbsp;et in unum omni populo congregato, tam viris quam mulieribus, parvulis, et advenis, qui sunt intra portas tuas: ut audientes discant, et timeant Dominum Deum vestrum, et custodiant, impleantque omnes sermones legis hujus.</P>
<P><a name="013">13</A>&nbsp;Filii quoque eorum qui nunc ignorant, ut audire possint, et timeant Dominum Deum suum cunctis diebus quibus versantur in terra, ad quam vos, Jordane transmisso, pergitis obtinendam.<BR>
</P>
<P><a name="014">14</A>&nbsp;Et ait Dominus ad Moysen: Ecce prope sunt dies mortis tu&#230;: voca Josue, et state in tabernaculo testimonii, ut pr&#230;cipiam ei. Abierunt ergo Moyses et Josue, et steterunt in tabernaculo testimonii:</P>
<P><a name="015">15</A>&nbsp;apparuitque Dominus ibi in columna nubis, qu&#230; stetit in introitu tabernaculi.</P>
<P><a name="016">16</A>&nbsp;Dixitque Dominus ad Moysen: Ecce tu dormies cum patribus tuis, et populus iste consurgens fornicabitur post deos alienos in terra, ad quam ingreditur ut habitet in ea: ibi derelinquet me, et irritum faciet f&#156;dus, quod pepigi cum eo.</P>
<P><a name="017">17</A>&nbsp;Et irascetur furor meus contra eum in die illo: et derelinquam eum, et abscondam faciem meam ab eo, et erit in devorationem: invenient eum omnia mala et afflictiones, ita ut dicat in illo die: Vere quia non est Deus mecum, invenerunt me h&#230;c mala.</P>
<P><a name="018">18</A>&nbsp;Ego autem abscondam, et celabo faciem meam in die illo propter omnia mala, qu&#230; fecit, quia secutus est deos alienos.<BR>
</P>
<P><a name="019">19</A>&nbsp;Nunc itaque scribite vobis canticum istud, et docete filios Isra&#235;l: ut memoriter teneant, et ore decantent, et sit mihi carmen istud pro testimonio inter filios Isra&#235;l.</P>
<P><a name="020">20</A>&nbsp;Introducam enim eum in terram, pro qua juravi patribus ejus, lacte et melle manantem. Cumque comederint, et saturati, crassique fuerint, avertentur ad deos alienos, et servient eis: detrahentque mihi, et irritum facient pactum meum.</P>
<P><a name="021">21</A>&nbsp;Postquam invenerint eum mala multa et afflictiones, respondebit ei canticum istud pro testimonio, quod nulla delebit oblivio ex ore seminis sui. Scio enim cogitationes ejus, qu&#230; facturus sit hodie, antequam introducam eum in terram, quam ei pollicitus sum.</P>
<P><a name="022">22</A>&nbsp;Scripsit ergo Moyses canticum, et docuit filios Isra&#235;l.</P>
<P><a name="023">23</A>&nbsp;Pr&#230;cepitque Dominus Josue filio Nun, et ait: Confortare, et esto robustus: tu enim introduces filios Isra&#235;l in terram, quam pollicitus sum, et ego ero tecum.<BR>
</P>
<P><a name="024">24</A>&nbsp;Postquam ergo scripsit Moyses verba legis hujus in volumine, atque complevit,</P>
<P><a name="025">25</A>&nbsp;pr&#230;cepit Levitis, qui portabant arcam f&#156;deris Domini, dicens:</P>
<P><a name="026">26</A>&nbsp;Tollite librum istum, et ponite eum in latere arc&#230; f&#156;deris Domini Dei vestri: ut sit ibi contra te in testimonium.</P>
<P><a name="027">27</A>&nbsp;Ego enim scio contentionem tuam, et cervicem tuam durissimam. Adhuc vivente me et ingrediente vobiscum, semper contentiose egistis contra Dominum: quanto magis cum mortuus fuero?</P>
<P><a name="028">28</A>&nbsp;Congregate ad me omnes majores natu per tribus vestras, atque doctores, et loquar audientibus eis sermones istos, et invocabo contra eos c&#230;lum et terram.</P>
<P><a name="029">29</A>&nbsp;Novi enim quod post mortem meam inique agetis, et declinabitis cito de via, quam pr&#230;cepi vobis: et occurrent vobis mala in extremo tempore, quando feceritis malum in conspectu Domini, ut irritetis eum per opera manuum vestrarum.<BR>
</P>
<P><a name="030">30</A>&nbsp;Locutus est ergo Moyses, audiente universo c&#156;tu Isra&#235;l, verba carminis hujus, et ad finem usque complevit.</P>
<P><HR>
<CENTER>
<A HREF="deu032.htm">Next: Deuteronomy Chapter 32</A></CENTER>
</BODY>
</HTML>
