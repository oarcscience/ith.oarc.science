<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen016.htm">Polyglot</A>&nbsp;
<A HREF="../kjv/gen016.htm">KJV</A>&nbsp;
<A HREF="../sep/gen016.htm">Sep</A>&nbsp;
<A HREF="../tan/gen016.htm">Tan</A>&nbsp;

<BR>
<BR><A HREF="gen.htm">Genesis Index</A><BR>
&nbsp;
<A HREF="gen015.htm">Previous</A>&nbsp;
<A HREF="gen017.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 16</H3><P><a name="001">1</A>&nbsp;Igitur Sarai, uxor Abram, non genuerat liberos: sed habens ancillam &#230;gyptiam nomine Agar,</P>
<P><a name="002">2</A>&nbsp;dixit marito suo: Ecce, conclusit me Dominus, ne parerem. Ingredere ad ancillam meam, si forte saltem ex illa suscipiam filios. Cumque ille acquiesceret deprecanti,</P>
<P><a name="003">3</A>&nbsp;tulit Agar &#230;gyptiam ancillam suam post annos decem quam habitare c&#156;perant in terra Chanaan: et dedit eam viro suo uxorem.</P>
<P><a name="004">4</A>&nbsp;Qui ingressus est ad eam. At illa concepisse se videns, despexit dominam suam.</P>
<P><a name="005">5</A>&nbsp;Dixitque Sarai ad Abram: Inique agis contra me: ego dedi ancillam meam in sinum tuum, qu&#230; videns quod conceperit, despectui me habet: judicet Dominus inter me et te.</P>
<P><a name="006">6</A>&nbsp;Cui respondens Abram: Ecce, ait, ancilla tua in manu tua est, utere ea ut libet. Affligente igitur eam Sarai, fugam iniit.</P>
<P><a name="007">7</A>&nbsp;Cumque invenisset eam angelus Domini juxta fontem aqu&#230; in solitudine, qui est in via Sur in deserto,</P>
<P><a name="008">8</A>&nbsp;dixit ad illam: Agar ancilla Sarai, unde venis? et quo vadis? Qu&#230; respondit: A facie Sarai domin&#230; me&#230; ego fugio.</P>
<P><a name="009">9</A>&nbsp;Dixitque ei angelus Domini: Revertere ad dominam tuam, et humiliare sub manu illius.</P>
<P><a name="010">10</A>&nbsp;Et rursum: Multiplicans, inquit, multiplicabo semen tuum, et non numerabitur pr&#230; multitudine.</P>
<P><a name="011">11</A>&nbsp;Ac deinceps: Ecce, ait, concepisti, et paries filium: vocabisque nomen ejus Isma&#235;l, eo quod audierit Dominus afflictionem tuam.</P>
<P><a name="012">12</A>&nbsp;Hic erit ferus homo: manus ejus contra omnes, et manus omnium contra eum: et e regione universorum fratrum suorum figet tabernacula.</P>
<P><a name="013">13</A>&nbsp;Vocavit autem nomen Domini qui loquebatur ad eam: Tu Deus qui vidisti me. Dixit enim: Profecto hic vidi posteriora videntis me.</P>
<P><a name="014">14</A>&nbsp;Propterea appellavit puteum illum Puteum viventis et videntis me. Ipse est inter Cades et Barad.</P>
<P><a name="015">15</A>&nbsp;Peperitque Agar Abr&#230; filium: qui vocavit nomen ejus Isma&#235;l.</P>
<P><a name="016">16</A>&nbsp;Octoginta et sex annorum erat Abram quando peperit ei Agar Isma&#235;lem.</P>
<P><HR>
<CENTER>
<A HREF="gen017.htm">Next: Genesis Chapter 17</A></CENTER>
</BODY>
</HTML>
