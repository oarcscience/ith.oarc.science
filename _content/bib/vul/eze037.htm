<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 37</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze037.htm">Polyglot</A>&nbsp;
<A HREF="../kjv/eze037.htm">KJV</A>&nbsp;
<A HREF="../sep/eze037.htm">Sep</A>&nbsp;
<A HREF="../tan/eze037.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze036.htm">Previous</A>&nbsp;
<A HREF="eze038.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 37</H3><P><a name="001">1</A>&nbsp;Facta est super me manus Domini, et eduxit me in spiritu Domini, et dimisit me in medio campi qui erat plenus ossibus.</P>
<P><a name="002">2</A>&nbsp;Et circumduxit me per ea in gyro: erant autem multa valde super faciem campi, siccaque vehementer.</P>
<P><a name="003">3</A>&nbsp;Et dixit ad me: Fili hominis, putasne vivent ossa ista? Et dixi: Domine Deus, tu nosti.</P>
<P><a name="004">4</A>&nbsp;Et dixit ad me: Vaticinare de ossibus istis, et dices eis: Ossa arida, audite verbum Domini.</P>
<P><a name="005">5</A>&nbsp;H&#230;c dicit Dominus Deus ossibus his: Ecce ego intromittam in vos spiritum, et vivetis.</P>
<P><a name="006">6</A>&nbsp;Et dabo super vos nervos, et succrescere faciam super vos carnes, et superextendam in vobis cutem, et dabo vobis spiritum, et vivetis: et scietis quia ego Dominus.</P>
<P><a name="007">7</A>&nbsp;Et prophetavi sicut pr&#230;ceperat mihi: factus est autem sonitus, prophetante me, et ecce commotio: et accesserunt ossa ad ossa, unumquodque ad juncturam suam.</P>
<P><a name="008">8</A>&nbsp;Et vidi, et ecce super ea nervi et carnes ascenderunt, et extenta est in eis cutis desuper: et spiritum non habebant.</P>
<P><a name="009">9</A>&nbsp;Et dixit ad me: Vaticinare ad spiritum: vaticinare, fili hominis, et dices ad spiritum: H&#230;c dicit Dominus Deus: A quatuor ventis veni, spiritus, et insuffla super interfectos istos, et reviviscant.</P>
<P><a name="010">10</A>&nbsp;Et prophetavi sicut pr&#230;ceperat mihi: et ingressus est in ea spiritus, et vixerunt: steteruntque super pedes suos, exercitus grandis nimis valde.<BR>
</P>
<P><a name="011">11</A>&nbsp;Et dixit ad me: Fili hominis, ossa h&#230;c universa, domus Isra&#235;l est. Ipsi dicunt: Aruerunt ossa nostra, et periit spes nostra, et abscissi sumus.</P>
<P><a name="012">12</A>&nbsp;Propterea vaticinare, et dices ad eos: H&#230;c dicit Dominus Deus: Ecce ego aperiam tumulos vestros, et educam vos de sepulchris vestris, populus meus, et inducam vos in terram Isra&#235;l.</P>
<P><a name="013">13</A>&nbsp;Et scietis quia ego Dominus, cum aperuero sepulchra vestra, et eduxero vos de tumulis vestris, popule meus,</P>
<P><a name="014">14</A>&nbsp;et dedero spiritum meum in vobis, et vixeritis: et requiescere vos faciam super humum vestram, et scietis quia ego Dominus locutus sum, et feci, ait Dominus Deus.<BR>
</P>
<P><a name="015">15</A>&nbsp;Et factus est sermo Domini ad me, dicens:</P>
<P><a name="016">16</A>&nbsp;Et tu, fili hominis, sume tibi lignum unum, et scribe super illud: Jud&#230;, et filiorum Isra&#235;l sociorum ejus: et tolle lignum alterum, et scribe super illud: Joseph, ligno Ephraim, et cunct&#230; domui Isra&#235;l sociorumque ejus.</P>
<P><a name="017">17</A>&nbsp;Et adjunge illa unum ad alterum tibi in lignum unum: et erunt in unionem in manu tua.</P>
<P><a name="018">18</A>&nbsp;Cum autem dixerint ad te filii populi tui, loquentes: Nonne indicas nobis quid in his tibi velis?</P>
<P><a name="019">19</A>&nbsp;loqueris ad eos: H&#230;c dicit Dominus Deus: Ecce ego assumam lignum Joseph, quod est in manu Ephraim, et tribus Isra&#235;l, qu&#230; sunt ei adjunct&#230;, et dabo eas pariter cum ligno Juda, et faciam eas in lignum unum: et erunt unum in manu ejus.</P>
<P><a name="020">20</A>&nbsp;Erunt autem ligna super qu&#230; scripseris in manu tua in oculis eorum.</P>
<P><a name="021">21</A>&nbsp;Et dices ad eos: H&#230;c dicit Dominus Deus: Ecce ego assumam filios Isra&#235;l de medio nationum ad quas abierunt: et congregabo eos undique, et adducam eos ad humum suam.</P>
<P><a name="022">22</A>&nbsp;Et faciam eos in gentem unam in terra in montibus Isra&#235;l, et rex unus erit omnibus imperans: et non erunt ultra du&#230; gentes, nec dividentur amplius in duo regna,</P>
<P><a name="023">23</A>&nbsp;neque polluentur ultra in idolis suis, et abominationibus suis, et cunctis iniquitatibus suis: et salvos eos faciam de universis sedibus in quibus peccaverunt, et emundabo eos: et erunt mihi populus, et ego ero eis Deus.</P>
<P><a name="024">24</A>&nbsp;Et servus meus David rex super eos, et pastor unus erit omnium eorum. In judiciis meis ambulabunt, et mandata mea custodient, et facient ea:</P>
<P><a name="025">25</A>&nbsp;et habitabunt super terram quam dedi servo meo Jacob, in qua habitaverunt patres vestri: et habitabunt super eam ipsi, et filii eorum, et filii filiorum eorum, usque in sempiternum: et David servus meus princeps eorum in perpetuum.</P>
<P><a name="026">26</A>&nbsp;Et percutiam illis f&#156;dus pacis: pactum sempiternum erit eis. Et fundabo eos, et multiplicabo, et dabo sanctificationem meam in medio eorum in perpetuum.</P>
<P><a name="027">27</A>&nbsp;Et erit tabernaculum meum in eis: et ero eis Deus, et ipsi erunt mihi populus.</P>
<P><a name="028">28</A>&nbsp;Et scient gentes quia ego Dominus sanctificator Isra&#235;l, cum fuerit sanctificatio mea in medio eorum in perpetuum.</P>
<P><HR>
<CENTER>
<A HREF="eze038.htm">Next: Ezekiel Chapter 38</A></CENTER>
</BODY>
</HTML>
