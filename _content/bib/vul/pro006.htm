<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro006">Polyglot</A>&nbsp;
<A HREF="../kjv/pro006">KJV</A>&nbsp;
<A HREF="../sep/pro006">Sep</A>&nbsp;
<A HREF="../tan/pro006">Tan</A>&nbsp;

<BR>
<BR><A HREF="pro">Proverbs Index</A><BR>
&nbsp;
<A HREF="pro005">Previous</A>&nbsp;
<A HREF="pro007">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 6</H3><P><a name="001">1</A>&nbsp;[Fili mi, si spoponderis pro amico tuo,<BR> defixisti apud extraneum manum tuam:<BR></P>
<P><a name="002">2</A>&nbsp;illaqueatus es verbis oris tui,<BR> et captus propriis sermonibus.<BR></P>
<P><a name="003">3</A>&nbsp;Fac ergo quod dico, fili mi, et temetipsum libera,<BR> quia incidisti in manum proximi tui.<BR> Discurre, festina, suscita amicum tuum.<BR></P>
<P><a name="004">4</A>&nbsp;Ne dederis somnum oculis tuis,<BR> nec dormitent palpebr&#230; tu&#230;.<BR></P>
<P><a name="005">5</A>&nbsp;Eruere quasi damula de manu,<BR> et quasi avis de manu aucupis.]<BR>
</P>
<P><a name="006">6</A>&nbsp;[Vade ad formicam, o piger,<BR> et considera vias ejus, et disce sapientiam.<BR></P>
<P><a name="007">7</A>&nbsp;Qu&#230; cum non habeat ducem,<BR> nec pr&#230;ceptorem, nec principem,<BR></P>
<P><a name="008">8</A>&nbsp;parat in &#230;state cibum sibi,<BR> et congregat in messe quod comedat.<BR></P>
<P><a name="009">9</A>&nbsp;Usquequo, piger, dormies?<BR> quando consurges e somno tuo?<BR></P>
<P><a name="010">10</A>&nbsp;Paululum dormies, paululum dormitabis,<BR> paululum conseres manus ut dormias;<BR></P>
<P><a name="011">11</A>&nbsp;et veniet tibi quasi viator egestas,<BR> et pauperies quasi vir armatus.<BR> Si vero impiger fueris, veniet ut fons messis tua,<BR> et egestas longe fugiet a te.]<BR>
</P>
<P><a name="012">12</A>&nbsp;[Homo apostata, vir inutilis, graditur ore perverso;<BR></P>
<P><a name="013">13</A>&nbsp;annuit oculis, terit pede, digito loquitur,<BR></P>
<P><a name="014">14</A>&nbsp;pravo corde machinatur malum,<BR> et omni tempore jurgia seminat.<BR></P>
<P><a name="015">15</A>&nbsp;Huic extemplo veniet perditio sua,<BR> et subito conteretur, nec habebit ultra medicinam.]<BR>
</P>
<P><a name="016">16</A>&nbsp;[Sex sunt qu&#230; odit Dominus,<BR> et septimum detestatur anima ejus:<BR></P>
<P><a name="017">17</A>&nbsp;oculos sublimes, linguam mendacem,<BR> manus effundentes innoxium sanguinem,<BR></P>
<P><a name="018">18</A>&nbsp;cor machinans cogitationes pessimas,<BR> pedes veloces ad currendum in malum,<BR></P>
<P><a name="019">19</A>&nbsp;proferentem mendacia testem fallacem,<BR> et eum qui seminat inter fratres discordias.]<BR>
</P>
<P><a name="020">20</A>&nbsp;[Conserva, fili mi, pr&#230;cepta patris tui,<BR> et ne dimittas legem matris tu&#230;.<BR></P>
<P><a name="021">21</A>&nbsp;Liga ea in corde tuo jugiter,<BR> et circumda gutturi tuo.<BR></P>
<P><a name="022">22</A>&nbsp;Cum ambulaveris, gradiantur tecum;<BR> cum dormieris, custodiant te:<BR> et evigilans loquere cum eis.<BR></P>
<P><a name="023">23</A>&nbsp;Quia mandatum lucerna est, et lex lux,<BR> et via vit&#230; increpatio disciplin&#230;:<BR></P>
<P><a name="024">24</A>&nbsp;ut custodiant te a muliere mala,<BR> et a blanda lingua extrane&#230;.<BR></P>
<P><a name="025">25</A>&nbsp;Non concupiscat pulchritudinem ejus cor tuum,<BR> nec capiaris nutibus illius:<BR></P>
<P><a name="026">26</A>&nbsp;pretium enim scorti vix est unius panis,<BR> mulier autem viri pretiosam animam capit.<BR></P>
<P><a name="027">27</A>&nbsp;Numquid potest homo abscondere ignem in sinu suo,<BR> ut vestimenta illius non ardeant?<BR></P>
<P><a name="028">28</A>&nbsp;aut ambulare super prunas,<BR> ut non comburantur plant&#230; ejus?<BR></P>
<P><a name="029">29</A>&nbsp;sic qui ingreditur ad mulierem proximi sui,<BR> non erit mundus cum tetigerit eam.<BR></P>
<P><a name="030">30</A>&nbsp;Non grandis est culpa cum quis furatus fuerit:<BR> furatur enim ut esurientem impleat animam;<BR></P>
<P><a name="031">31</A>&nbsp;deprehensus quoque reddet septuplum,<BR> et omnem substantiam domus su&#230; tradet.<BR></P>
<P><a name="032">32</A>&nbsp;Qui autem adulter est,<BR> propter cordis inopiam perdet animam suam;<BR></P>
<P><a name="033">33</A>&nbsp;turpitudinem et ignominiam congregat sibi,<BR> et opprobrium illius non delebitur:<BR></P>
<P><a name="034">34</A>&nbsp;quia zelus et furor viri<BR> non parcet in die vindict&#230;,<BR></P>
<P><a name="035">35</A>&nbsp;nec acquiescet cujusquam precibus,<BR> nec suscipiet pro redemptione dona plurima.]</P>
<P><HR>
<CENTER>
<A HREF="pro007">Next: Proverbs Chapter 7</A></CENTER>
</BODY>
</HTML>
