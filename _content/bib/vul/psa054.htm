<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 54</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa054.htm">Polyglot</A>&nbsp;
<A HREF="../kjv/psa054.htm">KJV</A>&nbsp;
<A HREF="../sep/psa054.htm">Sep</A>&nbsp;
<A HREF="../tan/psa054.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa053.htm">Previous</A>&nbsp;
<A HREF="psa055.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 54</H3><P><a name="001">1</A>&nbsp;In finem, in carminibus. Intellectus David.</P>
<P><a name="002">2</A>&nbsp;[Exaudi, Deus, orationem meam,<BR> et ne despexeris deprecationem meam:<BR></P>
<P><a name="003">3</A>&nbsp;intende mihi, et exaudi me.<BR> Contristatus sum in exercitatione mea,<BR> et conturbatus sum<BR></P>
<P><a name="004">4</A>&nbsp;a voce inimici, et a tribulatione peccatoris.<BR> Quoniam declinaverunt in me iniquitates,<BR> et in ira molesti erant mihi.<BR></P>
<P><a name="005">5</A>&nbsp;Cor meum conturbatum est in me,<BR> et formido mortis cecidit super me.<BR></P>
<P><a name="006">6</A>&nbsp;Timor et tremor venerunt super me,<BR> et contexerunt me tenebr&#230;.<BR></P>
<P><a name="007">7</A>&nbsp;Et dixi: Quis dabit mihi pennas sicut columb&#230;,<BR> et volabo, et requiescam?<BR></P>
<P><a name="008">8</A>&nbsp;Ecce elongavi fugiens,<BR> et mansi in solitudine.<BR></P>
<P><a name="009">9</A>&nbsp;Exspectabam eum qui salvum me fecit<BR> a pusillanimitate spiritus, et tempestate.<BR></P>
<P><a name="010">10</A>&nbsp;Pr&#230;cipita, Domine; divide linguas eorum:<BR> quoniam vidi iniquitatem et contradictionem in civitate.<BR></P>
<P><a name="011">11</A>&nbsp;Die ac nocte circumdabit eam super muros ejus iniquitas;<BR> et labor in medio ejus,<BR></P>
<P><a name="012">12</A>&nbsp;et injustitia:<BR> et non defecit de plateis ejus usura et dolus.<BR></P>
<P><a name="013">13</A>&nbsp;Quoniam si inimicus meus maledixisset mihi,<BR> sustinuissem utique.<BR> Et si is qui oderat me super me magna locutus fuisset,<BR> abscondissem me forsitan ab eo.<BR></P>
<P><a name="014">14</A>&nbsp;Tu vero homo unanimis,<BR> dux meus, et notus meus:<BR></P>
<P><a name="015">15</A>&nbsp;qui simul mecum dulces capiebas cibos;<BR> in domo Dei ambulavimus cum consensu.<BR></P>
<P><a name="016">16</A>&nbsp;Veniat mors super illos,<BR> et descendant in infernum viventes:<BR> quoniam nequiti&#230; in habitaculis eorum, in medio eorum.<BR></P>
<P><a name="017">17</A>&nbsp;Ego autem ad Deum clamavi,<BR> et Dominus salvabit me.<BR></P>
<P><a name="018">18</A>&nbsp;Vespere, et mane, et meridie, narrabo, et annuntiabo;<BR> et exaudiet vocem meam.<BR></P>
<P><a name="019">19</A>&nbsp;Redimet in pace animam meam ab his qui appropinquant mihi:<BR> quoniam inter multos erant mecum.<BR></P>
<P><a name="020">20</A>&nbsp;Exaudiet Deus, et humiliabit illos,<BR> qui est ante s&#230;cula.<BR> Non enim est illis commutatio,<BR> et non timuerunt Deum.<BR></P>
<P><a name="021">21</A>&nbsp;Extendit manum suam in retribuendo;<BR> contaminaverunt testamentum ejus:<BR></P>
<P><a name="022">22</A>&nbsp;divisi sunt ab ira vultus ejus,<BR> et appropinquavit cor illius.<BR> Molliti sunt sermones ejus super oleum;<BR> et ipsi sunt jacula.<BR></P>
<P><a name="023">23</A>&nbsp;Jacta super Dominum curam tuam, et ipse te enutriet;<BR> non dabit in &#230;ternum fluctuationem justo.<BR></P>
<P><a name="024">24</A>&nbsp;Tu vero, Deus, deduces eos in puteum interitus.<BR> Viri sanguinum et dolosi non dimidiabunt dies suos;<BR> ego autem sperabo in te, Domine.]</P>
<P><HR>
<CENTER>
<A HREF="psa055.htm">Next: Psalms Chapter 55</A></CENTER>
</BODY>
</HTML>
