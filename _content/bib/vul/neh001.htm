<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Nehemiah: Nehemiah Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/neh001">Polyglot</A>&nbsp;
<A HREF="../kjv/neh001">KJV</A>&nbsp;
<A HREF="../tan/neh001">Tan</A>&nbsp;

<BR>
<BR><A HREF="neh">Nehemiah Index</A><BR>
&nbsp;
<A HREF="ezr010">Previous</A>&nbsp;
<A HREF="neh002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Nehemiah Chapter 1</H3><P><a name="001">1</A>&nbsp;Verba Nehemi&#230; filii Helchi&#230;. Et factum est in mense Casleu, anno vigesimo, et ego eram in Susis castro.</P>
<P><a name="002">2</A>&nbsp;Et venit Hanani, unus de fratribus meis, ipse et viri ex Juda: et interrogavi eos de Jud&#230;is qui remanserant, et supererant de captivitate, et Jerusalem.</P>
<P><a name="003">3</A>&nbsp;Et dixerunt mihi: Qui remanserunt, et relicti sunt de captivitate ibi in provincia, in afflictione magna sunt, et in opprobrio: et murus Jerusalem dissipatus est, et port&#230; ejus combust&#230; sunt igni.</P>
<P><a name="004">4</A>&nbsp;Cumque audissem verba hujuscemodi, sedi, et flevi, et luxi diebus multis: jejunabam, et orabam ante faciem Dei c&#230;li:</P>
<P><a name="005">5</A>&nbsp;et dixi: Qu&#230;so, Domine Deus c&#230;li fortis, magne atque terribilis, qui custodis pactum et misericordiam cum his qui te diligunt, et custodiunt mandata tua:</P>
<P><a name="006">6</A>&nbsp;fiant aures tu&#230; auscultantes, et oculi tui aperti, ut audias orationem servi tui, quam ego oro coram te hodie nocte et die pro filiis Isra&#235;l servis tuis: et confiteor pro peccatis filiorum Isra&#235;l, quibus peccaverunt tibi: ego et domus patris mei peccavimus,</P>
<P><a name="007">7</A>&nbsp;vanitate seducti sumus, et non custodivimus mandatum tuum, et c&#230;remonias, et judicia qu&#230; pr&#230;cepisti Moysi famulo tuo.</P>
<P><a name="008">8</A>&nbsp;Memento verbi quod mandasti Moysi servo tuo, dicens: Cum transgressi fueritis, ego dispergam vos in populos:</P>
<P><a name="009">9</A>&nbsp;et si revertamini ad me, et custodiatis pr&#230;cepta mea, et faciatis ea: etiamsi abducti fueritis ad extrema c&#230;li, inde congregabo vos, et reducam in locum quem elegi ut habitaret nomen meum ibi.</P>
<P><a name="010">10</A>&nbsp;Et ipsi servi tui, et populus tuus, quos redemisti in fortitudine tua magna, et in manu tua valida.</P>
<P><a name="011">11</A>&nbsp;Obsecro, Domine, sit auris tua attendens ad orationem servi tui, et ad orationem servorum tuorum, qui volunt timere nomen tuum: et dirige servum tuum hodie, et da ei misericordiam ante virum hunc. Ego enim eram pincerna regis.</P>
<P><HR>
<CENTER>
<A HREF="neh002">Next: Nehemiah Chapter 2</A></CENTER>
</BODY>
</HTML>
