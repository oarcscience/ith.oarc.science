<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Joshua: Joshua Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jos001">Polyglot</A>&nbsp;
<A HREF="../kjv/jos001">KJV</A>&nbsp;
<A HREF="../sep/jsb001">Sep:JsB</A>&nbsp;
<A HREF="../tan/jos001">Tan</A>&nbsp;

<BR>
<BR><A HREF="jos">Joshua Index</A><BR>
&nbsp;
<A HREF="deu034">Previous</A>&nbsp;
<A HREF="jos002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Joshua Chapter 1</H3><P><a name="001">1</A>&nbsp;Et factum est post mortem Moysi servi Domini, ut loqueretur Dominus ad Josue filium Nun, ministrum Moysi, et diceret ei:</P>
<P><a name="002">2</A>&nbsp;Moyses servus meus mortuus est: surge, et transi Jordanem istum tu, et omnis populus tecum, in terram quam ego dabo filiis Isra&#235;l.</P>
<P><a name="003">3</A>&nbsp;Omnem locum, quem calcaverit vestigium pedis vestri, vobis tradam, sicut locutus sum Moysi.</P>
<P><a name="004">4</A>&nbsp;A deserto et Libano usque ad fluvium magnum Euphraten, omnis terra Heth&#230;orum usque ad mare magnum contra solis occasum erit terminus vester.</P>
<P><a name="005">5</A>&nbsp;Nullus poterit vobis resistere cunctis diebus vit&#230; tu&#230;: sicut fui cum Moyse, ita ero tecum: non dimittam, nec derelinquam te.</P>
<P><a name="006">6</A>&nbsp;Confortare, et esto robustus: tu enim sorte divides populo huic terram, pro qua juravi patribus suis, ut traderem eam illis.</P>
<P><a name="007">7</A>&nbsp;Confortare igitur, et esto robustus valde, ut custodias, et facias omnem legem, quam pr&#230;cepit tibi Moyses servus meus: ne declines ab ea ad dexteram vel ad sinistram, ut intelligas cuncta qu&#230; agis.</P>
<P><a name="008">8</A>&nbsp;Non recedat volumen legis hujus ab ore tuo: sed meditaberis in eo diebus ac noctibus, ut custodias et facias omnia qu&#230; scripta sunt in eo: tunc diriges viam tuam, et intelliges eam.</P>
<P><a name="009">9</A>&nbsp;Ecce pr&#230;cipio tibi: confortare, et esto robustus. Noli metuere, et noli timere: quoniam tecum est Dominus Deus tuus in omnibus ad qu&#230;cumque perrexeris.<BR>
</P>
<P><a name="010">10</A>&nbsp;Pr&#230;cepitque Josue principibus populi, dicens: Transite per medium castrorum, et imperate populo, ac dicite:</P>
<P><a name="011">11</A>&nbsp;Pr&#230;parate vobis cibaria: quoniam post diem tertium transibitis Jordanem, et intrabitis ad possidendam terram quam Dominus Deus vester daturus est vobis.</P>
<P><a name="012">12</A>&nbsp;Rubenitis quoque et Gaditis, et dimidi&#230; tribui Manasse, ait:</P>
<P><a name="013">13</A>&nbsp;Mementote sermonis, quem pr&#230;cepit vobis Moyses famulus Domini, dicens: Dominus Deus vester dedit vobis requiem, et omnem terram.</P>
<P><a name="014">14</A>&nbsp;Uxores vestr&#230;, et filii, ac jumenta manebunt in terra, quam tradidit vobis Moyses trans Jordanem: vos autem transite armati ante fratres vestros, omnes fortes manu, et pugnate pro eis,</P>
<P><a name="015">15</A>&nbsp;donec det Dominus requiem fratribus vestris sicut et vobis dedit, et possideant ipsi quoque terram quam Dominus Deus vester daturus est eis: et sic revertimini in terram possessionis vestr&#230;, et habitabitis in ea, quam vobis dedit Moyses famulus Domini trans Jordanem contra solis ortum.<BR>
</P>
<P><a name="016">16</A>&nbsp;Responderuntque ad Josue, atque dixerunt: Omnia qu&#230; pr&#230;cepisti nobis, faciemus: et quocumque miseris, ibimus.</P>
<P><a name="017">17</A>&nbsp;Sicut obedivimus in cunctis Moysi, ita obediemus et tibi: tantum sit Dominus Deus tuus tecum, sicut fuit cum Moyse.</P>
<P><a name="018">18</A>&nbsp;Qui contradixerit ori tuo, et non obedierit cunctis sermonibus, quos pr&#230;ceperis ei, moriatur. Tu tantum confortare, et viriliter age.</P>
<P><HR>
<CENTER>
<A HREF="jos002">Next: Joshua Chapter 2</A></CENTER>
</BODY>
</HTML>
