<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/act009">Polyglot</A>&nbsp;
<A HREF="../gnt/act009">GNT</A>&nbsp;
<A HREF="../kjv/act009">KJV</A>&nbsp;

<BR>
<BR><A HREF="act">Acts Index</A><BR>
&nbsp;
<A HREF="act008">Previous</A>&nbsp;
<A HREF="act010">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 9</H3><P><a name="001">1</A>&nbsp;Saulus autem adhuc spirans minarum et c&#230;dis in discipulos Domini, accessit ad principem sacerdotum,</P>
<P><a name="002">2</A>&nbsp;et petiit ab eo epistolas in Damascum ad synagogas: ut si quos invenisset hujus vi&#230; viros ac mulieres, vinctos perduceret in Jerusalem.<BR>
</P>
<P><a name="003">3</A>&nbsp;Et cum iter faceret, contigit ut appropinquaret Damasco: et subito circumfulsit eum lux de c&#230;lo.</P>
<P><a name="004">4</A>&nbsp;Et cadens in terram audivit vocem dicentem sibi: Saule, Saule, quid me persequeris?</P>
<P><a name="005">5</A>&nbsp;Qui dixit: Quis es, domine? Et ille: Ego sum Jesus, quem tu persequeris: durum est tibi contra stimulum calcitrare.</P>
<P><a name="006">6</A>&nbsp;Et tremens ac stupens dixit: Domine, quid me vis facere?</P>
<P><a name="007">7</A>&nbsp;Et Dominus ad eum: Surge, et ingredere civitatem, et ibi dicetur tibi quid te oporteat facere. Viri autem illi qui comitabantur cum eo, stabant stupefacti, audientes quidem vocem, neminem autem videntes.</P>
<P><a name="008">8</A>&nbsp;Surrexit autem Saulus de terra, apertisque oculis nihil videbat. Ad manus autem illum trahentes, introduxerunt Damascum.</P>
<P><a name="009">9</A>&nbsp;Et erat ibi tribus diebus non videns, et non manducavit, neque bibit.<BR>
</P>
<P><a name="010">10</A>&nbsp;Erat autem quidam discipulus Damasci, nomine Ananias: et dixit ad illum in visu Dominus: Anania. At ille ait: Ecce ego, Domine.</P>
<P><a name="011">11</A>&nbsp;Et Dominus ad eum: Surge, et vade in vicum qui vocatur Rectus: et qu&#230;re in domo Jud&#230; Saulum nomine Tarsensem: ecce enim orat.</P>
<P><a name="012">12</A>&nbsp;(Et vidit virum Ananiam nomine, intro&#235;untem, et imponentem sibi manus ut visum recipiat.)</P>
<P><a name="013">13</A>&nbsp;Respondit autem Ananias: Domine, audivi a multis de viro hoc, quanta mala fecerit sanctis tuis in Jerusalem:</P>
<P><a name="014">14</A>&nbsp;et hic habet potestatem a principibus sacerdotum alligandi omnes qui invocant nomen tuum.</P>
<P><a name="015">15</A>&nbsp;Dixit autem ad eum Dominus: Vade, quoniam vas electionis est mihi iste, ut portet nomen meum coram gentibus, et regibus, et filiis Isra&#235;l.</P>
<P><a name="016">16</A>&nbsp;Ego enim ostendam illi quanta oporteat eum pro nomine meo pati.<BR>
</P>
<P><a name="017">17</A>&nbsp;Et abiit Ananias, et introivit in domum: et imponens ei manus, dixit: Saule frater, Dominus misit me Jesus, qui apparuit tibi in via qua veniebas, ut videas, et implearis Spiritu Sancto.</P>
<P><a name="018">18</A>&nbsp;Et confestim ceciderunt ab oculis ejus tamquam squam&#230;, et visum recepit: et surgens baptizatus est.</P>
<P><a name="019">19</A>&nbsp;Et cum accepisset cibum, confortatus est.<BR>
 Fuit autem cum discipulis qui erant Damasci per dies aliquot.</P>
<P><a name="020">20</A>&nbsp;Et continuo in synagogis pr&#230;dicabat Jesum, quoniam hic est Filius Dei.</P>
<P><a name="021">21</A>&nbsp;Stupebant autem omnes qui audiebant, et dicebant: Nonne hic est qui expugnabat in Jerusalem eos qui invocabant nomen istud: et huc ad hoc venit, ut vinctos illos duceret ad principes sacerdotum?</P>
<P><a name="022">22</A>&nbsp;Saulus autem multo magis convalescebat, et confundebat Jud&#230;os qui habitabant Damasci, affirmans quoniam hic est Christus.</P>
<P><a name="023">23</A>&nbsp;Cum autem implerentur dies multi, consilium fecerunt in unum Jud&#230;i ut eum interficerent.</P>
<P><a name="024">24</A>&nbsp;Not&#230; autem fact&#230; sunt Saulo insidi&#230; eorum. Custodiebant autem et portas die ac nocte, ut eum interficerent.</P>
<P><a name="025">25</A>&nbsp;Accipientes autem eum discipuli nocte, per murum dimiserunt eum, submittentes in sporta.<BR>
</P>
<P><a name="026">26</A>&nbsp;Cum autem venisset in Jerusalem, tentabat se jungere discipulis, et omnes timebant eum, non credentes quod esset discipulus.</P>
<P><a name="027">27</A>&nbsp;Barnabas autem apprehensum illum duxit ad Apostolos: et narravit illis quomodo in via vidisset Dominum, et quia locutus est ei, et quomodo in Damasco fiducialiter egerit in nomine Jesu.</P>
<P><a name="028">28</A>&nbsp;Et erat cum illis intrans et exiens in Jerusalem, et fiducialiter agens in nomine Domini.</P>
<P><a name="029">29</A>&nbsp;Loquebatur quoque gentibus, et disputabat cum Gr&#230;cis: illi autem qu&#230;rebant occidere eum.<BR>
</P>
<P><a name="030">30</A>&nbsp;Quod cum cognovissent fratres, deduxerunt eum C&#230;saream, et dimiserunt Tarsum.</P>
<P><a name="031">31</A>&nbsp;Ecclesia quidem per totam Jud&#230;am, et Galil&#230;am, et Samariam habebat pacem, et &#230;dificabatur ambulans in timore Domini, et consolatione Sancti Spiritus replebatur.<BR>
</P>
<P><a name="032">32</A>&nbsp;Factum est autem, ut Petrus dum pertransiret universos, deveniret ad sanctos qui habitabant Lydd&#230;.</P>
<P><a name="033">33</A>&nbsp;Invenit autem ibi hominem quemdam, nomine &#198;neam, ab annis octo jacentem in grabato, qui erat paralyticus.</P>
<P><a name="034">34</A>&nbsp;Et ait illi Petrus: &#198;nea, sanat te Dominus Jesus Christus: surge, et sterne tibi. Et continuo surrexit.</P>
<P><a name="035">35</A>&nbsp;Et viderunt eum omnes qui habitabant Lydd&#230; et Saron&#230;: qui conversi sunt ad Dominum.<BR>
</P>
<P><a name="036">36</A>&nbsp;In Joppe autem fuit qu&#230;dam discipula, nomine Tabitha, qu&#230; interpretata dicitur Dorcas. H&#230;c erat plena operibus bonis et eleemosynis quas faciebat.</P>
<P><a name="037">37</A>&nbsp;Factum est autem in diebus illis ut infirmata moreretur. Quam cum lavissent, posuerunt eam in c&#156;naculo.</P>
<P><a name="038">38</A>&nbsp;Cum autem prope esset Lydda ad Joppen, discipuli, audientes quia Petrus esset in ea, miserunt duos viros ad eum, rogantes: Ne pigriteris venire ad nos.</P>
<P><a name="039">39</A>&nbsp;Exsurgens autem Petrus, venit cum illis. Et cum advenisset, duxerunt illum in c&#156;naculum: et circumsteterunt illum omnes vidu&#230; flentes, et ostendentes ei tunicas et vestes quas faciebat illis Dorcas.</P>
<P><a name="040">40</A>&nbsp;Ejectis autem omnibus foras, Petrus ponens genua oravit: et conversus ad corpus, dixit: Tabitha, surge. At illa aperuit oculos suos: et viso Petro, resedit.</P>
<P><a name="041">41</A>&nbsp;Dans autem illi manum, erexit eam. Et cum vocasset sanctos et viduas, assignavit eam vivam.</P>
<P><a name="042">42</A>&nbsp;Notum autem factum est per universam Joppen: et crediderunt multi in Domino.</P>
<P><a name="043">43</A>&nbsp;Factum est autem ut dies multos moraretur in Joppe, apud Simonem quemdam coriarium.</P>
<P><HR>
<CENTER>
<A HREF="act010">Next: Acts Chapter 10</A></CENTER>
</BODY>
</HTML>
