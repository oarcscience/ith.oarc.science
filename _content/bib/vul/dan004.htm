<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Daniel: Daniel Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/dan004">Polyglot</A>&nbsp;
<A HREF="../kjv/dan004">KJV</A>&nbsp;
<A HREF="../sep/dan004">Sep:Dan</A>&nbsp;
<A HREF="../sep/dat004">Sep:DaT</A>&nbsp;
<A HREF="../tan/dan004">Tan</A>&nbsp;

<BR>
<BR><A HREF="dan">Daniel Index</A><BR>
&nbsp;
<A HREF="dan003">Previous</A>&nbsp;
<A HREF="dan005">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Daniel Chapter 4</H3><P><a name="001">1</A>&nbsp;Ego Nabuchodonosor quietus eram in domo mea, et florens in palatio meo:</P>
<P><a name="002">2</A>&nbsp;somnium vidi, quod perterruit me: et cogitationes me&#230; in strato meo, et visiones capitis mei conturbaverunt me.</P>
<P><a name="003">3</A>&nbsp;Et per me propositum est decretum ut introducerentur in conspectu meo cuncti sapientes Babylonis, et ut solutionem somnii indicarent mihi.</P>
<P><a name="004">4</A>&nbsp;Tunc ingrediebantur arioli, magi, Chald&#230;i, et aruspices, et somnium narravi in conspectu eorum: et solutionem ejus non indicaverunt mihi,</P>
<P><a name="005">5</A>&nbsp;donec collega ingressus est in conspectu meo Daniel, cui nomen Baltassar secundum nomen dei mei, qui habet spiritum deorum sanctorum in semetipso: et somnium coram ipso locutus sum.</P>
<P><a name="006">6</A>&nbsp;Baltassar, princeps ariolorum, quoniam ego scio quod spiritum sanctorum deorum habeas in te, et omne sacramentum non est impossibile tibi: visiones somniorum meorum, quas vidi, et solutionem earum narra.</P>
<P><a name="007">7</A>&nbsp;Visio capitis mei in cubili meo: videbam, et ecce arbor in medio terr&#230;, et altitudo ejus nimia.</P>
<P><a name="008">8</A>&nbsp;Magna arbor, et fortis, et proceritas ejus contingens c&#230;lum: aspectus illius erat usque ad terminos univers&#230; terr&#230;.</P>
<P><a name="009">9</A>&nbsp;Folia ejus pulcherrima, et fructus ejus nimius: et esca universorum in ea. Subter eam habitabant animalia et besti&#230;, et in ramis ejus conversabantur volucres c&#230;li: et ex ea vescebatur omnis caro.</P>
<P><a name="010">10</A>&nbsp;Videbam in visione capitis mei super stratum meum, et ecce vigil, et sanctus, de c&#230;lo descendit.</P>
<P><a name="011">11</A>&nbsp;Clamavit fortiter, et sic ait: Succidite arborem, et pr&#230;cidite ramos ejus: excutite folia ejus, et dispergite fructus ejus: fugiant besti&#230;, qu&#230; subter eam sunt, et volucres de ramis ejus.</P>
<P><a name="012">12</A>&nbsp;Verumtamen germen radicum ejus in terra sinite, et alligetur vinculo ferreo et &#230;reo in herbis qu&#230; foris sunt, et rore c&#230;li tingatur, et cum feris pars ejus in herba terr&#230;.</P>
<P><a name="013">13</A>&nbsp;Cor ejus ab humano commutetur, et cor fer&#230; detur ei: et septem tempora mutentur super eum.</P>
<P><a name="014">14</A>&nbsp;In sententia vigilum decretum est, et sermo sanctorum, et petitio: donec cognoscant viventes quoniam dominatur Excelsus in regno hominum, et cuicumque voluerit, dabit illud, et humillimum hominem constituet super eum.</P>
<P><a name="015">15</A>&nbsp;Hoc somnium vidi ego Nabuchodonosor rex: tu ergo Baltassar interpretationem narra festinus, quia omnes sapientes regni mei non queunt solutionem edicere mihi: tu autem potes, quia spiritus deorum sanctorum in te est.</P>
<P><a name="016">16</A>&nbsp;Tunc Daniel, cujus nomen Baltassar, c&#156;pit intra semetipsum tacitus cogitare quasi una hora: et cogitationes ejus conturbabant eum. Respondens autem rex, ait: Baltassar, somnium et interpretatio ejus non conturbent te. Respondit Baltassar, et dixit: Domine mi, somnium his, qui te oderunt, et interpretatio ejus hostibus tuis sit.</P>
<P><a name="017">17</A>&nbsp;Arborem, quam vidisti sublimem atque robustam, cujus altitudo pertingit ad c&#230;lum, et aspectus illius in omnem terram;</P>
<P><a name="018">18</A>&nbsp;et rami ejus pulcherrimi, et fructus ejus nimius, et esca omnium in ea, subter eam habitantes besti&#230; agri, et in ramis ejus commorantes aves c&#230;li:</P>
<P><a name="019">19</A>&nbsp;tu es rex, qui magnificatus es, et invaluisti: et magnitudo tua crevit, et pervenit usque ad c&#230;lum, et potestas tua in terminos univers&#230; terr&#230;.</P>
<P><a name="020">20</A>&nbsp;Quod autem vidit rex vigilem, et sanctum descendere de c&#230;lo, et dicere: Succidite arborem, et dissipate illam, attamen germen radicum ejus in terra dimittite, et vinciatur ferro et &#230;re in herbis foris, et rore c&#230;li conspergatur, et cum feris sit pabulum ejus, donec septem tempora mutentur super eum:</P>
<P><a name="021">21</A>&nbsp;h&#230;c est interpretatio sententi&#230; Altissimi, qu&#230; pervenit super dominum meum regem,</P>
<P><a name="022">22</A>&nbsp;Ejicient te ab hominibus, et cum bestiis ferisque erit habitatio tua, et f&#156;num ut bos comedes, et rore c&#230;li infunderis: septem quoque tempora mutabuntur super te, donec scias quod dominetur Excelsus super regnum hominum, et cuicumque voluerit, det illud.</P>
<P><a name="023">23</A>&nbsp;Quod autem pr&#230;cepit ut relinqueretur germen radicum ejus, id est arboris: regnum tuum tibi manebit postquam cognoveris potestatem esse c&#230;lestem.</P>
<P><a name="024">24</A>&nbsp;Quam ob rem, rex, consilium meum placeat tibi, et peccata tua eleemosynis redime, et iniquitates tuas misericordiis pauperum: forsitan ignoscet delictis tuis.<BR>
</P>
<P><a name="025">25</A>&nbsp;Omnia h&#230;c venerunt super Nabuchodonosor regem.</P>
<P><a name="026">26</A>&nbsp;Post finem mensium duodecim, in aula Babylonis deambulabat.</P>
<P><a name="027">27</A>&nbsp;Responditque rex, et ait: Nonne h&#230;c est Babylon magna, quam ego &#230;dificavi in domum regni, in robore fortitudinis me&#230;, et in gloria decoris mei?</P>
<P><a name="028">28</A>&nbsp;Cumque sermo adhuc esset in ore regis, vox de c&#230;lo ruit: Tibi dicitur, Nabuchodonosor rex: Regnum tuum transibit a te,</P>
<P><a name="029">29</A>&nbsp;et ab hominibus ejicient te, et cum bestiis et feris erit habitatio tua: f&#156;num quasi bos comedes, et septem tempora mutabuntur super te, donec scias quod dominetur Excelsus in regno hominum, et cuicumque voluerit, det illud.</P>
<P><a name="030">30</A>&nbsp;Eadem hora sermo completus est super Nabuchodonosor, et ex hominibus abjectus est, et f&#156;num ut bos comedit, et rore c&#230;li corpus ejus infectum est, donec capilli ejus in similitudinem aquilarum crescerent, et ungues ejus quasi avium.<BR>
</P>
<P><a name="031">31</A>&nbsp;Igitur post finem dierum, ego Nabuchodonosor oculos meos ad c&#230;lum levavi, et sensus meus redditus est mihi: et Altissimo benedixi, et viventem in sempiternum laudavi et glorificavi: quia potestas ejus potestas sempiterna, et regnum ejus in generationem et generationem.</P>
<P><a name="032">32</A>&nbsp;Et omnes habitatores terr&#230; apud eum in nihilum reputati sunt: juxta voluntatem enim suam facit tam in virtutibus c&#230;li quam in habitatoribus terr&#230;: et non est qui resistat manui ejus, et dicat ei: Quare fecisti?</P>
<P><a name="033">33</A>&nbsp;In ipso tempore sensus meus reversus est ad me, et ad honorem regni mei, decoremque perveni: et figura mea reversa est ad me, et optimates mei et magistratus mei requisierunt me, et in regno meo restitutus sum: et magnificentia amplior addita est mihi.</P>
<P><a name="034">34</A>&nbsp;Nunc igitur, ego Nabuchodonosor laudo, et magnifico, et glorifico regem c&#230;li: quia omnia opera ejus vera, et vi&#230; ejus judicia, et gradientes in superbia potest humiliare.</P>
<P><HR>
<CENTER>
<A HREF="dan005">Next: Daniel Chapter 5</A></CENTER>
</BODY>
</HTML>
