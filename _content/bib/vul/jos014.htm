<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Joshua: Joshua Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jos014">Polyglot</A>&nbsp;
<A HREF="../kjv/jos014">KJV</A>&nbsp;
<A HREF="../sep/jsb014">Sep:JsB</A>&nbsp;
<A HREF="../tan/jos014">Tan</A>&nbsp;

<BR>
<BR><A HREF="jos">Joshua Index</A><BR>
&nbsp;
<A HREF="jos013">Previous</A>&nbsp;
<A HREF="jos015">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Joshua Chapter 14</H3><P><a name="001">1</A>&nbsp;Hoc est quod possederunt filii Isra&#235;l in terra Chanaan, quam dederunt eis Eleazar sacerdos, et Josue filius Nun, et principes familiarum per tribus Isra&#235;l:</P>
<P><a name="002">2</A>&nbsp;sorte omnia dividentes, sicut pr&#230;ceperat Dominus in manu Moysi, novem tribubus, et dimidi&#230; tribui.</P>
<P><a name="003">3</A>&nbsp;Duabus enim tribubus, et dimidi&#230;, dederat Moyses trans Jordanem possessionem: absque Levitis, qui nihil terr&#230; acceperunt inter fratres suos:</P>
<P><a name="004">4</A>&nbsp;sed in eorum successerunt locum filii Joseph in duas divisi tribus, Manasse et Ephraim: nec acceperunt Levit&#230; aliam in terra partem, nisi urbes ad habitandum, et suburbana earum ad alenda jumenta et pecora sua.</P>
<P><a name="005">5</A>&nbsp;Sicut pr&#230;ceperat Dominus Moysi, ita fecerunt filii Isra&#235;l, et diviserunt terram.<BR>
</P>
<P><a name="006">6</A>&nbsp;Accesserunt itaque filii Juda ad Josue in Galgala, locutusque est ad eum Caleb filius Jephone Cenez&#230;us: Nosti quid locutus sit Dominus ad Moysen hominem Dei de me et te in Cadesbarne.</P>
<P><a name="007">7</A>&nbsp;Quadraginta annorum eram quando misit me Moyses famulus Domini de Cadesbarne, ut considerarem terram, nuntiavique ei quod mihi verum videbatur.</P>
<P><a name="008">8</A>&nbsp;Fratres autem mei, qui ascenderant mecum, dissolverunt cor populi: et nihilominus ego secutus sum Dominum Deum meum.</P>
<P><a name="009">9</A>&nbsp;Juravitque Moyses in die illo, dicens: Terra, quam calcavit pes tuus, erit possessio tua, et filiorum tuorum in &#230;ternum: quia secutus es Dominum Deum meum.</P>
<P><a name="010">10</A>&nbsp;Concessit ergo Dominus vitam mihi, sicut pollicitus est, usque in pr&#230;sentem diem. Quadraginta et quinque anni sunt, ex quo locutus est Dominus verbum istud ad Moysen, quando ambulabat Isra&#235;l per solitudinem: hodie octoginta quinque annorum sum,</P>
<P><a name="011">11</A>&nbsp;sic valens ut eo valebam tempore quando ad explorandum missus sum: illius in me temporis fortitudo usque hodie perseverat, tam ad bellandum quam ad gradiendum.</P>
<P><a name="012">12</A>&nbsp;Da ergo mihi montem istum, quem pollicitus est Dominus, te quoque audiente, in quo Enacim sunt, et urbes magn&#230; atque munit&#230;: si forte sit Dominus mecum, et potuero delere eos, sicut promisit mihi.</P>
<P><a name="013">13</A>&nbsp;Benedixitque ei Josue, et tradidit ei Hebron in possessionem:</P>
<P><a name="014">14</A>&nbsp;atque ex eo fuit Hebron Caleb filio Jephone Cenez&#230;o usque in pr&#230;sentem diem, quia secutus est Dominum Deum Isra&#235;l.</P>
<P><a name="015">15</A>&nbsp;Nomen Hebron ante vocabatur Cariath Arbe: Adam maximus ibi inter Enacim situs est: et terra cessavit a pr&#230;liis.</P>
<P><HR>
<CENTER>
<A HREF="jos015">Next: Joshua Chapter 15</A></CENTER>
</BODY>
</HTML>
