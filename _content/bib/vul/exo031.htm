<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 31</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo031">Polyglot</A>&nbsp;
<A HREF="../kjv/exo031">KJV</A>&nbsp;
<A HREF="../sep/exo031">Sep</A>&nbsp;
<A HREF="../tan/exo031">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo030">Previous</A>&nbsp;
<A HREF="exo032">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 31</H3><P><a name="001">1</A>&nbsp;Locutusque est Dominus ad Moysen, dicens:</P>
<P><a name="002">2</A>&nbsp;Ecce, vocavi ex nomine Beseleel filium Uri filii Hur de tribu Juda,</P>
<P><a name="003">3</A>&nbsp;et implevi spiritu Dei, sapientia, et intelligentia et scientia in omni opere,</P>
<P><a name="004">4</A>&nbsp;ad excogitandum quidquid fabrefieri potest ex auro, et argento, et &#230;re,</P>
<P><a name="005">5</A>&nbsp;marmore, et gemmis, et diversitate lignorum.</P>
<P><a name="006">6</A>&nbsp;Dedique ei socium Ooliab filium Achisamech de tribu Dan. Et in corde omnis eruditi posui sapientiam: ut faciant cuncta qu&#230; pr&#230;cepi tibi,</P>
<P><a name="007">7</A>&nbsp;tabernaculum f&#156;deris, et arcam testimonii, et propitiatorium, quod super eam est, et cuncta vasa tabernaculi,</P>
<P><a name="008">8</A>&nbsp;mensamque et vasa ejus, candelabrum purissimum cum vasis suis, et altaris thymiamatis,</P>
<P><a name="009">9</A>&nbsp;et holocausti, et omnia vasa eorum, labrum cum basi sua,</P>
<P><a name="010">10</A>&nbsp;vestes sanctas in ministerio Aaron sacerdoti, et filiis ejus, ut fungantur officio suo in sacris:</P>
<P><a name="011">11</A>&nbsp;oleum unctionis, et thymiama aromatum in sanctuario, omnia qu&#230; pr&#230;cepi tibi, facient.<BR>
</P>
<P><a name="012">12</A>&nbsp;Et locutus est Dominus ad Moysen, dicens:</P>
<P><a name="013">13</A>&nbsp;Loquere filiis Isra&#235;l, et dices ad eos: Videte ut sabbatum meum custodiatis: quia signum est inter me et vos in generationibus vestris: ut sciatis quia ego Dominus, qui sanctifico vos.</P>
<P><a name="014">14</A>&nbsp;Custodite sabbatum meum, sanctum est enim vobis: qui polluerit illud, morte morietur; qui fecerit in eo opus, peribit anima illius de medio populi sui.</P>
<P><a name="015">15</A>&nbsp;Sex diebus facietis opus: in die septimo sabbatum est, requies sancta Domino; omnis qui fecerit opus in hac die, morietur.</P>
<P><a name="016">16</A>&nbsp;Custodiant filii Isra&#235;l sabbatum, et celebrent illud in generationibus suis. Pactum est sempiternum</P>
<P><a name="017">17</A>&nbsp;inter me et filios Isra&#235;l, signumque perpetuum; sex enim diebus fecit Dominus c&#230;lum et terram, et in septimo ab opere cessavit.</P>
<P><a name="018">18</A>&nbsp;Deditque Dominus Moysi, completis hujuscemodi sermonibus in monte Sinai, duas tabulas testimonii lapideas, scriptas digito Dei.</P>
<P><HR>
<CENTER>
<A HREF="exo032">Next: Exodus Chapter 32</A></CENTER>
</BODY>
</HTML>
