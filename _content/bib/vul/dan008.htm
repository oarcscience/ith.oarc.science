<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Daniel: Daniel Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/dan008.htm">Polyglot</A>&nbsp;
<A HREF="../kjv/dan008.htm">KJV</A>&nbsp;
<A HREF="../sep/dan008.htm">Sep:Dan</A>&nbsp;
<A HREF="../sep/dat008.htm">Sep:DaT</A>&nbsp;
<A HREF="../tan/dan008.htm">Tan</A>&nbsp;

<BR>
<BR><A HREF="dan.htm">Daniel Index</A><BR>
&nbsp;
<A HREF="dan007.htm">Previous</A>&nbsp;
<A HREF="dan009.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Daniel Chapter 8</H3><P><a name="001">1</A>&nbsp;Anno tertio regni Baltassar regis, visio apparuit mihi. Ego Daniel, post id quod videram in principio,</P>
<P><a name="002">2</A>&nbsp;vidi in visione mea, cum essem in Susis castro, quod est in &#198;lam regione: vidi autem in visione esse me super portam Ulai.</P>
<P><a name="003">3</A>&nbsp;Et levavi oculus meos, et vidi: et ecce aries unus stabat ante paludem, habens cornua excelsa, et unum excelsius altero atque succrescens. Postea</P>
<P><a name="004">4</A>&nbsp;vidi arietem cornibus ventilantem contra occidentem, et contra aquilonem, et contra meridiem, et omnes besti&#230; non poterant resistere ei, neque liberari de manu ejus: fecitque secundum voluntatem suam, et magnificatus est.</P>
<P><a name="005">5</A>&nbsp;Et ego intelligebam: ecce autem hircus caprarum veniebat ab occidente super faciem totius terr&#230;, et non tangebat terram: porro hircus habebat cornu insigne inter oculos suos.</P>
<P><a name="006">6</A>&nbsp;Et venit usque ad arietem illum cornutum, quem videram stantem ante portam, et cucurrit ad eum in impetu fortitudinis su&#230;.</P>
<P><a name="007">7</A>&nbsp;Cumque appropinquasset prope arietem, efferatus est in eum, et percussit arietem: et comminuit duo cornua ejus, et non poterat aries resistere ei: cumque eum misisset in terram, conculcavit, et nemo quibat liberare arietem de manu ejus.</P>
<P><a name="008">8</A>&nbsp;Hircus autem caprarum magnus factus est nimis: cumque crevisset, fractum est cornu magnum, et orta sunt quatuor cornua subter illud per quatuor ventos c&#230;li.</P>
<P><a name="009">9</A>&nbsp;De uno autem ex eis egressum est cornu unum modicum: et factum est grande contra meridiem, et contra orientem, et contra fortitudinem.</P>
<P><a name="010">10</A>&nbsp;Et magnificatum est usque ad fortitudinem c&#230;li: et dejecit de fortitudine, et de stellis, et conculcavit eas.</P>
<P><a name="011">11</A>&nbsp;Et usque ad principem fortitudinis magnificatum est: et ab eo tulit juge sacrificium, et dejecit locum sanctificationis ejus.</P>
<P><a name="012">12</A>&nbsp;Robur autem datum est ei contra juge sacrificium propter peccata: et prosternetur veritas in terra, et faciet, et prosperabitur.</P>
<P><a name="013">13</A>&nbsp;Et audivi unum de sanctis loquentem: et dixit unus sanctus alteri nescio cui loquenti: Usquequo visio, et juge sacrificium, et peccatum desolationis qu&#230; facta est: et sanctuarium, et fortitudo conculcabitur?</P>
<P><a name="014">14</A>&nbsp;Et dixit ei: Usque ad vesperam et mane, dies duo millia trecenti: et mundabitur sanctuarium.<BR>
</P>
<P><a name="015">15</A>&nbsp;Factum est autem cum viderem ego Daniel visionem, et qu&#230;rerem intelligentiam: ecce stetit in conspectu meo quasi species viri.</P>
<P><a name="016">16</A>&nbsp;Et audivi vocem viri inter Ulai: et clamavit, et ait: Gabriel, fac intelligere istam visionem.</P>
<P><a name="017">17</A>&nbsp;Et venit, et stetit juxta ubi ego stabam: cumque venisset, pavens corrui in faciem meam: et ait ad me: Intellige, fili hominis, quoniam in tempore finis complebitur visio.</P>
<P><a name="018">18</A>&nbsp;Cumque loqueretur ad me, collapsus sum pronus in terram: et tetigit me, et statuit me in gradu meo,</P>
<P><a name="019">19</A>&nbsp;dixitque mihi: Ego ostendam tibi qu&#230; futura sunt in novissimo maledictionis: quoniam habet tempus finem suum.</P>
<P><a name="020">20</A>&nbsp;Aries, quem vidisti habere cornua, rex Medorum est atque Persarum.</P>
<P><a name="021">21</A>&nbsp;Porro hircus caprarum, rex Gr&#230;corum est; et cornu grande, quod erat inter oculos ejus, ipse est rex primus.</P>
<P><a name="022">22</A>&nbsp;Quod autem fracto illo surrexerunt quatuor pro eo: quatuor reges de gente ejus consurgent, sed non in fortitudine ejus.</P>
<P><a name="023">23</A>&nbsp;Et post regnum eorum, cum creverint iniquitates, consurget rex impudens facie, et intelligens propositiones;</P>
<P><a name="024">24</A>&nbsp;et roborabitur fortitudo ejus, sed non in viribus suis: et supra quam credi potest, universa vastabit, et prosperabitur, et faciet. Et interficiet robustos, et populum sanctorum</P>
<P><a name="025">25</A>&nbsp;secundum voluntatem suam, et dirigetur dolus in manu ejus: et cor suum magnificabit, et in copia rerum omnium occidet plurimos: et contra principem principum consurget, et sine manu conteretur.</P>
<P><a name="026">26</A>&nbsp;Et visio vespere et mane, qu&#230; dicta est, vera est: tu ergo visionem signa, quia post multos dies erit.</P>
<P><a name="027">27</A>&nbsp;Et ego Daniel langui, et &#230;grotavi per dies: cumque surrexissem, faciebam opera regis, et stupebam ad visionem, et non erat qui interpretaretur.</P>
<P><HR>
<CENTER>
<A HREF="dan009.htm">Next: Daniel Chapter 9</A></CENTER>
</BODY>
</HTML>
