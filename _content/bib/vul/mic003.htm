<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Micah: Micah Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mic003">Polyglot</A>&nbsp;
<A HREF="../kjv/mic003">KJV</A>&nbsp;
<A HREF="../sep/mic003">Sep</A>&nbsp;
<A HREF="../tan/mic003">Tan</A>&nbsp;

<BR>
<BR><A HREF="mic">Micah Index</A><BR>
&nbsp;
<A HREF="mic002">Previous</A>&nbsp;
<A HREF="mic004">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Micah Chapter 3</H3><P><a name="001">1</A>&nbsp;[Et dixi: Audite, princeps Jacob,<BR> et duces domus Isra&#235;l:<BR> numquid non vestrum est scire judicium,<BR></P>
<P><a name="002">2</A>&nbsp;qui odio habetis bonum, et diligitis malum;<BR> qui violenter tollitis pelles eorum desuper eis,<BR> et carnem eorum desuper ossibus eorum;<BR></P>
<P><a name="003">3</A>&nbsp;qui comederunt carnem populi mei,<BR> et pellem eorum desuper excoriaverunt,<BR> et ossa eorum confregerunt,<BR> et conciderunt sicut in lebete,<BR> et quasi carnem in medio oll&#230;?<BR></P>
<P><a name="004">4</A>&nbsp;Tunc clamabunt ad Dominum, et non exaudiet eos,<BR> et abscondet faciem suam ab eis in tempore illo,<BR> sicut nequiter egerunt in adinventionibus suis.<BR></P>
<P><a name="005">5</A>&nbsp;H&#230;c dicit Dominus super prophetas,<BR> qui seducunt populum meum:<BR> qui mordent dentibus suis,<BR> et pr&#230;dicant pacem;<BR> et si quis non dederit in ore eorum quippiam,<BR> sanctificant super eum pr&#230;lium.<BR></P>
<P><a name="006">6</A>&nbsp;Propterea nox vobis pro visione erit,<BR> et tenebr&#230; vobis pro divinatione;<BR> et occumbet sol super prophetas,<BR> et obtenebrabitur super eos dies.<BR></P>
<P><a name="007">7</A>&nbsp;Et confundentur qui vident visiones,<BR> et confundentur divini;<BR> et operient omnes vultos suos,<BR> quia non est responsum Dei.<BR></P>
<P><a name="008">8</A>&nbsp;Verumtamen ego repletus sum fortitudine spiritus Domini,<BR> judicio, et virtute,<BR> ut annuntiem Jacob scelus suum,<BR> et Isra&#235;l peccatum suum.<BR></P>
<P><a name="009">9</A>&nbsp;Audite hoc, principes domus Jacob,<BR> et judices domus Isra&#235;l,<BR> qui abominamini judicium,<BR> et omnia recta pervertitis:<BR></P>
<P><a name="010">10</A>&nbsp;qui &#230;dificatis Sion in sanguinibus,<BR> et Jerusalem in iniquitate.<BR></P>
<P><a name="011">11</A>&nbsp;Principes ejus in muneribus judicabant,<BR> et sacerdotes ejus in mercede docebant,<BR> et prophet&#230; ejus in pecunia divinabant:<BR> et super Dominum requiescebant, dicentes:<BR> Numquid non Dominus in medio nostrum?<BR> non venient super nos mala.<BR></P>
<P><a name="012">12</A>&nbsp;Propter hoc, causa vestri, Sion quasi ager arabitur,<BR> et Jerusalem quasi acervus lapidum erit,<BR> et mons templi in excelsa silvarum.]</P>
<P><HR>
<CENTER>
<A HREF="mic004">Next: Micah Chapter 4</A></CENTER>
</BODY>
</HTML>
