<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Macabees: 1 Macabees Chapter 16</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ma1016">Polyglot</A>&nbsp;
<A HREF="../apo/ma1016">Apo</A>&nbsp;
<A HREF="../sep/ma1016">Sep</A>&nbsp;

<BR>
<BR><A HREF="ma1">1 Macabees Index</A><BR>
&nbsp;
<A HREF="ma1015">Previous</A>&nbsp;
<A HREF="ma2001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Macabees Chapter 16</H3><P><a name="001">1</A>&nbsp;Et ascendit Joannes de Gazaris, et nuntiavit Simoni patri suo qu&#230; fecit Cendeb&#230;us in populo ipsorum.</P>
<P><a name="002">2</A>&nbsp;Et vocavit Simon duos filios seniores, Judam et Joannem, et ait illis: Ego, et fratres mei, et domus patris mei expugnavimus hostes Isra&#235;l ab adolescentia usque in hunc diem: et prosperatum est in manibus nostris liberare Isra&#235;l aliquoties.</P>
<P><a name="003">3</A>&nbsp;Nunc autem senui: sed estote loco meo, et fratres mei, et egressi pugnate pro gente nostra: auxilium vero de c&#230;lo vobiscum sit.</P>
<P><a name="004">4</A>&nbsp;Et elegit de regione viginti millia virorum belligeratorum, et equites: et profecti sunt ad Cendeb&#230;um, et dormierunt in Modin.</P>
<P><a name="005">5</A>&nbsp;Et surrexerunt mane, et abierunt in campum: et ecce exercitus copiosus in obviam illis peditum et equitum: et fluvius torrens erat inter medium ipsorum.</P>
<P><a name="006">6</A>&nbsp;Et admovit castra contra faciem eorum ipse et populus ejus, et vidit populum trepidantem ad transfretandum torrentem: et transfretavit primus, et viderunt eum viri, et transierunt post eum.</P>
<P><a name="007">7</A>&nbsp;Et divisit populum et equites in medio peditum: erat autem equitatus adversariorum copiosus nimis.</P>
<P><a name="008">8</A>&nbsp;Et exclamaverunt sacris tubis, et in fugam conversus est Cendeb&#230;us et castra ejus: et ceciderunt ex eis multi vulnerati: residui autem in munitionem fugerunt.</P>
<P><a name="009">9</A>&nbsp;Tunc vulneratus est Judas frater Joannis: Joannes autem insecutus est eos, donec venit Cedronem, quam &#230;dificavit:</P>
<P><a name="010">10</A>&nbsp;et fugerunt usque ad turres, qu&#230; erant in agris Azoti, et succendit eas igni. Et ceciderunt ex illis duo millia virorum, et reversus est in Jud&#230;am in pace.<BR>
</P>
<P><a name="011">11</A>&nbsp;Et Ptolem&#230;us filius Abobi constitutus erat dux in campo Jericho, et habebat argentum et aurum multum:</P>
<P><a name="012">12</A>&nbsp;erat enim gener summi sacerdotis.</P>
<P><a name="013">13</A>&nbsp;Et exaltatum est cor ejus, et volebat obtinere regionem, et cogitabat dolum adversus Simonem et filios ejus, ut tolleret eos.</P>
<P><a name="014">14</A>&nbsp;Simon autem, perambulans civitates qu&#230; erant in regione Jud&#230;&#230;, et sollicitudinem gerens earum, descendit in Jericho ipse, et Mathathias filius ejus, et Judas, anno centesimo septuagesimo septimo, mense undecimo: hic est mensis Sabath.</P>
<P><a name="015">15</A>&nbsp;Et suscepit eos filius Abobi in munitiunculam, qu&#230; vocatur Doch, cum dolo, quam &#230;dificavit: et fecit eis convivium magnum, et abscondit illic viros.</P>
<P><a name="016">16</A>&nbsp;Et cum inebriatus esset Simon et filii ejus, surrexit Ptolem&#230;us cum suis, et sumpserunt arma sua, et intraverunt in convivium: et occiderunt eum, et duos filios ejus, et quosdam pueros ejus:</P>
<P><a name="017">17</A>&nbsp;et fecit deceptionem magnam in Isra&#235;l, et reddidit mala pro bonis.</P>
<P><a name="018">18</A>&nbsp;Et scripsit h&#230;c Ptolem&#230;us, et misit regi ut mitteret ei exercitum in auxilium, et traderet ei regionem, et civitates eorum, et tributa.</P>
<P><a name="019">19</A>&nbsp;Et misit alios in Gazaram tollere Joannem: et tribunis misit epistolas, ut venirent ad se, et daret eis argentum, et aurum, et dona.</P>
<P><a name="020">20</A>&nbsp;Et alios misit occupare Jerusalem et montem templi.</P>
<P><a name="021">21</A>&nbsp;Et pr&#230;currens quidam, nuntiavit Joanni in Gazara quia periit pater ejus et fratres ejus, et quia misit te quoque interfici.</P>
<P><a name="022">22</A>&nbsp;Ut audivit autem, vehementer expavit: et comprehendit viros, qui venerant perdere eum, et occidit eos: cognovit enim quia qu&#230;rebant eum perdere.<BR>
</P>
<P><a name="023">23</A>&nbsp;Et cetera sermonum Joannis, et bellorum ejus, et bonarum virtutum, quibus fortiter gessit, et &#230;dificii murorum, quos exstruxit, et rerum gestarum ejus:</P>
<P><a name="024">24</A>&nbsp;ecce h&#230;c scripta sunt in libro dierum sacerdotii ejus, ex quo factus est princeps sacerdotum post patrem suum.</P>
<P></P>
<P><HR>
<CENTER>
<A HREF="ma2001">Next: 2 Macabees Chapter 1</A></CENTER>
</BODY>
</HTML>
