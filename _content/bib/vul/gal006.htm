<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Galatians: Galatians Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gal006">Polyglot</A>&nbsp;
<A HREF="../gnt/gal006">GNT</A>&nbsp;
<A HREF="../kjv/gal006">KJV</A>&nbsp;

<BR>
<BR><A HREF="gal">Galatians Index</A><BR>
&nbsp;
<A HREF="gal005">Previous</A>&nbsp;
<A HREF="eph001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Galatians Chapter 6</H3><P><a name="001">1</A>&nbsp;Fratres, etsi pr&#230;occupatus fuerit homo in aliquo delicto, vos, qui spirituales estis, hujusmodi instruite in spiritu lenitatis, considerans teipsum, ne et tu tenteris.</P>
<P><a name="002">2</A>&nbsp;Alter alterius onera portate, et sic adimplebitis legem Christi.</P>
<P><a name="003">3</A>&nbsp;Nam si quis existimat se aliquid esse, cum nihil sit, ipse se seducit.</P>
<P><a name="004">4</A>&nbsp;Opus autem suum probet unusquisque, et sic in semetipso tantum gloriam habebit, et non in altero.</P>
<P><a name="005">5</A>&nbsp;Unusquisque enim onus suum portabit.</P>
<P><a name="006">6</A>&nbsp;Communicet autem is qui catechizatur verbo, ei qui se catechizat, in omnibus bonis.</P>
<P><a name="007">7</A>&nbsp;Nolite errare: Deus non irridetur.</P>
<P><a name="008">8</A>&nbsp;Qu&#230; enim seminaverit homo, h&#230;c et metet. Quoniam qui seminat in carne sua, de carne et metet corruptionem: qui autem seminat in spiritu, de spiritu metet vitam &#230;ternam.</P>
<P><a name="009">9</A>&nbsp;Bonum autem facientes, non deficiamus: tempore enim suo metemus non deficientes.</P>
<P><a name="010">10</A>&nbsp;Ergo dum tempus habemus, operemur bonum ad omnes, maxime autem ad domesticos fidei.<BR>
</P>
<P><a name="011">11</A>&nbsp;Videte qualibus litteris scripsi vobis mea manu.</P>
<P><a name="012">12</A>&nbsp;Quicumque enim volunt placere in carne, hi cogunt vos circumcidi, tantum ut crucis Christi persecutionem non patiantur.</P>
<P><a name="013">13</A>&nbsp;Neque enim qui circumciduntur, legem custodiunt: sed volunt vos circumcidi, ut in carne vestra glorientur.</P>
<P><a name="014">14</A>&nbsp;Mihi autem absit gloriari, nisi in cruce Domini nostri Jesu Christi: per quem mihi mundus crucifixus est, et ego mundo.</P>
<P><a name="015">15</A>&nbsp;In Christo enim Jesu neque circumcisio aliquid valet, neque pr&#230;putium, sed nova creatura.</P>
<P><a name="016">16</A>&nbsp;Et quicumque hanc regulam secuti fuerint, pax super illos, et misericordia, et super Isra&#235;l Dei.</P>
<P><a name="017">17</A>&nbsp;De cetero, nemo mihi molestus sit: ego enim stigmata Domini Jesu in corpore meo porto.</P>
<P><a name="018">18</A>&nbsp;Gratia Domini nostri Jesu Christi cum spiritu vestro, fratres. Amen.</P>
<P></P>
<P><HR>
<CENTER>
<A HREF="eph001">Next: Ephesians Chapter 1</A></CENTER>
</BODY>
</HTML>
