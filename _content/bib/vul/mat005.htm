<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mat005.htm">Polyglot</A>&nbsp;
<A HREF="../gnt/mat005.htm">GNT</A>&nbsp;
<A HREF="../kjv/mat005.htm">KJV</A>&nbsp;

<BR>
<BR><A HREF="mat.htm">Matthew Index</A><BR>
&nbsp;
<A HREF="mat004.htm">Previous</A>&nbsp;
<A HREF="mat006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 5</H3><P><a name="001">1</A>&nbsp;Videns autem Jesus turbas, ascendit in montem, et cum sedisset, accesserunt ad eum discipuli ejus,</P>
<P><a name="002">2</A>&nbsp;et aperiens os suum docebat eos dicens:</P>
<P><a name="003">3</A>&nbsp;Beati pauperes spiritu: quoniam ipsorum est regnum c&#230;lorum.</P>
<P><a name="004">4</A>&nbsp;Beati mites: quoniam ipsi possidebunt terram.</P>
<P><a name="005">5</A>&nbsp;Beati qui lugent: quoniam ipsi consolabuntur.</P>
<P><a name="006">6</A>&nbsp;Beati qui esuriunt et sitiunt justitiam: quoniam ipsi saturabuntur.</P>
<P><a name="007">7</A>&nbsp;Beati misericordes: quoniam ipsi misericordiam consequentur.</P>
<P><a name="008">8</A>&nbsp;Beati mundo corde: quoniam ipsi Deum videbunt.</P>
<P><a name="009">9</A>&nbsp;Beati pacifici: quoniam filii Dei vocabuntur.</P>
<P><a name="010">10</A>&nbsp;Beati qui persecutionem patiuntur propter justitiam: quoniam ipsorum est regnum c&#230;lorum.</P>
<P><a name="011">11</A>&nbsp;Beati estis cum maledixerint vobis, et persecuti vos fuerint, et dixerint omne malum adversum vos mentientes, propter me:</P>
<P><a name="012">12</A>&nbsp;gaudete, et exsultate, quoniam merces vestra copiosa est in c&#230;lis. Sic enim persecuti sunt prophetas, qui fuerunt ante vos.<BR>
</P>
<P><a name="013">13</A>&nbsp;Vos estis sal terr&#230;. Quod si sal evanuerit, in quo salietur? ad nihilum valet ultra, nisi ut mittatur foras, et conculcetur ab hominibus.</P>
<P><a name="014">14</A>&nbsp;Vos estis lux mundi. Non potest civitas abscondi supra montem posita,</P>
<P><a name="015">15</A>&nbsp;neque accendunt lucernam, et ponunt eam sub modio, sed super candelabrum, ut luceat omnibus qui in domo sunt.</P>
<P><a name="016">16</A>&nbsp;Sic luceat lux vestra coram hominibus: ut videant opera vestra bona, et glorificent Patrem vestrum, qui in c&#230;lis est.<BR>
</P>
<P><a name="017">17</A>&nbsp;Nolite putare quoniam veni solvere legem aut prophetas: non veni solvere, sed adimplere.</P>
<P><a name="018">18</A>&nbsp;Amen quippe dico vobis, donec transeat c&#230;lum et terra, jota unum aut unus apex non pr&#230;teribit a lege, donec omnia fiant.</P>
<P><a name="019">19</A>&nbsp;Qui ergo solverit unum de mandatis istis minimis, et docuerit sic homines, minimus vocabitur in regno c&#230;lorum: qui autem fecerit et docuerit, hic magnus vocabitur in regno c&#230;lorum.</P>
<P><a name="020">20</A>&nbsp;Dico enim vobis, quia nisi abundaverit justitia vestra plus quam scribarum et pharis&#230;orum, non intrabitis in regnum c&#230;lorum.<BR>
</P>
<P><a name="021">21</A>&nbsp;Audistis quia dictum est antiquis: Non occides: qui autem occiderit, reus erit judicio.</P>
<P><a name="022">22</A>&nbsp;Ego autem dico vobis: quia omnis qui irascitur fratri suo, reus erit judicio. Qui autem dixerit fratri suo, raca: reus erit concilio. Qui autem dixerit, fatue: reus erit gehenn&#230; ignis.</P>
<P><a name="023">23</A>&nbsp;Si ergo offers munus tuum ad altare, et ibi recordatus fueris quia frater tuus habet aliquid adversum te:</P>
<P><a name="024">24</A>&nbsp;relinque ibi munus tuum ante altare, et vade prius reconciliari fratri tuo: et tunc veniens offeres munus tuum.</P>
<P><a name="025">25</A>&nbsp;Esto consentiens adversario tuo cito dum es in via cum eo: ne forte tradat te adversarius judici, et judex tradat te ministro: et in carcerem mittaris.</P>
<P><a name="026">26</A>&nbsp;Amen dico tibi, non exies inde, donec reddas novissimum quadrantem.<BR>
</P>
<P><a name="027">27</A>&nbsp;Audistis quia dictum est antiquis: Non m&#156;chaberis.</P>
<P><a name="028">28</A>&nbsp;Ego autem dico vobis: quia omnis qui viderit mulierem ad concupiscendum eam, jam m&#156;chatus est eam in corde suo.</P>
<P><a name="029">29</A>&nbsp;Quod si oculus tuus dexter scandalizat te, erue eum, et projice abs te: expedit enim tibi ut pereat unum membrorum tuorum, quam totum corpus tuum mittatur in gehennam.</P>
<P><a name="030">30</A>&nbsp;Et si dextra manus tua scandalizat te, abscide eam, et projice abs te: expedit enim tibi ut pereat unum membrorum tuorum, quam totum corpus tuum eat in gehennam.</P>
<P><a name="031">31</A>&nbsp;Dictum est autem: Quicumque dimiserit uxorem suam, det ei libellum repudii.</P>
<P><a name="032">32</A>&nbsp;Ego autem dico vobis: quia omnis qui dimiserit uxorem suam, excepta fornicationis causa, facit eam m&#156;chari: et qui dimissam duxerit, adulterat.<BR>
</P>
<P><a name="033">33</A>&nbsp;Iterum audistis quia dictum est antiquis: Non perjurabis: reddes autem Domino juramenta tua.</P>
<P><a name="034">34</A>&nbsp;Ego autem dico vobis, non jurare omnino, neque per c&#230;lum, quia thronus Dei est:</P>
<P><a name="035">35</A>&nbsp;neque per terram, quia scabellum est pedum ejus: neque per Jerosolymam, quia civitas est magni regis:</P>
<P><a name="036">36</A>&nbsp;neque per caput tuum juraveris, quia non potes unum capillum album facere, aut nigrum.</P>
<P><a name="037">37</A>&nbsp;Sit autem sermo vester, est, est: non, non: quod autem his abundantius est, a malo est.<BR>
</P>
<P><a name="038">38</A>&nbsp;Audistis quia dictum est: Oculum pro oculo, et dentem pro dente.</P>
<P><a name="039">39</A>&nbsp;Ego autem dico vobis, non resistere malo: sed si quis te percusserit in dexteram maxillam tuam, pr&#230;be illi et alteram:</P>
<P><a name="040">40</A>&nbsp;et ei, qui vult tecum judicio contendere, et tunicam tuam tollere, dimitte ei et pallium:</P>
<P><a name="041">41</A>&nbsp;et quicumque te angariaverit mille passus, vade cum illo et alia duo.</P>
<P><a name="042">42</A>&nbsp;Qui petit a te, da ei: et volenti mutuari a te, ne avertaris.<BR>
</P>
<P><a name="043">43</A>&nbsp;Audistis quia dictum est: Diliges proximum tuum, et odio habebis inimicum tuum.</P>
<P><a name="044">44</A>&nbsp;Ego autem dico vobis: diligite inimicos vestros, benefacite his qui oderunt vos, et orate pro persequentibus et calumniantibus vos:</P>
<P><a name="045">45</A>&nbsp;ut sitis filii Patris vestri, qui in c&#230;lis est: qui solem suum oriri facit super bonos et malos: et pluit super justos et injustos.</P>
<P><a name="046">46</A>&nbsp;Si enim diligitis eos qui vos diligunt, quam mercedem habebitis? nonne et publicani hoc faciunt?</P>
<P><a name="047">47</A>&nbsp;Et si salutaveritis fratres vestros tantum, quid amplius facitis? nonne et ethnici hoc faciunt?</P>
<P><a name="048">48</A>&nbsp;Estote ergo vos perfecti, sicut et Pater vester c&#230;lestis perfectus est.</P>
<P><HR>
<CENTER>
<A HREF="mat006.htm">Next: Matthew Chapter 6</A></CENTER>
</BODY>
</HTML>
