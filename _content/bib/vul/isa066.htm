<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 66</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa066">Polyglot</A>&nbsp;
<A HREF="../kjv/isa066">KJV</A>&nbsp;
<A HREF="../sep/isa066">Sep</A>&nbsp;
<A HREF="../tan/isa066">Tan</A>&nbsp;

<BR>
<BR><A HREF="isa">Isaiah Index</A><BR>
&nbsp;
<A HREF="isa065">Previous</A>&nbsp;
<A HREF="jer001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 66</H3><P><a name="001">1</A>&nbsp;[H&#230;c dicit Dominus: C&#230;lum sedes mea,<BR> terra autem scabellum pedum meorum.<BR> Qu&#230; est ista domus quam &#230;dificabitis mihi?<BR> et quis est iste locus quietis me&#230;?<BR></P>
<P><a name="002">2</A>&nbsp;Omnia h&#230;c manus mea fecit,<BR> et facta sunt universa ista,<BR> dicit Dominus;<BR> ad quem autem respiciam, nisi ad pauperculum,<BR> et contritum spiritu, et trementem sermones meos?<BR></P>
<P><a name="003">3</A>&nbsp;Qui immolat bovem, quasi qui interficiat virum;<BR> qui mactat pecus, quasi qui excerebret canem;<BR> qui offert oblationem, quasi qui sanguinem suillum offerat;<BR> qui recordatur thuris, quasi qui benedicat idolo.<BR> H&#230;c omnia elegerunt in viis suis,<BR> et in abominationibus suis anima eorum delectata est.<BR></P>
<P><a name="004">4</A>&nbsp;Unde et ego eligam illusiones eorum,<BR> et qu&#230; timebant adducam eis;<BR> quia vocavi, et non erat qui responderet;<BR> locutus sum, et non audierunt;<BR> feceruntque malum in oculis meis,<BR> et qu&#230; nolui elegerunt.<BR></P>
<P><a name="005">5</A>&nbsp;Audite verbum Domini,<BR> qui tremitis ad verbum ejus.<BR> Dixerunt fratres vestri odientes vos,<BR> et abjicientes propter nomen meum:<BR> Glorificetur Dominus,<BR> et videbimus in l&#230;titia vestra;<BR> ipsi autem confundentur.<BR></P>
<P><a name="006">6</A>&nbsp;Vox populi de civitate,<BR> vox de templo,<BR> vox Domini<BR> reddentis retributionem inimicis suis.<BR></P>
<P><a name="007">7</A>&nbsp;Antequam parturiret, peperit;<BR> antequam veniret partus ejus,<BR> peperit masculum.<BR></P>
<P><a name="008">8</A>&nbsp;Quis audivit umquam tale?<BR> et quis vidit huic simile?<BR> numquid parturiet terra in die una,<BR> aut parietur gens simul,<BR> quia parturivit et peperit<BR> Sion filios suos?<BR></P>
<P><a name="009">9</A>&nbsp;Numquid ego qui alios parere facio, ipse non pariam?<BR> dicit Dominus.<BR> Si ego, qui generationem ceteris tribuo, sterilis ero?<BR> ait Dominus Deus tuus.<BR></P>
<P><a name="010">10</A>&nbsp;L&#230;tamini cum Jerusalem et exsultate in ea,<BR> omnes qui diligitis eam;<BR> gaudete cum ea gaudio,<BR> universi qui lugetis super eam:<BR></P>
<P><a name="011">11</A>&nbsp;ut sugatis et repleamini<BR> ab ubere consolationis ejus;<BR> ut mulgeatis et deliciis affluatis<BR> ab omnimoda gloria ejus.<BR></P>
<P><a name="012">12</A>&nbsp;Quia h&#230;c dicit Dominus:<BR> Ecce ego declinabo super eam quasi fluvium pacis,<BR> et quasi torrentem inundantem gloriam gentium,<BR> quam sugetis:<BR> ad ubera portabimini,<BR> et super genua blandientur vobis.<BR></P>
<P><a name="013">13</A>&nbsp;Quomodo si cui mater blandiatur,<BR> ita ego consolabor vos,<BR> et in Jerusalem consolabimini.<BR></P>
<P><a name="014">14</A>&nbsp;Videbitis, et gaudebit cor vestrum,<BR> et ossa vestra quasi herba germinabunt:<BR> et cognoscetur manus Domini servis ejus,<BR> et indignabitur inimicis suis.<BR></P>
<P><a name="015">15</A>&nbsp;Quia ecce Dominus in igne veniet,<BR> et quasi turbo quadrig&#230; ejus,<BR> reddere in indignatione furorem suum<BR> et increpationem suam in flamma ignis:<BR></P>
<P><a name="016">16</A>&nbsp;quia in igne Dominus dijudicabit,<BR> et in gladio suo ad omnem carnem;<BR> et multiplicabuntur interfecti a Domino,<BR></P>
<P><a name="017">17</A>&nbsp;qui sanctificabantur et mundos se putabant in hortis<BR> post januam intrinsecus,<BR> qui comedebant carnem suillam,<BR> et abominationem et murem:<BR> simul consumentur, dicit Dominus.<BR></P>
<P><a name="018">18</A>&nbsp;Ego autem opera eorum et cogitationes eorum<BR> venio ut congregem,<BR> cum omnibus gentibus et linguis:<BR> et venient, et videbunt gloriam meam.<BR></P>
<P><a name="019">19</A>&nbsp;Et ponam in eis signum,<BR> et mittam ex eis qui salvati fuerint, ad gentes<BR> in mare, in Africam, et Lydiam, tendentes sagittam;<BR> in Italiam et Gr&#230;ciam,<BR> ad insulas longe,<BR> ad eos qui non audierunt de me,<BR> et non viderunt gloriam meam.<BR> Et annuntiabunt gloriam meam gentibus;<BR></P>
<P><a name="020">20</A>&nbsp;et adducent omnes fratres vestros<BR> de cunctis gentibus<BR> donum Domino,<BR> in equis, et in quadrigis, et in lecticis,<BR> et in mulis, et in carrucis,<BR> ad montem sanctum meum<BR> Jerusalem, dicit Dominus:<BR> quomodo si inferant filii Isra&#235;l munus<BR> in vase mundo in domum Domini.<BR></P>
<P><a name="021">21</A>&nbsp;Et assumam ex eis<BR> in sacerdotes et Levitas, dicit Dominus.<BR></P>
<P><a name="022">22</A>&nbsp;Quia sicut c&#230;li novi et terra nova,<BR> qu&#230; ego facio stare coram me, dicit Dominus,<BR> sic stabit semen vestrum et nomen vestrum.<BR></P>
<P><a name="023">23</A>&nbsp;Et erit mensis ex mense,<BR> et sabbatum ex sabbato:<BR> veniet omnis caro ut adoret coram facie mea,<BR> dicit Dominus.<BR></P>
<P><a name="024">24</A>&nbsp;Et egredientur, et videbunt cadavera<BR> virorum qui pr&#230;varicati sunt in me;<BR> vermis eorum non morietur,<BR> et ignis eorum non extinguetur:<BR> et erunt usque ad satietatem visionis omni carni.]</P>
<P></P>
<P><HR>
<CENTER>
<A HREF="jer001">Next: Jeremiah Chapter 1</A></CENTER>
</BODY>
</HTML>
