<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Titus: Titus Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/tit001">Polyglot</A>&nbsp;
<A HREF="../gnt/tit001">GNT</A>&nbsp;
<A HREF="../kjv/tit001">KJV</A>&nbsp;

<BR>
<BR><A HREF="tit">Titus Index</A><BR>
&nbsp;
<A HREF="ti2004">Previous</A>&nbsp;
<A HREF="tit002">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Titus Chapter 1</H3><P><a name="001">1</A>&nbsp;Paulus servus Dei, Apostolus autem Jesu Christi secundum fidem electorum Dei, et agnitionem veritatis, qu&#230; secundum pietatem est</P>
<P><a name="002">2</A>&nbsp;in spem vit&#230; &#230;tern&#230;, quam promisit qui non mentitur, Deus, ante tempora s&#230;cularia:</P>
<P><a name="003">3</A>&nbsp;manifestavit autem temporibus suis verbum suum in pr&#230;dicatione, qu&#230; credita est mihi secundum pr&#230;ceptum Salvatoris nostri Dei:</P>
<P><a name="004">4</A>&nbsp;Tito dilecto filio secundum communem fidem, gratia, et pax a Deo Patre, et Christo Jesu Salvatore nostro.<BR>
</P>
<P><a name="005">5</A>&nbsp;Hujus rei gratia reliqui te Cret&#230;, ut ea qu&#230; desunt, corrigas, et constituas per civitates presbyteros, sicut et ego disposui tibi,</P>
<P><a name="006">6</A>&nbsp;si quis sine crimine est, unius uxoris vir, filios habens fideles, non in accusatione luxuri&#230;, aut non subditos.</P>
<P><a name="007">7</A>&nbsp;Oportet enim episcopum sine crimine esse, sicut Dei dispensatorem: non superbum, non iracundum, non vinolentum, non percussorem, non turpis lucri cupidum:</P>
<P><a name="008">8</A>&nbsp;sed hospitalem, benignum, sobrium, justum, sanctum, continentem,</P>
<P><a name="009">9</A>&nbsp;amplectentem eum, qui secundum doctrinam est, fidelem sermonem: ut potens sit exhortari in doctrina sana, et eos qui contradicunt, arguere.<BR>
</P>
<P><a name="010">10</A>&nbsp;Sunt enim multi etiam inobedientes, vaniloqui, et seductores: maxime qui de circumcisione sunt:</P>
<P><a name="011">11</A>&nbsp;quos oportet redargui: qui universas domos subvertunt, docentes qu&#230; non oportet, turpis lucri gratia.</P>
<P><a name="012">12</A>&nbsp;Dixit quidam ex illis, proprius ipsorum propheta: Cretenses semper mendaces, mal&#230; besti&#230;, ventres pigri.</P>
<P><a name="013">13</A>&nbsp;Testimonium hoc verum est. Quam ob causam increpa illos dure, ut sani sint in fide,</P>
<P><a name="014">14</A>&nbsp;non intendentes judaicis fabulis, et mandatis hominum, aversantium se a veritate.</P>
<P><a name="015">15</A>&nbsp;Omnia munda mundis: coinquinatis autem et infidelibus, nihil est mundum, sed inquinat&#230; sunt eorum et mens et conscientia.</P>
<P><a name="016">16</A>&nbsp;Confitentur se nosse Deum, factis autem negant: cum sint abominati, et incredibiles, et ad omne opus bonum reprobi.</P>
<P><HR>
<CENTER>
<A HREF="tit002">Next: Titus Chapter 2</A></CENTER>
</BODY>
</HTML>
