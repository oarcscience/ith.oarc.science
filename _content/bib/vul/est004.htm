<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Esther: Esther Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/est004.htm">Polyglot</A>&nbsp;
<A HREF="../kjv/est004.htm">KJV</A>&nbsp;
<A HREF="../sep/est004.htm">Sep</A>&nbsp;
<A HREF="../tan/est004.htm">Tan</A>&nbsp;

<BR>
<BR><A HREF="est.htm">Esther Index</A><BR>
&nbsp;
<A HREF="est003.htm">Previous</A>&nbsp;
<A HREF="est005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Esther Chapter 4</H3><P><a name="001">1</A>&nbsp;Qu&#230; cum audisset Mardoch&#230;us, scidit vestimenta sua, et indutus est sacco, spargens cinerem capiti: et in platea medi&#230; civitatis voce magna clamabat, ostendens amaritudinem animi sui,</P>
<P><a name="002">2</A>&nbsp;et hoc ejulatu usque ad fores palatii gradiens. Non enim erat licitum indutum sacco aulam regis intrare.</P>
<P><a name="003">3</A>&nbsp;In omnibus quoque provinciis, oppidis, ac locis, ad qu&#230; crudele regis dogma pervenerat, planctus ingens erat apud Jud&#230;os, jejunium, ululatus, et fletus, sacco et cinere multis pro strato utentibus.</P>
<P><a name="004">4</A>&nbsp;Ingress&#230; autem sunt puell&#230; Esther et eunuchi, nuntiaveruntque ei. Quod audiens consternata est, et vestem misit, ut ablato sacco induerent eum: quam accipere noluit.</P>
<P><a name="005">5</A>&nbsp;Accitoque Athach eunucho, quem rex ministrum ei dederat, pr&#230;cepit ei ut iret ad Mardoch&#230;um, et disceret ab eo cur hoc faceret.</P>
<P><a name="006">6</A>&nbsp;Egressusque Athach, ivit ad Mardoch&#230;um stantem in platea civitatis, ante ostium palatii:</P>
<P><a name="007">7</A>&nbsp;qui indicavit ei omnia qu&#230; acciderant: quomodo Aman promisisset ut in thesauros regis pro Jud&#230;orum nece inferret argentum.</P>
<P><a name="008">8</A>&nbsp;Exemplar quoque edicti, quod pendebat in Susan, dedit ei, ut regin&#230; ostenderet, et moneret eam ut intraret ad regem et deprecaretur eum pro populo suo.<BR>
</P>
<P><a name="009">9</A>&nbsp;Regressus Athach, nuntiavit Esther omnia qu&#230; Mardoch&#230;us dixerat.</P>
<P><a name="010">10</A>&nbsp;Qu&#230; respondit ei, et jussit ut diceret Mardoch&#230;o:</P>
<P><a name="011">11</A>&nbsp;Omnes servi regis, et cunct&#230;, qu&#230; sub ditione ejus sunt, norunt provinci&#230;, quod sive vir, sive mulier non vocatus, interius atrium regis intraverit, absque ulla cunctatione statim interficiatur: nisi forte rex auream virgam ad eum tetenderit pro signo clementi&#230;, atque ita possit vivere. Ego igitur quomodo ad regem intrare potero, qu&#230; triginta jam diebus non sum vocata ad eum?</P>
<P><a name="012">12</A>&nbsp;Quod cum audisset Mardoch&#230;us,</P>
<P><a name="013">13</A>&nbsp;rursum mandavit Esther, dicens: Ne putes quod animam tuam tantum liberes, quia in domo regis es pr&#230; cunctis Jud&#230;is:</P>
<P><a name="014">14</A>&nbsp;si enim nunc silueris, per aliam occasionem liberabuntur Jud&#230;i: et tu, et domus patris tui, peribitis. Et quis novit utrum idcirco ad regnum veneris, ut in tali tempore parareris?</P>
<P><a name="015">15</A>&nbsp;Rursumque Esther h&#230;c Mardoch&#230;o verba mandavit:</P>
<P><a name="016">16</A>&nbsp;Vade, et congrega omnes Jud&#230;os quos in Susan repereris, et orate pro me. Non comedatis et non bibatis tribus diebus et tribus noctibus: et ego cum ancillis meis similiter jejunabo, et tunc ingrediar ad regem contra legem faciens, non vocata, tradensque me morti et periculo.</P>
<P><a name="017">17</A>&nbsp;Ivit itaque Mardoch&#230;us, et fecit omnia qu&#230; ei Esther pr&#230;ceperat.</P>
<P><HR>
<CENTER>
<A HREF="est005.htm">Next: Esther Chapter 5</A></CENTER>
</BODY>
</HTML>
