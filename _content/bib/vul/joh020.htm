<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 20</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/joh020">Polyglot</A>&nbsp;
<A HREF="../gnt/joh020">GNT</A>&nbsp;
<A HREF="../kjv/joh020">KJV</A>&nbsp;

<BR>
<BR><A HREF="joh">John Index</A><BR>
&nbsp;
<A HREF="joh019">Previous</A>&nbsp;
<A HREF="joh021">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 20</H3><P><a name="001">1</A>&nbsp;Una autem sabbati, Maria Magdalene venit mane, cum adhuc tenebr&#230; essent, ad monumentum: et vidit lapidem sublatum a monumento.</P>
<P><a name="002">2</A>&nbsp;Cucurrit ergo, et venit ad Simonem Petrum, et ad alium discipulum, quem amabat Jesus, et dicit illis: Tulerunt Dominum de monumento, et nescimus ubi posuerunt eum.<BR>
</P>
<P><a name="003">3</A>&nbsp;Exiit ergo Petrus, et ille alius discipulus, et venerunt ad monumentum.</P>
<P><a name="004">4</A>&nbsp;Currebant autem duo simul, et ille alius discipulus pr&#230;cucurrit citius Petro, et venit primus ad monumentum.</P>
<P><a name="005">5</A>&nbsp;Et cum se inclinasset, vidit posita linteamina: non tamen introivit.</P>
<P><a name="006">6</A>&nbsp;Venit ergo Simon Petrus sequens eum, et introivit in monumentum, et vidit linteamina posita,</P>
<P><a name="007">7</A>&nbsp;et sudarium, quod fuerat super caput ejus, non cum linteaminibus positum, sed separatim involutum in unum locum.</P>
<P><a name="008">8</A>&nbsp;Tunc ergo introivit et ille discipulus qui venerat primus ad monumentum: et vidit, et credidit:</P>
<P><a name="009">9</A>&nbsp;nondum enim sciebant Scripturam, quia oportebat eum a mortuis resurgere.</P>
<P><a name="010">10</A>&nbsp;Abierunt ergo iterum discipuli ad semetipsos.<BR>
</P>
<P><a name="011">11</A>&nbsp;Maria autem stabat ad monumentum foris, plorans. Dum ergo fleret, inclinavit se, et prospexit in monumentum:</P>
<P><a name="012">12</A>&nbsp;et vidit duos angelos in albis sedentes, unum ad caput, et unum ad pedes, ubi positum fuerat corpus Jesu.</P>
<P><a name="013">13</A>&nbsp;Dicunt ei illi: Mulier, quid ploras? Dicit eis: Quia tulerunt Dominum meum: et nescio ubi posuerunt eum.</P>
<P><a name="014">14</A>&nbsp;H&#230;c cum dixisset, conversa est retrorsum, et vidit Jesum stantem: et non sciebat quia Jesus est.</P>
<P><a name="015">15</A>&nbsp;Dicit ei Jesus: Mulier, quid ploras? quem qu&#230;ris? Illa existimans quia hortulanus esset, dicit ei: Domine, si tu sustulisti eum, dicito mihi ubi posuisti eum, et ego eum tollam.</P>
<P><a name="016">16</A>&nbsp;Dicit ei Jesus: Maria. Conversa illa, dicit ei: Rabboni (quod dicitur Magister).</P>
<P><a name="017">17</A>&nbsp;Dicit ei Jesus: Noli me tangere, nondum enim ascendi ad Patrem meum: vade autem ad fratres meos, et dic eis: Ascendo ad Patrem meum, et Patrem vestrum, Deum meum, et Deum vestrum.</P>
<P><a name="018">18</A>&nbsp;Venit Maria Magdalene annuntians discipulis: Quia vidi Dominum, et h&#230;c dixit mihi.<BR>
</P>
<P><a name="019">19</A>&nbsp;Cum ergo sero esset die illo, una sabbatorum, et fores essent claus&#230;, ubi erant discipuli congregati propter metum Jud&#230;orum: venit Jesus, et stetit in medio, et dixit eis: Pax vobis.</P>
<P><a name="020">20</A>&nbsp;Et cum hoc dixisset, ostendit eis manus et latus. Gavisi sunt discipuli, viso Domino.</P>
<P><a name="021">21</A>&nbsp;Dixit ergo eis iterum: Pax vobis. Sicut misit me Pater, et ego mitto vos.</P>
<P><a name="022">22</A>&nbsp;H&#230;c cum dixisset, insufflavit, et dixit eis: Accipite Spiritum Sanctum:</P>
<P><a name="023">23</A>&nbsp;quorum remiseritis peccata, remittuntur eis: et quorum retinueritis, retenta sunt.</P>
<P><a name="024">24</A>&nbsp;Thomas autem unus ex duodecim, qui dicitur Didymus, non erat cum eis quando venit Jesus.</P>
<P><a name="025">25</A>&nbsp;Dixerunt ergo ei alii discipuli: Vidimus Dominum. Ille autem dixit eis: Nisi videro in manibus ejus fixuram clavorum, et mittam digitum meum in locum clavorum, et mittam manum meam in latus ejus, non credam.<BR>
</P>
<P><a name="026">26</A>&nbsp;Et post dies octo, iterum erant discipuli ejus intus, et Thomas cum eis. Venit Jesus januis clausis, et stetit in medio, et dixit: Pax vobis.</P>
<P><a name="027">27</A>&nbsp;Deinde dicit Thom&#230;: Infer digitum tuum huc, et vide manus meas, et affer manum tuam, et mitte in latus meum: et noli esse incredulus, sed fidelis.</P>
<P><a name="028">28</A>&nbsp;Respondit Thomas, et dixit ei: Dominus meus et Deus meus.</P>
<P><a name="029">29</A>&nbsp;Dixit ei Jesus: Quia vidisti me, Thoma, credidisti: beati qui non viderunt, et crediderunt.</P>
<P><a name="030">30</A>&nbsp;Multa quidem et alia signa fecit Jesus in conspectu discipulorum suorum, qu&#230; non sunt scripta in libro hoc.</P>
<P><a name="031">31</A>&nbsp;H&#230;c autem scripta sunt ut credatis, quia Jesus est Christus Filius Dei: et ut credentes, vitam habeatis in nomine ejus.</P>
<P><HR>
<CENTER>
<A HREF="joh021">Next: John Chapter 21</A></CENTER>
</BODY>
</HTML>
