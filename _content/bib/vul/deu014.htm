<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu014.htm">Polyglot</A>&nbsp;
<A HREF="../kjv/deu014.htm">KJV</A>&nbsp;
<A HREF="../sep/deu014.htm">Sep</A>&nbsp;
<A HREF="../tan/deu014.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="deu013.htm">Previous</A>&nbsp;
<A HREF="deu015.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 14</H3><P><a name="001">1</A>&nbsp;Filii estote Domini Dei vestri: non vos incidetis, nec facietis calvitium super mortuo:</P>
<P><a name="002">2</A>&nbsp;quoniam populus sanctus es Domino Deo tuo, et te elegit ut sis ei in populum peculiarem de cunctis gentibus, qu&#230; sunt super terram.</P>
<P><a name="003">3</A>&nbsp;Ne comedatis qu&#230; immunda sunt.</P>
<P><a name="004">4</A>&nbsp;Hoc est animal quod comedere debetis: bovem, et ovem, et capram,</P>
<P><a name="005">5</A>&nbsp;cervum et capream, bubalum, tragelaphum, pygargum, orygem, camelopardalum.</P>
<P><a name="006">6</A>&nbsp;Omne animal, quod in duas partes findit ungulam, et ruminat, comedetis.</P>
<P><a name="007">7</A>&nbsp;De his autem, qu&#230; ruminant, et ungulam non findunt, comedere non debetis, ut camelum, leporem, ch&#156;rogryllum: h&#230;c, quia ruminant et non dividunt ungulam, immunda erunt vobis.</P>
<P><a name="008">8</A>&nbsp;Sus quoque, quoniam dividat ungulam et non ruminat, immunda erit. Carnibus eorum non vescemini, et cadavera non tangetis.</P>
<P><a name="009">9</A>&nbsp;H&#230;c comedetis ex omnibus qu&#230; morantur in aquis: qu&#230; habent pinnulas et squamas, comedite:</P>
<P><a name="010">10</A>&nbsp;qu&#230; absque pinnulis et squamis sunt, ne comedatis, quia immunda sunt.</P>
<P><a name="011">11</A>&nbsp;Omnes aves mundas comedite.</P>
<P><a name="012">12</A>&nbsp;Immundas ne comedatis: aquilam scilicet, et gryphem, et hali&#230;etum,</P>
<P><a name="013">13</A>&nbsp;ixion et vulturem ac milvum juxta genus suum:</P>
<P><a name="014">14</A>&nbsp;et omne corvini generis,</P>
<P><a name="015">15</A>&nbsp;et struthionem, ac noctuam, et larum, atque accipitrem juxta genus suum:</P>
<P><a name="016">16</A>&nbsp;herodium ac cygnum, et ibin,</P>
<P><a name="017">17</A>&nbsp;ac mergulum, porphyrionem, et nycticoracem,</P>
<P><a name="018">18</A>&nbsp;onocrotalum, et charadrium, singula in genere suo: upupam quoque et vespertilionem.</P>
<P><a name="019">19</A>&nbsp;Et omne quod reptat et pennulas habet, immundum erit, et non comedetur.</P>
<P><a name="020">20</A>&nbsp;Omne quod mundum est, comedite.</P>
<P><a name="021">21</A>&nbsp;Quidquid autem morticinum est, ne vescamini ex eo. Peregrino, qui intra portas tuas est, da ut comedat, aut vende ei: quia tu populus sanctus Domini Dei tui es. Non coques h&#230;dum in lacte matris su&#230;.<BR>
</P>
<P><a name="022">22</A>&nbsp;Decimam partem separabis de cunctis fructibus tuis qui nascuntur in terra per annos singulos,</P>
<P><a name="023">23</A>&nbsp;et comedes in conspectu Domini Dei tui in loco quem elegerit, ut in eo nomen illius invocetur, decimam frumenti tui, et vini, et olei, et primogenita de armentis et ovibus tuis: ut discas timere Dominum Deum tuum omni tempore.</P>
<P><a name="024">24</A>&nbsp;Cum autem longior fuerit via, et locus quem elegerit Dominus Deus tuus, tibique benedixerit, nec potueris ad eum h&#230;c cuncta portare,</P>
<P><a name="025">25</A>&nbsp;vendes omnia, et in pretium rediges, portabisque manu tua, et proficisceris ad locum quem elegerit Dominus Deus tuus:</P>
<P><a name="026">26</A>&nbsp;et emes ex eadem pecunia quidquid tibi placuerit, sive ex armentis, sive ex ovibus, vinum quoque et siceram, et omne quod desiderat anima tua: et comedes coram Domino Deo tuo, et epulaberis tu et domus tua:</P>
<P><a name="027">27</A>&nbsp;et Levites qui intra portas tuas est, cave ne derelinquas eum, quia non habet aliam partem in possessione tua.</P>
<P><a name="028">28</A>&nbsp;Anno tertio separabis aliam decimam ex omnibus qu&#230; nascuntur tibi eo tempore, et repones intra januas tuas.</P>
<P><a name="029">29</A>&nbsp;Venietque Levites qui aliam non habet partem nec possessionem tecum, et peregrinus ac pupillus et vidua, qui intra portas tuas sunt, et comedent et saturabuntur: ut benedicat tibi Dominus Deus tuus in cunctis operibus manuum tuarum qu&#230; feceris.</P>
<P><HR>
<CENTER>
<A HREF="deu015.htm">Next: Deuteronomy Chapter 15</A></CENTER>
</BODY>
</HTML>
