<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 23</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer023">Polyglot</A>&nbsp;
<A HREF="../kjv/jer023">KJV</A>&nbsp;
<A HREF="../sep/jer023">Sep</A>&nbsp;
<A HREF="../tan/jer023">Tan</A>&nbsp;

<BR>
<BR><A HREF="jer">Jeremiah Index</A><BR>
&nbsp;
<A HREF="jer022">Previous</A>&nbsp;
<A HREF="jer024">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 23</H3><P><a name="001">1</A>&nbsp;[V&#230; pastoribus qui disperdunt et dilacerant<BR> gregem pascu&#230; me&#230;! dicit Dominus.<BR></P>
<P><a name="002">2</A>&nbsp;Ideo h&#230;c dicit Dominus Deus Isra&#235;l<BR> ad pastores qui pascunt populum meum:<BR> Vos dispersistis gregem meum,<BR> et ejecistis eos, et non visitastis eos:<BR> ecce ego visitabo super vos<BR> malitiam studiorum vestrorum, ait Dominus.<BR></P>
<P><a name="003">3</A>&nbsp;Et ego congregabo reliquias gregis mei<BR> de omnibus terris ad quas ejecero eos illuc:<BR> et convertam eos ad rura sua,<BR> et crescent et multiplicabuntur.<BR></P>
<P><a name="004">4</A>&nbsp;Et suscitabo super eos pastores, et pascent eos:<BR> non formidabunt ultra, et non pavebunt,<BR> et nullus qu&#230;retur ex numero, dicit Dominus.]<BR>
</P>
<P><a name="005">5</A>&nbsp;[Ecce dies veniunt, dicit Dominus,<BR> et suscitabo David germen justum:<BR> et regnabit rex, et sapiens erit,<BR> et faciet judicium et justitiam in terra.<BR></P>
<P><a name="006">6</A>&nbsp;In diebus illis salvabitur Juda,<BR> et Isra&#235;l habitabit confidenter:<BR> et hoc est nomen quod vocabunt eum:<BR> Dominus justus noster.<BR></P>
<P><a name="007">7</A>&nbsp;Propter hoc ecce dies veniunt, dicit Dominus,<BR> et non dicent ultra: Vivit Dominus,<BR> qui eduxit filios Isra&#235;l de terra &#198;gypti,<BR></P>
<P><a name="008">8</A>&nbsp;sed: Vivit Dominus,<BR> qui eduxit et adduxit semen domus Isra&#235;l de terra aquilonis,<BR> et de cunctis terris ad quas ejeceram eos illuc,<BR> et habitabunt in terra sua.]<BR>
</P>
<P><a name="009">9</A>&nbsp;Ad prophetas: [Contritum est cor meum in medio mei;<BR> contremuerunt omnia ossa mea:<BR> factus sum quasi vir ebrius,<BR> et quasi homo madidus a vino,<BR> a facie Domini,<BR> et a facie verborum sanctorum ejus.<BR></P>
<P><a name="010">10</A>&nbsp;Quia adulteris repleta est terra,<BR> quia a facie maledictionis luxit terra,<BR> arefacta sunt arva deserti:<BR> factus est cursus eorum malus,<BR> et fortitudo eorum dissimilis.<BR></P>
<P><a name="011">11</A>&nbsp;Propheta namque et sacerdos polluti sunt,<BR> et in domo mea inveni malum eorum, ait Dominus.<BR></P>
<P><a name="012">12</A>&nbsp;Idcirco via eorum erit quasi lubricum in tenebris:<BR> impellentur enim, et corruent in ea:<BR> afferam enim super eos mala,<BR> annum visitationis eorum, ait Dominus.<BR></P>
<P><a name="013">13</A>&nbsp;Et in prophetis Samari&#230; vidi fatuitatem:<BR> prophetabant in Baal,<BR> et decipiebant populum meum Isra&#235;l.<BR></P>
<P><a name="014">14</A>&nbsp;Et in prophetis Jerusalem vidi similitudinem adulterantium,<BR> et iter mendacii:<BR> et confortaverunt manus pessimorum,<BR> ut non converteretur unusquisque a malitia sua:<BR> facti sunt mihi omnes ut Sodoma,<BR> et habitatores ejus quasi Gomorrha.<BR></P>
<P><a name="015">15</A>&nbsp;Propterea h&#230;c dicit Dominus exercituum ad prophetas:<BR> Ecce ego cibabo eos absinthio,<BR> et potabo eos felle:<BR> a prophetis enim Jerusalem egressa est pollutio<BR> super omnem terram.<BR></P>
<P><a name="016">16</A>&nbsp;H&#230;c dicit Dominus exercituum:<BR> Nolite audire verba prophetarum<BR> qui prophetant vobis, et decipiunt vos:<BR> visionem cordis sui loquuntur,<BR> non de ore Domini.<BR></P>
<P><a name="017">17</A>&nbsp;Dicunt his qui blasphemant me:<BR> Locutus est Dominus: Pax erit vobis:<BR> et omni qui ambulat in pravitate cordis sui dixerunt:<BR> Non veniet super vos malum.<BR></P>
<P><a name="018">18</A>&nbsp;Quis enim affuit in consilio Domini,<BR> et vidit, et audivit sermonem ejus?<BR> quis consideravit verbum illius, et audivit?<BR></P>
<P><a name="019">19</A>&nbsp;Ecce turbo Dominic&#230; indignationis egredietur,<BR> et tempestas erumpens super caput impiorum veniet.<BR></P>
<P><a name="020">20</A>&nbsp;Non revertetur furor Domini,<BR> usque dum faciat et usque dum compleat cogitationem cordis sui:<BR> in novissimis diebus intelligetis consilium ejus.<BR></P>
<P><a name="021">21</A>&nbsp;Non mittebam prophetas,<BR> et ipsi currebant:<BR> non loquebar ad eos,<BR> et ipsi prophetabant.<BR></P>
<P><a name="022">22</A>&nbsp;Si stetissent in consilio meo,<BR> et nota fecissent verba mea populo meo,<BR> avertissem utique eos a via sua mala,<BR> et a cogitationibus suis pessimis.<BR></P>
<P><a name="023">23</A>&nbsp;Putasne Deus e vicino ego sum, dicit Dominus,<BR> et non Deus de longe?<BR></P>
<P><a name="024">24</A>&nbsp;Si occultabitur vir in absconditis,<BR> et ego non videbo eum? dicit Dominus.<BR> Numquid non c&#230;lum et terram ego impleo? dicit Dominus.<BR></P>
<P><a name="025">25</A>&nbsp;Audivi qu&#230; dixerunt prophet&#230;<BR> prophetantes in nomine meo mendacium,<BR> atque dicentes: Somniavi, somniavi.<BR></P>
<P><a name="026">26</A>&nbsp;Usquequo istud est in corde prophetarum vaticinantium mendacium,<BR> et prophetantium seductiones cordis sui?<BR></P>
<P><a name="027">27</A>&nbsp;Qui volunt facere ut obliviscatur populus meus nominis mei,<BR> propter somnia eorum qu&#230; narrat unusquisque ad proximum suum,<BR> sicut obliti sunt patres eorum nominis mei propter Baal?<BR></P>
<P><a name="028">28</A>&nbsp;Propheta qui habet somnium,<BR> narret somnium:<BR> et qui habet sermonem meum,<BR> loquatur sermonem meum vere.<BR> Quid paleis ad triticum? dicit Dominus.<BR></P>
<P><a name="029">29</A>&nbsp;Numquid non verba mea sunt quasi ignis, dicit Dominus,<BR> et quasi malleus conterens petram?<BR></P>
<P><a name="030">30</A>&nbsp;Propterea ecce ego ad prophetas, ait Dominus,<BR> qui furantur verba mea unusquisque a proximo suo.<BR></P>
<P><a name="031">31</A>&nbsp;Ecce ego ad prophetas, ait Dominus,<BR> qui assumunt linguas suas, et aiunt: Dicit Dominus.<BR></P>
<P><a name="032">32</A>&nbsp;Ecce ego ad prophetas somniantes mendacium, ait Dominus,<BR> qui narraverunt ea, et seduxerunt populum meum<BR> in mendacio suo et in miraculis suis,<BR> cum ego non misissem eos, nec mandassem eis:<BR> qui nihil profuerunt populo huic, dicit Dominus.<BR></P>
<P><a name="033">33</A>&nbsp;Si igitur interrogaverit te populus iste,<BR> vel propheta, aut sacerdos, dicens:<BR> Quod est onus Domini?<BR> dices ad eos: Vos estis onus:<BR> projiciam quippe vos, dicit Dominus.<BR></P>
<P><a name="034">34</A>&nbsp;Et propheta, et sacerdos, et populus<BR> qui dicit: Onus Domini:<BR> visitabo super virum illum et super domum ejus.<BR></P>
<P><a name="035">35</A>&nbsp;H&#230;c dicetis unusquisque ad proximum,<BR> et ad fratrem suum:<BR> Quid respondit Dominus?<BR> et quid locutus est Dominus?<BR></P>
<P><a name="036">36</A>&nbsp;Et onus Domini ultra non memorabitur:<BR> quia onus erit unicuique sermo suus,<BR> et pervertistis verba Dei viventis,<BR> Domini exercituum, Dei nostri.<BR></P>
<P><a name="037">37</A>&nbsp;H&#230;c dices ad prophetam:<BR> Quid respondit tibi Dominus?<BR> et quid locutus est Dominus?<BR></P>
<P><a name="038">38</A>&nbsp;Si autem onus Domini dixeritis,<BR> propter hoc h&#230;c dicit Dominus:<BR> Quia dixistis sermonem istum: Onus Domini,<BR> et misi ad vos dicens: Nolite dicere: Onus Domini:<BR></P>
<P><a name="039">39</A>&nbsp;propterea ecce ego tollam vos portans,<BR> et derelinquam vos,<BR> et civitatem quam dedi vobis et patribus vestris,<BR> a facie mea:<BR></P>
<P><a name="040">40</A>&nbsp;et dabo vos in opprobrium sempiternum,<BR> et in ignominiam &#230;ternam,<BR> qu&#230; numquam oblivione delebitur.]</P>
<P><HR>
<CENTER>
<A HREF="jer024">Next: Jeremiah Chapter 24</A></CENTER>
</BODY>
</HTML>
