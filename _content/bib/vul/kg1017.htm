<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Kings: 1 Kings Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1017.htm">Polyglot</A>&nbsp;
<A HREF="../kjv/kg1017.htm">KJV</A>&nbsp;
<A HREF="../sep/kg1017.htm">Sep</A>&nbsp;
<A HREF="../tan/kg1017.htm">Tan</A>&nbsp;

<BR>
<BR><A HREF="kg1.htm">1 Kings Index</A><BR>
&nbsp;
<A HREF="kg1016.htm">Previous</A>&nbsp;
<A HREF="kg1018.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Kings Chapter 17</H3><P><a name="001">1</A>&nbsp;Et dixit Elias Thesbites de habitatoribus Galaad ad Achab: Vivit Dominus Deus Isra&#235;l, in cujus conspectu sto, si erit annis his ros et pluvia, nisi juxta oris mei verba.</P>
<P><a name="002">2</A>&nbsp;Et factum est verbum Domini ad eum, dicens:</P>
<P><a name="003">3</A>&nbsp;Recede hinc, et vade contra orientem, et abscondere in torrente Carith, qui est contra Jordanem,</P>
<P><a name="004">4</A>&nbsp;et ibi de torrente bibes: corvisque pr&#230;cepi ut pascant te ibi.</P>
<P><a name="005">5</A>&nbsp;Abiit ergo, et fecit juxta verbum Domini: cumque abiisset, sedit in torrente Carith, qui est contra Jordanem.</P>
<P><a name="006">6</A>&nbsp;Corvi quoque deferebant ei panem et carnes mane, similiter panem et carnes vesperi, et bibebat de torrente.</P>
<P><a name="007">7</A>&nbsp;Post dies autem siccatus est torrens: non enim pluerat super terram.<BR>
</P>
<P><a name="008">8</A>&nbsp;Factus est ergo sermo Domini ad eum, dicens:</P>
<P><a name="009">9</A>&nbsp;Surge, et vade in Sarephta Sidoniorum, et manebis ibi: pr&#230;cepi enim ibi mulieri vidu&#230; ut pascat te.</P>
<P><a name="010">10</A>&nbsp;Surrexit, et abiit in Sarephta. Cumque venisset ad portam civitatis, apparuit ei mulier vidua colligens ligna, et vocavit eam, dixitque ei: Da mihi paululum aqu&#230; in vase ut bibam.</P>
<P><a name="011">11</A>&nbsp;Cumque illa pergeret ut afferret, clamavit post tergum ejus, dicens: Affer mihi, obsecro, et buccellam panis in manu tua.</P>
<P><a name="012">12</A>&nbsp;Qu&#230; respondit: Vivit Dominus Deus tuus, quia non habeo panem, nisi quantum pugillus capere potest farin&#230; in hydria, et paululum olei in lecytho: en colligo duo ligna ut ingrediar et faciam illum mihi et filio meo, ut comedamus, et moriamur.</P>
<P><a name="013">13</A>&nbsp;Ad quam Elias ait: Noli timere, sed vade, et fac sicut dixisti: verumtamen mihi primum fac de ipsa farinula subcinericium panem parvulum, et affer ad me: tibi autem et filio tuo facies postea.</P>
<P><a name="014">14</A>&nbsp;H&#230;c autem dicit Dominus Deus Isra&#235;l: Hydria farin&#230; non deficiet, nec lecythus olei minuetur, usque ad diem in qua Dominus daturus est pluviam super faciem terr&#230;.</P>
<P><a name="015">15</A>&nbsp;Qu&#230; abiit, et fecit juxta verbum Eli&#230;: et comedit ipse, et illa, et domus ejus: et ex illa die</P>
<P><a name="016">16</A>&nbsp;hydria farin&#230; non defecit, et lecythus olei non est imminutus, juxta verbum Domini quod locutus fuerat in manu Eli&#230;.</P>
<P><a name="017">17</A>&nbsp;Factum est autem post h&#230;c, &#230;grotavit filius mulieris matrisfamilias, et erat languor fortissimus, ita ut non remaneret in eo halitus.</P>
<P><a name="018">18</A>&nbsp;Dixit ergo ad Eliam: Quid mihi et tibi, vir Dei? ingressus es ad me, ut rememorarentur iniquitates me&#230;, et interficeres filium meum?</P>
<P><a name="019">19</A>&nbsp;Et ait ad eam Elias: Da mihi filium tuum. Tulitque eum de sinu ejus, et portavit in c&#156;naculum ubi ipse manebat, et posuit super lectulum suum.</P>
<P><a name="020">20</A>&nbsp;Et clamavit ad Dominum, et dixit: Domine Deus meus, etiam ne viduam apud quam ego utcumque sustentor, afflixisti ut interficeres filium ejus?</P>
<P><a name="021">21</A>&nbsp;Et expandit se, atque mensus est super puerum tribus vicibus, et clamavit ad Dominum, et ait: Domine Deus meus, revertatur, obsecro, anima pueri hujus in viscera ejus.</P>
<P><a name="022">22</A>&nbsp;Et exaudivit Dominus vocem Eli&#230;: et reversa est anima pueri intra eum, et revixit.</P>
<P><a name="023">23</A>&nbsp;Tulitque Elias puerum, et deposuit eum de c&#156;naculo in inferiorem domum, et tradidit matri su&#230;, et ait illi: En vivit filius tuus.</P>
<P><a name="024">24</A>&nbsp;Dixitque mulier ad Eliam: Nunc in isto cognovi quoniam vir Dei es tu, et verbum Domini in ore tuo verum est.</P>
<P><HR>
<CENTER>
<A HREF="kg1018.htm">Next: 1 Kings Chapter 18</A></CENTER>
</BODY>
</HTML>
