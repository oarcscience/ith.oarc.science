<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 18</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch1018">Polyglot</A>&nbsp;
<A HREF="../kjv/ch1018">KJV</A>&nbsp;
<A HREF="../sep/ch1018">Sep</A>&nbsp;
<A HREF="../tan/ch1018">Tan</A>&nbsp;

<BR>
<BR><A HREF="ch1">1 Chronicles Index</A><BR>
&nbsp;
<A HREF="ch1017">Previous</A>&nbsp;
<A HREF="ch1019">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 18</H3><P><a name="001">1</A>&nbsp;Factum est autem post h&#230;c, ut percuteret David Philisthiim, et humiliaret eos, et tolleret Geth et filias ejus de manu Philisthiim,</P>
<P><a name="002">2</A>&nbsp;percuteretque Moab, et fierent Moabit&#230; servi David, offerentes ei munera.</P>
<P><a name="003">3</A>&nbsp;Eo tempore percussit David etiam Adarezer regem Soba regionis Hemath, quando perrexit ut dilataret imperium suum usque ad flumen Euphraten.</P>
<P><a name="004">4</A>&nbsp;Cepit ergo David mille quadrigas ejus, et septem millia equitum, ac viginti millia virorum peditum, subnervavitque omnes equos curruum, exceptis centum quadrigis, quas reservavit sibi.</P>
<P><a name="005">5</A>&nbsp;Supervenit autem et Syrus Damascenus, ut auxilium pr&#230;beret Adarezer regi Soba: sed et hujus percussit David viginti duo millia virorum.</P>
<P><a name="006">6</A>&nbsp;Et posuit milites in Damasco, ut Syria quoque serviret sibi, et offerret munera. Adjuvitque eum Dominus in cunctis ad qu&#230; perrexerat.</P>
<P><a name="007">7</A>&nbsp;Tulit quoque David pharetras aureas, quas habuerant servi Adarezer, et attulit eas in Jerusalem.</P>
<P><a name="008">8</A>&nbsp;Necnon de Thebath et Chun urbibus Adarezer &#230;ris plurimum, de quo fecit Salomon mare &#230;neum, et columnas, et vasa &#230;nea.<BR>
</P>
<P><a name="009">9</A>&nbsp;Quod cum audisset Thou rex Hemath, percussisse videlicet David omnem exercitum Adarezer regis Soba,</P>
<P><a name="010">10</A>&nbsp;misit Adoram filium suum ad regem David, ut postularet ab eo pacem, et congratularetur ei quod percussisset et expugnasset Adarezer: adversarius quippe erat Thou Adarezer.</P>
<P><a name="011">11</A>&nbsp;Sed et omnia vasa aurea, et argentea, et &#230;nea consecravit David rex Domino, cum argento et auro quod tulerat ex universis gentibus, tam de Idum&#230;a, et Moab, et filiis Ammon, quam de Philisthiim et Amalec.</P>
<P><a name="012">12</A>&nbsp;Abisai vero filius Sarvi&#230; percussit Edom in valle Salinarum, decem et octo millia:</P>
<P><a name="013">13</A>&nbsp;et constituit in Edom pr&#230;sidium, ut serviret Idum&#230;a David: salvavitque Dominus David in cunctis ad qu&#230; perrexerat.</P>
<P><a name="014">14</A>&nbsp;Regnavit ergo David super universum Isra&#235;l, et faciebat judicium atque justitiam cuncto populo suo.</P>
<P><a name="015">15</A>&nbsp;Porro Joab filius Sarvi&#230; erat super exercitum, et Josaphat filius Ahilud a commentariis:</P>
<P><a name="016">16</A>&nbsp;Sadoc autem filius Achitob, et Ahimelech filius Abiathar, sacerdotes: et Susa, scriba:</P>
<P><a name="017">17</A>&nbsp;Banaias quoque filius Jojad&#230; super legiones Cerethi et Phelethi: porro filii David, primi ad manum regis.</P>
<P><HR>
<CENTER>
<A HREF="ch1019">Next: 1 Chronicles Chapter 19</A></CENTER>
</BODY>
</HTML>
