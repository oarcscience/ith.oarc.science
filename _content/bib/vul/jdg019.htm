<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judges: Judges Chapter 19</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jdg019">Polyglot</A>&nbsp;
<A HREF="../kjv/jdg019">KJV</A>&nbsp;
<A HREF="../sep/jdb019">Sep:JdB</A>&nbsp;
<A HREF="../sep/jda019">Sep:JdA</A>&nbsp;
<A HREF="../tan/jdg019">Tan</A>&nbsp;

<BR>
<BR><A HREF="jdg">Judges Index</A><BR>
&nbsp;
<A HREF="jdg018">Previous</A>&nbsp;
<A HREF="jdg020">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judges Chapter 19</H3><P><a name="001">1</A>&nbsp;Fuit quidam vir Levites habitans in latere montis Ephraim, qui accepit uxorem de Bethlehem Juda:</P>
<P><a name="002">2</A>&nbsp;qu&#230; reliquit eum, et reversa est in domum patris sui in Bethlehem, mansitque apud eum quatuor mensibus.</P>
<P><a name="003">3</A>&nbsp;Secutusque est eam vir suus, volens reconciliari ei, atque blandiri, et secum reducere, habens in comitatu puerum et duos asinos: qu&#230; suscepit eum, et introduxit in domum patris sui. Quod cum audisset socer ejus, eumque vidisset, occurrit ei l&#230;tus,</P>
<P><a name="004">4</A>&nbsp;et amplexatus est hominem. Mansitque gener in domo soceri tribus diebus, comedens cum eo et bibens familiariter.</P>
<P><a name="005">5</A>&nbsp;Die autem quarto de nocte consurgens, proficisci voluit: quem tenuit socer, et ait ad eum: Gusta prius pauxillum panis, et conforta stomachum, et sic proficisceris.</P>
<P><a name="006">6</A>&nbsp;Sederuntque simul, ac comederunt et biberunt. Dixitque pater puell&#230; ad generum suum: Qu&#230;so te ut hodie hic maneas, pariterque l&#230;temur.</P>
<P><a name="007">7</A>&nbsp;At ille consurgens, c&#156;pit velle proficisci. Et nihilominus obnixe eum socer tenuit, et apud se fecit manere.</P>
<P><a name="008">8</A>&nbsp;Mane autem facto, parabat Levites iter. Cui socer rursum: Oro te, inquit, ut paululum cibi capias, et assumptis viribus donec increscat dies, postea proficiscaris. Comederunt ergo simul.</P>
<P><a name="009">9</A>&nbsp;Surrexitque adolescens, ut pergeret cum uxore sua et puero. Cui rursum locutus est socer: Considera quod dies ad occasum declivior sit, et propinquat ad vesperum: mane apud me etiam hodie, et duc l&#230;tum diem, et cras proficisceris ut vadas in domum tuam.</P>
<P><a name="010">10</A>&nbsp;Noluit gener acquiescere sermonibus ejus: sed statim perrexit, et venit contra Jebus, qu&#230; altero nomine vocatur Jerusalem, ducens secum duos asinos onustos, et concubinam.<BR>
</P>
<P><a name="011">11</A>&nbsp;Jamque erant juxta Jebus, et dies mutabatur in noctem: dixitque puer ad dominum suum: Veni, obsecro: declinemus ad urbem Jebus&#230;orum, et maneamus in ea.</P>
<P><a name="012">12</A>&nbsp;Cui respondit dominus: Non ingrediar oppidum gentis alien&#230;, qu&#230; non est de filiis Isra&#235;l: sed transibo usque Gabaa,</P>
<P><a name="013">13</A>&nbsp;et cum illuc pervenero, manebimus in ea, aut certe in urbe Rama.</P>
<P><a name="014">14</A>&nbsp;Transierunt ergo Jebus, et c&#156;ptum carpebant iter, occubuitque eis sol juxta Gabaa, qu&#230; est in tribu Benjamin:</P>
<P><a name="015">15</A>&nbsp;diverteruntque ad eam, ut manerent ibi. Quo cum intrassent, sedebant in platea civitatis, et nullus eos recipere voluit hospitio.</P>
<P><a name="016">16</A>&nbsp;Et ecce, apparuit homo senex, revertens de agro et de opere suo vesperi, qui et ipse de monte erat Ephraim, et peregrinus habitabat in Gabaa: homines autem regionis illius erant filii Jemini.</P>
<P><a name="017">17</A>&nbsp;Elevatisque oculis, vidit senex sedentem hominem cum sarcinulis suis in platea civitatis, et dixit ad eum: Unde venis? et quo vadis?</P>
<P><a name="018">18</A>&nbsp;Qui respondit ei: Profecti sumus de Bethlehem Juda, et pergimus ad locum nostrum, qui est in latere montis Ephraim, unde ieramus in Bethlehem: et nunc vadimus ad domum Dei, nullusque sub tectum suum nos vult recipere,</P>
<P><a name="019">19</A>&nbsp;habentes paleas et f&#156;num in asinorum pabulum, et panem ac vinum in meos et ancill&#230; tu&#230; usus, et pueri qui mecum est: nulla re indigemus nisi hospitio.</P>
<P><a name="020">20</A>&nbsp;Cui respondit senex: Pax tecum sit, ego pr&#230;bebo omnia qu&#230; necessaria sunt: tantum, qu&#230;so, ne in platea maneas.</P>
<P><a name="021">21</A>&nbsp;Introduxitque eum in domum suam, et pabulum asinis pr&#230;buit: ac postquam laverunt pedes suos, recepit eos in convivium.<BR>
</P>
<P><a name="022">22</A>&nbsp;Illis epulantibus, et post laborem itineris cibo et potu reficientibus corpora, venerunt viri civitatis illius, filii Belial (id est, absque jugo), et circumdantes domum senis, fores pulsare c&#156;perunt, clamantes ad dominum domus atque dicentes: Educ virum, qui ingressus est domum tuam, ut abutamur eo.</P>
<P><a name="023">23</A>&nbsp;Egressusque est ad eos senex, et ait: Nolite, fratres, nolite facere malum hoc, quia ingressus est homo hospitium meum: et cessate ab hac stultitia.</P>
<P><a name="024">24</A>&nbsp;Habeo filiam virginem, et hic homo habet concubinam: educam eas ad vos, ut humilietis eas, et vestram libidinem compleatis: tantum, obsecro, ne scelus hoc contra naturam operemini in virum.</P>
<P><a name="025">25</A>&nbsp;Nolebant acquiescere sermonibus illius: quod cernens homo, eduxit ad eos concubinam suam, et eis tradidit illudendam: qua cum tota nocte abusi essent, dimiserunt eam mane.</P>
<P><a name="026">26</A>&nbsp;At mulier, recedentibus tenebris, venit ad ostium domus, ubi manebat dominus suus, et ibi corruit.</P>
<P><a name="027">27</A>&nbsp;Mane facto, surrexit homo, et aperuit ostium, ut c&#156;ptam expleret viam: et ecce concubina ejus jacebat ante ostium sparsis in limine manibus.</P>
<P><a name="028">28</A>&nbsp;Cui ille, putans eam quiescere, loquebatur: Surge, et ambulemus. Qua nihil respondente, intelligens quod erat mortua, tulit eam, et imposuit asino, reversusque est in domum suam.</P>
<P><a name="029">29</A>&nbsp;Quam cum esset ingressus, arripuit gladium, et cadaver uxoris cum ossibus suis in duodecim partes ac frustra concidens, misit in omnes terminos Isra&#235;l.</P>
<P><a name="030">30</A>&nbsp;Quod cum vidissent singuli, conclamabant: Numquam res talis facta est in Isra&#235;l, ex eo die quo ascenderunt patres nostri de &#198;gypto usque in pr&#230;sens tempus: ferte sententiam, et in commune decernite quid facto opus sit.</P>
<P><HR>
<CENTER>
<A HREF="jdg020">Next: Judges Chapter 20</A></CENTER>
</BODY>
</HTML>
