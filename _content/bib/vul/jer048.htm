<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 48</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer048.htm">Polyglot</A>&nbsp;
<A HREF="../kjv/jer048.htm">KJV</A>&nbsp;
<A HREF="../sep/jer048.htm">Sep</A>&nbsp;
<A HREF="../tan/jer048.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer047.htm">Previous</A>&nbsp;
<A HREF="jer049.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 48</H3><P><a name="001">1</A>&nbsp;Ad Moab. [H&#230;c dicit Dominus exercituum, Deus Isra&#235;l:<BR> V&#230; super Nabo, quoniam vastata est, et confusa!<BR> capta est Cariathaim, confusa est fortis, et tremuit.<BR></P>
<P><a name="002">2</A>&nbsp;Non est ultra exsultatio in Moab contra Hesebon:<BR> cogitaverunt malum: Venite, et disperdamus eam de gente.<BR> Ergo silens conticesces, sequeturque te gladius.<BR></P>
<P><a name="003">3</A>&nbsp;Vox clamoris de Oronaim, vastitas et contritio magna.<BR></P>
<P><a name="004">4</A>&nbsp;Contrita est Moab: annuntiate clamorem parvulis ejus.<BR></P>
<P><a name="005">5</A>&nbsp;Per ascensum enim Luith<BR> plorans ascendet in fletu,<BR> quoniam in descensu Oronaim<BR> hostes ululatum contritionis audierunt.<BR></P>
<P><a name="006">6</A>&nbsp;Fugite, salvate animas vestras,<BR> et eritis quasi myric&#230; in deserto:<BR></P>
<P><a name="007">7</A>&nbsp;pro eo enim quod habuisti fiduciam<BR> in munitionibus tuis et in thesauris tuis,<BR> tu quoque capieris:<BR> et ibit Chamos in transmigrationem,<BR> sacerdotes ejus et principes ejus simul.<BR></P>
<P><a name="008">8</A>&nbsp;Et veniet pr&#230;do ad omnem urbem,<BR> et urbs nulla salvabitur:<BR> et peribunt valles,<BR> et dissipabuntur campestria,<BR> quoniam dixit Dominus:<BR></P>
<P><a name="009">9</A>&nbsp;Date florem Moab, quia florens egredietur:<BR> et civitates ejus desert&#230; erunt, et inhabitabiles.<BR></P>
<P><a name="010">10</A>&nbsp;Maledictus qui facit opus Domini fraudulenter,<BR> et maledictus qui prohibet gladium suum a sanguine.<BR></P>
<P><a name="011">11</A>&nbsp;Fertilis fuit Moab ab adolescentia sua,<BR> et requievit in f&#230;cibus suis:<BR> nec transfusus est de vase in vas,<BR> et in transmigrationem non abiit:<BR> idcirco permansit gustus ejus in eo,<BR> et odor ejus non est immutatus.<BR></P>
<P><a name="012">12</A>&nbsp;Propterea ecce dies veniunt, dicit Dominus,<BR> et mittam ei ordinatores et stratores laguncularum:<BR> et sternent eum, et vasa ejus exhaurient,<BR> et lagunculas eorum collident.<BR></P>
<P><a name="013">13</A>&nbsp;Et confundetur Moab a Chamos<BR> sicut confusa est domus Isra&#235;l a Bethel,<BR> in qua habebat fiduciam.<BR></P>
<P><a name="014">14</A>&nbsp;Quomodo dicitis: Fortes sumus,<BR> et viri robusti ad pr&#230;liandum?<BR></P>
<P><a name="015">15</A>&nbsp;Vastata est Moab, et civitates illius succiderunt,<BR> et electi juvenes ejus descenderunt in occisionem, ait Rex:<BR> Dominus exercituum nomen ejus.<BR></P>
<P><a name="016">16</A>&nbsp;Prope est interitus Moab ut veniat,<BR> et malum ejus velociter accurret nimis.<BR></P>
<P><a name="017">17</A>&nbsp;Consolamini eum, omnes qui estis in circuitu ejus:<BR> et universi qui scitis nomen ejus, dicite:<BR> Quomodo confracta est virga fortis,<BR> baculus gloriosus?<BR></P>
<P><a name="018">18</A>&nbsp;Descende de gloria, et sede in siti,<BR> habitatio fili&#230; Dibon,<BR> quoniam vastator Moab ascendit ad te:<BR> dissipavit munitiones tuas.<BR></P>
<P><a name="019">19</A>&nbsp;In via sta, et prospice,<BR> habitatio Aro&#235;r:<BR> interroga fugientem,<BR> et ei qui evasit dic: Quid accidit?<BR></P>
<P><a name="020">20</A>&nbsp;Confusus est Moab, quoniam victus est.<BR> Ululate, et clamate:<BR> annuntiate in Arnon,<BR> quoniam vastata est Moab,<BR></P>
<P><a name="021">21</A>&nbsp;et judicium venit ad terram campestrem,<BR> super Helon, et super Jasa,<BR> et super Mephaath,</P>
<P><a name="022">22</A>&nbsp;et super Dibon,<BR> et super Nabo, et super domum Deblathaim,<BR></P>
<P><a name="023">23</A>&nbsp;et super Cariathaim, et super Bethgamul,<BR> et super Bethmaon,</P>
<P><a name="024">24</A>&nbsp;et super Carioth,<BR> et super Bosra, et super omnes civitates terr&#230; Moab,<BR> qu&#230; longe et qu&#230; prope sunt.<BR></P>
<P><a name="025">25</A>&nbsp;Abscissum est cornu Moab,<BR> et brachium ejus contritum est, ait Dominus.<BR></P>
<P><a name="026">26</A>&nbsp;Inebriate eum, quoniam contra Dominum erectus est:<BR> et allidet manum Moab in vomitu suo,<BR> et erit in derisum etiam ipse.<BR></P>
<P><a name="027">27</A>&nbsp;Fuit enim in derisum tibi Isra&#235;l:<BR> quasi inter fures reperisses eum:<BR> propter verba ergo tua qu&#230; adversum illum locutus es,<BR> captivus duceris.<BR></P>
<P><a name="028">28</A>&nbsp;Relinquite civitates, et habitate in petra, habitatores Moab:<BR> et estote quasi columba nidificans in summo ore foraminis.<BR></P>
<P><a name="029">29</A>&nbsp;Audivimus superbiam Moab: superbus est valde:<BR> sublimitatem ejus, et arrogantiam,<BR> et superbiam, et altitudinem cordis ejus.<BR></P>
<P><a name="030">30</A>&nbsp;Ego scio, ait Dominus, jactantiam ejus,<BR> et quod non sit juxta eam virtus ejus,<BR> nec juxta quod poterat conata sit facere.<BR></P>
<P><a name="031">31</A>&nbsp;Ideo super Moab ejulabo,<BR> et ad Moab universam clamabo,<BR> ad viros muri fictilis lamentantes:<BR></P>
<P><a name="032">32</A>&nbsp;de planctu Jazer plorabo tibi, vinea Sabama.<BR> Propagines tu&#230; transierunt mare;<BR> usque ad mare Jazer pervenerunt:<BR> super messem tuam et vindemiam tuam pr&#230;do irruit.<BR></P>
<P><a name="033">33</A>&nbsp;Ablata est l&#230;titia et exsultatio<BR> de Carmelo et de terra Moab,<BR> et vinum de torcularibus sustuli:<BR> nequaquam calcator uv&#230; solitum celeuma cantabit.<BR></P>
<P><a name="034">34</A>&nbsp;De clamore Hesebon usque Eleale et Jasa, dederunt vocem suam;<BR> a Segor usque ad Oronaim, vitula conternante:<BR> aqu&#230; quoque Nemrim pessim&#230; erunt.<BR></P>
<P><a name="035">35</A>&nbsp;Et auferam de Moab, ait Dominus,<BR> offerentem in excelsis,<BR> et sacrificantem diis ejus.<BR></P>
<P><a name="036">36</A>&nbsp;Propterea cor meum ad Moab quasi tibi&#230; resonabit,<BR> et cor meum ad viros muri fictilis dabit sonitum tibiarum:<BR> quia plus fecit quam potuit,<BR> idcirco perierunt.<BR></P>
<P><a name="037">37</A>&nbsp;Omne enim caput calvitium,<BR> et omnis barba rasa erit:<BR> in cunctis manibus colligatio,<BR> et super omne dorsum cilicium:<BR></P>
<P><a name="038">38</A>&nbsp;super omnia tecta Moab, et in plateis ejus,<BR> omnis planctus:<BR> quoniam contrivi Moab<BR> sicut vas inutile, ait Dominus.<BR></P>
<P><a name="039">39</A>&nbsp;Quomodo victa est, et ululaverunt?<BR> quomodo dejecit cervicem Moab, et confusus est?<BR> eritque Moab in derisum, et in exemplum omnibus in circuitu suo.<BR></P>
<P><a name="040">40</A>&nbsp;H&#230;c dicit Dominus:<BR> Ecce quasi aquila volabit,<BR> et extendet alas suas ad Moab.<BR></P>
<P><a name="041">41</A>&nbsp;Capta est Carioth, et munitiones comprehens&#230; sunt:<BR> et erit cor fortium Moab in die illa<BR> sicut cor mulieris parturientis,<BR></P>
<P><a name="042">42</A>&nbsp;et cessabit Moab esse populus,<BR> quoniam contra Dominum gloriatus est.<BR></P>
<P><a name="043">43</A>&nbsp;Pavor, et fovea,<BR> et laqueus super te,<BR> o habitator Moab, dicit Dominus.<BR></P>
<P><a name="044">44</A>&nbsp;Qui fugerit a facie pavoris cadet in foveam,<BR> et qui conscenderit de fovea capietur laqueo:<BR> adducam enim super Moab annum visitationis eorum, ait Dominus.<BR></P>
<P><a name="045">45</A>&nbsp;In umbra Hesebon steterunt de laqueo fugientes,<BR> quia ignis egressus est de Hesebon,<BR> et flamma de medio Seon:<BR> et devorabit partem Moab,<BR> et verticem filiorum tumultus.<BR></P>
<P><a name="046">46</A>&nbsp;V&#230; tibi, Moab:<BR> periisti, popule Chamos,<BR> quia comprehensi sunt filii tui<BR> et fili&#230; tu&#230; in captivitatem.<BR></P>
<P><a name="047">47</A>&nbsp;Et convertam captivitatem Moab in novissimis diebus, ait Dominus.] Hucusque judicia Moab.</P>
<P><HR>
<CENTER>
<A HREF="jer049.htm">Next: Jeremiah Chapter 49</A></CENTER>
</BODY>
</HTML>
