<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Micah: Micah Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mic007">Polyglot</A>&nbsp;
<A HREF="../kjv/mic007">KJV</A>&nbsp;
<A HREF="../sep/mic007">Sep</A>&nbsp;
<A HREF="../tan/mic007">Tan</A>&nbsp;

<BR>
<BR><A HREF="mic">Micah Index</A><BR>
&nbsp;
<A HREF="mic006">Previous</A>&nbsp;
<A HREF="nah001">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Micah Chapter 7</H3><P><a name="001">1</A>&nbsp;[V&#230; mihi, quia factus sum sicut qui colligit in autumno racemos vindemi&#230;!<BR> non est botrus ad comedendum,<BR> pr&#230;coquas ficus desideravit anima mea.<BR></P>
<P><a name="002">2</A>&nbsp;Periit sanctus de terra,<BR> et rectus in hominibus non est:<BR> omnes in sanguine insidiantur;<BR> vir fratrem suum ad mortem venatur.<BR></P>
<P><a name="003">3</A>&nbsp;Malum manuum suarum dicunt bonum:<BR> princeps postulat, et judex in reddendo est;<BR> et magnus locutus est desiderium anim&#230; su&#230;,<BR> et conturbaverunt eam.<BR></P>
<P><a name="004">4</A>&nbsp;Qui optimus in eis est, quasi paliurus,<BR> et qui rectus, quasi spina de sepe.<BR> Dies speculationis tu&#230;, visitatio tua venit:<BR> nunc erit vastitas eorum.<BR></P>
<P><a name="005">5</A>&nbsp;Nolite credere amico,<BR> et nolite confidere in duce:<BR> ab ea qu&#230; dormit in sinu tuo custodi claustra oris tui.<BR></P>
<P><a name="006">6</A>&nbsp;Quia filius contumeliam facit patri,<BR> et filia consurgit adversus matrem suam:<BR> nurus adversus socrum suam,<BR> et inimici hominis domestici ejus.]<BR>
</P>
<P><a name="007">7</A>&nbsp;[Ego autem ad Dominum aspiciam;<BR> exspectabo Deum, salvatorem meum:<BR> audiet me Deus meus.<BR></P>
<P><a name="008">8</A>&nbsp;Ne l&#230;teris, inimica mea, super me, quia cecidi:<BR> consurgam cum sedero in tenebris:<BR> Dominus lux mea est.<BR></P>
<P><a name="009">9</A>&nbsp;Iram Domini portabo,<BR> quoniam peccavi ei,<BR> donec causam meam judicet,<BR> et faciat judicium meum.<BR> Educet me in lucem:<BR> videbo justitiam ejus.<BR></P>
<P><a name="010">10</A>&nbsp;Et aspiciet inimica mea,<BR> et operietur confusione,<BR> qu&#230; dicit ad me: Ubi est Dominus Deus tuus?<BR> Oculi mei videbunt in eam:<BR> nunc erit in conculcationem ut lutum platearum.<BR></P>
<P><a name="011">11</A>&nbsp;Dies, ut &#230;dificentur maceri&#230; tu&#230;;<BR> in die illa longe fiet lex.<BR></P>
<P><a name="012">12</A>&nbsp;In die illa et usque ad te veniet de Assur,<BR> et usque ad civitates munitas,<BR> et a civitatibus munitis usque ad flumen,<BR> et ad mare de mari,<BR> et ad montem de monte.<BR></P>
<P><a name="013">13</A>&nbsp;Et terra erit in desolationem propter habitatores suos,<BR> et propter fructum cogitationum eorum.]<BR>
</P>
<P><a name="014">14</A>&nbsp;[Pasce populum tuum in virga tua,<BR> gregem h&#230;reditatis tu&#230;, habitantes solos, in saltu, in medio Carmeli.<BR> Pascentur Basan et Galaad juxta dies antiquos.<BR></P>
<P><a name="015">15</A>&nbsp;Secundum dies egressionis tu&#230; de terra &#198;gypti,<BR> ostendam ei mirabilia.<BR></P>
<P><a name="016">16</A>&nbsp;Videbunt gentes,<BR> et confundentur super omni fortitudine sua.<BR> Ponent manum super os,<BR> aures eorum surd&#230; erunt.<BR></P>
<P><a name="017">17</A>&nbsp;Lingent pulverem sicut serpentes;<BR> velut reptilia terr&#230; perturbabuntur in &#230;dibus suis.<BR> Dominum Deum nostrum formidabunt,<BR> et timebunt te.<BR></P>
<P><a name="018">18</A>&nbsp;Quis, Deus, similis tui,<BR> qui aufers iniquitatem,<BR> et transis peccatum reliquiarum h&#230;reditatis tu&#230;?<BR> Non immittet ultra furorem suum,<BR> quoniam volens misericordiam est.<BR></P>
<P><a name="019">19</A>&nbsp;Revertetur, et miserebitur nostri;<BR> deponet iniquitates nostras,<BR> et projiciet in profundum maris omnia peccata nostra.<BR></P>
<P><a name="020">20</A>&nbsp;Dabis veritatem Jacob,<BR> misericordiam Abraham,<BR> qu&#230; jurasti patribus nostris a diebus antiquis.]</P>
<P></P>
<P><HR>
<CENTER>
<A HREF="nah001">Next: Nahum Chapter 1</A></CENTER>
</BODY>
</HTML>
