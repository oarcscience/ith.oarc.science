<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro016.htm">Polyglot</A>&nbsp;
<A HREF="../kjv/pro016.htm">KJV</A>&nbsp;
<A HREF="../sep/pro016.htm">Sep</A>&nbsp;
<A HREF="../tan/pro016.htm">Tan</A>&nbsp;

<BR>
<BR><A HREF="pro.htm">Proverbs Index</A><BR>
&nbsp;
<A HREF="pro015.htm">Previous</A>&nbsp;
<A HREF="pro017.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 16</H3><P><a name="001">1</A>&nbsp;[Hominis est animam pr&#230;parare,<BR> et Domini gubernare linguam.<BR></P>
<P><a name="002">2</A>&nbsp;Omnes vi&#230; hominis patent oculis ejus;<BR> spirituum ponderator est Dominus.<BR></P>
<P><a name="003">3</A>&nbsp;Revela Domino opera tua,<BR> et dirigentur cogitationes tu&#230;.<BR></P>
<P><a name="004">4</A>&nbsp;Universa propter semetipsum operatus est Dominus;<BR> impium quoque ad diem malum.<BR></P>
<P><a name="005">5</A>&nbsp;Abominatio Domini est omnis arrogans;<BR> etiamsi manus ad manum fuerit, non est innocens.<BR> Initium vi&#230; bon&#230; facere justitiam;<BR> accepta est autem apud Deum magis quam immolare hostias.<BR></P>
<P><a name="006">6</A>&nbsp;Misericordia et veritate redimitur iniquitas,<BR> et in timore Domini declinatur a malo.<BR></P>
<P><a name="007">7</A>&nbsp;Cum placuerint Domino vi&#230; hominis,<BR> inimicos quoque ejus convertet ad pacem.<BR></P>
<P><a name="008">8</A>&nbsp;Melius est parum cum justitia<BR> quam multi fructus cum iniquitate.<BR></P>
<P><a name="009">9</A>&nbsp;Cor hominis disponit viam suam,<BR> sed Domini est dirigere gressus ejus.]<BR>
</P>
<P><a name="010">10</A>&nbsp;[Divinatio in labiis regis;<BR> in judicio non errabit os ejus.<BR></P>
<P><a name="011">11</A>&nbsp;Pondus et statera judicia Domini sunt,<BR> et opera ejus omnes lapides sacculi.<BR></P>
<P><a name="012">12</A>&nbsp;Abominabiles regi qui agunt impie,<BR> quoniam justitia firmatur solium.<BR></P>
<P><a name="013">13</A>&nbsp;Voluntas regum labia justa;<BR> qui recta loquitur diligetur.<BR></P>
<P><a name="014">14</A>&nbsp;Indignatio regis nuntii mortis,<BR> et vir sapiens placabit eam.<BR></P>
<P><a name="015">15</A>&nbsp;In hilaritate vultus regis vita,<BR> et clementia ejus quasi imber serotinus.]<BR>
</P>
<P><a name="016">16</A>&nbsp;[Posside sapientiam, quia auro melior est,<BR> et acquire prudentiam, quia pretiosior est argento.<BR></P>
<P><a name="017">17</A>&nbsp;Semita justorum declinat mala;<BR> custos anim&#230; su&#230; servat viam suam.<BR></P>
<P><a name="018">18</A>&nbsp;Contritionem pr&#230;cedit superbia,<BR> et ante ruinam exaltatur spiritus.<BR></P>
<P><a name="019">19</A>&nbsp;Melius est humiliari cum mitibus<BR> quam dividere spolia cum superbis.<BR></P>
<P><a name="020">20</A>&nbsp;Eruditus in verbo reperiet bona,<BR> et qui sperat in Domino beatus est.<BR></P>
<P><a name="021">21</A>&nbsp;Qui sapiens est corde appellabitur prudens,<BR> et qui dulcis eloquio majora percipiet.<BR></P>
<P><a name="022">22</A>&nbsp;Fons vit&#230; eruditio possidentis;<BR> doctrina stultorum fatuitas.]<BR>
</P>
<P><a name="023">23</A>&nbsp;[Cor sapientis erudiet os ejus,<BR> et labiis ejus addet gratiam.<BR></P>
<P><a name="024">24</A>&nbsp;Favus mellis composita verba;<BR> dulcedo anim&#230; sanitas ossium.<BR></P>
<P><a name="025">25</A>&nbsp;Est via qu&#230; videtur homini recta,<BR> et novissima ejus ducunt ad mortem.<BR></P>
<P><a name="026">26</A>&nbsp;Anima laborantis laborat sibi,<BR> quia compulit eum os suum.<BR></P>
<P><a name="027">27</A>&nbsp;Vir impius fodit malum,<BR> et in labiis ejus ignis ardescit.<BR></P>
<P><a name="028">28</A>&nbsp;Homo perversus suscitat lites,<BR> et verbosus separat principes.<BR></P>
<P><a name="029">29</A>&nbsp;Vir iniquus lactat amicum suum,<BR> et ducit eum per viam non bonam.<BR></P>
<P><a name="030">30</A>&nbsp;Qui attonitis oculis cogitat prava,<BR> mordens labia sua perficit malum.<BR></P>
<P><a name="031">31</A>&nbsp;Corona dignitatis senectus,<BR> qu&#230; in viis justiti&#230; reperietur.<BR></P>
<P><a name="032">32</A>&nbsp;Melior est patiens viro forti,<BR> et qui dominatur animo suo expugnatore urbium.<BR></P>
<P><a name="033">33</A>&nbsp;Sortes mittuntur in sinum,<BR> sed a Domino temperantur.]</P>
<P><HR>
<CENTER>
<A HREF="pro017.htm">Next: Proverbs Chapter 17</A></CENTER>
</BODY>
</HTML>
