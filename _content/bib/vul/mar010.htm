<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Mark: Mark Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mar010">Polyglot</A>&nbsp;
<A HREF="../gnt/mar010">GNT</A>&nbsp;
<A HREF="../kjv/mar010">KJV</A>&nbsp;

<BR>
<BR><A HREF="mar">Mark Index</A><BR>
&nbsp;
<A HREF="mar009">Previous</A>&nbsp;
<A HREF="mar011">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Mark Chapter 10</H3><P><a name="001">1</A>&nbsp;Et inde exsurgens venit in fines Jud&#230;&#230; ultra Jordanem: et conveniunt iterum turb&#230; ad eum: et sicut consueverat, iterum docebat illos.</P>
<P><a name="002">2</A>&nbsp;Et accedentes pharis&#230;i interrogabant eum: Si licet vero uxorem dimittere: tentantes eum.</P>
<P><a name="003">3</A>&nbsp;At ille respondens, dixit eis: Quid vobis pr&#230;cepit Moyses?</P>
<P><a name="004">4</A>&nbsp;Qui dixerunt: Moyses permisit libellum repudii scribere, et dimittere.</P>
<P><a name="005">5</A>&nbsp;Quibus respondens Jesus, ait: Ad duritiam cordis vestri scripsit vobis pr&#230;ceptum istud:</P>
<P><a name="006">6</A>&nbsp;ab initio autem creatur&#230; masculum et feminam fecit eos Deus.</P>
<P><a name="007">7</A>&nbsp;Propter hoc relinquet homo patrem suum et matrem, et adh&#230;rebit ad uxorem suam:</P>
<P><a name="008">8</A>&nbsp;et erunt duo in carne una. Itaque jam non sunt duo, sed una caro.</P>
<P><a name="009">9</A>&nbsp;Quod ergo Deus conjunxit, homo non separet.</P>
<P><a name="010">10</A>&nbsp;Et in domo iterum discipuli ejus de eodem interrogaverunt eum.</P>
<P><a name="011">11</A>&nbsp;Et ait illis: Quicumque dimiserit uxorem suam, et aliam duxerit, adulterium committit super eam.</P>
<P><a name="012">12</A>&nbsp;Et si uxor dimiserit virum suum, et alii nupserit, m&#156;chatur.<BR>
</P>
<P><a name="013">13</A>&nbsp;Et offerebant illi parvulos ut tangeret illos. Discipuli autem comminabantur offerentibus.</P>
<P><a name="014">14</A>&nbsp;Quos cum videret Jesus, indigne tulit, et ait illis: Sinite parvulos venire ad me, et ne prohibueritis eos: talium enim est regnum Dei.</P>
<P><a name="015">15</A>&nbsp;Amen dico vobis: Quisquis non receperit regnum Dei velut parvulus, non intrabit in illud.</P>
<P><a name="016">16</A>&nbsp;Et complexans eos, et imponens manus super illos, benedicebat eos.<BR>
</P>
<P><a name="017">17</A>&nbsp;Et cum egressus esset in viam, procurrens quidam genu flexo ante eum, rogabat eum: Magister bone, quid faciam ut vitam &#230;ternam percipiam?</P>
<P><a name="018">18</A>&nbsp;Jesus autem dixit ei: Quid me dicis bonum? nemo bonus, nisi unus Deus.</P>
<P><a name="019">19</A>&nbsp;Pr&#230;cepta nosti: ne adulteres, ne occidas, ne fureris, ne falsum testimonium dixeris, ne fraudum feceris, honora patrem tuum et matrem.</P>
<P><a name="020">20</A>&nbsp;At ille respondens, ait illi: Magister, h&#230;c omnia observavi a juventute mea.</P>
<P><a name="021">21</A>&nbsp;Jesus autem intuitus eum, dilexit eum, et dixit ei: Unum tibi deest: vade, qu&#230;cumque habes vende, et da pauperibus, et habebis thesaurum in c&#230;lo: et veni, sequere me.</P>
<P><a name="022">22</A>&nbsp;Qui contristatus in verbo, abiit m&#156;rens: erat enim habens multas possessiones.</P>
<P><a name="023">23</A>&nbsp;Et circumspiciens Jesus, ait discipulis suis: Quam difficile qui pecunias habent, in regnum Dei introibunt!</P>
<P><a name="024">24</A>&nbsp;Discipuli autem obstupescebant in verbis ejus. At Jesus rursus respondens ait illis: Filioli, quam difficile est, confidentes in pecuniis, in regnum Dei introire!</P>
<P><a name="025">25</A>&nbsp;Facilius est camelum per foramen acus transire, quam divitem intrare in regnum Dei.</P>
<P><a name="026">26</A>&nbsp;Qui magis admirabantur, dicentes ad semetipsos: Et quis potest salvus fieri?</P>
<P><a name="027">27</A>&nbsp;Et intuens illos Jesus, ait: Apud homines impossibile est, sed non apud Deum: omnia enim possibilia sunt apud Deum.<BR>
</P>
<P><a name="028">28</A>&nbsp;Et c&#156;pit ei Petrus dicere: Ecce nos dimisimus omnia, et secuti sumus te.</P>
<P><a name="029">29</A>&nbsp;Respondens Jesus, ait: Amen dico vobis: Nemo est qui reliquerit domum, aut fratres, aut sorores, aut patrem, aut matrem, aut filios, aut agros propter me et propter Evangelium,</P>
<P><a name="030">30</A>&nbsp;qui non accipiat centies tantum, nunc in tempore hoc: domos, et fratres, et sorores, et matres, et filios, et agros, cum persecutionibus, et in s&#230;culo futuro vitam &#230;ternam.</P>
<P><a name="031">31</A>&nbsp;Multi autem erunt primi novissimi, et novissimi primi.<BR>
</P>
<P><a name="032">32</A>&nbsp;Erant autem in via ascendentes Jerosolymam: et pr&#230;cedebat illos Jesus, et stupebant: et sequentes timebant. Et assumens iterum duodecim, c&#156;pit illis dicere qu&#230; essent ei eventura.</P>
<P><a name="033">33</A>&nbsp;Quia ecce ascendimus Jerosolymam, et Filius hominis tradetur principibus sacerdotum, et scribis, et senioribus, et damnabunt eum morte, et tradent eum gentibus:</P>
<P><a name="034">34</A>&nbsp;et illudent ei, et conspuent eum, et flagellabunt eum, et interficient eum: et tertia die resurget.<BR>
</P>
<P><a name="035">35</A>&nbsp;Et accedunt ad eum Jacobus et Joannes filii Zebed&#230;i, dicentes: Magister, volumus ut quodcumque petierimus, facias nobis.</P>
<P><a name="036">36</A>&nbsp;At ille dixit eis: Quid vultis ut faciam vobis?</P>
<P><a name="037">37</A>&nbsp;Et dixerunt: Da nobis ut unus ad dexteram tuam, et alius ad sinistram tuam sedeamus in gloria tua.</P>
<P><a name="038">38</A>&nbsp;Jesus autem ait eis: Nescitis quid petatis: potestis bibere calicem, quem ego bibo, aut baptismo, quo ego baptizor, baptizari?</P>
<P><a name="039">39</A>&nbsp;At illi dixerunt ei: Possumus. Jesus autem ait eis: Calicem quidem, quem ego bibo, bibetis; et baptismo, quo ego baptizor, baptizabimini:</P>
<P><a name="040">40</A>&nbsp;sedere autem ad dexteram meam, vel ad sinistram, non est meum dare vobis, sed quibus paratum est.</P>
<P><a name="041">41</A>&nbsp;Et audientes decem, c&#156;perunt indignari de Jacobo et Joanne.</P>
<P><a name="042">42</A>&nbsp;Jesus autem vocans eos, ait illis: Scitis quia hi, qui videntur principari gentibus, dominantur eis: et principes eorum potestatem habent ipsorum.</P>
<P><a name="043">43</A>&nbsp;Non ita est autem in vobis, sed quicumque voluerit fieri major, erit vester minister:</P>
<P><a name="044">44</A>&nbsp;et quicumque voluerit in vobis primus esse, erit omnium servus.</P>
<P><a name="045">45</A>&nbsp;Nam et Filius hominis non venit ut ministraretur ei, sed ut ministraret, et daret animam suam redemptionem pro multis.<BR>
</P>
<P><a name="046">46</A>&nbsp;Et veniunt Jericho: et proficiscente eo de Jericho, et discipulis ejus, et plurima multitudine, filius Tim&#230;i Bartim&#230;us c&#230;cus, sedebat juxta viam mendicans.</P>
<P><a name="047">47</A>&nbsp;Qui cum audisset quia Jesus Nazarenus est, c&#156;pit clamare, et dicere: Jesu fili David, miserere mei.</P>
<P><a name="048">48</A>&nbsp;Et comminabantur ei multi ut taceret. At ille multo magis clamabat: Fili David, miserere mei.</P>
<P><a name="049">49</A>&nbsp;Et stans Jesus pr&#230;cepit illum vocari. Et vocant c&#230;cum, dicentes ei: Anim&#230;quior esto: surge, vocat te.</P>
<P><a name="050">50</A>&nbsp;Qui projecto vestimento suo exiliens, venit ad eum.</P>
<P><a name="051">51</A>&nbsp;Et respondens Jesus dixit illi: Quid tibi vis faciam? C&#230;cus autem dixit ei: Rabboni, ut videam.</P>
<P><a name="052">52</A>&nbsp;Jesus autem ait illi: Vade, fides tua te salvum fecit. Et confestim vidit, et sequebatur eum in via.</P>
<P><HR>
<CENTER>
<A HREF="mar011">Next: Mark Chapter 11</A></CENTER>
</BODY>
</HTML>
