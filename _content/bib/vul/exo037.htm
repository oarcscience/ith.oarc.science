<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 37</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo037">Polyglot</A>&nbsp;
<A HREF="../kjv/exo037">KJV</A>&nbsp;
<A HREF="../sep/exo037">Sep</A>&nbsp;
<A HREF="../tan/exo037">Tan</A>&nbsp;

<BR>
<BR><A HREF="exo">Exodus Index</A><BR>
&nbsp;
<A HREF="exo036">Previous</A>&nbsp;
<A HREF="exo038">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 37</H3><P><a name="001">1</A>&nbsp;Fecit autem Beseleel et arcam de lignis setim, habentem duos semis cubitos in longitudine, et cubitum ac semissem in latitudine, altitudo quoque unius cubiti fuit et dimidii: vestivitque eam auro purissimo intus ac foris.</P>
<P><a name="002">2</A>&nbsp;Et fecit illi coronam auream per gyrum,</P>
<P><a name="003">3</A>&nbsp;conflans quatuor annulos aureos per quatuor angulos ejus: duos annulos in latere uno, et duos in altero.</P>
<P><a name="004">4</A>&nbsp;Vectes quoque fecit de lignis setim, quos vestivit auro,</P>
<P><a name="005">5</A>&nbsp;et quos misit in annulos, qui erant in lateribus arc&#230; ad portandum eam.</P>
<P><a name="006">6</A>&nbsp;Fecit et propitiatorium, id est, oraculum, de auro mundissimo, duorum cubitorum et dimidii in longitudine, et cubiti ac semis in latitudine.</P>
<P><a name="007">7</A>&nbsp;Duos etiam cherubim ex auro ductili, quos posuit ex utraque parte propitiatorii:</P>
<P><a name="008">8</A>&nbsp;cherub unum in summitate unius partis, et cherub alterum in summitate partis alterius: duos cherubim in singulis summitatibus propitiatorii,</P>
<P><a name="009">9</A>&nbsp;extendentes alas, et tegentes propitiatorium, seque mutuo et illud respicientes.<BR>
</P>
<P><a name="010">10</A>&nbsp;Fecit et mensam de lignis setim in longitudine duorum cubitorum, et in latitudine unius cubiti, qu&#230; habebat in altitudine cubitum ac semissem.</P>
<P><a name="011">11</A>&nbsp;Circumdeditque eam auro mundissimo, et fecit illi labium aureum per gyrum,</P>
<P><a name="012">12</A>&nbsp;ipsique labio coronam auream interrasilem quatuor digitorum, et super eamdem, alteram coronam auream.</P>
<P><a name="013">13</A>&nbsp;Fudit et quatuor circulos aureos, quos posuit in quatuor angulis per singulos pedes mens&#230;</P>
<P><a name="014">14</A>&nbsp;contra coronam: misitque in eos vectes, ut possit mensa portari.</P>
<P><a name="015">15</A>&nbsp;Ipsos quoque vectes fecit de lignis setim, et circumdedit eos auro.</P>
<P><a name="016">16</A>&nbsp;Et vasa ad diversos usus mens&#230;, acetabula, phialas, et cyathos, et thuribula, ex auro puro, in quibus offerenda sunt libamina.<BR>
</P>
<P><a name="017">17</A>&nbsp;Fecit et candelabrum ductile de auro mundissimo, de cujus vecte calami, scyphi, sph&#230;rul&#230;que, ac lilia procedebant:</P>
<P><a name="018">18</A>&nbsp;sex in utroque latere, tres calami ex parte una, et tres ex altera:</P>
<P><a name="019">19</A>&nbsp;tres scyphi in nucis modum per calamos singulos, sph&#230;rul&#230;que simul et lilia: et tres scyphi instar nucis in calamo altero, sph&#230;rul&#230;que simul et lilia. &#198;quum erat opus sex calamorum, qui procedebant de stipite candelabri.</P>
<P><a name="020">20</A>&nbsp;In ipso autem vecte erant quatuor scyphi in nucis modum, sph&#230;rul&#230;que per singulos simul et lilia:</P>
<P><a name="021">21</A>&nbsp;et sph&#230;rul&#230; sub duobus calamis per loca tria, qui simul sex fiunt calami procedentes de vecte uno.</P>
<P><a name="022">22</A>&nbsp;Et sph&#230;rul&#230; igitur, et calami ex ipso erant, universa ductilia ex auro purissimo.</P>
<P><a name="023">23</A>&nbsp;Fecit et lucernas septem cum emunctoriis suis, et vasa ubi ea, qu&#230; emuncta sunt, extinguantur, de auro mundissimo.</P>
<P><a name="024">24</A>&nbsp;Talentum auri appendebat candelabrum cum omnibus vasis suis.<BR>
</P>
<P><a name="025">25</A>&nbsp;Fecit et altare thymiamatis de lignis setim, per quadrum singulos habens cubitos, et in altitudine duos: e cujus angulis procedebant cornua.</P>
<P><a name="026">26</A>&nbsp;Vestivitque illud auro purissimo cum craticula ac parietibus et cornibus.</P>
<P><a name="027">27</A>&nbsp;Fecitque ei coronam aureolam per gyrum, et duos annulos aureos sub corona per singula latera, ut mittantur in eos vectes, et possit altare portari.</P>
<P><a name="028">28</A>&nbsp;Ipsos autem vectes fecit de lignis setim, et operuit laminis aureis.</P>
<P><a name="029">29</A>&nbsp;Composuit et oleum ad sanctificationis unguentum, et thymiama de aromatibus mundissimis opere pigmentarii.</P>
<P><HR>
<CENTER>
<A HREF="exo038">Next: Exodus Chapter 38</A></CENTER>
</BODY>
</HTML>
