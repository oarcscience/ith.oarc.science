<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Polyglot Bible, full text etext at Intangible Textual Heritage">
<META name="keywords" content="Bible Polyglot Scripture Judaism Christianity Apocrypha Hebrew Latin Greek Tanach Tanakh Vulgate Septuagint King James KJV OT NT">
<TITLE>Polyglot Bible: Daniel: Daniel 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;
<BR><A HREF="dan">Daniel Index</A><BR>
&nbsp;
<A HREF="dan013">Previous</A>&nbsp;
<A HREF="hos001">Next</A>&nbsp;
</CENTER>
<HR>
</P>
<H3 ALIGN="CENTER">Daniel 14</H3><table border="1">
<tr>
<td valign="top">
<p align="center"><a href="../vul/dan014">Vul</a></p><P>1&nbsp;Erat autem Daniel conviva regis, et honoratus super omnes amicos ejus.</P>
<P>2&nbsp;Erat quoque idolum apud Babylonios nomine Bel: et impendebantur in eo per dies singulos simil&#230; artab&#230; duodecim, et oves quadraginta, vinique amphor&#230; sex.</P>
<P>3&nbsp;Rex quoque colebat eum, et ibat per singulos dies adorare eum: porro Daniel adorabat Deum suum. Dixitque ei rex: Quare non adoras Bel?</P>
<P>4&nbsp;Qui respondens ait ei: Quia non colo idola manufacta, sed viventem Deum, qui creavit c&#230;lum, et terram, et habet potestatem omnis carnis.</P>
<P>5&nbsp;Et dixit rex ad eum: Non videtur tibi esse Bel vivens deus? an non vides quanta comedat et bibat quotidie?</P>
<P>6&nbsp;Et ait Daniel arridens: Ne erres, rex: iste enim intrinsecus luteus est, et forinsecus &#230;reus, neque comedit aliquando.</P>
<P>7&nbsp;Et iratus rex vocavit sacerdotes ejus, et ait eis: Nisi dixeritis mihi quis est qui comedat impensas has, moriemini.</P>
<P>8&nbsp;Si autem ostenderitis quoniam Bel comedat h&#230;c, morietur Daniel, quia blasphemavit in Bel. Et dixit Daniel regi: Fiat juxta verbum tuum.</P>
<P>9&nbsp;Erant autem sacerdotes Bel septuaginta, exceptis uxoribus, et parvulis, et filiis.<BR>
 Et venit rex cum Daniele in templum Bel.</P>
<P>10&nbsp;Et dixerunt sacerdotes Bel: Ecce nos egredimur foras: et tu, rex, pone escas, et vinum misce, et claude ostium, et signa annulo tuo:</P>
<P>11&nbsp;et cum ingressus fueris mane, nisi inveneris omnia comesta a Bel, morte moriemur, vel Daniel qui mentitus est adversum nos.</P>
<P>12&nbsp;Contemnebant autem, quia fecerant sub mensa absconditum introitum, et per illum ingrediebantur semper, et devorabant ea.</P>
<P>13&nbsp;Factum est igitur postquam egressi sunt illi, rex posuit cibos ante Bel: pr&#230;cepit Daniel pueris suis, et attulerunt cinerem, et cribravit per totum templum coram rege: et egressi clauserunt ostium, et signantes annulo regis abierunt.</P>
<P>14&nbsp;Sacerdotes autem ingressi sunt nocte juxta consuetudinem suam, et uxores et filii eorum, et comederunt omnia, et biberunt.</P>
<P>15&nbsp;Surrexit autem rex primo diluculo, et Daniel cum eo.</P>
<P>16&nbsp;Et ait rex: Salvane sunt signacula, Daniel? Qui respondit: Salva, rex.</P>
<P>17&nbsp;Statimque cum aperuisset ostium, intuitus rex mensam, exclamavit voce magna: Magnus es, Bel, et non est apud te dolus quisquam.</P>
<P>18&nbsp;Et risit Daniel, et tenuit regem ne ingrederetur intro: et dixit: Ecce pavimentum: animadverte cujus vestigia sint h&#230;c.</P>
<P>19&nbsp;Et dixit rex: Video vestigia virorum, et mulierum, et infantium. Et iratus est rex.</P>
<P>20&nbsp;Tunc apprehendit sacerdotes, et uxores, et filios eorum: et ostenderunt ei abscondita ostiola, per qu&#230; ingrediebantur, et consumebant qu&#230; erant super mensam.</P>
<P>21&nbsp;Occidit ergo illos rex, et tradidit Bel in potestatem Danielis: qui subvertit eum, et templum ejus.<BR>
</P>
<P>22&nbsp;Et erat draco magnus in loco illo, et colebant eum Babylonii.</P>
<P>23&nbsp;Et dixit rex Danieli: Ecce nunc non potes dicere quia iste non sit deus vivens: adora ergo eum.</P>
<P>24&nbsp;Dixitque Daniel: Dominum Deum meum adoro, quia ipse est Deus vivens: iste autem non est deus vivens.</P>
<P>25&nbsp;Tu autem, rex, da mihi potestatem, et interficiam draconem absque gladio et fuste. Et ait rex: Do tibi.</P>
<P>26&nbsp;Tulit ergo Daniel picem, et adipem, et pilos, et coxit pariter: fecitque massas, et dedit in os draconis, et diruptus est draco. Et dixit: Ecce quem colebatis.</P>
<P>27&nbsp;Quod cum audissent Babylonii, indignati sunt vehementer: et congregati adversum regem, dixerunt: Jud&#230;us factus est rex: Bel destruxit, draconem interfecit, et sacerdotes occidit.</P>
<P>28&nbsp;Et dixerunt cum venissent ad regem: Trade nobis Danielem, alioquin interficiemus te, et domum tuam.</P>
<P>29&nbsp;Vidit ergo rex quod irruerent in eum vehementer: et necessitate compulsus, tradidit eis Danielem.</P>
<P>30&nbsp;Qui miserunt eum in lacum leonum, et erat ibi diebus sex.</P>
<P>31&nbsp;Porro in lacu erant leones septem, et dabantur eis duo corpora quotidie, et du&#230; oves: et tunc non data sunt eis, ut devorarent Danielem.</P>
<P>32&nbsp;Erat autem Habacuc propheta in Jud&#230;a, et ipse coxerat pulmentum, et intriverat panes in alveolo: et ibat in campum ut ferret messoribus.</P>
<P>33&nbsp;Dixitque angelus Domini ad Habacuc: Fer prandium quod habes in Babylonem Danieli, qui est in lacu leonum.</P>
<P>34&nbsp;Et dixit Habacuc: Domine, Babylonem non vidi, et lacum nescio.</P>
<P>35&nbsp;Et apprehendit eum angelus Domini in vertice ejus, et portavit eum capillo capitis sui, posuitque eum in Babylone supra lacum in impetu spiritus sui.</P>
<P>36&nbsp;Et clamavit Habacuc, dicens: Daniel serve Dei, tolle prandium quod misit tibi Deus.</P>
<P>37&nbsp;Et ait Daniel: Recordatus es mei, Deus, et non dereliquisti diligentes te.</P>
<P>38&nbsp;Surgensque Daniel comedit. Porro angelus Domini restituit Habacuc confestim in loco suo.<BR>
</P>
<P>39&nbsp;Venit ergo rex die septimo ut lugeret Danielem: et venit ad lacum, et introspexit, et ecce Daniel sedens in medio leonum.</P>
<P>40&nbsp;Et exclamavit voce magna rex, dicens: Magnus es, Domine Deus Danielis. Et extraxit eum de lacu leonum.</P>
<P>41&nbsp;Porro illos, qui perditionis ejus causa fuerant, intromisit in lacum, et devorati sunt in momento coram eo.</P>
<P>42&nbsp;Tunc rex ait: Paveant omnes habitantes in universa terra Deum Danielis: quia ipse est salvator, faciens signa et mirabilia in terra: qui liberavit Danielem de lacu leonum.</P>
</tr>
</table>
<P></P>
<P><HR>
<CENTER>
<A HREF="hos001">Next: Hosea 1</A></CENTER>
</BODY>
</HTML>
