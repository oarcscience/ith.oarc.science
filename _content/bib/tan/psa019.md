[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa019)  [KJV](../kjv/psa019)  [Sep](../sep/psa019) 
[Vul](../vul/psa019)   
  
[Psalms (Tehilim) Index](psa)  
  [Previous](psa018)  [Next](psa020) 

------------------------------------------------------------------------

### Tanach (Hebrew): Psalms (Tehilim) Chapter 19

‎<span id="001">1</span> ‏לַמְנַצֵּ֗חַ מִזְמ֥וֹר לְדָוִֽד׃

‎<span id="002">2</span> ‏הַשָּׁמַ֗יִם מְֽסַפְּרִ֥ים כְּבֽוֹד־אֵ֑ל
וּֽמַעֲשֵׂ֥ה יָ֝דָ֗יו מַגִּ֥יד הָרָקִֽיעַ׃

‎<span id="003">3</span> ‏י֣וֹם לְ֭יוֹם יַבִּ֣יעַֽ אֹ֑מֶר וְלַ֥יְלָה
לְּ֝לַ֗יְלָה יְחַוֶּה־דָּֽעַת׃

‎<span id="004">4</span> ‏אֵֽין־אֹ֭מֶר וְאֵ֣ין דְּבָרִ֑ים בְּ֝לִ֗י
נִשְׁמָ֥ע קוֹלָֽם׃

‎<span id="005">5</span> ‏בְּכָל־הָאָ֨רֶץ׀ יָ֘צָ֤א קַוָּ֗ם וּבִקְצֵ֣ה
תֵ֭בֵל מִלֵּיהֶ֑ם לַ֝שֶּׁ֗מֶשׁ שָֽׂם־אֹ֥הֶל בָּהֶֽם׃

‎<span id="006">6</span> ‏וְה֗וּא כְּ֭חָתָן יֹצֵ֣א מֵחֻפָּת֑וֹ יָשִׂ֥ישׂ
כְּ֝גִבּ֗וֹר לָר֥וּץ אֹֽרַח׃

‎<span id="007">7</span> ‏מִקְצֵ֤ה הַשָּׁמַ֨יִם׀ מֽוֹצָא֗וֹ
וּתְקוּפָת֥וֹ עַל־קְצוֹתָ֑ם וְאֵ֥ין נִ֝סְתָּ֗ר מֵֽחַמָּתוֹ׃<sup>1</sup>

‎<span id="008">8</span> ‏תּ֘וֹרַ֤ת יְהוָ֣ה תְּ֭מִימָה מְשִׁ֣יבַת
נָ֑פֶשׁ עֵד֥וּת יְהוָ֥ה נֶ֝אֱמָנָ֗ה מַחְכִּ֥ימַת פֶּֽתִי׃

‎<span id="009">9</span> ‏פִּקּ֘וּדֵ֤י יְהוָ֣ה יְ֭שָׁרִים
מְשַׂמְּחֵי־לֵ֑ב מִצְוַ֥ת יְהוָ֥ה בָּ֝רָ֗ה מְאִירַ֥ת עֵינָֽיִם׃

‎<span id="010">10</span> ‏יִרְאַ֤ת יְהוָ֨ה׀ טְהוֹרָה֮ עוֹמֶ֪דֶת לָ֫עַ֥ד
מִֽשְׁפְּטֵי־יְהוָ֥ה אֱמֶ֑ת צָֽדְק֥וּ יַחְדָּֽו׃

‎<span id="011">11</span> ‏הַֽנֶּחֱמָדִ֗ים מִ֭זָּהָב וּמִפַּ֣ז רָ֑ב
וּמְתוּקִ֥ים מִ֝דְּבַ֗שׁ וְנֹ֣פֶת צוּפִֽים׃

‎<span id="012">12</span> ‏גַּֽם־עַ֭בְדְּךָ נִזְהָ֣ר בָּהֶ֑ם
בְּ֝שָׁמְרָ֗ם עֵ֣קֶב רָֽב׃

‎<span id="013">13</span> ‏שְׁגִיא֥וֹת מִֽי־יָבִ֑ין מִֽנִּסְתָּר֥וֹת
נַקֵּֽנִי׃

‎<span id="014">14</span> ‏גַּ֤ם מִזֵּדִ֨ים׀ חֲשֹׂ֬ךְ עַבְדֶּ֗ךָ
אַֽל־יִמְשְׁלוּ־בִ֣י אָ֣ז אֵיתָ֑ם וְ֝נִקֵּ֗יתִי מִפֶּ֥שַֽׁע רָֽב׃

‎<span id="015">15</span> ‏יִֽהְי֥וּ לְרָצ֨וֹן׀ אִמְרֵי־פִ֡י וְהֶגְי֣וֹן
לִבִּ֣י לְפָנֶ֑יךָ יְ֝הוָ֗ה צוּרִ֥י וְגֹאֲלִֽי׃

1 lamənaṣṣēḥa mizəmwōr ləḏāwiḏ:

2 haššāmayim məsapərîm kəḇwōḏ-’ēl ûm<sup>a</sup>‘ăśēh yāḏāyw magîḏ
hārāqî‘a:

3 ywōm ləywōm yabî‘a ’ōmer wəlayəlâ lləlayəlâ yəḥaûeh-dā‘aṯ:

4 ’ên-’ōmer wə’ên dəḇārîm bəlî nišəmā‘ qwōlām:

5 bəḵāl-hā’āreṣ\| yāṣā’ qaûām ûḇiqəṣēh ṯēḇēl millêhem laššemeš śām-’ōhel
bâem:

6 wəhû’ kəḥāṯān yōṣē’ mēḥupāṯwō yāśîś kəḡibwōr lārûṣ ’ōr<sup>a</sup>ḥ:

7 miqəṣēh haššāmayim\| mwōṣā’wō ûṯəqûfāṯwō ‘al-qəṣwōṯām wə’ên nisətār
mēḥammāṯwō:<sup>1</sup>

8 twōraṯ yəhwâ təmîmâ məšîḇaṯ nāfeš ‘ēḏûṯ yəhwâ ne’ĕmānâ
m<sup>a</sup>ḥəkîmaṯ peṯî:

9 piqqûḏê yəhwâ yəšārîm məśamməḥê-lēḇ miṣəwaṯ yəhwâ bārâ mə’îraṯ
‘ênāyim:

10 yirə’aṯ yəhwâ\| ṭəhwōrâ ‘wōmeḏeṯ lā‘aḏ mišəpəṭê-yəhwâ ’ĕmeṯ ṣāḏəqû
y<sup>a</sup>ḥədāw:

11 hanneḥĕmāḏîm mizzâāḇ ûmipaz rāḇ ûməṯûqîm midəḇaš wənōfeṯ ṣûfîm:

12 gam-‘aḇədəḵā nizəhār bâem bəšāmərām ‘ēqeḇ rāḇ:

13 šəḡî’wōṯ mî-yāḇîn minnisətārwōṯ naqqēnî:

14 gam mizzēḏîm\| ḥăśōḵə ‘aḇədeḵā ’al-yiməšəlû-ḇî ’āz ’êṯām wəniqqêṯî
mipeš<sup>a</sup>‘ rāḇ:

15 yihəyû lərāṣwōn\| ’imərê-fî wəheḡəywōn libî ləfāneyḵā yəhwâ ṣûrî
wəḡō’ălî:

------------------------------------------------------------------------

[Next: Psalms (Tehilim) Chapter 20](psa020)
