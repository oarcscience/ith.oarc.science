[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch2029)  [KJV](../kjv/ch2029)  [Sep](../sep/ch2029) 
[Vul](../vul/ch2029)   
  
[2 Chronicles (2 Divrey Yamim) Index](ch2)  
  [Previous](ch2028)  [Next](ch2030) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 29

‎<span id="001">1</span> ‏יְחִזְקִיָּ֣הוּ מָלַ֗ךְ בֶּן־עֶשְׂרִ֤ים
וְחָמֵשׁ֙ שָׁנָ֔ה וְעֶשְׂרִ֤ים וָתֵ֙שַׁע֙ שָׁנָ֔ה מָלַ֖ךְ
בִּירוּשָׁלִָ֑ם וְשֵׁ֣ם אִמּ֔וֹ אֲבִיָּ֖ה בַּת־זְכַרְיָֽהוּ׃

‎<span id="002">2</span> ‏וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה
כְּכֹ֥ל אֲשֶׁר־עָשָׂ֖ה דָּוִ֥יד אָבִֽיו׃

‎<span id="003">3</span> ‏ה֣וּא בַשָּׁנָה֩ הָרִאשׁוֹנָ֨ה לְמָלְכ֜וֹ
בַּחֹ֣דֶשׁ הָרִאשׁ֗וֹן פָּתַ֛ח אֶת־דַּלְת֥וֹת בֵּית־יְהוָ֖ה
וַֽיְחַזְּקֵֽם׃

‎<span id="004">4</span> ‏וַיָּבֵ֥א אֶת־הַכֹּהֲנִ֖ים וְאֶת־הַלְוִיִּ֑ם
וַיַּֽאַסְפֵ֖ם לִרְח֥וֹב הַמִּזְרָֽח׃

‎<span id="005">5</span> ‏וַיֹּ֥אמֶר לָהֶ֖ם שְׁמָע֣וּנִי הַלְוִיִּ֑ם
עַתָּ֣ה הִֽתְקַדְּשׁ֗וּ וְקַדְּשׁוּ֙ אֶת־בֵּ֤ית יְהוָה֙ אֱלֹהֵ֣י
אֲבֹתֵיכֶ֔ם וְהוֹצִ֥יאוּ אֶת־הַנִּדָּ֖ה מִן־הַקֹּֽדֶשׁ׃

‎<span id="006">6</span> ‏כִּֽי־מָעֲל֣וּ אֲבֹתֵ֗ינוּ וְעָשׂ֥וּ הָרַ֛ע
בְּעֵינֵ֥י יְהוָֽה־אֱלֹהֵ֖ינוּ וַיַּֽעַזְבֻ֑הוּ וַיַּסֵּ֧בּוּ פְנֵיהֶ֛ם
מִמִּשְׁכַּ֥ן יְהוָ֖ה וַיִּתְּנוּ־עֹֽרֶף׃

‎<span id="007">7</span> ‏גַּ֣ם סָֽגְר֞וּ דַּלְת֣וֹת הָאוּלָ֗ם
וַיְכַבּוּ֙ אֶת־הַנֵּר֔וֹת וּקְטֹ֖רֶת לֹ֣א הִקְטִ֑ירוּ וְעֹלָה֙
לֹא־הֶעֱל֣וּ בַקֹּ֔דֶשׁ לֵאלֹהֵ֖י יִשְׂרָאֵֽל׃

‎<span id="008">8</span> ‏וַיְהִי֙ קֶ֣צֶף יְהוָ֔ה עַל־יְהוּדָ֖ה
וִירוּשָׁלִָ֑ם וַיִּתְּנֵ֤ם לזועה לְזַֽעֲוָה֙ לְשַׁמָּ֣ה וְלִשְׁרֵקָ֔ה
כַּאֲשֶׁ֛ר אַתֶּ֥ם רֹאִ֖ים בְּעֵינֵיכֶֽם׃

‎<span id="009">9</span> ‏וְהִנֵּ֛ה נָפְל֥וּ אֲבוֹתֵ֖ינוּ בֶּחָ֑רֶב
וּבָנֵ֨ינוּ וּבְנוֹתֵ֧ינוּ וְנָשֵׁ֛ינוּ בַּשְּׁבִ֖י עַל־זֹֽאת׃

‎<span id="010">10</span> ‏עַתָּה֙ עִם־לְבָבִ֔י לִכְר֣וֹת בְּרִ֔ית
לַיהוָ֖ה אֱלֹהֵ֣י יִשְׂרָאֵ֑ל וְיָשֹׁ֥ב מִמֶּ֖נּוּ חֲר֥וֹן אַפּֽוֹ׃

‎<span id="011">11</span> ‏בָּנַ֕י עַתָּ֖ה אַל־תִּשָּׁל֑וּ כִּֽי־בָכֶ֞ם
בָּחַ֣ר יְהוָ֗ה לַעֲמֹ֤ד לְפָנָיו֙ לְשָׁ֣רְת֔וֹ וְלִהְי֥וֹת ל֖וֹ
מְשָׁרְתִ֥ים וּמַקְטִרִֽים׃ ס

‎<span id="012">12</span> ‏וַיָּקֻ֣מוּ הַ֠לְוִיִּם מַ֣חַת בֶּן־עֲמָשַׂ֞י
וְיוֹאֵ֣ל בֶּן־עֲזַרְיָהוּ֮ מִן־בְּנֵ֣י הַקְּהָתִי֒ וּמִן־בְּנֵ֣י
מְרָרִ֔י קִ֚ישׁ בֶּן־עַבְדִּ֔י וַעֲזַרְיָ֖הוּ בֶּן־יְהַלֶּלְאֵ֑ל
וּמִן־הַגֵּ֣רְשֻׁנִּ֔י יוֹאָח֙ בֶּן־זִמָּ֔ה וְעֵ֖דֶן בֶּן־יוֹאָֽח׃

‎<span id="013">13</span> ‏וּמִן־בְּנֵי֙ אֱלִ֣יצָפָ֔ן שִׁמְרִ֖י ויעואל
וִיעִיאֵ֑ל וּמִן־בְּנֵ֣י אָסָ֔ף זְכַרְיָ֖הוּ וּמַתַּנְיָֽהוּ׃ ס

‎<span id="014">14</span> ‏וּמִן־בְּנֵ֥י הֵימָ֖ן יחואל יְחִיאֵ֣ל
וְשִׁמְעִ֑י סוּמִן־בְּנֵ֣י יְדוּת֔וּן שְׁמַֽעְיָ֖ה וְעֻזִּיאֵֽל׃

‎<span id="015">15</span> ‏וַיַּֽאַסְפ֤וּ אֶת־אֲחֵיהֶם֙
וַיִּֽתְקַדְּשׁ֔וּ וַיָּבֹ֥אוּ כְמִצְוַת־הַמֶּ֖לֶךְ בְּדִבְרֵ֣י יְהוָ֑ה
לְטַהֵ֖ר בֵּ֥ית יְהוָֽה׃

‎<span id="016">16</span> ‏וַיָּבֹ֣אוּ הַ֠כֹּהֲנִים לִפְנִ֣ימָה
בֵית־יְהוָה֮ לְטַהֵר֒ וַיּוֹצִ֗יאוּ אֵ֤ת כָּל־הַטֻּמְאָה֙ אֲשֶׁ֤ר
מָֽצְאוּ֙ בְּהֵיכַ֣ל יְהוָ֔ה לַחֲצַ֖ר בֵּ֣ית יְהוָ֑ה וַֽיְקַבְּלוּ֙
הַלְוִיִּ֔ם לְהוֹצִ֥יא לְנַֽחַל־קִדְר֖וֹן חֽוּצָה׃

‎<span id="017">17</span> ‏וַ֠יָּחֵלּוּ בְּאֶחָ֞ד לַחֹ֣דֶשׁ הָרִאשׁוֹן֮
לְקַדֵּשׁ֒ וּבְי֧וֹם שְׁמוֹנָ֣ה לַחֹ֗דֶשׁ בָּ֚אוּ לְאוּלָ֣ם יְהוָ֔ה
וַיְקַדְּשׁ֥וּ אֶת־בֵּית־יְהוָ֖ה לְיָמִ֣ים שְׁמוֹנָ֑ה וּבְי֨וֹם
שִׁשָּׁ֥ה עָשָׂ֛ר לַחֹ֥דֶשׁ הָרִאשׁ֖וֹן כִּלּֽוּ׃ ס

‎<span id="018">18</span> ‏וַיָּב֤וֹאוּ פְנִ֙ימָה֙ אֶל־חִזְקִיָּ֣הוּ
הַמֶּ֔לֶךְ וַיֹּ֣אמְר֔וּ טִהַ֖רְנוּ אֶת־כָּל־בֵּ֣ית יְהוָ֑ה
אֶת־מִזְבַּ֤ח הָעוֹלָה֙ וְאֶת־כָּל־כֵּלָ֔יו וְאֶת־שֻׁלְחַ֥ן
הַֽמַּעֲרֶ֖כֶת וְאֶת־כָּל־כֵּלָֽיו׃

‎<span id="019">19</span> ‏וְאֵ֣ת כָּל־הַכֵּלִ֗ים אֲשֶׁ֣ר הִזְנִיחַ֩
הַמֶּ֨לֶךְ אָחָ֧ז בְּמַלְכוּת֛וֹ בְּמַעֲל֖וֹ הֵכַ֣נּוּ וְהִקְדָּ֑שְׁנוּ
וְהִנָּ֕ם לִפְנֵ֖י מִזְבַּ֥ח יְהוָֽה׃ ס

‎<span id="020">20</span> ‏וַיַּשְׁכֵּם֙ יְחִזְקִיָּ֣הוּ הַמֶּ֔לֶךְ
וַיֶּאֱסֹ֕ף אֵ֖ת שָׂרֵ֣י הָעִ֑יר וַיַּ֖עַל בֵּ֥ית יְהוָֽה׃

‎<span id="021">21</span> ‏וַיָּבִ֣יאוּ פָרִים־שִׁבְעָה֩ וְאֵילִ֨ים
שִׁבְעָ֜ה וּכְבָשִׂ֣ים שִׁבְעָ֗ה וּצְפִירֵ֨י עִזִּ֤ים שִׁבְעָה֙
לְחַטָּ֔את עַל־הַמַּמְלָכָ֥ה וְעַל־הַמִּקְדָּ֖שׁ וְעַל־יְהוּדָ֑ה
וַיֹּ֗אמֶר לִבְנֵ֤י אַהֲרֹן֙ הַכֹּ֣הֲנִ֔ים לְהַעֲל֖וֹת עַל־מִזְבַּ֥ח
יְהוָֽה׃

‎<span id="022">22</span> ‏וַֽיִּשְׁחֲטוּ֙ הַבָּקָ֔ר וַיְקַבְּל֤וּ
הַכֹּֽהֲנִים֙ אֶת־הַדָּ֔ם וַֽיִּזְרְק֖וּ הַמִּזְבֵּ֑חָה וַיִּשְׁחֲט֣וּ
הָאֵלִ֗ים וַיִּזְרְק֤וּ הַדָּם֙ הַמִּזְבֵּ֔חָה וַֽיִּשְׁחֲטוּ֙
הַכְּבָשִׂ֔ים וַיִּזְרְק֥וּ הַדָּ֖ם הַמִּזְבֵּֽחָה׃

‎<span id="023">23</span> ‏וַיַּגִּ֙ישׁוּ֙ אֶת־שְׂעִירֵ֣י הַֽחַטָּ֔את
לִפְנֵ֥י הַמֶּ֖לֶךְ וְהַקָּהָ֑ל וַיִּסְמְכ֥וּ יְדֵיהֶ֖ם עֲלֵיהֶֽם׃

‎<span id="024">24</span> ‏וַיִּשְׁחָטוּם֙ הַכֹּ֣הֲנִ֔ים וַֽיְחַטְּא֤וּ
אֶת־דָּמָם֙ הַמִּזְבֵּ֔חָה לְכַפֵּ֖ר עַל־כָּל־יִשְׂרָאֵ֑ל כִּ֤י
לְכָל־יִשְׂרָאֵל֙ אָמַ֣ר הַמֶּ֔לֶךְ הָעוֹלָ֖ה וְהַחַטָּֽאת׃

‎<span id="025">25</span> ‏וַיַּֽעֲמֵ֨ד אֶת־הַלְוִיִּ֜ם בֵּ֣ית יְהוָ֗ה
בִּמְצִלְתַּ֙יִם֙ בִּנְבָלִ֣ים וּבְכִנֹּר֔וֹת בְּמִצְוַ֥ת דָּוִ֛יד
וְגָ֥ד חֹזֵֽה־הַמֶּ֖לֶךְ וְנָתָ֣ן הַנָּבִ֑יא כִּ֧י בְיַד־יְהוָ֛ה
הַמִּצְוָ֖ה בְּיַד־נְבִיאָֽיו׃ ס

‎<span id="026">26</span> ‏וַיַּֽעַמְד֤וּ הַלְוִיִּם֙ בִּכְלֵ֣י דָוִ֔יד
וְהַכֹּהֲנִ֖ים בַּחֲצֹצְרֽוֹת׃ ס

‎<span id="027">27</span> ‏וַיֹּ֙אמֶר֙ חִזְקִיָּ֔הוּ לְהַעֲל֥וֹת
הָעֹלָ֖ה לְהַמִּזְבֵּ֑חַ וּבְעֵ֞ת הֵחֵ֣ל הָֽעוֹלָ֗ה הֵחֵ֤ל שִׁיר־יְהוָה֙
וְהַחֲצֹ֣צְר֔וֹת וְעַ֨ל־יְדֵ֔י כְּלֵ֖י דָּוִ֥יד מֶֽלֶךְ־יִשְׂרָאֵֽל׃

‎<span id="028">28</span> ‏וְכָל־הַקָּהָל֙ מִֽשְׁתַּחֲוִ֔ים וְהַשִּׁ֣יר
מְשׁוֹרֵ֔ר וְהַחֲצֹצְר֖וֹת מחצצרים מַחְצְרִ֑ים<sup>y</sup> הַכֹּ֕ל עַ֖ד
לִכְל֥וֹת הָעֹלָֽה׃

‎<span id="029">29</span> ‏וּכְכַלּ֖וֹת לְהַעֲל֑וֹת כָּרְע֗וּ הַמֶּ֛לֶךְ
וְכָֽל־הַנִּמְצְאִ֥ים אִתּ֖וֹ וַיִּֽשְׁתַּחֲוֽוּ׃

‎<span id="030">30</span> ‏וַ֠יֹּאמֶר יְחִזְקִיָּ֨הוּ הַמֶּ֤לֶךְ
וְהַשָּׂרִים֙ לַלְוִיִּ֔ם לְהַלֵּל֙ לַֽיהוָ֔ה בְּדִבְרֵ֥י דָוִ֖יד
וְאָסָ֣ף הַחֹזֶ֑ה וַֽיְהַלְלוּ֙ עַד־לְשִׂמְחָ֔ה וַֽיִּקְּד֖וּ
וַיִּֽשְׁתַּחֲוֽוּ׃ פ

‎<span id="031">31</span> ‏וַיַּ֨עַן יְחִזְקִיָּ֜הוּ וַיֹּ֗אמֶר עַתָּ֨ה
מִלֵּאתֶ֤ם יֶדְכֶם֙ לַיהוָ֔ה גֹּ֧שׁוּ וְהָבִ֛יאוּ זְבָחִ֥ים וְתוֹד֖וֹת
לְבֵ֣ית יְהוָ֑ה וַיָּבִ֤יאוּ הַקָּהָל֙ זְבָחִ֣ים וְתוֹד֔וֹת
וְכָל־נְדִ֥יב לֵ֖ב עֹלֽוֹת׃

‎<span id="032">32</span> ‏וַיְהִ֞י מִסְפַּ֣ר הָעֹלָה֮ אֲשֶׁ֣ר הֵבִ֣יאוּ
הַקָּהָל֒ בָּקָ֣ר שִׁבְעִ֔ים אֵילִ֥ים מֵאָ֖ה כְּבָשִׂ֣ים מָאתָ֑יִם
לְעֹלָ֥ה לַיהוָ֖ה כָּל־אֵֽלֶּה׃

‎<span id="033">33</span> ‏וְֽהַקֳּדָשִׁ֑ים בָּקָר֙ שֵׁ֣שׁ מֵא֔וֹת
וְצֹ֖אן שְׁלֹ֥שֶׁת אֲלָפִֽים׃

‎<span id="034">34</span> ‏רַ֤ק הַכֹּֽהֲנִים֙ הָי֣וּ לִמְעָ֔ט וְלֹ֣א
יָֽכְל֔וּ לְהַפְשִׁ֖יט אֶת־כָּל־הָעֹל֑וֹת וַֽיְּחַזְּק֞וּם אֲחֵיהֶ֣ם
הַלְוִיִּ֗ם עַד־כְּל֤וֹת הַמְּלָאכָה֙ וְעַ֣ד יִתְקַדְּשׁ֣וּ
הַכֹּֽהֲנִ֔ים כִּ֤י הַלְוִיִּם֙ יִשְׁרֵ֣י לֵבָ֔ב לְהִתְקַדֵּ֖שׁ
מֵֽהַכֹּהֲנִֽים׃

‎<span id="035">35</span> ‏וְגַם־עֹלָ֨ה לָרֹ֜ב בְּחֶלְבֵ֧י הַשְּׁלָמִ֛ים
וּבַנְּסָכִ֖ים לָעֹלָ֑ה וַתִּכּ֖וֹן עֲבוֹדַ֥ת בֵּית־יְהוָֽה׃

‎<span id="036">36</span> ‏וַיִּשְׂמַ֤ח יְחִזְקִיָּ֙הוּ֙ וְכָל־הָעָ֔ם
עַ֛ל הַהֵכִ֥ין הָאֱלֹהִ֖ים לָעָ֑ם כִּ֥י בְּפִתְאֹ֖ם הָיָ֥ה הַדָּבָֽר׃ פ

1 yəḥizəqîyâû mālaḵə ben-‘eśərîm wəḥāmēš šānâ wə‘eśərîm
wāṯēš<sup>a</sup>‘ šānâ mālaḵə bîrûšālāim wəšēm ’immwō ’ăḇîyâ
baṯ-zəḵarəyâû:

2 wayy<sup>a</sup>‘aś hayyāšār bə‘ênê yəhwâ kəḵōl ’ăšer-‘āśâ dāwîḏ
’āḇîw:

3 hû’ ḇaššānâ hāri’šwōnâ ləmāləḵwō b<sup>a</sup>ḥōḏeš hāri’šwōn
pāṯ<sup>a</sup>ḥ ’eṯ-daləṯwōṯ bêṯ-yəhwâ wayəḥazzəqēm:

4 wayyāḇē’ ’eṯ-hakōhănîm wə’eṯ-haləwîyim wayya’asəfēm lirəḥwōḇ
hammizərāḥ:

5 wayyō’mer lâem šəmā‘ûnî haləwîyim ‘atâ hiṯəqadəšû wəqadəšû ’eṯ-bêṯ
yəhwâ ’ĕlōhê ’ăḇōṯêḵem wəhwōṣî’û ’eṯ-hannidâ min-haqqōḏeš:

6 kî-mā‘ălû ’ăḇōṯênû wə‘āśû hār<sup>a</sup>‘ bə‘ênê yəhwâ-’ĕlōhênû
wayy<sup>a</sup>‘azəḇuhû wayyassēbû fənêhem mimmišəkan yəhwâ
wayyitənû-‘ōref:

7 gam sāḡərû daləṯwōṯ hā’ûlām wayəḵabû ’eṯ-hannērwōṯ ûqəṭōreṯ lō’
hiqəṭîrû wə‘ōlâ lō’-he‘ĕlû ḇaqqōḏeš lē’lōhê yiśərā’ēl:

8 wayəhî qeṣef yəhwâ ‘al-yəhûḏâ wîrûšālāim wayyitənēm lizəwā‘â
ləz<sup>a</sup>‘ăwâ ləšammâ wəlišərēqâ ka’ăšer ’atem rō’îm bə‘ênêḵem:

9 wəhinnēh nāfəlû ’ăḇwōṯênû beḥāreḇ ûḇānênû ûḇənwōṯênû wənāšênû baššəḇî
‘al-zō’ṯ:

10 ‘atâ ‘im-ləḇāḇî liḵərwōṯ bərîṯ layhwâ ’ĕlōhê yiśərā’ēl wəyāšōḇ
mimmennû ḥărwōn ’apwō:

11 bānay ‘atâ ’al-tiššālû kî-ḇāḵem bāḥar yəhwâ l<sup>a</sup>‘ămōḏ
ləfānāyw ləšārəṯwō wəlihəywōṯ lwō məšārəṯîm ûmaqəṭirîm: s

12 wayyāqumû haləwîyim m<sup>a</sup>ḥaṯ ben-‘ămāśay wəywō’ēl
ben-‘ăzarəyâû min-bənê haqqəhāṯî ûmin-bənê mərārî qîš ben-‘aḇədî
w<sup>a</sup>‘ăzarəyâû ben-yəhallelə’ēl ûmin-hagērəšunnî ywō’āḥ
ben-zimmâ wə‘ēḏen ben-ywō’āḥ:

13 ûmin-bənê ’ĕlîṣāfān šimərî wî‘û’ēl wî‘î’ēl ûmin-bənê ’āsāf zəḵarəyâû
ûmatanəyâû: s

14 ûmin-bənê hêmān yəḥû’ēl yəḥî’ēl wəšimə‘î sûmin-bənê yəḏûṯûn
šəm<sup>a</sup>‘əyâ wə‘uzzî’ēl:

15 wayya’asəfû ’eṯ-’ăḥêhem wayyiṯəqadəšû wayyāḇō’û ḵəmiṣəwaṯ-hammeleḵə
bəḏiḇərê yəhwâ ləṭahēr bêṯ yəhwâ:

16 wayyāḇō’û hakōhănîm lifənîmâ ḇêṯ-yəhwâ ləṭahēr wayywōṣî’û ’ēṯ
kāl-haṭṭumə’â ’ăšer māṣə’û bəhêḵal yəhwâ l<sup>a</sup>ḥăṣar bêṯ yəhwâ
wayəqabəlû haləwîyim ləhwōṣî’ lən<sup>a</sup>ḥal-qiḏərwōn ḥûṣâ:

17 wayyāḥēllû bə’eḥāḏ l<sup>a</sup>ḥōḏeš hāri’šwōn ləqadēš ûḇəywōm
šəmwōnâ l<sup>a</sup>ḥōḏeš bā’û lə’ûlām yəhwâ wayəqadəšû ’eṯ-bêṯ-yəhwâ
ləyāmîm šəmwōnâ ûḇəywōm šiššâ ‘āśār l<sup>a</sup>ḥōḏeš hāri’šwōn killû:
s

18 wayyāḇwō’û fənîmâ ’el-ḥizəqîyâû hammeleḵə wayyō’mərû ṭiharənû
’eṯ-kāl-bêṯ yəhwâ ’eṯ-mizəb<sup>a</sup>ḥ hā‘wōlâ wə’eṯ-kāl-kēlāyw
wə’eṯ-šuləḥan hamm<sup>a</sup>‘ăreḵeṯ wə’eṯ-kāl-kēlāyw:

19 wə’ēṯ kāl-hakēlîm ’ăšer hizənîḥa hammeleḵə ’āḥāz bəmaləḵûṯwō
bəm<sup>a</sup>‘ălwō hēḵannû wəhiqədāšənû wəhinnām lifənê
mizəb<sup>a</sup>ḥ yəhwâ: s

20 wayyašəkēm yəḥizəqîyâû hammeleḵə wayye’ĕsōf ’ēṯ śārê hā‘îr
wayy<sup>a</sup>‘al bêṯ yəhwâ:

21 wayyāḇî’û fārîm-šiḇə‘â wə’êlîm šiḇə‘â ûḵəḇāśîm šiḇə‘â ûṣəfîrê ‘izzîm
šiḇə‘â ləḥaṭṭā’ṯ ‘al-hammaməlāḵâ wə‘al-hammiqədāš wə‘al-yəhûḏâ wayyō’mer
liḇənê ’ahărōn hakōhănîm ləh<sup>a</sup>‘ălwōṯ ‘al-mizəb<sup>a</sup>ḥ
yəhwâ:

22 wayyišəḥăṭû habāqār wayəqabəlû hakōhănîm ’eṯ-hadām wayyizərəqû
hammizəbēḥâ wayyišəḥăṭû hā’ēlîm wayyizərəqû hadām hammizəbēḥâ
wayyišəḥăṭû hakəḇāśîm wayyizərəqû hadām hammizəbēḥâ:

23 wayyagîšû ’eṯ-śə‘îrê h<sup>a</sup>ḥaṭṭā’ṯ lifənê hammeleḵə wəhaqqâāl
wayyisəməḵû yəḏêhem ‘ălêhem:

24 wayyišəḥāṭûm hakōhănîm wayəḥaṭṭə’û ’eṯ-dāmām hammizəbēḥâ ləḵapēr
‘al-kāl-yiśərā’ēl kî ləḵāl-yiśərā’ēl ’āmar hammeleḵə hā‘wōlâ
wəh<sup>a</sup>ḥaṭṭā’ṯ:

25 wayy<sup>a</sup>‘ămēḏ ’eṯ-haləwîyim bêṯ yəhwâ biməṣilətayim binəḇālîm
ûḇəḵinnōrwōṯ bəmiṣəwaṯ dāwîḏ wəḡāḏ ḥōzēh-hammeleḵə wənāṯān hannāḇî’ kî
ḇəyaḏ-yəhwâ hammiṣəwâ bəyaḏ-nəḇî’āyw: s

26 wayy<sup>a</sup>‘aməḏû haləwîyim biḵəlê ḏāwîḏ wəhakōhănîm
b<sup>a</sup>ḥăṣōṣərwōṯ: s

27 wayyō’mer ḥizəqîyâû ləh<sup>a</sup>‘ălwōṯ hā‘ōlâ ləhammizəbēḥa ûḇə‘ēṯ
hēḥēl hā‘wōlâ hēḥēl šîr-yəhwâ wəh<sup>a</sup>ḥăṣōṣərwōṯ wə‘al-yəḏê kəlê
dāwîḏ meleḵə-yiśərā’ēl:

28 wəḵāl-haqqâāl mišət<sup>a</sup>ḥăwîm wəhaššîr məšwōrēr
wəh<sup>a</sup>ḥăṣōṣərwōṯ m<sup>a</sup>ḥăṣōṣərîm
m<sup>a</sup>ḥəṣərîm<sup>y</sup> hakōl ‘aḏ liḵəlwōṯ hā‘ōlâ:

29 ûḵəḵallwōṯ ləh<sup>a</sup>‘ălwōṯ kārə‘û hammeleḵə wəḵāl-hanniməṣə’îm
’itwō wayyišət<sup>a</sup>ḥăwû:

30 wayyō’mer yəḥizəqîyâû hammeleḵə wəhaśśārîm laləwîyim ləhallēl layhwâ
bəḏiḇərê ḏāwîḏ wə’āsāf h<sup>a</sup>ḥōzeh wayəhaləlû ‘aḏ-ləśiməḥâ
wayyiqqəḏû wayyišət<sup>a</sup>ḥăwû: f

31 wayy<sup>a</sup>‘an yəḥizəqîyâû wayyō’mer ‘atâ millē’ṯem yeḏəḵem
layhwâ gōšû wəhāḇî’û zəḇāḥîm wəṯwōḏwōṯ ləḇêṯ yəhwâ wayyāḇî’û haqqâāl
zəḇāḥîm wəṯwōḏwōṯ wəḵāl-nəḏîḇ lēḇ ‘ōlwōṯ:

32 wayəhî misəpar hā‘ōlâ ’ăšer hēḇî’û haqqâāl bāqār šiḇə‘îm ’êlîm mē’â
kəḇāśîm mā’ṯāyim lə‘ōlâ layhwâ kāl-’ēlleh:

33 wəhaqqŏḏāšîm bāqār šēš mē’wōṯ wəṣō’n šəlōšeṯ ’ălāfîm:

34 raq hakōhănîm hāyû limə‘āṭ wəlō’ yāḵəlû ləhafəšîṭ ’eṯ-kāl-hā‘ōlwōṯ
wayyəḥazzəqûm ’ăḥêhem haləwîyim ‘aḏ-kəlwōṯ hamməlā’ḵâ wə‘aḏ yiṯəqadəšû
hakōhănîm kî haləwîyim yišərê lēḇāḇ ləhiṯəqadēš mēhakōhănîm:

35 wəḡam-‘ōlâ lārōḇ bəḥeləḇê haššəlāmîm ûḇannəsāḵîm lā‘ōlâ watikwōn
‘ăḇwōḏaṯ bêṯ-yəhwâ:

36 wayyiśəm<sup>a</sup>ḥ yəḥizəqîyâû wəḵāl-hā‘ām ‘al hahēḵîn hā’ĕlōhîm
lā‘ām kî bəfiṯə’ōm hāyâ hadāḇār: f

------------------------------------------------------------------------

[Next: 2 Chronicles (2 Divrey Yamim) Chapter 30](ch2030)
