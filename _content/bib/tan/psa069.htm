<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 69</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa069.htm">Polyglot</A>&nbsp;
<A HREF="../kjv/psa069.htm">KJV</A>&nbsp;
<A HREF="../sep/psa069.htm">Sep</A>&nbsp;
<A HREF="../vul/psa069.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa068.htm">Previous</A>&nbsp;
<A HREF="psa070.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 69</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֬חַ עַֽל־שׁוֹשַׁנִּ֬ים לְדָוִֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הוֹשִׁיעֵ֥נִי אֱלֹהִ֑ים כִּ֤י בָ֖אוּ מַ֣יִם עַד־נָֽפֶשׁ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;טָבַ֤עְתִּי׀ בִּיוֵ֣ן מְ֭צוּלָה וְאֵ֣ין מָעֳמָ֑ד בָּ֥אתִי בְמַעֲמַקֵּי־מַ֝֗יִם וְשִׁבֹּ֥לֶת שְׁטָפָֽתְנִי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יָגַ֣עְתִּי בְקָרְאִי֮ נִחַ֪ר גְּר֫וֹנִ֥י כָּל֥וּ עֵינַ֑י מְ֝יַחֵ֗ל לֵאלֹהָֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;רַבּ֤וּ׀ מִשַּׂעֲר֣וֹת רֹאשִׁי֮ שֹׂנְאַ֪י חִ֫נָּ֥ם עָצְמ֣וּ מַ֭צְמִיתַי אֹיְבַ֣י שֶׁ֑קֶר אֲשֶׁ֥ר לֹא־גָ֝זַ֗לְתִּי אָ֣ז אָשִֽׁיב׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אֱ‍ֽלֹהִ֗ים אַתָּ֣ה יָ֭דַעְתָּ לְאִוַּלְתִּ֑י וְ֝אַשְׁמוֹתַ֗י מִמְּךָ֥ לֹא־נִכְחָֽדוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אַל־יֵ֘בֹ֤שׁוּ בִ֨י׀ קוֶֹיךָ֮ אֲדֹנָ֥י יְהוִ֗ה צְבָ֫א֥וֹת אַל־יִכָּ֣לְמוּ בִ֣י מְבַקְשֶׁ֑יךָ אֱ֝לֹהֵ֗י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּֽי־עָ֭לֶיךָ נָשָׂ֣אתִי חֶרְפָּ֑ה כִּסְּתָ֖ה כְלִמָּ֣ה פָנָֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מ֖וּזָר<font color="red"><sup>1</font></sup> הָיִ֣יתִי לְאֶחָ֑י וְ֝נָכְרִ֗י לִבְנֵ֥י אִמִּֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּֽי־קִנְאַ֣ת בֵּיתְךָ֣ אֲכָלָ֑תְנִי וְחֶרְפּ֥וֹת ח֝וֹרְפֶ֗יךָ נָפְל֥וּ עָלָֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וָאֶבְכֶּ֣ה בַצּ֣וֹם נַפְשִׁ֑י וַתְּהִ֖י לַחֲרָפ֣וֹת לִֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וָאֶתְּנָ֣ה לְבוּשִׁ֣י שָׂ֑ק וָאֱהִ֖י לָהֶ֣ם לְמָשָֽׁל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;יָשִׂ֣יחוּ בִ֭י יֹ֣שְׁבֵי שָׁ֑עַר וּ֝נְגִינ֗וֹת שׁוֹתֵ֥י שֵׁכָֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַאֲנִ֤י תְפִלָּתִֽי־לְךָ֨׀<font color="red"><sup>3</font></sup> יְהוָ֡ה עֵ֤ת רָצ֗וֹן אֱלֹהִ֥ים בְּרָב־חַסְדֶּ֑ךָ עֲ֝נֵ֗נִי בֶּאֱמֶ֥ת יִשְׁעֶֽךָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הַצִּילֵ֣נִי מִ֭טִּיט וְאַל־אֶטְבָּ֑עָה אִנָּצְלָ֥ה מִ֝שֹּֽׂנְאַ֗י וּמִמַּֽעֲמַקֵּי־מָֽיִם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אַל־תִּשְׁטְפֵ֤נִי׀ שִׁבֹּ֣לֶת מַ֭יִם וְאַל־תִּבְלָעֵ֣נִי מְצוּלָ֑ה וְאַל־תֶּאְטַר־עָלַ֖י בְּאֵ֣ר פִּֽיהָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;עֲנֵ֣נִי יְ֭הוָה כִּי־ט֣וֹב חַסְדֶּ֑ךָ כְּרֹ֥ב רַ֝חֲמֶ֗יךָ פְּנֵ֣ה אֵלָֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאַל־תַּסְתֵּ֣ר פָּ֭נֶיךָ מֵֽעַבְדֶּ֑ךָ כִּֽי־צַר־לִ֝֗י מַהֵ֥ר עֲנֵֽנִי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;קָרְבָ֣ה אֶל־נַפְשִׁ֣י גְאָלָ֑הּ לְמַ֖עַן אֹיְבַ֣י פְּדֵֽנִי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אַתָּ֤ה יָדַ֗עְתָּ חֶרְפָּתִ֣י וּ֭בָשְׁתִּי וּכְלִמָּתִ֑י נֶ֝גְדְּךָ֗ כָּל־צוֹרְרָֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;חֶרְפָּ֤ה׀ שָֽׁבְרָ֥ה לִבִּ֗י וָֽאָ֫נ֥וּשָׁה וָאֲקַוֶּ֣ה לָנ֣וּד וָאַ֑יִן וְ֝לַמְנַחֲמִ֗ים וְלֹ֣א מָצָֽאתִי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּתְּנ֣וּ בְּבָרוּתִ֣י רֹ֑אשׁ וְ֝לִצְמָאִ֗י יַשְׁק֥וּנִי חֹֽמֶץ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;יְהִֽי־שֻׁלְחָנָ֣ם לִפְנֵיהֶ֣ם לְפָ֑ח וְלִשְׁלוֹמִ֥ים לְמוֹקֵֽשׁ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;תֶּחְשַׁ֣כְנָה עֵ֭ינֵיהֶם מֵרְא֑וֹת וּ֝מָתְנֵ֗יהֶם תָּמִ֥יד הַמְעַֽד׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;שְׁפָךְ־עֲלֵיהֶ֥ם זַעְמֶ֑ךָ וַחֲר֥וֹן אַ֝פְּךָ֗ יַשִּׂיגֵֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;תְּהִי־טִֽירָתָ֥ם נְשַׁמָּ֑ה בְּ֝אָהֳלֵיהֶ֗ם אַל־יְהִ֥י יֹשֵֽׁב׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;כִּֽי־אַתָּ֣ה אֲשֶׁר־הִכִּ֣יתָ רָדָ֑פוּ וְאֶל־מַכְא֖וֹב חֲלָלֶ֣יךָ יְסַפֵּֽרוּ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;תְּֽנָה־עָ֭וֹן עַל־עֲוֹנָ֑ם וְאַל־יָ֝בֹ֗אוּ בְּצִדְקָתֶֽךָ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;יִ֭מָּחֽוּ מִסֵּ֣פֶר חַיִּ֑ים וְעִ֥ם צַ֝דִּיקִ֗ים אַל־יִכָּתֵֽבוּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַ֭אֲנִי עָנִ֣י וְכוֹאֵ֑ב יְשׁוּעָתְךָ֖ אֱלֹהִ֣ים תְּשַׂגְּבֵֽנִי׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;אֲהַֽלְלָ֣ה שֵׁם־אֱלֹהִ֣ים בְּשִׁ֑יר וַאֲגַדְּלֶ֥נּוּ בְתוֹדָֽה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְתִיטַ֣ב לַֽ֭יהוָה מִשּׁ֥וֹר פָּ֗ר מַקְרִ֥ן מַפְרִֽיס׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;רָא֣וּ עֲנָוִ֣ים יִשְׂמָ֑חוּ דֹּרְשֵׁ֥י אֱ֝לֹהִ֗ים וִיחִ֥י לְבַבְכֶֽם׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;כִּֽי־שֹׁמֵ֣עַ אֶל־אֶבְיוֹנִ֣ים יְהוָ֑ה וְאֶת־אֲ֝סִירָ֗יו לֹ֣א בָזָֽה׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;יְֽ֭הַלְלוּהוּ שָׁמַ֣יִם וָאָ֑רֶץ יַ֝מִּ֗ים וְֽכָל־רֹמֵ֥שׂ בָּֽם׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;כִּ֤י אֱלֹהִ֨ים׀ י֘וֹשִׁ֤יעַ צִיּ֗וֹן וְ֭יִבְנֶה עָרֵ֣י יְהוּדָ֑ה וְיָ֥שְׁבוּ שָׁ֝֗ם וִירֵשֽׁוּהָ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְזֶ֣רַע עֲ֭בָדָיו יִנְחָל֑וּהָ וְאֹהֲבֵ֥י שְׁ֝מ֗וֹ יִשְׁכְּנוּ־בָֽהּ׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a &#8216;al-&#353;w&#333;&#353;ann&icirc;m l&#601;&#x1E0F;&#257;wi&#x1E0F;: </P>
<P>2&nbsp;hw&#333;&#353;&icirc;&#8216;&#275;n&icirc; &#8217;&#277;l&#333;h&icirc;m k&icirc; &#x1E07;&#257;&#8217;&ucirc; mayim &#8216;a&#x1E0F;-n&#257;fe&#353;: </P>
<P>3&nbsp;&#x1E6D;&#257;&#x1E07;<sup>a</sup>&#8216;&#601;t&icirc;| b&icirc;w&#275;n m&#601;&#x1E63;&ucirc;l&acirc; w&#601;&#8217;&ecirc;n m&#257;&#8216;&#335;m&#257;&#x1E0F; b&#257;&#8217;&#x1E6F;&icirc; &#x1E07;&#601;m<sup>a</sup>&#8216;&#259;maqq&ecirc;-mayim w&#601;&#353;ib&#333;le&#x1E6F; &#353;&#601;&#x1E6D;&#257;f&#257;&#x1E6F;&#601;n&icirc;: </P>
<P>4&nbsp;y&#257;&#x1E21;<sup>a</sup>&#8216;&#601;t&icirc; &#x1E07;&#601;q&#257;r&#601;&#8217;&icirc; ni&#x1E25;ar g&#601;rw&#333;n&icirc; k&#257;l&ucirc; &#8216;&ecirc;nay m&#601;y<sup>a</sup>&#x1E25;&#275;l l&#275;&#8217;l&#333;h&#257;y: </P>
<P>5&nbsp;rab&ucirc;| mi&#347;&#347;<sup>a</sup>&#8216;&#259;rw&#333;&#x1E6F; r&#333;&#8217;&#353;&icirc; &#347;&#333;n&#601;&#8217;ay &#x1E25;inn&#257;m &#8216;&#257;&#x1E63;&#601;m&ucirc; ma&#x1E63;&#601;m&icirc;&#x1E6F;ay &#8217;&#333;y&#601;&#x1E07;ay &#353;eqer &#8217;&#259;&#353;er l&#333;&#8217;-&#x1E21;&#257;zal&#601;t&icirc; &#8217;&#257;z &#8217;&#257;&#353;&icirc;&#x1E07;: </P>
<P>6&nbsp;&#8217;&#277;&#x200D;l&#333;h&icirc;m &#8217;at&acirc; y&#257;&#x1E0F;<sup>a</sup>&#8216;&#601;t&#257; l&#601;&#8217;i&ucirc;al&#601;t&icirc; w&#601;&#8217;a&#353;&#601;mw&#333;&#x1E6F;ay mimm&#601;&#x1E35;&#257; l&#333;&#8217;-ni&#x1E35;&#601;&#x1E25;&#257;&#x1E0F;&ucirc;: </P>
<P>7&nbsp;&#8217;al-y&#275;&#x1E07;&#333;&#353;&ucirc; &#x1E07;&icirc;| qw&#333;ey&#x1E35;&#257; &#8217;&#259;&#x1E0F;&#333;n&#257;y y&#601;hwih &#x1E63;&#601;&#x1E07;&#257;&#8217;w&#333;&#x1E6F; &#8217;al-yik&#257;l&#601;m&ucirc; &#x1E07;&icirc; m&#601;&#x1E07;aq&#601;&#353;ey&#x1E35;&#257; &#8217;&#277;l&#333;h&ecirc; yi&#347;&#601;r&#257;&#8217;&#275;l: </P>
<P>8&nbsp;k&icirc;-&#8216;&#257;ley&#x1E35;&#257; n&#257;&#347;&#257;&#8217;&#x1E6F;&icirc; &#x1E25;er&#601;p&acirc; kiss&#601;&#x1E6F;&acirc; &#x1E35;&#601;limm&acirc; f&#257;n&#257;y: </P>
<P>9&nbsp;m&ucirc;z&#257;r<font color="red"><sup>1</font></sup> h&#257;y&icirc;&#x1E6F;&icirc; l&#601;&#8217;e&#x1E25;&#257;y w&#601;n&#257;&#x1E35;&#601;r&icirc; li&#x1E07;&#601;n&ecirc; &#8217;imm&icirc;: </P>
<P>10&nbsp;k&icirc;-qin&#601;&#8217;a&#x1E6F; b&ecirc;&#x1E6F;&#601;&#x1E35;&#257; &#8217;&#259;&#x1E35;&#257;l&#257;&#x1E6F;&#601;n&icirc; w&#601;&#x1E25;er&#601;pw&#333;&#x1E6F; &#x1E25;w&#333;r&#601;fey&#x1E35;&#257; n&#257;f&#601;l&ucirc; &#8216;&#257;l&#257;y: </P>
<P>11&nbsp;w&#257;&#8217;e&#x1E07;&#601;keh &#x1E07;a&#x1E63;&#x1E63;w&#333;m naf&#601;&#353;&icirc; wat&#601;h&icirc; l<sup>a</sup>&#x1E25;&#259;r&#257;fw&#333;&#x1E6F; l&icirc;: </P>
<P>12&nbsp;w&#257;&#8217;et&#601;n&acirc; l&#601;&#x1E07;&ucirc;&#353;&icirc; &#347;&#257;q w&#257;&#8217;&#277;h&icirc; l&acirc;em l&#601;m&#257;&#353;&#257;l: </P>
<P>13&nbsp;y&#257;&#347;&icirc;&#x1E25;&ucirc; &#x1E07;&icirc; y&#333;&#353;&#601;&#x1E07;&ecirc; &#353;&#257;&#8216;ar &ucirc;n&#601;&#x1E21;&icirc;nw&#333;&#x1E6F; &#353;w&#333;&#x1E6F;&ecirc; &#353;&#275;&#x1E35;&#257;r: </P>
<P>14&nbsp;wa&#8217;&#259;n&icirc; &#x1E6F;&#601;fill&#257;&#x1E6F;&icirc;-l&#601;&#x1E35;&#257;|<font color="red"><sup>3</font></sup> y&#601;hw&acirc; &#8216;&#275;&#x1E6F; r&#257;&#x1E63;w&#333;n &#8217;&#277;l&#333;h&icirc;m b&#601;r&#257;&#x1E07;-&#x1E25;as&#601;de&#x1E35;&#257; &#8216;&#259;n&#275;n&icirc; be&#8217;&#277;me&#x1E6F; yi&#353;&#601;&#8216;e&#x1E35;&#257;: </P>
<P>15&nbsp;ha&#x1E63;&#x1E63;&icirc;l&#275;n&icirc; mi&#x1E6D;&#x1E6D;&icirc;&#x1E6D; w&#601;&#8217;al-&#8217;e&#x1E6D;&#601;b&#257;&#8216;&acirc; &#8217;inn&#257;&#x1E63;&#601;l&acirc; mi&#347;&#347;&#333;n&#601;&#8217;ay &ucirc;mimm<sup>a</sup>&#8216;&#259;maqq&ecirc;-m&#257;yim: </P>
<P>16&nbsp;&#8217;al-ti&#353;&#601;&#x1E6D;&#601;f&#275;n&icirc;| &#353;ib&#333;le&#x1E6F; mayim w&#601;&#8217;al-ti&#x1E07;&#601;l&#257;&#8216;&#275;n&icirc; m&#601;&#x1E63;&ucirc;l&acirc; w&#601;&#8217;al-te&#8217;&#601;&#x1E6D;ar-&#8216;&#257;lay b&#601;&#8217;&#275;r p&icirc;h&#257;: </P>
<P>17&nbsp;&#8216;&#259;n&#275;n&icirc; y&#601;hw&acirc; k&icirc;-&#x1E6D;w&#333;&#x1E07; &#x1E25;as&#601;de&#x1E35;&#257; k&#601;r&#333;&#x1E07; r<sup>a</sup>&#x1E25;&#259;mey&#x1E35;&#257; p&#601;n&#275;h &#8217;&#275;l&#257;y: </P>
<P>18&nbsp;w&#601;&#8217;al-tas&#601;t&#275;r p&#257;ney&#x1E35;&#257; m&#275;&#8216;a&#x1E07;&#601;de&#x1E35;&#257; k&icirc;-&#x1E63;ar-l&icirc; mah&#275;r &#8216;&#259;n&#275;n&icirc;: </P>
<P>19&nbsp;q&#257;r&#601;&#x1E07;&acirc; &#8217;el-naf&#601;&#353;&icirc; &#x1E21;&#601;&#8217;&#257;l&#257;h l&#601;m<sup>a</sup>&#8216;an &#8217;&#333;y&#601;&#x1E07;ay p&#601;&#x1E0F;&#275;n&icirc;: </P>
<P>20&nbsp;&#8217;at&acirc; y&#257;&#x1E0F;<sup>a</sup>&#8216;&#601;t&#257; &#x1E25;er&#601;p&#257;&#x1E6F;&icirc; &ucirc;&#x1E07;&#257;&#353;&#601;t&icirc; &ucirc;&#x1E35;&#601;limm&#257;&#x1E6F;&icirc; ne&#x1E21;&#601;d&#601;&#x1E35;&#257; k&#257;l-&#x1E63;w&#333;r&#601;r&#257;y: </P>
<P>21&nbsp;&#x1E25;er&#601;p&acirc;| &#353;&#257;&#x1E07;&#601;r&acirc; lib&icirc; w&#257;&#8217;&#257;n&ucirc;&#353;&acirc; w&#257;&#8217;&#259;qa&ucirc;eh l&#257;n&ucirc;&#x1E0F; w&#257;&#8217;ayin w&#601;lam&#601;n<sup>a</sup>&#x1E25;&#259;m&icirc;m w&#601;l&#333;&#8217; m&#257;&#x1E63;&#257;&#8217;&#x1E6F;&icirc;: </P>
<P>22&nbsp;wayyit&#601;n&ucirc; b&#601;&#x1E07;&#257;r&ucirc;&#x1E6F;&icirc; r&#333;&#8217;&#353; w&#601;li&#x1E63;&#601;m&#257;&#8217;&icirc; ya&#353;&#601;q&ucirc;n&icirc; &#x1E25;&#333;me&#x1E63;: </P>
<P>23&nbsp;y&#601;h&icirc;-&#353;ul&#601;&#x1E25;&#257;n&#257;m lif&#601;n&ecirc;hem l&#601;f&#257;&#x1E25; w&#601;li&#353;&#601;lw&#333;m&icirc;m l&#601;mw&#333;q&#275;&#353;: </P>
<P>24&nbsp;te&#x1E25;&#601;&#353;a&#x1E35;&#601;n&acirc; &#8216;&ecirc;n&ecirc;hem m&#275;r&#601;&#8217;w&#333;&#x1E6F; &ucirc;m&#257;&#x1E6F;&#601;n&ecirc;hem t&#257;m&icirc;&#x1E0F; ham&#601;&#8216;a&#x1E0F;: </P>
<P>25&nbsp;&#353;&#601;f&#257;&#x1E35;&#601;-&#8216;&#259;l&ecirc;hem z<sup>a</sup>&#8216;&#601;me&#x1E35;&#257; w<sup>a</sup>&#x1E25;&#259;rw&#333;n &#8217;ap&#601;&#x1E35;&#257; ya&#347;&#347;&icirc;&#x1E21;&#275;m: </P>
<P>26&nbsp;t&#601;h&icirc;-&#x1E6D;&icirc;r&#257;&#x1E6F;&#257;m n&#601;&#353;amm&acirc; b&#601;&#8217;&acirc;&#335;l&ecirc;hem &#8217;al-y&#601;h&icirc; y&#333;&#353;&#275;&#x1E07;: </P>
<P>27&nbsp;k&icirc;-&#8217;at&acirc; &#8217;&#259;&#353;er-hik&icirc;&#x1E6F;&#257; r&#257;&#x1E0F;&#257;f&ucirc; w&#601;&#8217;el-ma&#x1E35;&#601;&#8217;w&#333;&#x1E07; &#x1E25;&#259;l&#257;ley&#x1E35;&#257; y&#601;sap&#275;r&ucirc;: </P>
<P>28&nbsp;t&#601;n&acirc;-&#8216;&#257;w&#333;n &#8216;al-&#8216;&#259;w&#333;n&#257;m w&#601;&#8217;al-y&#257;&#x1E07;&#333;&#8217;&ucirc; b&#601;&#x1E63;i&#x1E0F;&#601;q&#257;&#x1E6F;e&#x1E35;&#257;: </P>
<P>29&nbsp;yimm&#257;&#x1E25;&ucirc; miss&#275;fer &#x1E25;ayy&icirc;m w&#601;&#8216;im &#x1E63;ad&icirc;q&icirc;m &#8217;al-yik&#257;&#x1E6F;&#275;&#x1E07;&ucirc;: </P>
<P>30&nbsp;wa&#8217;&#259;n&icirc; &#8216;&#257;n&icirc; w&#601;&#x1E35;w&#333;&#8217;&#275;&#x1E07; y&#601;&#353;&ucirc;&#8216;&#257;&#x1E6F;&#601;&#x1E35;&#257; &#8217;&#277;l&#333;h&icirc;m t&#601;&#347;ag&#601;&#x1E07;&#275;n&icirc;: </P>
<P>31&nbsp;&#8217;&#259;hal&#601;l&acirc; &#353;&#275;m-&#8217;&#277;l&#333;h&icirc;m b&#601;&#353;&icirc;r wa&#8217;&#259;&#x1E21;ad&#601;lenn&ucirc; &#x1E07;&#601;&#x1E6F;w&#333;&#x1E0F;&acirc;: </P>
<P>32&nbsp;w&#601;&#x1E6F;&icirc;&#x1E6D;a&#x1E07; layhw&acirc; mi&#353;&#353;w&#333;r p&#257;r maq&#601;rin maf&#601;r&icirc;s: </P>
<P>33&nbsp;r&#257;&#8217;&ucirc; &#8216;&#259;n&#257;w&icirc;m yi&#347;&#601;m&#257;&#x1E25;&ucirc; d&#333;r&#601;&#353;&ecirc; &#8217;&#277;l&#333;h&icirc;m w&icirc;&#x1E25;&icirc; l&#601;&#x1E07;a&#x1E07;&#601;&#x1E35;em: </P>
<P>34&nbsp;k&icirc;-&#353;&#333;m&#275;&#8216;a &#8217;el-&#8217;e&#x1E07;&#601;yw&#333;n&icirc;m y&#601;hw&acirc; w&#601;&#8217;e&#x1E6F;-&#8217;&#259;s&icirc;r&#257;yw l&#333;&#8217; &#x1E07;&#257;z&acirc;: </P>
<P>35&nbsp;y&#601;hal&#601;l&ucirc;h&ucirc; &#353;&#257;mayim w&#257;&#8217;&#257;re&#x1E63; yamm&icirc;m w&#601;&#x1E35;&#257;l-r&#333;m&#275;&#347; b&#257;m: </P>
<P>36&nbsp;k&icirc; &#8217;&#277;l&#333;h&icirc;m| yw&#333;&#353;&icirc;&#8216;a &#x1E63;&icirc;yw&#333;n w&#601;yi&#x1E07;&#601;neh &#8216;&#257;r&ecirc; y&#601;h&ucirc;&#x1E0F;&acirc; w&#601;y&#257;&#353;&#601;&#x1E07;&ucirc; &#353;&#257;m w&icirc;r&#275;&#353;&ucirc;h&#257;: </P>
<P>37&nbsp;w&#601;zer<sup>a</sup>&#8216; &#8216;&#259;&#x1E07;&#257;&#x1E0F;&#257;yw yin&#601;&#x1E25;&#257;l&ucirc;h&#257; w&#601;&#8217;&#333;h&#259;&#x1E07;&ecirc; &#353;&#601;mw&#333; yi&#353;&#601;k&#601;n&ucirc;-&#x1E07;&#257;h: </P>
</TD>
</TABLE>
<P><HR>
<CENTER>
<A HREF="psa070.htm">Next: Psalms (Tehilim) Chapter 70</A></CENTER>
</BODY>
</HTML>
