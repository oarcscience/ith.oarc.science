<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Hosea (Hoshea): Hosea (Hoshea) Chapter 12</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/hos012">Polyglot</A>&nbsp;
<A HREF="../kjv/hos012">KJV</A>&nbsp;
<A HREF="../sep/hos012">Sep</A>&nbsp;
<A HREF="../vul/hos012">Vul</A>&nbsp;

<BR>
<BR><A HREF="hos">Hosea (Hoshea) Index</A><BR>
&nbsp;
<A HREF="hos011">Previous</A>&nbsp;
<A HREF="hos013">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Hosea (Hoshea) Chapter 12</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;סְבָבֻ֤נִי בְכַ֙חַשׁ֙ אֶפְרַ֔יִם וּבְמִרְמָ֖ה בֵּ֣ית יִשְׂרָאֵ֑ל וִֽיהוּדָ֗ה עֹ֥ד רָד֙ עִם־אֵ֔ל וְעִם־קְדוֹשִׁ֖ים נֶאֱמָֽן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֶפְרַ֜יִם רֹעֶ֥ה ר֙וּחַ֙ וְרֹדֵ֣ף קָדִ֔ים כָּל־הַיּ֕וֹם כָּזָ֥ב וָשֹׁ֖ד יַרְבֶּ֑ה וּבְרִית֙ עִם־אַשּׁ֣וּר יִכְרֹ֔תוּ וְשֶׁ֖מֶן לְמִצְרַ֥יִם יוּבָֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְרִ֥יב לַֽיהוָ֖ה עִם־יְהוּדָ֑ה וְלִפְקֹ֤ד עַֽל־יַעֲקֹב֙ כִּדְרָכָ֔יו כְּמַעֲלָלָ֖יו יָשִׁ֥יב לֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בַּבֶּ֖טֶן עָקַ֣ב אֶת־אָחִ֑יו וּבְאוֹנ֖וֹ שָׂרָ֥ה אֶת־אֱלֹהִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וָיָּ֤שַׂר אֶל־מַלְאָךְ֙ וַיֻּכָ֔ל בָּכָ֖ה וַיִּתְחַנֶּן־ל֑וֹ בֵּֽית־אֵל֙ יִמְצָאֶ֔נּוּ וְשָׁ֖ם יְדַבֵּ֥ר עִמָּֽנוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַֽיהוָ֖ה אֱלֹהֵ֣י הַצְּבָא֑וֹת יְהוָ֖ה זִכְרֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאַתָּ֖ה בֵּאלֹהֶ֣יךָ תָשׁ֑וּב חֶ֤סֶד וּמִשְׁפָּט֙ שְׁמֹ֔ר וְקַוֵּ֥ה אֶל־אֱלֹהֶ֖יךָ תָּמִֽיד׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כְּנַ֗עַן בְּיָד֛וֹ מֹאזְנֵ֥י מִרְמָ֖ה לַעֲשֹׁ֥ק אָהֵֽב׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֣אמֶר אֶפְרַ֔יִם אַ֣ךְ עָשַׁ֔רְתִּי מָצָ֥אתִי א֖וֹן לִ֑י כָּל־יְגִיעַ֕י לֹ֥א יִמְצְאוּ־לִ֖י עָוֹ֥ן אֲשֶׁר־חֵֽטְא׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאָנֹכִ֛י יְהוָ֥ה אֱלֹהֶ֖יךָ מֵאֶ֣רֶץ מִצְרָ֑יִם עֹ֛ד אוֹשִֽׁיבְךָ֥ בָאֳהָלִ֖ים כִּימֵ֥י מוֹעֵֽד׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְדִבַּ֙רְתִּי֙ עַל־הַנְּבִיאִ֔ים וְאָנֹכִ֖י חָז֣וֹן הִרְבֵּ֑יתִי וּבְיַ֥ד הַנְּבִיאִ֖ים אֲדַמֶּֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אִם־גִּלְעָ֥ד אָ֙וֶן֙ אַךְ־שָׁ֣וְא הָי֔וּ בַּגִּלְגָּ֖ל שְׁוָרִ֣ים זִבֵּ֑חוּ גַּ֤ם מִזְבְּחוֹתָם֙ כְּגַלִּ֔ים עַ֖ל תַּלְמֵ֥י שָׂדָֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיִּבְרַ֥ח יַעֲקֹ֖ב שְׂדֵ֣ה אֲרָ֑ם וַיַּעֲבֹ֤ד יִשְׂרָאֵל֙ בְּאִשָּׁ֔ה וּבְאִשָּׁ֖ה שָׁמָֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּבְנָבִ֕יא הֶעֱלָ֧ה יְהוָ֛ה אֶת־יִשְׂרָאֵ֖ל מִמִּצְרָ֑יִם וּבְנָבִ֖יא נִשְׁמָֽר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הִכְעִ֥יס אֶפְרַ֖יִם תַּמְרוּרִ֑ים וְדָמָיו֙ עָלָ֣יו יִטּ֔וֹשׁ וְחֶ֨רְפָּת֔וֹ יָשִׁ֥יב ל֖וֹ אֲדֹנָֽיו׃ </P>
</TD>
<TD WIDTH="50%">
<P>1&nbsp;s&#601;&#x1E07;&#257;&#x1E07;un&icirc; &#x1E07;&#601;&#x1E35;<sup>a</sup>&#x1E25;a&#353; &#8217;ef&#601;rayim &ucirc;&#x1E07;&#601;mir&#601;m&acirc; b&ecirc;&#x1E6F; yi&#347;&#601;r&#257;&#8217;&#275;l w&icirc;h&ucirc;&#x1E0F;&acirc; &#8216;&#333;&#x1E0F; r&#257;&#x1E0F; &#8216;im-&#8217;&#275;l w&#601;&#8216;im-q&#601;&#x1E0F;w&#333;&#353;&icirc;m ne&#8217;&#277;m&#257;n: </P>
<P>2&nbsp;&#8217;ef&#601;rayim r&#333;&#8216;eh r&ucirc;&#x1E25;a w&#601;r&#333;&#x1E0F;&#275;f q&#257;&#x1E0F;&icirc;m k&#257;l-hayyw&#333;m k&#257;z&#257;&#x1E07; w&#257;&#353;&#333;&#x1E0F; yar&#601;beh &ucirc;&#x1E07;&#601;r&icirc;&#x1E6F; &#8216;im-&#8217;a&#353;&#353;&ucirc;r yi&#x1E35;&#601;r&#333;&#x1E6F;&ucirc; w&#601;&#353;emen l&#601;mi&#x1E63;&#601;rayim y&ucirc;&#x1E07;&#257;l: </P>
<P>3&nbsp;w&#601;r&icirc;&#x1E07; layhw&acirc; &#8216;im-y&#601;h&ucirc;&#x1E0F;&acirc; w&#601;lif&#601;q&#333;&#x1E0F; &#8216;al-y<sup>a</sup>&#8216;&#259;q&#333;&#x1E07; ki&#x1E0F;&#601;r&#257;&#x1E35;&#257;yw k&#601;m<sup>a</sup>&#8216;&#259;l&#257;l&#257;yw y&#257;&#353;&icirc;&#x1E07; lw&#333;: </P>
<P>4&nbsp;babe&#x1E6D;en &#8216;&#257;qa&#x1E07; &#8217;e&#x1E6F;-&#8217;&#257;&#x1E25;&icirc;w &ucirc;&#x1E07;&#601;&#8217;w&#333;nw&#333; &#347;&#257;r&acirc; &#8217;e&#x1E6F;-&#8217;&#277;l&#333;h&icirc;m: </P>
<P>5&nbsp;w&#257;yy&#257;&#347;ar &#8217;el-mal&#601;&#8217;&#257;&#x1E35;&#601; wayyu&#x1E35;&#257;l b&#257;&#x1E35;&acirc; wayyi&#x1E6F;&#601;&#x1E25;annen-lw&#333; b&ecirc;&#x1E6F;-&#8217;&#275;l yim&#601;&#x1E63;&#257;&#8217;enn&ucirc; w&#601;&#353;&#257;m y&#601;&#x1E0F;ab&#275;r &#8216;imm&#257;n&ucirc;: </P>
<P>6&nbsp;wayhw&acirc; &#8217;&#277;l&#333;h&ecirc; ha&#x1E63;&#x1E63;&#601;&#x1E07;&#257;&#8217;w&#333;&#x1E6F; y&#601;hw&acirc; zi&#x1E35;&#601;rw&#333;: </P>
<P>7&nbsp;w&#601;&#8217;at&acirc; b&#275;&#8217;l&#333;hey&#x1E35;&#257; &#x1E6F;&#257;&#353;&ucirc;&#x1E07; &#x1E25;ese&#x1E0F; &ucirc;mi&#353;&#601;p&#257;&#x1E6D; &#353;&#601;m&#333;r w&#601;qa&ucirc;&#275;h &#8217;el-&#8217;&#277;l&#333;hey&#x1E35;&#257; t&#257;m&icirc;&#x1E0F;: </P>
<P>8&nbsp;k&#601;n<sup>a</sup>&#8216;an b&#601;y&#257;&#x1E0F;w&#333; m&#333;&#8217;z&#601;n&ecirc; mir&#601;m&acirc; l<sup>a</sup>&#8216;&#259;&#353;&#333;q &#8217;&acirc;&#275;&#x1E07;: </P>
<P>9&nbsp;wayy&#333;&#8217;mer &#8217;ef&#601;rayim &#8217;a&#x1E35;&#601; &#8216;&#257;&#353;ar&#601;t&icirc; m&#257;&#x1E63;&#257;&#8217;&#x1E6F;&icirc; &#8217;w&#333;n l&icirc; k&#257;l-y&#601;&#x1E21;&icirc;&#8216;ay l&#333;&#8217; yim&#601;&#x1E63;&#601;&#8217;&ucirc;-l&icirc; &#8216;&#257;w&#333;n &#8217;&#259;&#353;er-&#x1E25;&#275;&#x1E6D;&#601;&#8217;: </P>
<P>10&nbsp;w&#601;&#8217;&#257;n&#333;&#x1E35;&icirc; y&#601;hw&acirc; &#8217;&#277;l&#333;hey&#x1E35;&#257; m&#275;&#8217;ere&#x1E63; mi&#x1E63;&#601;r&#257;yim &#8216;&#333;&#x1E0F; &#8217;w&#333;&#353;&icirc;&#x1E07;&#601;&#x1E35;&#257; &#x1E07;&#257;&#8217;&#335;h&#257;l&icirc;m k&icirc;m&ecirc; mw&#333;&#8216;&#275;&#x1E0F;: </P>
<P>11&nbsp;w&#601;&#x1E0F;ibar&#601;t&icirc; &#8216;al-hann&#601;&#x1E07;&icirc;&#8217;&icirc;m w&#601;&#8217;&#257;n&#333;&#x1E35;&icirc; &#x1E25;&#257;zw&#333;n hir&#601;b&ecirc;&#x1E6F;&icirc; &ucirc;&#x1E07;&#601;ya&#x1E0F; hann&#601;&#x1E07;&icirc;&#8217;&icirc;m &#8217;&#259;&#x1E0F;ammeh: </P>
<P>12&nbsp;&#8217;im-gil&#601;&#8216;&#257;&#x1E0F; &#8217;&#257;wen &#8217;a&#x1E35;&#601;-&#353;&#257;w&#601;&#8217; h&#257;y&ucirc; bagil&#601;g&#257;l &#353;&#601;w&#257;r&icirc;m zib&#275;&#x1E25;&ucirc; gam miz&#601;b&#601;&#x1E25;w&#333;&#x1E6F;&#257;m k&#601;&#x1E21;all&icirc;m &#8216;al tal&#601;m&ecirc; &#347;&#257;&#x1E0F;&#257;y: </P>
<P>13&nbsp;wayyi&#x1E07;&#601;r<sup>a</sup>&#x1E25; y<sup>a</sup>&#8216;&#259;q&#333;&#x1E07; &#347;&#601;&#x1E0F;&#275;h &#8217;&#259;r&#257;m wayy<sup>a</sup>&#8216;&#259;&#x1E07;&#333;&#x1E0F; yi&#347;&#601;r&#257;&#8217;&#275;l b&#601;&#8217;i&#353;&#353;&acirc; &ucirc;&#x1E07;&#601;&#8217;i&#353;&#353;&acirc; &#353;&#257;m&#257;r: </P>
<P>14&nbsp;&ucirc;&#x1E07;&#601;n&#257;&#x1E07;&icirc;&#8217; he&#8216;&#277;l&acirc; y&#601;hw&acirc; &#8217;e&#x1E6F;-yi&#347;&#601;r&#257;&#8217;&#275;l mimmi&#x1E63;&#601;r&#257;yim &ucirc;&#x1E07;&#601;n&#257;&#x1E07;&icirc;&#8217; ni&#353;&#601;m&#257;r: </P>
<P>15&nbsp;hi&#x1E35;&#601;&#8216;&icirc;s &#8217;ef&#601;rayim tam&#601;r&ucirc;r&icirc;m w&#601;&#x1E0F;&#257;m&#257;yw &#8216;&#257;l&#257;yw yi&#x1E6D;&#x1E6D;w&#333;&#353; w&#601;&#x1E25;er&#601;p&#257;&#x1E6F;w&#333; y&#257;&#353;&icirc;&#x1E07; lw&#333; &#8217;&#259;&#x1E0F;&#333;n&#257;yw: </P>
</TD>
</TABLE>
<P><HR>
<CENTER>
<A HREF="hos013">Next: Hosea (Hoshea) Chapter 13</A></CENTER>
</BODY>
</HTML>
