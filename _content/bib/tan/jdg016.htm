<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Judges (Shoftim): Judges (Shoftim) Chapter 16</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jdg016">Polyglot</A>&nbsp;
<A HREF="../kjv/jdg016">KJV</A>&nbsp;
<A HREF="../sep/jdb016">Sep:JdB</A>&nbsp;
<A HREF="../sep/jda016">Sep:JdA</A>&nbsp;
<A HREF="../vul/jdg016">Vul</A>&nbsp;

<BR>
<BR><A HREF="jdg">Judges (Shoftim) Index</A><BR>
&nbsp;
<A HREF="jdg015">Previous</A>&nbsp;
<A HREF="jdg017">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Judges (Shoftim) Chapter 16</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֵּ֥לֶךְ שִׁמְשׁ֖וֹן עַזָּ֑תָה וַיַּרְא־שָׁם֙ אִשָּׁ֣ה זוֹנָ֔ה וַיָּבֹ֖א אֵלֶֽיהָ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לַֽעַזָּתִ֣ים׀ לֵאמֹ֗ר בָּ֤א שִׁמְשׁוֹן֙ הֵ֔נָּה וַיָּסֹ֛בּוּ וַיֶּאֶרְבוּ־ל֥וֹ כָל־הַלַּ֖יְלָה בְּשַׁ֣עַר הָעִ֑יר וַיִּתְחָרְשׁ֤וּ כָל־הַלַּ֙יְלָה֙ לֵאמֹ֔ר עַד־א֥וֹר הַבֹּ֖קֶר וַהֲרְגְנֻֽהוּ׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּשְׁכַּ֣ב שִׁמְשׁוֹן֮ עַד־חֲצִ֣י הַלַּיְלָה֒ וַיָּ֣קָם׀ בַּחֲצִ֣י הַלַּ֗יְלָה וַיֶּאֱחֹ֞ז בְּדַלְת֤וֹת שַֽׁעַר־הָעִיר֙ וּבִשְׁתֵּ֣י הַמְּזוּז֔וֹת וַיִּסָּעֵם֙ עִֽם־הַבְּרִ֔יחַ וַיָּ֖שֶׂם עַל־כְּתֵפָ֑יו וַֽיַּעֲלֵם֙ אֶל־רֹ֣אשׁ הָהָ֔ר אֲשֶׁ֖ר עַל־פְּנֵ֥י חֶבְרֽוֹן׃ פ</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַֽיְהִי֙ אַחֲרֵי־כֵ֔ן וַיֶּאֱהַ֥ב אִשָּׁ֖ה בְּנַ֣חַל שֹׂרֵ֑ק וּשְׁמָ֖הּ דְּלִילָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיַּעֲל֨וּ אֵלֶ֜יהָ סַרְנֵ֣י פְלִשְׁתִּ֗ים וַיֹּ֨אמְרוּ לָ֜הּ פַּתִּ֣י אוֹת֗וֹ וּרְאִי֙ בַּמֶּה֙ כֹּח֣וֹ גָד֔וֹל וּבַמֶּה֙ נ֣וּכַל ל֔וֹ וַאֲסַרְנֻ֖הוּ לְעַנֹּת֑וֹ וַאֲנַ֙חְנוּ֙ נִתַּן־לָ֔ךְ אִ֕ישׁ אֶ֥לֶף וּמֵאָ֖ה כָּֽסֶף׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַתֹּ֤אמֶר דְּלִילָה֙ אֶל־שִׁמְשׁ֔וֹן הַגִּֽידָה־נָּ֣א לִ֔י בַּמֶּ֖ה כֹּחֲךָ֣ גָד֑וֹל וּבַמֶּ֥ה תֵאָסֵ֖ר לְעַנּוֹתֶֽךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֤אמֶר אֵלֶ֙יהָ֙ שִׁמְשׁ֔וֹן אִם־יַאַסְרֻ֗נִי בְּשִׁבְעָ֛ה יְתָרִ֥ים לַחִ֖ים אֲשֶׁ֣ר לֹא־חֹרָ֖בוּ וְחָלִ֥יתִי וְהָיִ֖יתִי כְּאַחַ֥ד הָאָדָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיַּעֲלוּ־לָ֞הּ סַרְנֵ֣י פְלִשְׁתִּ֗ים שִׁבְעָ֛ה יְתָרִ֥ים לַחִ֖ים אֲשֶׁ֣ר לֹא־חֹרָ֑בוּ וַתַּאַסְרֵ֖הוּ בָּהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהָאֹרֵ֗ב יֹשֵׁ֥ב לָהּ֙ בַּחֶ֔דֶר וַתֹּ֣אמֶר אֵלָ֔יו פְּלִשְׁתִּ֥ים עָלֶ֖יךָ שִׁמְשׁ֑וֹן וַיְנַתֵּק֙ אֶת־הַיְתָרִ֔ים כַּאֲשֶׁ֨ר יִנָּתֵ֤ק פְּתִֽיל־הַנְּעֹ֙רֶת֙ בַּהֲרִיח֣וֹ אֵ֔שׁ וְלֹ֥א נוֹדַ֖ע כֹּחֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַתֹּ֤אמֶר דְּלִילָה֙ אֶל־שִׁמְשׁ֔וֹן הִנֵּה֙ הֵתַ֣לְתָּ בִּ֔י וַתְּדַבֵּ֥ר אֵלַ֖י כְּזָבִ֑ים עַתָּה֙ הַגִּֽידָה־נָּ֣א לִ֔י בַּמֶּ֖ה תֵּאָסֵֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֣אמֶר אֵלֶ֔יהָ אִם־אָס֤וֹר יַאַסְר֙וּנִי֙ בַּעֲבֹתִ֣ים חֲדָשִׁ֔ים אֲשֶׁ֛ר לֹֽא־נַעֲשָׂ֥ה בָהֶ֖ם מְלָאכָ֑ה וְחָלִ֥יתִי וְהָיִ֖יתִי כְּאַחַ֥ד הָאָדָֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַתִּקַּ֣ח דְּלִילָה֩ עֲבֹתִ֨ים חֲדָשִׁ֜ים וַתַּאַסְרֵ֣הוּ בָהֶ֗ם וַתֹּ֤אמֶר אֵלָיו֙ פְּלִשְׁתִּ֤ים עָלֶ֙יךָ֙ שִׁמְשׁ֔וֹן וְהָאֹרֵ֖ב יֹשֵׁ֣ב בֶּחָ֑דֶר וַֽיְנַתְּקֵ֛ם מֵעַ֥ל זְרֹעֹתָ֖יו כַּחֽוּט׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַתֹּ֨אמֶר דְּלִילָ֜ה אֶל־שִׁמְשׁ֗וֹן עַד־הֵ֜נָּה הֵתַ֤לְתָּ בִּי֙ וַתְּדַבֵּ֤ר אֵלַי֙ כְּזָבִ֔ים הַגִּ֣ידָה לִּ֔י בַּמֶּ֖ה תֵּאָסֵ֑ר וַיֹּ֣אמֶר אֵלֶ֔יהָ אִם־תַּאַרְגִ֗י אֶת־שֶׁ֛בַע מַחְלְפ֥וֹת רֹאשִׁ֖י עִם־הַמַּסָּֽכֶת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַתִּתְקַע֙ בַּיָּתֵ֔ד וַתֹּ֣אמֶר אֵלָ֔יו פְּלִשְׁתִּ֥ים עָלֶ֖יךָ שִׁמְשׁ֑וֹן וַיִּיקַץ֙ מִשְּׁנָת֔וֹ וַיִּסַּ֛ע אֶת־הַיְתַ֥ד הָאֶ֖רֶג וְאֶת־הַמַּסָּֽכֶת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַתֹּ֣אמֶר אֵלָ֗יו אֵ֚יךְ תֹּאמַ֣ר אֲהַבְתִּ֔יךְ וְלִבְּךָ֖ אֵ֣ין אִתִּ֑י זֶ֣ה שָׁלֹ֤שׁ פְּעָמִים֙ הֵתַ֣לְתָּ בִּ֔י וְלֹא־הִגַּ֣דְתָּ לִּ֔י בַּמֶּ֖ה כֹּחֲךָ֥ גָדֽוֹל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַ֠יְהִי כִּֽי־הֵצִ֨יקָה לּ֧וֹ בִדְבָרֶ֛יהָ כָּל־הַיָּמִ֖ים וַתְּאַֽלֲצֵ֑הוּ וַתִּקְצַ֥ר נַפְשׁ֖וֹ לָמֽוּת׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּגֶּד־לָ֣הּ אֶת־כָּל־לִבּ֗וֹ וַיֹּ֤אמֶר לָהּ֙ מוֹרָה֙ לֹֽא־עָלָ֣ה עַל־רֹאשִׁ֔י כִּֽי־נְזִ֧יר אֱלֹהִ֛ים אֲנִ֖י מִבֶּ֣טֶן אִמִּ֑י אִם־גֻּלַּ֙חְתִּי֙ וְסָ֣ר מִמֶּ֣נִּי כֹחִ֔י וְחָלִ֥יתִי וְהָיִ֖יתִי כְּכָל־הָאָדָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַתֵּ֣רֶא דְּלִילָ֗ה כִּֽי־הִגִּ֣יד לָהּ֮ אֶת־כָּל־לִבּוֹ֒ וַתִּשְׁלַ֡ח וַתִּקְרָא֩ לְסַרְנֵ֨י פְלִשְׁתִּ֤ים לֵאמֹר֙ עֲל֣וּ הַפַּ֔עַם כִּֽי־הִגִּ֥יד <font color="brown">לה</font> <font color="blue">לִ֖י</font> אֶת־כָּל־לִבּ֑וֹ וְעָל֤וּ אֵלֶ֙יהָ֙ סַרְנֵ֣י פְלִשְׁתִּ֔ים וַיַּעֲל֥וּ הַכֶּ֖סֶף בְּיָדָֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַתְּיַשְּׁנֵ֙הוּ֙ עַל־בִּרְכֶּ֔יהָ וַתִּקְרָ֣א לָאִ֔ישׁ וַתְּגַלַּ֕ח אֶת־שֶׁ֖בַע מַחְלְפ֣וֹת רֹאשׁ֑וֹ וַתָּ֙חֶל֙ לְעַנּוֹת֔וֹ וַיָּ֥סַר כֹּח֖וֹ מֵעָלָֽיו׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַתֹּ֕אמֶר פְּלִשְׁתִּ֥ים עָלֶ֖יךָ שִׁמְשׁ֑וֹן וַיִּקַ֣ץ מִשְּׁנָת֗וֹ וַיֹּ֙אמֶר֙ אֵצֵ֞א כְּפַ֤עַם בְּפַ֙עַם֙ וְאִנָּעֵ֔ר וְהוּא֙ לֹ֣א יָדַ֔ע כִּ֥י יְהוָ֖ה סָ֥ר מֵעָלָֽיו׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּאחֲז֣וּהוּ פְלִשְׁתִּ֔ים וַֽיְנַקְּר֖וּ אֶת־עֵינָ֑יו וַיּוֹרִ֨ידוּ אוֹת֜וֹ עַזָּ֗תָה וַיַּאַסְר֙וּהוּ֙ בַּֽנְחֻשְׁתַּ֔יִם וַיְהִ֥י טוֹחֵ֖ן בְּבֵ֥ית <font color="brown">האסירים</font> <font color="blue">הָאֲסוּרִֽים׃</font> </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיָּ֧חֶל שְׂעַר־רֹאשׁ֛וֹ לְצַמֵּ֖חַ כַּאֲשֶׁ֥ר גֻּלָּֽח׃ פ</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְסַרְנֵ֣י פְלִשְׁתִּ֗ים נֶֽאֱסְפוּ֙<font color="red"><sup>1</font></sup> לִזְבֹּ֧חַ זֶֽבַח־גָּד֛וֹל לְדָג֥וֹן אֱלֹהֵיהֶ֖ם וּלְשִׂמְחָ֑ה וַיֹּ֣אמְר֔וּ נָתַ֤ן אֱלֹהֵ֙ינוּ֙ בְּיָדֵ֔נוּ אֵ֖ת שִׁמְשׁ֥וֹן אוֹיְבֵֽינוּ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּרְא֤וּ אֹתוֹ֙ הָעָ֔ם וַֽיְהַלְל֖וּ אֶת־אֱלֹהֵיהֶ֑ם כִּ֣י אָמְר֗וּ נָתַ֨ן אֱלֹהֵ֤ינוּ בְיָדֵ֙נוּ֙ אֶת־א֣וֹיְבֵ֔נוּ וְאֵת֙ מַחֲרִ֣יב אַרְצֵ֔נוּ וַאֲשֶׁ֥ר הִרְבָּ֖ה אֶת־חֲלָלֵֽינוּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַֽיְהִי֙ <font color="brown">כי</font> <font color="brown">טוב</font> <font color="blue">כְּט֣וֹב</font> לִבָּ֔ם וַיֹּ֣אמְר֔וּ קִרְא֥וּ לְשִׁמְשׁ֖וֹן וִישַֽׂחֶק־לָ֑נוּ וַיִּקְרְא֨וּ לְשִׁמְשׁ֜וֹן מִבֵּ֣ית <font color="brown">האסירים</font> <font color="blue">הָאֲסוּרִ֗ים</font> וַיְצַחֵק֙ לִפְנֵיהֶ֔ם וַיַּעֲמִ֥ידוּ אוֹת֖וֹ בֵּ֥ין הָעַמּוּדִֽים׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּ֨אמֶר שִׁמְשׁ֜וֹן אֶל־הַנַּ֨עַר הַמַּחֲזִ֣יק בְּיָדוֹ֮ הַנִּ֣יחָה אוֹתִי֒ <font color="brown">והימשני</font> <font color="blue">וַהֲמִשֵׁ֙נִי֙</font> אֶת־הָֽעַמֻּדִ֔ים אֲשֶׁ֥ר הַבַּ֖יִת נָכ֣וֹן עֲלֵיהֶ֑ם וְאֶשָּׁעֵ֖ן עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְהַבַּ֗יִת מָלֵ֤א הָֽאֲנָשִׁים֙ וְהַנָּשִׁ֔ים וְשָׁ֕מָּה כֹּ֖ל סַרְנֵ֣י פְלִשְׁתִּ֑ים וְעַל־הַגָּ֗ג כִּשְׁלֹ֤שֶׁת אֲלָפִים֙ אִ֣ישׁ וְאִשָּׁ֔ה הָרֹאִ֖ים בִּשְׂח֥וֹק שִׁמְשֽׁוֹן׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּקְרָ֥א שִׁמְשׁ֛וֹן אֶל־יְהוָ֖ה וַיֹּאמַ֑ר אֲדֹנָ֣י יֱהוִֹ֡ה זָכְרֵ֣נִי נָא֩ וְחַזְּקֵ֨נִי נָ֜א אַ֣ךְ הַפַּ֤עַם הַזֶּה֙ הָאֱלֹהִ֔ים וְאִנָּקְמָ֧ה נְקַם־אַחַ֛ת מִשְּׁתֵ֥י עֵינַ֖י מִפְּלִשְׁתִּֽים׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיִּלְפֹּ֨ת שִׁמְשׁ֜וֹן אֶת־שְׁנֵ֣י׀ עַמּוּדֵ֣י הַתָּ֗וֶךְ אֲשֶׁ֤ר הַבַּ֙יִת֙ נָכ֣וֹן עֲלֵיהֶ֔ם וַיִּסָּמֵ֖ךְ עֲלֵיהֶ֑ם אֶחָ֥ד בִּימִינ֖וֹ וְאֶחָ֥ד בִּשְׂמֹאלֽוֹ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיֹּ֣אמֶר שִׁמְשׁ֗וֹן תָּמ֣וֹת נַפְשִׁי֮ עִם־פְּלִשְׁתִּים֒ וַיֵּ֣ט בְּכֹ֔חַ וַיִּפֹּ֤ל הַבַּ֙יִת֙ עַל־הַסְּרָנִ֔ים וְעַל־כָּל־הָעָ֖ם אֲשֶׁר־בּ֑וֹ וַיִּהְי֤וּ הַמֵּתִים֙ אֲשֶׁ֣ר הֵמִ֣ית בְּמוֹת֔וֹ רַבִּ֕ים מֵאֲשֶׁ֥ר הֵמִ֖ית בְּחַיָּֽיו׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיֵּרְד֨וּ אֶחָ֜יו וְכָל־בֵּ֣ית אָבִיהוּ֮ וַיִּשְׂא֣וּ אֹתוֹ֒ וַֽיַּעֲל֣וּ׀ וַיִּקְבְּר֣וּ אוֹת֗וֹ בֵּ֤ין צָרְעָה֙ וּבֵ֣ין אֶשְׁתָּאֹ֔ל בְּקֶ֖בֶר מָנ֣וֹחַ אָבִ֑יו וְה֛וּא שָׁפַ֥ט אֶת־יִשְׂרָאֵ֖ל עֶשְׂרִ֥ים שָׁנָֽה׃ פ</P>
</TD>
<TD WIDTH="50%">
<P>1&nbsp;wayy&#275;le&#x1E35;&#601; &#353;im&#601;&#353;w&#333;n &#8216;azz&#257;&#x1E6F;&acirc; wayyar&#601;&#8217;-&#353;&#257;m &#8217;i&#353;&#353;&acirc; zw&#333;n&acirc; wayy&#257;&#x1E07;&#333;&#8217; &#8217;&#275;leyh&#257;: </P>
<P>2&nbsp;l<sup>a</sup>&#8216;azz&#257;&#x1E6F;&icirc;m| l&#275;&#8217;m&#333;r b&#257;&#8217; &#353;im&#601;&#353;w&#333;n h&#275;nn&acirc; wayy&#257;s&#333;b&ucirc; wayye&#8217;er&#601;&#x1E07;&ucirc;-lw&#333; &#x1E35;&#257;l-hallay&#601;l&acirc; b&#601;&#353;<sup>a</sup>&#8216;ar h&#257;&#8216;&icirc;r wayyi&#x1E6F;&#601;&#x1E25;&#257;r&#601;&#353;&ucirc; &#x1E35;&#257;l-hallay&#601;l&acirc; l&#275;&#8217;m&#333;r &#8216;a&#x1E0F;-&#8217;w&#333;r hab&#333;qer wah&#259;r&#601;&#x1E21;&#601;nuh&ucirc;:<font color="red"><sup>1</font></sup> </P>
<P>3&nbsp;wayyi&#353;&#601;ka&#x1E07; &#353;im&#601;&#353;w&#333;n &#8216;a&#x1E0F;-&#x1E25;&#259;&#x1E63;&icirc; hallay&#601;l&acirc; wayy&#257;q&#257;m| b<sup>a</sup>&#x1E25;&#259;&#x1E63;&icirc; hallay&#601;l&acirc; wayye&#8217;&#277;&#x1E25;&#333;z b&#601;&#x1E0F;al&#601;&#x1E6F;w&#333;&#x1E6F; &#353;<sup>a</sup>&#8216;ar-h&#257;&#8216;&icirc;r &ucirc;&#x1E07;i&#353;&#601;t&ecirc; hamm&#601;z&ucirc;zw&#333;&#x1E6F; wayyiss&#257;&#8216;&#275;m &#8216;im-hab&#601;r&icirc;&#x1E25;a wayy&#257;&#347;em &#8216;al-k&#601;&#x1E6F;&#275;f&#257;yw wayy<sup>a</sup>&#8216;&#259;l&#275;m &#8217;el-r&#333;&#8217;&#353; h&acirc;&#257;r &#8217;&#259;&#353;er &#8216;al-p&#601;n&ecirc; &#x1E25;e&#x1E07;&#601;rw&#333;n: f</P>
<P>4&nbsp;way&#601;h&icirc; &#8217;<sup>a</sup>&#x1E25;&#259;r&ecirc;-&#x1E35;&#275;n wayye&#8217;&#277;ha&#x1E07; &#8217;i&#353;&#353;&acirc; b&#601;n<sup>a</sup>&#x1E25;al &#347;&#333;r&#275;q &ucirc;&#353;&#601;m&#257;h d&#601;l&icirc;l&acirc;: </P>
<P>5&nbsp;wayy<sup>a</sup>&#8216;&#259;l&ucirc; &#8217;&#275;leyh&#257; sar&#601;n&ecirc; f&#601;li&#353;&#601;t&icirc;m wayy&#333;&#8217;m&#601;r&ucirc; l&#257;h pat&icirc; &#8217;w&#333;&#x1E6F;w&#333; &ucirc;r&#601;&#8217;&icirc; bammeh k&#333;&#x1E25;w&#333; &#x1E21;&#257;&#x1E0F;w&#333;l &ucirc;&#x1E07;ammeh n&ucirc;&#x1E35;al lw&#333; wa&#8217;&#259;sar&#601;nuh&ucirc; l&#601;&#8216;ann&#333;&#x1E6F;w&#333; wa&#8217;&#259;n<sup>a</sup>&#x1E25;&#601;n&ucirc; nitan-l&#257;&#x1E35;&#601; &#8217;&icirc;&#353; &#8217;elef &ucirc;m&#275;&#8217;&acirc; k&#257;sef: </P>
<P>6&nbsp;wat&#333;&#8217;mer d&#601;l&icirc;l&acirc; &#8217;el-&#353;im&#601;&#353;w&#333;n hag&icirc;&#x1E0F;&acirc;-nn&#257;&#8217; l&icirc; bammeh k&#333;&#x1E25;&#259;&#x1E35;&#257; &#x1E21;&#257;&#x1E0F;w&#333;l &ucirc;&#x1E07;ammeh &#x1E6F;&#275;&#8217;&#257;s&#275;r l&#601;&#8216;annw&#333;&#x1E6F;e&#x1E35;&#257;: </P>
<P>7&nbsp;wayy&#333;&#8217;mer &#8217;&#275;leyh&#257; &#353;im&#601;&#353;w&#333;n &#8217;im-ya&#8217;as&#601;run&icirc; b&#601;&#353;i&#x1E07;&#601;&#8216;&acirc; y&#601;&#x1E6F;&#257;r&icirc;m l<sup>a</sup>&#x1E25;&icirc;m &#8217;&#259;&#353;er l&#333;&#8217;-&#x1E25;&#333;r&#257;&#x1E07;&ucirc; w&#601;&#x1E25;&#257;l&icirc;&#x1E6F;&icirc; w&#601;h&#257;y&icirc;&#x1E6F;&icirc; k&#601;&#8217;<sup>a</sup>&#x1E25;a&#x1E0F; h&#257;&#8217;&#257;&#x1E0F;&#257;m: </P>
<P>8&nbsp;wayy<sup>a</sup>&#8216;&#259;l&ucirc;-l&#257;h sar&#601;n&ecirc; f&#601;li&#353;&#601;t&icirc;m &#353;i&#x1E07;&#601;&#8216;&acirc; y&#601;&#x1E6F;&#257;r&icirc;m l<sup>a</sup>&#x1E25;&icirc;m &#8217;&#259;&#353;er l&#333;&#8217;-&#x1E25;&#333;r&#257;&#x1E07;&ucirc; wata&#8217;as&#601;r&#275;h&ucirc; b&acirc;em: </P>
<P>9&nbsp;w&#601;h&#257;&#8217;&#333;r&#275;&#x1E07; y&#333;&#353;&#275;&#x1E07; l&#257;h b<sup>a</sup>&#x1E25;e&#x1E0F;er wat&#333;&#8217;mer &#8217;&#275;l&#257;yw p&#601;li&#353;&#601;t&icirc;m &#8216;&#257;ley&#x1E35;&#257; &#353;im&#601;&#353;w&#333;n way&#601;nat&#275;q &#8217;e&#x1E6F;-hay&#601;&#x1E6F;&#257;r&icirc;m ka&#8217;&#259;&#353;er yinn&#257;&#x1E6F;&#275;q p&#601;&#x1E6F;&icirc;l-hann&#601;&#8216;&#333;re&#x1E6F; bah&#259;r&icirc;&#x1E25;w&#333; &#8217;&#275;&#353; w&#601;l&#333;&#8217; nw&#333;&#x1E0F;<sup>a</sup>&#8216; k&#333;&#x1E25;w&#333;: </P>
<P>10&nbsp;wat&#333;&#8217;mer d&#601;l&icirc;l&acirc; &#8217;el-&#353;im&#601;&#353;w&#333;n hinn&#275;h h&#275;&#x1E6F;al&#601;t&#257; b&icirc; wat&#601;&#x1E0F;ab&#275;r &#8217;&#275;lay k&#601;z&#257;&#x1E07;&icirc;m &#8216;at&acirc; hag&icirc;&#x1E0F;&acirc;-nn&#257;&#8217; l&icirc; bammeh t&#275;&#8217;&#257;s&#275;r: </P>
<P>11&nbsp;wayy&#333;&#8217;mer &#8217;&#275;leyh&#257; &#8217;im-&#8217;&#257;sw&#333;r ya&#8217;as&#601;r&ucirc;n&icirc; b<sup>a</sup>&#8216;&#259;&#x1E07;&#333;&#x1E6F;&icirc;m &#x1E25;&#259;&#x1E0F;&#257;&#353;&icirc;m &#8217;&#259;&#353;er l&#333;&#8217;-n<sup>a</sup>&#8216;&#259;&#347;&acirc; &#x1E07;&acirc;em m&#601;l&#257;&#8217;&#x1E35;&acirc; w&#601;&#x1E25;&#257;l&icirc;&#x1E6F;&icirc; w&#601;h&#257;y&icirc;&#x1E6F;&icirc; k&#601;&#8217;<sup>a</sup>&#x1E25;a&#x1E0F; h&#257;&#8217;&#257;&#x1E0F;&#257;m: </P>
<P>12&nbsp;watiqq<sup>a</sup>&#x1E25; d&#601;l&icirc;l&acirc; &#8216;&#259;&#x1E07;&#333;&#x1E6F;&icirc;m &#x1E25;&#259;&#x1E0F;&#257;&#353;&icirc;m wata&#8217;as&#601;r&#275;h&ucirc; &#x1E07;&acirc;em wat&#333;&#8217;mer &#8217;&#275;l&#257;yw p&#601;li&#353;&#601;t&icirc;m &#8216;&#257;ley&#x1E35;&#257; &#353;im&#601;&#353;w&#333;n w&#601;h&#257;&#8217;&#333;r&#275;&#x1E07; y&#333;&#353;&#275;&#x1E07; be&#x1E25;&#257;&#x1E0F;er way&#601;nat&#601;q&#275;m m&#275;&#8216;al z&#601;r&#333;&#8216;&#333;&#x1E6F;&#257;yw k<sup>a</sup>&#x1E25;&ucirc;&#x1E6D;: </P>
<P>13&nbsp;wat&#333;&#8217;mer d&#601;l&icirc;l&acirc; &#8217;el-&#353;im&#601;&#353;w&#333;n &#8216;a&#x1E0F;-h&#275;nn&acirc; h&#275;&#x1E6F;al&#601;t&#257; b&icirc; wat&#601;&#x1E0F;ab&#275;r &#8217;&#275;lay k&#601;z&#257;&#x1E07;&icirc;m hag&icirc;&#x1E0F;&acirc; ll&icirc; bammeh t&#275;&#8217;&#257;s&#275;r wayy&#333;&#8217;mer &#8217;&#275;leyh&#257; &#8217;im-ta&#8217;ar&#601;&#x1E21;&icirc; &#8217;e&#x1E6F;-&#353;e&#x1E07;<sup>a</sup>&#8216; m<sup>a</sup>&#x1E25;&#601;l&#601;fw&#333;&#x1E6F; r&#333;&#8217;&#353;&icirc; &#8216;im-hammass&#257;&#x1E35;e&#x1E6F;: </P>
<P>14&nbsp;wati&#x1E6F;&#601;q<sup>a</sup>&#8216; bayy&#257;&#x1E6F;&#275;&#x1E0F; wat&#333;&#8217;mer &#8217;&#275;l&#257;yw p&#601;li&#353;&#601;t&icirc;m &#8216;&#257;ley&#x1E35;&#257; &#353;im&#601;&#353;w&#333;n wayy&icirc;qa&#x1E63; mi&#353;&#353;&#601;n&#257;&#x1E6F;w&#333; wayyiss<sup>a</sup>&#8216; &#8217;e&#x1E6F;-hay&#601;&#x1E6F;a&#x1E0F; h&#257;&#8217;ere&#x1E21; w&#601;&#8217;e&#x1E6F;-hammass&#257;&#x1E35;e&#x1E6F;: </P>
<P>15&nbsp;wat&#333;&#8217;mer &#8217;&#275;l&#257;yw &#8217;&ecirc;&#x1E35;&#601; t&#333;&#8217;mar &#8217;&#259;ha&#x1E07;&#601;t&icirc;&#x1E35;&#601; w&#601;lib&#601;&#x1E35;&#257; &#8217;&ecirc;n &#8217;it&icirc; zeh &#353;&#257;l&#333;&#353; p&#601;&#8216;&#257;m&icirc;m h&#275;&#x1E6F;al&#601;t&#257; b&icirc; w&#601;l&#333;&#8217;-higa&#x1E0F;&#601;t&#257; ll&icirc; bammeh k&#333;&#x1E25;&#259;&#x1E35;&#257; &#x1E21;&#257;&#x1E0F;w&#333;l: </P>
<P>16&nbsp;way&#601;h&icirc; k&icirc;-h&#275;&#x1E63;&icirc;q&acirc; llw&#333; &#x1E07;i&#x1E0F;&#601;&#x1E07;&#257;reyh&#257; k&#257;l-hayy&#257;m&icirc;m wat&#601;&#8217;al&#259;&#x1E63;&#275;h&ucirc; watiq&#601;&#x1E63;ar naf&#601;&#353;w&#333; l&#257;m&ucirc;&#x1E6F;: </P>
<P>17&nbsp;wayyage&#x1E0F;-l&#257;h &#8217;e&#x1E6F;-k&#257;l-libw&#333; wayy&#333;&#8217;mer l&#257;h mw&#333;r&acirc; l&#333;&#8217;-&#8216;&#257;l&acirc; &#8216;al-r&#333;&#8217;&#353;&icirc; k&icirc;-n&#601;z&icirc;r &#8217;&#277;l&#333;h&icirc;m &#8217;&#259;n&icirc; mibe&#x1E6D;en &#8217;imm&icirc; &#8217;im-gull<sup>a</sup>&#x1E25;&#601;t&icirc; w&#601;s&#257;r mimmenn&icirc; &#x1E35;&#333;&#x1E25;&icirc; w&#601;&#x1E25;&#257;l&icirc;&#x1E6F;&icirc; w&#601;h&#257;y&icirc;&#x1E6F;&icirc; k&#601;&#x1E35;&#257;l-h&#257;&#8217;&#257;&#x1E0F;&#257;m: </P>
<P>18&nbsp;wat&#275;re&#8217; d&#601;l&icirc;l&acirc; k&icirc;-hig&icirc;&#x1E0F; l&#257;h &#8217;e&#x1E6F;-k&#257;l-libw&#333; wati&#353;&#601;l<sup>a</sup>&#x1E25; watiq&#601;r&#257;&#8217; l&#601;sar&#601;n&ecirc; f&#601;li&#353;&#601;t&icirc;m l&#275;&#8217;m&#333;r &#8216;&#259;l&ucirc; hap<sup>a</sup>&#8216;am k&icirc;-hig&icirc;&#x1E0F; <font color="brown">l&#257;h</font> <font color="blue">l&icirc;</font> &#8217;e&#x1E6F;-k&#257;l-libw&#333; w&#601;&#8216;&#257;l&ucirc; &#8217;&#275;leyh&#257; sar&#601;n&ecirc; f&#601;li&#353;&#601;t&icirc;m wayy<sup>a</sup>&#8216;&#259;l&ucirc; hakesef b&#601;y&#257;&#x1E0F;&#257;m: </P>
<P>19&nbsp;wat&#601;ya&#353;&#353;&#601;n&#275;h&ucirc; &#8216;al-bir&#601;keyh&#257; watiq&#601;r&#257;&#8217; l&#257;&#8217;&icirc;&#353; wat&#601;&#x1E21;all<sup>a</sup>&#x1E25; &#8217;e&#x1E6F;-&#353;e&#x1E07;<sup>a</sup>&#8216; m<sup>a</sup>&#x1E25;&#601;l&#601;fw&#333;&#x1E6F; r&#333;&#8217;&#353;w&#333; wat&#257;&#x1E25;el l&#601;&#8216;annw&#333;&#x1E6F;w&#333; wayy&#257;sar k&#333;&#x1E25;w&#333; m&#275;&#8216;&#257;l&#257;yw: </P>
<P>20&nbsp;wat&#333;&#8217;mer p&#601;li&#353;&#601;t&icirc;m &#8216;&#257;ley&#x1E35;&#257; &#353;im&#601;&#353;w&#333;n wayyiqa&#x1E63; mi&#353;&#353;&#601;n&#257;&#x1E6F;w&#333; wayy&#333;&#8217;mer &#8217;&#275;&#x1E63;&#275;&#8217; k&#601;f<sup>a</sup>&#8216;am b&#601;f<sup>a</sup>&#8216;am w&#601;&#8217;inn&#257;&#8216;&#275;r w&#601;h&ucirc;&#8217; l&#333;&#8217; y&#257;&#x1E0F;<sup>a</sup>&#8216; k&icirc; y&#601;hw&acirc; s&#257;r m&#275;&#8216;&#257;l&#257;yw: </P>
<P>21&nbsp;wayy&#333;&#8217;&#x1E25;&#259;z&ucirc;h&ucirc; f&#601;li&#353;&#601;t&icirc;m way&#601;naqq&#601;r&ucirc; &#8217;e&#x1E6F;-&#8216;&ecirc;n&#257;yw wayyw&#333;r&icirc;&#x1E0F;&ucirc; &#8217;w&#333;&#x1E6F;w&#333; &#8216;azz&#257;&#x1E6F;&acirc; wayya&#8217;as&#601;r&ucirc;h&ucirc; ban&#601;&#x1E25;u&#353;&#601;tayim way&#601;h&icirc; &#x1E6D;w&#333;&#x1E25;&#275;n b&#601;&#x1E07;&ecirc;&#x1E6F; <font color="brown">h&#257;&#8217;&#259;s&icirc;r&icirc;m</font> <font color="blue">h&#257;&#8217;&#259;s&ucirc;r&icirc;m:</font> </P>
<P>22&nbsp;wayy&#257;&#x1E25;el &#347;&#601;&#8216;ar-r&#333;&#8217;&#353;w&#333; l&#601;&#x1E63;amm&#275;&#x1E25;a ka&#8217;&#259;&#353;er gull&#257;&#x1E25;: f</P>
<P>23&nbsp;w&#601;sar&#601;n&ecirc; f&#601;li&#353;&#601;t&icirc;m ne&#8217;&#277;s&#601;f&ucirc;<font color="red"><sup>1</font></sup> liz&#601;b&#333;&#x1E25;a ze&#x1E07;<sup>a</sup>&#x1E25;-g&#257;&#x1E0F;w&#333;l l&#601;&#x1E0F;&#257;&#x1E21;w&#333;n &#8217;&#277;l&#333;h&ecirc;hem &ucirc;l&#601;&#347;im&#601;&#x1E25;&acirc; wayy&#333;&#8217;m&#601;r&ucirc; n&#257;&#x1E6F;an &#8217;&#277;l&#333;h&ecirc;n&ucirc; b&#601;y&#257;&#x1E0F;&#275;n&ucirc; &#8217;&#275;&#x1E6F; &#353;im&#601;&#353;w&#333;n &#8217;w&#333;y&#601;&#x1E07;&ecirc;n&ucirc;: </P>
<P>24&nbsp;wayyir&#601;&#8217;&ucirc; &#8217;&#333;&#x1E6F;w&#333; h&#257;&#8216;&#257;m way&#601;hal&#601;l&ucirc; &#8217;e&#x1E6F;-&#8217;&#277;l&#333;h&ecirc;hem k&icirc; &#8217;&#257;m&#601;r&ucirc; n&#257;&#x1E6F;an &#8217;&#277;l&#333;h&ecirc;n&ucirc; &#x1E07;&#601;y&#257;&#x1E0F;&#275;n&ucirc; &#8217;e&#x1E6F;-&#8217;w&#333;y&#601;&#x1E07;&#275;n&ucirc; w&#601;&#8217;&#275;&#x1E6F; m<sup>a</sup>&#x1E25;&#259;r&icirc;&#x1E07; &#8217;ar&#601;&#x1E63;&#275;n&ucirc; wa&#8217;&#259;&#353;er hir&#601;b&acirc; &#8217;e&#x1E6F;-&#x1E25;&#259;l&#257;l&ecirc;n&ucirc;: </P>
<P>25&nbsp;way&#601;h&icirc; <font color="brown">k&icirc;</font> <font color="brown">&#x1E6D;w&#333;&#x1E07;</font> <font color="blue">k&#601;&#x1E6D;w&#333;&#x1E07;</font> lib&#257;m wayy&#333;&#8217;m&#601;r&ucirc; qir&#601;&#8217;&ucirc; l&#601;&#353;im&#601;&#353;w&#333;n w&icirc;&#347;<sup>a</sup>&#x1E25;eq-l&#257;n&ucirc; wayyiq&#601;r&#601;&#8217;&ucirc; l&#601;&#353;im&#601;&#353;w&#333;n mib&ecirc;&#x1E6F; <font color="brown">h&#257;&#8217;&#259;s&icirc;r&icirc;m</font> <font color="blue">h&#257;&#8217;&#259;s&ucirc;r&icirc;m</font> way&#601;&#x1E63;<sup>a</sup>&#x1E25;&#275;q lif&#601;n&ecirc;hem wayy<sup>a</sup>&#8216;&#259;m&icirc;&#x1E0F;&ucirc; &#8217;w&#333;&#x1E6F;w&#333; b&ecirc;n h&#257;&#8216;amm&ucirc;&#x1E0F;&icirc;m: </P>
<P>26&nbsp;wayy&#333;&#8217;mer &#353;im&#601;&#353;w&#333;n &#8217;el-hann<sup>a</sup>&#8216;ar hamm<sup>a</sup>&#x1E25;&#259;z&icirc;q b&#601;y&#257;&#x1E0F;w&#333; hann&icirc;&#x1E25;&acirc; &#8217;w&#333;&#x1E6F;&icirc; <font color="brown">w&#601;h&ecirc;mi&#353;&#275;n&icirc;</font> <font color="blue">wah&#259;mi&#353;&#275;n&icirc;</font> &#8217;e&#x1E6F;-h&#257;&#8216;ammu&#x1E0F;&icirc;m &#8217;&#259;&#353;er habayi&#x1E6F; n&#257;&#x1E35;w&#333;n &#8216;&#259;l&ecirc;hem w&#601;&#8217;e&#353;&#353;&#257;&#8216;&#275;n &#8216;&#259;l&ecirc;hem: </P>
<P>27&nbsp;w&#601;habayi&#x1E6F; m&#257;l&#275;&#8217; h&#257;&#8217;&#259;n&#257;&#353;&icirc;m w&#601;hann&#257;&#353;&icirc;m w&#601;&#353;&#257;mm&acirc; k&#333;l sar&#601;n&ecirc; f&#601;li&#353;&#601;t&icirc;m w&#601;&#8216;al-hag&#257;&#x1E21; ki&#353;&#601;l&#333;&#353;e&#x1E6F; &#8217;&#259;l&#257;f&icirc;m &#8217;&icirc;&#353; w&#601;&#8217;i&#353;&#353;&acirc; h&#257;r&#333;&#8217;&icirc;m bi&#347;&#601;&#x1E25;w&#333;q &#353;im&#601;&#353;w&#333;n: </P>
<P>28&nbsp;wayyiq&#601;r&#257;&#8217; &#353;im&#601;&#353;w&#333;n &#8217;el-y&#601;hw&acirc; wayy&#333;&#8217;mar &#8217;&#259;&#x1E0F;&#333;n&#257;y y&#277;hw&#333;ih z&#257;&#x1E35;&#601;r&#275;n&icirc; n&#257;&#8217; w&#601;&#x1E25;azz&#601;q&#275;n&icirc; n&#257;&#8217; &#8217;a&#x1E35;&#601; hap<sup>a</sup>&#8216;am hazzeh h&#257;&#8217;&#277;l&#333;h&icirc;m w&#601;&#8217;inn&#257;q&#601;m&acirc; n&#601;qam-&#8217;<sup>a</sup>&#x1E25;a&#x1E6F; mi&#353;&#353;&#601;&#x1E6F;&ecirc; &#8216;&ecirc;nay mip&#601;li&#353;&#601;t&icirc;m: </P>
<P>29&nbsp;wayyil&#601;p&#333;&#x1E6F; &#353;im&#601;&#353;w&#333;n &#8217;e&#x1E6F;-&#353;&#601;n&ecirc;| &#8216;amm&ucirc;&#x1E0F;&ecirc; hat&#257;we&#x1E35;&#601; &#8217;&#259;&#353;er habayi&#x1E6F; n&#257;&#x1E35;w&#333;n &#8216;&#259;l&ecirc;hem wayyiss&#257;m&#275;&#x1E35;&#601; &#8216;&#259;l&ecirc;hem &#8217;e&#x1E25;&#257;&#x1E0F; b&icirc;m&icirc;nw&#333; w&#601;&#8217;e&#x1E25;&#257;&#x1E0F; bi&#347;&#601;m&#333;&#8217;lw&#333;: </P>
<P>30&nbsp;wayy&#333;&#8217;mer &#353;im&#601;&#353;w&#333;n t&#257;mw&#333;&#x1E6F; naf&#601;&#353;&icirc; &#8216;im-p&#601;li&#353;&#601;t&icirc;m wayy&#275;&#x1E6D; b&#601;&#x1E35;&#333;&#x1E25;a wayyip&#333;l habayi&#x1E6F; &#8216;al-hass&#601;r&#257;n&icirc;m w&#601;&#8216;al-k&#257;l-h&#257;&#8216;&#257;m &#8217;&#259;&#353;er-bw&#333; wayyih&#601;y&ucirc; hamm&#275;&#x1E6F;&icirc;m &#8217;&#259;&#353;er h&#275;m&icirc;&#x1E6F; b&#601;mw&#333;&#x1E6F;w&#333; rab&icirc;m m&#275;&#8217;&#259;&#353;er h&#275;m&icirc;&#x1E6F; b&#601;&#x1E25;ayy&#257;yw: </P>
<P>31&nbsp;wayy&#275;r&#601;&#x1E0F;&ucirc; &#8217;e&#x1E25;&#257;yw w&#601;&#x1E35;&#257;l-b&ecirc;&#x1E6F; &#8217;&#257;&#x1E07;&icirc;h&ucirc; wayyi&#347;&#601;&#8217;&ucirc; &#8217;&#333;&#x1E6F;w&#333; wayy<sup>a</sup>&#8216;&#259;l&ucirc;| wayyiq&#601;b&#601;r&ucirc; &#8217;w&#333;&#x1E6F;w&#333; b&ecirc;n &#x1E63;&#257;r&#601;&#8216;&acirc; &ucirc;&#x1E07;&ecirc;n &#8217;e&#353;&#601;t&#257;&#8217;&#333;l b&#601;qe&#x1E07;er m&#257;nw&#333;&#x1E25;a &#8217;&#257;&#x1E07;&icirc;w w&#601;h&ucirc;&#8217; &#353;&#257;fa&#x1E6D; &#8217;e&#x1E6F;-yi&#347;&#601;r&#257;&#8217;&#275;l &#8216;e&#347;&#601;r&icirc;m &#353;&#257;n&acirc;: f</P>
</TD>
</TABLE>
<P><HR>
<CENTER>
<A HREF="jdg017">Next: Judges (Shoftim) Chapter 17</A></CENTER>
</BODY>
</HTML>
