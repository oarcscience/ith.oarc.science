<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 38</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze038.htm">Polyglot</A>&nbsp;
<A HREF="../kjv/eze038.htm">KJV</A>&nbsp;
<A HREF="../sep/eze038.htm">Sep</A>&nbsp;
<A HREF="../vul/eze038.htm">Vul</A>&nbsp;

<BR>
<BR><A HREF="eze.htm">Ezekiel (Yechezqel) Index</A><BR>
&nbsp;
<A HREF="eze037.htm">Previous</A>&nbsp;
<A HREF="eze039.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 38</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בֶּן־אָדָ֗ם שִׂ֤ים פָּנֶ֙יךָ֙ אֶל־גּוֹג֙ אֶ֣רֶץ הַמָּג֔וֹג נְשִׂ֕יא רֹ֖אשׁ מֶ֣שֶׁךְ וְתֻבָ֑ל וְהִנָּבֵ֖א עָלָֽיו׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאָ֣מַרְתָּ֔ כֹּ֥ה אָמַ֖ר אֲדֹנָ֣י יְהוִ֑ה הִנְנִ֤י אֵלֶ֙יךָ֙ גּ֔וֹג נְשִׂ֕יא רֹ֖אשׁ מֶ֥שֶׁךְ וְתֻבָֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְשׁ֣וֹבַבְתִּ֔יךָ וְנָתַתִּ֥י חַחִ֖ים בִּלְחָיֶ֑יךָ וְהוֹצֵאתִי֩ אוֹתְךָ֙ וְאֶת־כָּל־חֵילֶ֜ךָ סוּסִ֣ים וּפָרָשִׁ֗ים לְבֻשֵׁ֤י מִכְלוֹל֙ כֻּלָּ֔ם קָהָ֥ל רָב֙ צִנָּ֣ה וּמָגֵ֔ן תֹּפְשֵׂ֥י חֲרָב֖וֹת כֻּלָּֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;פָּרַ֛ס כּ֥וּשׁ וּפ֖וּט אִתָּ֑ם כֻּלָּ֖ם מָגֵ֥ן וְכוֹבָֽע׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;גֹּ֚מֶר וְכָל־אֲגַפֶּ֔יהָ בֵּ֚ית תּֽוֹגַרְמָ֔ה יַרְכְּתֵ֥י צָפ֖וֹן וְאֶת־כָּל־אֲגַפָּ֑יו עַמִּ֥ים רַבִּ֖ים אִתָּֽךְ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הִכֹּן֙ וְהָכֵ֣ן לְךָ֔ אַתָּ֕ה וְכָל־קְהָלֶ֖ךָ הַנִּקְהָלִ֣ים עָלֶ֑יךָ וְהָיִ֥יתָ לָהֶ֖ם לְמִשְׁמָֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מִיָּמִ֣ים רַבִּים֮ תִּפָּקֵד֒ בְּאַחֲרִ֨ית הַשָּׁנִ֜ים תָּב֣וֹא׀ אֶל־אֶ֣רֶץ׀ מְשׁוֹבֶ֣בֶת מֵחֶ֗רֶב מְקֻבֶּ֙צֶת֙ מֵעַמִּ֣ים רַבִּ֔ים עַ֚ל הָרֵ֣י יִשְׂרָאֵ֔ל אֲשֶׁר־הָי֥וּ לְחָרְבָּ֖ה תָּמִ֑יד וְהִיא֙ מֵעַמִּ֣ים הוּצָ֔אָה וְיָשְׁב֥וּ לָבֶ֖טַח כֻּלָּֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְעָלִ֙יתָ֙ כַּשֹּׁאָ֣ה תָב֔וֹא כֶּעָנָ֛ן לְכַסּ֥וֹת הָאָ֖רֶץ תִּֽהְיֶ֑ה אַתָּה֙ וְכָל־אֲגַפֶּ֔יךָ וְעַמִּ֥ים רַבִּ֖ים אוֹתָֽךְ׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כֹּ֥ה אָמַ֖ר אֲדֹנָ֣י יְהוִ֑ה וְהָיָ֣ה׀ בַּיּ֣וֹם הַה֗וּא יַעֲל֤וּ דְבָרִים֙ עַל־לְבָבֶ֔ךָ וְחָשַׁבְתָּ֖ מַחֲשֶׁ֥בֶת רָעָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאָמַרְתָּ֗ אֶֽעֱלֶה֙ עַל־אֶ֣רֶץ פְּרָז֔וֹת אָבוֹא֙ הַשֹּׁ֣קְטִ֔ים יֹשְׁבֵ֖י לָבֶ֑טַח כֻּלָּ֗ם יֹֽשְׁבִים֙ בְּאֵ֣ין חוֹמָ֔ה וּבְרִ֥יחַ וּדְלָתַ֖יִם אֵ֥ין לָהֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לִשְׁלֹ֥ל שָׁלָ֖ל וְלָבֹ֣ז בַּ֑ז לְהָשִׁ֨יב יָדְךָ֜ עַל־חֳרָב֣וֹת נוֹשָׁבֹ֗ת וְאֶל־עַם֙ מְאֻסָּ֣ף מִגּוֹיִ֔ם עֹשֶׂה֙ מִקְנֶ֣ה וְקִנְיָ֔ן יֹשְׁבֵ֖י עַל־טַבּ֥וּר הָאָֽרֶץ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;שְׁבָ֡א וּ֠דְדָן וְסֹחֲרֵ֨י תַרְשִׁ֤ישׁ וְכָל־כְּפִרֶ֙יהָ֙ יֹאמְר֣וּ לְךָ֔ הֲלִשְׁלֹ֤ל שָׁלָל֙ אַתָּ֣ה בָ֔א הֲלָבֹ֥ז בַּ֖ז הִקְהַ֣לְתָּ קְהָלֶ֑ךָ לָשֵׂ֣את׀ כֶּ֣סֶף וְזָהָ֗ב לָקַ֙חַת֙ מִקְנֶ֣ה וְקִנְיָ֔ן לִשְׁלֹ֖ל שָׁלָ֥ל גָּדֽוֹל׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לָכֵן֙ הִנָּבֵ֣א בֶן־אָדָ֔ם וְאָמַרְתָּ֣ לְג֔וֹג כֹּ֥ה אָמַ֖ר אֲדֹנָ֣י יְהוִ֑ה הֲל֣וֹא׀ בַּיּ֣וֹם הַה֗וּא בְּשֶׁ֨בֶת עַמִּ֧י יִשְׂרָאֵ֛ל לָבֶ֖טַח תֵּדָֽע׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּבָ֤אתָ מִמְּקֽוֹמְךָ֙ מִיַּרְכְּתֵ֣י צָפ֔וֹן אַתָּ֕ה וְעַמִּ֥ים רַבִּ֖ים אִתָּ֑ךְ רֹכְבֵ֤י סוּסִים֙ כֻּלָּ֔ם קָהָ֥ל גָּד֖וֹל וְחַ֥יִל רָֽב׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְעָלִ֙יתָ֙ עַל־עַמִּ֣י יִשְׂרָאֵ֔ל כֶּֽעָנָ֖ן לְכַסּ֣וֹת הָאָ֑רֶץ בְּאַחֲרִ֨ית הַיָּמִ֜ים תִּֽהְיֶ֗ה וַהֲבִאוֹתִ֙יךָ֙ עַל־אַרְצִ֔י לְמַעַן֩ דַּ֨עַת הַגּוֹיִ֜ם אֹתִ֗י בְּהִקָּדְשִׁ֥י בְךָ֛ לְעֵינֵיהֶ֖ם גּֽוֹג׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כֹּֽה־אָמַ֞ר אֲדֹנָ֣י יְהוִ֗ה הַֽאַתָּה־ה֨וּא אֲשֶׁר־דִּבַּ֜רְתִּי בְּיָמִ֣ים קַדְמוֹנִ֗ים בְּיַד֙ עֲבָדַי֙ נְבִיאֵ֣י יִשְׂרָאֵ֔ל הַֽנִּבְּאִ֛ים בַּיָּמִ֥ים הָהֵ֖ם שָׁנִ֑ים לְהָבִ֥יא אֹתְךָ֖ עֲלֵיהֶֽם׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהָיָ֣ה׀ בַּיּ֣וֹם הַה֗וּא בְּי֨וֹם בּ֥וֹא גוֹג֙ עַל־אַדְמַ֣ת יִשְׂרָאֵ֔ל נְאֻ֖ם אֲדֹנָ֣י יְהוִ֑ה תַּעֲלֶ֥ה חֲמָתִ֖י בְּאַפִּֽי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּבְקִנְאָתִ֥י בְאֵשׁ־עֶבְרָתִ֖י דִּבַּ֑רְתִּי אִם־לֹ֣א׀ בַּיּ֣וֹם הַה֗וּא יִֽהְיֶה֙ רַ֣עַשׁ גָּד֔וֹל עַ֖ל אַדְמַ֥ת יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְרָעֲשׁ֣וּ מִפָּנַ֡י דְּגֵ֣י הַיָּם֩ וְע֨וֹף הַשָּׁמַ֜יִם וְחַיַּ֣ת הַשָּׂדֶ֗ה וְכָל־הָרֶ֙מֶשׂ֙ הָרֹמֵ֣שׂ עַל־הָֽאֲדָמָ֔ה וְכֹל֙ הָֽאָדָ֔ם אֲשֶׁ֖ר עַל־פְּנֵ֣י הָאֲדָמָ֑ה וְנֶהֶרְס֣וּ הֶהָרִ֗ים וְנָֽפְלוּ֙ הַמַּדְרֵג֔וֹת וְכָל־חוֹמָ֖ה לָאָ֥רֶץ תִּפּֽוֹל׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְקָרָ֨אתִי עָלָ֤יו לְכָל־הָרַי֙ חֶ֔רֶב נְאֻ֖ם אֲדֹנָ֣י יְהוִ֑ה חֶ֥רֶב אִ֖ישׁ בְּאָחִ֥יו תִּֽהְיֶֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְנִשְׁפַּטְתִּ֥י אִתּ֖וֹ בְּדֶ֣בֶר וּבְדָ֑ם וְגֶ֣שֶׁם שׁוֹטֵף֩ וְאַבְנֵ֨י אֶלְגָּבִ֜ישׁ אֵ֣שׁ וְגָפְרִ֗ית אַמְטִ֤יר עָלָיו֙ וְעַל־אֲגַפָּ֔יו וְעַל־עַמִּ֥ים רַבִּ֖ים אֲשֶׁ֥ר אִתּֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְהִתְגַּדִּלְתִּי֙ וְהִתְקַדִּשְׁתִּ֔י וְנ֣וֹדַעְתִּ֔י לְעֵינֵ֖י גּוֹיִ֣ם רַבִּ֑ים וְיָדְע֖וּ כִּֽי־אֲנִ֥י יְהוָֽה׃ ס</P>
</TD>
<TD WIDTH="50%">
<P>1&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>2&nbsp;ben-&#8217;&#257;&#x1E0F;&#257;m &#347;&icirc;m p&#257;ney&#x1E35;&#257; &#8217;el-gw&#333;&#x1E21; &#8217;ere&#x1E63; hamm&#257;&#x1E21;w&#333;&#x1E21; n&#601;&#347;&icirc;&#8217; r&#333;&#8217;&#353; me&#353;e&#x1E35;&#601; w&#601;&#x1E6F;u&#x1E07;&#257;l w&#601;hinn&#257;&#x1E07;&#275;&#8217; &#8216;&#257;l&#257;yw: </P>
<P>3&nbsp;w&#601;&#8217;&#257;mar&#601;t&#257; k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih hin&#601;n&icirc; &#8217;&#275;ley&#x1E35;&#257; gw&#333;&#x1E21; n&#601;&#347;&icirc;&#8217; r&#333;&#8217;&#353; me&#353;e&#x1E35;&#601; w&#601;&#x1E6F;u&#x1E07;&#257;l: </P>
<P>4&nbsp;w&#601;&#353;w&#333;&#x1E07;a&#x1E07;&#601;t&icirc;&#x1E35;&#257; w&#601;n&#257;&#x1E6F;at&icirc; &#x1E25;<sup>a</sup>&#x1E25;&icirc;m bil&#601;&#x1E25;&#257;yey&#x1E35;&#257; w&#601;hw&#333;&#x1E63;&#275;&#8217;&#x1E6F;&icirc; &#8217;w&#333;&#x1E6F;&#601;&#x1E35;&#257; w&#601;&#8217;e&#x1E6F;-k&#257;l-&#x1E25;&ecirc;le&#x1E35;&#257; s&ucirc;s&icirc;m &ucirc;f&#257;r&#257;&#353;&icirc;m l&#601;&#x1E07;u&#353;&ecirc; mi&#x1E35;&#601;lw&#333;l kull&#257;m q&acirc;&#257;l r&#257;&#x1E07; &#x1E63;inn&acirc; &ucirc;m&#257;&#x1E21;&#275;n t&#333;f&#601;&#347;&ecirc; &#x1E25;&#259;r&#257;&#x1E07;w&#333;&#x1E6F; kull&#257;m: </P>
<P>5&nbsp;p&#257;ras k&ucirc;&#353; &ucirc;f&ucirc;&#x1E6D; &#8217;it&#257;m kull&#257;m m&#257;&#x1E21;&#275;n w&#601;&#x1E35;w&#333;&#x1E07;&#257;&#8216;: </P>
<P>6&nbsp;g&#333;mer w&#601;&#x1E35;&#257;l-&#8217;&#259;&#x1E21;apeyh&#257; b&ecirc;&#x1E6F; tw&#333;&#x1E21;ar&#601;m&acirc; yar&#601;k&#601;&#x1E6F;&ecirc; &#x1E63;&#257;fw&#333;n w&#601;&#8217;e&#x1E6F;-k&#257;l-&#8217;&#259;&#x1E21;ap&#257;yw &#8216;amm&icirc;m rab&icirc;m &#8217;it&#257;&#x1E35;&#601;: </P>
<P>7&nbsp;hik&#333;n w&#601;h&#257;&#x1E35;&#275;n l&#601;&#x1E35;&#257; &#8217;at&acirc; w&#601;&#x1E35;&#257;l-q&#601;h&#257;le&#x1E35;&#257; hanniq&#601;h&#257;l&icirc;m &#8216;&#257;ley&#x1E35;&#257; w&#601;h&#257;y&icirc;&#x1E6F;&#257; l&acirc;em l&#601;mi&#353;&#601;m&#257;r: </P>
<P>8&nbsp;m&icirc;y&#257;m&icirc;m rab&icirc;m tip&#257;q&#275;&#x1E0F; b&#601;&#8217;<sup>a</sup>&#x1E25;&#259;r&icirc;&#x1E6F; ha&#353;&#353;&#257;n&icirc;m t&#257;&#x1E07;w&#333;&#8217;| &#8217;el-&#8217;ere&#x1E63;| m&#601;&#353;w&#333;&#x1E07;e&#x1E07;e&#x1E6F; m&#275;&#x1E25;ere&#x1E07; m&#601;qube&#x1E63;e&#x1E6F; m&#275;&#8216;amm&icirc;m rab&icirc;m &#8216;al h&#257;r&ecirc; yi&#347;&#601;r&#257;&#8217;&#275;l &#8217;&#259;&#353;er-h&#257;y&ucirc; l&#601;&#x1E25;&#257;r&#601;b&acirc; t&#257;m&icirc;&#x1E0F; w&#601;h&icirc;&#8217; m&#275;&#8216;amm&icirc;m h&ucirc;&#x1E63;&#257;&#8217;&acirc; w&#601;y&#257;&#353;&#601;&#x1E07;&ucirc; l&#257;&#x1E07;e&#x1E6D;<sup>a</sup>&#x1E25; kull&#257;m: </P>
<P>9&nbsp;w&#601;&#8216;&#257;l&icirc;&#x1E6F;&#257; ka&#353;&#353;&#333;&#8217;&acirc; &#x1E6F;&#257;&#x1E07;w&#333;&#8217; ke&#8216;&#257;n&#257;n l&#601;&#x1E35;assw&#333;&#x1E6F; h&#257;&#8217;&#257;re&#x1E63; tih&#601;yeh &#8217;at&acirc; w&#601;&#x1E35;&#257;l-&#8217;&#259;&#x1E21;apey&#x1E35;&#257; w&#601;&#8216;amm&icirc;m rab&icirc;m &#8217;w&#333;&#x1E6F;&#257;&#x1E35;&#601;: s</P>
<P>10&nbsp;k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih w&#601;h&#257;y&acirc;| bayyw&#333;m hah&ucirc;&#8217; y<sup>a</sup>&#8216;&#259;l&ucirc; &#x1E0F;&#601;&#x1E07;&#257;r&icirc;m &#8216;al-l&#601;&#x1E07;&#257;&#x1E07;e&#x1E35;&#257; w&#601;&#x1E25;&#257;&#353;a&#x1E07;&#601;t&#257; m<sup>a</sup>&#x1E25;&#259;&#353;e&#x1E07;e&#x1E6F; r&#257;&#8216;&acirc;: </P>
<P>11&nbsp;w&#601;&#8217;&#257;mar&#601;t&#257; &#8217;e&#8216;&#277;leh &#8216;al-&#8217;ere&#x1E63; p&#601;r&#257;zw&#333;&#x1E6F; &#8217;&#257;&#x1E07;w&#333;&#8217; ha&#353;&#353;&#333;q&#601;&#x1E6D;&icirc;m y&#333;&#353;&#601;&#x1E07;&ecirc; l&#257;&#x1E07;e&#x1E6D;<sup>a</sup>&#x1E25; kull&#257;m y&#333;&#353;&#601;&#x1E07;&icirc;m b&#601;&#8217;&ecirc;n &#x1E25;w&#333;m&acirc; &ucirc;&#x1E07;&#601;r&icirc;&#x1E25;a &ucirc;&#x1E0F;&#601;l&#257;&#x1E6F;ayim &#8217;&ecirc;n l&acirc;em: </P>
<P>12&nbsp;li&#353;&#601;l&#333;l &#353;&#257;l&#257;l w&#601;l&#257;&#x1E07;&#333;z baz l&#601;h&#257;&#353;&icirc;&#x1E07; y&#257;&#x1E0F;&#601;&#x1E35;&#257; &#8216;al-&#x1E25;&#335;r&#257;&#x1E07;w&#333;&#x1E6F; nw&#333;&#353;&#257;&#x1E07;&#333;&#x1E6F; w&#601;&#8217;el-&#8216;am m&#601;&#8217;uss&#257;f migw&#333;yim &#8216;&#333;&#347;eh miq&#601;neh w&#601;qin&#601;y&#257;n y&#333;&#353;&#601;&#x1E07;&ecirc; &#8216;al-&#x1E6D;ab&ucirc;r h&#257;&#8217;&#257;re&#x1E63;: </P>
<P>13&nbsp;&#353;&#601;&#x1E07;&#257;&#8217; &ucirc;&#x1E0F;&#601;&#x1E0F;&#257;n w&#601;s&#333;&#x1E25;&#259;r&ecirc; &#x1E6F;ar&#601;&#353;&icirc;&#353; w&#601;&#x1E35;&#257;l-k&#601;fireyh&#257; y&#333;&#8217;m&#601;r&ucirc; l&#601;&#x1E35;&#257; h&#259;li&#353;&#601;l&#333;l &#353;&#257;l&#257;l &#8217;at&acirc; &#x1E07;&#257;&#8217; h&#259;l&#257;&#x1E07;&#333;z baz hiq&#601;hal&#601;t&#257; q&#601;h&#257;le&#x1E35;&#257; l&#257;&#347;&#275;&#8217;&#x1E6F;| kesef w&#601;z&acirc;&#257;&#x1E07; l&#257;q<sup>a</sup>&#x1E25;a&#x1E6F; miq&#601;neh w&#601;qin&#601;y&#257;n li&#353;&#601;l&#333;l &#353;&#257;l&#257;l g&#257;&#x1E0F;w&#333;l: s</P>
<P>14&nbsp;l&#257;&#x1E35;&#275;n hinn&#257;&#x1E07;&#275;&#8217; &#x1E07;en-&#8217;&#257;&#x1E0F;&#257;m w&#601;&#8217;&#257;mar&#601;t&#257; l&#601;&#x1E21;w&#333;&#x1E21; k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih h&#259;lw&#333;&#8217;| bayyw&#333;m hah&ucirc;&#8217; b&#601;&#353;e&#x1E07;e&#x1E6F; &#8216;amm&icirc; yi&#347;&#601;r&#257;&#8217;&#275;l l&#257;&#x1E07;e&#x1E6D;<sup>a</sup>&#x1E25; t&#275;&#x1E0F;&#257;&#8216;: </P>
<P>15&nbsp;&ucirc;&#x1E07;&#257;&#8217;&#x1E6F;&#257; mimm&#601;qw&#333;m&#601;&#x1E35;&#257; m&icirc;yar&#601;k&#601;&#x1E6F;&ecirc; &#x1E63;&#257;fw&#333;n &#8217;at&acirc; w&#601;&#8216;amm&icirc;m rab&icirc;m &#8217;it&#257;&#x1E35;&#601; r&#333;&#x1E35;&#601;&#x1E07;&ecirc; s&ucirc;s&icirc;m kull&#257;m q&acirc;&#257;l g&#257;&#x1E0F;w&#333;l w&#601;&#x1E25;ayil r&#257;&#x1E07;: </P>
<P>16&nbsp;w&#601;&#8216;&#257;l&icirc;&#x1E6F;&#257; &#8216;al-&#8216;amm&icirc; yi&#347;&#601;r&#257;&#8217;&#275;l ke&#8216;&#257;n&#257;n l&#601;&#x1E35;assw&#333;&#x1E6F; h&#257;&#8217;&#257;re&#x1E63; b&#601;&#8217;<sup>a</sup>&#x1E25;&#259;r&icirc;&#x1E6F; hayy&#257;m&icirc;m tih&#601;yeh wah&#259;&#x1E07;i&#8217;w&#333;&#x1E6F;&icirc;&#x1E35;&#257; &#8216;al-&#8217;ar&#601;&#x1E63;&icirc; l&#601;m<sup>a</sup>&#8216;an d<sup>a</sup>&#8216;a&#x1E6F; hagw&#333;yim &#8217;&#333;&#x1E6F;&icirc; b&#601;hiqq&#257;&#x1E0F;&#601;&#353;&icirc; &#x1E07;&#601;&#x1E35;&#257; l&#601;&#8216;&ecirc;n&ecirc;hem gw&#333;&#x1E21;: s</P>
<P>17&nbsp;k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih ha&#8217;at&acirc;-h&ucirc;&#8217; &#8217;&#259;&#353;er-dibar&#601;t&icirc; b&#601;y&#257;m&icirc;m qa&#x1E0F;&#601;mw&#333;n&icirc;m b&#601;ya&#x1E0F; &#8216;&#259;&#x1E07;&#257;&#x1E0F;ay n&#601;&#x1E07;&icirc;&#8217;&ecirc; yi&#347;&#601;r&#257;&#8217;&#275;l hannib&#601;&#8217;&icirc;m bayy&#257;m&icirc;m h&acirc;&#275;m &#353;&#257;n&icirc;m l&#601;h&#257;&#x1E07;&icirc;&#8217; &#8217;&#333;&#x1E6F;&#601;&#x1E35;&#257; &#8216;&#259;l&ecirc;hem: s</P>
<P>18&nbsp;w&#601;h&#257;y&acirc;| bayyw&#333;m hah&ucirc;&#8217; b&#601;yw&#333;m bw&#333;&#8217; &#x1E21;w&#333;&#x1E21; &#8216;al-&#8217;a&#x1E0F;&#601;ma&#x1E6F; yi&#347;&#601;r&#257;&#8217;&#275;l n&#601;&#8217;um &#8217;&#259;&#x1E0F;&#333;n&#257;y y&#601;hwih t<sup>a</sup>&#8216;&#259;leh &#x1E25;&#259;m&#257;&#x1E6F;&icirc; b&#601;&#8217;ap&icirc;: </P>
<P>19&nbsp;&ucirc;&#x1E07;&#601;qin&#601;&#8217;&#257;&#x1E6F;&icirc; &#x1E07;&#601;&#8217;&#275;&#353;-&#8216;e&#x1E07;&#601;r&#257;&#x1E6F;&icirc; dibar&#601;t&icirc; &#8217;im-l&#333;&#8217;| bayyw&#333;m hah&ucirc;&#8217; yih&#601;yeh r<sup>a</sup>&#8216;a&#353; g&#257;&#x1E0F;w&#333;l &#8216;al &#8217;a&#x1E0F;&#601;ma&#x1E6F; yi&#347;&#601;r&#257;&#8217;&#275;l: </P>
<P>20&nbsp;w&#601;r&#257;&#8216;&#259;&#353;&ucirc; mip&#257;nay d&#601;&#x1E21;&ecirc; hayy&#257;m w&#601;&#8216;w&#333;f ha&#353;&#353;&#257;mayim w&#601;&#x1E25;ayya&#x1E6F; ha&#347;&#347;&#257;&#x1E0F;eh w&#601;&#x1E35;&#257;l-h&#257;reme&#347; h&#257;r&#333;m&#275;&#347; &#8216;al-h&#257;&#8217;&#259;&#x1E0F;&#257;m&acirc; w&#601;&#x1E35;&#333;l h&#257;&#8217;&#257;&#x1E0F;&#257;m &#8217;&#259;&#353;er &#8216;al-p&#601;n&ecirc; h&#257;&#8217;&#259;&#x1E0F;&#257;m&acirc; w&#601;neher&#601;s&ucirc; heh&#257;r&icirc;m w&#601;n&#257;f&#601;l&ucirc; hamma&#x1E0F;&#601;r&#275;&#x1E21;w&#333;&#x1E6F; w&#601;&#x1E35;&#257;l-&#x1E25;w&#333;m&acirc; l&#257;&#8217;&#257;re&#x1E63; tipw&#333;l: </P>
<P>21&nbsp;w&#601;q&#257;r&#257;&#8217;&#x1E6F;&icirc; &#8216;&#257;l&#257;yw l&#601;&#x1E35;&#257;l-h&#257;ray &#x1E25;ere&#x1E07; n&#601;&#8217;um &#8217;&#259;&#x1E0F;&#333;n&#257;y y&#601;hwih &#x1E25;ere&#x1E07; &#8217;&icirc;&#353; b&#601;&#8217;&#257;&#x1E25;&icirc;w tih&#601;yeh: </P>
<P>22&nbsp;w&#601;ni&#353;&#601;pa&#x1E6D;&#601;t&icirc; &#8217;itw&#333; b&#601;&#x1E0F;e&#x1E07;er &ucirc;&#x1E07;&#601;&#x1E0F;&#257;m w&#601;&#x1E21;e&#353;em &#353;w&#333;&#x1E6D;&#275;f w&#601;&#8217;a&#x1E07;&#601;n&ecirc; &#8217;el&#601;g&#257;&#x1E07;&icirc;&#353; &#8217;&#275;&#353; w&#601;&#x1E21;&#257;f&#601;r&icirc;&#x1E6F; &#8217;am&#601;&#x1E6D;&icirc;r &#8216;&#257;l&#257;yw w&#601;&#8216;al-&#8217;&#259;&#x1E21;ap&#257;yw w&#601;&#8216;al-&#8216;amm&icirc;m rab&icirc;m &#8217;&#259;&#353;er &#8217;itw&#333;: </P>
<P>23&nbsp;w&#601;hi&#x1E6F;&#601;gadil&#601;t&icirc; w&#601;hi&#x1E6F;&#601;qadi&#353;&#601;t&icirc; w&#601;nw&#333;&#x1E0F;<sup>a</sup>&#8216;&#601;t&icirc; l&#601;&#8216;&ecirc;n&ecirc; gw&#333;yim rab&icirc;m w&#601;y&#257;&#x1E0F;&#601;&#8216;&ucirc; k&icirc;-&#8217;&#259;n&icirc; y&#601;hw&acirc;: s</P>
</TD>
</TABLE>
<P><HR>
<CENTER>
<A HREF="eze039.htm">Next: Ezekiel (Yechezqel) Chapter 39</A></CENTER>
</BODY>
</HTML>
