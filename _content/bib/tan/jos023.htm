<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joshua (Yehoshua): Joshua (Yehoshua) Chapter 23</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jos023.htm">Polyglot</A>&nbsp;
<A HREF="../kjv/jos023.htm">KJV</A>&nbsp;
<A HREF="../sep/jsb023.htm">Sep:JsB</A>&nbsp;
<A HREF="../vul/jos023.htm">Vul</A>&nbsp;

<BR>
<BR><A HREF="jos.htm">Joshua (Yehoshua) Index</A><BR>
&nbsp;
<A HREF="jos022.htm">Previous</A>&nbsp;
<A HREF="jos024.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joshua (Yehoshua) Chapter 23</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽיְהִי֙ מִיָּמִ֣ים רַבִּ֔ים אַ֠חֲרֵי אֲשֶׁר־הֵנִ֨יחַ יְהוָ֧ה לְיִשְׂרָאֵ֛ל מִכָּל־אֹיְבֵיהֶ֖ם מִסָּבִ֑יב וִיהוֹשֻׁ֣עַ זָקֵ֔ן בָּ֖א בַּיָּמִֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּקְרָ֤א יְהוֹשֻׁ֙עַ֙ לְכָל־יִשְׂרָאֵ֔ל לִזְקֵנָיו֙ וּלְרָאשָׁ֔יו וּלְשֹׁפְטָ֖יו וּלְשֹֽׁטְרָ֑יו וַיֹּ֣אמֶר אֲלֵהֶ֔ם אֲנִ֣י זָקַ֔נְתִּי בָּ֖אתִי בַּיָּמִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאַתֶּ֣ם רְאִיתֶ֗ם אֵת֩ כָּל־אֲשֶׁ֨ר עָשָׂ֜ה יְהוָ֧ה אֱלֹהֵיכֶ֛ם לְכָל־הַגּוֹיִ֥ם הָאֵ֖לֶּה מִפְּנֵיכֶ֑ם כִּ֚י יְהוָ֣ה אֱלֹהֵיכֶ֔ם ה֖וּא הַנִּלְחָ֥ם לָכֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;רְאוּ֩ הִפַּ֨לְתִּי לָכֶ֜ם אֶֽת־הַ֠גּוֹיִם הַנִּשְׁאָרִ֥ים הָאֵ֛לֶּה בְּנַחֲלָ֖ה לְשִׁבְטֵיכֶ֑ם מִן־הַיַּרְדֵּ֗ן וְכָל־הַגּוֹיִם֙ אֲשֶׁ֣ר הִכְרַ֔תִּי וְהַיָּ֥ם הַגָּד֖וֹל מְב֥וֹא הַשָּֽׁמֶשׁ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיהוָ֣ה אֱלֹֽהֵיכֶ֗ם ה֚וּא יֶהְדֳּפֵ֣ם מִפְּנֵיכֶ֔ם וְהוֹרִ֥ישׁ אֹתָ֖ם מִלִּפְנֵיכֶ֑ם וִֽירִשְׁתֶּם֙ אֶת־אַרְצָ֔ם כַּאֲשֶׁ֥ר דִּבֶּ֛ר יְהוָ֥ה אֱלֹהֵיכֶ֖ם לָכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַחֲזַקְתֶּ֣ם מְאֹ֔ד לִשְׁמֹ֣ר וְלַעֲשׂ֔וֹת אֵ֚ת כָּל־הַכָּת֔וּב בְּסֵ֖פֶר תּוֹרַ֣ת מֹשֶׁ֑ה לְבִלְתִּ֥י סוּר־מִמֶּ֖נּוּ יָמִ֥ין וּשְׂמֹֽאול׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לְבִלְתִּי־בוֹא֙ בַּגּוֹיִ֣ם הָאֵ֔לֶּה הַנִּשְׁאָרִ֥ים הָאֵ֖לֶּה אִתְּכֶ֑ם וּבְשֵׁ֨ם אֱלֹהֵיהֶ֤ם לֹא־תַזְכִּ֙ירוּ֙ וְלֹ֣א תַשְׁבִּ֔יעוּ וְלֹ֣א תַעַבְד֔וּם וְלֹ֥א תִֽשְׁתַּחֲו֖וּ לָהֶֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּ֛י אִם־בַּיהוָ֥ה אֱלֹהֵיכֶ֖ם תִּדְבָּ֑קוּ כַּאֲשֶׁ֣ר עֲשִׂיתֶ֔ם עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיּ֤וֹרֶשׁ יְהוָה֙ מִפְּנֵיכֶ֔ם גּוֹיִ֖ם גְּדֹלִ֣ים וַעֲצוּמִ֑ים וְאַתֶּ֗ם לֹא־עָ֤מַד אִישׁ֙ בִּפְנֵיכֶ֔ם עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אִישׁ־אֶחָ֥ד מִכֶּ֖ם יִרְדָּף־אָ֑לֶף כִּ֣י׀ יְהוָ֣ה אֱלֹהֵיכֶ֗ם ה֚וּא הַנִּלְחָ֣ם לָכֶ֔ם כַּאֲשֶׁ֖ר דִּבֶּ֥ר לָכֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְנִשְׁמַרְתֶּ֥ם מְאֹ֖ד לְנַפְשֹֽׁתֵיכֶ֑ם לְאַהֲבָ֖ה אֶת־יְהוָ֥ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּ֣י׀ אִם־שׁ֣וֹב תָּשׁ֗וּבוּ וּדְבַקְתֶּם֙ בְּיֶ֙תֶר֙ הַגּוֹיִ֣ם הָאֵ֔לֶּה הַנִּשְׁאָרִ֥ים הָאֵ֖לֶּה אִתְּכֶ֑ם וְהִֽתְחַתַּנְתֶּ֥ם בָּהֶ֛ם וּבָאתֶ֥ם בָּהֶ֖ם וְהֵ֥ם בָּכֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;יָד֙וֹעַ֙ תֵּֽדְע֔וּ כִּי֩ לֹ֨א יוֹסִ֜יף יְהוָ֣ה אֱלֹהֵיכֶ֗ם לְהוֹרִ֛ישׁ אֶת־הַגּוֹיִ֥ם הָאֵ֖לֶּה מִלִּפְנֵיכֶ֑ם וְהָי֨וּ לָכֶ֜ם לְפַ֣ח וּלְמוֹקֵ֗שׁ וּלְשֹׁטֵ֤ט בְּצִדֵּיכֶם֙ וְלִצְנִנִ֣ים בְּעֵינֵיכֶ֔ם עַד־אֲבָדְכֶ֗ם מֵ֠עַל הָאֲדָמָ֤ה הַטּוֹבָה֙ הַזֹּ֔את אֲשֶׁר֙ נָתַ֣ן לָכֶ֔ם יְהוָ֖ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהִנֵּ֨ה אָנֹכִ֤י הוֹלֵךְ֙ הַיּ֔וֹם בְּדֶ֖רֶךְ כָּל־הָאָ֑רֶץ וִידַעְתֶּ֞ם בְּכָל־לְבַבְכֶ֣ם וּבְכָל־נַפְשְׁכֶ֗ם כִּ֣י לֹֽא־נָפַל֩ דָּבָ֨ר אֶחָ֜ד מִכֹּ֣ל׀ הַדְּבָרִ֣ים הַטּוֹבִ֗ים אֲשֶׁ֨ר דִּבֶּ֜ר יְהוָ֤ה אֱלֹהֵיכֶם֙ עֲלֵיכֶ֔ם הַכֹּל֙ בָּ֣אוּ לָכֶ֔ם לֹֽא־נָפַ֥ל מִמֶּ֖נּוּ דָּבָ֥ר אֶחָֽד׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְהָיָ֗ה כַּאֲשֶׁר־בָּ֤א עֲלֵיכֶם֙ כָּל־הַדָּבָ֣ר הַטּ֔וֹב אֲשֶׁ֥ר דִּבֶּ֛ר יְהוָ֥ה אֱלֹהֵיכֶ֖ם אֲלֵיכֶ֑ם כֵּן֩ יָבִ֨יא יְהוָ֜ה עֲלֵיכֶ֗ם אֵ֚ת כָּל־הַדָּבָ֣ר הָרָ֔ע עַד־הַשְׁמִיד֣וֹ אוֹתְכֶ֗ם מֵ֠עַל הָאֲדָמָ֤ה הַטּוֹבָה֙ הַזֹּ֔את אֲשֶׁר֙ נָתַ֣ן לָכֶ֔ם יְהוָ֖ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בְּ֠עָבְרְכֶם אֶת־בְּרִ֨ית יְהוָ֥ה אֱלֹהֵיכֶם֮ אֲשֶׁ֣ר צִוָּ֣ה אֶתְכֶם֒ וַהֲלַכְתֶּ֗ם וַעֲבַדְתֶּם֙ אֱלֹהִ֣ים אֲחֵרִ֔ים וְהִשְׁתַּחֲוִיתֶ֖ם לָהֶ֑ם וְחָרָ֤ה אַף־יְהוָה֙ בָּכֶ֔ם וַאֲבַדְתֶּ֣ם מְהֵרָ֔ה מֵעַל֙ הָאָ֣רֶץ הַטּוֹבָ֔ה אֲשֶׁ֖ר נָתַ֥ן לָכֶֽם׃ פ</P>
</TD>
<TD WIDTH="50%">
<P>1&nbsp;way&#601;h&icirc; m&icirc;y&#257;m&icirc;m rab&icirc;m &#8217;<sup>a</sup>&#x1E25;&#259;r&ecirc; &#8217;&#259;&#353;er-h&#275;n&icirc;&#x1E25;a y&#601;hw&acirc; l&#601;yi&#347;&#601;r&#257;&#8217;&#275;l mik&#257;l-&#8217;&#333;y&#601;&#x1E07;&ecirc;hem miss&#257;&#x1E07;&icirc;&#x1E07; w&icirc;hw&#333;&#353;u&#8216;a z&#257;q&#275;n b&#257;&#8217; bayy&#257;m&icirc;m: </P>
<P>2&nbsp;wayyiq&#601;r&#257;&#8217; y&#601;hw&#333;&#353;u&#8216;a l&#601;&#x1E35;&#257;l-yi&#347;&#601;r&#257;&#8217;&#275;l liz&#601;q&#275;n&#257;yw &ucirc;l&#601;r&#257;&#8217;&#353;&#257;yw &ucirc;l&#601;&#353;&#333;f&#601;&#x1E6D;&#257;yw &ucirc;l&#601;&#353;&#333;&#x1E6D;&#601;r&#257;yw wayy&#333;&#8217;mer &#8217;&#259;l&#275;hem &#8217;&#259;n&icirc; z&#257;qan&#601;t&icirc; b&#257;&#8217;&#x1E6F;&icirc; bayy&#257;m&icirc;m: </P>
<P>3&nbsp;w&#601;&#8217;atem r&#601;&#8217;&icirc;&#x1E6F;em &#8217;&#275;&#x1E6F; k&#257;l-&#8217;&#259;&#353;er &#8216;&#257;&#347;&acirc; y&#601;hw&acirc; &#8217;&#277;l&#333;h&ecirc;&#x1E35;em l&#601;&#x1E35;&#257;l-hagw&#333;yim h&#257;&#8217;&#275;lleh mip&#601;n&ecirc;&#x1E35;em k&icirc; y&#601;hw&acirc; &#8217;&#277;l&#333;h&ecirc;&#x1E35;em h&ucirc;&#8217; hannil&#601;&#x1E25;&#257;m l&#257;&#x1E35;em: </P>
<P>4&nbsp;r&#601;&#8217;&ucirc; hipal&#601;t&icirc; l&#257;&#x1E35;em &#8217;e&#x1E6F;-hagw&#333;yim hanni&#353;&#601;&#8217;&#257;r&icirc;m h&#257;&#8217;&#275;lleh b&#601;n<sup>a</sup>&#x1E25;&#259;l&acirc; l&#601;&#353;i&#x1E07;&#601;&#x1E6D;&ecirc;&#x1E35;em min-hayyar&#601;d&#275;n w&#601;&#x1E35;&#257;l-hagw&#333;yim &#8217;&#259;&#353;er hi&#x1E35;&#601;rat&icirc; w&#601;hayy&#257;m hag&#257;&#x1E0F;w&#333;l m&#601;&#x1E07;w&#333;&#8217; ha&#353;&#353;&#257;me&#353;: </P>
<P>5&nbsp;wayhw&acirc; &#8217;&#277;l&#333;h&ecirc;&#x1E35;em h&ucirc;&#8217; yeh&#601;d&#335;f&#275;m mip&#601;n&ecirc;&#x1E35;em w&#601;hw&#333;r&icirc;&#353; &#8217;&#333;&#x1E6F;&#257;m millif&#601;n&ecirc;&#x1E35;em w&icirc;ri&#353;&#601;tem &#8217;e&#x1E6F;-&#8217;ar&#601;&#x1E63;&#257;m ka&#8217;&#259;&#353;er diber y&#601;hw&acirc; &#8217;&#277;l&#333;h&ecirc;&#x1E35;em l&#257;&#x1E35;em: </P>
<P>6&nbsp;w<sup>a</sup>&#x1E25;&#259;zaq&#601;tem m&#601;&#8217;&#333;&#x1E0F; li&#353;&#601;m&#333;r w&#601;l<sup>a</sup>&#8216;&#259;&#347;w&#333;&#x1E6F; &#8217;&#275;&#x1E6F; k&#257;l-hak&#257;&#x1E6F;&ucirc;&#x1E07; b&#601;s&#275;fer tw&#333;ra&#x1E6F; m&#333;&#353;eh l&#601;&#x1E07;il&#601;t&icirc; s&ucirc;r-mimmenn&ucirc; y&#257;m&icirc;n &ucirc;&#347;&#601;m&#333;&#8217;wl: </P>
<P>7&nbsp;l&#601;&#x1E07;il&#601;t&icirc;-&#x1E07;w&#333;&#8217; bagw&#333;yim h&#257;&#8217;&#275;lleh hanni&#353;&#601;&#8217;&#257;r&icirc;m h&#257;&#8217;&#275;lleh &#8217;it&#601;&#x1E35;em &ucirc;&#x1E07;&#601;&#353;&#275;m &#8217;&#277;l&#333;h&ecirc;hem l&#333;&#8217;-&#x1E6F;az&#601;k&icirc;r&ucirc; w&#601;l&#333;&#8217; &#x1E6F;a&#353;&#601;b&icirc;&#8216;&ucirc; w&#601;l&#333;&#8217; &#x1E6F;<sup>a</sup>&#8216;a&#x1E07;&#601;&#x1E0F;&ucirc;m w&#601;l&#333;&#8217; &#x1E6F;i&#353;&#601;t<sup>a</sup>&#x1E25;&#259;w&ucirc; l&acirc;em: </P>
<P>8&nbsp;k&icirc; &#8217;im-bayhw&acirc; &#8217;&#277;l&#333;h&ecirc;&#x1E35;em ti&#x1E0F;&#601;b&#257;q&ucirc; ka&#8217;&#259;&#353;er &#8216;&#259;&#347;&icirc;&#x1E6F;em &#8216;a&#x1E0F; hayyw&#333;m hazzeh: </P>
<P>9&nbsp;wayyw&#333;re&#353; y&#601;hw&acirc; mip&#601;n&ecirc;&#x1E35;em gw&#333;yim g&#601;&#x1E0F;&#333;l&icirc;m w<sup>a</sup>&#8216;&#259;&#x1E63;&ucirc;m&icirc;m w&#601;&#8217;atem l&#333;&#8217;-&#8216;&#257;ma&#x1E0F; &#8217;&icirc;&#353; bif&#601;n&ecirc;&#x1E35;em &#8216;a&#x1E0F; hayyw&#333;m hazzeh: </P>
<P>10&nbsp;&#8217;&icirc;&#353;-&#8217;e&#x1E25;&#257;&#x1E0F; mikem yir&#601;d&#257;f-&#8217;&#257;lef k&icirc;| y&#601;hw&acirc; &#8217;&#277;l&#333;h&ecirc;&#x1E35;em h&ucirc;&#8217; hannil&#601;&#x1E25;&#257;m l&#257;&#x1E35;em ka&#8217;&#259;&#353;er diber l&#257;&#x1E35;em: </P>
<P>11&nbsp;w&#601;ni&#353;&#601;mar&#601;tem m&#601;&#8217;&#333;&#x1E0F; l&#601;naf&#601;&#353;&#333;&#x1E6F;&ecirc;&#x1E35;em l&#601;&#8217;ah&#259;&#x1E07;&acirc; &#8217;e&#x1E6F;-y&#601;hw&acirc; &#8217;&#277;l&#333;h&ecirc;&#x1E35;em: </P>
<P>12&nbsp;k&icirc;| &#8217;im-&#353;w&#333;&#x1E07; t&#257;&#353;&ucirc;&#x1E07;&ucirc; &ucirc;&#x1E0F;&#601;&#x1E07;aq&#601;tem b&#601;ye&#x1E6F;er hagw&#333;yim h&#257;&#8217;&#275;lleh hanni&#353;&#601;&#8217;&#257;r&icirc;m h&#257;&#8217;&#275;lleh &#8217;it&#601;&#x1E35;em w&#601;hi&#x1E6F;&#601;&#x1E25;atan&#601;tem b&acirc;em &ucirc;&#x1E07;&#257;&#8217;&#x1E6F;em b&acirc;em w&#601;h&#275;m b&#257;&#x1E35;em: </P>
<P>13&nbsp;y&#257;&#x1E0F;w&#333;&#8216;a t&#275;&#x1E0F;&#601;&#8216;&ucirc; k&icirc; l&#333;&#8217; yw&#333;s&icirc;f y&#601;hw&acirc; &#8217;&#277;l&#333;h&ecirc;&#x1E35;em l&#601;hw&#333;r&icirc;&#353; &#8217;e&#x1E6F;-hagw&#333;yim h&#257;&#8217;&#275;lleh millif&#601;n&ecirc;&#x1E35;em w&#601;h&#257;y&ucirc; l&#257;&#x1E35;em l&#601;f<sup>a</sup>&#x1E25; &ucirc;l&#601;mw&#333;q&#275;&#353; &ucirc;l&#601;&#353;&#333;&#x1E6D;&#275;&#x1E6D; b&#601;&#x1E63;id&ecirc;&#x1E35;em w&#601;li&#x1E63;&#601;nin&icirc;m b&#601;&#8216;&ecirc;n&ecirc;&#x1E35;em &#8216;a&#x1E0F;-&#8217;&#259;&#x1E07;&#257;&#x1E0F;&#601;&#x1E35;em m&#275;&#8216;al h&#257;&#8217;&#259;&#x1E0F;&#257;m&acirc; ha&#x1E6D;&#x1E6D;w&#333;&#x1E07;&acirc; hazz&#333;&#8217;&#x1E6F; &#8217;&#259;&#353;er n&#257;&#x1E6F;an l&#257;&#x1E35;em y&#601;hw&acirc; &#8217;&#277;l&#333;h&ecirc;&#x1E35;em: </P>
<P>14&nbsp;w&#601;hinn&#275;h &#8217;&#257;n&#333;&#x1E35;&icirc; hw&#333;l&#275;&#x1E35;&#601; hayyw&#333;m b&#601;&#x1E0F;ere&#x1E35;&#601; k&#257;l-h&#257;&#8217;&#257;re&#x1E63; w&icirc;&#x1E0F;<sup>a</sup>&#8216;&#601;tem b&#601;&#x1E35;&#257;l-l&#601;&#x1E07;a&#x1E07;&#601;&#x1E35;em &ucirc;&#x1E07;&#601;&#x1E35;&#257;l-naf&#601;&#353;&#601;&#x1E35;em k&icirc; l&#333;&#8217;-n&#257;fal d&#257;&#x1E07;&#257;r &#8217;e&#x1E25;&#257;&#x1E0F; mik&#333;l| had&#601;&#x1E07;&#257;r&icirc;m ha&#x1E6D;&#x1E6D;w&#333;&#x1E07;&icirc;m &#8217;&#259;&#353;er diber y&#601;hw&acirc; &#8217;&#277;l&#333;h&ecirc;&#x1E35;em &#8216;&#259;l&ecirc;&#x1E35;em hak&#333;l b&#257;&#8217;&ucirc; l&#257;&#x1E35;em l&#333;&#8217;-n&#257;fal mimmenn&ucirc; d&#257;&#x1E07;&#257;r &#8217;e&#x1E25;&#257;&#x1E0F;: </P>
<P>15&nbsp;w&#601;h&#257;y&acirc; ka&#8217;&#259;&#353;er-b&#257;&#8217; &#8216;&#259;l&ecirc;&#x1E35;em k&#257;l-had&#257;&#x1E07;&#257;r ha&#x1E6D;&#x1E6D;w&#333;&#x1E07; &#8217;&#259;&#353;er diber y&#601;hw&acirc; &#8217;&#277;l&#333;h&ecirc;&#x1E35;em &#8217;&#259;l&ecirc;&#x1E35;em k&#275;n y&#257;&#x1E07;&icirc;&#8217; y&#601;hw&acirc; &#8216;&#259;l&ecirc;&#x1E35;em &#8217;&#275;&#x1E6F; k&#257;l-had&#257;&#x1E07;&#257;r h&#257;r&#257;&#8216; &#8216;a&#x1E0F;-ha&#353;&#601;m&icirc;&#x1E0F;w&#333; &#8217;w&#333;&#x1E6F;&#601;&#x1E35;em m&#275;&#8216;al h&#257;&#8217;&#259;&#x1E0F;&#257;m&acirc; ha&#x1E6D;&#x1E6D;w&#333;&#x1E07;&acirc; hazz&#333;&#8217;&#x1E6F; &#8217;&#259;&#353;er n&#257;&#x1E6F;an l&#257;&#x1E35;em y&#601;hw&acirc; &#8217;&#277;l&#333;h&ecirc;&#x1E35;em: </P>
<P>16&nbsp;b&#601;&#8216;&#257;&#x1E07;&#601;r&#601;&#x1E35;em &#8217;e&#x1E6F;-b&#601;r&icirc;&#x1E6F; y&#601;hw&acirc; &#8217;&#277;l&#333;h&ecirc;&#x1E35;em &#8217;&#259;&#353;er &#x1E63;i&ucirc;&acirc; &#8217;e&#x1E6F;&#601;&#x1E35;em wah&#259;la&#x1E35;&#601;tem w<sup>a</sup>&#8216;&#259;&#x1E07;a&#x1E0F;&#601;tem &#8217;&#277;l&#333;h&icirc;m &#8217;&#259;&#x1E25;&#275;r&icirc;m w&#601;hi&#353;&#601;t<sup>a</sup>&#x1E25;&#259;w&icirc;&#x1E6F;em l&acirc;em w&#601;&#x1E25;&#257;r&acirc; &#8217;af-y&#601;hw&acirc; b&#257;&#x1E35;em wa&#8217;&#259;&#x1E07;a&#x1E0F;&#601;tem m&#601;h&#275;r&acirc; m&#275;&#8216;al h&#257;&#8217;&#257;re&#x1E63; ha&#x1E6D;&#x1E6D;w&#333;&#x1E07;&acirc; &#8217;&#259;&#353;er n&#257;&#x1E6F;an l&#257;&#x1E35;em: f</P>
</TD>
</TABLE>
<P><HR>
<CENTER>
<A HREF="jos024.htm">Next: Joshua (Yehoshua) Chapter 24</A></CENTER>
</BODY>
</HTML>
