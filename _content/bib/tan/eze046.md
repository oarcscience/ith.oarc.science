[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/eze046)  [KJV](../kjv/eze046)  [Sep](../sep/eze046) 
[Vul](../vul/eze046)   
  
[Ezekiel (Yechezqel) Index](eze)  
  [Previous](eze045)  [Next](eze047) 

------------------------------------------------------------------------

### Tanach (Hebrew): Ezekiel (Yechezqel) Chapter 46

‎<span id="001">1</span> ‏כֹּֽה־אָמַר֮ אֲדֹנָ֣י יְהוִה֒ שַׁ֜עַר הֶחָצֵ֤ר
הַפְּנִימִית֙ הַפֹּנֶ֣ה קָדִ֔ים יִהְיֶ֣ה סָג֔וּר שֵׁ֖שֶׁת יְמֵ֣י
הַֽמַּעֲשֶׂ֑ה וּבְי֤וֹם הַשַּׁבָּת֙ יִפָּתֵ֔חַ וּבְי֥וֹם הַחֹ֖דֶשׁ
יִפָּתֵֽחַ׃

‎<span id="002">2</span> ‏וּבָ֣א הַנָּשִׂ֡יא דֶּרֶךְ֩ אוּלָ֨ם הַשַּׁ֜עַר
מִח֗וּץ וְעָמַד֙ עַל־מְזוּזַ֣ת הַשַּׁ֔עַר וְעָשׂ֣וּ הַכֹּהֲנִ֗ים
אֶת־עֽוֹלָתוֹ֙ וְאֶת־שְׁלָמָ֔יו וְהִֽשְׁתַּחֲוָ֛ה עַל־מִפְתַּ֥ן
הַשַּׁ֖עַר וְיָצָ֑א וְהַשַּׁ֥עַר לֹֽא־יִסָּגֵ֖ר עַד־הָעָֽרֶב׃

‎<span id="003">3</span> ‏וְהִשְׁתַּחֲו֣וּ עַם־הָאָ֗רֶץ פֶּ֚תַח
הַשַּׁ֣עַר הַה֔וּא בַּשַּׁבָּת֖וֹת וּבֶחֳדָשִׁ֑ים לִפְנֵ֖י יְהוָֽה׃

‎<span id="004">4</span> ‏וְהָ֣עֹלָ֔ה אֲשֶׁר־יַקְרִ֥ב הַנָּשִׂ֖יא
לַֽיהוָ֑ה בְּי֣וֹם הַשַּׁבָּ֗ת שִׁשָּׁ֧ה כְבָשִׂ֛ים תְּמִימִ֖ם וְאַ֥יִל
תָּמִֽים׃

‎<span id="005">5</span> ‏וּמִנְחָה֙ אֵיפָ֣ה לָאַ֔יִל וְלַכְּבָשִׂ֥ים
מִנְחָ֖ה מַתַּ֣ת יָד֑וֹ וְשֶׁ֖מֶן הִ֥ין לָאֵיפָֽה׃

‎<span id="006">6</span> ‏וּבְי֣וֹם הַחֹ֔דֶשׁ פַּ֥ר בֶּן־בָּקָ֖ר
תְּמִימִ֑ם וְשֵׁ֧שֶׁת כְּבָשִׂ֛ם וָאַ֖יִל תְּמִימִ֥ם יִהְיֽוּ׃

‎<span id="007">7</span> ‏וְאֵיפָ֨ה לַפָּ֜ר וְאֵיפָ֤ה לָאַ֙יִל֙
יַעֲשֶׂ֣ה מִנְחָ֔ה וְלַ֨כְּבָשִׂ֔ים כַּאֲשֶׁ֥ר תַּשִּׂ֖יג יָד֑וֹ
וְשֶׁ֖מֶן הִ֥ין לָאֵיפָֽה׃

‎<span id="008">8</span> ‏וּבְב֖וֹא הַנָּשִׂ֑יא דֶּ֣רֶךְ אוּלָ֤ם
הַשַּׁ֙עַר֙ יָב֔וֹא וּבְדַרְכּ֖וֹ יֵצֵֽא׃

‎<span id="009">9</span> ‏וּבְב֨וֹא עַם־הָאָ֜רֶץ לִפְנֵ֣י יְהוָה֮
בַּמּֽוֹעֲדִים֒ הַבָּ֡א דֶּרֶךְ־שַׁ֨עַר צָפ֜וֹן לְהִֽשְׁתַּחֲוֹ֗ת יֵצֵא֙
דֶּרֶךְ־שַׁ֣עַר נֶ֔גֶב וְהַבָּא֙ דֶּרֶךְ־שַׁ֣עַר נֶ֔גֶב יֵצֵ֖א
דֶּרֶךְ־שַׁ֣עַר צָפ֑וֹנָה לֹ֣א יָשׁ֗וּב דֶּ֤רֶךְ הַשַּׁ֙עַר֙
אֲשֶׁר־בָּ֣א ב֔וֹ כִּ֥י נִכְח֖וֹ יצאו יֵצֵֽא׃

‎<span id="010">10</span> ‏וְֽהַנָּשִׂ֑יא בְּתוֹכָ֤ם בְּבוֹאָם֙ יָב֔וֹא
וּבְצֵאתָ֖ם יֵצֵֽאוּ׃

‎<span id="011">11</span> ‏וּבַחַגִּ֣ים וּבַמּוֹעֲדִ֗ים תִּהְיֶ֤ה
הַמִּנְחָה֙ אֵיפָ֤ה לַפָּר֙ וְאֵיפָ֣ה לָאַ֔יִל וְלַכְּבָשִׂ֖ים מַתַּ֣ת
יָד֑וֹ וְשֶׁ֖מֶן הִ֥ין לָאֵיפָֽה׃ ס

‎<span id="012">12</span> ‏וְכִֽי־יַעֲשֶׂה֩ הַנָּשִׂ֨יא נְדָבָ֜ה עוֹלָ֣ה
אֽוֹ־שְׁלָמִים֮ נְדָבָ֣ה לַֽיהוָה֒ וּפָ֣תַֽח ל֗וֹ אֶת<sup>1</sup>
הַשַּׁ֙עַר֙ הַפֹּנֶ֣ה קָדִ֔ים וְעָשָׂ֤ה אֶת־עֹֽלָתוֹ֙ וְאֶת־שְׁלָמָ֔יו
כַּאֲשֶׁ֥ר יַעֲשֶׂ֖ה בְּי֣וֹם הַשַּׁבָּ֑ת וְיָצָ֛א וְסָגַ֥ר
אֶת־הַשַּׁ֖עַר אַחֲרֵ֥י צֵאתֽוֹ׃

‎<span id="013">13</span> ‏וְכֶ֨בֶשׂ בֶּן־שְׁנָת֜וֹ תָּמִ֗ים תַּעֲשֶׂ֥ה
עוֹלָ֛ה לַיּ֖וֹם לַֽיהוָֹ֑ה בַּבֹּ֥קֶר בַּבֹּ֖קֶר תַּעֲשֶׂ֥ה אֹתֽוֹ׃

‎<span id="014">14</span> ‏וּמִנְחָה֩ תַעֲשֶׂ֨ה עָלָ֜יו בַּבֹּ֤קֶר
בַּבֹּ֙קֶר֙ שִׁשִּׁ֣ית הָֽאֵיפָ֔ה וְשֶׁ֛מֶן שְׁלִישִׁ֥ית הַהִ֖ין לָרֹ֣ס
אֶת־הַסֹּ֑לֶת מִנְחָה֙ לַֽיהוָ֔ה חֻקּ֥וֹת עוֹלָ֖ם תָּמִֽיד׃

‎<span id="015">15</span> ‏ועשו יַעֲשׂ֨וּ אֶת־הַכֶּ֧בֶשׂ
וְאֶת־הַמִּנְחָ֛ה וְאֶת־הַשֶּׁ֖מֶן בַּבֹּ֣קֶר בַּבֹּ֑קֶר עוֹלַ֖ת
תָּמִֽיד׃ פ

‎<span id="016">16</span> ‏כֹּה־אָמַ֞ר אֲדֹנָ֣י יְהוִֹ֗ה כִּֽי־יִתֵּ֨ן
הַנָּשִׂ֤יא מַתָּנָה֙ לְאִ֣ישׁ מִבָּנָ֔יו נַחֲלָת֥וֹ הִ֖יא לְבָנָ֣יו
תִּֽהְיֶ֑ה אֲחֻזָּתָ֥ם הִ֖יא בְּנַחֲלָֽה׃

‎<span id="017">17</span> ‏וְכִֽי־יִתֵּ֨ן מַתָּנָ֜ה מִנַּחֲלָת֗וֹ
לְאַחַד֙ מֵֽעֲבָדָ֔יו וְהָ֤יְתָה לּוֹ֙ עַד־שְׁנַ֣ת הַדְּר֔וֹר וְשָׁבַ֖ת
לַנָּשִׂ֑יא אַ֚ךְ נַחֲלָת֔וֹ בָּנָ֖יו לָהֶ֥ם תִּהְיֶֽה׃

‎<span id="018">18</span> ‏וְלֹא־יִקַּ֨ח הַנָּשִׂ֜יא מִנַּחֲלַ֣ת הָעָ֗ם
לְהֽוֹנֹתָם֙ מֵאֲחֻזָּתָ֔ם מֵאֲחֻזָּת֖וֹ יַנְחִ֣ל אֶת־בָּנָ֑יו לְמַ֙עַן֙
אֲשֶׁ֣ר לֹֽא־יָפֻ֣צוּ עַמִּ֔י אִ֖ישׁ מֵאֲחֻזָּתֽוֹ׃

‎<span id="019">19</span> ‏וַיְבִיאֵ֣נִי בַמָּבוֹא֮ אֲשֶׁ֣ר עַל־כֶּ֣תֶף
הַשַּׁעַר֒ אֶל־הַלִּשְׁכ֤וֹת הַקֹּ֙דֶשׁ֙ אֶל־הַכֹּ֣הֲנִ֔ים הַפֹּנ֖וֹת
צָפ֑וֹנָה וְהִנֵּה־שָׁ֣ם מָק֔וֹם בירכתם בַּיַּרְכָתַ֖יִם יָֽמָּה׃ ס

‎<span id="020">20</span> ‏וַיֹּ֣אמֶר אֵלַ֔י זֶ֣ה הַמָּק֗וֹם אֲשֶׁ֤ר
יְבַשְּׁלוּ־שָׁם֙ הַכֹּ֣הֲנִ֔ים אֶת־הָאָשָׁ֖ם וְאֶת־הַחַטָּ֑את אֲשֶׁ֤ר
יֹאפוּ֙ אֶת־הַמִּנְחָ֔ה לְבִלְתִּ֥י הוֹצִ֛יא אֶל־הֶחָצֵ֥ר הַחִֽיצוֹנָ֖ה
לְקַדֵּ֥שׁ אֶת־הָעָֽם׃

‎<span id="021">21</span> ‏וַיּוֹצִיאֵ֗נִי אֶל־הֶֽחָצֵר֙ הַחִ֣יצֹנָ֔ה
וַיַּ֣עֲבִירֵ֔נִי אֶל־אַרְבַּ֖עַת מִקְצוֹעֵ֣י הֶחָצֵ֑ר וְהִנֵּ֤ה חָצֵר֙
בְּמִקְצֹ֣עַ הֶחָצֵ֔ר חָצֵ֖ר בְּמִקְצֹ֥עַ הֶחָצֵֽר׃

‎<span id="022">22</span> ‏בְּאַרְבַּ֜עַת מִקְצֹע֤וֹת הֶֽחָצֵר֙
חֲצֵר֣וֹת קְטֻר֔וֹת אַרְבָּעִ֣ים אֹ֔רֶךְ וּשְׁלֹשִׁ֖ים רֹ֑חַב מִדָּ֣ה
אַחַ֔ת לְאַרְבַּעְתָּ֖ם מְׅהֻׅקְׅצָׅעֽׅוֹׅתׅ׃<sup>4</sup>

‎<span id="023">23</span> ‏וְט֨וּר סָבִ֥יב בָּהֶ֛ם סָבִ֖יב
לְאַרְבַּעְתָּ֑ם וּמְבַשְּׁל֣וֹת עָשׂ֔וּי מִתַּ֥חַת הַטִּיר֖וֹת סָבִֽיב׃

‎<span id="024">24</span> ‏וַיֹּ֖אמֶר אֵלָ֑י אֵ֚לֶּה בֵּ֣ית
הַֽמְבַשְּׁלִ֔ים אֲשֶׁ֧ר יְבַשְּׁלוּ־שָׁ֛ם מְשָׁרְתֵ֥י הַבַּ֖יִת
אֶת־זֶ֥בַח הָעָֽם׃

1 kōh-’āmar ’ăḏōnāy yəhwih š<sup>a</sup>‘ar heḥāṣēr hapənîmîṯ hapōneh
qāḏîm yihəyeh sāḡûr šēšeṯ yəmê hamm<sup>a</sup>‘ăśeh ûḇəywōm haššabāṯ
yipāṯēḥa ûḇəywōm h<sup>a</sup>ḥōḏeš yipāṯēḥa:

2 ûḇā’ hannāśî’ dereḵə ’ûlām hašš<sup>a</sup>‘ar miḥûṣ wə‘āmaḏ
‘al-məzûzaṯ hašš<sup>a</sup>‘ar wə‘āśû hakōhănîm ’eṯ-‘wōlāṯwō
wə’eṯ-šəlāmāyw wəhišət<sup>a</sup>ḥăwâ ‘al-mifətan hašš<sup>a</sup>‘ar
wəyāṣā’ wəhašš<sup>a</sup>‘ar lō’-yissāḡēr ‘aḏ-hā‘āreḇ:

3 wəhišət<sup>a</sup>ḥăwû ‘am-hā’āreṣ peṯ<sup>a</sup>ḥ
hašš<sup>a</sup>‘ar hahû’ baššabāṯwōṯ ûḇeḥŏḏāšîm lifənê yəhwâ:

4 wəhā‘ōlâ ’ăšer-yaqəriḇ hannāśî’ layhwâ bəywōm haššabāṯ šiššâ ḵəḇāśîm
təmîmim wə’ayil tāmîm:

5 ûminəḥâ ’êfâ lā’ayil wəlakəḇāśîm minəḥâ mataṯ yāḏwō wəšemen hîn
lā’êfâ:

6 ûḇəywōm h<sup>a</sup>ḥōḏeš par ben-bāqār təmîmim wəšēšeṯ kəḇāśim
wā’ayil təmîmim yihəyû:

7 wə’êfâ lapār wə’êfâ lā’ayil y<sup>a</sup>‘ăśeh minəḥâ wəlakəḇāśîm
ka’ăšer taśśîḡ yāḏwō wəšemen hîn lā’êfâ:

8 ûḇəḇwō’ hannāśî’ dereḵə ’ûlām hašš<sup>a</sup>‘ar yāḇwō’ ûḇəḏarəkwō
yēṣē’:

9 ûḇəḇwō’ ‘am-hā’āreṣ lifənê yəhwâ bammwō‘ăḏîm habā’
dereḵə-š<sup>a</sup>‘ar ṣāfwōn ləhišət<sup>a</sup>ḥăwōṯ yēṣē’
dereḵə-š<sup>a</sup>‘ar neḡeḇ wəhabā’ dereḵə-š<sup>a</sup>‘ar neḡeḇ
yēṣē’ dereḵə-š<sup>a</sup>‘ar ṣāfwōnâ lō’ yāšûḇ dereḵə
hašš<sup>a</sup>‘ar ’ăšer-bā’ ḇwō kî niḵəḥwō yēṣə’û yēṣē’:

10 wəhannāśî’ bəṯwōḵām bəḇwō’ām yāḇwō’ ûḇəṣē’ṯām yēṣē’û:

11 ûḇ<sup>a</sup>ḥagîm ûḇammwō‘ăḏîm tihəyeh hamminəḥâ ’êfâ lapār wə’êfâ
lā’ayil wəlakəḇāśîm mataṯ yāḏwō wəšemen hîn lā’êfâ: s

12 wəḵî-y<sup>a</sup>‘ăśeh hannāśî’ nəḏāḇâ ‘wōlâ ’wō-šəlāmîm nəḏāḇâ
layhwâ ûfāṯ<sup>a</sup>ḥ lwō ’eṯ<sup>1</sup> hašš<sup>a</sup>‘ar hapōneh
qāḏîm wə‘āśâ ’eṯ-‘ōlāṯwō wə’eṯ-šəlāmāyw ka’ăšer y<sup>a</sup>‘ăśeh
bəywōm haššabāṯ wəyāṣā’ wəsāḡar ’eṯ-hašš<sup>a</sup>‘ar
’<sup>a</sup>ḥărê ṣē’ṯwō:

13 wəḵeḇeś ben-šənāṯwō tāmîm t<sup>a</sup>‘ăśeh ‘wōlâ layywōm layhwōâ
babōqer babōqer t<sup>a</sup>‘ăśeh ’ōṯwō:

14 ûminəḥâ ṯ<sup>a</sup>‘ăśeh ‘ālāyw babōqer babōqer šiššîṯ hā’êfâ
wəšemen šəlîšîṯ hahîn lārōs ’eṯ-hassōleṯ minəḥâ layhwâ ḥuqqwōṯ ‘wōlām
tāmîḏ:

15 wə‘āśû y<sup>a</sup>‘ăśû ’eṯ-hakeḇeś wə’eṯ-hamminəḥâ wə’eṯ-haššemen
babōqer babōqer ‘wōlaṯ tāmîḏ: f

16 kōh-’āmar ’ăḏōnāy yəhwōih kî-yitēn hannāśî’ matānâ lə’îš mibānāyw
n<sup>a</sup>ḥălāṯwō hî’ ləḇānāyw tihəyeh ’ăḥuzzāṯām hî’
bən<sup>a</sup>ḥălâ:

17 wəḵî-yitēn matānâ minn<sup>a</sup>ḥălāṯwō lə’<sup>a</sup>ḥaḏ
mē‘ăḇāḏāyw wəhāyəṯâ llwō ‘aḏ-šənaṯ hadərwōr wəšāḇaṯ lannāśî’ ’aḵə
n<sup>a</sup>ḥălāṯwō bānāyw lâem tihəyeh:

18 wəlō’-yiqq<sup>a</sup>ḥ hannāśî’ minn<sup>a</sup>ḥălaṯ hā‘ām
ləhwōnōṯām mē’ăḥuzzāṯām mē’ăḥuzzāṯwō yanəḥil ’eṯ-bānāyw
ləm<sup>a</sup>‘an ’ăšer lō’-yāfuṣû ‘ammî ’îš mē’ăḥuzzāṯwō:

19 wayəḇî’ēnî ḇammāḇwō’ ’ăšer ‘al-keṯef hašš<sup>a</sup>‘ar
’el-hallišəḵwōṯ haqqōḏeš ’el-hakōhănîm hapōnwōṯ ṣāfwōnâ wəhinnēh-šām
māqwōm bayyarəḵōṯim bayyarəḵāṯayim yāmmâ: s

20 wayyō’mer ’ēlay zeh hammāqwōm ’ăšer yəḇaššəlû-šām hakōhănîm
’eṯ-hā’āšām wə’eṯ-h<sup>a</sup>ḥaṭṭā’ṯ ’ăšer yō’fû ’eṯ-hamminəḥâ
ləḇilətî hwōṣî’ ’el-heḥāṣēr h<sup>a</sup>ḥîṣwōnâ ləqadēš ’eṯ-hā‘ām:

21 wayywōṣî’ēnî ’el-heḥāṣēr h<sup>a</sup>ḥîṣōnâ wayy<sup>a</sup>‘ăḇîrēnî
’el-’arəb<sup>a</sup>‘aṯ miqəṣwō‘ê heḥāṣēr wəhinnēh ḥāṣēr bəmiqəṣō‘a
heḥāṣēr ḥāṣēr bəmiqəṣō‘a heḥāṣēr:

22 bə’arəb<sup>a</sup>‘aṯ miqəṣō‘wōṯ heḥāṣēr ḥăṣērwōṯ qəṭurwōṯ ’arəbā‘îm
’ōreḵə ûšəlōšîm rōḥaḇ midâ ’<sup>a</sup>ḥaṯ lə’arəb<sup>a</sup>‘ətām
məׅhuׅqəׅṣāׅ‘ׅwōׅṯׅ:<sup>4</sup>

23 wəṭûr sāḇîḇ bâem sāḇîḇ lə’arəb<sup>a</sup>‘ətām ûməḇaššəlwōṯ ‘āśûy
mit<sup>a</sup>ḥaṯ haṭṭîrwōṯ sāḇîḇ:

24 wayyō’mer ’ēlāy ’ēlleh bêṯ haməḇaššəlîm ’ăšer yəḇaššəlû-šām məšārəṯê
habayiṯ ’eṯ-zeḇ<sup>a</sup>ḥ hā‘ām:

------------------------------------------------------------------------

[Next: Ezekiel (Yechezqel) Chapter 47](eze047)
