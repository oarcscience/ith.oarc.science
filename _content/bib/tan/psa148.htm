<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 148</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa148.htm">Polyglot</A>&nbsp;
<A HREF="../kjv/psa148.htm">KJV</A>&nbsp;
<A HREF="../sep/psa148.htm">Sep</A>&nbsp;
<A HREF="../vul/psa148.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa147.htm">Previous</A>&nbsp;
<A HREF="psa149.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 148</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הַ֥לְלוּ יָ֨הּ׀ הַֽלְל֣וּ אֶת־יְ֭הוָה מִן־הַשָּׁמַ֑יִם הַֽ֝לְל֗וּהוּ בַּמְּרוֹמִֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הַֽלְל֥וּהוּ כָל־מַלְאָכָ֑יו הַֽ֝לְל֗וּהוּ כָּל־<font color="brown">צבאו</font> <font color="blue">צְבָאָֽיו׃</font> </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הַֽ֭לְלוּהוּ שֶׁ֣מֶשׁ וְיָרֵ֑חַ הַ֝לְל֗וּהוּ כָּל־כּ֥וֹכְבֵי אֽוֹר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הַֽ֭לְלוּהוּ שְׁמֵ֣י הַשָּׁמָ֑יִם וְ֝הַמַּ֗יִם אֲשֶׁ֤ר׀ מֵעַ֬ל הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;יְֽ֭הַֽלְלוּ אֶת־שֵׁ֣ם יְהוָ֑ה כִּ֤י ה֭וּא צִוָּ֣ה וְנִבְרָֽאוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּעֲמִידֵ֣ם לָעַ֣ד לְעוֹלָ֑ם חָק־נָ֝תַ֗ן וְלֹ֣א יַעֲבֽוֹר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הַֽלְל֣וּ אֶת־יְ֭הוָה מִן־הָאָ֑רֶץ תַּ֝נִּינִ֗ים וְכָל־תְּהֹמֽוֹת׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֵ֣שׁ וּ֭בָרָד שֶׁ֣לֶג וְקִיט֑וֹר ר֥וּחַ סְ֝עָרָ֗ה עֹשָׂ֥ה דְבָרֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הֶהָרִ֥ים וְכָל־גְּבָע֑וֹת עֵ֥ץ פְּ֝רִ֗י וְכָל־אֲרָזִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הַֽחַיָּ֥ה וְכָל־בְּהֵמָ֑ה רֶ֝֗מֶשׂ וְצִפּ֥וֹר כָּנָֽף׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;מַלְכֵי־אֶ֭רֶץ וְכָל־לְאֻמִּ֑ים שָׂ֝רִ֗ים וְכָל־שֹׁ֥פְטֵי אָֽרֶץ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בַּחוּרִ֥ים וְגַם־בְּתוּל֑וֹת זְ֝קֵנִ֗ים עִם־נְעָרִֽים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;יְהַלְל֤וּ׀ אֶת־שֵׁ֬ם יְהוָ֗ה כִּֽי־נִשְׂגָּ֣ב שְׁמ֣וֹ לְבַדּ֑וֹ ה֝וֹד֗וֹ עַל־אֶ֥רֶץ וְשָׁמָֽיִם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיָּ֤רֶם קֶ֨רֶן׀ לְעַמּ֡וֹ תְּהִלָּ֤ה לְֽכָל־חֲסִידָ֗יו לִבְנֵ֣י יִ֭שְׂרָאֵל עַֽם־קְרֹב֗וֹ הַֽלְלוּ־יָֽהּ׃ </P>
</TD>
<TD WIDTH="50%">
<P>1&nbsp;hal&#601;l&ucirc; y&#257;h| hal&#601;l&ucirc; &#8217;e&#x1E6F;-y&#601;hw&acirc; min-ha&#353;&#353;&#257;mayim hal&#601;l&ucirc;h&ucirc; bamm&#601;rw&#333;m&icirc;m: </P>
<P>2&nbsp;hal&#601;l&ucirc;h&ucirc; &#x1E35;&#257;l-mal&#601;&#8217;&#257;&#x1E35;&#257;yw hal&#601;l&ucirc;h&ucirc; k&#257;l-<font color="brown">&#x1E63;&#601;&#x1E07;&#257;&#8217;w&#333;</font> <font color="blue">&#x1E63;&#601;&#x1E07;&#257;&#8217;&#257;yw:</font> </P>
<P>3&nbsp;hal&#601;l&ucirc;h&ucirc; &#353;eme&#353; w&#601;y&#257;r&#275;&#x1E25;a hal&#601;l&ucirc;h&ucirc; k&#257;l-kw&#333;&#x1E35;&#601;&#x1E07;&ecirc; &#8217;w&#333;r: </P>
<P>4&nbsp;hal&#601;l&ucirc;h&ucirc; &#353;&#601;m&ecirc; ha&#353;&#353;&#257;m&#257;yim w&#601;hammayim &#8217;&#259;&#353;er| m&#275;&#8216;al ha&#353;&#353;&#257;m&#257;yim: </P>
<P>5&nbsp;y&#601;hal&#601;l&ucirc; &#8217;e&#x1E6F;-&#353;&#275;m y&#601;hw&acirc; k&icirc; h&ucirc;&#8217; &#x1E63;i&ucirc;&acirc; w&#601;ni&#x1E07;&#601;r&#257;&#8217;&ucirc;: </P>
<P>6&nbsp;wayy<sup>a</sup>&#8216;&#259;m&icirc;&#x1E0F;&#275;m l&#257;&#8216;a&#x1E0F; l&#601;&#8216;w&#333;l&#257;m &#x1E25;&#257;q-n&#257;&#x1E6F;an w&#601;l&#333;&#8217; y<sup>a</sup>&#8216;&#259;&#x1E07;w&#333;r: </P>
<P>7&nbsp;hal&#601;l&ucirc; &#8217;e&#x1E6F;-y&#601;hw&acirc; min-h&#257;&#8217;&#257;re&#x1E63; tann&icirc;n&icirc;m w&#601;&#x1E35;&#257;l-t&#601;h&#333;mw&#333;&#x1E6F;: </P>
<P>8&nbsp;&#8217;&#275;&#353; &ucirc;&#x1E07;&#257;r&#257;&#x1E0F; &#353;ele&#x1E21; w&#601;q&icirc;&#x1E6D;w&#333;r r&ucirc;&#x1E25;a s&#601;&#8216;&#257;r&acirc; &#8216;&#333;&#347;&acirc; &#x1E0F;&#601;&#x1E07;&#257;rw&#333;: </P>
<P>9&nbsp;heh&#257;r&icirc;m w&#601;&#x1E35;&#257;l-g&#601;&#x1E07;&#257;&#8216;w&#333;&#x1E6F; &#8216;&#275;&#x1E63; p&#601;r&icirc; w&#601;&#x1E35;&#257;l-&#8217;&#259;r&#257;z&icirc;m: </P>
<P>10&nbsp;h<sup>a</sup>&#x1E25;ayy&acirc; w&#601;&#x1E35;&#257;l-b&#601;h&#275;m&acirc; reme&#347; w&#601;&#x1E63;ipw&#333;r k&#257;n&#257;f: </P>
<P>11&nbsp;mal&#601;&#x1E35;&ecirc;-&#8217;ere&#x1E63; w&#601;&#x1E35;&#257;l-l&#601;&#8217;umm&icirc;m &#347;&#257;r&icirc;m w&#601;&#x1E35;&#257;l-&#353;&#333;f&#601;&#x1E6D;&ecirc; &#8217;&#257;re&#x1E63;: </P>
<P>12&nbsp;b<sup>a</sup>&#x1E25;&ucirc;r&icirc;m w&#601;&#x1E21;am-b&#601;&#x1E6F;&ucirc;lw&#333;&#x1E6F; z&#601;q&#275;n&icirc;m &#8216;im-n&#601;&#8216;&#257;r&icirc;m: </P>
<P>13&nbsp;y&#601;hal&#601;l&ucirc;| &#8217;e&#x1E6F;-&#353;&#275;m y&#601;hw&acirc; k&icirc;-ni&#347;&#601;g&#257;&#x1E07; &#353;&#601;mw&#333; l&#601;&#x1E07;adw&#333; hw&#333;&#x1E0F;w&#333; &#8216;al-&#8217;ere&#x1E63; w&#601;&#353;&#257;m&#257;yim: </P>
<P>14&nbsp;wayy&#257;rem qeren| l&#601;&#8216;ammw&#333; t&#601;hill&acirc; l&#601;&#x1E35;&#257;l-&#x1E25;&#259;s&icirc;&#x1E0F;&#257;yw li&#x1E07;&#601;n&ecirc; yi&#347;&#601;r&#257;&#8217;&#275;l &#8216;am-q&#601;r&#333;&#x1E07;w&#333; hal&#601;l&ucirc;-y&#257;h: </P>
</TD>
</TABLE>
<P><HR>
<CENTER>
<A HREF="psa149.htm">Next: Psalms (Tehilim) Chapter 149</A></CENTER>
</BODY>
</HTML>
