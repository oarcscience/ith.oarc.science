<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze024">Polyglot</A>&nbsp;
<A HREF="../kjv/eze024">KJV</A>&nbsp;
<A HREF="../sep/eze024">Sep</A>&nbsp;
<A HREF="../vul/eze024">Vul</A>&nbsp;

<BR>
<BR><A HREF="eze">Ezekiel (Yechezqel) Index</A><BR>
&nbsp;
<A HREF="eze023">Previous</A>&nbsp;
<A HREF="eze025">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 24</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִי֩ דְבַר־יְהוָ֨ה אֵלַ֜י בַּשָּׁנָ֤ה הַתְּשִׁיעִית֙ בַּחֹ֣דֶשׁ הָעֲשִׂירִ֔י בֶּעָשׂ֥וֹר לַחֹ֖דֶשׁ לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בֶּן־אָדָ֗ם <font color="brown">כתוב־</font> <font color="blue">כְּתָב־</font> לְךָ֙ אֶת־שֵׁ֣ם הַיּ֔וֹם אֶת־עֶ֖צֶם הַיּ֣וֹם הַזֶּ֑ה סָמַ֤ךְ מֶֽלֶךְ־בָּבֶל֙ אֶל־יְר֣וּשָׁלִַ֔ם בְּעֶ֖צֶם הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּמְשֹׁ֤ל אֶל־בֵּית־הַמֶּ֙רִי֙ מָשָׁ֔ל וְאָמַרְתָּ֣ אֲלֵיהֶ֔ם כֹּ֥ה אָמַ֖ר אֲדֹנָ֣י יְהוִ֑ה שְׁפֹ֤ת הַסִּיר֙ שְׁפֹ֔ת וְגַם־יְצֹ֥ק בּ֖וֹ מָֽיִם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֱסֹ֤ף נְתָחֶ֙יהָ֙ אֵלֶ֔יהָ כָּל־נֵ֥תַח ט֖וֹב יָרֵ֣ךְ וְכָתֵ֑ף מִבְחַ֥ר עֲצָמִ֖ים מַלֵּֽא׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;מִבְחַ֤ר הַצֹּאן֙ לָק֔וֹחַ וְגַ֛ם דּ֥וּר הָעֲצָמִ֖ים תַּחְתֶּ֑יהָ רַתַּ֣ח רְתָחֶ֔יהָ גַּם־בָּשְׁל֥וּ עֲצָמֶ֖יהָ בְּתוֹכָֽהּ׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לָכֵ֞ן כֹּה־אָמַ֣ר׀ אֲדֹנָ֣י יְהוִֹ֗ה אוֹי֮ עִ֣יר הַדָּמִים֒ סִ֚יר אֲשֶׁ֣ר חֶלְאָתָ֣ה בָ֔הּ וְחֶ֨לְאָתָ֔הּ לֹ֥א יָצְאָ֖ה מִמֶּ֑נָּה לִנְתָחֶ֤יהָ לִנְתָחֶ֙יהָ֙ הוֹצִיאָ֔הּ לֹא־נָפַ֥ל עָלֶ֖יהָ גּוֹרָֽל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֤י דָמָהּ֙ בְּתוֹכָ֣הּ הָיָ֔ה עַל־צְחִ֥יחַ סֶ֖לַע שָׂמָ֑תְהוּ לֹ֤א שְׁפָכַ֙תְהוּ֙ עַל־הָאָ֔רֶץ לְכַסּ֥וֹת עָלָ֖יו עָפָֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;לְהַעֲל֤וֹת חֵמָה֙ לִנְקֹ֣ם נָקָ֔ם נָתַ֥תִּי אֶת־דָּמָ֖הּ עַל־צְחִ֣יחַ סָ֑לַע לְבִלְתִּ֖י הִכָּסֽוֹת׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לָכֵ֗ן כֹּ֤ה אָמַר֙ אֲדֹנָ֣י יְהוִ֔ה א֖וֹי עִ֣יר הַדָּמִ֑ים גַּם־אֲנִ֖י אַגְדִּ֥יל הַמְּדוּרָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הַרְבֵּ֤ה הָעֵצִים֙ הַדְלֵ֣ק הָאֵ֔שׁ הָתֵ֖ם הַבָּשָׂ֑ר וְהַרְקַח֙ הַמֶּרְקָחָ֔ה וְהָעֲצָמ֖וֹת יֵחָֽרוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהַעֲמִידֶ֥הָ עַל־גֶּחָלֶ֖יהָ רֵקָ֑ה לְמַ֨עַן תֵּחַ֜ם וְחָ֣רָה נְחֻשְׁתָּ֗הּ וְנִתְּכָ֤ה בְתוֹכָהּ֙ טֻמְאָתָ֔הּ תִּתֻּ֖ם חֶלְאָתָֽהּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;תְּאֻנִ֖ים הֶלְאָ֑ת וְלֹֽא־תֵצֵ֤א מִמֶּ֙נָּה֙ רַבַּ֣ת חֶלְאָתָ֔הּ בְּאֵ֖שׁ חֶלְאָתָֽהּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בְּטֻמְאָתֵ֖ךְ זִמָּ֑ה יַ֤עַן טִֽהַרְתִּיךְ֙ וְלֹ֣א טָהַ֔רְתְּ מִטֻּמְאָתֵךְ֙ לֹ֣א תִטְהֲרִי־ע֔וֹד עַד־הֲנִיחִ֥י אֶת־חֲמָתִ֖י בָּֽךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אֲנִ֨י יְהוָ֤ה דִּבַּ֙רְתִּי֙ בָּאָ֣ה וְעָשִׂ֔יתִי לֹֽא־אֶפְרַ֥ע וְלֹא־אָח֖וּס וְלֹ֣א אֶנָּחֵ֑ם כִּדְרָכַ֤יִךְ וְכַעֲלִילוֹתַ֙יִךְ֙ שְׁפָט֔וּךְ נְאֻ֖ם אֲדֹנָ֥י יְהוִֹֽה׃ פ</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בֶּן־אָדָ֕ם הִנְנִ֨י לֹקֵ֧חַ מִמְּךָ֛ אֶת־מַחְמַ֥ד עֵינֶ֖יךָ בְּמַגֵּפָ֑ה וְלֹ֤א תִסְפֹּד֙ וְלֹ֣א תִבְכֶּ֔ה וְל֥וֹא תָב֖וֹא דִּמְעָתֶֽךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הֵאָנֵ֣ק׀ דֹּ֗ם מֵתִים֙ אֵ֣בֶל לֹֽא־תַֽעֲשֶׂ֔ה פְאֵֽרְךָ֙ חֲב֣וֹשׁ עָלֶ֔יךָ וּנְעָלֶ֖יךָ תָּשִׂ֣ים בְּרַגְלֶ֑יךָ וְלֹ֤א תַעְטֶה֙ עַל־שָׂפָ֔ם וְלֶ֥חֶם אֲנָשִׁ֖ים לֹ֥א תֹאכֵֽל׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וָאֲדַבֵּ֤ר אֶל־הָעָם֙ בַּבֹּ֔קֶר וַתָּ֥מָת אִשְׁתִּ֖י בָּעָ֑רֶב וָאַ֥עַשׂ בַּבֹּ֖קֶר כַּאֲשֶׁ֥ר צֻוֵּֽיתִי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּאמְר֥וּ אֵלַ֖י הָעָ֑ם הֲלֹֽא־תַגִּ֥יד לָ֙נוּ֙ מָה־אֵ֣לֶּה לָּ֔נוּ כִּ֥י אַתָּ֖ה עֹשֶֽׂה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וָאֹמַ֖ר אֲלֵיהֶ֑ם דְּבַ֨ר־יְהוָ֔ה הָיָ֥ה אֵלַ֖י לֵאמֹֽר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אֱמֹ֣ר׀ לְבֵ֣ית יִשְׂרָאֵ֗ל כֹּֽה־אָמַר֮ אֲדֹנָ֣י יְהוִה֒ הִנְנִ֨י מְחַלֵּ֤ל אֶת־מִקְדָּשִׁי֙ גְּא֣וֹן עֻזְּכֶ֔ם מַחְמַ֥ד עֵֽינֵיכֶ֖ם וּמַחְמַ֣ל נַפְשְׁכֶ֑ם וּבְנֵיכֶ֧ם וּבְנֽוֹתֵיכֶ֛ם אֲשֶׁ֥ר עֲזַבְתֶּ֖ם בַּחֶ֥רֶב יִפֹּֽלוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַעֲשִׂיתֶ֖ם כַּאֲשֶׁ֣ר עָשִׂ֑יתִי עַל־שָׂפָם֙ לֹ֣א תַעְט֔וּ וְלֶ֥חֶם אֲנָשִׁ֖ים לֹ֥א תֹאכֵֽלוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּפְאֵרֵכֶ֣ם עַל־רָאשֵׁיכֶ֗ם וְנַֽעֲלֵיכֶם֙ בְּרַגְלֵיכֶ֔ם לֹ֥א תִסְפְּד֖וּ וְלֹ֣א תִבְכּ֑וּ וּנְמַקֹּתֶם֙ בַּעֲוֹנֹ֣תֵיכֶ֔ם וּנְהַמְתֶּ֖ם אִ֥ישׁ אֶל־אָחִֽיו׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְהָיָ֨ה יְחֶזְקֵ֤אל לָכֶם֙ לְמוֹפֵ֔ת כְּכֹ֥ל אֲשֶׁר־עָשָׂ֖ה תַּעֲשׂ֑וּ בְּבֹאָ֕הּ וִֽידַעְתֶּ֕ם כִּ֥י אֲנִ֖י אֲדֹנָ֥י יְהוִֽה׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאַתָּ֣ה בֶן־אָדָ֔ם הֲל֗וֹא בְּי֨וֹם קַחְתִּ֤י מֵהֶם֙ אֶת־מָ֣עוּזָּ֔ם מְשׂ֖וֹשׂ תִּפְאַרְתָּ֑ם אֶת־מַחְמַ֤ד עֵֽינֵיהֶם֙ וְאֶת־מַשָּׂ֣א נַפְשָׁ֔ם בְּנֵיהֶ֖ם וּבְנוֹתֵיהֶֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בַּיּ֣וֹם הַה֔וּא יָב֥וֹא הַפָּלִ֖יט אֵלֶ֑יךָ לְהַשְׁמָע֖וּת אָזְנָֽיִם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;בַּיּ֣וֹם הַה֗וּא יִפָּ֤תַח פִּ֙יךָ֙ אֶת־הַפָּלִ֔יט וּתְדַבֵּ֕ר וְלֹ֥א תֵֽאָלֵ֖ם ע֑וֹד וְהָיִ֤יתָ לָהֶם֙ לְמוֹפֵ֔ת וְיָדְע֖וּ כִּֽי־אֲנִ֥י יְהוָֽה׃ ס</P>
</TD>
<TD WIDTH="50%">
<P>1&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay ba&#353;&#353;&#257;n&acirc; hat&#601;&#353;&icirc;&#8216;&icirc;&#x1E6F; b<sup>a</sup>&#x1E25;&#333;&#x1E0F;e&#353; h&#257;&#8216;&#259;&#347;&icirc;r&icirc; be&#8216;&#257;&#347;w&#333;r l<sup>a</sup>&#x1E25;&#333;&#x1E0F;e&#353; l&#275;&#8217;m&#333;r: </P>
<P>2&nbsp;ben-&#8217;&#257;&#x1E0F;&#257;m <font color="brown">k&#601;&#x1E6F;w&#333;&#x1E07;-</font> <font color="blue">k&#601;&#x1E6F;&#257;&#x1E07;-</font> l&#601;&#x1E35;&#257; &#8217;e&#x1E6F;-&#353;&#275;m hayyw&#333;m &#8217;e&#x1E6F;-&#8216;e&#x1E63;em hayyw&#333;m hazzeh s&#257;ma&#x1E35;&#601; mele&#x1E35;&#601;-b&#257;&#x1E07;el &#8217;el-y&#601;r&ucirc;&#353;&#257;laim b&#601;&#8216;e&#x1E63;em hayyw&#333;m hazzeh: </P>
<P>3&nbsp;&ucirc;m&#601;&#353;&#333;l &#8217;el-b&ecirc;&#x1E6F;-hammer&icirc; m&#257;&#353;&#257;l w&#601;&#8217;&#257;mar&#601;t&#257; &#8217;&#259;l&ecirc;hem k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &#353;&#601;f&#333;&#x1E6F; hass&icirc;r &#353;&#601;f&#333;&#x1E6F; w&#601;&#x1E21;am-y&#601;&#x1E63;&#333;q bw&#333; m&#257;yim: </P>
<P>4&nbsp;&#8217;&#277;s&#333;f n&#601;&#x1E6F;&#257;&#x1E25;eyh&#257; &#8217;&#275;leyh&#257; k&#257;l-n&#275;&#x1E6F;<sup>a</sup>&#x1E25; &#x1E6D;w&#333;&#x1E07; y&#257;r&#275;&#x1E35;&#601; w&#601;&#x1E35;&#257;&#x1E6F;&#275;f mi&#x1E07;&#601;&#x1E25;ar &#8216;&#259;&#x1E63;&#257;m&icirc;m mall&#275;&#8217;: </P>
<P>5&nbsp;mi&#x1E07;&#601;&#x1E25;ar ha&#x1E63;&#x1E63;&#333;&#8217;n l&#257;qw&#333;&#x1E25;a w&#601;&#x1E21;am d&ucirc;r h&#257;&#8216;&#259;&#x1E63;&#257;m&icirc;m t<sup>a</sup>&#x1E25;&#601;teyh&#257; rat<sup>a</sup>&#x1E25; r&#601;&#x1E6F;&#257;&#x1E25;eyh&#257; gam-b&#257;&#353;&#601;l&ucirc; &#8216;&#259;&#x1E63;&#257;meyh&#257; b&#601;&#x1E6F;w&#333;&#x1E35;&#257;h: s</P>
<P>6&nbsp;l&#257;&#x1E35;&#275;n k&#333;h-&#8217;&#257;mar| &#8217;&#259;&#x1E0F;&#333;n&#257;y y&#601;hw&#333;ih &#8217;w&#333;y &#8216;&icirc;r had&#257;m&icirc;m s&icirc;r &#8217;&#259;&#353;er &#x1E25;el&#601;&#8217;&#257;&#x1E6F;&acirc; &#x1E07;&#257;h w&#601;&#x1E25;el&#601;&#8217;&#257;&#x1E6F;&#257;h l&#333;&#8217; y&#257;&#x1E63;&#601;&#8217;&acirc; mimmenn&acirc; lin&#601;&#x1E6F;&#257;&#x1E25;eyh&#257; lin&#601;&#x1E6F;&#257;&#x1E25;eyh&#257; hw&#333;&#x1E63;&icirc;&#8217;&#257;h l&#333;&#8217;-n&#257;fal &#8216;&#257;leyh&#257; gw&#333;r&#257;l: </P>
<P>7&nbsp;k&icirc; &#x1E0F;&#257;m&#257;h b&#601;&#x1E6F;w&#333;&#x1E35;&#257;h h&#257;y&acirc; &#8216;al-&#x1E63;&#601;&#x1E25;&icirc;&#x1E25;a sel<sup>a</sup>&#8216; &#347;&#257;m&#257;&#x1E6F;&#601;h&ucirc; l&#333;&#8217; &#353;&#601;f&#257;&#x1E35;a&#x1E6F;&#601;h&ucirc; &#8216;al-h&#257;&#8217;&#257;re&#x1E63; l&#601;&#x1E35;assw&#333;&#x1E6F; &#8216;&#257;l&#257;yw &#8216;&#257;f&#257;r: </P>
<P>8&nbsp;l&#601;h<sup>a</sup>&#8216;&#259;lw&#333;&#x1E6F; &#x1E25;&#275;m&acirc; lin&#601;q&#333;m n&#257;q&#257;m n&#257;&#x1E6F;at&icirc; &#8217;e&#x1E6F;-d&#257;m&#257;h &#8216;al-&#x1E63;&#601;&#x1E25;&icirc;&#x1E25;a s&#257;l<sup>a</sup>&#8216; l&#601;&#x1E07;il&#601;t&icirc; hik&#257;sw&#333;&#x1E6F;: f</P>
<P>9&nbsp;l&#257;&#x1E35;&#275;n k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &#8217;w&#333;y &#8216;&icirc;r had&#257;m&icirc;m gam-&#8217;&#259;n&icirc; &#8217;a&#x1E21;&#601;d&icirc;l hamm&#601;&#x1E0F;&ucirc;r&acirc;: </P>
<P>10&nbsp;har&#601;b&#275;h h&#257;&#8216;&#275;&#x1E63;&icirc;m ha&#x1E0F;&#601;l&#275;q h&#257;&#8217;&#275;&#353; h&#257;&#x1E6F;&#275;m hab&#257;&#347;&#257;r w&#601;har&#601;q<sup>a</sup>&#x1E25; hammer&#601;q&#257;&#x1E25;&acirc; w&#601;h&#257;&#8216;&#259;&#x1E63;&#257;mw&#333;&#x1E6F; y&#275;&#x1E25;&#257;r&ucirc;: </P>
<P>11&nbsp;w&#601;h<sup>a</sup>&#8216;&#259;m&icirc;&#x1E0F;eh&#257; &#8216;al-ge&#x1E25;&#257;leyh&#257; r&#275;q&acirc; l&#601;m<sup>a</sup>&#8216;an t&#275;&#x1E25;am w&#601;&#x1E25;&#257;r&acirc; n&#601;&#x1E25;u&#353;&#601;t&#257;h w&#601;nit&#601;&#x1E35;&acirc; &#x1E07;&#601;&#x1E6F;w&#333;&#x1E35;&#257;h &#x1E6D;um&#601;&#8217;&#257;&#x1E6F;&#257;h titum &#x1E25;el&#601;&#8217;&#257;&#x1E6F;&#257;h: </P>
<P>12&nbsp;t&#601;&#8217;un&icirc;m hel&#601;&#8217;&#257;&#x1E6F; w&#601;l&#333;&#8217;-&#x1E6F;&#275;&#x1E63;&#275;&#8217; mimmenn&acirc; raba&#x1E6F; &#x1E25;el&#601;&#8217;&#257;&#x1E6F;&#257;h b&#601;&#8217;&#275;&#353; &#x1E25;el&#601;&#8217;&#257;&#x1E6F;&#257;h: </P>
<P>13&nbsp;b&#601;&#x1E6D;um&#601;&#8217;&#257;&#x1E6F;&#275;&#x1E35;&#601; zimm&acirc; y<sup>a</sup>&#8216;an &#x1E6D;ihar&#601;t&icirc;&#x1E35;&#601; w&#601;l&#333;&#8217; &#x1E6D;&acirc;ar&#601;t&#601; mi&#x1E6D;&#x1E6D;um&#601;&#8217;&#257;&#x1E6F;&#275;&#x1E35;&#601; l&#333;&#8217; &#x1E6F;i&#x1E6D;&#601;h&#259;r&icirc;-&#8216;w&#333;&#x1E0F; &#8216;a&#x1E0F;-h&#259;n&icirc;&#x1E25;&icirc; &#8217;e&#x1E6F;-&#x1E25;&#259;m&#257;&#x1E6F;&icirc; b&#257;&#x1E35;&#601;: </P>
<P>14&nbsp;&#8217;&#259;n&icirc; y&#601;hw&acirc; dibar&#601;t&icirc; b&#257;&#8217;&acirc; w&#601;&#8216;&#257;&#347;&icirc;&#x1E6F;&icirc; l&#333;&#8217;-&#8217;ef&#601;r<sup>a</sup>&#8216; w&#601;l&#333;&#8217;-&#8217;&#257;&#x1E25;&ucirc;s w&#601;l&#333;&#8217; &#8217;enn&#257;&#x1E25;&#275;m ki&#x1E0F;&#601;r&#257;&#x1E35;ayi&#x1E35;&#601; w&#601;&#x1E35;<sup>a</sup>&#8216;&#259;l&icirc;lw&#333;&#x1E6F;ayi&#x1E35;&#601; &#353;&#601;f&#257;&#x1E6D;&ucirc;&#x1E35;&#601; n&#601;&#8217;um &#8217;&#259;&#x1E0F;&#333;n&#257;y y&#601;hw&#333;ih: f</P>
<P>15&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>16&nbsp;ben-&#8217;&#257;&#x1E0F;&#257;m hin&#601;n&icirc; l&#333;q&#275;&#x1E25;a mimm&#601;&#x1E35;&#257; &#8217;e&#x1E6F;-m<sup>a</sup>&#x1E25;&#601;ma&#x1E0F; &#8216;&ecirc;ney&#x1E35;&#257; b&#601;mag&#275;f&acirc; w&#601;l&#333;&#8217; &#x1E6F;is&#601;p&#333;&#x1E0F; w&#601;l&#333;&#8217; &#x1E6F;i&#x1E07;&#601;keh w&#601;lw&#333;&#8217; &#x1E6F;&#257;&#x1E07;w&#333;&#8217; dim&#601;&#8216;&#257;&#x1E6F;e&#x1E35;&#257;: </P>
<P>17&nbsp;h&#275;&#8217;&#257;n&#275;q| d&#333;m m&#275;&#x1E6F;&icirc;m &#8217;&#275;&#x1E07;el l&#333;&#8217;-&#x1E6F;<sup>a</sup>&#8216;&#259;&#347;eh f&#601;&#8217;&#275;r&#601;&#x1E35;&#257; &#x1E25;&#259;&#x1E07;w&#333;&#353; &#8216;&#257;ley&#x1E35;&#257; &ucirc;n&#601;&#8216;&#257;ley&#x1E35;&#257; t&#257;&#347;&icirc;m b&#601;ra&#x1E21;&#601;ley&#x1E35;&#257; w&#601;l&#333;&#8217; &#x1E6F;<sup>a</sup>&#8216;&#601;&#x1E6D;eh &#8216;al-&#347;&#257;f&#257;m w&#601;le&#x1E25;em &#8217;&#259;n&#257;&#353;&icirc;m l&#333;&#8217; &#x1E6F;&#333;&#8217;&#x1E35;&#275;l: </P>
<P>18&nbsp;w&#257;&#8217;&#259;&#x1E0F;ab&#275;r &#8217;el-h&#257;&#8216;&#257;m bab&#333;qer wat&#257;m&#257;&#x1E6F; &#8217;i&#353;&#601;t&icirc; b&#257;&#8216;&#257;re&#x1E07; w&#257;&#8217;<sup>a</sup>&#8216;a&#347; bab&#333;qer ka&#8217;&#259;&#353;er &#x1E63;u&ucirc;&ecirc;&#x1E6F;&icirc;: </P>
<P>19&nbsp;wayy&#333;&#8217;m&#601;r&ucirc; &#8217;&#275;lay h&#257;&#8216;&#257;m h&#259;l&#333;&#8217;-&#x1E6F;ag&icirc;&#x1E0F; l&#257;n&ucirc; m&acirc;-&#8217;&#275;lleh ll&#257;n&ucirc; k&icirc; &#8217;at&acirc; &#8216;&#333;&#347;eh: </P>
<P>20&nbsp;w&#257;&#8217;&#333;mar &#8217;&#259;l&ecirc;hem d&#601;&#x1E07;ar-y&#601;hw&acirc; h&#257;y&acirc; &#8217;&#275;lay l&#275;&#8217;m&#333;r: </P>
<P>21&nbsp;&#8217;&#277;m&#333;r| l&#601;&#x1E07;&ecirc;&#x1E6F; yi&#347;&#601;r&#257;&#8217;&#275;l k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih hin&#601;n&icirc; m&#601;&#x1E25;all&#275;l &#8217;e&#x1E6F;-miq&#601;d&#257;&#353;&icirc; g&#601;&#8217;w&#333;n &#8216;uzz&#601;&#x1E35;em m<sup>a</sup>&#x1E25;&#601;ma&#x1E0F; &#8216;&ecirc;n&ecirc;&#x1E35;em &ucirc;m<sup>a</sup>&#x1E25;&#601;mal naf&#601;&#353;&#601;&#x1E35;em &ucirc;&#x1E07;&#601;n&ecirc;&#x1E35;em &ucirc;&#x1E07;&#601;nw&#333;&#x1E6F;&ecirc;&#x1E35;em &#8217;&#259;&#353;er &#8216;&#259;za&#x1E07;&#601;tem b<sup>a</sup>&#x1E25;ere&#x1E07; yip&#333;l&ucirc;: </P>
<P>22&nbsp;w<sup>a</sup>&#8216;&#259;&#347;&icirc;&#x1E6F;em ka&#8217;&#259;&#353;er &#8216;&#257;&#347;&icirc;&#x1E6F;&icirc; &#8216;al-&#347;&#257;f&#257;m l&#333;&#8217; &#x1E6F;<sup>a</sup>&#8216;&#601;&#x1E6D;&ucirc; w&#601;le&#x1E25;em &#8217;&#259;n&#257;&#353;&icirc;m l&#333;&#8217; &#x1E6F;&#333;&#8217;&#x1E35;&#275;l&ucirc;: </P>
<P>23&nbsp;&ucirc;f&#601;&#8217;&#275;r&#275;&#x1E35;em &#8216;al-r&#257;&#8217;&#353;&ecirc;&#x1E35;em w&#601;n<sup>a</sup>&#8216;&#259;l&ecirc;&#x1E35;em b&#601;ra&#x1E21;&#601;l&ecirc;&#x1E35;em l&#333;&#8217; &#x1E6F;is&#601;p&#601;&#x1E0F;&ucirc; w&#601;l&#333;&#8217; &#x1E6F;i&#x1E07;&#601;k&ucirc; &ucirc;n&#601;maqq&#333;&#x1E6F;em b<sup>a</sup>&#8216;&#259;w&#333;n&#333;&#x1E6F;&ecirc;&#x1E35;em &ucirc;n&#601;ham&#601;tem &#8217;&icirc;&#353; &#8217;el-&#8217;&#257;&#x1E25;&icirc;w: </P>
<P>24&nbsp;w&#601;h&#257;y&acirc; y&#601;&#x1E25;ez&#601;q&#275;&#8217;l l&#257;&#x1E35;em l&#601;mw&#333;f&#275;&#x1E6F; k&#601;&#x1E35;&#333;l &#8217;&#259;&#353;er-&#8216;&#257;&#347;&acirc; t<sup>a</sup>&#8216;&#259;&#347;&ucirc; b&#601;&#x1E07;&#333;&#8217;&#257;h w&icirc;&#x1E0F;<sup>a</sup>&#8216;&#601;tem k&icirc; &#8217;&#259;n&icirc; &#8217;&#259;&#x1E0F;&#333;n&#257;y y&#601;hwih: s</P>
<P>25&nbsp;w&#601;&#8217;at&acirc; &#x1E07;en-&#8217;&#257;&#x1E0F;&#257;m h&#259;lw&#333;&#8217; b&#601;yw&#333;m q<sup>a</sup>&#x1E25;&#601;t&icirc; m&#275;hem &#8217;e&#x1E6F;-m&#257;&#8216;&ucirc;zz&#257;m m&#601;&#347;w&#333;&#347; tif&#601;&#8217;ar&#601;t&#257;m &#8217;e&#x1E6F;-m<sup>a</sup>&#x1E25;&#601;ma&#x1E0F; &#8216;&ecirc;n&ecirc;hem w&#601;&#8217;e&#x1E6F;-ma&#347;&#347;&#257;&#8217; naf&#601;&#353;&#257;m b&#601;n&ecirc;hem &ucirc;&#x1E07;&#601;nw&#333;&#x1E6F;&ecirc;hem: </P>
<P>26&nbsp;bayyw&#333;m hah&ucirc;&#8217; y&#257;&#x1E07;w&#333;&#8217; hap&#257;l&icirc;&#x1E6D; &#8217;&#275;ley&#x1E35;&#257; l&#601;ha&#353;&#601;m&#257;&#8216;&ucirc;&#x1E6F; &#8217;&#257;z&#601;n&#257;yim: </P>
<P>27&nbsp;bayyw&#333;m hah&ucirc;&#8217; yip&#257;&#x1E6F;<sup>a</sup>&#x1E25; p&icirc;&#x1E35;&#257; &#8217;e&#x1E6F;-hap&#257;l&icirc;&#x1E6D; &ucirc;&#x1E6F;&#601;&#x1E0F;ab&#275;r w&#601;l&#333;&#8217; &#x1E6F;&#275;&#8217;&#257;l&#275;m &#8216;w&#333;&#x1E0F; w&#601;h&#257;y&icirc;&#x1E6F;&#257; l&acirc;em l&#601;mw&#333;f&#275;&#x1E6F; w&#601;y&#257;&#x1E0F;&#601;&#8216;&ucirc; k&icirc;-&#8217;&#259;n&icirc; y&#601;hw&acirc;: s</P>
</TD>
</TABLE>
<P><HR>
<CENTER>
<A HREF="eze025">Next: Ezekiel (Yechezqel) Chapter 25</A></CENTER>
</BODY>
</HTML>
