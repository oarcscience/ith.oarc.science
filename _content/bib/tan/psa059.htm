<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 59</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa059.htm">Polyglot</A>&nbsp;
<A HREF="../kjv/psa059.htm">KJV</A>&nbsp;
<A HREF="../sep/psa059.htm">Sep</A>&nbsp;
<A HREF="../vul/psa059.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa058.htm">Previous</A>&nbsp;
<A HREF="psa060.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 59</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֣חַ אַל־תַּשְׁחֵת֮ לְדָוִ֪ד מִ֫כְתָּ֥ם בִּשְׁלֹ֥חַ שָׁא֑וּל וַֽיִּשְׁמְר֥וּ אֶת־הַ֝בַּ֗יִת לַהֲמִיתֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הַצִּילֵ֖נִי מֵאֹיְבַ֥י׀ אֱלֹהָ֑י מִּמִתְקוֹמְמַ֥י תְּשַׂגְּבֵֽנִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הַ֭צִּילֵנִי מִפֹּ֣עֲלֵי אָ֑וֶן וּֽמֵאַנְשֵׁ֥י דָ֝מִ֗ים הוֹשִׁיעֵֽנִי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֤י הִנֵּ֪ה אָֽרְב֡וּ לְנַפְשִׁ֗י יָג֣וּרוּ עָלַ֣י עַזִ֑ים לֹא־פִשְׁעִ֖י וְלֹא־חַטָּאתִ֣י יְהוָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בְּֽלִי־עָ֭וֹן יְרוּצ֣וּן וְיִכּוֹנָ֑נוּ ע֖וּרָה לִקְרָאתִ֣י וּרְאֵה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאַתָּ֤ה יְהוָֽה־אֱלֹהִ֥ים׀ צְבָא֡וֹת אֱלֹ֘הֵ֤י יִשְׂרָאֵ֗ל הָקִ֗יצָה לִפְקֹ֥ד כָּֽל־הַגּוֹיִ֑ם אַל־תָּחֹ֨ן כָּל־בֹּ֖גְדֵי אָ֣וֶן סֶֽלָה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יָשׁ֣וּבוּ לָ֭עֶרֶב יֶהֱמ֥וּ כַכָּ֗לֶב וִיס֥וֹבְבוּ עִֽיר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הִנֵּ֤ה׀ יַבִּ֘יע֤וּן בְּפִיהֶ֗ם חֲ֭רָבוֹת בְּשִׂפְתוֹתֵיהֶ֑ם כִּי־מִ֥י שֹׁמֵֽעַ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאַתָּ֣ה יְ֭הוָה תִּשְׂחַק־לָ֑מוֹ תִּ֝לְעַ֗ג לְכָל־גּוֹיִֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עֻ֭זּוֹ אֵלֶ֣יךָ אֶשְׁמֹ֑רָה כִּֽי־אֱ֝לֹהִ֗ים מִשְׂגַּבִּֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אֱלֹהֵ֣י <font color="brown">חסדו</font> <font color="blue">חַסְדִּ֣י</font> יְקַדְּמֵ֑נִי אֱ֝לֹהִ֗ים יַרְאֵ֥נִי בְשֹׁרְרָֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אַל־תַּהַרְגֵ֤ם׀ פֶּֽן־יִשְׁכְּח֬וּ עַמִּ֗י הֲנִיעֵ֣מוֹ בְ֭חֵילְךָ וְהוֹרִידֵ֑מוֹ מָֽגִנֵּ֣נוּ אֲדֹנָֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;חַטַּאת־פִּ֗ימוֹ דְּֽבַר־שְׂפָ֫תֵ֥ימוֹ וְיִלָּכְד֥וּ בִגְאוֹנָ֑ם וּמֵאָלָ֖ה וּמִכַּ֣חַשׁ יְסַפֵּֽרוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כַּלֵּ֥ה בְחֵמָה֮ כַּלֵּ֪ה וְֽאֵ֫ינֵ֥מוֹ וְֽיֵדְע֗וּ כִּֽי־אֱ֭לֹהִים מֹשֵׁ֣ל בְּיַעֲקֹ֑ב לְאַפְסֵ֖י הָאָ֣רֶץ סֶֽלָה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְיָשׁ֣וּבוּ לָ֭עֶרֶב יֶהֱמ֥וּ כַכָּ֗לֶב וִיס֥וֹבְבוּ עִֽיר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הֵ֭מָּה <font color="brown">ינועון</font> <font color="blue">יְנִיע֣וּן</font> לֶאֱכֹ֑ל אִם־לֹ֥א יִ֝שְׂבְּע֗וּ וַיָּלִֽינוּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַאֲנִ֤י׀ אָשִׁ֣יר עֻזֶּךָ֮ וַאֲרַנֵּ֥ן לַבֹּ֗קֶר חַ֫סְדֶּ֥ךָ כִּֽי־הָיִ֣יתָ מִשְׂגָּ֣ב לִ֑י וּ֝מָנ֗וֹס בְּי֣וֹם צַר־לִֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;עֻ֭זִּי אֵלֶ֣יךָ אֲזַמֵּ֑רָה כִּֽי־אֱלֹהִ֥ים מִ֝שְׂגַּבִּ֗י אֱלֹהֵ֥י חַסְדִּֽי׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a &#8217;al-ta&#353;&#601;&#x1E25;&#275;&#x1E6F; l&#601;&#x1E0F;&#257;wi&#x1E0F; mi&#x1E35;&#601;t&#257;m bi&#353;&#601;l&#333;&#x1E25;a &#353;&#257;&#8217;&ucirc;l wayyi&#353;&#601;m&#601;r&ucirc; &#8217;e&#x1E6F;-habayi&#x1E6F; lah&#259;m&icirc;&#x1E6F;w&#333;: </P>
<P>2&nbsp;ha&#x1E63;&#x1E63;&icirc;l&#275;n&icirc; m&#275;&#8217;&#333;y&#601;&#x1E07;ay| &#8217;&#277;l&#333;h&#257;y mmimi&#x1E6F;&#601;qw&#333;m&#601;may t&#601;&#347;ag&#601;&#x1E07;&#275;n&icirc;: </P>
<P>3&nbsp;ha&#x1E63;&#x1E63;&icirc;l&#275;n&icirc; mip&#333;&#8216;&#259;l&ecirc; &#8217;&#257;wen &ucirc;m&#275;&#8217;an&#601;&#353;&ecirc; &#x1E0F;&#257;m&icirc;m hw&#333;&#353;&icirc;&#8216;&#275;n&icirc;: </P>
<P>4&nbsp;k&icirc; hinn&#275;h &#8217;&#257;r&#601;&#x1E07;&ucirc; l&#601;naf&#601;&#353;&icirc; y&#257;&#x1E21;&ucirc;r&ucirc; &#8216;&#257;lay &#8216;az&icirc;m l&#333;&#8217;-fi&#353;&#601;&#8216;&icirc; w&#601;l&#333;&#8217;-&#x1E25;a&#x1E6D;&#x1E6D;&#257;&#8217;&#x1E6F;&icirc; y&#601;hw&acirc;: </P>
<P>5&nbsp;b&#601;l&icirc;-&#8216;&#257;w&#333;n y&#601;r&ucirc;&#x1E63;&ucirc;n w&#601;yikw&#333;n&#257;n&ucirc; &#8216;&ucirc;r&acirc; liq&#601;r&#257;&#8217;&#x1E6F;&icirc; &ucirc;r&#601;&#8217;&#275;h: </P>
<P>6&nbsp;w&#601;&#8217;at&acirc; y&#601;hw&acirc;-&#8217;&#277;l&#333;h&icirc;m| &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc; yi&#347;&#601;r&#257;&#8217;&#275;l h&#257;q&icirc;&#x1E63;&acirc; lif&#601;q&#333;&#x1E0F; k&#257;l-hagw&#333;yim &#8217;al-t&#257;&#x1E25;&#333;n k&#257;l-b&#333;&#x1E21;&#601;&#x1E0F;&ecirc; &#8217;&#257;wen sel&acirc;: </P>
<P>7&nbsp;y&#257;&#353;&ucirc;&#x1E07;&ucirc; l&#257;&#8216;ere&#x1E07; yeh&#277;m&ucirc; &#x1E35;ak&#257;le&#x1E07; w&icirc;sw&#333;&#x1E07;&#601;&#x1E07;&ucirc; &#8216;&icirc;r: </P>
<P>8&nbsp;hinn&#275;h| yab&icirc;&#8216;&ucirc;n b&#601;f&icirc;hem &#x1E25;&#259;r&#257;&#x1E07;w&#333;&#x1E6F; b&#601;&#347;if&#601;&#x1E6F;w&#333;&#x1E6F;&ecirc;hem k&icirc;-m&icirc; &#353;&#333;m&#275;&#8216;a: </P>
<P>9&nbsp;w&#601;&#8217;at&acirc; y&#601;hw&acirc; ti&#347;&#601;&#x1E25;aq-l&#257;mw&#333; til&#601;&#8216;a&#x1E21; l&#601;&#x1E35;&#257;l-gw&#333;yim: </P>
<P>10&nbsp;&#8216;uzzw&#333; &#8217;&#275;ley&#x1E35;&#257; &#8217;e&#353;&#601;m&#333;r&acirc; k&icirc;-&#8217;&#277;l&#333;h&icirc;m mi&#347;&#601;gab&icirc;: </P>
<P>11&nbsp;&#8217;&#277;l&#333;h&ecirc; <font color="brown">&#x1E25;as&#601;dw&#333;</font> <font color="blue">&#x1E25;as&#601;d&icirc;</font> y&#601;qad&#601;m&#275;n&icirc; &#8217;&#277;l&#333;h&icirc;m yar&#601;&#8217;&#275;n&icirc; &#x1E07;&#601;&#353;&#333;r&#601;r&#257;y: </P>
<P>12&nbsp;&#8217;al-tahar&#601;&#x1E21;&#275;m| pen-yi&#353;&#601;k&#601;&#x1E25;&ucirc; &#8216;amm&icirc; h&#259;n&icirc;&#8216;&#275;mw&#333; &#x1E07;&#601;&#x1E25;&ecirc;l&#601;&#x1E35;&#257; w&#601;hw&#333;r&icirc;&#x1E0F;&#275;mw&#333; m&#257;&#x1E21;inn&#275;n&ucirc; &#8217;&#259;&#x1E0F;&#333;n&#257;y: </P>
<P>13&nbsp;&#x1E25;a&#x1E6D;&#x1E6D;a&#8217;&#x1E6F;-p&icirc;mw&#333; d&#601;&#x1E07;ar-&#347;&#601;f&#257;&#x1E6F;&ecirc;mw&#333; w&#601;yill&#257;&#x1E35;&#601;&#x1E0F;&ucirc; &#x1E07;i&#x1E21;&#601;&#8217;w&#333;n&#257;m &ucirc;m&#275;&#8217;&#257;l&acirc; &ucirc;mik<sup>a</sup>&#x1E25;a&#353; y&#601;sap&#275;r&ucirc;: </P>
<P>14&nbsp;kall&#275;h &#x1E07;&#601;&#x1E25;&#275;m&acirc; kall&#275;h w&#601;&#8217;&ecirc;n&#275;mw&#333; w&#601;y&#275;&#x1E0F;&#601;&#8216;&ucirc; k&icirc;-&#8217;&#277;l&#333;h&icirc;m m&#333;&#353;&#275;l b&#601;y<sup>a</sup>&#8216;&#259;q&#333;&#x1E07; l&#601;&#8217;af&#601;s&ecirc; h&#257;&#8217;&#257;re&#x1E63; sel&acirc;: </P>
<P>15&nbsp;w&#601;y&#257;&#353;&ucirc;&#x1E07;&ucirc; l&#257;&#8216;ere&#x1E07; yeh&#277;m&ucirc; &#x1E35;ak&#257;le&#x1E07; w&icirc;sw&#333;&#x1E07;&#601;&#x1E07;&ucirc; &#8216;&icirc;r: </P>
<P>16&nbsp;h&#275;mm&acirc; <font color="brown">y&#601;n&ucirc;&#8216;&ucirc;n</font> <font color="blue">y&#601;n&icirc;&#8216;&ucirc;n</font> le&#8217;&#277;&#x1E35;&#333;l &#8217;im-l&#333;&#8217; yi&#347;&#601;b&#601;&#8216;&ucirc; wayy&#257;l&icirc;n&ucirc;: </P>
<P>17&nbsp;wa&#8217;&#259;n&icirc;| &#8217;&#257;&#353;&icirc;r &#8216;uzze&#x1E35;&#257; wa&#8217;&#259;rann&#275;n lab&#333;qer &#x1E25;as&#601;de&#x1E35;&#257; k&icirc;-h&#257;y&icirc;&#x1E6F;&#257; mi&#347;&#601;g&#257;&#x1E07; l&icirc; &ucirc;m&#257;nw&#333;s b&#601;yw&#333;m &#x1E63;ar-l&icirc;: </P>
<P>18&nbsp;&#8216;uzz&icirc; &#8217;&#275;ley&#x1E35;&#257; &#8217;&#259;zamm&#275;r&acirc; k&icirc;-&#8217;&#277;l&#333;h&icirc;m mi&#347;&#601;gab&icirc; &#8217;&#277;l&#333;h&ecirc; &#x1E25;as&#601;d&icirc;: </P>
</TD>
</TABLE>
<P><HR>
<CENTER>
<A HREF="psa060.htm">Next: Psalms (Tehilim) Chapter 60</A></CENTER>
</BODY>
</HTML>
