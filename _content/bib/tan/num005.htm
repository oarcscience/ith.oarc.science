<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num005">Polyglot</A>&nbsp;
<A HREF="../kjv/num005">KJV</A>&nbsp;
<A HREF="../sep/num005">Sep</A>&nbsp;
<A HREF="../vul/num005">Vul</A>&nbsp;

<BR>
<BR><A HREF="num">Numbers (Bemidbar) Index</A><BR>
&nbsp;
<A HREF="num004">Previous</A>&nbsp;
<A HREF="num006">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 5</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;צַ֚ו אֶת־בְּנֵ֣י יִשְׂרָאֵ֔ל וִֽישַׁלְּחוּ֙ מִן־הַֽמַּחֲנֶ֔ה כָּל־צָר֖וּעַ וְכָל־זָ֑ב וְכֹ֖ל טָמֵ֥א לָנָֽפֶשׁ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;מִזָּכָ֤ר עַד־נְקֵבָה֙ תְּשַׁלֵּ֔חוּ אֶל־מִח֥וּץ לַֽמַּחֲנֶ֖ה תְּשַׁלְּח֑וּם וְלֹ֤א יְטַמְּאוּ֙ אֶת־מַ֣חֲנֵיהֶ֔ם אֲשֶׁ֥ר אֲנִ֖י שֹׁכֵ֥ן בְּתוֹכָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּֽעֲשׂוּ־כֵן֙ בְּנֵ֣י יִשְׂרָאֵ֔ל וַיְשַׁלְּח֣וּ אוֹתָ֔ם אֶל־מִח֖וּץ לַֽמַּחֲנֶ֑ה כַּאֲשֶׁ֨ר דִּבֶּ֤ר יְהוָה֙ אֶל־מֹשֶׁ֔ה כֵּ֥ן עָשׂ֖וּ בְּנֵ֥י יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;דַּבֵּר֮ אֶל־בְּנֵ֣י יִשְׂרָאֵל֒ אִ֣ישׁ אֽוֹ־אִשָּׁ֗ה כִּ֤י יַעֲשׂוּ֙ מִכָּל־חַטֹּ֣את הָֽאָדָ֔ם לִמְעֹ֥ל מַ֖עַל בַּיהוָ֑ה וְאָֽשְׁמָ֖ה הַנֶּ֥פֶשׁ הַהִֽוא׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהִתְוַדּ֗וּ אֶֽת־חַטָּאתָם֮ אֲשֶׁ֣ר עָשׂוּ֒ וְהֵשִׁ֤יב אֶת־אֲשָׁמוֹ֙ בְּרֹאשׁ֔וֹ וַחֲמִישִׁת֖וֹ יֹסֵ֣ף עָלָ֑יו וְנָתַ֕ן לַאֲשֶׁ֖ר אָשַׁ֥ם לֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאִם־אֵ֨ין לָאִ֜ישׁ גֹּאֵ֗ל לְהָשִׁ֤יב הָאָשָׁם֙ אֵלָ֔יו הָאָשָׁ֛ם הַמּוּשָׁ֥ב לַיהוָ֖ה לַכֹּהֵ֑ן מִלְּבַ֗ד אֵ֚יל הַכִּפֻּרִ֔ים אֲשֶׁ֥ר יְכַפֶּר־בּ֖וֹ עָלָֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְכָל־תְּרוּמָ֞ה לְכָל־קָדְשֵׁ֧י בְנֵי־יִשְׂרָאֵ֛ל אֲשֶׁר־יַקְרִ֥יבוּ לַכֹּהֵ֖ן ל֥וֹ יִהְיֶֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאִ֥ישׁ אֶת־קֳדָשָׁ֖יו ל֣וֹ יִהְי֑וּ אִ֛ישׁ אֲשֶׁר־יִתֵּ֥ן לַכֹּהֵ֖ן ל֥וֹ יִהְיֶֽה׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אִ֥ישׁ אִישׁ֙ כִּֽי־תִשְׂטֶ֣ה אִשְׁתּ֔וֹ וּמָעֲלָ֥ה ב֖וֹ מָֽעַל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְשָׁכַ֨ב אִ֣ישׁ אֹתָהּ֮ שִׁכְבַת־זֶרַע֒ וְנֶעְלַם֙ מֵעֵינֵ֣י אִישָׁ֔הּ וְנִסְתְּרָ֖ה וְהִ֣יא נִטְמָ֑אָה וְעֵד֙ אֵ֣ין בָּ֔הּ וְהִ֖וא לֹ֥א נִתְפָּֽשָׂה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְעָבַ֨ר עָלָ֧יו רֽוּחַ־קִנְאָ֛ה וְקִנֵּ֥א אֶת־אִשְׁתּ֖וֹ וְהִ֣וא נִטְמָ֑אָה אוֹ־עָבַ֨ר עָלָ֤יו רֽוּחַ־קִנְאָה֙ וְקִנֵּ֣א אֶת־אִשְׁתּ֔וֹ וְהִ֖יא לֹ֥א נִטְמָֽאָה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְהֵבִ֨יא הָאִ֣ישׁ אֶת־אִשְׁתּוֹ֮ אֶל־הַכֹּהֵן֒ וְהֵבִ֤יא אֶת־קָרְבָּנָהּ֙ עָלֶ֔יהָ עֲשִׂירִ֥ת הָאֵיפָ֖ה קֶ֣מַח שְׂעֹרִ֑ים לֹֽא־יִצֹ֨ק עָלָ֜יו שֶׁ֗מֶן וְלֹֽא־יִתֵּ֤ן עָלָיו֙ לְבֹנָ֔ה כִּֽי־מִנְחַ֤ת קְנָאֹת֙ ה֔וּא מִנְחַ֥ת זִכָּר֖וֹן מַזְכֶּ֥רֶת עָוֹֽן׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהִקְרִ֥יב אֹתָ֖הּ הַכֹּהֵ֑ן וְהֶֽעֱמִדָ֖הּ לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְלָקַ֧ח הַכֹּהֵ֛ן מַ֥יִם קְדֹשִׁ֖ים בִּכְלִי־חָ֑רֶשׂ וּמִן־הֶֽעָפָ֗ר אֲשֶׁ֤ר יִהְיֶה֙ בְּקַרְקַ֣ע הַמִּשְׁכָּ֔ן יִקַּ֥ח הַכֹּהֵ֖ן וְנָתַ֥ן אֶל־הַמָּֽיִם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהֶעֱמִ֨יד הַכֹּהֵ֥ן אֶֽת־הָאִשָּׁה֮ לִפְנֵ֣י יְהוָה֒ וּפָרַע֙ אֶת־רֹ֣אשׁ הָֽאִשָּׁ֔ה וְנָתַ֣ן עַל־כַּפֶּ֗יהָ אֵ֚ת מִנְחַ֣ת הַזִּכָּר֔וֹן מִנְחַ֥ת קְנָאֹ֖ת הִ֑וא וּבְיַ֤ד הַכֹּהֵן֙ יִהְי֔וּ מֵ֥י הַמָּרִ֖ים הַמְאָֽרֲרִֽים׃<font color="red"><sup>3</font></sup> </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְהִשְׁבִּ֨יעַ אֹתָ֜הּ הַכֹּהֵ֗ן וְאָמַ֤ר אֶל־הָֽאִשָּׁה֙ אִם־לֹ֨א שָׁכַ֥ב אִישׁ֙ אֹתָ֔ךְ וְאִם־לֹ֥א שָׂטִ֛ית טֻמְאָ֖ה תַּ֣חַת אִישֵׁ֑ךְ הִנָּקִ֕י מִמֵּ֛י הַמָּרִ֥ים הַֽמְאָרֲרִ֖ים הָאֵֽלֶּה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאַ֗תְּ כִּ֥י שָׂטִ֛ית תַּ֥חַת אִישֵׁ֖ךְ וְכִ֣י נִטְמֵ֑את וַיִּתֵּ֨ן אִ֥ישׁ בָּךְ֙ אֶת־שְׁכָבְתּ֔וֹ מִֽבַּלְעֲדֵ֖י אִישֵֽׁךְ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהִשְׁבִּ֨יעַ הַכֹּהֵ֥ן אֶֽת־הָֽאִשָּׁה֮ בִּשְׁבֻעַ֣ת הָאָלָה֒ וְאָמַ֤ר הַכֹּהֵן֙ לָֽאִשָּׁ֔ה יִתֵּ֨ן יְהוָ֥ה אוֹתָ֛ךְ לְאָלָ֥ה וְלִשְׁבֻעָ֖ה בְּת֣וֹךְ עַמֵּ֑ךְ בְּתֵ֨ת יְהוָ֤ה אֶת־יְרֵכֵךְ֙ נֹפֶ֔לֶת וְאֶת־בִּטְנֵ֖ךְ צָבָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּ֠בָאוּ הַמַּ֨יִם הַמְאָרְרִ֤ים הָאֵ֙לֶּה֙ בְּֽמֵעַ֔יִךְ לַצְבּ֥וֹת בֶּ֖טֶן וְלַנְפִּ֣ל יָרֵ֑ךְ וְאָמְרָ֥ה הָאִשָּׁ֖ה אָמֵ֥ן׀ אָמֵֽן׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְ֠כָתַב אֶת־הָאָלֹ֥ת הָאֵ֛לֶּה הַכֹּהֵ֖ן בַּסֵּ֑פֶר וּמָחָ֖ה אֶל־מֵ֥י הַמָּרִֽים׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְהִשְׁקָה֙ אֶת־הָ֣אִשָּׁ֔ה אֶת־מֵ֥י הַמָּרִ֖ים הַמְאָֽרֲרִ֑ים וּבָ֥אוּ בָ֛הּ הַמַּ֥יִם הַֽמְאָרֲרִ֖ים לְמָרִֽים׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְלָקַ֤ח הַכֹּהֵן֙ מִיַּ֣ד הָֽאִשָּׁ֔ה אֵ֖ת מִנְחַ֣ת הַקְּנָאֹ֑ת וְהֵנִ֤יף אֶת־הַמִּנְחָה֙ לִפְנֵ֣י יְהוָ֔ה וְהִקְרִ֥יב אֹתָ֖הּ אֶל־הַמִּזְבֵּֽחַ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְקָמַ֨ץ הַכֹּהֵ֤ן מִן־הַמִּנְחָה֙ אֶת־אַזְכָּ֣רָתָ֔הּ וְהִקְטִ֖יר הַמִּזְבֵּ֑חָה וְאַחַ֛ר יַשְׁקֶ֥ה אֶת־הָאִשָּׁ֖ה אֶת־הַמָּֽיִם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְהִשְׁקָ֣הּ אֶת־הַמַּ֗יִם וְהָיְתָ֣ה אִֽם־נִטְמְאָה֮ וַתִּמְעֹ֣ל מַ֣עַל בְּאִישָׁהּ֒ וּבָ֨אוּ בָ֜הּ הַמַּ֤יִם הַמְאָֽרֲרִים֙ לְמָרִ֔ים וְצָבְתָ֣ה בִטְנָ֔הּ וְנָפְלָ֖ה יְרֵכָ֑הּ וְהָיְתָ֧ה הָאִשָּׁ֛ה לְאָלָ֖ה בְּקֶ֥רֶב עַמָּֽהּ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְאִם־לֹ֤א נִטְמְאָה֙ הָֽאִשָּׁ֔ה וּטְהֹרָ֖ה הִ֑וא וְנִקְּתָ֖ה וְנִזְרְעָ֥ה זָֽרַע׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;זֹ֥את תּוֹרַ֖ת הַקְּנָאֹ֑ת אֲשֶׁ֨ר תִּשְׂטֶ֥ה אִשָּׁ֛ה תַּ֥חַת אִישָׁ֖הּ וְנִטְמָֽאָה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;א֣וֹ אִ֗ישׁ אֲשֶׁ֨ר תַּעֲבֹ֥ר עָלָ֛יו ר֥וּחַ קִנְאָ֖ה וְקִנֵּ֣א אֶת־אִשְׁתּ֑וֹ וְהֶעֱמִ֤יד אֶת־הָֽאִשָּׁה֙ לִפְנֵ֣י יְהוָ֔ה וְעָ֤שָׂה לָהּ֙ הַכֹּהֵ֔ן אֵ֥ת כָּל־הַתּוֹרָ֖ה הַזֹּֽאת׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְנִקָּ֥ה הָאִ֖ישׁ מֵעָוֹ֑ן וְהָאִשָּׁ֣ה הַהִ֔וא תִּשָּׂ֖א אֶת־עֲוֹנָֽהּ׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;&#x1E63;aw &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l w&icirc;&#353;all&#601;&#x1E25;&ucirc; min-hamm<sup>a</sup>&#x1E25;&#259;neh k&#257;l-&#x1E63;&#257;r&ucirc;&#8216;a w&#601;&#x1E35;&#257;l-z&#257;&#x1E07; w&#601;&#x1E35;&#333;l &#x1E6D;&#257;m&#275;&#8217; l&#257;n&#257;fe&#353;: </P>
<P>3&nbsp;mizz&#257;&#x1E35;&#257;r &#8216;a&#x1E0F;-n&#601;q&#275;&#x1E07;&acirc; t&#601;&#353;all&#275;&#x1E25;&ucirc; &#8217;el-mi&#x1E25;&ucirc;&#x1E63; lamm<sup>a</sup>&#x1E25;&#259;neh t&#601;&#353;all&#601;&#x1E25;&ucirc;m w&#601;l&#333;&#8217; y&#601;&#x1E6D;amm&#601;&#8217;&ucirc; &#8217;e&#x1E6F;-m<sup>a</sup>&#x1E25;&#259;n&ecirc;hem &#8217;&#259;&#353;er &#8217;&#259;n&icirc; &#353;&#333;&#x1E35;&#275;n b&#601;&#x1E6F;w&#333;&#x1E35;&#257;m: </P>
<P>4&nbsp;wayy<sup>a</sup>&#8216;&#259;&#347;&ucirc;-&#x1E35;&#275;n b&#601;n&ecirc; yi&#347;&#601;r&#257;&#8217;&#275;l way&#601;&#353;all&#601;&#x1E25;&ucirc; &#8217;w&#333;&#x1E6F;&#257;m &#8217;el-mi&#x1E25;&ucirc;&#x1E63; lamm<sup>a</sup>&#x1E25;&#259;neh ka&#8217;&#259;&#353;er diber y&#601;hw&acirc; &#8217;el-m&#333;&#353;eh k&#275;n &#8216;&#257;&#347;&ucirc; b&#601;n&ecirc; yi&#347;&#601;r&#257;&#8217;&#275;l: f</P>
<P>5&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>6&nbsp;dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l &#8217;&icirc;&#353; &#8217;w&#333;-&#8217;i&#353;&#353;&acirc; k&icirc; y<sup>a</sup>&#8216;&#259;&#347;&ucirc; mik&#257;l-&#x1E25;a&#x1E6D;&#x1E6D;&#333;&#8217;&#x1E6F; h&#257;&#8217;&#257;&#x1E0F;&#257;m lim&#601;&#8216;&#333;l m<sup>a</sup>&#8216;al bayhw&acirc; w&#601;&#8217;&#257;&#353;&#601;m&acirc; hannefe&#353; hahiw&#8217;: </P>
<P>7&nbsp;w&#601;hi&#x1E6F;&#601;wad&ucirc; &#8217;e&#x1E6F;-&#x1E25;a&#x1E6D;&#x1E6D;&#257;&#8217;&#x1E6F;&#257;m &#8217;&#259;&#353;er &#8216;&#257;&#347;&ucirc; w&#601;h&#275;&#353;&icirc;&#x1E07; &#8217;e&#x1E6F;-&#8217;&#259;&#353;&#257;mw&#333; b&#601;r&#333;&#8217;&#353;w&#333; w<sup>a</sup>&#x1E25;&#259;m&icirc;&#353;i&#x1E6F;w&#333; y&#333;s&#275;f &#8216;&#257;l&#257;yw w&#601;n&#257;&#x1E6F;an la&#8217;&#259;&#353;er &#8217;&#257;&#353;am lw&#333;: </P>
<P>8&nbsp;w&#601;&#8217;im-&#8217;&ecirc;n l&#257;&#8217;&icirc;&#353; g&#333;&#8217;&#275;l l&#601;h&#257;&#353;&icirc;&#x1E07; h&#257;&#8217;&#257;&#353;&#257;m &#8217;&#275;l&#257;yw h&#257;&#8217;&#257;&#353;&#257;m hamm&ucirc;&#353;&#257;&#x1E07; layhw&acirc; lak&#333;h&#275;n mill&#601;&#x1E07;a&#x1E0F; &#8217;&ecirc;l hakipur&icirc;m &#8217;&#259;&#353;er y&#601;&#x1E35;aper-bw&#333; &#8216;&#257;l&#257;yw: </P>
<P>9&nbsp;w&#601;&#x1E35;&#257;l-t&#601;r&ucirc;m&acirc; l&#601;&#x1E35;&#257;l-q&#257;&#x1E0F;&#601;&#353;&ecirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;&#259;&#353;er-yaq&#601;r&icirc;&#x1E07;&ucirc; lak&#333;h&#275;n lw&#333; yih&#601;yeh: </P>
<P>10&nbsp;w&#601;&#8217;&icirc;&#353; &#8217;e&#x1E6F;-q&#335;&#x1E0F;&#257;&#353;&#257;yw lw&#333; yih&#601;y&ucirc; &#8217;&icirc;&#353; &#8217;&#259;&#353;er-yit&#275;n lak&#333;h&#275;n lw&#333; yih&#601;yeh: f</P>
<P>11&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>12&nbsp;dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; &#8217;&#259;l&#275;hem &#8217;&icirc;&#353; &#8217;&icirc;&#353; k&icirc;-&#x1E6F;i&#347;&#601;&#x1E6D;eh &#8217;i&#353;&#601;tw&#333; &ucirc;m&#257;&#8216;&#259;l&acirc; &#x1E07;w&#333; m&#257;&#8216;al: </P>
<P>13&nbsp;w&#601;&#353;&#257;&#x1E35;a&#x1E07; &#8217;&icirc;&#353; &#8217;&#333;&#x1E6F;&#257;h &#353;i&#x1E35;&#601;&#x1E07;a&#x1E6F;-zer<sup>a</sup>&#8216; w&#601;ne&#8216;&#601;lam m&#275;&#8216;&ecirc;n&ecirc; &#8217;&icirc;&#353;&#257;h w&#601;nis&#601;t&#601;r&acirc; w&#601;h&icirc;&#8217; ni&#x1E6D;&#601;m&#257;&#8217;&acirc; w&#601;&#8216;&#275;&#x1E0F; &#8217;&ecirc;n b&#257;h w&#601;hiw&#8217; l&#333;&#8217; ni&#x1E6F;&#601;p&#257;&#347;&acirc;: </P>
<P>14&nbsp;w&#601;&#8216;&#257;&#x1E07;ar &#8216;&#257;l&#257;yw r&ucirc;&#x1E25;a-qin&#601;&#8217;&acirc; w&#601;qinn&#275;&#8217; &#8217;e&#x1E6F;-&#8217;i&#353;&#601;tw&#333; w&#601;hiw&#8217; ni&#x1E6D;&#601;m&#257;&#8217;&acirc; &#8217;w&#333;-&#8216;&#257;&#x1E07;ar &#8216;&#257;l&#257;yw r&ucirc;&#x1E25;a-qin&#601;&#8217;&acirc; w&#601;qinn&#275;&#8217; &#8217;e&#x1E6F;-&#8217;i&#353;&#601;tw&#333; w&#601;h&icirc;&#8217; l&#333;&#8217; ni&#x1E6D;&#601;m&#257;&#8217;&acirc;: </P>
<P>15&nbsp;w&#601;h&#275;&#x1E07;&icirc;&#8217; h&#257;&#8217;&icirc;&#353; &#8217;e&#x1E6F;-&#8217;i&#353;&#601;tw&#333; &#8217;el-hak&#333;h&#275;n w&#601;h&#275;&#x1E07;&icirc;&#8217; &#8217;e&#x1E6F;-q&#257;r&#601;b&#257;n&#257;h &#8216;&#257;leyh&#257; &#8216;&#259;&#347;&icirc;ri&#x1E6F; h&#257;&#8217;&ecirc;f&acirc; qem<sup>a</sup>&#x1E25; &#347;&#601;&#8216;&#333;r&icirc;m l&#333;&#8217;-yi&#x1E63;&#333;q &#8216;&#257;l&#257;yw &#353;emen w&#601;l&#333;&#8217;-yit&#275;n &#8216;&#257;l&#257;yw l&#601;&#x1E07;&#333;n&acirc; k&icirc;-min&#601;&#x1E25;a&#x1E6F; q&#601;n&#257;&#8217;&#333;&#x1E6F; h&ucirc;&#8217; min&#601;&#x1E25;a&#x1E6F; zik&#257;rw&#333;n maz&#601;kere&#x1E6F; &#8216;&#257;w&#333;n: </P>
<P>16&nbsp;w&#601;hiq&#601;r&icirc;&#x1E07; &#8217;&#333;&#x1E6F;&#257;h hak&#333;h&#275;n w&#601;he&#8216;&#277;mi&#x1E0F;&#257;h lif&#601;n&ecirc; y&#601;hw&acirc;: </P>
<P>17&nbsp;w&#601;l&#257;q<sup>a</sup>&#x1E25; hak&#333;h&#275;n mayim q&#601;&#x1E0F;&#333;&#353;&icirc;m bi&#x1E35;&#601;l&icirc;-&#x1E25;&#257;re&#347; &ucirc;min-he&#8216;&#257;f&#257;r &#8217;&#259;&#353;er yih&#601;yeh b&#601;qar&#601;q<sup>a</sup>&#8216; hammi&#353;&#601;k&#257;n yiqq<sup>a</sup>&#x1E25; hak&#333;h&#275;n w&#601;n&#257;&#x1E6F;an &#8217;el-hamm&#257;yim: </P>
<P>18&nbsp;w&#601;he&#8216;&#277;m&icirc;&#x1E0F; hak&#333;h&#275;n &#8217;e&#x1E6F;-h&#257;&#8217;i&#353;&#353;&acirc; lif&#601;n&ecirc; y&#601;hw&acirc; &ucirc;f&#257;r<sup>a</sup>&#8216; &#8217;e&#x1E6F;-r&#333;&#8217;&#353; h&#257;&#8217;i&#353;&#353;&acirc; w&#601;n&#257;&#x1E6F;an &#8216;al-kapeyh&#257; &#8217;&#275;&#x1E6F; min&#601;&#x1E25;a&#x1E6F; hazzik&#257;rw&#333;n min&#601;&#x1E25;a&#x1E6F; q&#601;n&#257;&#8217;&#333;&#x1E6F; hiw&#8217; &ucirc;&#x1E07;&#601;ya&#x1E0F; hak&#333;h&#275;n yih&#601;y&ucirc; m&ecirc; hamm&#257;r&icirc;m ham&#601;&#8217;&#257;r&#259;r&icirc;m:<font color="red"><sup>3</font></sup> </P>
<P>19&nbsp;w&#601;hi&#353;&#601;b&icirc;&#8216;a &#8217;&#333;&#x1E6F;&#257;h hak&#333;h&#275;n w&#601;&#8217;&#257;mar &#8217;el-h&#257;&#8217;i&#353;&#353;&acirc; &#8217;im-l&#333;&#8217; &#353;&#257;&#x1E35;a&#x1E07; &#8217;&icirc;&#353; &#8217;&#333;&#x1E6F;&#257;&#x1E35;&#601; w&#601;&#8217;im-l&#333;&#8217; &#347;&#257;&#x1E6D;&icirc;&#x1E6F; &#x1E6D;um&#601;&#8217;&acirc; t<sup>a</sup>&#x1E25;a&#x1E6F; &#8217;&icirc;&#353;&#275;&#x1E35;&#601; hinn&#257;q&icirc; mimm&ecirc; hamm&#257;r&icirc;m ham&#601;&#8217;&#257;r&#259;r&icirc;m h&#257;&#8217;&#275;lleh: </P>
<P>20&nbsp;w&#601;&#8217;at&#601; k&icirc; &#347;&#257;&#x1E6D;&icirc;&#x1E6F; t<sup>a</sup>&#x1E25;a&#x1E6F; &#8217;&icirc;&#353;&#275;&#x1E35;&#601; w&#601;&#x1E35;&icirc; ni&#x1E6D;&#601;m&#275;&#8217;&#x1E6F; wayyit&#275;n &#8217;&icirc;&#353; b&#257;&#x1E35;&#601; &#8217;e&#x1E6F;-&#353;&#601;&#x1E35;&#257;&#x1E07;&#601;tw&#333; mibal&#601;&#8216;&#259;&#x1E0F;&ecirc; &#8217;&icirc;&#353;&#275;&#x1E35;&#601;: </P>
<P>21&nbsp;w&#601;hi&#353;&#601;b&icirc;&#8216;a hak&#333;h&#275;n &#8217;e&#x1E6F;-h&#257;&#8217;i&#353;&#353;&acirc; bi&#353;&#601;&#x1E07;u&#8216;a&#x1E6F; h&#257;&#8217;&#257;l&acirc; w&#601;&#8217;&#257;mar hak&#333;h&#275;n l&#257;&#8217;i&#353;&#353;&acirc; yit&#275;n y&#601;hw&acirc; &#8217;w&#333;&#x1E6F;&#257;&#x1E35;&#601; l&#601;&#8217;&#257;l&acirc; w&#601;li&#353;&#601;&#x1E07;u&#8216;&acirc; b&#601;&#x1E6F;w&#333;&#x1E35;&#601; &#8216;amm&#275;&#x1E35;&#601; b&#601;&#x1E6F;&#275;&#x1E6F; y&#601;hw&acirc; &#8217;e&#x1E6F;-y&#601;r&#275;&#x1E35;&#275;&#x1E35;&#601; n&#333;fele&#x1E6F; w&#601;&#8217;e&#x1E6F;-bi&#x1E6D;&#601;n&#275;&#x1E35;&#601; &#x1E63;&#257;&#x1E07;&acirc;: </P>
<P>22&nbsp;&ucirc;&#x1E07;&#257;&#8217;&ucirc; hammayim ham&#601;&#8217;&#257;r&#601;r&icirc;m h&#257;&#8217;&#275;lleh b&#601;m&#275;&#8216;ayi&#x1E35;&#601; la&#x1E63;&#601;bw&#333;&#x1E6F; be&#x1E6D;en w&#601;lan&#601;pil y&#257;r&#275;&#x1E35;&#601; w&#601;&#8217;&#257;m&#601;r&acirc; h&#257;&#8217;i&#353;&#353;&acirc; &#8217;&#257;m&#275;n| &#8217;&#257;m&#275;n: </P>
<P>23&nbsp;w&#601;&#x1E35;&#257;&#x1E6F;a&#x1E07; &#8217;e&#x1E6F;-h&#257;&#8217;&#257;l&#333;&#x1E6F; h&#257;&#8217;&#275;lleh hak&#333;h&#275;n bass&#275;fer &ucirc;m&#257;&#x1E25;&acirc; &#8217;el-m&ecirc; hamm&#257;r&icirc;m: </P>
<P>24&nbsp;w&#601;hi&#353;&#601;q&acirc; &#8217;e&#x1E6F;-h&#257;&#8217;i&#353;&#353;&acirc; &#8217;e&#x1E6F;-m&ecirc; hamm&#257;r&icirc;m ham&#601;&#8217;&#257;r&#259;r&icirc;m &ucirc;&#x1E07;&#257;&#8217;&ucirc; &#x1E07;&#257;h hammayim ham&#601;&#8217;&#257;r&#259;r&icirc;m l&#601;m&#257;r&icirc;m: </P>
<P>25&nbsp;w&#601;l&#257;q<sup>a</sup>&#x1E25; hak&#333;h&#275;n m&icirc;ya&#x1E0F; h&#257;&#8217;i&#353;&#353;&acirc; &#8217;&#275;&#x1E6F; min&#601;&#x1E25;a&#x1E6F; haqq&#601;n&#257;&#8217;&#333;&#x1E6F; w&#601;h&#275;n&icirc;f &#8217;e&#x1E6F;-hammin&#601;&#x1E25;&acirc; lif&#601;n&ecirc; y&#601;hw&acirc; w&#601;hiq&#601;r&icirc;&#x1E07; &#8217;&#333;&#x1E6F;&#257;h &#8217;el-hammiz&#601;b&#275;&#x1E25;a: </P>
<P>26&nbsp;w&#601;q&#257;ma&#x1E63; hak&#333;h&#275;n min-hammin&#601;&#x1E25;&acirc; &#8217;e&#x1E6F;-&#8217;az&#601;k&#257;r&#257;&#x1E6F;&#257;h w&#601;hiq&#601;&#x1E6D;&icirc;r hammiz&#601;b&#275;&#x1E25;&acirc; w&#601;&#8217;<sup>a</sup>&#x1E25;ar ya&#353;&#601;qeh &#8217;e&#x1E6F;-h&#257;&#8217;i&#353;&#353;&acirc; &#8217;e&#x1E6F;-hamm&#257;yim: </P>
<P>27&nbsp;w&#601;hi&#353;&#601;q&#257;h &#8217;e&#x1E6F;-hammayim w&#601;h&#257;y&#601;&#x1E6F;&acirc; &#8217;im-ni&#x1E6D;&#601;m&#601;&#8217;&acirc; watim&#601;&#8216;&#333;l m<sup>a</sup>&#8216;al b&#601;&#8217;&icirc;&#353;&#257;h &ucirc;&#x1E07;&#257;&#8217;&ucirc; &#x1E07;&#257;h hammayim ham&#601;&#8217;&#257;r&#259;r&icirc;m l&#601;m&#257;r&icirc;m w&#601;&#x1E63;&#257;&#x1E07;&#601;&#x1E6F;&acirc; &#x1E07;i&#x1E6D;&#601;n&#257;h w&#601;n&#257;f&#601;l&acirc; y&#601;r&#275;&#x1E35;&#257;h w&#601;h&#257;y&#601;&#x1E6F;&acirc; h&#257;&#8217;i&#353;&#353;&acirc; l&#601;&#8217;&#257;l&acirc; b&#601;qere&#x1E07; &#8216;amm&#257;h: </P>
<P>28&nbsp;w&#601;&#8217;im-l&#333;&#8217; ni&#x1E6D;&#601;m&#601;&#8217;&acirc; h&#257;&#8217;i&#353;&#353;&acirc; &ucirc;&#x1E6D;&#601;h&#333;r&acirc; hiw&#8217; w&#601;niqq&#601;&#x1E6F;&acirc; w&#601;niz&#601;r&#601;&#8216;&acirc; z&#257;r<sup>a</sup>&#8216;: </P>
<P>29&nbsp;z&#333;&#8217;&#x1E6F; tw&#333;ra&#x1E6F; haqq&#601;n&#257;&#8217;&#333;&#x1E6F; &#8217;&#259;&#353;er ti&#347;&#601;&#x1E6D;eh &#8217;i&#353;&#353;&acirc; t<sup>a</sup>&#x1E25;a&#x1E6F; &#8217;&icirc;&#353;&#257;h w&#601;ni&#x1E6D;&#601;m&#257;&#8217;&acirc;: </P>
<P>30&nbsp;&#8217;w&#333; &#8217;&icirc;&#353; &#8217;&#259;&#353;er t<sup>a</sup>&#8216;&#259;&#x1E07;&#333;r &#8216;&#257;l&#257;yw r&ucirc;&#x1E25;a qin&#601;&#8217;&acirc; w&#601;qinn&#275;&#8217; &#8217;e&#x1E6F;-&#8217;i&#353;&#601;tw&#333; w&#601;he&#8216;&#277;m&icirc;&#x1E0F; &#8217;e&#x1E6F;-h&#257;&#8217;i&#353;&#353;&acirc; lif&#601;n&ecirc; y&#601;hw&acirc; w&#601;&#8216;&#257;&#347;&acirc; l&#257;h hak&#333;h&#275;n &#8217;&#275;&#x1E6F; k&#257;l-hatw&#333;r&acirc; hazz&#333;&#8217;&#x1E6F;: </P>
<P>31&nbsp;w&#601;niqq&acirc; h&#257;&#8217;&icirc;&#353; m&#275;&#8216;&#257;w&#333;n w&#601;h&#257;&#8217;i&#353;&#353;&acirc; hahiw&#8217; ti&#347;&#347;&#257;&#8217; &#8217;e&#x1E6F;-&#8216;&#259;w&#333;n&#257;h: f</P>
</TD>
</TABLE>
<P><HR>
<CENTER>
<A HREF="num006">Next: Numbers (Bemidbar) Chapter 6</A></CENTER>
</BODY>
</HTML>
