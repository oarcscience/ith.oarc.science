<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 36</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa036">Polyglot</A>&nbsp;
<A HREF="../kjv/isa036">KJV</A>&nbsp;
<A HREF="../sep/isa036">Sep</A>&nbsp;
<A HREF="../vul/isa036">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa035">Previous</A>&nbsp;
<A HREF="isa037">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 36</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֡י בְּאַרְבַּע֩ עֶשְׂרֵ֨ה שָׁנָ֜ה לַמֶּ֣לֶךְ חִזְקִיָּ֗הוּ עָלָ֞ה סַנְחֵרִ֤יב מֶֽלֶךְ־אַשּׁוּר֙ עַ֣ל כָּל־עָרֵ֧י יְהוּדָ֛ה הַבְּצֻר֖וֹת וַֽיִּתְפְּשֵֽׂם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּשְׁלַ֣ח מֶֽלֶךְ־אַשּׁ֣וּר׀ אֶת־רַב־שָׁקֵ֨ה מִלָּכִ֧ישׁ יְרוּשָׁלְַ֛מָה אֶל־הַמֶּ֥לֶךְ חִזְקִיָּ֖הוּ בְּחֵ֣יל כָּבֵ֑ד וַֽיַּעֲמֹ֗ד בִּתְעָלַת֙ הַבְּרֵכָ֣ה הָעֶלְיוֹנָ֔ה בִּמְסִלַּ֖ת שְׂדֵ֥ה כוֹבֵֽס׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֵּצֵ֥א אֵלָ֛יו אֶלְיָקִ֥ים בֶּן־חִלְקִיָּ֖הוּ אֲשֶׁ֣ר עַל־הַבָּ֑יִת וְשֶׁבְנָא֙ הַסֹּפֵ֔ר וְיוֹאָ֥ח בֶּן־אָסָ֖ף הַמַּזְכִּֽיר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֤אמֶר אֲלֵיהֶם֙ רַב־שָׁקֵ֔ה אִמְרוּ־נָ֖א אֶל־חִזְקִיָּ֑הוּ כֹּֽה־אָמַ֞ר הַמֶּ֤לֶךְ הַגָּדוֹל֙ מֶ֣לֶךְ אַשּׁ֔וּר מָ֧ה הַבִּטָּח֛וֹן הַזֶּ֖ה אֲשֶׁ֥ר בָּטָֽחְתָּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אָמַ֙רְתִּי֙ אַךְ־דְּבַר־שְׂפָתַ֔יִם עֵצָ֥ה וּגְבוּרָ֖ה לַמִּלְחָמָ֑ה עַתָּה֙ עַל־מִ֣י בָטַ֔חְתָּ כִּ֥י מָרַ֖דְתָּ בִּֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הִנֵּ֣ה בָטַ֡חְתָּ עַל־מִשְׁעֶנֶת֩ הַקָּנֶ֨ה הָרָצ֤וּץ הַזֶּה֙ עַל־מִצְרַ֔יִם אֲשֶׁ֨ר יִסָּמֵ֥ךְ אִישׁ֙ עָלָ֔יו וּבָ֥א בְכַפּ֖וֹ וּנְקָבָ֑הּ כֵּ֚ן פַּרְעֹ֣ה מֶֽלֶךְ־מִצְרַ֔יִם לְכָֽל־הַבֹּטְחִ֖ים עָלָֽיו׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְכִי־תֹאמַ֣ר אֵלַ֔י אֶל־יְהוָ֥ה אֱלֹהֵ֖ינוּ בָּטָ֑חְנוּ הֲלוֹא־ה֗וּא אֲשֶׁ֨ר הֵסִ֤יר חִזְקִיָּ֙הוּ֙ אֶת־בָּמֹתָ֣יו וְאֶת־מִזְבְּחֹתָ֔יו וַיֹּ֤אמֶר לִֽיהוּדָה֙ וְלִיר֣וּשָׁלִַ֔ם לִפְנֵ֛י הַמִּזְבֵּ֥חַ הַזֶּ֖ה תִּֽשְׁתַּחֲוֽוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְעַתָּה֙ הִתְעָ֣רֶב נָ֔א אֶת־אֲדֹנִ֖י הַמֶּ֣לֶךְ אַשּׁ֑וּר וְאֶתְּנָ֤ה לְךָ֙ אַלְפַּ֣יִם סוּסִ֔ים אִם־תּוּכַ֕ל לָ֥תֶת לְךָ֖ רֹכְבִ֥ים עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאֵ֣יךְ תָּשִׁ֗יב אֵ֠ת פְּנֵ֨י פַחַ֥ת אַחַ֛ד עַבְדֵ֥י אֲדֹנִ֖י הַקְטַנִּ֑ים וַתִּבְטַ֤ח לְךָ֙ עַל־מִצְרַ֔יִם לְרֶ֖כֶב וּלְפָרָשִֽׁים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְעַתָּה֙ הֲמִבַּלְעֲדֵ֣י יְהוָ֔ה עָלִ֛יתִי עַל־הָאָ֥רֶץ הַזֹּ֖את לְהַשְׁחִיתָ֑הּ יְהוָה֙ אָמַ֣ר אֵלַ֔י עֲלֵ֛ה אֶל־הָאָ֥רֶץ הַזֹּ֖את וְהַשְׁחִיתָֽהּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֣אמֶר אֶלְיָקִים֩ וְשֶׁבְנָ֨א וְיוֹאָ֜ח אֶל־רַב־שָׁקֵ֗ה דַּבֶּר־נָ֤א אֶל־עֲבָדֶ֙יךָ֙ אֲרָמִ֔ית כִּ֥י שֹׁמְעִ֖ים אֲנָ֑חְנוּ וְאַל־תְּדַבֵּ֤ר אֵלֵ֙ינוּ֙ יְהוּדִ֔ית בְּאָזְנֵ֣י הָעָ֔ם אֲשֶׁ֖ר עַל־הַחוֹמָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֣אמֶר רַב־שָׁקֵ֗ה הַאֶ֨ל אֲדֹנֶ֤יךָ וְאֵלֶ֙יךָ֙ שְׁלָחַ֣נִי אֲדֹנִ֔י לְדַבֵּ֖ר אֶת־הַדְּבָרִ֣ים הָאֵ֑לֶּה הֲלֹ֣א עַל־הָאֲנָשִׁ֗ים הַיֹּֽשְׁבִים֙ עַל־הַ֣חוֹמָ֔ה לֶאֱכֹ֣ל אֶת־<font color="brown">חראיהם</font> <font color="blue">צוֹאָתָ֗ם</font> וְלִשְׁתּ֛וֹת אֶת־<font color="brown">שיניהם</font> <font color="blue">מֵימֵ֥י</font> <font color="blue">רַגְלֵיהֶ֖ם</font> עִמָּכֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַֽיַּעֲמֹד֙ רַב־שָׁקֵ֔ה וַיִּקְרָ֥א בְקוֹל־גָּד֖וֹל יְהוּדִ֑ית וַיֹּ֕אמֶר שִׁמְע֗וּ אֶת־דִּבְרֵ֛י הַמֶּ֥לֶךְ הַגָּד֖וֹל מֶ֥לֶךְ אַשּֽׁוּר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כֹּ֚ה אָמַ֣ר הַמֶּ֔לֶךְ אַל־יַשִּׁ֥א לָכֶ֖ם חִזְקִיָּ֑הוּ כִּ֥י לֹֽא־יוּכַ֖ל לְהַצִּ֥יל אֶתְכֶֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאַל־יַבְטַ֨ח אֶתְכֶ֤ם חִזְקִיָּ֙הוּ֙ אֶל־יְהוָ֣ה לֵאמֹ֔ר הַצֵּ֥ל יַצִּילֵ֖נוּ יְהוָ֑ה לֹ֤א תִנָּתֵן֙ הָעִ֣יר הַזֹּ֔את בְּיַ֖ד מֶ֥לֶךְ אַשּֽׁוּר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אַֽל־תִּשְׁמְע֖וּ אֶל־חִזְקִיָּ֑הוּ סכִּי֩ כֹ֨ה אָמַ֜ר הַמֶּ֣לֶךְ אַשּׁ֗וּר עֲשֽׂוּ־אִתִּ֤י בְרָכָה֙ וּצְא֣וּ אֵלַ֔י וְאִכְל֤וּ אִישׁ־גַּפְנוֹ֙ וְאִ֣ישׁ תְּאֵנָת֔וֹ וּשְׁת֖וּ אִ֥ישׁ מֵי־בוֹרֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;עַד־בֹּאִ֕י וְלָקַחְתִּ֥י אֶתְכֶ֖ם אֶל־אֶ֣רֶץ כְּאַרְצְכֶ֑ם אֶ֤רֶץ דָּגָן֙ וְתִיר֔וֹשׁ אֶ֥רֶץ לֶ֖חֶם וּכְרָמִֽים׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;פֶּן־יַסִּ֨ית אֶתְכֶ֤ם חִזְקִיָּ֙הוּ֙ לֵאמֹ֔ר יְהוָ֖ה יַצִּילֵ֑נוּ הַהִצִּ֜ילוּ אֱלֹהֵ֤י הַגּוֹיִם֙ אִ֣ישׁ אֶת־אַרְצ֔וֹ מִיַּ֖ד מֶ֥לֶךְ אַשּֽׁוּר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אַיֵּ֞ה אֱלֹהֵ֤י חֲמָת֙ וְאַרְפָּ֔ד אַיֵּ֖ה אֱלֹהֵ֣י סְפַרְוָ֑יִם וְכִֽי־הִצִּ֥ילוּ אֶת־שֹׁמְר֖וֹן מִיָּדִֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;מִ֗י בְּכָל־אֱלֹהֵ֤י הָֽאֲרָצוֹת֙ הָאֵ֔לֶּה אֲשֶׁר־הִצִּ֥ילוּ אֶת־אַרְצָ֖ם מִיָּדִ֑י כִּֽי־יַצִּ֧יל יְהוָ֛ה אֶת־יְרוּשָׁלִַ֖ם מִיָּדִֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַֽיַּחֲרִ֔ישׁוּ וְלֹֽא־עָנ֥וּ אֹת֖וֹ דָּבָ֑ר כִּֽי־מִצְוַ֨ת הַמֶּ֥לֶךְ הִ֛יא לֵאמֹ֖ר לֹ֥א תַעֲנֻֽהוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיָּבֹ֣א אֶלְיָקִ֣ים בֶּן־חִלְקִיָּ֣הוּ אֲשֶׁר־עַל־הַ֠בַּיִת וְשֶׁבְנָ֨א הַסּוֹפֵ֜ר וְיוֹאָ֨ח בֶּן־אָסָ֧ף הַמַּזְכִּ֛יר אֶל־חִזְקִיָּ֖הוּ קְרוּעֵ֣י בְגָדִ֑ים וַיַּגִּ֣ידוּ ל֔וֹ אֵ֖ת דִּבְרֵ֥י רַב־שָׁקֵֽה׃ ס</P>
</TD>
<TD WIDTH="50%">
<P>1&nbsp;way&#601;h&icirc; b&#601;&#8217;ar&#601;b<sup>a</sup>&#8216; &#8216;e&#347;&#601;r&#275;h &#353;&#257;n&acirc; lammele&#x1E35;&#601; &#x1E25;iz&#601;q&icirc;y&acirc;&ucirc; &#8216;&#257;l&acirc; san&#601;&#x1E25;&#275;r&icirc;&#x1E07; mele&#x1E35;&#601;-&#8217;a&#353;&#353;&ucirc;r &#8216;al k&#257;l-&#8216;&#257;r&ecirc; y&#601;h&ucirc;&#x1E0F;&acirc; hab&#601;&#x1E63;urw&#333;&#x1E6F; wayyi&#x1E6F;&#601;p&#601;&#347;&#275;m: </P>
<P>2&nbsp;wayyi&#353;&#601;l<sup>a</sup>&#x1E25; mele&#x1E35;&#601;-&#8217;a&#353;&#353;&ucirc;r| &#8217;e&#x1E6F;-ra&#x1E07;-&#353;&#257;q&#275;h mill&#257;&#x1E35;&icirc;&#353; y&#601;r&ucirc;&#353;&#257;la&#601;m&acirc; &#8217;el-hammele&#x1E35;&#601; &#x1E25;iz&#601;q&icirc;y&acirc;&ucirc; b&#601;&#x1E25;&ecirc;l k&#257;&#x1E07;&#275;&#x1E0F; wayy<sup>a</sup>&#8216;&#259;m&#333;&#x1E0F; bi&#x1E6F;&#601;&#8216;&#257;la&#x1E6F; hab&#601;r&#275;&#x1E35;&acirc; h&#257;&#8216;el&#601;yw&#333;n&acirc; bim&#601;silla&#x1E6F; &#347;&#601;&#x1E0F;&#275;h &#x1E35;w&#333;&#x1E07;&#275;s: </P>
<P>3&nbsp;wayy&#275;&#x1E63;&#275;&#8217; &#8217;&#275;l&#257;yw &#8217;el&#601;y&#257;q&icirc;m ben-&#x1E25;il&#601;q&icirc;y&acirc;&ucirc; &#8217;&#259;&#353;er &#8216;al-hab&#257;yi&#x1E6F; w&#601;&#353;e&#x1E07;&#601;n&#257;&#8217; hass&#333;f&#275;r w&#601;yw&#333;&#8217;&#257;&#x1E25; ben-&#8217;&#257;s&#257;f hammaz&#601;k&icirc;r: </P>
<P>4&nbsp;wayy&#333;&#8217;mer &#8217;&#259;l&ecirc;hem ra&#x1E07;-&#353;&#257;q&#275;h &#8217;im&#601;r&ucirc;-n&#257;&#8217; &#8217;el-&#x1E25;iz&#601;q&icirc;y&acirc;&ucirc; k&#333;h-&#8217;&#257;mar hammele&#x1E35;&#601; hag&#257;&#x1E0F;w&#333;l mele&#x1E35;&#601; &#8217;a&#353;&#353;&ucirc;r m&acirc; habi&#x1E6D;&#x1E6D;&#257;&#x1E25;w&#333;n hazzeh &#8217;&#259;&#353;er b&#257;&#x1E6D;&#257;&#x1E25;&#601;t&#257;: </P>
<P>5&nbsp;&#8217;&#257;mar&#601;t&icirc; &#8217;a&#x1E35;&#601;-d&#601;&#x1E07;ar-&#347;&#601;f&#257;&#x1E6F;ayim &#8216;&#275;&#x1E63;&acirc; &ucirc;&#x1E21;&#601;&#x1E07;&ucirc;r&acirc; lammil&#601;&#x1E25;&#257;m&acirc; &#8216;at&acirc; &#8216;al-m&icirc; &#x1E07;&#257;&#x1E6D;<sup>a</sup>&#x1E25;&#601;t&#257; k&icirc; m&#257;ra&#x1E0F;&#601;t&#257; b&icirc;: </P>
<P>6&nbsp;hinn&#275;h &#x1E07;&#257;&#x1E6D;<sup>a</sup>&#x1E25;&#601;t&#257; &#8216;al-mi&#353;&#601;&#8216;ene&#x1E6F; haqq&#257;neh h&#257;r&#257;&#x1E63;&ucirc;&#x1E63; hazzeh &#8216;al-mi&#x1E63;&#601;rayim &#8217;&#259;&#353;er yiss&#257;m&#275;&#x1E35;&#601; &#8217;&icirc;&#353; &#8216;&#257;l&#257;yw &ucirc;&#x1E07;&#257;&#8217; &#x1E07;&#601;&#x1E35;apw&#333; &ucirc;n&#601;q&#257;&#x1E07;&#257;h k&#275;n par&#601;&#8216;&#333;h mele&#x1E35;&#601;-mi&#x1E63;&#601;rayim l&#601;&#x1E35;&#257;l-hab&#333;&#x1E6D;&#601;&#x1E25;&icirc;m &#8216;&#257;l&#257;yw: </P>
<P>7&nbsp;w&#601;&#x1E35;&icirc;-&#x1E6F;&#333;&#8217;mar &#8217;&#275;lay &#8217;el-y&#601;hw&acirc; &#8217;&#277;l&#333;h&ecirc;n&ucirc; b&#257;&#x1E6D;&#257;&#x1E25;&#601;n&ucirc; h&#259;lw&#333;&#8217;-h&ucirc;&#8217; &#8217;&#259;&#353;er h&#275;s&icirc;r &#x1E25;iz&#601;q&icirc;y&acirc;&ucirc; &#8217;e&#x1E6F;-b&#257;m&#333;&#x1E6F;&#257;yw w&#601;&#8217;e&#x1E6F;-miz&#601;b&#601;&#x1E25;&#333;&#x1E6F;&#257;yw wayy&#333;&#8217;mer l&icirc;h&ucirc;&#x1E0F;&acirc; w&#601;l&icirc;r&ucirc;&#353;&#257;laim lif&#601;n&ecirc; hammiz&#601;b&#275;&#x1E25;a hazzeh ti&#353;&#601;t<sup>a</sup>&#x1E25;&#259;w&ucirc;: </P>
<P>8&nbsp;w&#601;&#8216;at&acirc; hi&#x1E6F;&#601;&#8216;&#257;re&#x1E07; n&#257;&#8217; &#8217;e&#x1E6F;-&#8217;&#259;&#x1E0F;&#333;n&icirc; hammele&#x1E35;&#601; &#8217;a&#353;&#353;&ucirc;r w&#601;&#8217;et&#601;n&acirc; l&#601;&#x1E35;&#257; &#8217;al&#601;payim s&ucirc;s&icirc;m &#8217;im-t&ucirc;&#x1E35;al l&#257;&#x1E6F;e&#x1E6F; l&#601;&#x1E35;&#257; r&#333;&#x1E35;&#601;&#x1E07;&icirc;m &#8216;&#259;l&ecirc;hem: </P>
<P>9&nbsp;w&#601;&#8217;&ecirc;&#x1E35;&#601; t&#257;&#353;&icirc;&#x1E07; &#8217;&#275;&#x1E6F; p&#601;n&ecirc; f<sup>a</sup>&#x1E25;a&#x1E6F; &#8217;<sup>a</sup>&#x1E25;a&#x1E0F; &#8216;a&#x1E07;&#601;&#x1E0F;&ecirc; &#8217;&#259;&#x1E0F;&#333;n&icirc; haq&#601;&#x1E6D;ann&icirc;m wati&#x1E07;&#601;&#x1E6D;<sup>a</sup>&#x1E25; l&#601;&#x1E35;&#257; &#8216;al-mi&#x1E63;&#601;rayim l&#601;re&#x1E35;e&#x1E07; &ucirc;l&#601;f&#257;r&#257;&#353;&icirc;m: </P>
<P>10&nbsp;w&#601;&#8216;at&acirc; h&#259;mibal&#601;&#8216;&#259;&#x1E0F;&ecirc; y&#601;hw&acirc; &#8216;&#257;l&icirc;&#x1E6F;&icirc; &#8216;al-h&#257;&#8217;&#257;re&#x1E63; hazz&#333;&#8217;&#x1E6F; l&#601;ha&#353;&#601;&#x1E25;&icirc;&#x1E6F;&#257;h y&#601;hw&acirc; &#8217;&#257;mar &#8217;&#275;lay &#8216;&#259;l&#275;h &#8217;el-h&#257;&#8217;&#257;re&#x1E63; hazz&#333;&#8217;&#x1E6F; w&#601;ha&#353;&#601;&#x1E25;&icirc;&#x1E6F;&#257;h: </P>
<P>11&nbsp;wayy&#333;&#8217;mer &#8217;el&#601;y&#257;q&icirc;m w&#601;&#353;e&#x1E07;&#601;n&#257;&#8217; w&#601;yw&#333;&#8217;&#257;&#x1E25; &#8217;el-ra&#x1E07;-&#353;&#257;q&#275;h daber-n&#257;&#8217; &#8217;el-&#8216;&#259;&#x1E07;&#257;&#x1E0F;ey&#x1E35;&#257; &#8217;&#259;r&#257;m&icirc;&#x1E6F; k&icirc; &#353;&#333;m&#601;&#8216;&icirc;m &#8217;&#259;n&#257;&#x1E25;&#601;n&ucirc; w&#601;&#8217;al-t&#601;&#x1E0F;ab&#275;r &#8217;&#275;l&ecirc;n&ucirc; y&#601;h&ucirc;&#x1E0F;&icirc;&#x1E6F; b&#601;&#8217;&#257;z&#601;n&ecirc; h&#257;&#8216;&#257;m &#8217;&#259;&#353;er &#8216;al-h<sup>a</sup>&#x1E25;w&#333;m&acirc;: </P>
<P>12&nbsp;wayy&#333;&#8217;mer ra&#x1E07;-&#353;&#257;q&#275;h ha&#8217;el &#8217;&#259;&#x1E0F;&#333;ney&#x1E35;&#257; w&#601;&#8217;&#275;ley&#x1E35;&#257; &#353;&#601;l&#257;&#x1E25;an&icirc; &#8217;&#259;&#x1E0F;&#333;n&icirc; l&#601;&#x1E0F;ab&#275;r &#8217;e&#x1E6F;-had&#601;&#x1E07;&#257;r&icirc;m h&#257;&#8217;&#275;lleh h&#259;l&#333;&#8217; &#8216;al-h&#257;&#8217;&#259;n&#257;&#353;&icirc;m hayy&#333;&#353;&#601;&#x1E07;&icirc;m &#8216;al-h<sup>a</sup>&#x1E25;w&#333;m&acirc; le&#8217;&#277;&#x1E35;&#333;l &#8217;e&#x1E6F;-<font color="brown">&#x1E25;ar&#601;&#8217;&ecirc;hem</font> <font color="blue">&#x1E63;w&#333;&#8217;&#257;&#x1E6F;&#257;m</font> w&#601;li&#353;&#601;tw&#333;&#x1E6F; &#8217;e&#x1E6F;-<font color="brown">&#353;&ecirc;n&ecirc;hem</font> <font color="blue">m&ecirc;m&ecirc;</font> <font color="blue">ra&#x1E21;&#601;l&ecirc;hem</font> &#8216;imm&#257;&#x1E35;em: </P>
<P>13&nbsp;wayy<sup>a</sup>&#8216;&#259;m&#333;&#x1E0F; ra&#x1E07;-&#353;&#257;q&#275;h wayyiq&#601;r&#257;&#8217; &#x1E07;&#601;qw&#333;l-g&#257;&#x1E0F;w&#333;l y&#601;h&ucirc;&#x1E0F;&icirc;&#x1E6F; wayy&#333;&#8217;mer &#353;im&#601;&#8216;&ucirc; &#8217;e&#x1E6F;-di&#x1E07;&#601;r&ecirc; hammele&#x1E35;&#601; hag&#257;&#x1E0F;w&#333;l mele&#x1E35;&#601; &#8217;a&#353;&#353;&ucirc;r: </P>
<P>14&nbsp;k&#333;h &#8217;&#257;mar hammele&#x1E35;&#601; &#8217;al-ya&#353;&#353;i&#8217; l&#257;&#x1E35;em &#x1E25;iz&#601;q&icirc;y&acirc;&ucirc; k&icirc; l&#333;&#8217;-y&ucirc;&#x1E35;al l&#601;ha&#x1E63;&#x1E63;&icirc;l &#8217;e&#x1E6F;&#601;&#x1E35;em: </P>
<P>15&nbsp;w&#601;&#8217;al-ya&#x1E07;&#601;&#x1E6D;<sup>a</sup>&#x1E25; &#8217;e&#x1E6F;&#601;&#x1E35;em &#x1E25;iz&#601;q&icirc;y&acirc;&ucirc; &#8217;el-y&#601;hw&acirc; l&#275;&#8217;m&#333;r ha&#x1E63;&#x1E63;&#275;l ya&#x1E63;&#x1E63;&icirc;l&#275;n&ucirc; y&#601;hw&acirc; l&#333;&#8217; &#x1E6F;inn&#257;&#x1E6F;&#275;n h&#257;&#8216;&icirc;r hazz&#333;&#8217;&#x1E6F; b&#601;ya&#x1E0F; mele&#x1E35;&#601; &#8217;a&#353;&#353;&ucirc;r: </P>
<P>16&nbsp;&#8217;al-ti&#353;&#601;m&#601;&#8216;&ucirc; &#8217;el-&#x1E25;iz&#601;q&icirc;y&acirc;&ucirc; sk&icirc; &#x1E35;&#333;h &#8217;&#257;mar hammele&#x1E35;&#601; &#8217;a&#353;&#353;&ucirc;r &#8216;&#259;&#347;&ucirc;-&#8217;it&icirc; &#x1E07;&#601;r&#257;&#x1E35;&acirc; &ucirc;&#x1E63;&#601;&#8217;&ucirc; &#8217;&#275;lay w&#601;&#8217;i&#x1E35;&#601;l&ucirc; &#8217;&icirc;&#353;-gaf&#601;nw&#333; w&#601;&#8217;&icirc;&#353; t&#601;&#8217;&#275;n&#257;&#x1E6F;w&#333; &ucirc;&#353;&#601;&#x1E6F;&ucirc; &#8217;&icirc;&#353; m&ecirc;-&#x1E07;w&#333;rw&#333;: </P>
<P>17&nbsp;&#8216;a&#x1E0F;-b&#333;&#8217;&icirc; w&#601;l&#257;q<sup>a</sup>&#x1E25;&#601;t&icirc; &#8217;e&#x1E6F;&#601;&#x1E35;em &#8217;el-&#8217;ere&#x1E63; k&#601;&#8217;ar&#601;&#x1E63;&#601;&#x1E35;em &#8217;ere&#x1E63; d&#257;&#x1E21;&#257;n w&#601;&#x1E6F;&icirc;rw&#333;&#353; &#8217;ere&#x1E63; le&#x1E25;em &ucirc;&#x1E35;&#601;r&#257;m&icirc;m: </P>
<P>18&nbsp;pen-yass&icirc;&#x1E6F; &#8217;e&#x1E6F;&#601;&#x1E35;em &#x1E25;iz&#601;q&icirc;y&acirc;&ucirc; l&#275;&#8217;m&#333;r y&#601;hw&acirc; ya&#x1E63;&#x1E63;&icirc;l&#275;n&ucirc; hahi&#x1E63;&#x1E63;&icirc;l&ucirc; &#8217;&#277;l&#333;h&ecirc; hagw&#333;yim &#8217;&icirc;&#353; &#8217;e&#x1E6F;-&#8217;ar&#601;&#x1E63;w&#333; m&icirc;ya&#x1E0F; mele&#x1E35;&#601; &#8217;a&#353;&#353;&ucirc;r: </P>
<P>19&nbsp;&#8217;ayy&#275;h &#8217;&#277;l&#333;h&ecirc; &#x1E25;&#259;m&#257;&#x1E6F; w&#601;&#8217;ar&#601;p&#257;&#x1E0F; &#8217;ayy&#275;h &#8217;&#277;l&#333;h&ecirc; s&#601;far&#601;w&#257;yim w&#601;&#x1E35;&icirc;-hi&#x1E63;&#x1E63;&icirc;l&ucirc; &#8217;e&#x1E6F;-&#353;&#333;m&#601;rw&#333;n m&icirc;y&#257;&#x1E0F;&icirc;: </P>
<P>20&nbsp;m&icirc; b&#601;&#x1E35;&#257;l-&#8217;&#277;l&#333;h&ecirc; h&#257;&#8217;&#259;r&#257;&#x1E63;w&#333;&#x1E6F; h&#257;&#8217;&#275;lleh &#8217;&#259;&#353;er-hi&#x1E63;&#x1E63;&icirc;l&ucirc; &#8217;e&#x1E6F;-&#8217;ar&#601;&#x1E63;&#257;m m&icirc;y&#257;&#x1E0F;&icirc; k&icirc;-ya&#x1E63;&#x1E63;&icirc;l y&#601;hw&acirc; &#8217;e&#x1E6F;-y&#601;r&ucirc;&#353;&#257;laim m&icirc;y&#257;&#x1E0F;&icirc;: </P>
<P>21&nbsp;wayy<sup>a</sup>&#x1E25;&#259;r&icirc;&#353;&ucirc; w&#601;l&#333;&#8217;-&#8216;&#257;n&ucirc; &#8217;&#333;&#x1E6F;w&#333; d&#257;&#x1E07;&#257;r k&icirc;-mi&#x1E63;&#601;wa&#x1E6F; hammele&#x1E35;&#601; h&icirc;&#8217; l&#275;&#8217;m&#333;r l&#333;&#8217; &#x1E6F;<sup>a</sup>&#8216;&#259;nuh&ucirc;: </P>
<P>22&nbsp;wayy&#257;&#x1E07;&#333;&#8217; &#8217;el&#601;y&#257;q&icirc;m ben-&#x1E25;il&#601;q&icirc;y&acirc;&ucirc; &#8217;&#259;&#353;er-&#8216;al-habayi&#x1E6F; w&#601;&#353;e&#x1E07;&#601;n&#257;&#8217; hassw&#333;f&#275;r w&#601;yw&#333;&#8217;&#257;&#x1E25; ben-&#8217;&#257;s&#257;f hammaz&#601;k&icirc;r &#8217;el-&#x1E25;iz&#601;q&icirc;y&acirc;&ucirc; q&#601;r&ucirc;&#8216;&ecirc; &#x1E07;&#601;&#x1E21;&#257;&#x1E0F;&icirc;m wayyag&icirc;&#x1E0F;&ucirc; lw&#333; &#8217;&#275;&#x1E6F; di&#x1E07;&#601;r&ecirc; ra&#x1E07;-&#353;&#257;q&#275;h: s</P>
</TD>
</TABLE>
<P><HR>
<CENTER>
<A HREF="isa037">Next: Isaiah (Yisheyah) Chapter 37</A></CENTER>
</BODY>
</HTML>
