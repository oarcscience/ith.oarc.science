<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 26</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo026.htm">Polyglot</A>&nbsp;
<A HREF="../kjv/exo026.htm">KJV</A>&nbsp;
<A HREF="../sep/exo026.htm">Sep</A>&nbsp;
<A HREF="../vul/exo026.htm">Vul</A>&nbsp;

<BR>
<BR><A HREF="exo.htm">Exodus (Shemot) Index</A><BR>
&nbsp;
<A HREF="exo025.htm">Previous</A>&nbsp;
<A HREF="exo027.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 26</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְאֶת־הַמִּשְׁכָּ֥ן תַּעֲשֶׂ֖ה עֶ֣שֶׂר יְרִיעֹ֑ת שֵׁ֣שׁ מָשְׁזָ֗ר וּתְכֵ֤לֶת וְאַרְגָּמָן֙ וְתֹלַ֣עַת שָׁנִ֔י כְּרֻבִ֛ים מַעֲשֵׂ֥ה חֹשֵׁ֖ב תַּעֲשֶׂ֥ה אֹתָֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֹ֣רֶךְ׀ הַיְרִיעָ֣ה הָֽאַחַ֗ת שְׁמֹנֶ֤ה וְעֶשְׂרִים֙ בָּֽאַמָּ֔ה וְרֹ֙חַב֙ אַרְבַּ֣ע בָּאַמָּ֔ה הַיְרִיעָ֖ה הָאֶחָ֑ת מִדָּ֥ה אַחַ֖ת לְכָל־הַיְרִיעֹֽת׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;חֲמֵ֣שׁ הַיְרִיעֹ֗ת תִּֽהְיֶ֙יןָ֙ חֹֽבְרֹ֔ת אִשָּׁ֖ה אֶל־אֲחֹתָ֑הּ וְחָמֵ֤שׁ יְרִיעֹת֙ חֹֽבְרֹ֔ת אִשָּׁ֖ה אֶל־אֲחֹתָֽהּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְעָשִׂ֜יתָ לֻֽלְאֹ֣ת תְּכֵ֗לֶת עַ֣ל שְׂפַ֤ת הַיְרִיעָה֙ הָאֶחָ֔ת מִקָּצָ֖ה בַּחֹבָ֑רֶת וְכֵ֤ן תַּעֲשֶׂה֙ בִּשְׂפַ֣ת הַיְרִיעָ֔ה הַקִּ֣יצוֹנָ֔ה בַּמַּחְבֶּ֖רֶת הַשֵּׁנִֽית׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;חֲמִשִּׁ֣ים לֻֽלָאֹ֗ת תַּעֲשֶׂה֮ בַּיְרִיעָ֣ה הָאֶחָת֒ וַחֲמִשִּׁ֣ים לֻֽלָאֹ֗ת תַּעֲשֶׂה֙ בִּקְצֵ֣ה הַיְרִיעָ֔ה אֲשֶׁ֖ר בַּמַּחְבֶּ֣רֶת הַשֵּׁנִ֑ית מַקְבִּילֹת֙ הַלֻּ֣לָאֹ֔ת אִשָּׁ֖ה אֶל־אֲחֹתָֽהּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְעָשִׂ֕יתָ חֲמִשִּׁ֖ים קַרְסֵ֣י זָהָ֑ב וְחִבַּרְתָּ֙ אֶת־הַיְרִיעֹ֜ת אִשָּׁ֤ה אֶל־אֲחֹתָהּ֙ בַּקְּרָסִ֔ים וְהָיָ֥ה הַמִּשְׁכָּ֖ן אֶחָֽד׃ פ</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְעָשִׂ֙יתָ֙ יְרִיעֹ֣ת עִזִּ֔ים לְאֹ֖הֶל עַל־הַמִּשְׁכָּ֑ן עַשְׁתֵּי־עֶשְׂרֵ֥ה יְרִיעֹ֖ת תַּעֲשֶׂ֥ה אֹתָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֹ֣רֶךְ׀ הַיְרִיעָ֣ה הָֽאַחַ֗ת שְׁלֹשִׁים֙ בָּֽאַמָּ֔ה וְרֹ֙חַב֙ אַרְבַּ֣ע בָּאַמָּ֔ה הַיְרִיעָ֖ה הָאֶחָ֑ת מִדָּ֣ה אַחַ֔ת לְעַשְׁתֵּ֥י עֶשְׂרֵ֖ה יְרִיעֹֽת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְחִבַּרְתָּ֞ אֶת־חֲמֵ֤שׁ הַיְרִיעֹת֙ לְבָ֔ד וְאֶת־שֵׁ֥שׁ הַיְרִיעֹ֖ת לְבָ֑ד וְכָפַלְתָּ֙ אֶת־הַיְרִיעָ֣ה הַשִּׁשִּׁ֔ית אֶל־מ֖וּל פְּנֵ֥י הָאֹֽהֶל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְעָשִׂ֜יתָ חֲמִשִּׁ֣ים לֻֽלָאֹ֗ת עַ֣ל שְׂפַ֤ת הַיְרִיעָה֙ הָֽאֶחָ֔ת הַקִּיצֹנָ֖ה בַּחֹבָ֑רֶת וַחֲמִשִּׁ֣ים לֻֽלָאֹ֗ת עַ֚ל שְׂפַ֣ת הַיְרִיעָ֔ה הַחֹבֶ֖רֶת הַשֵּׁנִֽית׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְעָשִׂ֛יתָ קַרְסֵ֥י נְחֹ֖שֶׁת חֲמִשִּׁ֑ים וְהֵבֵאתָ֤ אֶת־הַקְּרָסִים֙ בַּלֻּ֣לָאֹ֔ת וְחִבַּרְתָּ֥ אֶת־הָאֹ֖הֶל וְהָיָ֥ה אֶחָֽד׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְסֶ֙רַח֙ הָעֹדֵ֔ף בִּירִיעֹ֖ת הָאֹ֑הֶל חֲצִ֤י הַיְרִיעָה֙ הָעֹדֶ֔פֶת תִּסְרַ֕ח עַ֖ל אֲחֹרֵ֥י הַמִּשְׁכָּֽן׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהָאַמָּ֨ה מִזֶּ֜ה וְהָאַמָּ֤ה מִזֶּה֙ בָּעֹדֵ֔ף בְּאֹ֖רֶךְ יְרִיעֹ֣ת הָאֹ֑הֶל יִהְיֶ֨ה סָר֜וּחַ עַל־צִדֵּ֧י הַמִּשְׁכָּ֛ן מִזֶּ֥ה וּמִזֶּ֖ה לְכַסֹּתֽוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְעָשִׂ֤יתָ מִכְסֶה֙ לָאֹ֔הֶל עֹרֹ֥ת אֵילִ֖ם מְאָדָּמִ֑ים וּמִכְסֵ֛ה עֹרֹ֥ת תְּחָשִׁ֖ים מִלְמָֽעְלָה׃ פ</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְעָשִׂ֥יתָ אֶת־הַקְּרָשִׁ֖ים לַמִּשְׁכָּ֑ן עֲצֵ֥י שִׁטִּ֖ים עֹמְדִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;עֶ֥שֶׂר אַמּ֖וֹת אֹ֣רֶךְ הַקָּ֑רֶשׁ וְאַמָּה֙ וַחֲצִ֣י הָֽאַמָּ֔ה רֹ֖חַב הַקֶּ֥רֶשׁ הָאֶחָֽד׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;שְׁתֵּ֣י יָד֗וֹת לַקֶּ֙רֶשׁ֙ הָאֶחָ֔ד מְשֻׁלָּבֹ֔ת אִשָּׁ֖ה אֶל־אֲחֹתָ֑הּ כֵּ֣ן תַּעֲשֶׂ֔ה לְכֹ֖ל קַרְשֵׁ֥י הַמִּשְׁכָּֽן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְעָשִׂ֥יתָ אֶת־הַקְּרָשִׁ֖ים לַמִּשְׁכָּ֑ן עֶשְׂרִ֣ים קֶ֔רֶשׁ לִפְאַ֖ת נֶ֥גְבָּה תֵימָֽנָה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאַרְבָּעִים֙ אַדְנֵי־כֶ֔סֶף תַּעֲשֶׂ֕ה תַּ֖חַת עֶשְׂרִ֣ים הַקָּ֑רֶשׁ שְׁנֵ֨י אֲדָנִ֜ים תַּֽחַת־הַקֶּ֤רֶשׁ הָאֶחָד֙ לִשְׁתֵּ֣י יְדֹתָ֔יו וּשְׁנֵ֧י אֲדָנִ֛ים תַּֽחַת־הַקֶּ֥רֶשׁ הָאֶחָ֖ד לִשְׁתֵּ֥י יְדֹתָֽיו׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּלְצֶ֧לַע הַמִּשְׁכָּ֛ן הַשֵּׁנִ֖ית לִפְאַ֣ת צָפ֑וֹן עֶשְׂרִ֖ים קָֽרֶשׁ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאַרְבָּעִ֥ים אַדְנֵיהֶ֖ם כָּ֑סֶף שְׁנֵ֣י אֲדָנִ֗ים תַּ֚חַת הַקֶּ֣רֶשׁ הָֽאֶחָ֔ד וּשְׁנֵ֣י אֲדָנִ֔ים תַּ֖חַת הַקֶּ֥רֶשׁ הָאֶחָֽד׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּֽלְיַרְכְּתֵ֥י הַמִּשְׁכָּ֖ן יָ֑מָּה תַּעֲשֶׂ֖ה שִׁשָּׁ֥ה קְרָשִֽׁים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּשְׁנֵ֤י קְרָשִׁים֙ תַּעֲשֶׂ֔ה לִמְקֻצְעֹ֖ת הַמִּשְׁכָּ֑ן בַּיַּרְכָתָֽיִם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְיִֽהְי֣וּ תֹֽאֲמִים֮ מִלְּמַטָּה֒ וְיַחְדָּ֗ו יִהְי֤וּ<font color="red"><sup>3</font></sup> תַמִּים֙ עַל־רֹאשׁ֔וֹ אֶל־הַטַּבַּ֖עַת הָאֶחָ֑ת כֵּ֚ן יִהְיֶ֣ה לִשְׁנֵיהֶ֔ם לִשְׁנֵ֥י הַמִּקְצֹעֹ֖ת יִהְיֽוּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְהָיוּ֙ שְׁמֹנָ֣ה קְרָשִׁ֔ים וְאַדְנֵיהֶ֣ם כֶּ֔סֶף שִׁשָּׁ֥ה עָשָׂ֖ר אֲדָנִ֑ים שְׁנֵ֣י אֲדָנִ֗ים תַּ֚חַת הַקֶּ֣רֶשׁ הָאֶחָ֔ד וּשְׁנֵ֣י אֲדָנִ֔ים תַּ֖חַת הַקֶּ֥רֶשׁ הָאֶחָֽד׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְעָשִׂ֥יתָ בְרִיחִ֖ם עֲצֵ֣י שִׁטִּ֑ים חֲמִשָּׁ֕ה לְקַרְשֵׁ֥י צֶֽלַע־הַמִּשְׁכָּ֖ן הָאֶחָֽד׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַחֲמִשָּׁ֣ה בְרִיחִ֔ם לְקַרְשֵׁ֥י צֶֽלַע־הַמִּשְׁכָּ֖ן הַשֵּׁנִ֑ית וַחֲמִשָּׁ֣ה בְרִיחִ֗ם לְקַרְשֵׁי֙ צֶ֣לַע הַמִּשְׁכָּ֔ן לַיַּרְכָתַ֖יִם יָֽמָּה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְהַבְּרִ֥יחַ הַתִּיכֹ֖ן בְּת֣וֹךְ הַקְּרָשִׁ֑ים מַבְרִ֕חַ מִן־הַקָּצֶ֖ה אֶל־הַקָּצֶֽה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְֽאֶת־הַקְּרָשִׁ֞ים תְּצַפֶּ֣ה זָהָ֗ב וְאֶת־טַבְּעֹֽתֵיהֶם֙ תַּעֲשֶׂ֣ה זָהָ֔ב בָּתִּ֖ים לַבְּרִיחִ֑ם וְצִפִּיתָ֥ אֶת־הַבְּרִיחִ֖ם זָהָֽב׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַהֲקֵמֹתָ֖ אֶת־הַמִּשְׁכָּ֑ן כְּמִ֨שְׁפָּט֔וֹ אֲשֶׁ֥ר הָרְאֵ֖יתָ בָּהָֽר׃ ס</P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְעָשִׂ֣יתָ פָרֹ֗כֶת תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַעֲשֵׂ֥ה חֹשֵׁ֛ב יַעֲשֶׂ֥ה אֹתָ֖הּ כְּרֻבִֽים׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְנָתַתָּ֣ה אֹתָ֗הּ עַל־אַרְבָּעָה֙ עַמּוּדֵ֣י שִׁטִּ֔ים מְצֻפִּ֣ים זָהָ֔ב וָוֵיהֶ֖ם זָהָ֑ב עַל־אַרְבָּעָ֖ה אַדְנֵי־כָֽסֶף׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְנָתַתָּ֣ה אֶת־הַפָּרֹכֶת֮ תַּ֣חַת הַקְּרָסִים֒ וְהֵבֵאתָ֥ שָׁ֙מָּה֙ מִבֵּ֣ית לַפָּרֹ֔כֶת אֵ֖ת אֲר֣וֹן הָעֵד֑וּת וְהִבְדִּילָ֤ה הַפָּרֹ֙כֶת֙ לָכֶ֔ם בֵּ֣ין הַקֹּ֔דֶשׁ וּבֵ֖ין קֹ֥דֶשׁ הַקֳּדָשִֽׁים׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְנָתַתָּ֙ אֶת־הַכַּפֹּ֔רֶת עַ֖ל אֲר֣וֹן הָעֵדֻ֑ת בְּקֹ֖דֶשׁ הַקֳּדָשִֽׁים׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְשַׂמְתָּ֤ אֶת־הַשֻּׁלְחָן֙ מִח֣וּץ לַפָּרֹ֔כֶת וְאֶת־הַמְּנֹרָה֙ נֹ֣כַח הַשֻּׁלְחָ֔ן עַ֛ל צֶ֥לַע הַמִּשְׁכָּ֖ן תֵּימָ֑נָה וְהַ֨שֻּׁלְחָ֔ן תִּתֵּ֖ן עַל־צֶ֥לַע צָפֽוֹן׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְעָשִׂ֤יתָ מָסָךְ֙ לְפֶ֣תַח הָאֹ֔הֶל תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַעֲשֵׂ֖ה רֹקֵֽם׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְעָשִׂ֣יתָ לַמָּסָ֗ךְ חֲמִשָּׁה֙ עַמּוּדֵ֣י שִׁטִּ֔ים וְצִפִּיתָ֤ אֹתָם֙ זָהָ֔ב וָוֵיהֶ֖ם זָהָ֑ב וְיָצַקְתָּ֣ לָהֶ֔ם חֲמִשָּׁ֖ה אַדְנֵ֥י נְחֹֽשֶׁת׃ ס</P>
</TD>
<TD WIDTH="50%">
<P>1&nbsp;w&#601;&#8217;e&#x1E6F;-hammi&#353;&#601;k&#257;n t<sup>a</sup>&#8216;&#259;&#347;eh &#8216;e&#347;er y&#601;r&icirc;&#8216;&#333;&#x1E6F; &#353;&#275;&#353; m&#257;&#353;&#601;z&#257;r &ucirc;&#x1E6F;&#601;&#x1E35;&#275;le&#x1E6F; w&#601;&#8217;ar&#601;g&#257;m&#257;n w&#601;&#x1E6F;&#333;l<sup>a</sup>&#8216;a&#x1E6F; &#353;&#257;n&icirc; k&#601;ru&#x1E07;&icirc;m m<sup>a</sup>&#8216;&#259;&#347;&#275;h &#x1E25;&#333;&#353;&#275;&#x1E07; t<sup>a</sup>&#8216;&#259;&#347;eh &#8217;&#333;&#x1E6F;&#257;m: </P>
<P>2&nbsp;&#8217;&#333;re&#x1E35;&#601;| hay&#601;r&icirc;&#8216;&acirc; h&#257;&#8217;<sup>a</sup>&#x1E25;a&#x1E6F; &#353;&#601;m&#333;neh w&#601;&#8216;e&#347;&#601;r&icirc;m b&#257;&#8217;amm&acirc; w&#601;r&#333;&#x1E25;a&#x1E07; &#8217;ar&#601;b<sup>a</sup>&#8216; b&#257;&#8217;amm&acirc; hay&#601;r&icirc;&#8216;&acirc; h&#257;&#8217;e&#x1E25;&#257;&#x1E6F; mid&acirc; &#8217;<sup>a</sup>&#x1E25;a&#x1E6F; l&#601;&#x1E35;&#257;l-hay&#601;r&icirc;&#8216;&#333;&#x1E6F;: </P>
<P>3&nbsp;&#x1E25;&#259;m&#275;&#353; hay&#601;r&icirc;&#8216;&#333;&#x1E6F; tih&#601;yeyn&#257; &#x1E25;&#333;&#x1E07;&#601;r&#333;&#x1E6F; &#8217;i&#353;&#353;&acirc; &#8217;el-&#8217;&#259;&#x1E25;&#333;&#x1E6F;&#257;h w&#601;&#x1E25;&#257;m&#275;&#353; y&#601;r&icirc;&#8216;&#333;&#x1E6F; &#x1E25;&#333;&#x1E07;&#601;r&#333;&#x1E6F; &#8217;i&#353;&#353;&acirc; &#8217;el-&#8217;&#259;&#x1E25;&#333;&#x1E6F;&#257;h: </P>
<P>4&nbsp;w&#601;&#8216;&#257;&#347;&icirc;&#x1E6F;&#257; lul&#601;&#8217;&#333;&#x1E6F; t&#601;&#x1E35;&#275;le&#x1E6F; &#8216;al &#347;&#601;fa&#x1E6F; hay&#601;r&icirc;&#8216;&acirc; h&#257;&#8217;e&#x1E25;&#257;&#x1E6F; miqq&#257;&#x1E63;&acirc; b<sup>a</sup>&#x1E25;&#333;&#x1E07;&#257;re&#x1E6F; w&#601;&#x1E35;&#275;n t<sup>a</sup>&#8216;&#259;&#347;eh bi&#347;&#601;fa&#x1E6F; hay&#601;r&icirc;&#8216;&acirc; haqq&icirc;&#x1E63;w&#333;n&acirc; bamm<sup>a</sup>&#x1E25;&#601;bere&#x1E6F; ha&#353;&#353;&#275;n&icirc;&#x1E6F;: </P>
<P>5&nbsp;&#x1E25;&#259;mi&#353;&#353;&icirc;m lul&#257;&#8217;&#333;&#x1E6F; t<sup>a</sup>&#8216;&#259;&#347;eh bay&#601;r&icirc;&#8216;&acirc; h&#257;&#8217;e&#x1E25;&#257;&#x1E6F; w<sup>a</sup>&#x1E25;&#259;mi&#353;&#353;&icirc;m lul&#257;&#8217;&#333;&#x1E6F; t<sup>a</sup>&#8216;&#259;&#347;eh biq&#601;&#x1E63;&#275;h hay&#601;r&icirc;&#8216;&acirc; &#8217;&#259;&#353;er bamm<sup>a</sup>&#x1E25;&#601;bere&#x1E6F; ha&#353;&#353;&#275;n&icirc;&#x1E6F; maq&#601;b&icirc;l&#333;&#x1E6F; hallul&#257;&#8217;&#333;&#x1E6F; &#8217;i&#353;&#353;&acirc; &#8217;el-&#8217;&#259;&#x1E25;&#333;&#x1E6F;&#257;h: </P>
<P>6&nbsp;w&#601;&#8216;&#257;&#347;&icirc;&#x1E6F;&#257; &#x1E25;&#259;mi&#353;&#353;&icirc;m qar&#601;s&ecirc; z&acirc;&#257;&#x1E07; w&#601;&#x1E25;ibar&#601;t&#257; &#8217;e&#x1E6F;-hay&#601;r&icirc;&#8216;&#333;&#x1E6F; &#8217;i&#353;&#353;&acirc; &#8217;el-&#8217;&#259;&#x1E25;&#333;&#x1E6F;&#257;h baqq&#601;r&#257;s&icirc;m w&#601;h&#257;y&acirc; hammi&#353;&#601;k&#257;n &#8217;e&#x1E25;&#257;&#x1E0F;: f</P>
<P>7&nbsp;w&#601;&#8216;&#257;&#347;&icirc;&#x1E6F;&#257; y&#601;r&icirc;&#8216;&#333;&#x1E6F; &#8216;izz&icirc;m l&#601;&#8217;&#333;hel &#8216;al-hammi&#353;&#601;k&#257;n &#8216;a&#353;&#601;t&ecirc;-&#8216;e&#347;&#601;r&#275;h y&#601;r&icirc;&#8216;&#333;&#x1E6F; t<sup>a</sup>&#8216;&#259;&#347;eh &#8217;&#333;&#x1E6F;&#257;m: </P>
<P>8&nbsp;&#8217;&#333;re&#x1E35;&#601;| hay&#601;r&icirc;&#8216;&acirc; h&#257;&#8217;<sup>a</sup>&#x1E25;a&#x1E6F; &#353;&#601;l&#333;&#353;&icirc;m b&#257;&#8217;amm&acirc; w&#601;r&#333;&#x1E25;a&#x1E07; &#8217;ar&#601;b<sup>a</sup>&#8216; b&#257;&#8217;amm&acirc; hay&#601;r&icirc;&#8216;&acirc; h&#257;&#8217;e&#x1E25;&#257;&#x1E6F; mid&acirc; &#8217;<sup>a</sup>&#x1E25;a&#x1E6F; l&#601;&#8216;a&#353;&#601;t&ecirc; &#8216;e&#347;&#601;r&#275;h y&#601;r&icirc;&#8216;&#333;&#x1E6F;: </P>
<P>9&nbsp;w&#601;&#x1E25;ibar&#601;t&#257; &#8217;e&#x1E6F;-&#x1E25;&#259;m&#275;&#353; hay&#601;r&icirc;&#8216;&#333;&#x1E6F; l&#601;&#x1E07;&#257;&#x1E0F; w&#601;&#8217;e&#x1E6F;-&#353;&#275;&#353; hay&#601;r&icirc;&#8216;&#333;&#x1E6F; l&#601;&#x1E07;&#257;&#x1E0F; w&#601;&#x1E35;&#257;fal&#601;t&#257; &#8217;e&#x1E6F;-hay&#601;r&icirc;&#8216;&acirc; ha&#353;&#353;i&#353;&#353;&icirc;&#x1E6F; &#8217;el-m&ucirc;l p&#601;n&ecirc; h&#257;&#8217;&#333;hel: </P>
<P>10&nbsp;w&#601;&#8216;&#257;&#347;&icirc;&#x1E6F;&#257; &#x1E25;&#259;mi&#353;&#353;&icirc;m lul&#257;&#8217;&#333;&#x1E6F; &#8216;al &#347;&#601;fa&#x1E6F; hay&#601;r&icirc;&#8216;&acirc; h&#257;&#8217;e&#x1E25;&#257;&#x1E6F; haqq&icirc;&#x1E63;&#333;n&acirc; b<sup>a</sup>&#x1E25;&#333;&#x1E07;&#257;re&#x1E6F; w<sup>a</sup>&#x1E25;&#259;mi&#353;&#353;&icirc;m lul&#257;&#8217;&#333;&#x1E6F; &#8216;al &#347;&#601;fa&#x1E6F; hay&#601;r&icirc;&#8216;&acirc; h<sup>a</sup>&#x1E25;&#333;&#x1E07;ere&#x1E6F; ha&#353;&#353;&#275;n&icirc;&#x1E6F;: </P>
<P>11&nbsp;w&#601;&#8216;&#257;&#347;&icirc;&#x1E6F;&#257; qar&#601;s&ecirc; n&#601;&#x1E25;&#333;&#353;e&#x1E6F; &#x1E25;&#259;mi&#353;&#353;&icirc;m w&#601;h&#275;&#x1E07;&#275;&#8217;&#x1E6F;&#257; &#8217;e&#x1E6F;-haqq&#601;r&#257;s&icirc;m ballul&#257;&#8217;&#333;&#x1E6F; w&#601;&#x1E25;ibar&#601;t&#257; &#8217;e&#x1E6F;-h&#257;&#8217;&#333;hel w&#601;h&#257;y&acirc; &#8217;e&#x1E25;&#257;&#x1E0F;: </P>
<P>12&nbsp;w&#601;ser<sup>a</sup>&#x1E25; h&#257;&#8216;&#333;&#x1E0F;&#275;f b&icirc;r&icirc;&#8216;&#333;&#x1E6F; h&#257;&#8217;&#333;hel &#x1E25;&#259;&#x1E63;&icirc; hay&#601;r&icirc;&#8216;&acirc; h&#257;&#8216;&#333;&#x1E0F;efe&#x1E6F; tis&#601;r<sup>a</sup>&#x1E25; &#8216;al &#8217;&#259;&#x1E25;&#333;r&ecirc; hammi&#353;&#601;k&#257;n: </P>
<P>13&nbsp;w&#601;h&#257;&#8217;amm&acirc; mizzeh w&#601;h&#257;&#8217;amm&acirc; mizzeh b&#257;&#8216;&#333;&#x1E0F;&#275;f b&#601;&#8217;&#333;re&#x1E35;&#601; y&#601;r&icirc;&#8216;&#333;&#x1E6F; h&#257;&#8217;&#333;hel yih&#601;yeh s&#257;r&ucirc;&#x1E25;a &#8216;al-&#x1E63;id&ecirc; hammi&#353;&#601;k&#257;n mizzeh &ucirc;mizzeh l&#601;&#x1E35;ass&#333;&#x1E6F;w&#333;: </P>
<P>14&nbsp;w&#601;&#8216;&#257;&#347;&icirc;&#x1E6F;&#257; mi&#x1E35;&#601;seh l&#257;&#8217;&#333;hel &#8216;&#333;r&#333;&#x1E6F; &#8217;&ecirc;lim m&#601;&#8217;&#257;d&#257;m&icirc;m &ucirc;mi&#x1E35;&#601;s&#275;h &#8216;&#333;r&#333;&#x1E6F; t&#601;&#x1E25;&#257;&#353;&icirc;m mil&#601;m&#257;&#8216;&#601;l&acirc;: f</P>
<P>15&nbsp;w&#601;&#8216;&#257;&#347;&icirc;&#x1E6F;&#257; &#8217;e&#x1E6F;-haqq&#601;r&#257;&#353;&icirc;m lammi&#353;&#601;k&#257;n &#8216;&#259;&#x1E63;&ecirc; &#353;i&#x1E6D;&#x1E6D;&icirc;m &#8216;&#333;m&#601;&#x1E0F;&icirc;m: </P>
<P>16&nbsp;&#8216;e&#347;er &#8217;ammw&#333;&#x1E6F; &#8217;&#333;re&#x1E35;&#601; haqq&#257;re&#353; w&#601;&#8217;amm&acirc; w<sup>a</sup>&#x1E25;&#259;&#x1E63;&icirc; h&#257;&#8217;amm&acirc; r&#333;&#x1E25;a&#x1E07; haqqere&#353; h&#257;&#8217;e&#x1E25;&#257;&#x1E0F;: </P>
<P>17&nbsp;&#353;&#601;t&ecirc; y&#257;&#x1E0F;w&#333;&#x1E6F; laqqere&#353; h&#257;&#8217;e&#x1E25;&#257;&#x1E0F; m&#601;&#353;ull&#257;&#x1E07;&#333;&#x1E6F; &#8217;i&#353;&#353;&acirc; &#8217;el-&#8217;&#259;&#x1E25;&#333;&#x1E6F;&#257;h k&#275;n t<sup>a</sup>&#8216;&#259;&#347;eh l&#601;&#x1E35;&#333;l qar&#601;&#353;&ecirc; hammi&#353;&#601;k&#257;n: </P>
<P>18&nbsp;w&#601;&#8216;&#257;&#347;&icirc;&#x1E6F;&#257; &#8217;e&#x1E6F;-haqq&#601;r&#257;&#353;&icirc;m lammi&#353;&#601;k&#257;n &#8216;e&#347;&#601;r&icirc;m qere&#353; lif&#601;&#8217;a&#x1E6F; ne&#x1E21;&#601;b&acirc; &#x1E6F;&ecirc;m&#257;n&acirc;: </P>
<P>19&nbsp;w&#601;&#8217;ar&#601;b&#257;&#8216;&icirc;m &#8217;a&#x1E0F;&#601;n&ecirc;-&#x1E35;esef t<sup>a</sup>&#8216;&#259;&#347;eh t<sup>a</sup>&#x1E25;a&#x1E6F; &#8216;e&#347;&#601;r&icirc;m haqq&#257;re&#353; &#353;&#601;n&ecirc; &#8217;&#259;&#x1E0F;&#257;n&icirc;m t<sup>a</sup>&#x1E25;a&#x1E6F;-haqqere&#353; h&#257;&#8217;e&#x1E25;&#257;&#x1E0F; li&#353;&#601;t&ecirc; y&#601;&#x1E0F;&#333;&#x1E6F;&#257;yw &ucirc;&#353;&#601;n&ecirc; &#8217;&#259;&#x1E0F;&#257;n&icirc;m t<sup>a</sup>&#x1E25;a&#x1E6F;-haqqere&#353; h&#257;&#8217;e&#x1E25;&#257;&#x1E0F; li&#353;&#601;t&ecirc; y&#601;&#x1E0F;&#333;&#x1E6F;&#257;yw: </P>
<P>20&nbsp;&ucirc;l&#601;&#x1E63;el<sup>a</sup>&#8216; hammi&#353;&#601;k&#257;n ha&#353;&#353;&#275;n&icirc;&#x1E6F; lif&#601;&#8217;a&#x1E6F; &#x1E63;&#257;fw&#333;n &#8216;e&#347;&#601;r&icirc;m q&#257;re&#353;: </P>
<P>21&nbsp;w&#601;&#8217;ar&#601;b&#257;&#8216;&icirc;m &#8217;a&#x1E0F;&#601;n&ecirc;hem k&#257;sef &#353;&#601;n&ecirc; &#8217;&#259;&#x1E0F;&#257;n&icirc;m t<sup>a</sup>&#x1E25;a&#x1E6F; haqqere&#353; h&#257;&#8217;e&#x1E25;&#257;&#x1E0F; &ucirc;&#353;&#601;n&ecirc; &#8217;&#259;&#x1E0F;&#257;n&icirc;m t<sup>a</sup>&#x1E25;a&#x1E6F; haqqere&#353; h&#257;&#8217;e&#x1E25;&#257;&#x1E0F;: </P>
<P>22&nbsp;&ucirc;l&#601;yar&#601;k&#601;&#x1E6F;&ecirc; hammi&#353;&#601;k&#257;n y&#257;mm&acirc; t<sup>a</sup>&#8216;&#259;&#347;eh &#353;i&#353;&#353;&acirc; q&#601;r&#257;&#353;&icirc;m: </P>
<P>23&nbsp;&ucirc;&#353;&#601;n&ecirc; q&#601;r&#257;&#353;&icirc;m t<sup>a</sup>&#8216;&#259;&#347;eh lim&#601;qu&#x1E63;&#601;&#8216;&#333;&#x1E6F; hammi&#353;&#601;k&#257;n bayyar&#601;&#x1E35;&#257;&#x1E6F;&#257;yim: </P>
<P>24&nbsp;w&#601;yih&#601;y&ucirc; &#x1E6F;&#333;&#8217;&#259;m&icirc;m mill&#601;ma&#x1E6D;&#x1E6D;&acirc; w&#601;y<sup>a</sup>&#x1E25;&#601;d&#257;w yih&#601;y&ucirc;<font color="red"><sup>3</font></sup> &#x1E6F;amm&icirc;m &#8216;al-r&#333;&#8217;&#353;w&#333; &#8217;el-ha&#x1E6D;&#x1E6D;ab<sup>a</sup>&#8216;a&#x1E6F; h&#257;&#8217;e&#x1E25;&#257;&#x1E6F; k&#275;n yih&#601;yeh li&#353;&#601;n&ecirc;hem li&#353;&#601;n&ecirc; hammiq&#601;&#x1E63;&#333;&#8216;&#333;&#x1E6F; yih&#601;y&ucirc;: </P>
<P>25&nbsp;w&#601;h&#257;y&ucirc; &#353;&#601;m&#333;n&acirc; q&#601;r&#257;&#353;&icirc;m w&#601;&#8217;a&#x1E0F;&#601;n&ecirc;hem kesef &#353;i&#353;&#353;&acirc; &#8216;&#257;&#347;&#257;r &#8217;&#259;&#x1E0F;&#257;n&icirc;m &#353;&#601;n&ecirc; &#8217;&#259;&#x1E0F;&#257;n&icirc;m t<sup>a</sup>&#x1E25;a&#x1E6F; haqqere&#353; h&#257;&#8217;e&#x1E25;&#257;&#x1E0F; &ucirc;&#353;&#601;n&ecirc; &#8217;&#259;&#x1E0F;&#257;n&icirc;m t<sup>a</sup>&#x1E25;a&#x1E6F; haqqere&#353; h&#257;&#8217;e&#x1E25;&#257;&#x1E0F;: </P>
<P>26&nbsp;w&#601;&#8216;&#257;&#347;&icirc;&#x1E6F;&#257; &#x1E07;&#601;r&icirc;&#x1E25;im &#8216;&#259;&#x1E63;&ecirc; &#353;i&#x1E6D;&#x1E6D;&icirc;m &#x1E25;&#259;mi&#353;&#353;&acirc; l&#601;qar&#601;&#353;&ecirc; &#x1E63;el<sup>a</sup>&#8216;-hammi&#353;&#601;k&#257;n h&#257;&#8217;e&#x1E25;&#257;&#x1E0F;: </P>
<P>27&nbsp;w<sup>a</sup>&#x1E25;&#259;mi&#353;&#353;&acirc; &#x1E07;&#601;r&icirc;&#x1E25;im l&#601;qar&#601;&#353;&ecirc; &#x1E63;el<sup>a</sup>&#8216;-hammi&#353;&#601;k&#257;n ha&#353;&#353;&#275;n&icirc;&#x1E6F; w<sup>a</sup>&#x1E25;&#259;mi&#353;&#353;&acirc; &#x1E07;&#601;r&icirc;&#x1E25;im l&#601;qar&#601;&#353;&ecirc; &#x1E63;el<sup>a</sup>&#8216; hammi&#353;&#601;k&#257;n layyar&#601;&#x1E35;&#257;&#x1E6F;ayim y&#257;mm&acirc;: </P>
<P>28&nbsp;w&#601;hab&#601;r&icirc;&#x1E25;a hat&icirc;&#x1E35;&#333;n b&#601;&#x1E6F;w&#333;&#x1E35;&#601; haqq&#601;r&#257;&#353;&icirc;m ma&#x1E07;&#601;ri&#x1E25;a min-haqq&#257;&#x1E63;eh &#8217;el-haqq&#257;&#x1E63;eh: </P>
<P>29&nbsp;w&#601;&#8217;e&#x1E6F;-haqq&#601;r&#257;&#353;&icirc;m t&#601;&#x1E63;apeh z&acirc;&#257;&#x1E07; w&#601;&#8217;e&#x1E6F;-&#x1E6D;ab&#601;&#8216;&#333;&#x1E6F;&ecirc;hem t<sup>a</sup>&#8216;&#259;&#347;eh z&acirc;&#257;&#x1E07; b&#257;t&icirc;m lab&#601;r&icirc;&#x1E25;im w&#601;&#x1E63;ip&icirc;&#x1E6F;&#257; &#8217;e&#x1E6F;-hab&#601;r&icirc;&#x1E25;im z&acirc;&#257;&#x1E07;: </P>
<P>30&nbsp;wah&#259;q&#275;m&#333;&#x1E6F;&#257; &#8217;e&#x1E6F;-hammi&#353;&#601;k&#257;n k&#601;mi&#353;&#601;p&#257;&#x1E6D;w&#333; &#8217;&#259;&#353;er h&#257;r&#601;&#8217;&ecirc;&#x1E6F;&#257; b&acirc;&#257;r: s</P>
<P>31&nbsp;w&#601;&#8216;&#257;&#347;&icirc;&#x1E6F;&#257; f&#257;r&#333;&#x1E35;e&#x1E6F; t&#601;&#x1E35;&#275;le&#x1E6F; w&#601;&#8217;ar&#601;g&#257;m&#257;n w&#601;&#x1E6F;w&#333;l<sup>a</sup>&#8216;a&#x1E6F; &#353;&#257;n&icirc; w&#601;&#353;&#275;&#353; m&#257;&#353;&#601;z&#257;r m<sup>a</sup>&#8216;&#259;&#347;&#275;h &#x1E25;&#333;&#353;&#275;&#x1E07; y<sup>a</sup>&#8216;&#259;&#347;eh &#8217;&#333;&#x1E6F;&#257;h k&#601;ru&#x1E07;&icirc;m: </P>
<P>32&nbsp;w&#601;n&#257;&#x1E6F;at&acirc; &#8217;&#333;&#x1E6F;&#257;h &#8216;al-&#8217;ar&#601;b&#257;&#8216;&acirc; &#8216;amm&ucirc;&#x1E0F;&ecirc; &#353;i&#x1E6D;&#x1E6D;&icirc;m m&#601;&#x1E63;up&icirc;m z&acirc;&#257;&#x1E07; w&#257;w&ecirc;hem z&acirc;&#257;&#x1E07; &#8216;al-&#8217;ar&#601;b&#257;&#8216;&acirc; &#8217;a&#x1E0F;&#601;n&ecirc;-&#x1E35;&#257;sef: </P>
<P>33&nbsp;w&#601;n&#257;&#x1E6F;at&acirc; &#8217;e&#x1E6F;-hap&#257;r&#333;&#x1E35;e&#x1E6F; t<sup>a</sup>&#x1E25;a&#x1E6F; haqq&#601;r&#257;s&icirc;m w&#601;h&#275;&#x1E07;&#275;&#8217;&#x1E6F;&#257; &#353;&#257;mm&acirc; mib&ecirc;&#x1E6F; lap&#257;r&#333;&#x1E35;e&#x1E6F; &#8217;&#275;&#x1E6F; &#8217;&#259;rw&#333;n h&#257;&#8216;&#275;&#x1E0F;&ucirc;&#x1E6F; w&#601;hi&#x1E07;&#601;d&icirc;l&acirc; hap&#257;r&#333;&#x1E35;e&#x1E6F; l&#257;&#x1E35;em b&ecirc;n haqq&#333;&#x1E0F;e&#353; &ucirc;&#x1E07;&ecirc;n q&#333;&#x1E0F;e&#353; haqq&#335;&#x1E0F;&#257;&#353;&icirc;m: </P>
<P>34&nbsp;w&#601;n&#257;&#x1E6F;at&#257; &#8217;e&#x1E6F;-hakap&#333;re&#x1E6F; &#8216;al &#8217;&#259;rw&#333;n h&#257;&#8216;&#275;&#x1E0F;u&#x1E6F; b&#601;q&#333;&#x1E0F;e&#353; haqq&#335;&#x1E0F;&#257;&#353;&icirc;m: </P>
<P>35&nbsp;w&#601;&#347;am&#601;t&#257; &#8217;e&#x1E6F;-ha&#353;&#353;ul&#601;&#x1E25;&#257;n mi&#x1E25;&ucirc;&#x1E63; lap&#257;r&#333;&#x1E35;e&#x1E6F; w&#601;&#8217;e&#x1E6F;-hamm&#601;n&#333;r&acirc; n&#333;&#x1E35;<sup>a</sup>&#x1E25; ha&#353;&#353;ul&#601;&#x1E25;&#257;n &#8216;al &#x1E63;el<sup>a</sup>&#8216; hammi&#353;&#601;k&#257;n t&ecirc;m&#257;n&acirc; w&#601;ha&#353;&#353;ul&#601;&#x1E25;&#257;n tit&#275;n &#8216;al-&#x1E63;el<sup>a</sup>&#8216; &#x1E63;&#257;fw&#333;n: </P>
<P>36&nbsp;w&#601;&#8216;&#257;&#347;&icirc;&#x1E6F;&#257; m&#257;s&#257;&#x1E35;&#601; l&#601;fe&#x1E6F;<sup>a</sup>&#x1E25; h&#257;&#8217;&#333;hel t&#601;&#x1E35;&#275;le&#x1E6F; w&#601;&#8217;ar&#601;g&#257;m&#257;n w&#601;&#x1E6F;w&#333;l<sup>a</sup>&#8216;a&#x1E6F; &#353;&#257;n&icirc; w&#601;&#353;&#275;&#353; m&#257;&#353;&#601;z&#257;r m<sup>a</sup>&#8216;&#259;&#347;&#275;h r&#333;q&#275;m: </P>
<P>37&nbsp;w&#601;&#8216;&#257;&#347;&icirc;&#x1E6F;&#257; lamm&#257;s&#257;&#x1E35;&#601; &#x1E25;&#259;mi&#353;&#353;&acirc; &#8216;amm&ucirc;&#x1E0F;&ecirc; &#353;i&#x1E6D;&#x1E6D;&icirc;m w&#601;&#x1E63;ip&icirc;&#x1E6F;&#257; &#8217;&#333;&#x1E6F;&#257;m z&acirc;&#257;&#x1E07; w&#257;w&ecirc;hem z&acirc;&#257;&#x1E07; w&#601;y&#257;&#x1E63;aq&#601;t&#257; l&acirc;em &#x1E25;&#259;mi&#353;&#353;&acirc; &#8217;a&#x1E0F;&#601;n&ecirc; n&#601;&#x1E25;&#333;&#353;e&#x1E6F;: s</P>
</TD>
</TABLE>
<P><HR>
<CENTER>
<A HREF="exo027.htm">Next: Exodus (Shemot) Chapter 27</A></CENTER>
</BODY>
</HTML>
