<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 27</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa1027">Polyglot</A>&nbsp;
<A HREF="../kjv/sa1027">KJV</A>&nbsp;
<A HREF="../sep/sa1027">Sep</A>&nbsp;
<A HREF="../vul/sa1027">Vul</A>&nbsp;

<BR>
<BR><A HREF="sa1">1 Samuel (1 Shmuel) Index</A><BR>
&nbsp;
<A HREF="sa1026">Previous</A>&nbsp;
<A HREF="sa1028">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 27</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר דָּוִד֙ אֶל־לִבּ֔וֹ עַתָּ֛ה אֶסָּפֶ֥ה יוֹם־אֶחָ֖ד בְּיַד־שָׁא֑וּל אֵֽין־לִ֨י ט֜וֹב כִּ֣י הִמָּלֵ֥ט אִמָּלֵ֣ט׀ אֶל־אֶ֣רֶץ פְּלִשְׁתִּ֗ים וְנוֹאַ֨שׁ מִמֶּ֤נִּי שָׁאוּל֙ לְבַקְשֵׁ֤נִי עוֹד֙ בְּכָל־גְּב֣וּל יִשְׂרָאֵ֔ל וְנִמְלַטְתִּ֖י מִיָּדֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיָּ֣קָם דָּוִ֔ד וַיַּעֲבֹ֣ר ה֔וּא וְשֵׁשׁ־מֵא֥וֹת אִ֖ישׁ אֲשֶׁ֣ר עִמּ֑וֹ אֶל־אָכִ֥ישׁ בֶּן־מָע֖וֹךְ מֶ֥לֶךְ גַּֽת׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֵּשֶׁב֩ דָּוִ֨ד עִם־אָכִ֥ישׁ בְּגַ֛ת ה֥וּא וַאֲנָשָׁ֖יו אִ֣ישׁ וּבֵית֑וֹ דָּוִד֙ וּשְׁתֵּ֣י נָשָׁ֔יו אֲחִינֹ֙עַם֙ הַיִּזְרְעֵאלִ֔ית וַאֲבִיגַ֥יִל אֵֽשֶׁת־נָבָ֖ל הַֽכַּרְמְלִֽית׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֻּגַּ֣ד לְשָׁא֔וּל כִּֽי־בָרַ֥ח דָּוִ֖ד גַּ֑ת וְלֹֽא־<font color="brown">יוסף</font> <font color="blue">יָסַ֥ף</font> ע֖וֹד לְבַקְשֽׁוֹ׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֨אמֶר דָּוִ֜ד אֶל־אָכִ֗ישׁ אִם־נָא֩ מָצָ֨אתִי חֵ֤ן בְּעֵינֶ֙יךָ֙ יִתְּנוּ־לִ֣י מָק֗וֹם בְּאַחַ֛ת עָרֵ֥י הַשָּׂדֶ֖ה וְאֵ֣שְׁבָה שָּׁ֑ם וְלָ֨מָּה יֵשֵׁ֧ב עַבְדְּךָ֛ בְּעִ֥יר הַמַּמְלָכָ֖ה עִמָּֽךְ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּתֶּן־ל֥וֹ אָכִ֛ישׁ בַּיּ֥וֹם הַה֖וּא אֶת־צִֽקְלָ֑ג לָכֵ֞ן הָיְתָ֤ה צִֽקְלַג֙ לְמַלְכֵ֣י יְהוּדָ֔ה עַ֖ד הַיּ֥וֹם הַזֶּֽה׃ פ</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַֽיְהִי֙ מִסְפַּ֣ר הַיָּמִ֔ים אֲשֶׁר־יָשַׁ֥ב דָּוִ֖ד בִּשְׂדֵ֣ה פְלִשְׁתִּ֑ים יָמִ֖ים וְאַרְבָּעָ֥ה חֳדָשִֽׁים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיַּ֤עַל דָּוִד֙ וַֽאֲנָשָׁ֔יו וַֽיִּפְשְׁט֛וּ אֶל־הַגְּשׁוּרִ֥י <font color="brown">והגרזי</font> <font color="blue">וְהַגִּזְרִ֖י</font> וְהָעֲמָלֵקִ֑י כִּ֣י הֵ֜נָּה יֹשְׁב֤וֹת הָאָ֙רֶץ֙ אֲשֶׁ֣ר מֵֽעוֹלָ֔ם בּוֹאֲךָ֥ שׁ֖וּרָה וְעַד־אֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהִכָּ֤ה דָוִד֙ אֶת־הָאָ֔רֶץ וְלֹ֥א יְחַיֶּ֖ה אִ֣ישׁ וְאִשָּׁ֑ה וְלָקַח֩ צֹ֨אן וּבָקָ֜ר וַחֲמֹרִ֤ים וּגְמַלִּים֙ וּבְגָדִ֔ים וַיָּ֖שָׁב וַיָּבֹ֥א אֶל־אָכִֽישׁ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֣אמֶר אָכִ֔ישׁ אַל־פְּשַׁטְתֶּ֖ם הַיּ֑וֹם וַיֹּ֣אמֶר דָּוִ֗ד עַל־נֶ֤גֶב יְהוּדָה֙ וְעַל־נֶ֣גֶב הַיַּרְחְמְאֵלִ֔י וְאֶל־נֶ֖גֶב הַקֵּינִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאִ֨ישׁ וְאִשָּׁ֜ה לֹֽא־יְחַיֶּ֣ה דָוִ֗ד לְהָבִ֥יא גַת֙ לֵאמֹ֔ר פֶּן־יַגִּ֥דוּ עָלֵ֖ינוּ לֵאמֹ֑ר כֹּֽה־עָשָׂ֤ה דָוִד֙ וְכֹ֣ה מִשְׁפָּט֔וֹ כָּל־הַ֨יָּמִ֔ים אֲשֶׁ֥ר יָשַׁ֖ב בִּשְׂדֵ֥ה פְלִשְׁתִּֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיַּאֲמֵ֥ן אָכִ֖ישׁ בְּדָוִ֣ד לֵאמֹ֑ר הַבְאֵ֤שׁ הִבְאִישׁ֙ בְּעַמּ֣וֹ בְיִשְׂרָאֵ֔ל וְהָ֥יָה לִ֖י לְעֶ֥בֶד עוֹלָֽם׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer d&#257;wi&#x1E0F; &#8217;el-libw&#333; &#8216;at&acirc; &#8217;ess&#257;feh yw&#333;m-&#8217;e&#x1E25;&#257;&#x1E0F; b&#601;ya&#x1E0F;-&#353;&#257;&#8217;&ucirc;l &#8217;&ecirc;n-l&icirc; &#x1E6D;w&#333;&#x1E07; k&icirc; himm&#257;l&#275;&#x1E6D; &#8217;imm&#257;l&#275;&#x1E6D;| &#8217;el-&#8217;ere&#x1E63; p&#601;li&#353;&#601;t&icirc;m w&#601;nw&#333;&#8217;a&#353; mimmenn&icirc; &#353;&#257;&#8217;&ucirc;l l&#601;&#x1E07;aq&#601;&#353;&#275;n&icirc; &#8216;w&#333;&#x1E0F; b&#601;&#x1E35;&#257;l-g&#601;&#x1E07;&ucirc;l yi&#347;&#601;r&#257;&#8217;&#275;l w&#601;nim&#601;la&#x1E6D;&#601;t&icirc; m&icirc;y&#257;&#x1E0F;w&#333;: </P>
<P>2&nbsp;wayy&#257;q&#257;m d&#257;wi&#x1E0F; wayy<sup>a</sup>&#8216;&#259;&#x1E07;&#333;r h&ucirc;&#8217; w&#601;&#353;&#275;&#353;-m&#275;&#8217;w&#333;&#x1E6F; &#8217;&icirc;&#353; &#8217;&#259;&#353;er &#8216;immw&#333; &#8217;el-&#8217;&#257;&#x1E35;&icirc;&#353; ben-m&#257;&#8216;w&#333;&#x1E35;&#601; mele&#x1E35;&#601; ga&#x1E6F;: </P>
<P>3&nbsp;wayy&#275;&#353;e&#x1E07; d&#257;wi&#x1E0F; &#8216;im-&#8217;&#257;&#x1E35;&icirc;&#353; b&#601;&#x1E21;a&#x1E6F; h&ucirc;&#8217; wa&#8217;&#259;n&#257;&#353;&#257;yw &#8217;&icirc;&#353; &ucirc;&#x1E07;&ecirc;&#x1E6F;w&#333; d&#257;wi&#x1E0F; &ucirc;&#353;&#601;t&ecirc; n&#257;&#353;&#257;yw &#8217;&#259;&#x1E25;&icirc;n&#333;&#8216;am hayyiz&#601;r&#601;&#8216;&#275;&#8217;l&icirc;&#x1E6F; wa&#8217;&#259;&#x1E07;&icirc;&#x1E21;ayil &#8217;&#275;&#353;e&#x1E6F;-n&#257;&#x1E07;&#257;l hakar&#601;m&#601;l&icirc;&#x1E6F;: </P>
<P>4&nbsp;wayyuga&#x1E0F; l&#601;&#353;&#257;&#8217;&ucirc;l k&icirc;-&#x1E07;&#257;r<sup>a</sup>&#x1E25; d&#257;wi&#x1E0F; ga&#x1E6F; w&#601;l&#333;&#8217;-<font color="brown">yw&#333;s&#275;f</font> <font color="blue">y&#257;saf</font> &#8216;w&#333;&#x1E0F; l&#601;&#x1E07;aq&#601;&#353;w&#333;: s</P>
<P>5&nbsp;wayy&#333;&#8217;mer d&#257;wi&#x1E0F; &#8217;el-&#8217;&#257;&#x1E35;&icirc;&#353; &#8217;im-n&#257;&#8217; m&#257;&#x1E63;&#257;&#8217;&#x1E6F;&icirc; &#x1E25;&#275;n b&#601;&#8216;&ecirc;ney&#x1E35;&#257; yit&#601;n&ucirc;-l&icirc; m&#257;qw&#333;m b&#601;&#8217;<sup>a</sup>&#x1E25;a&#x1E6F; &#8216;&#257;r&ecirc; ha&#347;&#347;&#257;&#x1E0F;eh w&#601;&#8217;&#275;&#353;&#601;&#x1E07;&acirc; &#353;&#353;&#257;m w&#601;l&#257;mm&acirc; y&#275;&#353;&#275;&#x1E07; &#8216;a&#x1E07;&#601;d&#601;&#x1E35;&#257; b&#601;&#8216;&icirc;r hammam&#601;l&#257;&#x1E35;&acirc; &#8216;imm&#257;&#x1E35;&#601;: </P>
<P>6&nbsp;wayyiten-lw&#333; &#8217;&#257;&#x1E35;&icirc;&#353; bayyw&#333;m hah&ucirc;&#8217; &#8217;e&#x1E6F;-&#x1E63;iq&#601;l&#257;&#x1E21; l&#257;&#x1E35;&#275;n h&#257;y&#601;&#x1E6F;&acirc; &#x1E63;iq&#601;la&#x1E21; l&#601;mal&#601;&#x1E35;&ecirc; y&#601;h&ucirc;&#x1E0F;&acirc; &#8216;a&#x1E0F; hayyw&#333;m hazzeh: f</P>
<P>7&nbsp;way&#601;h&icirc; mis&#601;par hayy&#257;m&icirc;m &#8217;&#259;&#353;er-y&#257;&#353;a&#x1E07; d&#257;wi&#x1E0F; bi&#347;&#601;&#x1E0F;&#275;h f&#601;li&#353;&#601;t&icirc;m y&#257;m&icirc;m w&#601;&#8217;ar&#601;b&#257;&#8216;&acirc; &#x1E25;&#335;&#x1E0F;&#257;&#353;&icirc;m: </P>
<P>8&nbsp;wayy<sup>a</sup>&#8216;al d&#257;wi&#x1E0F; wa&#8217;&#259;n&#257;&#353;&#257;yw wayyif&#601;&#353;&#601;&#x1E6D;&ucirc; &#8217;el-hag&#601;&#353;&ucirc;r&icirc; <font color="brown">w&#601;hagir&#601;z&icirc;</font> <font color="blue">w&#601;hagiz&#601;r&icirc;</font> w&#601;h&#257;&#8216;&#259;m&#257;l&#275;q&icirc; k&icirc; h&#275;nn&acirc; y&#333;&#353;&#601;&#x1E07;w&#333;&#x1E6F; h&#257;&#8217;&#257;re&#x1E63; &#8217;&#259;&#353;er m&#275;&#8216;w&#333;l&#257;m bw&#333;&#8217;&#259;&#x1E35;&#257; &#353;&ucirc;r&acirc; w&#601;&#8216;a&#x1E0F;-&#8217;ere&#x1E63; mi&#x1E63;&#601;r&#257;yim: </P>
<P>9&nbsp;w&#601;hik&acirc; &#x1E0F;&#257;wi&#x1E0F; &#8217;e&#x1E6F;-h&#257;&#8217;&#257;re&#x1E63; w&#601;l&#333;&#8217; y&#601;&#x1E25;ayyeh &#8217;&icirc;&#353; w&#601;&#8217;i&#353;&#353;&acirc; w&#601;l&#257;q<sup>a</sup>&#x1E25; &#x1E63;&#333;&#8217;n &ucirc;&#x1E07;&#257;q&#257;r w<sup>a</sup>&#x1E25;&#259;m&#333;r&icirc;m &ucirc;&#x1E21;&#601;mall&icirc;m &ucirc;&#x1E07;&#601;&#x1E21;&#257;&#x1E0F;&icirc;m wayy&#257;&#353;&#257;&#x1E07; wayy&#257;&#x1E07;&#333;&#8217; &#8217;el-&#8217;&#257;&#x1E35;&icirc;&#353;: </P>
<P>10&nbsp;wayy&#333;&#8217;mer &#8217;&#257;&#x1E35;&icirc;&#353; &#8217;al-p&#601;&#353;a&#x1E6D;&#601;tem hayyw&#333;m wayy&#333;&#8217;mer d&#257;wi&#x1E0F; &#8216;al-ne&#x1E21;e&#x1E07; y&#601;h&ucirc;&#x1E0F;&acirc; w&#601;&#8216;al-ne&#x1E21;e&#x1E07; hayyar&#601;&#x1E25;&#601;m&#601;&#8217;&#275;l&icirc; w&#601;&#8217;el-ne&#x1E21;e&#x1E07; haqq&ecirc;n&icirc;: </P>
<P>11&nbsp;w&#601;&#8217;&icirc;&#353; w&#601;&#8217;i&#353;&#353;&acirc; l&#333;&#8217;-y&#601;&#x1E25;ayyeh &#x1E0F;&#257;wi&#x1E0F; l&#601;h&#257;&#x1E07;&icirc;&#8217; &#x1E21;a&#x1E6F; l&#275;&#8217;m&#333;r pen-yagi&#x1E0F;&ucirc; &#8216;&#257;l&ecirc;n&ucirc; l&#275;&#8217;m&#333;r k&#333;h-&#8216;&#257;&#347;&acirc; &#x1E0F;&#257;wi&#x1E0F; w&#601;&#x1E35;&#333;h mi&#353;&#601;p&#257;&#x1E6D;w&#333; k&#257;l-hayy&#257;m&icirc;m &#8217;&#259;&#353;er y&#257;&#353;a&#x1E07; bi&#347;&#601;&#x1E0F;&#275;h f&#601;li&#353;&#601;t&icirc;m: </P>
<P>12&nbsp;wayya&#8217;&#259;m&#275;n &#8217;&#257;&#x1E35;&icirc;&#353; b&#601;&#x1E0F;&#257;wi&#x1E0F; l&#275;&#8217;m&#333;r ha&#x1E07;&#601;&#8217;&#275;&#353; hi&#x1E07;&#601;&#8217;&icirc;&#353; b&#601;&#8216;ammw&#333; &#x1E07;&#601;yi&#347;&#601;r&#257;&#8217;&#275;l w&#601;h&#257;y&acirc; l&icirc; l&#601;&#8216;e&#x1E07;e&#x1E0F; &#8216;w&#333;l&#257;m: f</P>
</TD>
</TABLE>
<P><HR>
<CENTER>
<A HREF="sa1028">Next: 1 Samuel (1 Shmuel) Chapter 28</A></CENTER>
</BODY>
</HTML>
