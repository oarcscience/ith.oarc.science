[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/job013)  [KJV](../kjv/job013)  [Sep](../sep/job013) 
[Vul](../vul/job013)   
  
[Job (Iyov) Index](job)  
  [Previous](job012)  [Next](job014) 

------------------------------------------------------------------------

### Tanach (Hebrew): Job (Iyov) Chapter 13

‎<span id="001">1</span> ‏הֶן־כֹּ֖ל רָאֲתָ֣ה עֵינִ֑י שָֽׁמְעָ֥ה
אָ֝זְנִ֗י וַתָּ֥בֶן לָֽהּ׃

‎<span id="002">2</span> ‏כְּֽ֭דַעְתְּכֶם יָדַ֣עְתִּי גַם־אָ֑נִי
לֹא־נֹפֵ֖ל אָנֹכִ֣י מִכֶּֽם׃

‎<span id="003">3</span> ‏אוּלָ֗ם אֲ֭נִי אֶל־שַׁדַּ֣י אֲדַבֵּ֑ר
וְהוֹכֵ֖חַ אֶל־אֵ֣ל אֶחְפָּֽץ׃

‎<span id="004">4</span> ‏וְֽאוּלָ֗ם אַתֶּ֥ם טֹֽפְלֵי־שָׁ֑קֶר רֹפְאֵ֖י
אֱלִ֣ל כֻּלְּכֶֽם׃

‎<span id="005">5</span> ‏מִֽי־יִ֭תֵּן הַחֲרֵ֣שׁ תַּחֲרִישׁ֑וּן וּתְהִ֖י
לָכֶ֣ם לְחָכְמָֽה׃

‎<span id="006">6</span> ‏שִׁמְעוּ־נָ֥א תוֹכַחְתִּ֑י וְרִב֖וֹת שְׂפָתַ֣י
הַקְשִֽׁיבוּ׃

‎<span id="007">7</span> ‏הַ֭לְאֵל תְּדַבְּר֣וּ עַוְלָ֑ה וְ֝ל֗וֹ
תְּֽדַבְּר֥וּ רְמִיָּֽה׃

‎<span id="008">8</span> ‏הֲפָנָ֥יו תִּשָּׂא֑וּן אִם־לָאֵ֥ל תְּרִיבֽוּן׃

‎<span id="009">9</span> ‏הֲ֭טוֹב כִּֽי־יַחְקֹ֣ר אֶתְכֶ֑ם אִם־כְּהָתֵ֥ל
בֶּ֝אֱנ֗וֹשׁ תְּהָתֵ֥לּוּ בֽוֹ׃

‎<span id="010">10</span> ‏הוֹכֵ֣חַ יוֹכִ֣יחַ אֶתְכֶ֑ם אִם־בַּ֝סֵּ֗תֶר
פָּנִ֥ים תִּשָּׂאֽוּן׃

‎<span id="011">11</span> ‏הֲלֹ֣א שְׂ֭אֵתוֹ תְּבַעֵ֣ת אֶתְכֶ֑ם
וּ֝פַחְדּ֗וֹ יִפֹּ֥ל עֲלֵיכֶֽם׃

‎<span id="012">12</span> ‏זִֽ֭כְרֹנֵיכֶם מִשְׁלֵי־אֵ֑פֶר
לְגַבֵּי־חֹ֝֗מֶר גַּבֵּיכֶֽם׃

‎<span id="013">13</span> ‏הַחֲרִ֣ישׁוּ מִ֭מֶּנִּי וַאֲדַבְּרָה־אָ֑נִי
וְיַעֲבֹ֖ר עָלַ֣י מָֽה׃

‎<span id="014">14</span> ‏עַל־מָ֤ה׀ אֶשָּׂ֣א בְשָׂרִ֣י בְשִׁנָּ֑י
וְ֝נַפְשִׁ֗י אָשִׂ֥ים בְּכַפִּֽי׃

‎<span id="015">15</span> ‏הֵ֣ן יִ֭קְטְלֵנִי לא ל֣וֹ אֲיַחֵ֑ל
אַךְ־דְּ֝רָכַ֗י אֶל־פָּנָ֥יו אוֹכִֽיחַ׃

‎<span id="016">16</span> ‏גַּם־הוּא־לִ֥י לִֽישׁוּעָ֑ה כִּי־לֹ֥א
לְ֝פָנָ֗יו חָנֵ֥ף יָבֽוֹא׃

‎<span id="017">17</span> ‏שִׁמְע֣וּ שָׁ֭מוֹעַ מִלָּתִ֑י וְ֝אַֽחֲוָתִ֗י
בְּאָזְנֵיכֶֽם׃

‎<span id="018">18</span> ‏הִנֵּה־נָ֭א עָרַ֣כְתִּי מִשְׁפָּ֑ט
יָ֝דַ֗עְתִּי כִּֽי־אֲנִ֥י אֶצְדָּֽק׃

‎<span id="019">19</span> ‏מִי־ה֭וּא יָרִ֣יב עִמָּדִ֑י כִּֽי־עַתָּ֖ה
אַחֲרִ֣ישׁ וְאֶגְוָֽע׃

‎<span id="020">20</span> ‏אַךְ־שְׁ֭תַּיִם אַל־תַּ֣עַשׂ עִמָּדִ֑י אָ֥ז
מִ֝פָּנֶ֗יךָ לֹ֣א אֶסָּתֵֽר׃

‎<span id="021">21</span> ‏כַּ֭פְּךָ מֵעָלַ֣י הַרְחַ֑ק
וְ֝אֵ֥מָתְךָ֗<sup>3</sup> אַֽל־תְּבַעֲתַֽנִּי׃

‎<span id="022">22</span> ‏וּ֭קְרָא וְאָנֹכִ֣י אֶֽעֱנֶ֑ה אֽוֹ־אֲ֝דַבֵּ֗ר
וַהֲשִׁיבֵֽנִי׃

‎<span id="023">23</span> ‏כַּמָּ֣ה לִ֭י עֲוֹנ֣וֹת וְחַטָּא֑וֹת
פִּֽשְׁעִ֥י וְ֝חַטָּאתִ֗י הֹדִיעֵֽנִי׃<sup>3</sup>

‎<span id="024">24</span> ‏לָֽמָּה־פָנֶ֥יךָ תַסְתִּ֑יר וְתַחְשְׁבֵ֖נִי
לְאוֹיֵ֣ב לָֽךְ׃

‎<span id="025">25</span> ‏הֶעָלֶ֣ה נִדָּ֣ף תַּעֲר֑וֹץ וְאֶת־קַ֖שׁ
יָבֵ֣שׁ תִּרְדֹּֽף׃

‎<span id="026">26</span> ‏כִּֽי־תִכְתֹּ֣ב עָלַ֣י מְרֹר֑וֹת
וְ֝תוֹרִישֵׁ֗נִי עֲוֹנ֥וֹת נְעוּרָֽי׃

‎<span id="027">27</span> ‏וְתָ֘שֵׂ֤ם בַּסַּ֨ד׀ רַגְלַ֗י וְתִשְׁמ֥וֹר
כָּל־אָרְחוֹתָ֑י עַל־שָׁרְשֵׁ֥י רַ֝גְלַ֗י תִּתְחַקֶּֽה׃

‎<span id="028">28</span> ‏וְ֭הוּא כְּרָקָ֣ב יִבְלֶ֑ה כְּ֝בֶ֗גֶד
אֲכָ֣לוֹ עָֽשׁ׃

1 hen-kōl rā’ăṯâ ‘ênî šāmə‘â ’āzənî watāḇen lāh:

2 kəḏ<sup>a</sup>‘ətəḵem yāḏ<sup>a</sup>‘ətî ḡam-’ānî lō’-nōfēl ’ānōḵî
mikem:

3 ’ûlām ’ănî ’el-šaday ’ăḏabēr wəhwōḵēḥa ’el-’ēl ’eḥəpāṣ:

4 wə’ûlām ’atem ṭōfəlê-šāqer rōfə’ê ’ĕlil kulləḵem:

5 mî-yitēn h<sup>a</sup>ḥărēš t<sup>a</sup>ḥărîšûn ûṯəhî lāḵem ləḥāḵəmâ:

6 šimə‘û-nā’ ṯwōḵ<sup>a</sup>ḥətî wəriḇwōṯ śəfāṯay haqəšîḇû:

7 halə’ēl təḏabərû ‘awəlâ wəlwō təḏabərû rəmîyâ:

8 hăfānāyw tiśśā’ûn ’im-lā’ēl tərîḇûn:

9 hăṭwōḇ kî-y<sup>a</sup>ḥəqōr ’eṯəḵem ’im-kəhāṯēl be’ĕnwōš təhāṯēllû
ḇwō:

10 hwōḵēḥa ywōḵîḥa ’eṯəḵem ’im-bassēṯer pānîm tiśśā’ûn:

11 hălō’ śə’ēṯwō təḇ<sup>a</sup>‘ēṯ ’eṯəḵem ûf<sup>a</sup>ḥədwō yipōl
‘ălêḵem:

12 ziḵərōnêḵem mišəlê-’ēfer ləḡabê-ḥōmer gabêḵem:

13 h<sup>a</sup>ḥărîšû mimmennî wa’ăḏabərâ-’ānî wəy<sup>a</sup>‘ăḇōr
‘ālay mâ:

14 ‘al-mâ\| ’eśśā’ ḇəśārî ḇəšinnāy wənafəšî ’āśîm bəḵapî:

15 hēn yiqəṭəlēnî lō’ lwō ’ăy<sup>a</sup>ḥēl ’aḵə-dərāḵay ’el-pānāyw
’wōḵîḥa:

16 gam-hû’-lî lîšû‘â kî-lō’ ləfānāyw ḥānēf yāḇwō’:

17 šimə‘û šāmwō‘a millāṯî wə’<sup>a</sup>ḥăwāṯî bə’āzənêḵem:

18 hinnēh-nā’ ‘āraḵətî mišəpāṭ yāḏ<sup>a</sup>‘ətî kî-’ănî ’eṣədāq:

19 mî-hû’ yārîḇ ‘immāḏî kî-‘atâ ’<sup>a</sup>ḥărîš wə’eḡəwā‘:

20 ’aḵə-šətayim ’al-t<sup>a</sup>‘aś ‘immāḏî ’āz mipāneyḵā lō’ ’essāṯēr:

21 kapəḵā mē‘ālay harəḥaq wə’ēmāṯəḵā<sup>3</sup>
’al-təḇ<sup>a</sup>‘ăṯannî:

22 ûqərā’ wə’ānōḵî ’e‘ĕneh ’wō-’ăḏabēr wahăšîḇēnî:

23 kammâ lî ‘ăwōnwōṯ wəḥaṭṭā’wōṯ pišə‘î wəḥaṭṭā’ṯî hōḏî‘ēnî:<sup>3</sup>

24 lāmmâ-fāneyḵā ṯasətîr wəṯ<sup>a</sup>ḥəšəḇēnî lə’wōyēḇ lāḵə:

25 he‘āleh nidāf t<sup>a</sup>‘ărwōṣ wə’eṯ-qaš yāḇēš tirədōf:

26 kî-ṯiḵətōḇ ‘ālay mərōrwōṯ wəṯwōrîšēnî ‘ăwōnwōṯ nə‘ûrāy:

27 wəṯāśēm bassaḏ\| raḡəlay wəṯišəmwōr kāl-’ārəḥwōṯāy ‘al-šārəšê raḡəlay
tiṯəḥaqqeh:

28 wəhû’ kərāqāḇ yiḇəleh kəḇeḡeḏ ’ăḵālwō ‘āš:

------------------------------------------------------------------------

[Next: Job (Iyov) Chapter 14](job014)
