<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 98</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa098">Polyglot</A>&nbsp;
<A HREF="../kjv/psa098">KJV</A>&nbsp;
<A HREF="../sep/psa098">Sep</A>&nbsp;
<A HREF="../vul/psa098">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa097">Previous</A>&nbsp;
<A HREF="psa099">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 98</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מִזְמ֡וֹר שִׁ֤ירוּ לַֽיהוָ֨ה׀ שִׁ֣יר חָ֭דָשׁ כִּֽי־נִפְלָא֣וֹת עָשָׂ֑ה הוֹשִֽׁיעָה־לּ֥וֹ יְ֝מִינ֗וֹ וּזְר֥וֹעַ קָדְשֽׁוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הוֹדִ֣יעַ יְ֭הוָה יְשׁוּעָת֑וֹ לְעֵינֵ֥י הַ֝גּוֹיִ֗ם גִּלָּ֥ה צִדְקָתֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;זָ֘כַ֤ר חַסְדּ֨וֹ׀ וֶֽאֱֽמוּנָתוֹ֮ לְבֵ֪ית יִשְׂרָ֫אֵ֥ל רָא֥וּ כָל־אַפְסֵי־אָ֑רֶץ אֵ֝֗ת יְשׁוּעַ֥ת אֱלֹהֵֽינוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הָרִ֣יעוּ לַֽ֭יהוָה כָּל־הָאָ֑רֶץ פִּצְח֖וּ וְרַנְּנ֣וּ וְזַמֵּֽרוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;זַמְּר֣וּ לַיהוָ֣ה בְּכִנּ֑וֹר בְּ֝כִנּ֗וֹר וְק֣וֹל זִמְרָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בַּ֭חֲצֹ֣צְרוֹת וְק֣וֹל שׁוֹפָ֑ר הָ֝רִ֗יעוּ לִפְנֵ֤י׀ הַמֶּ֬לֶךְ יְהוָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יִרְעַ֣ם הַ֭יָּם וּמְלֹא֑וֹ תֵּ֝בֵ֗ל וְיֹ֣שְׁבֵי בָֽהּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;נְהָר֥וֹת יִמְחֲאוּ־כָ֑ף יַ֝֗חַד הָרִ֥ים יְרַנֵּֽנוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לִֽפְֽנֵי־יְהוָ֗ה כִּ֥י בָא֮ לִשְׁפֹּ֪ט הָ֫אָ֥רֶץ יִשְׁפֹּֽט־תֵּבֵ֥ל בְּצֶ֑דֶק וְ֝עַמִּ֗ים בְּמֵישָׁרִֽים׃ </P>
</TD>
<TD WIDTH="50%">
<P>1&nbsp;miz&#601;mw&#333;r &#353;&icirc;r&ucirc; layhw&acirc;| &#353;&icirc;r &#x1E25;&#257;&#x1E0F;&#257;&#353; k&icirc;-nif&#601;l&#257;&#8217;w&#333;&#x1E6F; &#8216;&#257;&#347;&acirc; hw&#333;&#353;&icirc;&#8216;&acirc;-llw&#333; y&#601;m&icirc;nw&#333; &ucirc;z&#601;rw&#333;&#8216;a q&#257;&#x1E0F;&#601;&#353;w&#333;: </P>
<P>2&nbsp;hw&#333;&#x1E0F;&icirc;&#8216;a y&#601;hw&acirc; y&#601;&#353;&ucirc;&#8216;&#257;&#x1E6F;w&#333; l&#601;&#8216;&ecirc;n&ecirc; hagw&#333;yim gill&acirc; &#x1E63;i&#x1E0F;&#601;q&#257;&#x1E6F;w&#333;: </P>
<P>3&nbsp;z&#257;&#x1E35;ar &#x1E25;as&#601;dw&#333;| we&#8217;&#277;m&ucirc;n&#257;&#x1E6F;w&#333; l&#601;&#x1E07;&ecirc;&#x1E6F; yi&#347;&#601;r&#257;&#8217;&#275;l r&#257;&#8217;&ucirc; &#x1E35;&#257;l-&#8217;af&#601;s&ecirc;-&#8217;&#257;re&#x1E63; &#8217;&#275;&#x1E6F; y&#601;&#353;&ucirc;&#8216;a&#x1E6F; &#8217;&#277;l&#333;h&ecirc;n&ucirc;: </P>
<P>4&nbsp;h&#257;r&icirc;&#8216;&ucirc; layhw&acirc; k&#257;l-h&#257;&#8217;&#257;re&#x1E63; pi&#x1E63;&#601;&#x1E25;&ucirc; w&#601;rann&#601;n&ucirc; w&#601;zamm&#275;r&ucirc;: </P>
<P>5&nbsp;zamm&#601;r&ucirc; layhw&acirc; b&#601;&#x1E35;innw&#333;r b&#601;&#x1E35;innw&#333;r w&#601;qw&#333;l zim&#601;r&acirc;: </P>
<P>6&nbsp;b<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F; w&#601;qw&#333;l &#353;w&#333;f&#257;r h&#257;r&icirc;&#8216;&ucirc; lif&#601;n&ecirc;| hammele&#x1E35;&#601; y&#601;hw&acirc;: </P>
<P>7&nbsp;yir&#601;&#8216;am hayy&#257;m &ucirc;m&#601;l&#333;&#8217;w&#333; t&#275;&#x1E07;&#275;l w&#601;y&#333;&#353;&#601;&#x1E07;&ecirc; &#x1E07;&#257;h: </P>
<P>8&nbsp;n&#601;h&#257;rw&#333;&#x1E6F; yim&#601;&#x1E25;&#259;&#8217;&ucirc;-&#x1E35;&#257;f y<sup>a</sup>&#x1E25;a&#x1E0F; h&#257;r&icirc;m y&#601;rann&#275;n&ucirc;: </P>
<P>9&nbsp;lif&#601;n&ecirc;-y&#601;hw&acirc; k&icirc; &#x1E07;&#257;&#8217; li&#353;&#601;p&#333;&#x1E6D; h&#257;&#8217;&#257;re&#x1E63; yi&#353;&#601;p&#333;&#x1E6D;-t&#275;&#x1E07;&#275;l b&#601;&#x1E63;e&#x1E0F;eq w&#601;&#8216;amm&icirc;m b&#601;m&ecirc;&#353;&#257;r&icirc;m: </P>
</TD>
</TABLE>
<P><HR>
<CENTER>
<A HREF="psa099">Next: Psalms (Tehilim) Chapter 99</A></CENTER>
</BODY>
</HTML>
