<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 59</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa059">Polyglot</A>&nbsp;
<A HREF="../kjv/isa059">KJV</A>&nbsp;
<A HREF="../sep/isa059">Sep</A>&nbsp;
<A HREF="../vul/isa059">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa058">Previous</A>&nbsp;
<A HREF="isa060">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 59</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הֵ֛ן לֹֽא־קָצְרָ֥ה יַד־יְהוָ֖ה מֵֽהוֹשִׁ֑יעַ וְלֹא־כָבְדָ֥ה אָזְנ֖וֹ מִשְּׁמֽוֹעַ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כִּ֤י אִם־עֲוֹנֹֽתֵיכֶם֙ הָי֣וּ מַבְדִּלִ֔ים בֵּינֵכֶ֕ם לְבֵ֖ין אֱלֹֽהֵיכֶ֑ם וְחַטֹּֽאותֵיכֶ֗ם הִסְתִּ֧ירוּ פָנִ֛ים מִכֶּ֖ם מִשְּׁמֽוֹעַ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּ֤י כַפֵּיכֶם֙ נְגֹאֲל֣וּ בַדָּ֔ם וְאֶצְבְּעוֹתֵיכֶ֖ם בֶּֽעָוֹ֑ן שִׂפְתֽוֹתֵיכֶם֙ דִּבְּרוּ־שֶׁ֔קֶר לְשׁוֹנְכֶ֖ם עַוְלָ֥ה תֶהְגֶּֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֵין־קֹרֵ֣א בְצֶ֔דֶק וְאֵ֥ין נִשְׁפָּ֖ט בֶּאֱמוּנָ֑ה בָּט֤וֹחַ עַל־תֹּ֙הוּ֙ וְדַבֶּר־שָׁ֔וְא הָר֥וֹ עָמָ֖ל וְהוֹלֵ֥יד אָֽוֶן׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בֵּיצֵ֤י צִפְעוֹנִי֙ בִּקֵּ֔עוּ וְקוּרֵ֥י עַכָּבִ֖ישׁ יֶאֱרֹ֑גוּ הָאֹכֵ֤ל מִבֵּֽיצֵיהֶם֙ יָמ֔וּת וְהַזּוּרֶ֖ה תִּבָּקַ֥ע אֶפְעֶֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;קֽוּרֵיהֶם֙ לֹא־יִהְי֣וּ לְבֶ֔גֶד וְלֹ֥א יִתְכַּסּ֖וּ בְּמַֽעֲשֵׂיהֶ֑ם מַֽעֲשֵׂיהֶם֙ מַֽעֲשֵׂי־אָ֔וֶן וּפֹ֥עַל חָמָ֖ס בְּכַפֵּיהֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;רַגְלֵיהֶם֙ לָרַ֣ע יָרֻ֔צוּ וִֽימַהֲר֔וּ לִשְׁפֹּ֖ךְ דָּ֣ם נָקִ֑י מַחְשְׁבֽוֹתֵיהֶם֙ מַחְשְׁב֣וֹת אָ֔וֶן שֹׁ֥ד וָשֶׁ֖בֶר בִּמְסִלּוֹתָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;דֶּ֤רֶךְ שָׁלוֹם֙ לֹ֣א יָדָ֔עוּ וְאֵ֥ין מִשְׁפָּ֖ט בְּמַעְגְּלוֹתָ֑ם נְתִיבֽוֹתֵיהֶם֙ עִקְּשׁ֣וּ לָהֶ֔ם כֹּ֚ל דֹּרֵ֣ךְ בָּ֔הּ לֹ֥א יָדַ֖ע שָׁלֽוֹם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;עַל־כֵּ֗ן רָחַ֤ק מִשְׁפָּט֙ מִמֶּ֔נּוּ וְלֹ֥א תַשִּׂיגֵ֖נוּ צְדָקָ֑ה נְקַוֶּ֤ה לָאוֹר֙ וְהִנֵּה־חֹ֔שֶׁךְ לִנְגֹה֖וֹת בָּאֲפֵל֥וֹת נְהַלֵּֽךְ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;נְגַֽשְׁשָׁ֤ה כַֽעִוְרִים֙ קִ֔יר וּכְאֵ֥ין עֵינַ֖יִם נְגַשֵּׁ֑שָׁה כָּשַׁ֤לְנוּ בַֽצָּהֳרַ֙יִם֙ כַּנֶּ֔שֶׁף בָּאַשְׁמַנִּ֖ים כַּמֵּתִֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;נֶהֱמֶ֤ה כַדֻּבִּים֙ כֻּלָּ֔נוּ וְכַיּוֹנִ֖ים הָגֹ֣ה נֶהְגֶּ֑ה נְקַוֶּ֤ה לַמִּשְׁפָּט֙ וָאַ֔יִן לִֽישׁוּעָ֖ה רָחֲקָ֥ה מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּֽי־רַבּ֤וּ פְשָׁעֵ֙ינוּ֙ נֶגְדֶּ֔ךָ וְחַטֹּאותֵ֖ינוּ עָ֣נְתָה בָּ֑נוּ כִּֽי־פְשָׁעֵ֣ינוּ אִתָּ֔נוּ וַעֲוֹנֹתֵ֖ינוּ יְדַֽעֲנֽוּם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;פָּשֹׁ֤עַ וְכַחֵשׁ֙ בַּֽיהוָ֔ה וְנָס֖וֹג מֵאַחַ֣ר אֱלֹהֵ֑ינוּ דַּבֶּר־עֹ֣שֶׁק וְסָרָ֔ה הֹר֧וֹ וְהֹג֛וֹ מִלֵּ֖ב דִּבְרֵי־שָֽׁקֶר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהֻסַּ֤ג אָחוֹר֙ מִשְׁפָּ֔ט וּצְדָקָ֖ה מֵרָח֣וֹק תַּעֲמֹ֑ד כִּֽי־כָשְׁלָ֤ה בָֽרְחוֹב֙ אֱמֶ֔ת וּנְכֹחָ֖ה לֹא־תוּכַ֥ל לָבֽוֹא׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַתְּהִ֤י הָֽאֱמֶת֙ נֶעְדֶּ֔רֶת וְסָ֥ר מֵרָ֖ע מִשְׁתּוֹלֵ֑ל וַיַּ֧רְא יְהוָ֛ה וַיֵּ֥רַע בְּעֵינָ֖יו כִּֽי־אֵ֥ין מִשְׁפָּֽט׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיַּרְא֙ כִּֽי־אֵ֣ין אִ֔ישׁ וַיִּשְׁתּוֹמֵ֖ם כִּ֣י אֵ֣ין מַפְגִּ֑יעַ וַתּ֤וֹשַֽׁע לוֹ֙ זְרֹע֔וֹ וְצִדְקָת֖וֹ הִ֥יא סְמָכָֽתְהוּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּלְבַּ֤שׁ צְדָקָה֙ כַּשִּׁרְיָ֔ן וְכ֥וֹבַע יְשׁוּעָ֖ה בְּרֹאשׁ֑וֹ וַיִּלְבַּ֞שׁ בִּגְדֵ֤י נָקָם֙ תִּלְבֹּ֔שֶׁת וַיַּ֥עַט כַּמְעִ֖יל קִנְאָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כְּעַ֤ל גְּמֻלוֹת֙ כְּעַ֣ל יְשַׁלֵּ֔ם חֵמָ֣ה לְצָרָ֔יו גְּמ֖וּל לְאֹֽיְבָ֑יו לָאִיִּ֖ים גְּמ֥וּל יְשַׁלֵּֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְיִֽירְא֤וּ מִֽמַּעֲרָב֙ אֶת־שֵׁ֣ם יְהוָ֔ה וּמִמִּזְרַח־שֶׁ֖מֶשׁ אֶת־כְּבוֹד֑וֹ כִּֽי־יָב֤וֹא כַנָּהָר֙ צָ֔ר ר֥וּחַ יְהוָ֖ה נֹ֥סְסָה בֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּבָ֤א לְצִיּוֹן֙ גּוֹאֵ֔ל וּלְשָׁבֵ֥י פֶ֖שַׁע בְּיַֽעֲקֹ֑ב נְאֻ֖ם יְהוָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַאֲנִ֗י זֹ֣את בְּרִיתִ֤י אוֹתָם֙ אָמַ֣ר יְהוָ֔ה רוּחִי֙ אֲשֶׁ֣ר עָלֶ֔יךָ וּדְבָרַ֖י אֲשֶׁר־שַׂ֣מְתִּי בְּפִ֑יךָ לֹֽא־יָמ֡וּשׁוּ מִפִּיךָ֩ וּמִפִּ֨י זַרְעֲךָ֜ וּמִפִּ֨י זֶ֤רַע זַרְעֲךָ֙ אָמַ֣ר יְהוָ֔ה מֵעַתָּ֖ה וְעַד־עוֹלָֽם׃ ס</P>
</TD>
<TD WIDTH="50%">
<P>1&nbsp;h&#275;n l&#333;&#8217;-q&#257;&#x1E63;&#601;r&acirc; ya&#x1E0F;-y&#601;hw&acirc; m&#275;hw&#333;&#353;&icirc;&#8216;a w&#601;l&#333;&#8217;-&#x1E35;&#257;&#x1E07;&#601;&#x1E0F;&acirc; &#8217;&#257;z&#601;nw&#333; mi&#353;&#353;&#601;mw&#333;&#8216;a: </P>
<P>2&nbsp;k&icirc; &#8217;im-&#8216;&#259;w&#333;n&#333;&#x1E6F;&ecirc;&#x1E35;em h&#257;y&ucirc; ma&#x1E07;&#601;dil&icirc;m b&ecirc;n&#275;&#x1E35;em l&#601;&#x1E07;&ecirc;n &#8217;&#277;l&#333;h&ecirc;&#x1E35;em w&#601;&#x1E25;a&#x1E6D;&#x1E6D;&#333;&#8217;w&#x1E6F;&ecirc;&#x1E35;em his&#601;t&icirc;r&ucirc; f&#257;n&icirc;m mikem mi&#353;&#353;&#601;mw&#333;&#8216;a: </P>
<P>3&nbsp;k&icirc; &#x1E35;ap&ecirc;&#x1E35;em n&#601;&#x1E21;&#333;&#8217;&#259;l&ucirc; &#x1E07;ad&#257;m w&#601;&#8217;e&#x1E63;&#601;b&#601;&#8216;w&#333;&#x1E6F;&ecirc;&#x1E35;em be&#8216;&#257;w&#333;n &#347;if&#601;&#x1E6F;w&#333;&#x1E6F;&ecirc;&#x1E35;em dib&#601;r&ucirc;-&#353;eqer l&#601;&#353;w&#333;n&#601;&#x1E35;em &#8216;aw&#601;l&acirc; &#x1E6F;eh&#601;geh: </P>
<P>4&nbsp;&#8217;&ecirc;n-q&#333;r&#275;&#8217; &#x1E07;&#601;&#x1E63;e&#x1E0F;eq w&#601;&#8217;&ecirc;n ni&#353;&#601;p&#257;&#x1E6D; be&#8217;&#277;m&ucirc;n&acirc; b&#257;&#x1E6D;w&#333;&#x1E25;a &#8216;al-t&#333;h&ucirc; w&#601;&#x1E0F;aber-&#353;&#257;w&#601;&#8217; h&#257;rw&#333; &#8216;&#257;m&#257;l w&#601;hw&#333;l&ecirc;&#x1E0F; &#8217;&#257;wen: </P>
<P>5&nbsp;b&ecirc;&#x1E63;&ecirc; &#x1E63;if&#601;&#8216;w&#333;n&icirc; biqq&#275;&#8216;&ucirc; w&#601;q&ucirc;r&ecirc; &#8216;ak&#257;&#x1E07;&icirc;&#353; ye&#8217;&#277;r&#333;&#x1E21;&ucirc; h&#257;&#8217;&#333;&#x1E35;&#275;l mib&ecirc;&#x1E63;&ecirc;hem y&#257;m&ucirc;&#x1E6F; w&#601;hazz&ucirc;reh tib&#257;q<sup>a</sup>&#8216; &#8217;ef&#601;&#8216;eh: </P>
<P>6&nbsp;q&ucirc;r&ecirc;hem l&#333;&#8217;-yih&#601;y&ucirc; l&#601;&#x1E07;e&#x1E21;e&#x1E0F; w&#601;l&#333;&#8217; yi&#x1E6F;&#601;kass&ucirc; b&#601;m<sup>a</sup>&#8216;&#259;&#347;&ecirc;hem m<sup>a</sup>&#8216;&#259;&#347;&ecirc;hem m<sup>a</sup>&#8216;&#259;&#347;&ecirc;-&#8217;&#257;wen &ucirc;f&#333;&#8216;al &#x1E25;&#257;m&#257;s b&#601;&#x1E35;ap&ecirc;hem: </P>
<P>7&nbsp;ra&#x1E21;&#601;l&ecirc;hem l&#257;r<sup>a</sup>&#8216; y&#257;ru&#x1E63;&ucirc; w&icirc;mah&#259;r&ucirc; li&#353;&#601;p&#333;&#x1E35;&#601; d&#257;m n&#257;q&icirc; m<sup>a</sup>&#x1E25;&#601;&#353;&#601;&#x1E07;w&#333;&#x1E6F;&ecirc;hem m<sup>a</sup>&#x1E25;&#601;&#353;&#601;&#x1E07;w&#333;&#x1E6F; &#8217;&#257;wen &#353;&#333;&#x1E0F; w&#257;&#353;e&#x1E07;er bim&#601;sillw&#333;&#x1E6F;&#257;m: </P>
<P>8&nbsp;dere&#x1E35;&#601; &#353;&#257;lw&#333;m l&#333;&#8217; y&#257;&#x1E0F;&#257;&#8216;&ucirc; w&#601;&#8217;&ecirc;n mi&#353;&#601;p&#257;&#x1E6D; b&#601;m<sup>a</sup>&#8216;&#601;g&#601;lw&#333;&#x1E6F;&#257;m n&#601;&#x1E6F;&icirc;&#x1E07;w&#333;&#x1E6F;&ecirc;hem &#8216;iqq&#601;&#353;&ucirc; l&acirc;em k&#333;l d&#333;r&#275;&#x1E35;&#601; b&#257;h l&#333;&#8217; y&#257;&#x1E0F;<sup>a</sup>&#8216; &#353;&#257;lw&#333;m: </P>
<P>9&nbsp;&#8216;al-k&#275;n r&#257;&#x1E25;aq mi&#353;&#601;p&#257;&#x1E6D; mimmenn&ucirc; w&#601;l&#333;&#8217; &#x1E6F;a&#347;&#347;&icirc;&#x1E21;&#275;n&ucirc; &#x1E63;&#601;&#x1E0F;&#257;q&acirc; n&#601;qa&ucirc;eh l&#257;&#8217;w&#333;r w&#601;hinn&#275;h-&#x1E25;&#333;&#353;e&#x1E35;&#601; lin&#601;&#x1E21;&#333;hw&#333;&#x1E6F; b&#257;&#8217;&#259;f&#275;lw&#333;&#x1E6F; n&#601;hall&#275;&#x1E35;&#601;: </P>
<P>10&nbsp;n&#601;&#x1E21;a&#353;&#601;&#353;&acirc; &#x1E35;<sup>a</sup>&#8216;iw&#601;r&icirc;m q&icirc;r &ucirc;&#x1E35;&#601;&#8217;&ecirc;n &#8216;&ecirc;nayim n&#601;&#x1E21;a&#353;&#353;&#275;&#353;&acirc; k&#257;&#353;al&#601;n&ucirc; &#x1E07;a&#x1E63;&#x1E63;&acirc;&#335;rayim kanne&#353;ef b&#257;&#8217;a&#353;&#601;mann&icirc;m kamm&#275;&#x1E6F;&icirc;m: </P>
<P>11&nbsp;neh&#277;meh &#x1E35;adub&icirc;m kull&#257;n&ucirc; w&#601;&#x1E35;ayyw&#333;n&icirc;m h&#257;&#x1E21;&#333;h neh&#601;geh n&#601;qa&ucirc;eh lammi&#353;&#601;p&#257;&#x1E6D; w&#257;&#8217;ayin l&icirc;&#353;&ucirc;&#8216;&acirc; r&#257;&#x1E25;&#259;q&acirc; mimmenn&ucirc;: </P>
<P>12&nbsp;k&icirc;-rab&ucirc; f&#601;&#353;&#257;&#8216;&ecirc;n&ucirc; ne&#x1E21;&#601;de&#x1E35;&#257; w&#601;&#x1E25;a&#x1E6D;&#x1E6D;&#333;&#8217;w&#x1E6F;&ecirc;n&ucirc; &#8216;&#257;n&#601;&#x1E6F;&acirc; b&#257;n&ucirc; k&icirc;-f&#601;&#353;&#257;&#8216;&ecirc;n&ucirc; &#8217;it&#257;n&ucirc; w<sup>a</sup>&#8216;&#259;w&#333;n&#333;&#x1E6F;&ecirc;n&ucirc; y&#601;&#x1E0F;<sup>a</sup>&#8216;&#259;n&ucirc;m: </P>
<P>13&nbsp;p&#257;&#353;&#333;&#8216;a w&#601;&#x1E35;<sup>a</sup>&#x1E25;&#275;&#353; bayhw&acirc; w&#601;n&#257;sw&#333;&#x1E21; m&#275;&#8217;<sup>a</sup>&#x1E25;ar &#8217;&#277;l&#333;h&ecirc;n&ucirc; daber-&#8216;&#333;&#353;eq w&#601;s&#257;r&acirc; h&#333;rw&#333; w&#601;h&#333;&#x1E21;w&#333; mill&#275;&#x1E07; di&#x1E07;&#601;r&ecirc;-&#353;&#257;qer: </P>
<P>14&nbsp;w&#601;hussa&#x1E21; &#8217;&#257;&#x1E25;w&#333;r mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc; m&#275;r&#257;&#x1E25;w&#333;q t<sup>a</sup>&#8216;&#259;m&#333;&#x1E0F; k&icirc;-&#x1E35;&#257;&#353;&#601;l&acirc; &#x1E07;&#257;r&#601;&#x1E25;w&#333;&#x1E07; &#8217;&#277;me&#x1E6F; &ucirc;n&#601;&#x1E35;&#333;&#x1E25;&acirc; l&#333;&#8217;-&#x1E6F;&ucirc;&#x1E35;al l&#257;&#x1E07;w&#333;&#8217;: </P>
<P>15&nbsp;wat&#601;h&icirc; h&#257;&#8217;&#277;me&#x1E6F; ne&#8216;&#601;dere&#x1E6F; w&#601;s&#257;r m&#275;r&#257;&#8216; mi&#353;&#601;tw&#333;l&#275;l wayyar&#601;&#8217; y&#601;hw&acirc; wayy&#275;r<sup>a</sup>&#8216; b&#601;&#8216;&ecirc;n&#257;yw k&icirc;-&#8217;&ecirc;n mi&#353;&#601;p&#257;&#x1E6D;: </P>
<P>16&nbsp;wayyar&#601;&#8217; k&icirc;-&#8217;&ecirc;n &#8217;&icirc;&#353; wayyi&#353;&#601;tw&#333;m&#275;m k&icirc; &#8217;&ecirc;n maf&#601;g&icirc;&#8216;a watw&#333;&#353;<sup>a</sup>&#8216; lw&#333; z&#601;r&#333;&#8216;w&#333; w&#601;&#x1E63;i&#x1E0F;&#601;q&#257;&#x1E6F;w&#333; h&icirc;&#8217; s&#601;m&#257;&#x1E35;&#257;&#x1E6F;&#601;h&ucirc;: </P>
<P>17&nbsp;wayyil&#601;ba&#353; &#x1E63;&#601;&#x1E0F;&#257;q&acirc; ka&#353;&#353;ir&#601;y&#257;n w&#601;&#x1E35;w&#333;&#x1E07;<sup>a</sup>&#8216; y&#601;&#353;&ucirc;&#8216;&acirc; b&#601;r&#333;&#8217;&#353;w&#333; wayyil&#601;ba&#353; bi&#x1E21;&#601;&#x1E0F;&ecirc; n&#257;q&#257;m til&#601;b&#333;&#353;e&#x1E6F; wayy<sup>a</sup>&#8216;a&#x1E6D; kam&#601;&#8216;&icirc;l qin&#601;&#8217;&acirc;: </P>
<P>18&nbsp;k&#601;&#8216;al g&#601;mulw&#333;&#x1E6F; k&#601;&#8216;al y&#601;&#353;all&#275;m &#x1E25;&#275;m&acirc; l&#601;&#x1E63;&#257;r&#257;yw g&#601;m&ucirc;l l&#601;&#8217;&#333;y&#601;&#x1E07;&#257;yw l&#257;&#8217;&icirc;y&icirc;m g&#601;m&ucirc;l y&#601;&#353;all&#275;m: </P>
<P>19&nbsp;w&#601;y&icirc;r&#601;&#8217;&ucirc; mimm<sup>a</sup>&#8216;&#259;r&#257;&#x1E07; &#8217;e&#x1E6F;-&#353;&#275;m y&#601;hw&acirc; &ucirc;mimmiz&#601;r<sup>a</sup>&#x1E25;-&#353;eme&#353; &#8217;e&#x1E6F;-k&#601;&#x1E07;w&#333;&#x1E0F;w&#333; k&icirc;-y&#257;&#x1E07;w&#333;&#8217; &#x1E35;ann&acirc;&#257;r &#x1E63;&#257;r r&ucirc;&#x1E25;a y&#601;hw&acirc; n&#333;s&#601;s&acirc; &#x1E07;w&#333;: </P>
<P>20&nbsp;&ucirc;&#x1E07;&#257;&#8217; l&#601;&#x1E63;&icirc;yw&#333;n gw&#333;&#8217;&#275;l &ucirc;l&#601;&#353;&#257;&#x1E07;&ecirc; fe&#353;<sup>a</sup>&#8216; b&#601;y<sup>a</sup>&#8216;&#259;q&#333;&#x1E07; n&#601;&#8217;um y&#601;hw&acirc;: </P>
<P>21&nbsp;wa&#8217;&#259;n&icirc; z&#333;&#8217;&#x1E6F; b&#601;r&icirc;&#x1E6F;&icirc; &#8217;w&#333;&#x1E6F;&#257;m &#8217;&#257;mar y&#601;hw&acirc; r&ucirc;&#x1E25;&icirc; &#8217;&#259;&#353;er &#8216;&#257;ley&#x1E35;&#257; &ucirc;&#x1E0F;&#601;&#x1E07;&#257;ray &#8217;&#259;&#353;er-&#347;am&#601;t&icirc; b&#601;f&icirc;&#x1E35;&#257; l&#333;&#8217;-y&#257;m&ucirc;&#353;&ucirc; mip&icirc;&#x1E35;&#257; &ucirc;mip&icirc; zar&#601;&#8216;&#259;&#x1E35;&#257; &ucirc;mip&icirc; zer<sup>a</sup>&#8216; zar&#601;&#8216;&#259;&#x1E35;&#257; &#8217;&#257;mar y&#601;hw&acirc; m&#275;&#8216;at&acirc; w&#601;&#8216;a&#x1E0F;-&#8216;w&#333;l&#257;m: s</P>
</TD>
</TABLE>
<P><HR>
<CENTER>
<A HREF="isa060">Next: Isaiah (Yisheyah) Chapter 60</A></CENTER>
</BODY>
</HTML>
