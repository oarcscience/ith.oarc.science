<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg1014">Polyglot</A>&nbsp;
<A HREF="../kjv/kg1014">KJV</A>&nbsp;
<A HREF="../sep/kg1014">Sep</A>&nbsp;
<A HREF="../vul/kg1014">Vul</A>&nbsp;

<BR>
<BR><A HREF="kg1">1 Kings (1 Melakhim) Index</A><BR>
&nbsp;
<A HREF="kg1013">Previous</A>&nbsp;
<A HREF="kg1015">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 14</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בָּעֵ֣ת הַהִ֔יא חָלָ֖ה אֲבִיָּ֥ה בֶן־יָרָבְעָֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֨אמֶר יָרָבְעָ֜ם לְאִשְׁתּ֗וֹ ק֤וּמִי נָא֙ וְהִשְׁתַּנִּ֔ית וְלֹ֣א יֵֽדְע֔וּ כִּי־<font color="brown">אתי</font> <font color="blue">אַ֖תְּ</font> אֵ֣שֶׁת יָרָבְעָ֑ם וְהָלַ֣כְתְּ שִׁלֹ֗ה הִנֵּה־שָׁם֙ אֲחִיָּ֣ה הַנָּבִ֔יא הֽוּא־דִבֶּ֥ר עָלַ֛י לְמֶ֖לֶךְ עַל־הָעָ֥ם הַזֶּֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְלָקַ֣חַתְּ בְּ֠יָדֵךְ עֲשָׂרָ֨ה לֶ֧חֶם וְנִקֻּדִ֛ים וּבַקְבֻּ֥ק דְּבַ֖שׁ וּבָ֣את אֵלָ֑יו ה֚וּא יַגִּ֣יד לָ֔ךְ מַה־יִּֽהְיֶ֖ה לַנָּֽעַר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַתַּ֤עַשׂ כֵּן֙ אֵ֣שֶׁת יָרָבְעָ֔ם וַתָּ֙קָם֙ וַתֵּ֣לֶךְ שִׁלֹ֔ה וַתָּבֹ֖א בֵּ֣ית אֲחִיָּ֑ה וַאֲחִיָּ֙הוּ֙ לֹֽא־יָכֹ֣ל לִרְא֔וֹת כִּ֛י קָ֥מוּ עֵינָ֖יו מִשֵּׂיבֽוֹ׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיהוָ֞ה אָמַ֣ר אֶל־אֲחִיָּ֗הוּ הִנֵּ֣ה אֵ֣שֶׁת יָרָבְעָ֡ם בָּאָ֣ה לִדְרֹשׁ֩ דָּבָ֨ר מֵעִמְּךָ֤ אֶל־בְּנָהּ֙ כִּֽי־חֹלֶ֣ה ה֔וּא כָּזֹ֥ה וְכָזֶ֖ה תְּדַבֵּ֣ר אֵלֶ֑יהָ וִיהִ֣י כְבֹאָ֔הּ וְהִ֖יא מִתְנַכֵּרָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיְהִי֩ כִשְׁמֹ֨עַ אֲחִיָּ֜הוּ אֶת־ק֤וֹל רַגְלֶ֙יהָ֙ בָּאָ֣ה בַפֶּ֔תַח וַיֹּ֕אמֶר בֹּ֖אִי אֵ֣שֶׁת יָרָבְעָ֑ם לָ֣מָּה זֶּ֗ה אַ֚תְּ מִתְנַכֵּרָ֔ה וְאָ֣נֹכִ֔י שָׁל֥וּחַ אֵלַ֖יִךְ קָשָֽׁה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לְכִ֞י אִמְרִ֣י לְיָרָבְעָ֗ם כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל יַ֛עַן אֲשֶׁ֥ר הֲרִימֹתִ֖יךָ מִתּ֣וֹךְ הָעָ֑ם וָאֶתֶּנְךָ֣ נָגִ֔יד עַ֖ל עַמִּ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וָאֶקְרַ֤ע אֶת־הַמַּמְלָכָה֙ מִבֵּ֣ית דָּוִ֔ד וָאֶתְּנֶ֖הָ לָ֑ךְ וְלֹֽא־הָיִ֜יתָ כְּעַבְדִּ֣י דָוִ֗ד אֲשֶׁר֩ שָׁמַ֨ר מִצְוֹתַ֜י וַאֲשֶׁר־הָלַ֤ךְ אַחֲרַי֙ בְּכָל־לְבָב֔וֹ לַעֲשׂ֕וֹת רַ֖ק הַיָּשָׁ֥ר בְּעֵינָֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַתָּ֣רַע לַעֲשׂ֔וֹת מִכֹּ֖ל אֲשֶׁר־הָי֣וּ לְפָנֶ֑יךָ וַתֵּ֡לֶךְ וַתַּעֲשֶׂה־לְּךָ֩ אֱלֹהִ֨ים אֲחֵרִ֤ים וּמַסֵּכוֹת֙ לְהַכְעִיסֵ֔נִי וְאֹתִ֥י הִשְׁלַ֖כְתָּ אַחֲרֵ֥י גַוֶּֽךָ׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לָכֵ֗ן הִנְנִ֨י מֵבִ֤יא רָעָה֙ אֶל־בֵּ֣ית יָרָבְעָ֔ם וְהִכְרַתִּ֤י לְיָֽרָבְעָם֙ מַשְׁתִּ֣ין בְּקִ֔יר עָצ֥וּר וְעָז֖וּב בְּיִשְׂרָאֵ֑ל וּבִֽעַרְתִּי֙ אַחֲרֵ֣י בֵית־יָרָבְעָ֔ם כַּאֲשֶׁ֛ר יְבַעֵ֥ר הַגָּלָ֖ל עַד־תֻּמּֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הַמֵּ֨ת לְיָֽרָבְעָ֤ם בָּעִיר֙ יֹאכְל֣וּ הַכְּלָבִ֔ים וְהַמֵּת֙ בַּשָּׂדֶ֔ה יֹאכְל֖וּ ע֣וֹף הַשָּׁמָ֑יִם כִּ֥י יְהוָ֖ה דִּבֵּֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאַ֥תְּ ק֖וּמִי לְכִ֣י לְבֵיתֵ֑ךְ בְּבֹאָ֥ה רַגְלַ֛יִךְ הָעִ֖ירָה וּמֵ֥ת הַיָּֽלֶד׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְסָֽפְדוּ־ל֤וֹ כָל־יִשְׂרָאֵל֙ וְקָבְר֣וּ אֹת֔וֹ כִּֽי־זֶ֣ה לְבַדּ֔וֹ יָבֹ֥א לְיָרָבְעָ֖ם אֶל־קָ֑בֶר יַ֣עַן נִמְצָא־ב֞וֹ דָּבָ֣ר ט֗וֹב אֶל־יְהוָ֛ה אֱלֹהֵ֥י יִשְׂרָאֵ֖ל בְּבֵ֥ית יָרָבְעָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהֵקִים֩ יְהוָ֨ה ל֥וֹ מֶ֙לֶךְ֙ עַל־יִשְׂרָאֵ֔ל אֲשֶׁ֥ר יַכְרִ֛ית אֶת־בֵּ֥ית יָרָבְעָ֖ם זֶ֣ה הַיּ֑וֹם וּמֶ֖ה גַּם־עָֽתָּה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְהִכָּ֨ה יְהוָ֜ה אֶת־יִשְׂרָאֵ֗ל כַּאֲשֶׁ֨ר יָנ֣וּד הַקָּנֶה֮ בַּמַּיִם֒ וְנָתַ֣שׁ אֶת־יִשְׂרָאֵ֗ל מֵ֠עַל הָאֲדָמָ֨ה הַטּוֹבָ֤ה הַזֹּאת֙ אֲשֶׁ֤ר נָתַן֙ לַאֲב֣וֹתֵיהֶ֔ם וְזֵרָ֖ם מֵעֵ֣בֶר לַנָּהָ֑ר יַ֗עַן אֲשֶׁ֤ר עָשׂוּ֙ אֶת־אֲשֵׁ֣רֵיהֶ֔ם מַכְעִיסִ֖ים אֶת־יְהוָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְיִתֵּ֖ן אֶת־יִשְׂרָאֵ֑ל בִּגְלַ֞ל חַטֹּ֤אות יָֽרָבְעָם֙ אֲשֶׁ֣ר חָטָ֔א וַאֲשֶׁ֥ר הֶחֱטִ֖יא אֶת־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַתָּ֙קָם֙ אֵ֣שֶׁת יָרָבְעָ֔ם וַתֵּ֖לֶךְ וַתָּבֹ֣א תִרְצָ֑תָה הִ֛יא בָּאָ֥ה בְסַף־הַבַּ֖יִת וְהַנַּ֥עַר מֵֽת׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּקְבְּר֥וּ אֹת֛וֹ וַיִּסְפְּדוּ־ל֖וֹ כָּל־יִשְׂרָאֵ֑ל כִּדְבַ֤ר יְהוָה֙ אֲשֶׁ֣ר דִּבֶּ֔ר בְּיַד־עַבְדּ֖וֹ אֲחִיָּ֥הוּ הַנָּבִֽיא׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְיֶ֙תֶר֙ דִּבְרֵ֣י יָֽרָבְעָ֔ם אֲשֶׁ֥ר נִלְחַ֖ם וַאֲשֶׁ֣ר מָלָ֑ךְ הִנָּ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְהַיָּמִים֙ אֲשֶׁ֣ר מָלַ֣ךְ יָרָבְעָ֔ם עֶשְׂרִ֥ים וּשְׁתַּ֖יִם שָׁנָ֑ה וַיִּשְׁכַּב֙ עִם־אֲבֹתָ֔יו וַיִּמְלֹ֛ךְ נָדָ֥ב בְּנ֖וֹ תַּחְתָּֽיו׃ פ</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וּרְחַבְעָם֙ בֶּן־שְׁלֹמֹ֔ה מָלַ֖ךְ בִּֽיהוּדָ֑ה בֶּן־אַרְבָּעִ֣ים וְאַחַ֣ת שָׁנָה֩ רְחַבְעָ֨ם בְּמָלְכ֜וֹ וּֽשֲׁבַ֨ע עֶשְׂרֵ֥ה שָׁנָ֣ה׀ מָלַ֣ךְ בִּירוּשָׁלִַ֗ם הָ֠עִיר אֲשֶׁר־בָּחַ֨ר יְהוָ֜ה לָשׂ֨וּם אֶת־שְׁמ֥וֹ שָׁם֙ מִכֹּל֙ שִׁבְטֵ֣י יִשְׂרָאֵ֔ל וְשֵׁ֣ם אִמּ֔וֹ נַעֲמָ֖ה הָעַמֹּנִֽית׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיַּ֧עַשׂ יְהוּדָ֛ה הָרַ֖ע בְּעֵינֵ֣י יְהוָ֑ה וַיְקַנְא֣וּ אֹת֗וֹ מִכֹּל֙ אֲשֶׁ֣ר עָשׂ֣וּ אֲבֹתָ֔ם בְּחַטֹּאתָ֖ם אֲשֶׁ֥ר חָטָֽאוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּבְנ֨וּ גַם־הֵ֧מָּה לָהֶ֛ם בָּמ֥וֹת וּמַצֵּב֖וֹת וַאֲשֵׁרִ֑ים עַ֚ל כָּל־גִּבְעָ֣ה גְבֹהָ֔ה וְתַ֖חַת כָּל־עֵ֥ץ רַעֲנָֽן׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְגַם־קָדֵ֖שׁ הָיָ֣ה בָאָ֑רֶץ עָשׂ֗וּ כְּכֹל֙ הַתּוֹעֲבֹ֣ת הַגּוֹיִ֔ם אֲשֶׁר֙ הוֹרִ֣ישׁ יְהוָ֔ה מִפְּנֵ֖י בְּנֵ֥י יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְהִ֛י בַּשָּׁנָ֥ה הַחֲמִישִׁ֖ית לַמֶּ֣לֶךְ רְחַבְעָ֑ם עָלָ֛ה <font color="brown">שושק</font> <font color="blue">שִׁישַׁ֥ק</font> מֶֽלֶךְ־מִצְרַ֖יִם עַל־יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּקַּ֞ח אֶת־אֹצְר֣וֹת בֵּית־יְהוָ֗ה וְאֶת־אֽוֹצְרוֹת֙ בֵּ֣ית הַמֶּ֔לֶךְ וְאֶת־הַכֹּ֖ל לָקָ֑ח וַיִּקַּח֙ אֶת־כָּל־מָגִנֵּ֣י הַזָּהָ֔ב אֲשֶׁ֥ר עָשָׂ֖ה שְׁלֹמֹֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיַּ֨עַשׂ הַמֶּ֤לֶךְ רְחַבְעָם֙ תַּחְתָּ֔ם מָגִנֵּ֖י נְחֹ֑שֶׁת וְהִפְקִ֗יד עַל־יַד֙ שָׂרֵ֣י הָרָצִ֔ים הַשֹּׁ֣מְרִ֔ים פֶּ֖תַח בֵּ֥ית הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיְהִ֛י מִדֵּי־בֹ֥א הַמֶּ֖לֶךְ בֵּ֣ית יְהוָ֑ה יִשָּׂאוּם֙ הָֽרָצִ֔ים וֶהֱשִׁיב֖וּם אֶל־תָּ֥א הָרָצִֽים׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְיֶ֛תֶר דִּבְרֵ֥י רְחַבְעָ֖ם וְכָל־אֲשֶׁ֣ר עָשָׂ֑ה הֲלֹא־הֵ֣מָּה כְתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וּמִלְחָמָ֨ה הָיְתָ֧ה בֵין־רְחַבְעָ֛ם וּבֵ֥ין יָרָבְעָ֖ם כָּל־הַיָּמִֽים׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיִּשְׁכַּ֨ב רְחַבְעָ֜ם עִם־אֲבֹתָ֗יו וַיִּקָּבֵ֤ר עִם־אֲבֹתָיו֙ בְּעִ֣יר דָּוִ֔ד וְשֵׁ֣ם אִמּ֔וֹ נַעֲמָ֖ה הָעַמֹּנִ֑ית וַיִּמְלֹ֛ךְ אֲבִיָּ֥ם בְּנ֖וֹ תַּחְתָּֽיו׃ פ</P>
</TD>
<TD WIDTH="50%">
<P>1&nbsp;b&#257;&#8216;&#275;&#x1E6F; hah&icirc;&#8217; &#x1E25;&#257;l&acirc; &#8217;&#259;&#x1E07;&icirc;y&acirc; &#x1E07;en-y&#257;r&#257;&#x1E07;&#601;&#8216;&#257;m: </P>
<P>2&nbsp;wayy&#333;&#8217;mer y&#257;r&#257;&#x1E07;&#601;&#8216;&#257;m l&#601;&#8217;i&#353;&#601;tw&#333; q&ucirc;m&icirc; n&#257;&#8217; w&#601;hi&#353;&#601;tann&icirc;&#x1E6F; w&#601;l&#333;&#8217; y&#275;&#x1E0F;&#601;&#8216;&ucirc; k&icirc;-<font color="brown">&#8217;at&icirc;</font> <font color="blue">&#8217;at&#601;</font> &#8217;&#275;&#353;e&#x1E6F; y&#257;r&#257;&#x1E07;&#601;&#8216;&#257;m w&#601;h&#257;la&#x1E35;&#601;t&#601; &#353;il&#333;h hinn&#275;h-&#353;&#257;m &#8217;&#259;&#x1E25;&icirc;y&acirc; hann&#257;&#x1E07;&icirc;&#8217; h&ucirc;&#8217;-&#x1E0F;iber &#8216;&#257;lay l&#601;mele&#x1E35;&#601; &#8216;al-h&#257;&#8216;&#257;m hazzeh: </P>
<P>3&nbsp;w&#601;l&#257;q<sup>a</sup>&#x1E25;at&#601; b&#601;y&#257;&#x1E0F;&#275;&#x1E35;&#601; &#8216;&#259;&#347;&#257;r&acirc; le&#x1E25;em w&#601;niqqu&#x1E0F;&icirc;m &ucirc;&#x1E07;aq&#601;buq d&#601;&#x1E07;a&#353; &ucirc;&#x1E07;&#257;&#8217;&#x1E6F; &#8217;&#275;l&#257;yw h&ucirc;&#8217; yag&icirc;&#x1E0F; l&#257;&#x1E35;&#601; mah-yyih&#601;yeh lann&#257;&#8216;ar: </P>
<P>4&nbsp;wat<sup>a</sup>&#8216;a&#347; k&#275;n &#8217;&#275;&#353;e&#x1E6F; y&#257;r&#257;&#x1E07;&#601;&#8216;&#257;m wat&#257;q&#257;m wat&#275;le&#x1E35;&#601; &#353;il&#333;h wat&#257;&#x1E07;&#333;&#8217; b&ecirc;&#x1E6F; &#8217;&#259;&#x1E25;&icirc;y&acirc; wa&#8217;&#259;&#x1E25;&icirc;y&acirc;&ucirc; l&#333;&#8217;-y&#257;&#x1E35;&#333;l lir&#601;&#8217;w&#333;&#x1E6F; k&icirc; q&#257;m&ucirc; &#8216;&ecirc;n&#257;yw mi&#347;&#347;&ecirc;&#x1E07;w&#333;: s</P>
<P>5&nbsp;wayhw&acirc; &#8217;&#257;mar &#8217;el-&#8217;&#259;&#x1E25;&icirc;y&acirc;&ucirc; hinn&#275;h &#8217;&#275;&#353;e&#x1E6F; y&#257;r&#257;&#x1E07;&#601;&#8216;&#257;m b&#257;&#8217;&acirc; li&#x1E0F;&#601;r&#333;&#353; d&#257;&#x1E07;&#257;r m&#275;&#8216;imm&#601;&#x1E35;&#257; &#8217;el-b&#601;n&#257;h k&icirc;-&#x1E25;&#333;leh h&ucirc;&#8217; k&#257;z&#333;h w&#601;&#x1E35;&#257;zeh t&#601;&#x1E0F;ab&#275;r &#8217;&#275;leyh&#257; w&icirc;h&icirc; &#x1E35;&#601;&#x1E07;&#333;&#8217;&#257;h w&#601;h&icirc;&#8217; mi&#x1E6F;&#601;nak&#275;r&acirc;: </P>
<P>6&nbsp;way&#601;h&icirc; &#x1E35;i&#353;&#601;m&#333;&#8216;a &#8217;&#259;&#x1E25;&icirc;y&acirc;&ucirc; &#8217;e&#x1E6F;-qw&#333;l ra&#x1E21;&#601;leyh&#257; b&#257;&#8217;&acirc; &#x1E07;ape&#x1E6F;<sup>a</sup>&#x1E25; wayy&#333;&#8217;mer b&#333;&#8217;&icirc; &#8217;&#275;&#353;e&#x1E6F; y&#257;r&#257;&#x1E07;&#601;&#8216;&#257;m l&#257;mm&acirc; zzeh &#8217;at&#601; mi&#x1E6F;&#601;nak&#275;r&acirc; w&#601;&#8217;&#257;n&#333;&#x1E35;&icirc; &#353;&#257;l&ucirc;&#x1E25;a &#8217;&#275;layi&#x1E35;&#601; q&#257;&#353;&acirc;: </P>
<P>7&nbsp;l&#601;&#x1E35;&icirc; &#8217;im&#601;r&icirc; l&#601;y&#257;r&#257;&#x1E07;&#601;&#8216;&#257;m k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l y<sup>a</sup>&#8216;an &#8217;&#259;&#353;er h&#259;r&icirc;m&#333;&#x1E6F;&icirc;&#x1E35;&#257; mitw&#333;&#x1E35;&#601; h&#257;&#8216;&#257;m w&#257;&#8217;eten&#601;&#x1E35;&#257; n&#257;&#x1E21;&icirc;&#x1E0F; &#8216;al &#8216;amm&icirc; yi&#347;&#601;r&#257;&#8217;&#275;l: </P>
<P>8&nbsp;w&#257;&#8217;eq&#601;r<sup>a</sup>&#8216; &#8217;e&#x1E6F;-hammam&#601;l&#257;&#x1E35;&acirc; mib&ecirc;&#x1E6F; d&#257;wi&#x1E0F; w&#257;&#8217;et&#601;neh&#257; l&#257;&#x1E35;&#601; w&#601;l&#333;&#8217;-h&#257;y&icirc;&#x1E6F;&#257; k&#601;&#8216;a&#x1E07;&#601;d&icirc; &#x1E0F;&#257;wi&#x1E0F; &#8217;&#259;&#353;er &#353;&#257;mar mi&#x1E63;&#601;w&#333;&#x1E6F;ay wa&#8217;&#259;&#353;er-h&#257;la&#x1E35;&#601; &#8217;<sup>a</sup>&#x1E25;&#259;ray b&#601;&#x1E35;&#257;l-l&#601;&#x1E07;&#257;&#x1E07;w&#333; l<sup>a</sup>&#8216;&#259;&#347;w&#333;&#x1E6F; raq hayy&#257;&#353;&#257;r b&#601;&#8216;&ecirc;n&#257;y: </P>
<P>9&nbsp;wat&#257;r<sup>a</sup>&#8216; l<sup>a</sup>&#8216;&#259;&#347;w&#333;&#x1E6F; mik&#333;l &#8217;&#259;&#353;er-h&#257;y&ucirc; l&#601;f&#257;ney&#x1E35;&#257; wat&#275;le&#x1E35;&#601; wat<sup>a</sup>&#8216;&#259;&#347;eh-ll&#601;&#x1E35;&#257; &#8217;&#277;l&#333;h&icirc;m &#8217;&#259;&#x1E25;&#275;r&icirc;m &ucirc;mass&#275;&#x1E35;w&#333;&#x1E6F; l&#601;ha&#x1E35;&#601;&#8216;&icirc;s&#275;n&icirc; w&#601;&#8217;&#333;&#x1E6F;&icirc; hi&#353;&#601;la&#x1E35;&#601;t&#257; &#8217;<sup>a</sup>&#x1E25;&#259;r&ecirc; &#x1E21;a&ucirc;e&#x1E35;&#257;: s</P>
<P>10&nbsp;l&#257;&#x1E35;&#275;n hin&#601;n&icirc; m&#275;&#x1E07;&icirc;&#8217; r&#257;&#8216;&acirc; &#8217;el-b&ecirc;&#x1E6F; y&#257;r&#257;&#x1E07;&#601;&#8216;&#257;m w&#601;hi&#x1E35;&#601;rat&icirc; l&#601;y&#257;r&#257;&#x1E07;&#601;&#8216;&#257;m ma&#353;&#601;t&icirc;n b&#601;q&icirc;r &#8216;&#257;&#x1E63;&ucirc;r w&#601;&#8216;&#257;z&ucirc;&#x1E07; b&#601;yi&#347;&#601;r&#257;&#8217;&#275;l &ucirc;&#x1E07;i&#8216;ar&#601;t&icirc; &#8217;<sup>a</sup>&#x1E25;&#259;r&ecirc; &#x1E07;&ecirc;&#x1E6F;-y&#257;r&#257;&#x1E07;&#601;&#8216;&#257;m ka&#8217;&#259;&#353;er y&#601;&#x1E07;<sup>a</sup>&#8216;&#275;r hag&#257;l&#257;l &#8216;a&#x1E0F;-tummw&#333;: </P>
<P>11&nbsp;hamm&#275;&#x1E6F; l&#601;y&#257;r&#257;&#x1E07;&#601;&#8216;&#257;m b&#257;&#8216;&icirc;r y&#333;&#8217;&#x1E35;&#601;l&ucirc; hak&#601;l&#257;&#x1E07;&icirc;m w&#601;hamm&#275;&#x1E6F; ba&#347;&#347;&#257;&#x1E0F;eh y&#333;&#8217;&#x1E35;&#601;l&ucirc; &#8216;w&#333;f ha&#353;&#353;&#257;m&#257;yim k&icirc; y&#601;hw&acirc; dib&#275;r: </P>
<P>12&nbsp;w&#601;&#8217;at&#601; q&ucirc;m&icirc; l&#601;&#x1E35;&icirc; l&#601;&#x1E07;&ecirc;&#x1E6F;&#275;&#x1E35;&#601; b&#601;&#x1E07;&#333;&#8217;&acirc; ra&#x1E21;&#601;layi&#x1E35;&#601; h&#257;&#8216;&icirc;r&acirc; &ucirc;m&#275;&#x1E6F; hayy&#257;le&#x1E0F;: </P>
<P>13&nbsp;w&#601;s&#257;f&#601;&#x1E0F;&ucirc;-lw&#333; &#x1E35;&#257;l-yi&#347;&#601;r&#257;&#8217;&#275;l w&#601;q&#257;&#x1E07;&#601;r&ucirc; &#8217;&#333;&#x1E6F;w&#333; k&icirc;-zeh l&#601;&#x1E07;adw&#333; y&#257;&#x1E07;&#333;&#8217; l&#601;y&#257;r&#257;&#x1E07;&#601;&#8216;&#257;m &#8217;el-q&#257;&#x1E07;er y<sup>a</sup>&#8216;an nim&#601;&#x1E63;&#257;&#8217;-&#x1E07;w&#333; d&#257;&#x1E07;&#257;r &#x1E6D;w&#333;&#x1E07; &#8217;el-y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l b&#601;&#x1E07;&ecirc;&#x1E6F; y&#257;r&#257;&#x1E07;&#601;&#8216;&#257;m: </P>
<P>14&nbsp;w&#601;h&#275;q&icirc;m y&#601;hw&acirc; lw&#333; mele&#x1E35;&#601; &#8216;al-yi&#347;&#601;r&#257;&#8217;&#275;l &#8217;&#259;&#353;er ya&#x1E35;&#601;r&icirc;&#x1E6F; &#8217;e&#x1E6F;-b&ecirc;&#x1E6F; y&#257;r&#257;&#x1E07;&#601;&#8216;&#257;m zeh hayyw&#333;m &ucirc;meh gam-&#8216;&#257;t&acirc;: </P>
<P>15&nbsp;w&#601;hik&acirc; y&#601;hw&acirc; &#8217;e&#x1E6F;-yi&#347;&#601;r&#257;&#8217;&#275;l ka&#8217;&#259;&#353;er y&#257;n&ucirc;&#x1E0F; haqq&#257;neh bammayim w&#601;n&#257;&#x1E6F;a&#353; &#8217;e&#x1E6F;-yi&#347;&#601;r&#257;&#8217;&#275;l m&#275;&#8216;al h&#257;&#8217;&#259;&#x1E0F;&#257;m&acirc; ha&#x1E6D;&#x1E6D;w&#333;&#x1E07;&acirc; hazz&#333;&#8217;&#x1E6F; &#8217;&#259;&#353;er n&#257;&#x1E6F;an la&#8217;&#259;&#x1E07;w&#333;&#x1E6F;&ecirc;hem w&#601;z&#275;r&#257;m m&#275;&#8216;&#275;&#x1E07;er lann&acirc;&#257;r y<sup>a</sup>&#8216;an &#8217;&#259;&#353;er &#8216;&#257;&#347;&ucirc; &#8217;e&#x1E6F;-&#8217;&#259;&#353;&#275;r&ecirc;hem ma&#x1E35;&#601;&#8216;&icirc;s&icirc;m &#8217;e&#x1E6F;-y&#601;hw&acirc;: </P>
<P>16&nbsp;w&#601;yit&#275;n &#8217;e&#x1E6F;-yi&#347;&#601;r&#257;&#8217;&#275;l bi&#x1E21;&#601;lal &#x1E25;a&#x1E6D;&#x1E6D;&#333;&#8217;w&#x1E6F; y&#257;r&#257;&#x1E07;&#601;&#8216;&#257;m &#8217;&#259;&#353;er &#x1E25;&#257;&#x1E6D;&#257;&#8217; wa&#8217;&#259;&#353;er he&#x1E25;&#277;&#x1E6D;&icirc;&#8217; &#8217;e&#x1E6F;-yi&#347;&#601;r&#257;&#8217;&#275;l: </P>
<P>17&nbsp;wat&#257;q&#257;m &#8217;&#275;&#353;e&#x1E6F; y&#257;r&#257;&#x1E07;&#601;&#8216;&#257;m wat&#275;le&#x1E35;&#601; wat&#257;&#x1E07;&#333;&#8217; &#x1E6F;ir&#601;&#x1E63;&#257;&#x1E6F;&acirc; h&icirc;&#8217; b&#257;&#8217;&acirc; &#x1E07;&#601;saf-habayi&#x1E6F; w&#601;hann<sup>a</sup>&#8216;ar m&#275;&#x1E6F;: </P>
<P>18&nbsp;wayyiq&#601;b&#601;r&ucirc; &#8217;&#333;&#x1E6F;w&#333; wayyis&#601;p&#601;&#x1E0F;&ucirc;-lw&#333; k&#257;l-yi&#347;&#601;r&#257;&#8217;&#275;l ki&#x1E0F;&#601;&#x1E07;ar y&#601;hw&acirc; &#8217;&#259;&#353;er diber b&#601;ya&#x1E0F;-&#8216;a&#x1E07;&#601;dw&#333; &#8217;&#259;&#x1E25;&icirc;y&acirc;&ucirc; hann&#257;&#x1E07;&icirc;&#8217;: </P>
<P>19&nbsp;w&#601;ye&#x1E6F;er di&#x1E07;&#601;r&ecirc; y&#257;r&#257;&#x1E07;&#601;&#8216;&#257;m &#8217;&#259;&#353;er nil&#601;&#x1E25;am wa&#8217;&#259;&#353;er m&#257;l&#257;&#x1E35;&#601; hinn&#257;m k&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m l&#601;mal&#601;&#x1E35;&ecirc; yi&#347;&#601;r&#257;&#8217;&#275;l: </P>
<P>20&nbsp;w&#601;hayy&#257;m&icirc;m &#8217;&#259;&#353;er m&#257;la&#x1E35;&#601; y&#257;r&#257;&#x1E07;&#601;&#8216;&#257;m &#8216;e&#347;&#601;r&icirc;m &ucirc;&#353;&#601;tayim &#353;&#257;n&acirc; wayyi&#353;&#601;ka&#x1E07; &#8216;im-&#8217;&#259;&#x1E07;&#333;&#x1E6F;&#257;yw wayyim&#601;l&#333;&#x1E35;&#601; n&#257;&#x1E0F;&#257;&#x1E07; b&#601;nw&#333; t<sup>a</sup>&#x1E25;&#601;t&#257;yw: f</P>
<P>21&nbsp;&ucirc;r&#601;&#x1E25;a&#x1E07;&#601;&#8216;&#257;m ben-&#353;&#601;l&#333;m&#333;h m&#257;la&#x1E35;&#601; b&icirc;h&ucirc;&#x1E0F;&acirc; ben-&#8217;ar&#601;b&#257;&#8216;&icirc;m w&#601;&#8217;<sup>a</sup>&#x1E25;a&#x1E6F; &#353;&#257;n&acirc; r&#601;&#x1E25;a&#x1E07;&#601;&#8216;&#257;m b&#601;m&#257;l&#601;&#x1E35;w&#333; &ucirc;&#353;&#259;&#x1E07;<sup>a</sup>&#8216; &#8216;e&#347;&#601;r&#275;h &#353;&#257;n&acirc;| m&#257;la&#x1E35;&#601; b&icirc;r&ucirc;&#353;&#257;laim h&#257;&#8216;&icirc;r &#8217;&#259;&#353;er-b&#257;&#x1E25;ar y&#601;hw&acirc; l&#257;&#347;&ucirc;m &#8217;e&#x1E6F;-&#353;&#601;mw&#333; &#353;&#257;m mik&#333;l &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l w&#601;&#353;&#275;m &#8217;immw&#333; n<sup>a</sup>&#8216;&#259;m&acirc; h&#257;&#8216;amm&#333;n&icirc;&#x1E6F;: </P>
<P>22&nbsp;wayy<sup>a</sup>&#8216;a&#347; y&#601;h&ucirc;&#x1E0F;&acirc; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; way&#601;qan&#601;&#8217;&ucirc; &#8217;&#333;&#x1E6F;w&#333; mik&#333;l &#8217;&#259;&#353;er &#8216;&#257;&#347;&ucirc; &#8217;&#259;&#x1E07;&#333;&#x1E6F;&#257;m b&#601;&#x1E25;a&#x1E6D;&#x1E6D;&#333;&#8217;&#x1E6F;&#257;m &#8217;&#259;&#353;er &#x1E25;&#257;&#x1E6D;&#257;&#8217;&ucirc;: </P>
<P>23&nbsp;wayyi&#x1E07;&#601;n&ucirc; &#x1E21;am-h&#275;mm&acirc; l&acirc;em b&#257;mw&#333;&#x1E6F; &ucirc;ma&#x1E63;&#x1E63;&#275;&#x1E07;w&#333;&#x1E6F; wa&#8217;&#259;&#353;&#275;r&icirc;m &#8216;al k&#257;l-gi&#x1E07;&#601;&#8216;&acirc; &#x1E21;&#601;&#x1E07;&#333;h&acirc; w&#601;&#x1E6F;<sup>a</sup>&#x1E25;a&#x1E6F; k&#257;l-&#8216;&#275;&#x1E63; r<sup>a</sup>&#8216;&#259;n&#257;n: </P>
<P>24&nbsp;w&#601;&#x1E21;am-q&#257;&#x1E0F;&#275;&#353; h&#257;y&acirc; &#x1E07;&#257;&#8217;&#257;re&#x1E63; &#8216;&#257;&#347;&ucirc; k&#601;&#x1E35;&#333;l hatw&#333;&#8216;&#259;&#x1E07;&#333;&#x1E6F; hagw&#333;yim &#8217;&#259;&#353;er hw&#333;r&icirc;&#353; y&#601;hw&acirc; mip&#601;n&ecirc; b&#601;n&ecirc; yi&#347;&#601;r&#257;&#8217;&#275;l: f</P>
<P>25&nbsp;way&#601;h&icirc; ba&#353;&#353;&#257;n&acirc; h<sup>a</sup>&#x1E25;&#259;m&icirc;&#353;&icirc;&#x1E6F; lammele&#x1E35;&#601; r&#601;&#x1E25;a&#x1E07;&#601;&#8216;&#257;m &#8216;&#257;l&acirc; <font color="brown">&#353;&ucirc;&#353;aq</font> <font color="blue">&#353;&icirc;&#353;aq</font> mele&#x1E35;&#601;-mi&#x1E63;&#601;rayim &#8216;al-y&#601;r&ucirc;&#353;&#257;l&#257;im: </P>
<P>26&nbsp;wayyiqq<sup>a</sup>&#x1E25; &#8217;e&#x1E6F;-&#8217;&#333;&#x1E63;&#601;rw&#333;&#x1E6F; b&ecirc;&#x1E6F;-y&#601;hw&acirc; w&#601;&#8217;e&#x1E6F;-&#8217;w&#333;&#x1E63;&#601;rw&#333;&#x1E6F; b&ecirc;&#x1E6F; hammele&#x1E35;&#601; w&#601;&#8217;e&#x1E6F;-hak&#333;l l&#257;q&#257;&#x1E25; wayyiqq<sup>a</sup>&#x1E25; &#8217;e&#x1E6F;-k&#257;l-m&#257;&#x1E21;inn&ecirc; hazz&acirc;&#257;&#x1E07; &#8217;&#259;&#353;er &#8216;&#257;&#347;&acirc; &#353;&#601;l&#333;m&#333;h: </P>
<P>27&nbsp;wayy<sup>a</sup>&#8216;a&#347; hammele&#x1E35;&#601; r&#601;&#x1E25;a&#x1E07;&#601;&#8216;&#257;m t<sup>a</sup>&#x1E25;&#601;t&#257;m m&#257;&#x1E21;inn&ecirc; n&#601;&#x1E25;&#333;&#353;e&#x1E6F; w&#601;hif&#601;q&icirc;&#x1E0F; &#8216;al-ya&#x1E0F; &#347;&#257;r&ecirc; h&#257;r&#257;&#x1E63;&icirc;m ha&#353;&#353;&#333;m&#601;r&icirc;m pe&#x1E6F;<sup>a</sup>&#x1E25; b&ecirc;&#x1E6F; hammele&#x1E35;&#601;: </P>
<P>28&nbsp;way&#601;h&icirc; mid&ecirc;-&#x1E07;&#333;&#8217; hammele&#x1E35;&#601; b&ecirc;&#x1E6F; y&#601;hw&acirc; yi&#347;&#347;&#257;&#8217;&ucirc;m h&#257;r&#257;&#x1E63;&icirc;m weh&#277;&#353;&icirc;&#x1E07;&ucirc;m &#8217;el-t&#257;&#8217; h&#257;r&#257;&#x1E63;&icirc;m: </P>
<P>29&nbsp;w&#601;ye&#x1E6F;er di&#x1E07;&#601;r&ecirc; r&#601;&#x1E25;a&#x1E07;&#601;&#8216;&#257;m w&#601;&#x1E35;&#257;l-&#8217;&#259;&#353;er &#8216;&#257;&#347;&acirc; h&#259;l&#333;&#8217;-h&#275;mm&acirc; &#x1E35;&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m l&#601;mal&#601;&#x1E35;&ecirc; y&#601;h&ucirc;&#x1E0F;&acirc;: </P>
<P>30&nbsp;&ucirc;mil&#601;&#x1E25;&#257;m&acirc; h&#257;y&#601;&#x1E6F;&acirc; &#x1E07;&ecirc;n-r&#601;&#x1E25;a&#x1E07;&#601;&#8216;&#257;m &ucirc;&#x1E07;&ecirc;n y&#257;r&#257;&#x1E07;&#601;&#8216;&#257;m k&#257;l-hayy&#257;m&icirc;m: </P>
<P>31&nbsp;wayyi&#353;&#601;ka&#x1E07; r&#601;&#x1E25;a&#x1E07;&#601;&#8216;&#257;m &#8216;im-&#8217;&#259;&#x1E07;&#333;&#x1E6F;&#257;yw wayyiqq&#257;&#x1E07;&#275;r &#8216;im-&#8217;&#259;&#x1E07;&#333;&#x1E6F;&#257;yw b&#601;&#8216;&icirc;r d&#257;wi&#x1E0F; w&#601;&#353;&#275;m &#8217;immw&#333; n<sup>a</sup>&#8216;&#259;m&acirc; h&#257;&#8216;amm&#333;n&icirc;&#x1E6F; wayyim&#601;l&#333;&#x1E35;&#601; &#8217;&#259;&#x1E07;&icirc;y&#257;m b&#601;nw&#333; t<sup>a</sup>&#x1E25;&#601;t&#257;yw: f</P>
</TD>
</TABLE>
<P><HR>
<CENTER>
<A HREF="kg1015">Next: 1 Kings (1 Melakhim) Chapter 15</A></CENTER>
</BODY>
</HTML>
