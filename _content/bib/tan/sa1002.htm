<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1002.htm">Polyglot</A>&nbsp;
<A HREF="../kjv/sa1002.htm">KJV</A>&nbsp;
<A HREF="../sep/sa1002.htm">Sep</A>&nbsp;
<A HREF="../vul/sa1002.htm">Vul</A>&nbsp;

<BR>
<BR><A HREF="sa1.htm">1 Samuel (1 Shmuel) Index</A><BR>
&nbsp;
<A HREF="sa1001.htm">Previous</A>&nbsp;
<A HREF="sa1003.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַתִּתְפַּלֵּ֤ל חַנָּה֙ וַתֹּאמַ֔ר עָלַ֤ץ לִבִּי֙ בַּֽיהוָ֔ה רָ֥מָה קַרְנִ֖י בַּֽיהוָ֑ה רָ֤חַב פִּי֙ עַל־א֣וֹיְבַ֔י כִּ֥י שָׂמַ֖חְתִּי בִּישׁוּעָתֶֽךָ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֵין־קָד֥וֹשׁ כַּיהוָ֖ה כִּ֣י אֵ֣ין בִּלְתֶּ֑ךָ וְאֵ֥ין צ֖וּר כֵּאלֹהֵֽינוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אַל־תַּרְבּ֤וּ תְדַבְּרוּ֙ גְּבֹהָ֣ה גְבֹהָ֔ה יֵצֵ֥א עָתָ֖ק מִפִּיכֶ֑ם כִּ֣י אֵ֤ל דֵּעוֹת֙ יְהוָ֔ה <font color="brown">ולא</font> <font color="blue">וְל֥וֹ</font> נִתְכְּנ֖וּ עֲלִלֽוֹת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;קֶ֥שֶׁת גִּבֹּרִ֖ים חַתִּ֑ים וְנִכְשָׁלִ֖ים אָ֥זְרוּ חָֽיִל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;שְׂבֵעִ֤ים בַּלֶּ֙חֶם֙ נִשְׂכָּ֔רוּ וּרְעֵבִ֖ים חָדֵ֑לּוּ עַד־עֲקָרָה֙ יָלְדָ֣ה שִׁבְעָ֔ה וְרַבַּ֥ת בָּנִ֖ים אֻמְלָֽלָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יְהוָ֖ה מֵמִ֣ית וּמְחַיֶּ֑ה מוֹרִ֥יד שְׁא֖וֹל וַיָּֽעַל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יְהוָ֖ה מוֹרִ֣ישׁ וּמַעֲשִׁ֑יר מַשְׁפִּ֖יל אַף־מְרוֹמֵֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מֵקִ֨ים מֵעָפָ֜ר דָּ֗ל מֵֽאַשְׁפֹּת֙ יָרִ֣ים אֶבְי֔וֹן לְהוֹשִׁיב֙ עִם־נְדִיבִ֔ים וְכִסֵּ֥א כָב֖וֹד יַנְחִלֵ֑ם כִּ֤י לַֽיהוָה֙ מְצֻ֣קֵי אֶ֔רֶץ וַיָּ֥שֶׁת עֲלֵיהֶ֖ם תֵּבֵֽל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;רַגְלֵ֤י <font color="brown">חסידו</font> <font color="blue">חֲסִידָיו֙</font> יִשְׁמֹ֔ר וּרְשָׁעִ֖ים בַּחֹ֣שֶׁךְ יִדָּ֑מּוּ כִּֽי־לֹ֥א בְכֹ֖חַ יִגְבַּר־אִֽישׁ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יְהוָ֞ה יֵחַ֣תּוּ <font color="brown">מריבו</font> <font color="blue">מְרִיבָ֗יו</font> <font color="brown">עלו</font> <font color="blue">עָלָיו֙</font> בַּשָּׁמַ֣יִם יַרְעֵ֔ם יְהוָ֖ה יָדִ֣ין אַפְסֵי־אָ֑רֶץ וְיִתֶּן־עֹ֣ז לְמַלְכּ֔וֹ וְיָרֵ֖ם קֶ֥רֶן מְשִׁיחֽוֹ׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֵּ֧לֶךְ אֶלְקָנָ֛ה הָרָמָ֖תָה עַל־בֵּית֑וֹ וְהַנַּ֗עַר הָיָ֤ה מְשָׁרֵת֙ אֶת־יְהוָ֔ה אֶת־פְּנֵ֖י עֵלִ֥י הַכֹּהֵֽן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּבְנֵ֥י עֵלִ֖י בְּנֵ֣י בְלִיָּ֑עַל לֹ֥א יָדְע֖וּ אֶת־יְהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּמִשְׁפַּ֥ט הַכֹּהֲנִ֖ים אֶת־הָעָ֑ם כָּל־אִ֞ישׁ זֹבֵ֣חַ זֶ֗בַח וּבָ֨א נַ֤עַר הַכֹּהֵן֙ כְּבַשֵּׁ֣ל הַבָּשָׂ֔ר וְהַמַּזְלֵ֛ג שְׁלֹ֥שׁ־הַשִּׁנַּ֖יִם בְּיָדֽוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהִכָּ֨ה בַכִּיּ֜וֹר א֣וֹ בַדּ֗וּד א֤וֹ בַקַּלַּ֙חַת֙ א֣וֹ בַפָּר֔וּר כֹּ֚ל אֲשֶׁ֣ר יַעֲלֶ֣ה הַמַּזְלֵ֔ג יִקַּ֥ח הַכֹּהֵ֖ן בּ֑וֹ כָּ֚כָה יַעֲשׂ֣וּ לְכָל־יִשְׂרָאֵ֔ל הַבָּאִ֥ים שָׁ֖ם בְּשִׁלֹֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;גַּם֮ בְּטֶרֶם֮ יַקְטִר֣וּן אֶת־הַחֵלֶב֒ וּבָ֣א׀ נַ֣עַר הַכֹּהֵ֗ן וְאָמַר֙ לָאִ֣ישׁ הַזֹּבֵ֔חַ תְּנָ֣ה בָשָׂ֔ר לִצְל֖וֹת לַכֹּהֵ֑ן וְלֹֽא־יִקַּ֧ח מִמְּךָ֛ בָּשָׂ֥ר מְבֻשָּׁ֖ל כִּ֥י אִם־חָֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֨אמֶר אֵלָ֜יו הָאִ֗ישׁ קַטֵּ֨ר יַקְטִיר֤וּן כַּיּוֹם֙ הַחֵ֔לֶב וְקַ֨ח־לְךָ֔ כַּאֲשֶׁ֥ר תְּאַוֶּ֖ה נַפְשֶׁ֑ךָ וְאָמַ֥ר׀ <font color="brown">לו</font> <font color="blue">לֹא֙</font> כִּ֚י עַתָּ֣ה תִתֵּ֔ן וְאִם־לֹ֖א לָקַ֥חְתִּי בְחָזְקָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַתְּהִ֨י חַטַּ֧את הַנְּעָרִ֛ים גְּדוֹלָ֥ה מְאֹ֖ד אֶת־פְּנֵ֣י יְהוָ֑ה כִּ֤י נִֽאֲצוּ֙ הָֽאֲנָשִׁ֔ים אֵ֖ת מִנְחַ֥ת יְהוָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּשְׁמוּאֵ֕ל מְשָׁרֵ֖ת אֶת־פְּנֵ֣י יְהוָ֑ה נַ֕עַר חָג֖וּר אֵפ֥וֹד בָּֽד׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּמְעִ֤יל קָטֹן֙ תַּעֲשֶׂה־לּ֣וֹ אִמּ֔וֹ וְהַעַלְתָ֥ה ל֖וֹ מִיָּמִ֣ים׀ יָמִ֑ימָה בַּֽעֲלוֹתָהּ֙ אֶת־אִישָׁ֔הּ לִזְבֹּ֖חַ אֶת־זֶ֥בַח הַיָּמִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּבֵרַ֨ךְ עֵלִ֜י אֶת־אֶלְקָנָ֣ה וְאֶת־אִשְׁתּ֗וֹ וְאָמַר֙ יָשֵׂם֩ יְהוָ֨ה לְךָ֥ זֶ֙רַע֙ מִן־הָאִשָּׁ֣ה הַזֹּ֔את תַּ֚חַת הַשְּׁאֵלָ֔ה אֲשֶׁ֥ר שָׁאַ֖ל לַֽיהוָ֑ה וְהָלְכ֖וּ לִמְקֹמֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כִּֽי־פָקַ֤ד יְהוָה֙ אֶת־חַנָּ֔ה וַתַּ֛הַר וַתֵּ֥לֶד שְׁלֹשָֽׁה־בָנִ֖ים וּשְׁתֵּ֣י בָנ֑וֹת וַיִּגְדַּ֛ל הַנַּ֥עַר שְׁמוּאֵ֖ל עִם־יְהוָֽה׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְעֵלִ֖י זָקֵ֣ן מְאֹ֑ד וְשָׁמַ֗ע אֵת֩ כָּל־אֲשֶׁ֨ר יַעֲשׂ֤וּן בָּנָיו֙ לְכָל־יִשְׂרָאֵ֔ל וְאֵ֤ת אֲשֶֽׁר־יִשְׁכְּבוּן֙ אֶת־הַנָּשִׁ֔ים הַצֹּ֣בְא֔וֹת פֶּ֖תַח אֹ֥הֶל מוֹעֵֽד׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֣אמֶר לָהֶ֔ם לָ֥מָּה תַעֲשׂ֖וּן כַּדְּבָרִ֣ים הָאֵ֑לֶּה אֲשֶׁ֨ר אָנֹכִ֤י שֹׁמֵ֙עַ֙ אֶת־דִּבְרֵיכֶ֣ם רָעִ֔ים מֵאֵ֖ת כָּל־הָעָ֥ם אֵֽלֶּה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אַ֖ל בָּנָ֑י כִּ֠י לֽוֹא־טוֹבָ֤ה הַשְּׁמֻעָה֙ אֲשֶׁ֣ר אָנֹכִ֣י שֹׁמֵ֔עַ מַעֲבִרִ֖ים עַם־יְהוָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אִם־יֶחֱטָ֨א אִ֤ישׁ לְאִישׁ֙ וּפִֽלְל֣וֹ אֱלֹהִ֔ים וְאִ֤ם לַֽיהוָה֙ יֶֽחֱטָא־אִ֔ישׁ מִ֖י יִתְפַּלֶּל־ל֑וֹ וְלֹ֤א יִשְׁמְעוּ֙ לְק֣וֹל אֲבִיהֶ֔ם כִּֽי־חָפֵ֥ץ יְהוָ֖ה לַהֲמִיתָֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְהַנַּ֣עַר שְׁמוּאֵ֔ל הֹלֵ֥ךְ וְגָדֵ֖ל וָט֑וֹב גַּ֚ם עִם־יְהוָ֔ה וְגַ֖ם עִם־אֲנָשִֽׁים׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיָּבֹ֥א אִישׁ־אֱלֹהִ֖ים אֶל־עֵלִ֑י וַיֹּ֣אמֶר אֵלָ֗יו כֹּ֚ה אָמַ֣ר יְהוָ֔ה הֲנִגְלֹ֤ה נִגְלֵ֙יתִי֙ אֶל־בֵּ֣ית אָבִ֔יךָ בִּֽהְיוֹתָ֥ם בְּמִצְרַ֖יִם לְבֵ֥ית פַּרְעֹֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וּבָחֹ֣ר אֹ֠תוֹ מִכָּל־שִׁבְטֵ֨י יִשְׂרָאֵ֥ל לִי֙ לְכֹהֵ֔ן לַעֲל֣וֹת עַֽל־מִזְבְּחִ֗י לְהַקְטִ֥יר קְטֹ֛רֶת לָשֵׂ֥את אֵפ֖וֹד לְפָנָ֑י וָֽאֶתְּנָה֙ לְבֵ֣ית אָבִ֔יךָ אֶת־כָּל־אִשֵּׁ֖י בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;לָ֣מָּה תִבְעֲט֗וּ בְּזִבְחִי֙ וּבְמִנְחָתִ֔י אֲשֶׁ֥ר צִוִּ֖יתִי מָע֑וֹן וַתְּכַבֵּ֤ד אֶת־בָּנֶ֙יךָ֙ מִמֶּ֔נִּי לְהַבְרִֽיאֲכֶ֗ם מֵרֵאשִׁ֛ית כָּל־מִנְחַ֥ת יִשְׂרָאֵ֖ל לְעַמִּֽי׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;לָכֵ֗ן נְאֻם־יְהוָה֮ אֱלֹהֵ֣י יִשְׂרָאֵל֒ אָמ֣וֹר אָמַ֔רְתִּי בֵּֽיתְךָ֙ וּבֵ֣ית אָבִ֔יךָ יִתְהַלְּכ֥וּ לְפָנַ֖י עַד־עוֹלָ֑ם וְעַתָּ֤ה נְאֻם־יְהוָה֙ חָלִ֣ילָה לִּ֔י כִּֽי־מְכַבְּדַ֥י אֲכַבֵּ֖ד וּבֹזַ֥י יֵקָֽלּוּ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;הִנֵּה֙ יָמִ֣ים בָּאִ֔ים וְגָֽדַעְתִּי֙ אֶת־זְרֹ֣עֲךָ֔ וְאֶת־זְרֹ֖עַ בֵּ֣ית אָבִ֑יךָ מִֽהְי֥וֹת זָקֵ֖ן בְּבֵיתֶֽךָ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְהִבַּטְתָּ֙ צַ֣ר מָע֔וֹן בְּכֹ֥ל אֲשֶׁר־יֵיטִ֖יב אֶת־יִשְׂרָאֵ֑ל וְלֹֽא־יִהְיֶ֥ה זָקֵ֛ן בְּבֵיתְךָ֖ כָּל־הַיָּמִֽים׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְאִ֗ישׁ לֹֽא־אַכְרִ֤ית לְךָ֙ מֵעִ֣ם מִזְבְּחִ֔י לְכַלּ֥וֹת אֶת־עֵינֶ֖יךָ וְלַאֲדִ֣יב אֶת־נַפְשֶׁ֑ךָ וְכָל־מַרְבִּ֥ית בֵּיתְךָ֖ יָמ֥וּתוּ אֲנָשִֽׁים׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְזֶה־לְּךָ֣ הָא֗וֹת אֲשֶׁ֤ר יָבֹא֙ אֶל־שְׁנֵ֣י בָנֶ֔יךָ אֶל־חָפְנִ֖י וּפִֽינְחָ֑ס בְּי֥וֹם אֶחָ֖ד יָמ֥וּתוּ שְׁנֵיהֶֽם׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַהֲקִימֹתִ֥י לִי֙ כֹּהֵ֣ן נֶאֱמָ֔ן כַּאֲשֶׁ֛ר בִּלְבָבִ֥י וּבְנַפְשִׁ֖י יַעֲשֶׂ֑ה וּבָנִ֤יתִי לוֹ֙ בַּ֣יִת נֶאֱמָ֔ן וְהתְהַלֵּ֥ךְ<font color="red"><sup>1</font></sup> לִפְנֵֽי־מְשִׁיחִ֖י כָּל־הַיָּמִֽים׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְהָיָ֗ה כָּל־הַנּוֹתָר֙ בְּבֵ֣יתְךָ֔ יָבוֹא֙ לְהִשְׁתַּחֲוֹ֣ת ל֔וֹ לַאֲג֥וֹרַת כֶּ֖סֶף וְכִכַּר־לָ֑חֶם וְאָמַ֗ר סְפָחֵ֥נִי נָ֛א אֶל־אַחַ֥ת הַכְּהֻנּ֖וֹת לֶאֱכֹ֥ל פַּת־לָֽחֶם׃ ס</P>
</TD>
<TD WIDTH="50%">
<P>1&nbsp;wati&#x1E6F;&#601;pall&#275;l &#x1E25;ann&acirc; wat&#333;&#8217;mar &#8216;&#257;la&#x1E63; lib&icirc; bayhw&acirc; r&#257;m&acirc; qar&#601;n&icirc; bayhw&acirc; r&#257;&#x1E25;a&#x1E07; p&icirc; &#8216;al-&#8217;w&#333;y&#601;&#x1E07;ay k&icirc; &#347;&#257;m<sup>a</sup>&#x1E25;&#601;t&icirc; b&icirc;&#353;&ucirc;&#8216;&#257;&#x1E6F;e&#x1E35;&#257;: </P>
<P>2&nbsp;&#8217;&ecirc;n-q&#257;&#x1E0F;w&#333;&#353; kayhw&acirc; k&icirc; &#8217;&ecirc;n bil&#601;te&#x1E35;&#257; w&#601;&#8217;&ecirc;n &#x1E63;&ucirc;r k&#275;&#8217;l&#333;h&ecirc;n&ucirc;: </P>
<P>3&nbsp;&#8217;al-tar&#601;b&ucirc; &#x1E6F;&#601;&#x1E0F;ab&#601;r&ucirc; g&#601;&#x1E07;&#333;h&acirc; &#x1E21;&#601;&#x1E07;&#333;h&acirc; y&#275;&#x1E63;&#275;&#8217; &#8216;&#257;&#x1E6F;&#257;q mip&icirc;&#x1E35;em k&icirc; &#8217;&#275;l d&#275;&#8216;w&#333;&#x1E6F; y&#601;hw&acirc; <font color="brown">w&#601;l&#333;&#8217;</font> <font color="blue">w&#601;lw&#333;</font> ni&#x1E6F;&#601;k&#601;n&ucirc; &#8216;&#259;lilw&#333;&#x1E6F;: </P>
<P>4&nbsp;qe&#353;e&#x1E6F; gib&#333;r&icirc;m &#x1E25;at&icirc;m w&#601;ni&#x1E35;&#601;&#353;&#257;l&icirc;m &#8217;&#257;z&#601;r&ucirc; &#x1E25;&#257;yil: </P>
<P>5&nbsp;&#347;&#601;&#x1E07;&#275;&#8216;&icirc;m balle&#x1E25;em ni&#347;&#601;k&#257;r&ucirc; &ucirc;r&#601;&#8216;&#275;&#x1E07;&icirc;m &#x1E25;&#257;&#x1E0F;&#275;ll&ucirc; &#8216;a&#x1E0F;-&#8216;&#259;q&#257;r&acirc; y&#257;l&#601;&#x1E0F;&acirc; &#353;i&#x1E07;&#601;&#8216;&acirc; w&#601;raba&#x1E6F; b&#257;n&icirc;m &#8217;um&#601;l&#257;l&acirc;: </P>
<P>6&nbsp;y&#601;hw&acirc; m&#275;m&icirc;&#x1E6F; &ucirc;m&#601;&#x1E25;ayyeh mw&#333;r&icirc;&#x1E0F; &#353;&#601;&#8217;w&#333;l wayy&#257;&#8216;al: </P>
<P>7&nbsp;y&#601;hw&acirc; mw&#333;r&icirc;&#353; &ucirc;m<sup>a</sup>&#8216;&#259;&#353;&icirc;r ma&#353;&#601;p&icirc;l &#8217;af-m&#601;rw&#333;m&#275;m: </P>
<P>8&nbsp;m&#275;q&icirc;m m&#275;&#8216;&#257;f&#257;r d&#257;l m&#275;&#8217;a&#353;&#601;p&#333;&#x1E6F; y&#257;r&icirc;m &#8217;e&#x1E07;&#601;yw&#333;n l&#601;hw&#333;&#353;&icirc;&#x1E07; &#8216;im-n&#601;&#x1E0F;&icirc;&#x1E07;&icirc;m w&#601;&#x1E35;iss&#275;&#8217; &#x1E35;&#257;&#x1E07;w&#333;&#x1E0F; yan&#601;&#x1E25;il&#275;m k&icirc; layhw&acirc; m&#601;&#x1E63;uq&ecirc; &#8217;ere&#x1E63; wayy&#257;&#353;e&#x1E6F; &#8216;&#259;l&ecirc;hem t&#275;&#x1E07;&#275;l: </P>
<P>9&nbsp;ra&#x1E21;&#601;l&ecirc; <font color="brown">&#x1E25;&#259;s&icirc;&#x1E0F;w&#333;</font> <font color="blue">&#x1E25;&#259;s&icirc;&#x1E0F;&#257;yw</font> yi&#353;&#601;m&#333;r &ucirc;r&#601;&#353;&#257;&#8216;&icirc;m b<sup>a</sup>&#x1E25;&#333;&#353;e&#x1E35;&#601; yid&#257;mm&ucirc; k&icirc;-l&#333;&#8217; &#x1E07;&#601;&#x1E35;&#333;&#x1E25;a yi&#x1E21;&#601;bar-&#8217;&icirc;&#353;: </P>
<P>10&nbsp;y&#601;hw&acirc; y&#275;&#x1E25;at&ucirc; <font color="brown">m&#601;r&icirc;&#x1E07;w&#333;</font> <font color="blue">m&#601;r&icirc;&#x1E07;&#257;yw</font> <font color="brown">&#8216;&#257;lw&#333;</font> <font color="blue">&#8216;&#257;l&#257;yw</font> ba&#353;&#353;&#257;mayim yar&#601;&#8216;&#275;m y&#601;hw&acirc; y&#257;&#x1E0F;&icirc;n &#8217;af&#601;s&ecirc;-&#8217;&#257;re&#x1E63; w&#601;yiten-&#8216;&#333;z l&#601;mal&#601;kw&#333; w&#601;y&#257;r&#275;m qeren m&#601;&#353;&icirc;&#x1E25;w&#333;: f</P>
<P>11&nbsp;wayy&#275;le&#x1E35;&#601; &#8217;el&#601;q&#257;n&acirc; h&#257;r&#257;m&#257;&#x1E6F;&acirc; &#8216;al-b&ecirc;&#x1E6F;w&#333; w&#601;hann<sup>a</sup>&#8216;ar h&#257;y&acirc; m&#601;&#353;&#257;r&#275;&#x1E6F; &#8217;e&#x1E6F;-y&#601;hw&acirc; &#8217;e&#x1E6F;-p&#601;n&ecirc; &#8216;&#275;l&icirc; hak&#333;h&#275;n: </P>
<P>12&nbsp;&ucirc;&#x1E07;&#601;n&ecirc; &#8216;&#275;l&icirc; b&#601;n&ecirc; &#x1E07;&#601;l&icirc;y&#257;&#8216;al l&#333;&#8217; y&#257;&#x1E0F;&#601;&#8216;&ucirc; &#8217;e&#x1E6F;-y&#601;hw&acirc;: </P>
<P>13&nbsp;&ucirc;mi&#353;&#601;pa&#x1E6D; hak&#333;h&#259;n&icirc;m &#8217;e&#x1E6F;-h&#257;&#8216;&#257;m k&#257;l-&#8217;&icirc;&#353; z&#333;&#x1E07;&#275;&#x1E25;a ze&#x1E07;<sup>a</sup>&#x1E25; &ucirc;&#x1E07;&#257;&#8217; n<sup>a</sup>&#8216;ar hak&#333;h&#275;n k&#601;&#x1E07;a&#353;&#353;&#275;l hab&#257;&#347;&#257;r w&#601;hammaz&#601;l&#275;&#x1E21; &#353;&#601;l&#333;&#353;-ha&#353;&#353;innayim b&#601;y&#257;&#x1E0F;w&#333;: </P>
<P>14&nbsp;w&#601;hik&acirc; &#x1E07;ak&icirc;yw&#333;r &#8217;w&#333; &#x1E07;ad&ucirc;&#x1E0F; &#8217;w&#333; &#x1E07;aqqall<sup>a</sup>&#x1E25;a&#x1E6F; &#8217;w&#333; &#x1E07;ap&#257;r&ucirc;r k&#333;l &#8217;&#259;&#353;er y<sup>a</sup>&#8216;&#259;leh hammaz&#601;l&#275;&#x1E21; yiqq<sup>a</sup>&#x1E25; hak&#333;h&#275;n bw&#333; k&#257;&#x1E35;&acirc; y<sup>a</sup>&#8216;&#259;&#347;&ucirc; l&#601;&#x1E35;&#257;l-yi&#347;&#601;r&#257;&#8217;&#275;l hab&#257;&#8217;&icirc;m &#353;&#257;m b&#601;&#353;il&#333;h: </P>
<P>15&nbsp;gam b&#601;&#x1E6D;erem yaq&#601;&#x1E6D;ir&ucirc;n &#8217;e&#x1E6F;-h<sup>a</sup>&#x1E25;&#275;le&#x1E07; &ucirc;&#x1E07;&#257;&#8217;| n<sup>a</sup>&#8216;ar hak&#333;h&#275;n w&#601;&#8217;&#257;mar l&#257;&#8217;&icirc;&#353; hazz&#333;&#x1E07;&#275;&#x1E25;a t&#601;n&acirc; &#x1E07;&#257;&#347;&#257;r li&#x1E63;&#601;lw&#333;&#x1E6F; lak&#333;h&#275;n w&#601;l&#333;&#8217;-yiqq<sup>a</sup>&#x1E25; mimm&#601;&#x1E35;&#257; b&#257;&#347;&#257;r m&#601;&#x1E07;u&#353;&#353;&#257;l k&icirc; &#8217;im-&#x1E25;&#257;y: </P>
<P>16&nbsp;wayy&#333;&#8217;mer &#8217;&#275;l&#257;yw h&#257;&#8217;&icirc;&#353; qa&#x1E6D;&#x1E6D;&#275;r yaq&#601;&#x1E6D;&icirc;r&ucirc;n kayyw&#333;m h<sup>a</sup>&#x1E25;&#275;le&#x1E07; w&#601;q<sup>a</sup>&#x1E25;-l&#601;&#x1E35;&#257; ka&#8217;&#259;&#353;er t&#601;&#8217;a&ucirc;eh naf&#601;&#353;e&#x1E35;&#257; w&#601;&#8217;&#257;mar| <font color="brown">lw&#333;</font> <font color="blue">l&#333;&#8217;</font> k&icirc; &#8216;at&acirc; &#x1E6F;it&#275;n w&#601;&#8217;im-l&#333;&#8217; l&#257;q<sup>a</sup>&#x1E25;&#601;t&icirc; &#x1E07;&#601;&#x1E25;&#257;z&#601;q&acirc;: </P>
<P>17&nbsp;wat&#601;h&icirc; &#x1E25;a&#x1E6D;&#x1E6D;a&#8217;&#x1E6F; hann&#601;&#8216;&#257;r&icirc;m g&#601;&#x1E0F;w&#333;l&acirc; m&#601;&#8217;&#333;&#x1E0F; &#8217;e&#x1E6F;-p&#601;n&ecirc; y&#601;hw&acirc; k&icirc; ni&#8217;&#259;&#x1E63;&ucirc; h&#257;&#8217;&#259;n&#257;&#353;&icirc;m &#8217;&#275;&#x1E6F; min&#601;&#x1E25;a&#x1E6F; y&#601;hw&acirc;: </P>
<P>18&nbsp;&ucirc;&#353;&#601;m&ucirc;&#8217;&#275;l m&#601;&#353;&#257;r&#275;&#x1E6F; &#8217;e&#x1E6F;-p&#601;n&ecirc; y&#601;hw&acirc; n<sup>a</sup>&#8216;ar &#x1E25;&#257;&#x1E21;&ucirc;r &#8217;&#275;fw&#333;&#x1E0F; b&#257;&#x1E0F;: </P>
<P>19&nbsp;&ucirc;m&#601;&#8216;&icirc;l q&#257;&#x1E6D;&#333;n t<sup>a</sup>&#8216;&#259;&#347;eh-llw&#333; &#8217;immw&#333; w&#601;h<sup>a</sup>&#8216;al&#601;&#x1E6F;&acirc; lw&#333; m&icirc;y&#257;m&icirc;m| y&#257;m&icirc;m&acirc; b<sup>a</sup>&#8216;&#259;lw&#333;&#x1E6F;&#257;h &#8217;e&#x1E6F;-&#8217;&icirc;&#353;&#257;h liz&#601;b&#333;&#x1E25;a &#8217;e&#x1E6F;-ze&#x1E07;<sup>a</sup>&#x1E25; hayy&#257;m&icirc;m: </P>
<P>20&nbsp;&ucirc;&#x1E07;&#275;ra&#x1E35;&#601; &#8216;&#275;l&icirc; &#8217;e&#x1E6F;-&#8217;el&#601;q&#257;n&acirc; w&#601;&#8217;e&#x1E6F;-&#8217;i&#353;&#601;tw&#333; w&#601;&#8217;&#257;mar y&#257;&#347;&#275;m y&#601;hw&acirc; l&#601;&#x1E35;&#257; zer<sup>a</sup>&#8216; min-h&#257;&#8217;i&#353;&#353;&acirc; hazz&#333;&#8217;&#x1E6F; t<sup>a</sup>&#x1E25;a&#x1E6F; ha&#353;&#353;&#601;&#8217;&#275;l&acirc; &#8217;&#259;&#353;er &#353;&#257;&#8217;al layhw&acirc; w&#601;h&#257;l&#601;&#x1E35;&ucirc; lim&#601;q&#333;mw&#333;: </P>
<P>21&nbsp;k&icirc;-f&#257;qa&#x1E0F; y&#601;hw&acirc; &#8217;e&#x1E6F;-&#x1E25;ann&acirc; watahar wat&#275;le&#x1E0F; &#353;&#601;l&#333;&#353;&acirc;-&#x1E07;&#257;n&icirc;m &ucirc;&#353;&#601;t&ecirc; &#x1E07;&#257;nw&#333;&#x1E6F; wayyi&#x1E21;&#601;dal hann<sup>a</sup>&#8216;ar &#353;&#601;m&ucirc;&#8217;&#275;l &#8216;im-y&#601;hw&acirc;: s</P>
<P>22&nbsp;w&#601;&#8216;&#275;l&icirc; z&#257;q&#275;n m&#601;&#8217;&#333;&#x1E0F; w&#601;&#353;&#257;m<sup>a</sup>&#8216; &#8217;&#275;&#x1E6F; k&#257;l-&#8217;&#259;&#353;er y<sup>a</sup>&#8216;&#259;&#347;&ucirc;n b&#257;n&#257;yw l&#601;&#x1E35;&#257;l-yi&#347;&#601;r&#257;&#8217;&#275;l w&#601;&#8217;&#275;&#x1E6F; &#8217;&#259;&#353;er-yi&#353;&#601;k&#601;&#x1E07;&ucirc;n &#8217;e&#x1E6F;-hann&#257;&#353;&icirc;m ha&#x1E63;&#x1E63;&#333;&#x1E07;&#601;&#8217;w&#333;&#x1E6F; pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F;: </P>
<P>23&nbsp;wayy&#333;&#8217;mer l&acirc;em l&#257;mm&acirc; &#x1E6F;<sup>a</sup>&#8216;&#259;&#347;&ucirc;n kad&#601;&#x1E07;&#257;r&icirc;m h&#257;&#8217;&#275;lleh &#8217;&#259;&#353;er &#8217;&#257;n&#333;&#x1E35;&icirc; &#353;&#333;m&#275;&#8216;a &#8217;e&#x1E6F;-di&#x1E07;&#601;r&ecirc;&#x1E35;em r&#257;&#8216;&icirc;m m&#275;&#8217;&#275;&#x1E6F; k&#257;l-h&#257;&#8216;&#257;m &#8217;&#275;lleh: </P>
<P>24&nbsp;&#8217;al b&#257;n&#257;y k&icirc; lw&#333;&#8217;-&#x1E6D;w&#333;&#x1E07;&acirc; ha&#353;&#353;&#601;mu&#8216;&acirc; &#8217;&#259;&#353;er &#8217;&#257;n&#333;&#x1E35;&icirc; &#353;&#333;m&#275;&#8216;a m<sup>a</sup>&#8216;&#259;&#x1E07;ir&icirc;m &#8216;am-y&#601;hw&acirc;: </P>
<P>25&nbsp;&#8217;im-ye&#x1E25;&#277;&#x1E6D;&#257;&#8217; &#8217;&icirc;&#353; l&#601;&#8217;&icirc;&#353; &ucirc;fil&#601;lw&#333; &#8217;&#277;l&#333;h&icirc;m w&#601;&#8217;im layhw&acirc; ye&#x1E25;&#277;&#x1E6D;&#257;&#8217;-&#8217;&icirc;&#353; m&icirc; yi&#x1E6F;&#601;pallel-lw&#333; w&#601;l&#333;&#8217; yi&#353;&#601;m&#601;&#8216;&ucirc; l&#601;qw&#333;l &#8217;&#259;&#x1E07;&icirc;hem k&icirc;-&#x1E25;&#257;f&#275;&#x1E63; y&#601;hw&acirc; lah&#259;m&icirc;&#x1E6F;&#257;m: </P>
<P>26&nbsp;w&#601;hann<sup>a</sup>&#8216;ar &#353;&#601;m&ucirc;&#8217;&#275;l h&#333;l&#275;&#x1E35;&#601; w&#601;&#x1E21;&#257;&#x1E0F;&#275;l w&#257;&#x1E6D;w&#333;&#x1E07; gam &#8216;im-y&#601;hw&acirc; w&#601;&#x1E21;am &#8216;im-&#8217;&#259;n&#257;&#353;&icirc;m: s</P>
<P>27&nbsp;wayy&#257;&#x1E07;&#333;&#8217; &#8217;&icirc;&#353;-&#8217;&#277;l&#333;h&icirc;m &#8217;el-&#8216;&#275;l&icirc; wayy&#333;&#8217;mer &#8217;&#275;l&#257;yw k&#333;h &#8217;&#257;mar y&#601;hw&acirc; h&#259;ni&#x1E21;&#601;l&#333;h ni&#x1E21;&#601;l&ecirc;&#x1E6F;&icirc; &#8217;el-b&ecirc;&#x1E6F; &#8217;&#257;&#x1E07;&icirc;&#x1E35;&#257; bih&#601;yw&#333;&#x1E6F;&#257;m b&#601;mi&#x1E63;&#601;rayim l&#601;&#x1E07;&ecirc;&#x1E6F; par&#601;&#8216;&#333;h: </P>
<P>28&nbsp;&ucirc;&#x1E07;&#257;&#x1E25;&#333;r &#8217;&#333;&#x1E6F;w&#333; mik&#257;l-&#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l l&icirc; l&#601;&#x1E35;&#333;h&#275;n l<sup>a</sup>&#8216;&#259;lw&#333;&#x1E6F; &#8216;al-miz&#601;b&#601;&#x1E25;&icirc; l&#601;haq&#601;&#x1E6D;&icirc;r q&#601;&#x1E6D;&#333;re&#x1E6F; l&#257;&#347;&#275;&#8217;&#x1E6F; &#8217;&#275;fw&#333;&#x1E0F; l&#601;f&#257;n&#257;y w&#257;&#8217;et&#601;n&acirc; l&#601;&#x1E07;&ecirc;&#x1E6F; &#8217;&#257;&#x1E07;&icirc;&#x1E35;&#257; &#8217;e&#x1E6F;-k&#257;l-&#8217;i&#353;&#353;&ecirc; b&#601;n&ecirc; yi&#347;&#601;r&#257;&#8217;&#275;l: </P>
<P>29&nbsp;l&#257;mm&acirc; &#x1E6F;i&#x1E07;&#601;&#8216;&#259;&#x1E6D;&ucirc; b&#601;zi&#x1E07;&#601;&#x1E25;&icirc; &ucirc;&#x1E07;&#601;min&#601;&#x1E25;&#257;&#x1E6F;&icirc; &#8217;&#259;&#353;er &#x1E63;i&ucirc;&icirc;&#x1E6F;&icirc; m&#257;&#8216;w&#333;n wat&#601;&#x1E35;ab&#275;&#x1E0F; &#8217;e&#x1E6F;-b&#257;ney&#x1E35;&#257; mimmenn&icirc; l&#601;ha&#x1E07;&#601;r&icirc;&#8217;&#259;&#x1E35;em m&#275;r&#275;&#8217;&#353;&icirc;&#x1E6F; k&#257;l-min&#601;&#x1E25;a&#x1E6F; yi&#347;&#601;r&#257;&#8217;&#275;l l&#601;&#8216;amm&icirc;: </P>
<P>30&nbsp;l&#257;&#x1E35;&#275;n n&#601;&#8217;um-y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&#257;mw&#333;r &#8217;&#257;mar&#601;t&icirc; b&ecirc;&#x1E6F;&#601;&#x1E35;&#257; &ucirc;&#x1E07;&ecirc;&#x1E6F; &#8217;&#257;&#x1E07;&icirc;&#x1E35;&#257; yi&#x1E6F;&#601;hall&#601;&#x1E35;&ucirc; l&#601;f&#257;nay &#8216;a&#x1E0F;-&#8216;w&#333;l&#257;m w&#601;&#8216;at&acirc; n&#601;&#8217;um-y&#601;hw&acirc; &#x1E25;&#257;l&icirc;l&acirc; ll&icirc; k&icirc;-m&#601;&#x1E35;ab&#601;&#x1E0F;ay &#8217;&#259;&#x1E35;ab&#275;&#x1E0F; &ucirc;&#x1E07;&#333;zay y&#275;q&#257;ll&ucirc;: </P>
<P>31&nbsp;hinn&#275;h y&#257;m&icirc;m b&#257;&#8217;&icirc;m w&#601;&#x1E21;&#257;&#x1E0F;<sup>a</sup>&#8216;&#601;t&icirc; &#8217;e&#x1E6F;-z&#601;r&#333;&#8216;&#259;&#x1E35;&#257; w&#601;&#8217;e&#x1E6F;-z&#601;r&#333;&#8216;a b&ecirc;&#x1E6F; &#8217;&#257;&#x1E07;&icirc;&#x1E35;&#257; mih&#601;yw&#333;&#x1E6F; z&#257;q&#275;n b&#601;&#x1E07;&ecirc;&#x1E6F;e&#x1E35;&#257;: </P>
<P>32&nbsp;w&#601;hiba&#x1E6D;&#601;t&#257; &#x1E63;ar m&#257;&#8216;w&#333;n b&#601;&#x1E35;&#333;l &#8217;&#259;&#353;er-y&ecirc;&#x1E6D;&icirc;&#x1E07; &#8217;e&#x1E6F;-yi&#347;&#601;r&#257;&#8217;&#275;l w&#601;l&#333;&#8217;-yih&#601;yeh z&#257;q&#275;n b&#601;&#x1E07;&ecirc;&#x1E6F;&#601;&#x1E35;&#257; k&#257;l-hayy&#257;m&icirc;m: </P>
<P>33&nbsp;w&#601;&#8217;&icirc;&#353; l&#333;&#8217;-&#8217;a&#x1E35;&#601;r&icirc;&#x1E6F; l&#601;&#x1E35;&#257; m&#275;&#8216;im miz&#601;b&#601;&#x1E25;&icirc; l&#601;&#x1E35;allw&#333;&#x1E6F; &#8217;e&#x1E6F;-&#8216;&ecirc;ney&#x1E35;&#257; w&#601;la&#8217;&#259;&#x1E0F;&icirc;&#x1E07; &#8217;e&#x1E6F;-naf&#601;&#353;e&#x1E35;&#257; w&#601;&#x1E35;&#257;l-mar&#601;b&icirc;&#x1E6F; b&ecirc;&#x1E6F;&#601;&#x1E35;&#257; y&#257;m&ucirc;&#x1E6F;&ucirc; &#8217;&#259;n&#257;&#353;&icirc;m: </P>
<P>34&nbsp;w&#601;zeh-ll&#601;&#x1E35;&#257; h&#257;&#8217;w&#333;&#x1E6F; &#8217;&#259;&#353;er y&#257;&#x1E07;&#333;&#8217; &#8217;el-&#353;&#601;n&ecirc; &#x1E07;&#257;ney&#x1E35;&#257; &#8217;el-&#x1E25;&#257;f&#601;n&icirc; &ucirc;f&icirc;n&#601;&#x1E25;&#257;s b&#601;yw&#333;m &#8217;e&#x1E25;&#257;&#x1E0F; y&#257;m&ucirc;&#x1E6F;&ucirc; &#353;&#601;n&ecirc;hem: </P>
<P>35&nbsp;wah&#259;q&icirc;m&#333;&#x1E6F;&icirc; l&icirc; k&#333;h&#275;n ne&#8217;&#277;m&#257;n ka&#8217;&#259;&#353;er bil&#601;&#x1E07;&#257;&#x1E07;&icirc; &ucirc;&#x1E07;&#601;naf&#601;&#353;&icirc; y<sup>a</sup>&#8216;&#259;&#347;eh &ucirc;&#x1E07;&#257;n&icirc;&#x1E6F;&icirc; lw&#333; bayi&#x1E6F; ne&#8217;&#277;m&#257;n w&#601;h&#x1E6F;&#601;hall&#275;&#x1E35;&#601;<font color="red"><sup>1</font></sup> lif&#601;n&ecirc;-m&#601;&#353;&icirc;&#x1E25;&icirc; k&#257;l-hayy&#257;m&icirc;m: </P>
<P>36&nbsp;w&#601;h&#257;y&acirc; k&#257;l-hannw&#333;&#x1E6F;&#257;r b&#601;&#x1E07;&ecirc;&#x1E6F;&#601;&#x1E35;&#257; y&#257;&#x1E07;w&#333;&#8217; l&#601;hi&#353;&#601;t<sup>a</sup>&#x1E25;&#259;w&#333;&#x1E6F; lw&#333; la&#8217;&#259;&#x1E21;w&#333;ra&#x1E6F; kesef w&#601;&#x1E35;ikar-l&#257;&#x1E25;em w&#601;&#8217;&#257;mar s&#601;f&#257;&#x1E25;&#275;n&icirc; n&#257;&#8217; &#8217;el-&#8217;<sup>a</sup>&#x1E25;a&#x1E6F; hak&#601;hunnw&#333;&#x1E6F; le&#8217;&#277;&#x1E35;&#333;l pa&#x1E6F;-l&#257;&#x1E25;em: s</P>
</TD>
</TABLE>
<P><HR>
<CENTER>
<A HREF="sa1003.htm">Next: 1 Samuel (1 Shmuel) Chapter 3</A></CENTER>
</BODY>
</HTML>
