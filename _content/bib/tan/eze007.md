[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/eze007)  [KJV](../kjv/eze007)  [Sep](../sep/eze007) 
[Vul](../vul/eze007)   
  
[Ezekiel (Yechezqel) Index](eze)  
  [Previous](eze006)  [Next](eze008) 

------------------------------------------------------------------------

### Tanach (Hebrew): Ezekiel (Yechezqel) Chapter 7

‎<span id="001">1</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="002">2</span> ‏וְאַתָּ֣ה בֶן־אָדָ֗ם כֹּה־אָמַ֞ר אֲדֹנָ֧י
יְהוִ֛ה לְאַדְמַ֥ת יִשְׂרָאֵ֖ל קֵ֑ץ בָּ֣א הַקֵּ֔ץ עַל־ארבעת אַרְבַּ֖ע
כַּנְפ֥וֹת הָאָֽרֶץ׃

‎<span id="003">3</span> ‏עַתָּה֙ הַקֵּ֣ץ עָלַ֔יִךְ וְשִׁלַּחְתִּ֤י
אַפִּי֙ בָּ֔ךְ וּשְׁפַטְתִּ֖יךְ כִּדְרָכָ֑יִךְ וְנָתַתִּ֣י עָלַ֔יִךְ
אֵ֖ת כָּל־תּוֹעֲבֹתָֽיִךְ׃

‎<span id="004">4</span> ‏וְלֹא־תָח֥וֹס עֵינִ֛י עָלַ֖יִךְ וְלֹ֣א
אֶחְמ֑וֹל כִּ֣י דְרָכַ֜יִךְ עָלַ֣יִךְ אֶתֵּ֗ן וְתוֹעֲבוֹתַ֙יִךְ֙
בְּתוֹכֵ֣ךְ תִּֽהְיֶ֔יןָ וִידַעְתֶּ֖ם כִּֽי־אֲנִ֥י יְהוָֽה׃ פ

‎<span id="005">5</span> ‏כֹּ֥ה אָמַ֖ר אֲדֹנָ֣י יְהוִ֑ה רָעָ֛ה אַחַ֥ת
רָעָ֖ה הִנֵּ֥ה בָאָֽה׃

‎<span id="006">6</span> ‏קֵ֣ץ בָּ֔א בָּ֥א הַקֵּ֖ץ הֵקִ֣יץ אֵלָ֑יִךְ
הִנֵּ֖ה בָּאָֽה׃

‎<span id="007">7</span> ‏בָּ֧אָה הַצְּפִירָ֛ה אֵלֶ֖יךָ יוֹשֵׁ֣ב
הָאָ֑רֶץ בָּ֣א הָעֵ֗ת קָר֛וֹב הַיּ֥וֹם מְהוּמָ֖ה וְלֹא־הֵ֥ד הָרִֽים׃

‎<span id="008">8</span> ‏עַתָּ֣ה מִקָּר֗וֹב אֶשְׁפּ֤וֹךְ חֲמָתִי֙
עָלַ֔יִךְ וְכִלֵּיתִ֤י אַפִּי֙ בָּ֔ךְ וּשְׁפַטְתִּ֖יךְ כִּדְרָכָ֑יִךְ
וְנָתַתִּ֣י עָלַ֔יִךְ אֵ֖ת כָּל־תּוֹעֲבוֹתָֽיִךְ׃

‎<span id="009">9</span> ‏וְלֹא־תָח֥וֹס עֵינִ֖י וְלֹ֣א אֶחְמ֑וֹל
כִּדְרָכַ֜יִךְ עָלַ֣יִךְ אֶתֵּ֗ן וְתוֹעֲבוֹתַ֙יִךְ֙ בְּתוֹכֵ֣ךְ
תִּֽהְיֶ֔יןָ וִֽידַעְתֶּ֕ם כִּ֛י אֲנִ֥י יְהוָ֖ה מַכֶּֽה׃

‎<span id="010">10</span> ‏הִנֵּ֥ה הַיּ֖וֹם הִנֵּ֣ה בָאָ֑ה יָֽצְאָה֙
הַצְּפִרָ֔ה צָ֚ץ הַמַּטֶּ֔ה פָּרַ֖ח הַזָּדֽוֹן׃

‎<span id="011">11</span> ‏הֶחָמָ֥ס׀ קָ֖ם לְמַטֵּה־רֶ֑שַׁע לֹא־מֵהֶ֞ם
וְלֹ֧א מֵהֲמוֹנָ֛ם וְלֹ֥א מֶהֱמֵהֶ֖ם וְלֹא־נֹ֥הַּ בָּהֶֽם׃

‎<span id="012">12</span> ‏בָּ֤א הָעֵת֙ הִגִּ֣יעַ הַיּ֔וֹם הַקּוֹנֶה֙
אַל־יִשְׂמָ֔ח וְהַמּוֹכֵ֖ר אַל־יִתְאַבָּ֑ל כִּ֥י חָר֖וֹן
אֶל־כָּל־הֲמוֹנָֽהּ׃

‎<span id="013">13</span> ‏כִּ֣י הַמּוֹכֵ֗ר אֶל־הַמִּמְכָּר֙ לֹ֣א
יָשׁ֔וּב וְע֥וֹד בַּחַיִּ֖ים חַיָּתָ֑ם כִּֽי־חָז֤וֹן אֶל־כָּל־הֲמוֹנָהּ֙
לֹ֣א יָשׁ֔וּב וְאִ֧ישׁ בַּעֲוֹנ֛וֹ חַיָּת֖וֹ לֹ֥א יִתְחַזָּֽקוּ׃

‎<span id="014">14</span> ‏תָּקְע֤וּ בַתָּק֙וֹעַ֙ וְהָכִ֣ין הַכֹּ֔ל
וְאֵ֥ין הֹלֵ֖ךְ לַמִּלְחָמָ֑ה כִּ֥י חֲרוֹנִ֖י אֶל־כָּל־הֲמוֹנָֽהּ׃

‎<span id="015">15</span> ‏הַחֶ֣רֶב בַּח֔וּץ וְהַדֶּ֥בֶר וְהָרָעָ֖ב
מִבָּ֑יִת אֲשֶׁ֤ר בַּשָּׂדֶה֙ בַּחֶ֣רֶב יָמ֔וּת וַאֲשֶׁ֣ר בָּעִ֔יר
רָעָ֥ב וָדֶ֖בֶר יֹאכֲלֶֽנּוּ׃

‎<span id="016">16</span> ‏וּפָֽלְטוּ֙ פְּלִ֣יטֵיהֶ֔ם וְהָי֣וּ
אֶל־הֶהָרִ֗ים כְּיוֹנֵ֧י הַגֵּאָי֛וֹת כֻּלָּ֖ם הֹמ֑וֹת אִ֖ישׁ
בַּעֲוֹנֽוֹ׃

‎<span id="017">17</span> ‏כָּל־הַיָּדַ֖יִם תִּרְפֶּ֑ינָה
וְכָל־בִּרְכַּ֖יִם תֵּלַ֥כְנָה מָּֽיִם׃

‎<span id="018">18</span> ‏וְחָגְר֣וּ שַׂקִּ֔ים וְכִסְּתָ֥ה אוֹתָ֖ם
פַּלָּצ֑וּת וְאֶ֤ל כָּל־פָּנִים֙ בּוּשָׁ֔ה וּבְכָל־רָאשֵׁיהֶ֖ם קָרְחָֽה׃

‎<span id="019">19</span> ‏כַּסְפָּ֞ם בַּחוּצ֣וֹת יַשְׁלִ֗יכוּ
וּזְהָבָם֮ לְנִדָּ֣ה יִֽהְיֶה֒ כַּסְפָּ֨ם וּזְהָבָ֜ם לֹֽא־יוּכַ֣ל
לְהַצִּילָ֗ם בְּיוֹם֙ עֶבְרַ֣ת יְהוָ֔ה נַפְשָׁם֙ לֹ֣א יְשַׂבֵּ֔עוּ
וּמֵעֵיהֶ֖ם לֹ֣א יְמַלֵּ֑אוּ כִּֽי־מִכְשׁ֥וֹל עֲוֹנָ֖ם הָיָֽה׃

‎<span id="020">20</span> ‏וּצְבִ֤י עֶדְיוֹ֙ לְגָא֣וֹן שָׂמָ֔הוּ
וְצַלְמֵ֧י תוֹעֲבֹתָ֛ם שִׁקּוּצֵיהֶ֖ם עָ֣שׂוּ ב֑וֹ עַל־כֵּ֛ן נְתַתִּ֥יו
לָהֶ֖ם לְנִדָּֽה׃

‎<span id="021">21</span> ‏וּנְתַתִּ֤יו בְּיַֽד־הַזָּרִים֙ לָבַ֔ז
וּלְרִשְׁעֵ֥י הָאָ֖רֶץ לְשָׁלָ֑ל וחללה וְחִלְּלֽוּהוּ׃

‎<span id="022">22</span> ‏וַהֲסִבּוֹתִ֤י פָנַי֙ מֵהֶ֔ם וְחִלְּל֖וּ
אֶת־צְפוּנִ֑י וּבָאוּ־בָ֥הּ פָּרִיצִ֖ים וְחִלְּלֽוּהָ׃ פ

‎<span id="023">23</span> ‏עֲשֵׂ֖ה הָֽרַתּ֑וֹק כִּ֣י הָאָ֗רֶץ מָֽלְאָה֙
מִשְׁפַּ֣ט דָּמִ֔ים וְהָעִ֖יר מָלְאָ֥ה חָמָֽס׃

‎<span id="024">24</span> ‏וְהֵֽבֵאתִי֙ רָעֵ֣י גוֹיִ֔ם וְיָרְשׁ֖וּ
אֶת־בָּֽתֵּיהֶ֑ם וְהִשְׁבַּתִּי֙ גְּא֣וֹן עַזִּ֔ים וְנִחֲל֖וּ
מְקַֽדְשֵׁיהֶֽם׃

‎<span id="025">25</span> ‏קְפָ֖דָה־בָ֑א וּבִקְשׁ֥וּ שָׁל֖וֹם וָאָֽיִן׃

‎<span id="026">26</span> ‏הוָֹ֤ה עַל־הוָֹה֙ תָּב֔וֹא וּשְׁמֻעָ֥ה
אֶל־שְׁמוּעָ֖ה תִּֽהְיֶ֑ה וּבִקְשׁ֤וּ חָזוֹן֙ מִנָּבִ֔יא וְתוֹרָה֙
תֹּאבַ֣ד מִכֹּהֵ֔ן וְעֵצָ֖ה מִזְּקֵנִֽים׃

‎<span id="027">27</span> ‏הַמֶּ֣לֶךְ יִתְאַבָּ֗ל וְנָשִׂיא֙ יִלְבַּ֣שׁ
שְׁמָמָ֔ה וִידֵ֥י עַם־הָאָ֖רֶץ תִּבָּהַ֑לְנָה מִדַּרְכָּ֞ם אֶעֱשֶׂ֤ה
אוֹתָם֙ וּבְמִשְׁפְּטֵיהֶ֣ם אֶשְׁפְּטֵ֔ם וְיָדְע֖וּ כִּֽי־אֲנִ֥י
יְהוָֽה׃ פ

1 wayəhî ḏəḇar-yəhwâ ’ēlay lē’mōr:

2 wə’atâ ḇen-’āḏām kōh-’āmar ’ăḏōnāy yəhwih lə’aḏəmaṯ yiśərā’ēl qēṣ bā’
haqqēṣ ‘al-’arəb<sup>a</sup>‘aṯ ’arəb<sup>a</sup>‘ kanəfwōṯ hā’āreṣ:

3 ‘atâ haqqēṣ ‘ālayiḵə wəšill<sup>a</sup>ḥətî ’apî bāḵə ûšəfaṭətîḵə
kiḏərāḵāyiḵə wənāṯatî ‘ālayiḵə ’ēṯ kāl-twō‘ăḇōṯāyiḵə:

4 wəlō’-ṯāḥwōs ‘ênî ‘ālayiḵə wəlō’ ’eḥəmwōl kî ḏərāḵayiḵə ‘ālayiḵə ’etēn
wəṯwō‘ăḇwōṯayiḵə bəṯwōḵēḵə tihəyeynā wîḏ<sup>a</sup>‘ətem kî-’ănî yəhwâ:
f

5 kōh ’āmar ’ăḏōnāy yəhwih rā‘â ’<sup>a</sup>ḥaṯ rā‘â hinnēh ḇā’â:

6 qēṣ bā’ bā’ haqqēṣ hēqîṣ ’ēlāyiḵə hinnēh bā’â:

7 bā’â haṣṣəfîrâ ’ēleyḵā ywōšēḇ hā’āreṣ bā’ hā‘ēṯ qārwōḇ hayywōm məhûmâ
wəlō’-hēḏ hārîm:

8 ‘atâ miqqārwōḇ ’ešəpwōḵə ḥămāṯî ‘ālayiḵə wəḵillêṯî ’apî bāḵə
ûšəfaṭətîḵə kiḏərāḵāyiḵə wənāṯatî ‘ālayiḵə ’ēṯ kāl-twō‘ăḇwōṯāyiḵə:

9 wəlō’-ṯāḥwōs ‘ênî wəlō’ ’eḥəmwōl kiḏərāḵayiḵə ‘ālayiḵə ’etēn
wəṯwō‘ăḇwōṯayiḵə bəṯwōḵēḵə tihəyeynā wîḏ<sup>a</sup>‘ətem kî ’ănî yəhwâ
makeh:

10 hinnēh hayywōm hinnēh ḇā’â yāṣə’â haṣṣəfirâ ṣāṣ hammaṭṭeh
pār<sup>a</sup>ḥ hazzāḏwōn:

11 heḥāmās\| qām ləmaṭṭēh-reš<sup>a</sup>‘ lō’-mēhem wəlō’ mēhămwōnām
wəlō’ mehĕmēhem wəlō’-nōhha bâem:

12 bā’ hā‘ēṯ higî‘a hayywōm haqqwōneh ’al-yiśəmāḥ wəhammwōḵēr
’al-yiṯə’abāl kî ḥārwōn ’el-kāl-hămwōnāh:

13 kî hammwōḵēr ’el-hammiməkār lō’ yāšûḇ wə‘wōḏ b<sup>a</sup>ḥayyîm
ḥayyāṯām kî-ḥāzwōn ’el-kāl-hămwōnāh lō’ yāšûḇ wə’îš b<sup>a</sup>‘ăwōnwō
ḥayyāṯwō lō’ yiṯəḥazzāqû:

14 tāqə‘û ḇatāqwō‘a wəhāḵîn hakōl wə’ên hōlēḵə lammiləḥāmâ kî ḥărwōnî
’el-kāl-hămwōnāh:

15 h<sup>a</sup>ḥereḇ b<sup>a</sup>ḥûṣ wəhadeḇer wəhārā‘āḇ mibāyiṯ ’ăšer
baśśāḏeh b<sup>a</sup>ḥereḇ yāmûṯ wa’ăšer bā‘îr rā‘āḇ wāḏeḇer
yō’ḵălennû:

16 ûfāləṭû pəlîṭêhem wəhāyû ’el-hehārîm kəywōnê hagē’āywōṯ kullām hōmwōṯ
’îš b<sup>a</sup>‘ăwōnwō:

17 kāl-hayyāḏayim tirəpeynâ wəḵāl-birəkayim tēlaḵənâ mmāyim:

18 wəḥāḡərû śaqqîm wəḵissəṯâ ’wōṯām pallāṣûṯ wə’el kāl-pānîm bûšâ
ûḇəḵāl-rā’šêhem qārəḥâ:

19 kasəpām b<sup>a</sup>ḥûṣwōṯ yašəlîḵû ûzəhāḇām lənidâ yihəyeh kasəpām
ûzəhāḇām lō’-yûḵal ləhaṣṣîlām bəywōm ‘eḇəraṯ yəhwâ nafəšām lō’ yəśabē‘û
ûmē‘êhem lō’ yəmallē’û kî-miḵəšwōl ‘ăwōnām hāyâ:

20 ûṣəḇî ‘eḏəywō ləḡā’wōn śāmâû wəṣaləmê ṯwō‘ăḇōṯām šiqqûṣêhem ‘āśû ḇwō
‘al-kēn nəṯatîw lâem lənidâ:

21 ûnəṯatîw bəyaḏ-hazzārîm lāḇaz ûlərišə‘ê hā’āreṣ ləšālāl wəḥilləluhā
wəḥilləlûhû:

22 wahăsibwōṯî fānay mēhem wəḥilləlû ’eṯ-ṣəfûnî ûḇā’û-ḇāh pārîṣîm
wəḥilləlûhā: f

23 ‘ăśēh hāratwōq kî hā’āreṣ mālə’â mišəpaṭ dāmîm wəhā‘îr mālə’â ḥāmās:

24 wəhēḇē’ṯî rā‘ê ḡwōyim wəyārəšû ’eṯ-bātêhem wəhišəbatî gə’wōn ‘azzîm
wəniḥălû məqaḏəšêhem:

25 qəfāḏâ-ḇā’ ûḇiqəšû šālwōm wā’āyin:

26 hwōâ ‘al-hwōâ tāḇwō’ ûšəmu‘â ’el-šəmû‘â tihəyeh ûḇiqəšû ḥāzwōn
minnāḇî’ wəṯwōrâ tō’ḇaḏ mikōhēn wə‘ēṣâ mizzəqēnîm:

27 hammeleḵə yiṯə’abāl wənāśî’ yiləbaš šəmāmâ wîḏê ‘am-hā’āreṣ tibâalənâ
midarəkām ’e‘ĕśeh ’wōṯām ûḇəmišəpəṭêhem ’ešəpəṭēm wəyāḏə‘û kî-’ănî
yəhwâ: f

------------------------------------------------------------------------

[Next: Ezekiel (Yechezqel) Chapter 8](eze008)
