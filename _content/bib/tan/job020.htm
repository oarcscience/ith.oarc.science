<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job020.htm">Polyglot</A>&nbsp;
<A HREF="../kjv/job020.htm">KJV</A>&nbsp;
<A HREF="../sep/job020.htm">Sep</A>&nbsp;
<A HREF="../vul/job020.htm">Vul</A>&nbsp;

<BR>
<BR><A HREF="job.htm">Job (Iyov) Index</A><BR>
&nbsp;
<A HREF="job019.htm">Previous</A>&nbsp;
<A HREF="job021.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 20</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַ֭יַּעַן צֹפַ֥ר הַנַּֽעֲמָתִ֗י וַיֹּאמַֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לָ֭כֵן שְׂעִפַּ֣י יְשִׁיב֑וּנִי וּ֝בַעֲב֗וּר ח֣וּשִׁי בִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;מוּסַ֣ר כְּלִמָּתִ֣י אֶשְׁמָ֑ע וְ֝ר֗וּחַ מִֽבִּינָתִ֥י יַעֲנֵֽנִי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הֲזֹ֣את יָ֭דַעְתָּ מִנִּי־עַ֑ד מִנִּ֤י שִׂ֖ים אָדָ֣ם עֲלֵי־אָֽרֶץ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֤י רִנְנַ֣ת רְ֭שָׁעִים מִקָּר֑וֹב וְשִׂמְחַ֖ת חָנֵ֣ף עֲדֵי־רָֽגַע׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אִם־יַעֲלֶ֣ה לַשָּׁמַ֣יִם שִׂיא֑וֹ וְ֝רֹאשׁ֗וֹ לָעָ֥ב יַגִּֽיעַ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כְּֽ֭גֶלֲלוֹ לָנֶ֣צַח יֹאבֵ֑ד רֹ֝אָ֗יו יֹאמְר֥וּ אַיּֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כַּחֲל֣וֹם יָ֭עוּף וְלֹ֣א יִמְצָא֑וּהוּ וְ֝יֻדַּ֗ד כְּחֶזְי֥וֹן לָֽיְלָה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;עַ֣יִן שְׁ֭זָפַתּוּ וְלֹ֣א תוֹסִ֑יף וְלֹא־ע֝֗וֹד תְּשׁוּרֶ֥נּוּ מְקוֹמֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בָּ֭נָיו יְרַצּ֣וּ דַלִּ֑ים וְ֝יָדָ֗יו תָּשֵׁ֥בְנָה אוֹנֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;עַ֭צְמוֹתָיו מָלְא֣וּ <font color="brown">עלומו</font> <font color="blue">עֲלוּמָ֑יו</font> וְ֝עִמּ֗וֹ עַל־עָפָ֥ר תִּשְׁכָּֽב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אִם־תַּמְתִּ֣יק בְּפִ֣יו רָעָ֑ה יַ֝כְחִידֶ֗נָּה תַּ֣חַת לְשׁוֹנֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;יַחְמֹ֣ל עָ֭לֶיהָ וְלֹ֣א יַֽעַזְבֶ֑נָּה וְ֝יִמְנָעֶ֗נָּה בְּת֣וֹךְ חִכּֽוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לַ֭חְמוֹ בְּמֵעָ֣יו נֶהְפָּ֑ךְ מְרוֹרַ֖ת פְּתָנִ֣ים בְּקִרְבּֽוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;חַ֣יִל בָּ֭לַע וַיְקִאֶ֑נּוּ מִ֝בִּטְנ֗וֹ יֽוֹרִשֶׁ֥נּוּ<font color="red"><sup>3</font></sup> אֵֽל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;רֹאשׁ־פְּתָנִ֥ים יִינָ֑ק תַּֽ֝הַרְגֵ֗הוּ לְשׁ֣וֹן אֶפְעֶֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אַל־יֵ֥רֶא בִפְלַגּ֑וֹת נַהֲרֵ֥י נַ֝חֲלֵ֗י דְּבַ֣שׁ וְחֶמְאָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;מֵשִׁ֣יב יָ֭גָע וְלֹ֣א יִבְלָ֑ע כְּחֵ֥יל תְּ֝מוּרָת֗וֹ וְלֹ֣א יַעֲלֹֽס׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּֽי־רִ֭צַּץ עָזַ֣ב דַּלִּ֑ים בַּ֥יִת גָּ֝זַ֗ל וְלֹ֣א יִבֶנֵֽהוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כִּ֤י׀ לֹא־יָדַ֣ע שָׁלֵ֣ו בְּבִטְנ֑וֹ בַּ֝חֲמוּד֗וֹ לֹ֣א יְמַלֵּֽט׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אֵין־שָׂרִ֥יד לְאָכְל֑וֹ עַל־כֵּ֝֗ן לֹא־יָחִ֥יל טוּבֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;בִּמְלֹ֣אות שִׂ֭פְקוֹ יֵ֣צֶר ל֑וֹ כָּל־יַ֖ד עָמֵ֣ל תְּבוֹאֶֽנּוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;יְהִ֤י׀ לְמַלֵּ֬א בִטְנ֗וֹ יְֽשַׁלַּח־בּ֖וֹ חֲר֣וֹן אַפּ֑וֹ וְיַמְטֵ֥ר עָ֝לֵ֗ימוֹ בִּלְחוּמֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;יִ֭בְרַח מִנֵּ֣שֶׁק בַּרְזֶ֑ל תַּ֝חְלְפֵ֗הוּ קֶ֣שֶׁת נְחוּשָֽׁה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;שָׁלַף֮ וַיֵּצֵ֪א מִגֵּ֫וָ֥ה וּ֭בָרָק מִֽמְּרֹרָת֥וֹ יַהֲלֹ֗ךְ עָלָ֥יו אֵמִֽים׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כָּל־חֹשֶׁךְ֮ טָמ֪וּן לִצְפּ֫וּנָ֥יו<font color="red"><sup>3</font></sup> תְּ֭אָכְלֵהוּ אֵ֣שׁ לֹֽא־נֻפָּ֑ח יֵ֖רַע שָׂרִ֣יד בְּאָהֳלֽוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;יְגַלּ֣וּ שָׁמַ֣יִם עֲוֹנ֑וֹ וְ֝אֶ֗רֶץ מִתְקוֹמָ֘מָ֥ה לֽוֹ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;יִ֭גֶל יְב֣וּל בֵּית֑וֹ נִ֝גָּר֗וֹת בְּי֣וֹם אַפּֽוֹ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;זֶ֤ה׀ חֵֽלֶק־אָדָ֣ם רָ֭שָׁע מֵאֱלֹהִ֑ים וְנַחֲלַ֖ת אִמְר֣וֹ מֵאֵֽל׃ פ</P>
</TD>
<TD WIDTH="50%">
<P>1&nbsp;wayy<sup>a</sup>&#8216;an &#x1E63;&#333;far hann<sup>a</sup>&#8216;&#259;m&#257;&#x1E6F;&icirc; wayy&#333;&#8217;mar: </P>
<P>2&nbsp;l&#257;&#x1E35;&#275;n &#347;&#601;&#8216;ipay y&#601;&#353;&icirc;&#x1E07;&ucirc;n&icirc; &ucirc;&#x1E07;<sup>a</sup>&#8216;&#259;&#x1E07;&ucirc;r &#x1E25;&ucirc;&#353;&icirc; &#x1E07;&icirc;: </P>
<P>3&nbsp;m&ucirc;sar k&#601;limm&#257;&#x1E6F;&icirc; &#8217;e&#353;&#601;m&#257;&#8216; w&#601;r&ucirc;&#x1E25;a mib&icirc;n&#257;&#x1E6F;&icirc; y<sup>a</sup>&#8216;&#259;n&#275;n&icirc;: </P>
<P>4&nbsp;h&#259;z&#333;&#8217;&#x1E6F; y&#257;&#x1E0F;<sup>a</sup>&#8216;&#601;t&#257; minn&icirc;-&#8216;a&#x1E0F; minn&icirc; &#347;&icirc;m &#8217;&#257;&#x1E0F;&#257;m &#8216;&#259;l&ecirc;-&#8217;&#257;re&#x1E63;: </P>
<P>5&nbsp;k&icirc; rin&#601;na&#x1E6F; r&#601;&#353;&#257;&#8216;&icirc;m miqq&#257;rw&#333;&#x1E07; w&#601;&#347;im&#601;&#x1E25;a&#x1E6F; &#x1E25;&#257;n&#275;f &#8216;&#259;&#x1E0F;&ecirc;-r&#257;&#x1E21;<sup>a</sup>&#8216;: </P>
<P>6&nbsp;&#8217;im-y<sup>a</sup>&#8216;&#259;leh la&#353;&#353;&#257;mayim &#347;&icirc;&#8217;w&#333; w&#601;r&#333;&#8217;&#353;w&#333; l&#257;&#8216;&#257;&#x1E07; yag&icirc;&#8216;a: </P>
<P>7&nbsp;k&#601;&#x1E21;el&#259;lw&#333; l&#257;ne&#x1E63;<sup>a</sup>&#x1E25; y&#333;&#8217;&#x1E07;&#275;&#x1E0F; r&#333;&#8217;&#257;yw y&#333;&#8217;m&#601;r&ucirc; &#8217;ayyw&#333;: </P>
<P>8&nbsp;k<sup>a</sup>&#x1E25;&#259;lw&#333;m y&#257;&#8216;&ucirc;f w&#601;l&#333;&#8217; yim&#601;&#x1E63;&#257;&#8217;&ucirc;h&ucirc; w&#601;yuda&#x1E0F; k&#601;&#x1E25;ez&#601;yw&#333;n l&#257;y&#601;l&acirc;: </P>
<P>9&nbsp;&#8216;ayin &#353;&#601;z&#257;fat&ucirc; w&#601;l&#333;&#8217; &#x1E6F;w&#333;s&icirc;f w&#601;l&#333;&#8217;-&#8216;w&#333;&#x1E0F; t&#601;&#353;&ucirc;renn&ucirc; m&#601;qw&#333;mw&#333;: </P>
<P>10&nbsp;b&#257;n&#257;yw y&#601;ra&#x1E63;&#x1E63;&ucirc; &#x1E0F;all&icirc;m w&#601;y&#257;&#x1E0F;&#257;yw t&#257;&#353;&#275;&#x1E07;&#601;n&acirc; &#8217;w&#333;nw&#333;: </P>
<P>11&nbsp;&#8216;a&#x1E63;&#601;mw&#333;&#x1E6F;&#257;yw m&#257;l&#601;&#8217;&ucirc; <font color="brown">&#8216;&#259;l&ucirc;m&#257;w</font> <font color="blue">&#8216;&#259;l&ucirc;m&#257;yw</font> w&#601;&#8216;immw&#333; &#8216;al-&#8216;&#257;f&#257;r ti&#353;&#601;k&#257;&#x1E07;: </P>
<P>12&nbsp;&#8217;im-tam&#601;t&icirc;q b&#601;f&icirc;w r&#257;&#8216;&acirc; ya&#x1E35;&#601;&#x1E25;&icirc;&#x1E0F;enn&acirc; t<sup>a</sup>&#x1E25;a&#x1E6F; l&#601;&#353;w&#333;nw&#333;: </P>
<P>13&nbsp;y<sup>a</sup>&#x1E25;&#601;m&#333;l &#8216;&#257;leyh&#257; w&#601;l&#333;&#8217; y<sup>a</sup>&#8216;az&#601;&#x1E07;enn&acirc; w&#601;yim&#601;n&#257;&#8216;enn&acirc; b&#601;&#x1E6F;w&#333;&#x1E35;&#601; &#x1E25;ikw&#333;: </P>
<P>14&nbsp;l<sup>a</sup>&#x1E25;&#601;mw&#333; b&#601;m&#275;&#8216;&#257;yw neh&#601;p&#257;&#x1E35;&#601; m&#601;rw&#333;ra&#x1E6F; p&#601;&#x1E6F;&#257;n&icirc;m b&#601;qir&#601;bw&#333;: </P>
<P>15&nbsp;&#x1E25;ayil b&#257;l<sup>a</sup>&#8216; way&#601;qi&#8217;enn&ucirc; mibi&#x1E6D;&#601;nw&#333; yw&#333;ri&#353;enn&ucirc;<font color="red"><sup>3</font></sup> &#8217;&#275;l: </P>
<P>16&nbsp;r&#333;&#8217;&#353;-p&#601;&#x1E6F;&#257;n&icirc;m y&icirc;n&#257;q tahar&#601;&#x1E21;&#275;h&ucirc; l&#601;&#353;w&#333;n &#8217;ef&#601;&#8216;eh: </P>
<P>17&nbsp;&#8217;al-y&#275;re&#8217; &#x1E07;if&#601;lagw&#333;&#x1E6F; nah&#259;r&ecirc; n<sup>a</sup>&#x1E25;&#259;l&ecirc; d&#601;&#x1E07;a&#353; w&#601;&#x1E25;em&#601;&#8217;&acirc;: </P>
<P>18&nbsp;m&#275;&#353;&icirc;&#x1E07; y&#257;&#x1E21;&#257;&#8216; w&#601;l&#333;&#8217; yi&#x1E07;&#601;l&#257;&#8216; k&#601;&#x1E25;&ecirc;l t&#601;m&ucirc;r&#257;&#x1E6F;w&#333; w&#601;l&#333;&#8217; y<sup>a</sup>&#8216;&#259;l&#333;s: </P>
<P>19&nbsp;k&icirc;-ri&#x1E63;&#x1E63;a&#x1E63; &#8216;&#257;za&#x1E07; dall&icirc;m bayi&#x1E6F; g&#257;zal w&#601;l&#333;&#8217; yi&#x1E07;en&#275;h&ucirc;: </P>
<P>20&nbsp;k&icirc;| l&#333;&#8217;-y&#257;&#x1E0F;<sup>a</sup>&#8216; &#353;&#257;l&#275;w b&#601;&#x1E07;i&#x1E6D;&#601;nw&#333; b<sup>a</sup>&#x1E25;&#259;m&ucirc;&#x1E0F;w&#333; l&#333;&#8217; y&#601;mall&#275;&#x1E6D;: </P>
<P>21&nbsp;&#8217;&ecirc;n-&#347;&#257;r&icirc;&#x1E0F; l&#601;&#8217;&#257;&#x1E35;&#601;lw&#333; &#8216;al-k&#275;n l&#333;&#8217;-y&#257;&#x1E25;&icirc;l &#x1E6D;&ucirc;&#x1E07;w&#333;: </P>
<P>22&nbsp;bim&#601;l&#333;&#8217;w&#x1E6F; &#347;if&#601;qw&#333; y&#275;&#x1E63;er lw&#333; k&#257;l-ya&#x1E0F; &#8216;&#257;m&#275;l t&#601;&#x1E07;w&#333;&#8217;enn&ucirc;: </P>
<P>23&nbsp;y&#601;h&icirc;| l&#601;mall&#275;&#8217; &#x1E07;i&#x1E6D;&#601;nw&#333; y&#601;&#353;all<sup>a</sup>&#x1E25;-bw&#333; &#x1E25;&#259;rw&#333;n &#8217;apw&#333; w&#601;yam&#601;&#x1E6D;&#275;r &#8216;&#257;l&ecirc;mw&#333; bil&#601;&#x1E25;&ucirc;mw&#333;: </P>
<P>24&nbsp;yi&#x1E07;&#601;r<sup>a</sup>&#x1E25; minn&#275;&#353;eq bar&#601;zel t<sup>a</sup>&#x1E25;&#601;l&#601;f&#275;h&ucirc; qe&#353;e&#x1E6F; n&#601;&#x1E25;&ucirc;&#353;&acirc;: </P>
<P>25&nbsp;&#353;&#257;laf wayy&#275;&#x1E63;&#275;&#8217; mig&#275;w&acirc; &ucirc;&#x1E07;&#257;r&#257;q mimm&#601;r&#333;r&#257;&#x1E6F;w&#333; yah&#259;l&#333;&#x1E35;&#601; &#8216;&#257;l&#257;yw &#8217;&#275;m&icirc;m: </P>
<P>26&nbsp;k&#257;l-&#x1E25;&#333;&#353;e&#x1E35;&#601; &#x1E6D;&#257;m&ucirc;n li&#x1E63;&#601;p&ucirc;n&#257;yw<font color="red"><sup>3</font></sup> t&#601;&#8217;&#257;&#x1E35;&#601;l&#275;h&ucirc; &#8217;&#275;&#353; l&#333;&#8217;-nup&#257;&#x1E25; y&#275;r<sup>a</sup>&#8216; &#347;&#257;r&icirc;&#x1E0F; b&#601;&#8217;&acirc;&#335;lw&#333;: </P>
<P>27&nbsp;y&#601;&#x1E21;all&ucirc; &#353;&#257;mayim &#8216;&#259;w&#333;nw&#333; w&#601;&#8217;ere&#x1E63; mi&#x1E6F;&#601;qw&#333;m&#257;m&acirc; lw&#333;: </P>
<P>28&nbsp;yi&#x1E21;el y&#601;&#x1E07;&ucirc;l b&ecirc;&#x1E6F;w&#333; nig&#257;rw&#333;&#x1E6F; b&#601;yw&#333;m &#8217;apw&#333;: </P>
<P>29&nbsp;zeh| &#x1E25;&#275;leq-&#8217;&#257;&#x1E0F;&#257;m r&#257;&#353;&#257;&#8216; m&#275;&#8217;&#277;l&#333;h&icirc;m w&#601;n<sup>a</sup>&#x1E25;&#259;la&#x1E6F; &#8217;im&#601;rw&#333; m&#275;&#8217;&#275;l: f</P>
</TD>
</TABLE>
<P><HR>
<CENTER>
<A HREF="job021.htm">Next: Job (Iyov) Chapter 21</A></CENTER>
</BODY>
</HTML>
