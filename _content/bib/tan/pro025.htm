<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 25</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro025.htm">Polyglot</A>&nbsp;
<A HREF="../kjv/pro025.htm">KJV</A>&nbsp;
<A HREF="../vul/pro025.htm">Vul</A>&nbsp;

<BR>
<BR><A HREF="pro.htm">Proverbs (Mishlei) Index</A><BR>
&nbsp;
<A HREF="pro024.htm">Previous</A>&nbsp;
<A HREF="pro026.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 25</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;גַּם־אֵ֭לֶּה מִשְׁלֵ֣י שְׁלֹמֹ֑ה אֲשֶׁ֥ר הֶ֝עְתִּ֗יקוּ אַנְשֵׁ֤י׀ חִזְקִיָּ֬ה מֶֽלֶךְ־יְהוּדָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כְּבֹ֣ד אֱ֭לֹהִים הַסְתֵּ֣ר דָּבָ֑ר וּכְבֹ֥ד מְ֝לָכִ֗ים חֲקֹ֣ר דָּבָֽר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שָׁמַ֣יִם לָ֭רוּם וָאָ֣רֶץ לָעֹ֑מֶק וְלֵ֥ב מְ֝לָכִ֗ים אֵ֣ין חֵֽקֶר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הָג֣וֹ סִיגִ֣ים מִכָּ֑סֶף וַיֵּצֵ֖א לַצֹּרֵ֣ף כֶּֽלִי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הָג֣וֹ רָ֭שָׁע לִפְנֵי־מֶ֑לֶךְ וְיִכּ֖וֹן בַּצֶּ֣דֶק כִּסְאֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אַל־תִּתְהַדַּ֥ר לִפְנֵי־מֶ֑לֶךְ וּבִמְק֥וֹם גְּ֝דֹלִ֗ים אַֽל־תַּעֲמֹֽד׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֤י ט֥וֹב אֲמָר־לְךָ֗ עֲ‍ֽלֵ֫ה הֵ֥נָּה מֵֽ֭הַשְׁפִּ֣ילְךָ לִפְנֵ֣י נָדִ֑יב אֲשֶׁ֖ר רָא֣וּ עֵינֶֽיךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אַל־תֵּצֵ֥א לָרִ֗ב מַ֫הֵ֥ר פֶּ֣ן מַה־תַּ֭עֲשֶׂה בְּאַחֲרִיתָ֑הּ בְּהַכְלִ֖ים אֹתְךָ֣ רֵעֶֽךָ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;רִֽ֭יבְךָ רִ֣יב אֶת־רֵעֶ֑ךָ וְס֖וֹד אַחֵ֣ר אַל־תְּגָֽל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;פֶּֽן־יְחַסֶּדְךָ֥ שֹׁמֵ֑עַ וְ֝דִבָּתְךָ֗ לֹ֣א תָשֽׁוּב׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;תַּפּוּחֵ֣י זָ֭הָב בְּמַשְׂכִּיּ֥וֹת כָּ֑סֶף דָּ֝בָ֗ר דָּבֻ֥ר עַל־אָפְנָֽיו׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;נֶ֣זֶם זָ֭הָב וַחֲלִי־כָ֑תֶם מוֹכִ֥יחַ חָ֝כָ֗ם עַל־אֹ֥זֶן שֹׁמָֽעַת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כְּצִנַּת־שֶׁ֨לֶג׀ בְּי֬וֹם קָצִ֗יר צִ֣יר נֶ֭אֱמָן לְשֹׁלְחָ֑יו וְנֶ֖פֶשׁ אֲדֹנָ֣יו יָשִֽׁיב׃ פ</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;נְשִׂיאִ֣ים וְ֭רוּחַ וְגֶ֣שֶׁם אָ֑יִן אִ֥ישׁ מִ֝תְהַלֵּ֗ל בְּמַתַּת־שָֽׁקֶר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בְּאֹ֣רֶךְ אַ֭פַּיִם יְפֻתֶּ֣ה קָצִ֑ין וְלָשׁ֥וֹן רַ֝כָּ֗ה תִּשְׁבָּר־גָּֽרֶם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;דְּבַ֣שׁ מָ֭צָאתָ אֱכֹ֣ל דַּיֶּ֑ךָּ פֶּן־תִּ֝שְׂבָּעֶ֗נּוּ וַהֲקֵֽאתֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הֹקַ֣ר רַ֭גְלְךָ מִבֵּ֣ית רֵעֶ֑ךָ פֶּן־יִ֝שְׂבָּעֲךָ֗ וּשְׂנֵאֶֽךָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;מֵפִ֣יץ וְ֭חֶרֶב וְחֵ֣ץ שָׁנ֑וּן אִ֥ישׁ עֹנֶ֥ה בְ֝רֵעֵ֗הוּ עֵ֣ד שָֽׁקֶר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;שֵׁ֣ן רֹ֭עָה וְרֶ֣גֶל מוּעָ֑דֶת מִבְטָ֥ח בּ֝וֹגֵ֗ד בְּי֣וֹם צָרָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;מַ֥עֲדֶה בֶּ֨גֶד׀ בְּי֣וֹם קָ֭רָה חֹ֣מֶץ עַל־נָ֑תֶר וְשָׁ֥ר בַּ֝שִּׁרִ֗ים עַ֣ל לֶב־רָֽע׃ פ</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אִם־רָעֵ֣ב שֹׂ֭נַאֲךָ הַאֲכִלֵ֣הוּ לָ֑חֶם וְאִם־צָ֝מֵ֗א הַשְׁקֵ֥הוּ מָֽיִם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּ֤י גֶֽחָלִ֗ים אַ֭תָּה חֹתֶ֣ה עַל־רֹאשׁ֑וֹ וַֽ֝יהוָ֗ה יְשַׁלֶּם־לָֽךְ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;ר֣וּחַ צָ֭פוֹן תְּח֣וֹלֵֽל גָּ֑שֶׁם וּפָנִ֥ים נִ֝זְעָמִ֗ים לְשׁ֣וֹן סָֽתֶר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;ט֗וֹב שֶׁ֥בֶת עַל־פִּנַּת־גָּ֑ג מֵאֵ֥שֶׁת <font color="brown">מדונים</font> <font color="blue">מִ֝דְיָנִ֗ים</font> וּבֵ֥ית חָֽבֶר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;מַ֣יִם קָ֭רִים עַל־נֶ֣פֶשׁ עֲיֵפָ֑ה וּשְׁמוּעָ֥ה ט֝וֹבָ֗ה מֵאֶ֥רֶץ מֶרְחָֽק׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;מַעְיָ֣ן נִ֭רְפָּשׂ וּמָק֣וֹר מָשְׁחָ֑ת צַ֝דִּ֗יק מָ֣ט לִפְנֵֽי־רָשָֽׁע׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אָ֘כֹ֤ל דְּבַ֣שׁ הַרְבּ֣וֹת לֹא־ט֑וֹב וְחֵ֖קֶר כְּבֹדָ֣ם כָּבֽוֹד׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;עִ֣יר פְּ֭רוּצָה אֵ֣ין חוֹמָ֑ה אִ֝֗ישׁ אֲשֶׁ֤ר אֵ֖ין מַעְצָ֣ר לְרוּחֽוֹ׃ </P>
</TD>
<TD WIDTH="50%">
<P>1&nbsp;gam-&#8217;&#275;lleh mi&#353;&#601;l&ecirc; &#353;&#601;l&#333;m&#333;h &#8217;&#259;&#353;er he&#8216;&#601;t&icirc;q&ucirc; &#8217;an&#601;&#353;&ecirc;| &#x1E25;iz&#601;q&icirc;y&acirc; mele&#x1E35;&#601;-y&#601;h&ucirc;&#x1E0F;&acirc;: </P>
<P>2&nbsp;k&#601;&#x1E07;&#333;&#x1E0F; &#8217;&#277;l&#333;h&icirc;m has&#601;t&#275;r d&#257;&#x1E07;&#257;r &ucirc;&#x1E35;&#601;&#x1E07;&#333;&#x1E0F; m&#601;l&#257;&#x1E35;&icirc;m &#x1E25;&#259;q&#333;r d&#257;&#x1E07;&#257;r: </P>
<P>3&nbsp;&#353;&#257;mayim l&#257;r&ucirc;m w&#257;&#8217;&#257;re&#x1E63; l&#257;&#8216;&#333;meq w&#601;l&#275;&#x1E07; m&#601;l&#257;&#x1E35;&icirc;m &#8217;&ecirc;n &#x1E25;&#275;qer: </P>
<P>4&nbsp;h&#257;&#x1E21;w&#333; s&icirc;&#x1E21;&icirc;m mik&#257;sef wayy&#275;&#x1E63;&#275;&#8217; la&#x1E63;&#x1E63;&#333;r&#275;f kel&icirc;: </P>
<P>5&nbsp;h&#257;&#x1E21;w&#333; r&#257;&#353;&#257;&#8216; lif&#601;n&ecirc;-mele&#x1E35;&#601; w&#601;yikw&#333;n ba&#x1E63;&#x1E63;e&#x1E0F;eq kis&#601;&#8217;w&#333;: </P>
<P>6&nbsp;&#8217;al-ti&#x1E6F;&#601;hadar lif&#601;n&ecirc;-mele&#x1E35;&#601; &ucirc;&#x1E07;im&#601;qw&#333;m g&#601;&#x1E0F;&#333;l&icirc;m &#8217;al-t<sup>a</sup>&#8216;&#259;m&#333;&#x1E0F;: </P>
<P>7&nbsp;k&icirc; &#x1E6D;w&#333;&#x1E07; &#8217;&#259;m&#257;r-l&#601;&#x1E35;&#257; &#8216;&#259;&#x200D;l&#275;h h&#275;nn&acirc; m&#275;ha&#353;&#601;p&icirc;l&#601;&#x1E35;&#257; lif&#601;n&ecirc; n&#257;&#x1E0F;&icirc;&#x1E07; &#8217;&#259;&#353;er r&#257;&#8217;&ucirc; &#8216;&ecirc;ney&#x1E35;&#257;: </P>
<P>8&nbsp;&#8217;al-t&#275;&#x1E63;&#275;&#8217; l&#257;ri&#x1E07; mah&#275;r pen mah-t<sup>a</sup>&#8216;&#259;&#347;eh b&#601;&#8217;<sup>a</sup>&#x1E25;&#259;r&icirc;&#x1E6F;&#257;h b&#601;ha&#x1E35;&#601;l&icirc;m &#8217;&#333;&#x1E6F;&#601;&#x1E35;&#257; r&#275;&#8216;e&#x1E35;&#257;: </P>
<P>9&nbsp;r&icirc;&#x1E07;&#601;&#x1E35;&#257; r&icirc;&#x1E07; &#8217;e&#x1E6F;-r&#275;&#8216;e&#x1E35;&#257; w&#601;sw&#333;&#x1E0F; &#8217;<sup>a</sup>&#x1E25;&#275;r &#8217;al-t&#601;&#x1E21;&#257;l: </P>
<P>10&nbsp;pen-y&#601;&#x1E25;asse&#x1E0F;&#601;&#x1E35;&#257; &#353;&#333;m&#275;&#8216;a w&#601;&#x1E0F;ib&#257;&#x1E6F;&#601;&#x1E35;&#257; l&#333;&#8217; &#x1E6F;&#257;&#353;&ucirc;&#x1E07;: </P>
<P>11&nbsp;tap&ucirc;&#x1E25;&ecirc; z&acirc;&#257;&#x1E07; b&#601;ma&#347;&#601;k&icirc;yw&#333;&#x1E6F; k&#257;sef d&#257;&#x1E07;&#257;r d&#257;&#x1E07;ur &#8216;al-&#8217;&#257;f&#601;n&#257;yw: </P>
<P>12&nbsp;nezem z&acirc;&#257;&#x1E07; w<sup>a</sup>&#x1E25;&#259;l&icirc;-&#x1E35;&#257;&#x1E6F;em mw&#333;&#x1E35;&icirc;&#x1E25;a &#x1E25;&#257;&#x1E35;&#257;m &#8216;al-&#8217;&#333;zen &#353;&#333;m&#257;&#8216;a&#x1E6F;: </P>
<P>13&nbsp;k&#601;&#x1E63;inna&#x1E6F;-&#353;ele&#x1E21;| b&#601;yw&#333;m q&#257;&#x1E63;&icirc;r &#x1E63;&icirc;r ne&#8217;&#277;m&#257;n l&#601;&#353;&#333;l&#601;&#x1E25;&#257;yw w&#601;nefe&#353; &#8217;&#259;&#x1E0F;&#333;n&#257;yw y&#257;&#353;&icirc;&#x1E07;: f</P>
<P>14&nbsp;n&#601;&#347;&icirc;&#8217;&icirc;m w&#601;r&ucirc;&#x1E25;a w&#601;&#x1E21;e&#353;em &#8217;&#257;yin &#8217;&icirc;&#353; mi&#x1E6F;&#601;hall&#275;l b&#601;mata&#x1E6F;-&#353;&#257;qer: </P>
<P>15&nbsp;b&#601;&#8217;&#333;re&#x1E35;&#601; &#8217;apayim y&#601;futeh q&#257;&#x1E63;&icirc;n w&#601;l&#257;&#353;w&#333;n rak&acirc; ti&#353;&#601;b&#257;r-g&#257;rem: </P>
<P>16&nbsp;d&#601;&#x1E07;a&#353; m&#257;&#x1E63;&#257;&#8217;&#x1E6F;&#257; &#8217;&#277;&#x1E35;&#333;l dayye&#x1E35;&#x1E35;&#257; pen-ti&#347;&#601;b&#257;&#8216;enn&ucirc; wah&#259;q&#275;&#8217;&#x1E6F;w&#333;: </P>
<P>17&nbsp;h&#333;qar ra&#x1E21;&#601;l&#601;&#x1E35;&#257; mib&ecirc;&#x1E6F; r&#275;&#8216;e&#x1E35;&#257; pen-yi&#347;&#601;b&#257;&#8216;&#259;&#x1E35;&#257; &ucirc;&#347;&#601;n&#275;&#8217;e&#x1E35;&#257;: </P>
<P>18&nbsp;m&#275;f&icirc;&#x1E63; w&#601;&#x1E25;ere&#x1E07; w&#601;&#x1E25;&#275;&#x1E63; &#353;&#257;n&ucirc;n &#8217;&icirc;&#353; &#8216;&#333;neh &#x1E07;&#601;r&#275;&#8216;&#275;h&ucirc; &#8216;&#275;&#x1E0F; &#353;&#257;qer: </P>
<P>19&nbsp;&#353;&#275;n r&#333;&#8216;&acirc; w&#601;re&#x1E21;el m&ucirc;&#8216;&#257;&#x1E0F;e&#x1E6F; mi&#x1E07;&#601;&#x1E6D;&#257;&#x1E25; bw&#333;&#x1E21;&#275;&#x1E0F; b&#601;yw&#333;m &#x1E63;&#257;r&acirc;: </P>
<P>20&nbsp;m<sup>a</sup>&#8216;&#259;&#x1E0F;eh be&#x1E21;e&#x1E0F;| b&#601;yw&#333;m q&#257;r&acirc; &#x1E25;&#333;me&#x1E63; &#8216;al-n&#257;&#x1E6F;er w&#601;&#353;&#257;r ba&#353;&#353;ir&icirc;m &#8216;al le&#x1E07;-r&#257;&#8216;: f</P>
<P>21&nbsp;&#8217;im-r&#257;&#8216;&#275;&#x1E07; &#347;&#333;na&#8217;&#259;&#x1E35;&#257; ha&#8217;&#259;&#x1E35;il&#275;h&ucirc; l&#257;&#x1E25;em w&#601;&#8217;im-&#x1E63;&#257;m&#275;&#8217; ha&#353;&#601;q&#275;h&ucirc; m&#257;yim: </P>
<P>22&nbsp;k&icirc; &#x1E21;e&#x1E25;&#257;l&icirc;m &#8217;at&acirc; &#x1E25;&#333;&#x1E6F;eh &#8216;al-r&#333;&#8217;&#353;w&#333; wayhw&acirc; y&#601;&#353;allem-l&#257;&#x1E35;&#601;: </P>
<P>23&nbsp;r&ucirc;&#x1E25;a &#x1E63;&#257;fw&#333;n t&#601;&#x1E25;w&#333;l&#275;l g&#257;&#353;em &ucirc;f&#257;n&icirc;m niz&#601;&#8216;&#257;m&icirc;m l&#601;&#353;w&#333;n s&#257;&#x1E6F;er: </P>
<P>24&nbsp;&#x1E6D;w&#333;&#x1E07; &#353;e&#x1E07;e&#x1E6F; &#8216;al-pinna&#x1E6F;-g&#257;&#x1E21; m&#275;&#8217;&#275;&#353;e&#x1E6F; <font color="brown">m&#601;&#x1E0F;w&#333;n&icirc;m</font> <font color="blue">mi&#x1E0F;&#601;y&#257;n&icirc;m</font> &ucirc;&#x1E07;&ecirc;&#x1E6F; &#x1E25;&#257;&#x1E07;er: </P>
<P>25&nbsp;mayim q&#257;r&icirc;m &#8216;al-nefe&#353; &#8216;&#259;y&#275;f&acirc; &ucirc;&#353;&#601;m&ucirc;&#8216;&acirc; &#x1E6D;w&#333;&#x1E07;&acirc; m&#275;&#8217;ere&#x1E63; mer&#601;&#x1E25;&#257;q: </P>
<P>26&nbsp;m<sup>a</sup>&#8216;&#601;y&#257;n nir&#601;p&#257;&#347; &ucirc;m&#257;qw&#333;r m&#257;&#353;&#601;&#x1E25;&#257;&#x1E6F; &#x1E63;ad&icirc;q m&#257;&#x1E6D; lif&#601;n&ecirc;-r&#257;&#353;&#257;&#8216;: </P>
<P>27&nbsp;&#8217;&#257;&#x1E35;&#333;l d&#601;&#x1E07;a&#353; har&#601;bw&#333;&#x1E6F; l&#333;&#8217;-&#x1E6D;w&#333;&#x1E07; w&#601;&#x1E25;&#275;qer k&#601;&#x1E07;&#333;&#x1E0F;&#257;m k&#257;&#x1E07;w&#333;&#x1E0F;: </P>
<P>28&nbsp;&#8216;&icirc;r p&#601;r&ucirc;&#x1E63;&acirc; &#8217;&ecirc;n &#x1E25;w&#333;m&acirc; &#8217;&icirc;&#353; &#8217;&#259;&#353;er &#8217;&ecirc;n m<sup>a</sup>&#8216;&#601;&#x1E63;&#257;r l&#601;r&ucirc;&#x1E25;w&#333;: </P>
</TD>
</TABLE>
<P><HR>
<CENTER>
<A HREF="pro026.htm">Next: Proverbs (Mishlei) Chapter 26</A></CENTER>
</BODY>
</HTML>
