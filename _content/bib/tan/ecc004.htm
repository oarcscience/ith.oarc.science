<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ecclesiastes (Qohelet): Ecclesiastes (Qohelet) Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ecc004">Polyglot</A>&nbsp;
<A HREF="../kjv/ecc004">KJV</A>&nbsp;
<A HREF="../sep/ecc004">Sep</A>&nbsp;
<A HREF="../vul/ecc004">Vul</A>&nbsp;

<BR>
<BR><A HREF="ecc">Ecclesiastes (Qohelet) Index</A><BR>
&nbsp;
<A HREF="ecc003">Previous</A>&nbsp;
<A HREF="ecc005">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ecclesiastes (Qohelet) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְשַׁ֣בְתִּֽי אֲנִ֗י וָאֶרְאֶה֙ אֶת־כָּל־הָ֣עֲשֻׁקִ֔ים אֲשֶׁ֥ר נַעֲשִׂ֖ים תַּ֣חַת הַשָּׁ֑מֶשׁ וְהִנֵּ֣ה׀ דִּמְעַ֣ת הָעֲשֻׁקִ֗ים וְאֵ֤ין לָהֶם֙ מְנַחֵ֔ם וּמִיַּ֤ד עֹֽשְׁקֵיהֶם֙ כֹּ֔חַ וְאֵ֥ין לָהֶ֖ם מְנַחֵֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְשַׁבֵּ֧חַ אֲנִ֛י אֶת־הַמֵּתִ֖ים שֶׁכְּבָ֣ר מֵ֑תוּ מִן־הַ֣חַיִּ֔ים אֲשֶׁ֛ר הֵ֥מָּה חַיִּ֖ים עֲדֶֽנָה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְטוֹב֙ מִשְּׁנֵיהֶ֔ם אֵ֥ת אֲשֶׁר־עֲדֶ֖ן לֹ֣א הָיָ֑ה אֲשֶׁ֤ר לֹֽא־רָאָה֙ אֶת־הַמַּעֲשֶׂ֣ה הָרָ֔ע אֲשֶׁ֥ר נַעֲשָׂ֖ה תַּ֥חַת הַשָּֽׁמֶשׁ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְרָאִ֨יתִֽי אֲנִ֜י אֶת־כָּל־עָמָ֗ל וְאֵת֙ כָּל־כִּשְׁר֣וֹן הַֽמַּעֲשֶׂ֔ה כִּ֛י הִ֥יא קִנְאַת־אִ֖ישׁ מֵרֵעֵ֑הוּ גַּם־זֶ֥ה הֶ֖בֶל וּרְע֥וּת רֽוּחַ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הַכְּסִיל֙ חֹבֵ֣ק אֶת־יָדָ֔יו וְאֹכֵ֖ל אֶת־בְּשָׂרֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;ט֕וֹב מְלֹ֥א כַ֖ף נָ֑חַת מִמְּלֹ֥א חָפְנַ֛יִם עָמָ֖ל וּרְע֥וּת רֽוּחַ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְשַׁ֧בְתִּי אֲנִ֛י וָאֶרְאֶ֥ה הֶ֖בֶל תַּ֥חַת הַשָּֽׁמֶשׁ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יֵ֣שׁ אֶחָד֩ וְאֵ֨ין שֵׁנִ֜י גַּ֣ם בֵּ֧ן וָאָ֣ח אֵֽין־ל֗וֹ וְאֵ֥ין קֵץ֙ לְכָל־עֲמָל֔וֹ גַּם־<font color="brown">עיניו</font> <font color="blue">עֵינ֖וֹ</font> לֹא־תִשְׂבַּ֣ע עֹ֑שֶׁר וּלְמִ֣י׀ אֲנִ֣י עָמֵ֗ל וּמְחַסֵּ֤ר אֶת־נַפְשִׁי֙ מִטּוֹבָ֔ה גַּם־זֶ֥ה הֶ֛בֶל וְעִנְיַ֥ן רָ֖ע הֽוּא׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;טוֹבִ֥ים הַשְּׁנַ֖יִם מִן־הָאֶחָ֑ד אֲשֶׁ֧ר יֵשׁ־לָהֶ֛ם שָׂכָ֥ר ט֖וֹב בַּעֲמָלָֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֣י אִם־יִפֹּ֔לוּ הָאֶחָ֖ד יָקִ֣ים אֶת־חֲבֵר֑וֹ וְאִ֣יל֗וֹ הָֽאֶחָד֙ שֶׁיִּפּ֔וֹל וְאֵ֥ין שֵׁנִ֖י לַהֲקִימֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;גַּ֛ם אִם־יִשְׁכְּב֥וּ שְׁנַ֖יִם וְחַ֣ם לָהֶ֑ם וּלְאֶחָ֖ד אֵ֥יךְ יֵחָֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאִֽם־יִתְקְפוֹ֙ הָאֶחָ֔ד הַשְּׁנַ֖יִם יַעַמְד֣וּ נֶגְדּ֑וֹ וְהַחוּט֙ הַֽמְשֻׁלָּ֔שׁ לֹ֥א בִמְהֵרָ֖ה יִנָּתֵֽק׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;ט֛וֹב יֶ֥לֶד מִסְכֵּ֖ן וְחָכָ֑ם מִמֶּ֤לֶךְ זָקֵן֙ וּכְסִ֔יל אֲשֶׁ֛ר לֹא־יָדַ֥ע לְהִזָּהֵ֖ר עֽוֹד׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּֽי־מִבֵּ֥ית הָסוּרִ֖ים יָצָ֣א לִמְלֹ֑ךְ כִּ֛י גַּ֥ם בְּמַלְכוּת֖וֹ נוֹלַ֥ד רָֽשׁ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;רָאִ֙יתִי֙ אֶת־כָּל־הַ֣חַיִּ֔ים הַֽמְהַלְּכִ֖ים תַּ֣חַת הַשָּׁ֑מֶשׁ עִ֚ם הַיֶּ֣לֶד הַשֵּׁנִ֔י אֲשֶׁ֥ר יַעֲמֹ֖ד תַּחְתָּֽיו׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אֵֽין־קֵ֣ץ לְכָל־הָעָ֗ם לְכֹ֤ל אֲשֶׁר־הָיָה֙ לִפְנֵיהֶ֔ם גַּ֥ם הָאַחֲרוֹנִ֖ים לֹ֣א יִשְׂמְחוּ־ב֑וֹ כִּֽי־גַם־זֶ֥ה הֶ֖בֶל וְרַעְי֥וֹן רֽוּחַ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;שְׁמֹ֣ר <font color="brown">רגליך</font> <font color="blue">רַגְלְךָ֗</font> כַּאֲשֶׁ֤ר תֵּלֵךְ֙ אֶל־בֵּ֣ית הָאֱלֹהִ֔ים וְקָר֣וֹב לִשְׁמֹ֔עַ מִתֵּ֥ת הַכְּסִילִ֖ים זָ֑בַח כִּֽי־אֵינָ֥ם יוֹדְעִ֖ים לַעֲשׂ֥וֹת רָֽע׃ </P>
</TD>
<TD WIDTH="50%">
<P>1&nbsp;w&#601;&#353;a&#x1E07;&#601;t&icirc; &#8217;&#259;n&icirc; w&#257;&#8217;er&#601;&#8217;eh &#8217;e&#x1E6F;-k&#257;l-h&#257;&#8216;&#259;&#353;uq&icirc;m &#8217;&#259;&#353;er n<sup>a</sup>&#8216;&#259;&#347;&icirc;m t<sup>a</sup>&#x1E25;a&#x1E6F; ha&#353;&#353;&#257;me&#353; w&#601;hinn&#275;h| dim&#601;&#8216;a&#x1E6F; h&#257;&#8216;&#259;&#353;uq&icirc;m w&#601;&#8217;&ecirc;n l&acirc;em m&#601;n<sup>a</sup>&#x1E25;&#275;m &ucirc;m&icirc;ya&#x1E0F; &#8216;&#333;&#353;&#601;q&ecirc;hem k&#333;&#x1E25;a w&#601;&#8217;&ecirc;n l&acirc;em m&#601;n<sup>a</sup>&#x1E25;&#275;m: </P>
<P>2&nbsp;w&#601;&#353;ab&#275;&#x1E25;a &#8217;&#259;n&icirc; &#8217;e&#x1E6F;-hamm&#275;&#x1E6F;&icirc;m &#353;ek&#601;&#x1E07;&#257;r m&#275;&#x1E6F;&ucirc; min-h<sup>a</sup>&#x1E25;ayy&icirc;m &#8217;&#259;&#353;er h&#275;mm&acirc; &#x1E25;ayy&icirc;m &#8216;&#259;&#x1E0F;en&acirc;: </P>
<P>3&nbsp;w&#601;&#x1E6D;w&#333;&#x1E07; mi&#353;&#353;&#601;n&ecirc;hem &#8217;&#275;&#x1E6F; &#8217;&#259;&#353;er-&#8216;&#259;&#x1E0F;en l&#333;&#8217; h&#257;y&acirc; &#8217;&#259;&#353;er l&#333;&#8217;-r&#257;&#8217;&acirc; &#8217;e&#x1E6F;-hamm<sup>a</sup>&#8216;&#259;&#347;eh h&#257;r&#257;&#8216; &#8217;&#259;&#353;er n<sup>a</sup>&#8216;&#259;&#347;&acirc; t<sup>a</sup>&#x1E25;a&#x1E6F; ha&#353;&#353;&#257;me&#353;: </P>
<P>4&nbsp;w&#601;r&#257;&#8217;&icirc;&#x1E6F;&icirc; &#8217;&#259;n&icirc; &#8217;e&#x1E6F;-k&#257;l-&#8216;&#257;m&#257;l w&#601;&#8217;&#275;&#x1E6F; k&#257;l-ki&#353;&#601;rw&#333;n hamm<sup>a</sup>&#8216;&#259;&#347;eh k&icirc; h&icirc;&#8217; qin&#601;&#8217;a&#x1E6F;-&#8217;&icirc;&#353; m&#275;r&#275;&#8216;&#275;h&ucirc; gam-zeh he&#x1E07;el &ucirc;r&#601;&#8216;&ucirc;&#x1E6F; r&ucirc;&#x1E25;a: </P>
<P>5&nbsp;hak&#601;s&icirc;l &#x1E25;&#333;&#x1E07;&#275;q &#8217;e&#x1E6F;-y&#257;&#x1E0F;&#257;yw w&#601;&#8217;&#333;&#x1E35;&#275;l &#8217;e&#x1E6F;-b&#601;&#347;&#257;rw&#333;: </P>
<P>6&nbsp;&#x1E6D;w&#333;&#x1E07; m&#601;l&#333;&#8217; &#x1E35;af n&#257;&#x1E25;a&#x1E6F; mimm&#601;l&#333;&#8217; &#x1E25;&#257;f&#601;nayim &#8216;&#257;m&#257;l &ucirc;r&#601;&#8216;&ucirc;&#x1E6F; r&ucirc;&#x1E25;a: </P>
<P>7&nbsp;w&#601;&#353;a&#x1E07;&#601;t&icirc; &#8217;&#259;n&icirc; w&#257;&#8217;er&#601;&#8217;eh he&#x1E07;el t<sup>a</sup>&#x1E25;a&#x1E6F; ha&#353;&#353;&#257;me&#353;: </P>
<P>8&nbsp;y&#275;&#353; &#8217;e&#x1E25;&#257;&#x1E0F; w&#601;&#8217;&ecirc;n &#353;&#275;n&icirc; gam b&#275;n w&#257;&#8217;&#257;&#x1E25; &#8217;&ecirc;n-lw&#333; w&#601;&#8217;&ecirc;n q&#275;&#x1E63; l&#601;&#x1E35;&#257;l-&#8216;&#259;m&#257;lw&#333; gam-<font color="brown">&#8216;&ecirc;n&#257;yw</font> <font color="blue">&#8216;&ecirc;nw&#333;</font> l&#333;&#8217;-&#x1E6F;i&#347;&#601;b<sup>a</sup>&#8216; &#8216;&#333;&#353;er &ucirc;l&#601;m&icirc;| &#8217;&#259;n&icirc; &#8216;&#257;m&#275;l &ucirc;m&#601;&#x1E25;ass&#275;r &#8217;e&#x1E6F;-naf&#601;&#353;&icirc; mi&#x1E6D;&#x1E6D;w&#333;&#x1E07;&acirc; gam-zeh he&#x1E07;el w&#601;&#8216;in&#601;yan r&#257;&#8216; h&ucirc;&#8217;: </P>
<P>9&nbsp;&#x1E6D;w&#333;&#x1E07;&icirc;m ha&#353;&#353;&#601;nayim min-h&#257;&#8217;e&#x1E25;&#257;&#x1E0F; &#8217;&#259;&#353;er y&#275;&#353;-l&acirc;em &#347;&#257;&#x1E35;&#257;r &#x1E6D;w&#333;&#x1E07; b<sup>a</sup>&#8216;&#259;m&#257;l&#257;m: </P>
<P>10&nbsp;k&icirc; &#8217;im-yip&#333;l&ucirc; h&#257;&#8217;e&#x1E25;&#257;&#x1E0F; y&#257;q&icirc;m &#8217;e&#x1E6F;-&#x1E25;&#259;&#x1E07;&#275;rw&#333; w&#601;&#8217;&icirc;lw&#333; h&#257;&#8217;e&#x1E25;&#257;&#x1E0F; &#353;eyyipw&#333;l w&#601;&#8217;&ecirc;n &#353;&#275;n&icirc; lah&#259;q&icirc;mw&#333;: </P>
<P>11&nbsp;gam &#8217;im-yi&#353;&#601;k&#601;&#x1E07;&ucirc; &#353;&#601;nayim w&#601;&#x1E25;am l&acirc;em &ucirc;l&#601;&#8217;e&#x1E25;&#257;&#x1E0F; &#8217;&ecirc;&#x1E35;&#601; y&#275;&#x1E25;&#257;m: </P>
<P>12&nbsp;w&#601;&#8217;im-yi&#x1E6F;&#601;q&#601;fw&#333; h&#257;&#8217;e&#x1E25;&#257;&#x1E0F; ha&#353;&#353;&#601;nayim y<sup>a</sup>&#8216;am&#601;&#x1E0F;&ucirc; ne&#x1E21;&#601;dw&#333; w&#601;h<sup>a</sup>&#x1E25;&ucirc;&#x1E6D; ham&#601;&#353;ull&#257;&#353; l&#333;&#8217; &#x1E07;im&#601;h&#275;r&acirc; yinn&#257;&#x1E6F;&#275;q: </P>
<P>13&nbsp;&#x1E6D;w&#333;&#x1E07; yele&#x1E0F; mis&#601;k&#275;n w&#601;&#x1E25;&#257;&#x1E35;&#257;m mimmele&#x1E35;&#601; z&#257;q&#275;n &ucirc;&#x1E35;&#601;s&icirc;l &#8217;&#259;&#353;er l&#333;&#8217;-y&#257;&#x1E0F;<sup>a</sup>&#8216; l&#601;hizz&acirc;&#275;r &#8216;w&#333;&#x1E0F;: </P>
<P>14&nbsp;k&icirc;-mib&ecirc;&#x1E6F; h&#257;s&ucirc;r&icirc;m y&#257;&#x1E63;&#257;&#8217; lim&#601;l&#333;&#x1E35;&#601; k&icirc; gam b&#601;mal&#601;&#x1E35;&ucirc;&#x1E6F;w&#333; nw&#333;la&#x1E0F; r&#257;&#353;: </P>
<P>15&nbsp;r&#257;&#8217;&icirc;&#x1E6F;&icirc; &#8217;e&#x1E6F;-k&#257;l-h<sup>a</sup>&#x1E25;ayy&icirc;m ham&#601;hall&#601;&#x1E35;&icirc;m t<sup>a</sup>&#x1E25;a&#x1E6F; ha&#353;&#353;&#257;me&#353; &#8216;im hayyele&#x1E0F; ha&#353;&#353;&#275;n&icirc; &#8217;&#259;&#353;er y<sup>a</sup>&#8216;&#259;m&#333;&#x1E0F; t<sup>a</sup>&#x1E25;&#601;t&#257;yw: </P>
<P>16&nbsp;&#8217;&ecirc;n-q&#275;&#x1E63; l&#601;&#x1E35;&#257;l-h&#257;&#8216;&#257;m l&#601;&#x1E35;&#333;l &#8217;&#259;&#353;er-h&#257;y&acirc; lif&#601;n&ecirc;hem gam h&#257;&#8217;<sup>a</sup>&#x1E25;&#259;rw&#333;n&icirc;m l&#333;&#8217; yi&#347;&#601;m&#601;&#x1E25;&ucirc;-&#x1E07;w&#333; k&icirc;-&#x1E21;am-zeh he&#x1E07;el w&#601;r<sup>a</sup>&#8216;&#601;yw&#333;n r&ucirc;&#x1E25;a: </P>
<P>17&nbsp;&#353;&#601;m&#333;r <font color="brown">ra&#x1E21;&#601;ley&#x1E35;&#257;</font> <font color="blue">ra&#x1E21;&#601;l&#601;&#x1E35;&#257;</font> ka&#8217;&#259;&#353;er t&#275;l&#275;&#x1E35;&#601; &#8217;el-b&ecirc;&#x1E6F; h&#257;&#8217;&#277;l&#333;h&icirc;m w&#601;q&#257;rw&#333;&#x1E07; li&#353;&#601;m&#333;&#8216;a mit&#275;&#x1E6F; hak&#601;s&icirc;l&icirc;m z&#257;&#x1E07;<sup>a</sup>&#x1E25; k&icirc;-&#8217;&ecirc;n&#257;m yw&#333;&#x1E0F;&#601;&#8216;&icirc;m l<sup>a</sup>&#8216;&#259;&#347;w&#333;&#x1E6F; r&#257;&#8216;: </P>
</TD>
</TABLE>
<P><HR>
<CENTER>
<A HREF="ecc005">Next: Ecclesiastes (Qohelet) Chapter 5</A></CENTER>
</BODY>
</HTML>
