[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa1029)  [KJV](../kjv/sa1029)  [Sep](../sep/sa1029) 
[Vul](../vul/sa1029)   
  
[1 Samuel (1 Shmuel) Index](sa1)  
  [Previous](sa1028)  [Next](sa1030) 

------------------------------------------------------------------------

### Tanach (Hebrew): 1 Samuel (1 Shmuel) Chapter 29

‎<span id="001">1</span> ‏וַיִּקְבְּצ֧וּ פְלִשְׁתִּ֛ים
אֶת־כָּל־מַחֲנֵיהֶ֖ם אֲפֵ֑קָה וְיִשְׂרָאֵ֣ל חֹנִ֔ים בַּעַ֖יִן אֲשֶׁ֥ר
בְּיִזְרְעֶֽאל׃

‎<span id="002">2</span> ‏וְסַרְנֵ֤י פְלִשְׁתִּים֙ עֹֽבְרִ֔ים לְמֵא֖וֹת
וְלַאֲלָפִ֑ים וְדָוִ֣ד וַאֲנָשָׁ֗יו עֹֽבְרִ֛ים בָּאַחֲרֹנָ֖ה
עִם־אָכִֽישׁ׃

‎<span id="003">3</span> ‏וַיֹּֽאמְרוּ֙ שָׂרֵ֣י פְלִשְׁתִּ֔ים מָ֖ה
הָעִבְרִ֣ים הָאֵ֑לֶּה וַיֹּ֨אמֶר אָכִ֜ישׁ אֶל־שָׂרֵ֣י פְלִשְׁתִּ֗ים
הֲלֽוֹא־זֶ֨ה דָוִ֜ד עֶ֣בֶד׀ שָׁא֣וּל מֶֽלֶךְ־יִשְׂרָאֵ֗ל אֲשֶׁ֨ר הָיָ֤ה
אִתִּי֙ זֶ֤ה יָמִים֙ אוֹ־זֶ֣ה שָׁנִ֔ים וְלֹֽא־מָצָ֤אתִי בוֹ֙ מְא֔וּמָה
מִיּ֥וֹם נָפְל֖וֹ עַד־הַיּ֥וֹם הַזֶּֽה׃ פ

‎<span id="004">4</span> ‏וַיִּקְצְפ֨וּ עָלָ֜יו שָׂרֵ֣י פְלִשְׁתִּ֗ים
וַיֹּ֣אמְרוּ לוֹ֩ שָׂרֵ֨י פְלִשְׁתִּ֜ים הָשֵׁ֣ב אֶת־הָאִ֗ישׁ וְיָשֹׁב֙
אֶל־מְקוֹמוֹ֙ אֲשֶׁ֣ר הִפְקַדְתּ֣וֹ שָׁ֔ם וְלֹֽא־יֵרֵ֤ד עִמָּ֙נוּ֙
בַּמִּלְחָמָ֔ה וְלֹא־יִֽהְיֶה־לָּ֥נוּ לְשָׂטָ֖ן בַּמִּלְחָמָ֑ה וּבַמֶּ֗ה
יִתְרַצֶּ֥ה זֶה֙ אֶל־אֲדֹנָ֔יו הֲל֕וֹא בְּרָאשֵׁ֖י הָאֲנָשִׁ֥ים הָהֵֽם׃

‎<span id="005">5</span> ‏הֲלוֹא־זֶ֣ה דָוִ֔ד אֲשֶׁ֧ר יַעֲנוּ־ל֛וֹ
בַּמְּחֹל֖וֹת לֵאמֹ֑ר הִכָּ֤ה שָׁאוּל֙ בַּֽאֲלָפָ֔יו וְדָוִ֖ד ברבבתו
בְּרִבְבֹתָֽיו׃ ס

‎<span id="006">6</span> ‏וַיִּקְרָ֨א אָכִ֜ישׁ אֶל־דָּוִ֗ד וַיֹּ֣אמֶר
אֵ֠לָיו חַי־יְהוָ֞ה כִּי־יָשָׁ֣ר אַתָּ֗ה וְט֣וֹב בְּ֠עֵינַי צֵאתְךָ֙
וּבֹאֲךָ֤ אִתִּי֙ בַּֽמַּחֲנֶ֔ה כִּ֠י לֹֽא־מָצָ֤אתִֽי בְךָ֙ רָעָ֔ה
מִיּ֛וֹם בֹּאֲךָ֥ אֵלַ֖י עַד־הַיּ֣וֹם הַזֶּ֑ה וּבְעֵינֵ֥י הַסְּרָנִ֖ים
לֹֽא־ט֥וֹב אָֽתָּה׃

‎<span id="007">7</span> ‏וְעַתָּ֥ה שׁ֖וּב וְלֵ֣ךְ בְּשָׁל֑וֹם
וְלֹֽא־תַעֲשֶׂ֣ה רָ֔ע בְּעֵינֵ֖י סַרְנֵ֥י פְלִשְׁתִּֽים׃ ס

‎<span id="008">8</span> ‏וַיֹּ֨אמֶר דָּוִ֜ד אֶל־אָכִ֗ישׁ כִּ֣י מֶ֤ה
עָשִׂ֙יתִי֙ וּמַה־מָּצָ֣אתָ בְעַבְדְּךָ֔ מִיּוֹם֙ אֲשֶׁ֣ר הָיִ֣יתִי
לְפָנֶ֔יךָ עַ֖ד הַיּ֣וֹם הַזֶּ֑ה כִּ֣י לֹ֤א אָבוֹא֙ וְנִלְחַ֔מְתִּי
בְּאֹיְבֵ֖י אֲדֹנִ֥י הַמֶּֽלֶךְ׃

‎<span id="009">9</span> ‏וַיַּ֣עַן אָכִישׁ֮ וַיֹּ֣אמֶר אֶל־דָּוִד֒
יָדַ֕עְתִּי כִּ֣י ט֥וֹב אַתָּ֛ה בְּעֵינַ֖י כְּמַלְאַ֣ךְ אֱלֹהִ֑ים אַ֣ךְ
שָׂרֵ֤י פְלִשְׁתִּים֙ אָֽמְר֔וּ לֹֽא־יַעֲלֶ֥ה עִמָּ֖נוּ בַּמִּלְחָמָֽה׃

‎<span id="010">10</span> ‏וְעַתָּה֙ הַשְׁכֵּ֣ם בַּבֹּ֔קֶר וְעַבְדֵ֥י
אֲדֹנֶ֖יךָ אֲשֶׁר־בָּ֣אוּ אִתָּ֑ךְ וְהִשְׁכַּמְתֶּ֣ם בַּבֹּ֔קֶר וְא֥וֹר
לָכֶ֖ם וָלֵֽכוּ׃

‎<span id="011">11</span> ‏וַיַּשְׁכֵּ֨ם דָּוִ֜ד ה֤וּא וַֽאֲנָשָׁיו֙
לָלֶ֣כֶת בַּבֹּ֔קֶר לָשׁ֖וּב אֶל־אֶ֣רֶץ פְּלִשְׁתִּ֑ים וּפְלִשְׁתִּ֖ים
עָל֥וּ יִזְרְעֶֽאל׃ ס

1 wayyiqəbəṣû fəlišətîm ’eṯ-kāl-m<sup>a</sup>ḥănêhem ’ăfēqâ wəyiśərā’ēl
ḥōnîm b<sup>a</sup>‘ayin ’ăšer bəyizərə‘e’l:

2 wəsarənê fəlišətîm ‘ōḇərîm ləmē’wōṯ wəla’ălāfîm wəḏāwiḏ wa’ănāšāyw
‘ōḇərîm bā’<sup>a</sup>ḥărōnâ ‘im-’āḵîš:

3 wayyō’mərû śārê fəlišətîm mâ hā‘iḇərîm hā’ēlleh wayyō’mer ’āḵîš
’el-śārê fəlišətîm hălwō’-zeh ḏāwiḏ ‘eḇeḏ\| šā’ûl meleḵə-yiśərā’ēl ’ăšer
hāyâ ’itî zeh yāmîm ’wō-zeh šānîm wəlō’-māṣā’ṯî ḇwō mə’ûmâ mîywōm
nāfəlwō ‘aḏ-hayywōm hazzeh: f

4 wayyiqəṣəfû ‘ālāyw śārê fəlišətîm wayyō’mərû lwō śārê fəlišətîm hāšēḇ
’eṯ-hā’îš wəyāšōḇ ’el-məqwōmwō ’ăšer hifəqaḏətwō šām wəlō’-yērēḏ ‘immānû
bammiləḥāmâ wəlō’-yihəyeh-llānû ləśāṭān bammiləḥāmâ ûḇammeh yiṯəraṣṣeh
zeh ’el-’ăḏōnāyw hălwō’ bərā’šê hā’ănāšîm hâēm:

5 hălwō’-zeh ḏāwiḏ ’ăšer y<sup>a</sup>‘ănû-lwō bamməḥōlwōṯ lē’mōr hikâ
šā’ûl ba’ălāfāyw wəḏāwiḏ bəriḇəḇōṯāw bəriḇəḇōṯāyw: s

6 wayyiqərā’ ’āḵîš ’el-dāwiḏ wayyō’mer ’ēlāyw ḥay-yəhwâ kî-yāšār ’atâ
wəṭwōḇ bə‘ênay ṣē’ṯəḵā ûḇō’ăḵā ’itî bamm<sup>a</sup>ḥăneh kî lō’-māṣā’ṯî
ḇəḵā rā‘â mîywōm bō’ăḵā ’ēlay ‘aḏ-hayywōm hazzeh ûḇə‘ênê hassərānîm
lō’-ṭwōḇ ’ātâ:

7 wə‘atâ šûḇ wəlēḵə bəšālwōm wəlō’-ṯ<sup>a</sup>‘ăśeh rā‘ bə‘ênê sarənê
fəlišətîm: s

8 wayyō’mer dāwiḏ ’el-’āḵîš kî meh ‘āśîṯî ûmah-mmāṣā’ṯā ḇə‘aḇədəḵā
mîywōm ’ăšer hāyîṯî ləfāneyḵā ‘aḏ hayywōm hazzeh kî lō’ ’āḇwō’
wəniləḥamətî bə’ōyəḇê ’ăḏōnî hammeleḵə:

9 wayy<sup>a</sup>‘an ’āḵîš wayyō’mer ’el-dāwiḏ yāḏ<sup>a</sup>‘ətî kî
ṭwōḇ ’atâ bə‘ênay kəmalə’aḵə ’ĕlōhîm ’aḵə śārê fəlišətîm ’āmərû
lō’-y<sup>a</sup>‘ăleh ‘immānû bammiləḥāmâ:

10 wə‘atâ hašəkēm babōqer wə‘aḇəḏê ’ăḏōneyḵā ’ăšer-bā’û ’itāḵə
wəhišəkamətem babōqer wə’wōr lāḵem wālēḵû:

11 wayyašəkēm dāwiḏ hû’ wa’ănāšāyw lāleḵeṯ babōqer lāšûḇ ’el-’ereṣ
pəlišətîm ûfəlišətîm ‘ālû yizərə‘e’l: s

------------------------------------------------------------------------

[Next: 1 Samuel (1 Shmuel) Chapter 30](sa1030)
