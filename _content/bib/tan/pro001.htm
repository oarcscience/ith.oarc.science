<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro001">Polyglot</A>&nbsp;
<A HREF="../kjv/pro001">KJV</A>&nbsp;
<A HREF="../sep/pro001">Sep</A>&nbsp;
<A HREF="../vul/pro001">Vul</A>&nbsp;

<BR>
<BR><A HREF="pro">Proverbs (Mishlei) Index</A><BR>
&nbsp;
<A HREF="psa150">Previous</A>&nbsp;
<A HREF="pro002">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מִ֭שְׁלֵי שְׁלֹמֹ֣ה בֶן־דָּוִ֑ד מֶ֝֗לֶךְ יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לָדַ֣עַת חָכְמָ֣ה וּמוּסָ֑ר לְ֝הָבִ֗ין אִמְרֵ֥י בִינָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;לָ֭קַחַת מוּסַ֣ר הַשְׂכֵּ֑ל צֶ֥דֶק וּ֝מִשְׁפָּ֗ט וּמֵישָׁרִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לָתֵ֣ת לִפְתָאיִ֣ם עָרְמָ֑ה לְ֝נַ֗עַר דַּ֣עַת וּמְזִמָּֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;יִשְׁמַ֣ע חָ֭כָם וְי֣וֹסֶף לֶ֑קַח וְ֝נָב֗וֹן תַּחְבֻּל֥וֹת יִקְנֶֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לְהָבִ֣ין מָ֭שָׁל וּמְלִיצָ֑ה דִּבְרֵ֥י<font color="red"><sup>3</font></sup> חֲ֝כָמִ֗ים וְחִידֹתָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יִרְאַ֣ת יְ֭הוָה רֵאשִׁ֣ית דָּ֑עַת חָכְמָ֥ה וּ֝מוּסָ֗ר אֱוִילִ֥ים בָּֽזוּ׃ פ</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;שְׁמַ֣ע בְּ֭נִי מוּסַ֣ר אָבִ֑יךָ וְאַל־תִּ֝טֹּ֗שׁ תּוֹרַ֥ת אִמֶּֽךָ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּ֤י׀ לִוְיַ֤ת חֵ֓ן הֵ֬ם לְרֹאשֶׁ֑ךָ וַ֝עֲנָקִ֗ים לְגַרְגְּרֹתֶֽיךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בְּנִ֡י אִם־יְפַתּ֥וּךָ חַ֝טָּאִ֗ים אַל־תֹּבֵֽא׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אִם־יֹאמְרוּ֮ לְכָ֪ה אִ֫תָּ֥נוּ נֶאֶרְבָ֥ה לְדָ֑ם נִצְפְּנָ֖ה לְנָקִ֣י חִנָּֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;נִ֭בְלָעֵם כִּשְׁא֣וֹל חַיִּ֑ים וּ֝תְמִימִ֗ים כְּי֣וֹרְדֵי בֽוֹר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כָּל־ה֣וֹן יָקָ֣ר נִמְצָ֑א נְמַלֵּ֖א בָתֵּ֣ינוּ שָׁלָֽל׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;גּ֭וֹרָ֣לְךָ תַּפִּ֣יל בְּתוֹכֵ֑נוּ כִּ֥יס אֶ֝חָ֗ד יִהְיֶ֥ה לְכֻלָּֽנוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בְּנִ֗י אַל־תֵּלֵ֣ךְ בְּדֶ֣רֶךְ אִתָּ֑ם מְנַ֥ע רַ֝גְלְךָ֗ מִנְּתִיבָתָֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּ֣י רַ֭גְלֵיהֶם לָרַ֣ע יָר֑וּצוּ וִֽ֝ימַהֲר֗וּ לִשְׁפָּךְ־דָּֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּֽי־חִ֭נָּם מְזֹרָ֣ה הָרָ֑שֶׁת בְּ֝עֵינֵ֗י כָל־בַּ֥עַל<font color="red"><sup>1</font></sup> כָּנָֽף׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְ֭הֵם לְדָמָ֣ם יֶאֱרֹ֑בוּ יִ֝צְפְּנ֗וּ לְנַפְשֹׁתָֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כֵּ֗ן אָ֭רְחוֹת כָּל־בֹּ֣צֵֽעַ בָּ֑צַע אֶת־נֶ֖פֶשׁ בְּעָלָ֣יו יִקָּֽח׃ פ</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;חָ֭כְמוֹת בַּח֣וּץ תָּרֹ֑נָּה בָּ֝רְחֹב֗וֹת תִּתֵּ֥ן קוֹלָֽהּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;בְּרֹ֥אשׁ הֹמִיּ֗וֹת תִּ֫קְרָ֥א בְּפִתְחֵ֖י שְׁעָרִ֥ים בָּעִ֗יר אֲמָרֶ֥יהָ תֹאמֵֽר׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;עַד־מָתַ֣י׀ פְּתָיִם֮ תְּֽאֵהֲב֫וּ פֶ֥תִי וְלֵצִ֗ים לָ֭צוֹן חָמְד֣וּ לָהֶ֑ם וּ֝כְסִילִ֗ים יִשְׂנְאוּ־דָֽעַת׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;תָּשׁ֗וּבוּ לְֽת֫וֹכַחְתִּ֥י הִנֵּ֤ה אַבִּ֣יעָה לָכֶ֣ם רוּחִ֑י אוֹדִ֖יעָה דְבָרַ֣י אֶתְכֶֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;יַ֣עַן קָ֭רָאתִי וַתְּמָאֵ֑נוּ נָטִ֥יתִי יָ֝דִ֗י וְאֵ֣ין מַקְשִֽׁיב׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַתִּפְרְע֥וּ כָל־עֲצָתִ֑י וְ֝תוֹכַחְתִּ֗י לֹ֣א אֲבִיתֶֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;גַּם־אֲ֭נִי בְּאֵידְכֶ֣ם אֶשְׂחָ֑ק אֶ֝לְעַ֗ג בְּבֹ֣א פַחְדְּכֶֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;בְּבֹ֤א <font color="brown">כשאוה</font> <font color="blue">כְשׁוֹאָ֨ה׀</font> פַּחְדְּכֶ֗ם וְֽ֭אֵידְכֶם כְּסוּפָ֣ה יֶאֱתֶ֑ה בְּבֹ֥א עֲ֝לֵיכֶ֗ם צָרָ֥ה וְצוּקָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;אָ֣ז יִ֭קְרָאֻנְנִי וְלֹ֣א אֶֽעֱנֶ֑ה יְ֝שַׁחֲרֻ֗נְנִי וְלֹ֣א יִמְצָאֻֽנְנִי׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;תַּ֭חַת כִּי־שָׂ֣נְאוּ דָ֑עַת וְיִרְאַ֥ת יְ֝הוָֹ֗ה לֹ֣א בָחָֽרוּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;לֹא־אָב֥וּ לַעֲצָתִ֑י נָ֝אֲצ֗וּ כָּל־תּוֹכַחְתִּֽי׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְֽ֭יֹאכְלוּ מִפְּרִ֣י דַרְכָּ֑ם וּֽמִמֹּעֲצֹ֖תֵיהֶ֣ם יִשְׂבָּֽעוּ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;כִּ֤י מְשׁוּבַ֣ת פְּתָיִ֣ם תַּֽהַרְגֵ֑ם וְשַׁלְוַ֖ת כְּסִילִ֣ים תְּאַבְּדֵֽם׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְשֹׁמֵ֣עַֽ לִ֭י יִשְׁכָּן־בֶּ֑טַח וְ֝שַׁאֲנַ֗ן מִפַּ֥חַד רָעָֽה׃ פ</P>
</TD>
<TD WIDTH="50%">
<P>1&nbsp;mi&#353;&#601;l&ecirc; &#353;&#601;l&#333;m&#333;h &#x1E07;en-d&#257;wi&#x1E0F; mele&#x1E35;&#601; yi&#347;&#601;r&#257;&#8217;&#275;l: </P>
<P>2&nbsp;l&#257;&#x1E0F;<sup>a</sup>&#8216;a&#x1E6F; &#x1E25;&#257;&#x1E35;&#601;m&acirc; &ucirc;m&ucirc;s&#257;r l&#601;h&#257;&#x1E07;&icirc;n &#8217;im&#601;r&ecirc; &#x1E07;&icirc;n&acirc;: </P>
<P>3&nbsp;l&#257;q<sup>a</sup>&#x1E25;a&#x1E6F; m&ucirc;sar ha&#347;&#601;k&#275;l &#x1E63;e&#x1E0F;eq &ucirc;mi&#353;&#601;p&#257;&#x1E6D; &ucirc;m&ecirc;&#353;&#257;r&icirc;m: </P>
<P>4&nbsp;l&#257;&#x1E6F;&#275;&#x1E6F; lif&#601;&#x1E6F;&#257;&#8217;yim &#8216;&#257;r&#601;m&acirc; l&#601;n<sup>a</sup>&#8216;ar d<sup>a</sup>&#8216;a&#x1E6F; &ucirc;m&#601;zimm&acirc;: </P>
<P>5&nbsp;yi&#353;&#601;m<sup>a</sup>&#8216; &#x1E25;&#257;&#x1E35;&#257;m w&#601;yw&#333;sef leq<sup>a</sup>&#x1E25; w&#601;n&#257;&#x1E07;w&#333;n t<sup>a</sup>&#x1E25;&#601;bulw&#333;&#x1E6F; yiq&#601;neh: </P>
<P>6&nbsp;l&#601;h&#257;&#x1E07;&icirc;n m&#257;&#353;&#257;l &ucirc;m&#601;l&icirc;&#x1E63;&acirc; di&#x1E07;&#601;r&ecirc;<font color="red"><sup>3</font></sup> &#x1E25;&#259;&#x1E35;&#257;m&icirc;m w&#601;&#x1E25;&icirc;&#x1E0F;&#333;&#x1E6F;&#257;m: </P>
<P>7&nbsp;yir&#601;&#8217;a&#x1E6F; y&#601;hw&acirc; r&#275;&#8217;&#353;&icirc;&#x1E6F; d&#257;&#8216;a&#x1E6F; &#x1E25;&#257;&#x1E35;&#601;m&acirc; &ucirc;m&ucirc;s&#257;r &#8217;&#277;w&icirc;l&icirc;m b&#257;z&ucirc;: f</P>
<P>8&nbsp;&#353;&#601;m<sup>a</sup>&#8216; b&#601;n&icirc; m&ucirc;sar &#8217;&#257;&#x1E07;&icirc;&#x1E35;&#257; w&#601;&#8217;al-ti&#x1E6D;&#x1E6D;&#333;&#353; tw&#333;ra&#x1E6F; &#8217;imme&#x1E35;&#257;: </P>
<P>9&nbsp;k&icirc;| liw&#601;ya&#x1E6F; &#x1E25;&#275;n h&#275;m l&#601;r&#333;&#8217;&#353;e&#x1E35;&#257; w<sup>a</sup>&#8216;&#259;n&#257;q&icirc;m l&#601;&#x1E21;ar&#601;g&#601;r&#333;&#x1E6F;ey&#x1E35;&#257;: </P>
<P>10&nbsp;b&#601;n&icirc; &#8217;im-y&#601;fat&ucirc;&#x1E35;&#257; &#x1E25;a&#x1E6D;&#x1E6D;&#257;&#8217;&icirc;m &#8217;al-t&#333;&#x1E07;&#275;&#8217;: </P>
<P>11&nbsp;&#8217;im-y&#333;&#8217;m&#601;r&ucirc; l&#601;&#x1E35;&acirc; &#8217;it&#257;n&ucirc; ne&#8217;er&#601;&#x1E07;&acirc; l&#601;&#x1E0F;&#257;m ni&#x1E63;&#601;p&#601;n&acirc; l&#601;n&#257;q&icirc; &#x1E25;inn&#257;m: </P>
<P>12&nbsp;ni&#x1E07;&#601;l&#257;&#8216;&#275;m ki&#353;&#601;&#8217;w&#333;l &#x1E25;ayy&icirc;m &ucirc;&#x1E6F;&#601;m&icirc;m&icirc;m k&#601;yw&#333;r&#601;&#x1E0F;&ecirc; &#x1E07;w&#333;r: </P>
<P>13&nbsp;k&#257;l-hw&#333;n y&#257;q&#257;r nim&#601;&#x1E63;&#257;&#8217; n&#601;mall&#275;&#8217; &#x1E07;&#257;t&ecirc;n&ucirc; &#353;&#257;l&#257;l: </P>
<P>14&nbsp;gw&#333;r&#257;l&#601;&#x1E35;&#257; tap&icirc;l b&#601;&#x1E6F;w&#333;&#x1E35;&#275;n&ucirc; k&icirc;s &#8217;e&#x1E25;&#257;&#x1E0F; yih&#601;yeh l&#601;&#x1E35;ull&#257;n&ucirc;: </P>
<P>15&nbsp;b&#601;n&icirc; &#8217;al-t&#275;l&#275;&#x1E35;&#601; b&#601;&#x1E0F;ere&#x1E35;&#601; &#8217;it&#257;m m&#601;n<sup>a</sup>&#8216; ra&#x1E21;&#601;l&#601;&#x1E35;&#257; minn&#601;&#x1E6F;&icirc;&#x1E07;&#257;&#x1E6F;&#257;m: </P>
<P>16&nbsp;k&icirc; ra&#x1E21;&#601;l&ecirc;hem l&#257;r<sup>a</sup>&#8216; y&#257;r&ucirc;&#x1E63;&ucirc; w&icirc;mah&#259;r&ucirc; li&#353;&#601;p&#257;&#x1E35;&#601;-d&#257;m: </P>
<P>17&nbsp;k&icirc;-&#x1E25;inn&#257;m m&#601;z&#333;r&acirc; h&#257;r&#257;&#353;e&#x1E6F; b&#601;&#8216;&ecirc;n&ecirc; &#x1E35;&#257;l-b<sup>a</sup>&#8216;al<font color="red"><sup>1</font></sup> k&#257;n&#257;f: </P>
<P>18&nbsp;w&#601;h&#275;m l&#601;&#x1E0F;&#257;m&#257;m ye&#8217;&#277;r&#333;&#x1E07;&ucirc; yi&#x1E63;&#601;p&#601;n&ucirc; l&#601;naf&#601;&#353;&#333;&#x1E6F;&#257;m: </P>
<P>19&nbsp;k&#275;n &#8217;&#257;r&#601;&#x1E25;w&#333;&#x1E6F; k&#257;l-b&#333;&#x1E63;&#275;&#8216;a b&#257;&#x1E63;<sup>a</sup>&#8216; &#8217;e&#x1E6F;-nefe&#353; b&#601;&#8216;&#257;l&#257;yw yiqq&#257;&#x1E25;: f</P>
<P>20&nbsp;&#x1E25;&#257;&#x1E35;&#601;mw&#333;&#x1E6F; b<sup>a</sup>&#x1E25;&ucirc;&#x1E63; t&#257;r&#333;nn&acirc; b&#257;r&#601;&#x1E25;&#333;&#x1E07;w&#333;&#x1E6F; tit&#275;n qw&#333;l&#257;h: </P>
<P>21&nbsp;b&#601;r&#333;&#8217;&#353; h&#333;m&icirc;yw&#333;&#x1E6F; tiq&#601;r&#257;&#8217; b&#601;fi&#x1E6F;&#601;&#x1E25;&ecirc; &#353;&#601;&#8216;&#257;r&icirc;m b&#257;&#8216;&icirc;r &#8217;&#259;m&#257;reyh&#257; &#x1E6F;&#333;&#8217;m&#275;r: </P>
<P>22&nbsp;&#8216;a&#x1E0F;-m&#257;&#x1E6F;ay| p&#601;&#x1E6F;&#257;yim t&#601;&#8217;&#275;h&#259;&#x1E07;&ucirc; fe&#x1E6F;&icirc; w&#601;l&#275;&#x1E63;&icirc;m l&#257;&#x1E63;w&#333;n &#x1E25;&#257;m&#601;&#x1E0F;&ucirc; l&acirc;em &ucirc;&#x1E35;&#601;s&icirc;l&icirc;m yi&#347;&#601;n&#601;&#8217;&ucirc;-&#x1E0F;&#257;&#8216;a&#x1E6F;: </P>
<P>23&nbsp;t&#257;&#353;&ucirc;&#x1E07;&ucirc; l&#601;&#x1E6F;w&#333;&#x1E35;<sup>a</sup>&#x1E25;&#601;t&icirc; hinn&#275;h &#8217;ab&icirc;&#8216;&acirc; l&#257;&#x1E35;em r&ucirc;&#x1E25;&icirc; &#8217;w&#333;&#x1E0F;&icirc;&#8216;&acirc; &#x1E0F;&#601;&#x1E07;&#257;ray &#8217;e&#x1E6F;&#601;&#x1E35;em: </P>
<P>24&nbsp;y<sup>a</sup>&#8216;an q&#257;r&#257;&#8217;&#x1E6F;&icirc; wat&#601;m&#257;&#8217;&#275;n&ucirc; n&#257;&#x1E6D;&icirc;&#x1E6F;&icirc; y&#257;&#x1E0F;&icirc; w&#601;&#8217;&ecirc;n maq&#601;&#353;&icirc;&#x1E07;: </P>
<P>25&nbsp;watif&#601;r&#601;&#8216;&ucirc; &#x1E35;&#257;l-&#8216;&#259;&#x1E63;&#257;&#x1E6F;&icirc; w&#601;&#x1E6F;w&#333;&#x1E35;<sup>a</sup>&#x1E25;&#601;t&icirc; l&#333;&#8217; &#8217;&#259;&#x1E07;&icirc;&#x1E6F;em: </P>
<P>26&nbsp;gam-&#8217;&#259;n&icirc; b&#601;&#8217;&ecirc;&#x1E0F;&#601;&#x1E35;em &#8217;e&#347;&#601;&#x1E25;&#257;q &#8217;el&#601;&#8216;a&#x1E21; b&#601;&#x1E07;&#333;&#8217; f<sup>a</sup>&#x1E25;&#601;d&#601;&#x1E35;em: </P>
<P>27&nbsp;b&#601;&#x1E07;&#333;&#8217; <font color="brown">&#x1E35;&#601;&#353;a&#8217;&#259;w&acirc;</font> <font color="blue">&#x1E35;&#601;&#353;w&#333;&#8217;&acirc;|</font> p<sup>a</sup>&#x1E25;&#601;d&#601;&#x1E35;em w&#601;&#8217;&ecirc;&#x1E0F;&#601;&#x1E35;em k&#601;s&ucirc;f&acirc; ye&#8217;&#277;&#x1E6F;eh b&#601;&#x1E07;&#333;&#8217; &#8216;&#259;l&ecirc;&#x1E35;em &#x1E63;&#257;r&acirc; w&#601;&#x1E63;&ucirc;q&acirc;: </P>
<P>28&nbsp;&#8217;&#257;z yiq&#601;r&#257;&#8217;un&#601;n&icirc; w&#601;l&#333;&#8217; &#8217;e&#8216;&#277;neh y&#601;&#353;<sup>a</sup>&#x1E25;&#259;run&#601;n&icirc; w&#601;l&#333;&#8217; yim&#601;&#x1E63;&#257;&#8217;un&#601;n&icirc;: </P>
<P>29&nbsp;t<sup>a</sup>&#x1E25;a&#x1E6F; k&icirc;-&#347;&#257;n&#601;&#8217;&ucirc; &#x1E0F;&#257;&#8216;a&#x1E6F; w&#601;yir&#601;&#8217;a&#x1E6F; y&#601;hw&#333;&acirc; l&#333;&#8217; &#x1E07;&#257;&#x1E25;&#257;r&ucirc;: </P>
<P>30&nbsp;l&#333;&#8217;-&#8217;&#257;&#x1E07;&ucirc; l<sup>a</sup>&#8216;&#259;&#x1E63;&#257;&#x1E6F;&icirc; n&#257;&#8217;&#259;&#x1E63;&ucirc; k&#257;l-tw&#333;&#x1E35;<sup>a</sup>&#x1E25;&#601;t&icirc;: </P>
<P>31&nbsp;w&#601;y&#333;&#8217;&#x1E35;&#601;l&ucirc; mip&#601;r&icirc; &#x1E0F;ar&#601;k&#257;m &ucirc;mimm&#333;&#8216;&#259;&#x1E63;&#333;&#x1E6F;&ecirc;hem yi&#347;&#601;b&#257;&#8216;&ucirc;: </P>
<P>32&nbsp;k&icirc; m&#601;&#353;&ucirc;&#x1E07;a&#x1E6F; p&#601;&#x1E6F;&#257;yim tahar&#601;&#x1E21;&#275;m w&#601;&#353;al&#601;wa&#x1E6F; k&#601;s&icirc;l&icirc;m t&#601;&#8217;ab&#601;&#x1E0F;&#275;m: </P>
<P>33&nbsp;w&#601;&#353;&#333;m&#275;&#8216;a l&icirc; yi&#353;&#601;k&#257;n-be&#x1E6D;<sup>a</sup>&#x1E25; w&#601;&#353;a&#8217;&#259;nan mip<sup>a</sup>&#x1E25;a&#x1E0F; r&#257;&#8216;&acirc;: f</P>
</TD>
</TABLE>
<P><HR>
<CENTER>
<A HREF="pro002">Next: Proverbs (Mishlei) Chapter 2</A></CENTER>
</BODY>
</HTML>
