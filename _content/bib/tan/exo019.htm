<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 19</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo019">Polyglot</A>&nbsp;
<A HREF="../kjv/exo019">KJV</A>&nbsp;
<A HREF="../sep/exo019">Sep</A>&nbsp;
<A HREF="../vul/exo019">Vul</A>&nbsp;

<BR>
<BR><A HREF="exo">Exodus (Shemot) Index</A><BR>
&nbsp;
<A HREF="exo018">Previous</A>&nbsp;
<A HREF="exo020">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 19</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בַּחֹ֙דֶשׁ֙ הַשְּׁלִישִׁ֔י לְצֵ֥את בְּנֵי־יִשְׂרָאֵ֖ל מֵאֶ֣רֶץ מִצְרָ֑יִם בַּיּ֣וֹם הַזֶּ֔ה בָּ֖אוּ מִדְבַּ֥ר סִינָֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּסְע֣וּ מֵרְפִידִ֗ים וַיָּבֹ֙אוּ֙ מִדְבַּ֣ר סִינַ֔י וַֽיַּחֲנ֖וּ בַּמִּדְבָּ֑ר וַיִּֽחַן־שָׁ֥ם יִשְׂרָאֵ֖ל נֶ֥גֶד הָהָֽר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּמֹשֶׁ֥ה עָלָ֖ה אֶל־הָאֱלֹהִ֑ים וַיִּקְרָ֨א אֵלָ֤יו יְהוָה֙ מִן־הָהָ֣ר לֵאמֹ֔ר כֹּ֤ה תֹאמַר֙ לְבֵ֣ית יַעֲקֹ֔ב וְתַגֵּ֖יד לִבְנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַתֶּ֣ם רְאִיתֶ֔ם אֲשֶׁ֥ר עָשִׂ֖יתִי לְמִצְרָ֑יִם וָאֶשָּׂ֤א אֶתְכֶם֙ עַל־כַּנְפֵ֣י נְשָׁרִ֔ים וָאָבִ֥א אֶתְכֶ֖ם אֵלָֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְעַתָּ֗ה אִם־שָׁמ֤וֹעַ תִּשְׁמְעוּ֙ בְּקֹלִ֔י וּשְׁמַרְתֶּ֖ם אֶת־בְּרִיתִ֑י וִהְיִ֨יתֶם לִ֤י סְגֻלָּה֙ מִכָּל־הָ֣עַמִּ֔ים כִּי־לִ֖י כָּל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאַתֶּ֧ם תִּהְיוּ־לִ֛י מַמְלֶ֥כֶת כֹּהֲנִ֖ים וְג֣וֹי קָד֑וֹשׁ אֵ֚לֶּה הַדְּבָרִ֔ים אֲשֶׁ֥ר תְּדַבֵּ֖ר אֶל־בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיָּבֹ֣א מֹשֶׁ֔ה וַיִּקְרָ֖א לְזִקְנֵ֣י הָעָ֑ם וַיָּ֣שֶׂם לִפְנֵיהֶ֗ם אֵ֚ת כָּל־הַדְּבָרִ֣ים הָאֵ֔לֶּה אֲשֶׁ֥ר צִוָּ֖הוּ יְהוָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיַּעֲנ֨וּ כָל־הָעָ֤ם יַחְדָּו֙ וַיֹּ֣אמְר֔וּ כֹּ֛ל אֲשֶׁר־דִּבֶּ֥ר יְהוָ֖ה נַעֲשֶׂ֑ה וַיָּ֧שֶׁב מֹשֶׁ֛ה אֶת־דִּבְרֵ֥י הָעָ֖ם אֶל־יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֨אמֶר יְהוָ֜ה אֶל־מֹשֶׁ֗ה הִנֵּ֨ה אָנֹכִ֜י בָּ֣א אֵלֶיךָ֮ בְּעַ֣ב הֶֽעָנָן֒ בַּעֲב֞וּר יִשְׁמַ֤ע הָעָם֙ בְּדַבְּרִ֣י עִמָּ֔ךְ וְגַם־בְּךָ֖ יַאֲמִ֣ינוּ לְעוֹלָ֑ם וַיַּגֵּ֥ד מֹשֶׁ֛ה אֶת־דִּבְרֵ֥י הָעָ֖ם אֶל־יְהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֨אמֶר יְהוָ֤ה אֶל־מֹשֶׁה֙ לֵ֣ךְ אֶל־הָעָ֔ם וְקִדַּשְׁתָּ֥ם הַיּ֖וֹם וּמָחָ֑ר וְכִבְּס֖וּ שִׂמְלֹתָֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהָי֥וּ נְכֹנִ֖ים לַיּ֣וֹם הַשְּׁלִישִׁ֑י כִּ֣י׀ בַּיּ֣וֹם הַשְּׁלִישִׁ֗י יֵרֵ֧ד יְהוָ֛ה לְעֵינֵ֥י כָל־הָעָ֖ם עַל־הַ֥ר סִינָֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהִגְבַּלְתָּ֤ אֶת־הָעָם֙ סָבִ֣יב לֵאמֹ֔ר הִשָּׁמְר֥וּ לָכֶ֛ם עֲל֥וֹת בָּהָ֖ר וּנְגֹ֣עַ בְּקָצֵ֑הוּ כָּל־הַנֹּגֵ֥עַ בָּהָ֖ר מ֥וֹת יוּמָֽת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לֹא־תִגַּ֨ע בּ֜וֹ יָ֗ד כִּֽי־סָק֤וֹל יִסָּקֵל֙ אוֹ־יָרֹ֣ה יִיָּרֶ֔ה אִם־בְּהֵמָ֥ה אִם־אִ֖ישׁ לֹ֣א יִחְיֶ֑ה בִּמְשֹׁךְ֙ הַיֹּבֵ֔ל הֵ֖מָּה יַעֲל֥וּ בָהָֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֵּ֧רֶד מֹשֶׁ֛ה מִן־הָהָ֖ר אֶל־הָעָ֑ם וַיְקַדֵּשׁ֙ אֶת־הָעָ֔ם וַֽיְכַבְּס֖וּ שִׂמְלֹתָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֙אמֶר֙ אֶל־הָעָ֔ם הֱי֥וּ נְכֹנִ֖ים לִשְׁלֹ֣שֶׁת יָמִ֑ים אַֽל־תִּגְּשׁ֖וּ אֶל־אִשָּֽׁה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְהִי֩ בַיּ֨וֹם הַשְּׁלִישִׁ֜י בִּֽהְיֹ֣ת הַבֹּ֗קֶר וַיְהִי֩ קֹלֹ֨ת וּבְרָקִ֜ים וְעָנָ֤ן כָּבֵד֙ עַל־הָהָ֔ר וְקֹ֥ל שֹׁפָ֖ר חָזָ֣ק מְאֹ֑ד וַיֶּחֱרַ֥ד כָּל־הָעָ֖ם אֲשֶׁ֥ר בַּֽמַּחֲנֶֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיּוֹצֵ֨א מֹשֶׁ֧ה אֶת־הָעָ֛ם לִקְרַ֥את הָֽאֱלֹהִ֖ים מִן־הַֽמַּחֲנֶ֑ה וַיִּֽתְיַצְּב֖וּ בְּתַחְתִּ֥ית הָהָֽר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהַ֤ר סִינַי֙ עָשַׁ֣ן כֻּלּ֔וֹ מִ֠פְּנֵי אֲשֶׁ֨ר יָרַ֥ד עָלָ֛יו יְהוָ֖ה בָּאֵ֑שׁ וַיַּ֤עַל עֲשָׁנוֹ֙ כְּעֶ֣שֶׁן הַכִּבְשָׁ֔ן וַיֶּחֱרַ֥ד כָּל־הָהָ֖ר מְאֹֽד׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיְהִי֙<font color="red"><sup>3</font></sup> ק֣וֹל הַשּׁוֹפָ֔ר הוֹלֵ֖ךְ וְחָזֵ֣ק מְאֹ֑ד מֹשֶׁ֣ה יְדַבֵּ֔ר וְהָאֱלֹהִ֖ים יַעֲנֶ֥נּוּ בְקֽוֹל׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֵּ֧רֶד יְהוָ֛ה עַל־הַ֥ר סִינַ֖י אֶל־רֹ֣אשׁ הָהָ֑ר וַיִּקְרָ֨א יְהוָ֧ה לְמֹשֶׁ֛ה אֶל־רֹ֥אשׁ הָהָ֖ר וַיַּ֥עַל מֹשֶֽׁה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּ֤אמֶר יְהוָה֙ אֶל־מֹשֶׁ֔ה רֵ֖ד הָעֵ֣ד בָּעָ֑ם פֶּן־יֶהֶרְס֤וּ אֶל־יְהוָה֙ לִרְא֔וֹת וְנָפַ֥ל מִמֶּ֖נּוּ רָֽב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְגַ֧ם הַכֹּהֲנִ֛ים הַנִּגָּשִׁ֥ים אֶל־יְהוָ֖ה יִתְקַדָּ֑שׁוּ פֶּן־יִפְרֹ֥ץ בָּהֶ֖ם יְהוָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֤אמֶר מֹשֶׁה֙ אֶל־יְהוָ֔ה לֹא־יוּכַ֣ל הָעָ֔ם לַעֲלֹ֖ת אֶל־הַ֣ר סִינָ֑י כִּֽי־אַתָּ֞ה הַעֵדֹ֤תָה בָּ֙נוּ֙ לֵאמֹ֔ר הַגְבֵּ֥ל אֶת־הָהָ֖ר וְקִדַּשְׁתּֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֹּ֨אמֶר אֵלָ֤יו יְהוָה֙ לֶךְ־רֵ֔ד וְעָלִ֥יתָ אַתָּ֖ה וְאַהֲרֹ֣ן עִמָּ֑ךְ וְהַכֹּהֲנִ֣ים וְהָעָ֗ם אַל־יֶֽהֶרְס֛וּ לַעֲלֹ֥ת אֶל־יְהוָ֖ה פֶּן־יִפְרָץ־בָּֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֵּ֥רֶד מֹשֶׁ֖ה אֶל־הָעָ֑ם וַיֹּ֖אמֶר אֲלֵהֶֽם׃ ס</P>
</TD>
<TD WIDTH="50%">
<P>1&nbsp;b<sup>a</sup>&#x1E25;&#333;&#x1E0F;e&#353; ha&#353;&#353;&#601;l&icirc;&#353;&icirc; l&#601;&#x1E63;&#275;&#8217;&#x1E6F; b&#601;n&ecirc;-yi&#347;&#601;r&#257;&#8217;&#275;l m&#275;&#8217;ere&#x1E63; mi&#x1E63;&#601;r&#257;yim bayyw&#333;m hazzeh b&#257;&#8217;&ucirc; mi&#x1E0F;&#601;bar s&icirc;n&#257;y: </P>
<P>2&nbsp;wayyis&#601;&#8216;&ucirc; m&#275;r&#601;f&icirc;&#x1E0F;&icirc;m wayy&#257;&#x1E07;&#333;&#8217;&ucirc; mi&#x1E0F;&#601;bar s&icirc;nay wayy<sup>a</sup>&#x1E25;&#259;n&ucirc; bammi&#x1E0F;&#601;b&#257;r wayyi&#x1E25;an-&#353;&#257;m yi&#347;&#601;r&#257;&#8217;&#275;l ne&#x1E21;e&#x1E0F; h&acirc;&#257;r: </P>
<P>3&nbsp;&ucirc;m&#333;&#353;eh &#8216;&#257;l&acirc; &#8217;el-h&#257;&#8217;&#277;l&#333;h&icirc;m wayyiq&#601;r&#257;&#8217; &#8217;&#275;l&#257;yw y&#601;hw&acirc; min-h&acirc;&#257;r l&#275;&#8217;m&#333;r k&#333;h &#x1E6F;&#333;&#8217;mar l&#601;&#x1E07;&ecirc;&#x1E6F; y<sup>a</sup>&#8216;&#259;q&#333;&#x1E07; w&#601;&#x1E6F;ag&ecirc;&#x1E0F; li&#x1E07;&#601;n&ecirc; yi&#347;&#601;r&#257;&#8217;&#275;l: </P>
<P>4&nbsp;&#8217;atem r&#601;&#8217;&icirc;&#x1E6F;em &#8217;&#259;&#353;er &#8216;&#257;&#347;&icirc;&#x1E6F;&icirc; l&#601;mi&#x1E63;&#601;r&#257;yim w&#257;&#8217;e&#347;&#347;&#257;&#8217; &#8217;e&#x1E6F;&#601;&#x1E35;em &#8216;al-kan&#601;f&ecirc; n&#601;&#353;&#257;r&icirc;m w&#257;&#8217;&#257;&#x1E07;i&#8217; &#8217;e&#x1E6F;&#601;&#x1E35;em &#8217;&#275;l&#257;y: </P>
<P>5&nbsp;w&#601;&#8216;at&acirc; &#8217;im-&#353;&#257;mw&#333;&#8216;a ti&#353;&#601;m&#601;&#8216;&ucirc; b&#601;q&#333;l&icirc; &ucirc;&#353;&#601;mar&#601;tem &#8217;e&#x1E6F;-b&#601;r&icirc;&#x1E6F;&icirc; wih&#601;y&icirc;&#x1E6F;em l&icirc; s&#601;&#x1E21;ull&acirc; mik&#257;l-h&#257;&#8216;amm&icirc;m k&icirc;-l&icirc; k&#257;l-h&#257;&#8217;&#257;re&#x1E63;: </P>
<P>6&nbsp;w&#601;&#8217;atem tih&#601;y&ucirc;-l&icirc; mam&#601;le&#x1E35;e&#x1E6F; k&#333;h&#259;n&icirc;m w&#601;&#x1E21;w&#333;y q&#257;&#x1E0F;w&#333;&#353; &#8217;&#275;lleh had&#601;&#x1E07;&#257;r&icirc;m &#8217;&#259;&#353;er t&#601;&#x1E0F;ab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l: </P>
<P>7&nbsp;wayy&#257;&#x1E07;&#333;&#8217; m&#333;&#353;eh wayyiq&#601;r&#257;&#8217; l&#601;ziq&#601;n&ecirc; h&#257;&#8216;&#257;m wayy&#257;&#347;em lif&#601;n&ecirc;hem &#8217;&#275;&#x1E6F; k&#257;l-had&#601;&#x1E07;&#257;r&icirc;m h&#257;&#8217;&#275;lleh &#8217;&#259;&#353;er &#x1E63;i&ucirc;&acirc;&ucirc; y&#601;hw&acirc;: </P>
<P>8&nbsp;wayy<sup>a</sup>&#8216;&#259;n&ucirc; &#x1E35;&#257;l-h&#257;&#8216;&#257;m y<sup>a</sup>&#x1E25;&#601;d&#257;w wayy&#333;&#8217;m&#601;r&ucirc; k&#333;l &#8217;&#259;&#353;er-diber y&#601;hw&acirc; n<sup>a</sup>&#8216;&#259;&#347;eh wayy&#257;&#353;e&#x1E07; m&#333;&#353;eh &#8217;e&#x1E6F;-di&#x1E07;&#601;r&ecirc; h&#257;&#8216;&#257;m &#8217;el-y&#601;hw&acirc;: </P>
<P>9&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh hinn&#275;h &#8217;&#257;n&#333;&#x1E35;&icirc; b&#257;&#8217; &#8217;&#275;ley&#x1E35;&#257; b&#601;&#8216;a&#x1E07; he&#8216;&#257;n&#257;n b<sup>a</sup>&#8216;&#259;&#x1E07;&ucirc;r yi&#353;&#601;m<sup>a</sup>&#8216; h&#257;&#8216;&#257;m b&#601;&#x1E0F;ab&#601;r&icirc; &#8216;imm&#257;&#x1E35;&#601; w&#601;&#x1E21;am-b&#601;&#x1E35;&#257; ya&#8217;&#259;m&icirc;n&ucirc; l&#601;&#8216;w&#333;l&#257;m wayyag&#275;&#x1E0F; m&#333;&#353;eh &#8217;e&#x1E6F;-di&#x1E07;&#601;r&ecirc; h&#257;&#8216;&#257;m &#8217;el-y&#601;hw&acirc;: </P>
<P>10&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh l&#275;&#x1E35;&#601; &#8217;el-h&#257;&#8216;&#257;m w&#601;qida&#353;&#601;t&#257;m hayyw&#333;m &ucirc;m&#257;&#x1E25;&#257;r w&#601;&#x1E35;ib&#601;s&ucirc; &#347;im&#601;l&#333;&#x1E6F;&#257;m: </P>
<P>11&nbsp;w&#601;h&#257;y&ucirc; n&#601;&#x1E35;&#333;n&icirc;m layyw&#333;m ha&#353;&#353;&#601;l&icirc;&#353;&icirc; k&icirc;| bayyw&#333;m ha&#353;&#353;&#601;l&icirc;&#353;&icirc; y&#275;r&#275;&#x1E0F; y&#601;hw&acirc; l&#601;&#8216;&ecirc;n&ecirc; &#x1E35;&#257;l-h&#257;&#8216;&#257;m &#8216;al-har s&icirc;n&#257;y: </P>
<P>12&nbsp;w&#601;hi&#x1E21;&#601;bal&#601;t&#257; &#8217;e&#x1E6F;-h&#257;&#8216;&#257;m s&#257;&#x1E07;&icirc;&#x1E07; l&#275;&#8217;m&#333;r hi&#353;&#353;&#257;m&#601;r&ucirc; l&#257;&#x1E35;em &#8216;&#259;lw&#333;&#x1E6F; b&acirc;&#257;r &ucirc;n&#601;&#x1E21;&#333;&#8216;a b&#601;q&#257;&#x1E63;&#275;h&ucirc; k&#257;l-hann&#333;&#x1E21;&#275;&#8216;a b&acirc;&#257;r mw&#333;&#x1E6F; y&ucirc;m&#257;&#x1E6F;: </P>
<P>13&nbsp;l&#333;&#8217;-&#x1E6F;ig<sup>a</sup>&#8216; bw&#333; y&#257;&#x1E0F; k&icirc;-s&#257;qw&#333;l yiss&#257;q&#275;l &#8217;w&#333;-y&#257;r&#333;h y&icirc;y&#257;reh &#8217;im-b&#601;h&#275;m&acirc; &#8217;im-&#8217;&icirc;&#353; l&#333;&#8217; yi&#x1E25;&#601;yeh bim&#601;&#353;&#333;&#x1E35;&#601; hayy&#333;&#x1E07;&#275;l h&#275;mm&acirc; y<sup>a</sup>&#8216;&#259;l&ucirc; &#x1E07;&acirc;&#257;r: </P>
<P>14&nbsp;wayy&#275;re&#x1E0F; m&#333;&#353;eh min-h&acirc;&#257;r &#8217;el-h&#257;&#8216;&#257;m way&#601;qad&#275;&#353; &#8217;e&#x1E6F;-h&#257;&#8216;&#257;m way&#601;&#x1E35;ab&#601;s&ucirc; &#347;im&#601;l&#333;&#x1E6F;&#257;m: </P>
<P>15&nbsp;wayy&#333;&#8217;mer &#8217;el-h&#257;&#8216;&#257;m h&#277;y&ucirc; n&#601;&#x1E35;&#333;n&icirc;m li&#353;&#601;l&#333;&#353;e&#x1E6F; y&#257;m&icirc;m &#8217;al-tig&#601;&#353;&ucirc; &#8217;el-&#8217;i&#353;&#353;&acirc;: </P>
<P>16&nbsp;way&#601;h&icirc; &#x1E07;ayyw&#333;m ha&#353;&#353;&#601;l&icirc;&#353;&icirc; bih&#601;y&#333;&#x1E6F; hab&#333;qer way&#601;h&icirc; q&#333;l&#333;&#x1E6F; &ucirc;&#x1E07;&#601;r&#257;q&icirc;m w&#601;&#8216;&#257;n&#257;n k&#257;&#x1E07;&#275;&#x1E0F; &#8216;al-h&acirc;&#257;r w&#601;q&#333;l &#353;&#333;f&#257;r &#x1E25;&#257;z&#257;q m&#601;&#8217;&#333;&#x1E0F; wayye&#x1E25;&#277;ra&#x1E0F; k&#257;l-h&#257;&#8216;&#257;m &#8217;&#259;&#353;er bamm<sup>a</sup>&#x1E25;&#259;neh: </P>
<P>17&nbsp;wayyw&#333;&#x1E63;&#275;&#8217; m&#333;&#353;eh &#8217;e&#x1E6F;-h&#257;&#8216;&#257;m liq&#601;ra&#8217;&#x1E6F; h&#257;&#8217;&#277;l&#333;h&icirc;m min-hamm<sup>a</sup>&#x1E25;&#259;neh wayyi&#x1E6F;&#601;ya&#x1E63;&#x1E63;&#601;&#x1E07;&ucirc; b&#601;&#x1E6F;<sup>a</sup>&#x1E25;&#601;t&icirc;&#x1E6F; h&acirc;&#257;r: </P>
<P>18&nbsp;w&#601;har s&icirc;nay &#8216;&#257;&#353;an kullw&#333; mip&#601;n&ecirc; &#8217;&#259;&#353;er y&#257;ra&#x1E0F; &#8216;&#257;l&#257;yw y&#601;hw&acirc; b&#257;&#8217;&#275;&#353; wayy<sup>a</sup>&#8216;al &#8216;&#259;&#353;&#257;nw&#333; k&#601;&#8216;e&#353;en haki&#x1E07;&#601;&#353;&#257;n wayye&#x1E25;&#277;ra&#x1E0F; k&#257;l-h&acirc;&#257;r m&#601;&#8217;&#333;&#x1E0F;: </P>
<P>19&nbsp;way&#601;h&icirc;<font color="red"><sup>3</font></sup> qw&#333;l ha&#353;&#353;w&#333;f&#257;r hw&#333;l&#275;&#x1E35;&#601; w&#601;&#x1E25;&#257;z&#275;q m&#601;&#8217;&#333;&#x1E0F; m&#333;&#353;eh y&#601;&#x1E0F;ab&#275;r w&#601;h&#257;&#8217;&#277;l&#333;h&icirc;m y<sup>a</sup>&#8216;&#259;nenn&ucirc; &#x1E07;&#601;qw&#333;l: </P>
<P>20&nbsp;wayy&#275;re&#x1E0F; y&#601;hw&acirc; &#8216;al-har s&icirc;nay &#8217;el-r&#333;&#8217;&#353; h&acirc;&#257;r wayyiq&#601;r&#257;&#8217; y&#601;hw&acirc; l&#601;m&#333;&#353;eh &#8217;el-r&#333;&#8217;&#353; h&acirc;&#257;r wayy<sup>a</sup>&#8216;al m&#333;&#353;eh: </P>
<P>21&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh r&#275;&#x1E0F; h&#257;&#8216;&#275;&#x1E0F; b&#257;&#8216;&#257;m pen-yeher&#601;s&ucirc; &#8217;el-y&#601;hw&acirc; lir&#601;&#8217;w&#333;&#x1E6F; w&#601;n&#257;fal mimmenn&ucirc; r&#257;&#x1E07;: </P>
<P>22&nbsp;w&#601;&#x1E21;am hak&#333;h&#259;n&icirc;m hannig&#257;&#353;&icirc;m &#8217;el-y&#601;hw&acirc; yi&#x1E6F;&#601;qad&#257;&#353;&ucirc; pen-yif&#601;r&#333;&#x1E63; b&acirc;em y&#601;hw&acirc;: </P>
<P>23&nbsp;wayy&#333;&#8217;mer m&#333;&#353;eh &#8217;el-y&#601;hw&acirc; l&#333;&#8217;-y&ucirc;&#x1E35;al h&#257;&#8216;&#257;m l<sup>a</sup>&#8216;&#259;l&#333;&#x1E6F; &#8217;el-har s&icirc;n&#257;y k&icirc;-&#8217;at&acirc; h<sup>a</sup>&#8216;&#275;&#x1E0F;&#333;&#x1E6F;&acirc; b&#257;n&ucirc; l&#275;&#8217;m&#333;r ha&#x1E21;&#601;b&#275;l &#8217;e&#x1E6F;-h&acirc;&#257;r w&#601;qida&#353;&#601;tw&#333;: </P>
<P>24&nbsp;wayy&#333;&#8217;mer &#8217;&#275;l&#257;yw y&#601;hw&acirc; le&#x1E35;&#601;-r&#275;&#x1E0F; w&#601;&#8216;&#257;l&icirc;&#x1E6F;&#257; &#8217;at&acirc; w&#601;&#8217;ah&#259;r&#333;n &#8216;imm&#257;&#x1E35;&#601; w&#601;hak&#333;h&#259;n&icirc;m w&#601;h&#257;&#8216;&#257;m &#8217;al-yeher&#601;s&ucirc; l<sup>a</sup>&#8216;&#259;l&#333;&#x1E6F; &#8217;el-y&#601;hw&acirc; pen-yif&#601;r&#257;&#x1E63;-b&#257;m: </P>
<P>25&nbsp;wayy&#275;re&#x1E0F; m&#333;&#353;eh &#8217;el-h&#257;&#8216;&#257;m wayy&#333;&#8217;mer &#8217;&#259;l&#275;hem: s</P>
</TD>
</TABLE>
<P><HR>
<CENTER>
<A HREF="exo020">Next: Exodus (Shemot) Chapter 20</A></CENTER>
</BODY>
</HTML>
