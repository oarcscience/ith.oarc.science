<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 145</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa145">Polyglot</A>&nbsp;
<A HREF="../kjv/psa145">KJV</A>&nbsp;
<A HREF="../sep/psa145">Sep</A>&nbsp;
<A HREF="../vul/psa145">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa144">Previous</A>&nbsp;
<A HREF="psa146">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 145</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;תְּהִלָּ֗ה לְדָ֫וִ֥ד אֲרוֹמִמְךָ֣ אֱלוֹהַ֣י הַמֶּ֑לֶךְ וַאֲבָרֲכָ֥ה שִׁ֝מְךָ֗ לְעוֹלָ֥ם וָעֶֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בְּכָל־י֥וֹם אֲבָרֲכֶ֑ךָּ וַאֲהַלְלָ֥ה שִׁ֝מְךָ֗ לְעוֹלָ֥ם וָעֶֽד׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;גָּ֘ד֤וֹל<font color="red"><sup>3</font></sup> יְהוָ֣ה וּמְהֻלָּ֣ל מְאֹ֑ד וְ֝לִגְדֻלָּת֗וֹ אֵ֣ין חֵֽקֶר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;דּ֣וֹר לְ֭דוֹר יְשַׁבַּ֣ח מַעֲשֶׂ֑יךָ וּגְב֖וּרֹתֶ֣יךָ יַגִּֽידוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הֲ֭דַר כְּב֣וֹד הוֹדֶ֑ךָ וְדִבְרֵ֖י נִפְלְאוֹתֶ֣יךָ אָשִֽׂיחָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וֶעֱז֣וּז נוֹרְאֹתֶ֣יךָ יֹאמֵ֑רוּ <font color="brown">וגדולתיך</font> <font color="blue">וּגְדוּלָּתְךָ֥</font> אֲסַפְּרֶֽנָּה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;זֵ֣כֶר רַב־טוּבְךָ֣ יַבִּ֑יעוּ וְצִדְקָתְךָ֥ יְרַנֵּֽנוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;חַנּ֣וּן וְרַח֣וּם יְהוָ֑ה אֶ֥רֶךְ אַ֝פַּ֗יִם וּגְדָל־חָֽסֶד׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;טוֹב־יְהוָ֥ה לַכֹּ֑ל וְ֝רַחֲמָ֗יו עַל־כָּל־מַעֲשָֽׂיו׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יוֹד֣וּךָ יְ֭הוָה כָּל־מַעֲשֶׂ֑יךָ וַ֝חֲסִידֶ֗יךָ יְבָרֲכֽוּכָה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כְּב֣וֹד מַלְכוּתְךָ֣ יֹאמֵ֑רוּ וּגְבוּרָתְךָ֥ יְדַבֵּֽרוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לְהוֹדִ֤יעַ׀ לִבְנֵ֣י הָ֭אָדָם גְּבוּרֹתָ֑יו וּ֝כְב֗וֹד הֲדַ֣ר מַלְכוּתֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מַֽלְכוּתְךָ֗ מַלְכ֥וּת כָּל־עֹֽלָמִ֑ים וּ֝מֶֽמְשֶׁלְתְּךָ֗ בְּכָל־דּ֥וֹר וָדֽוֹר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;סוֹמֵ֣ךְ יְ֭הוָה לְכָל־הַנֹּפְלִ֑ים וְ֝זוֹקֵ֗ף לְכָל־הַכְּפוּפִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עֵֽינֵי־כֹ֭ל אֵלֶ֣יךָ יְשַׂבֵּ֑רוּ וְאַתָּ֤ה נֽוֹתֵן־לָהֶ֖ם אֶת־אָכְלָ֣ם בְּעִתּֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;פּוֹתֵ֥חַ אֶת־יָדֶ֑ךָ וּמַשְׂבִּ֖יעַ לְכָל־חַ֣י רָצֽוֹן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;צַדִּ֣יק יְ֭הוָה בְּכָל־דְּרָכָ֑יו וְ֝חָסִ֗יד בְּכָל־מַעֲשָֽׂיו׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;קָר֣וֹב יְ֭הוָה לְכָל־קֹרְאָ֑יו לְכֹ֤ל אֲשֶׁ֖ר יִקְרָאֻ֣הוּ בֶאֱמֶֽת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;רְצוֹן־יְרֵאָ֥יו יַעֲשֶׂ֑ה וְֽאֶת־שַׁוְעָתָ֥ם יִ֝שְׁמַ֗ע וְיוֹשִׁיעֵֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;שׁוֹמֵ֣ר יְ֭הוָה אֶת־כָּל־אֹהֲבָ֑יו וְאֵ֖ת כָּל־הָרְשָׁעִ֣ים יַשְׁמִֽיד׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;תְּהִלַּ֥ת יְהוָ֗ה יְֽדַבֶּ֫ר־פִּ֥י וִיבָרֵ֣ךְ כָּל־בָּ֭שָׂר שֵׁ֥ם קָדְשׁ֗וֹ לְעוֹלָ֥ם וָעֶֽד׃ </P>
</TD>
<TD WIDTH="50%">
<P>1&nbsp;t&#601;hill&acirc; l&#601;&#x1E0F;&#257;wi&#x1E0F; &#8217;&#259;rw&#333;mim&#601;&#x1E35;&#257; &#8217;&#277;lw&#333;hay hammele&#x1E35;&#601; wa&#8217;&#259;&#x1E07;&#257;r&#259;&#x1E35;&acirc; &#353;im&#601;&#x1E35;&#257; l&#601;&#8216;w&#333;l&#257;m w&#257;&#8216;e&#x1E0F;: </P>
<P>2&nbsp;b&#601;&#x1E35;&#257;l-yw&#333;m &#8217;&#259;&#x1E07;&#257;r&#259;&#x1E35;e&#x1E35;&#x1E35;&#257; wa&#8217;&#259;hal&#601;l&acirc; &#353;im&#601;&#x1E35;&#257; l&#601;&#8216;w&#333;l&#257;m w&#257;&#8216;e&#x1E0F;: </P>
<P>3&nbsp;g&#257;&#x1E0F;w&#333;l<font color="red"><sup>3</font></sup> y&#601;hw&acirc; &ucirc;m&#601;hull&#257;l m&#601;&#8217;&#333;&#x1E0F; w&#601;li&#x1E21;&#601;&#x1E0F;ull&#257;&#x1E6F;w&#333; &#8217;&ecirc;n &#x1E25;&#275;qer: </P>
<P>4&nbsp;dw&#333;r l&#601;&#x1E0F;w&#333;r y&#601;&#353;ab<sup>a</sup>&#x1E25; m<sup>a</sup>&#8216;&#259;&#347;ey&#x1E35;&#257; &ucirc;&#x1E21;&#601;&#x1E07;&ucirc;r&#333;&#x1E6F;ey&#x1E35;&#257; yag&icirc;&#x1E0F;&ucirc;: </P>
<P>5&nbsp;h&#259;&#x1E0F;ar k&#601;&#x1E07;w&#333;&#x1E0F; hw&#333;&#x1E0F;e&#x1E35;&#257; w&#601;&#x1E0F;i&#x1E07;&#601;r&ecirc; nif&#601;l&#601;&#8217;w&#333;&#x1E6F;ey&#x1E35;&#257; &#8217;&#257;&#347;&icirc;&#x1E25;&acirc;: </P>
<P>6&nbsp;we&#8216;&#277;z&ucirc;z nw&#333;r&#601;&#8217;&#333;&#x1E6F;ey&#x1E35;&#257; y&#333;&#8217;m&#275;r&ucirc; <font color="brown">&ucirc;&#x1E21;&#601;&#x1E0F;&ucirc;ll&#333;&#x1E6F;ey&#x1E35;&#257;</font> <font color="blue">&ucirc;&#x1E21;&#601;&#x1E0F;&ucirc;ll&#257;&#x1E6F;&#601;&#x1E35;&#257;</font> &#8217;&#259;sap&#601;renn&acirc;: </P>
<P>7&nbsp;z&#275;&#x1E35;er ra&#x1E07;-&#x1E6D;&ucirc;&#x1E07;&#601;&#x1E35;&#257; yab&icirc;&#8216;&ucirc; w&#601;&#x1E63;i&#x1E0F;&#601;q&#257;&#x1E6F;&#601;&#x1E35;&#257; y&#601;rann&#275;n&ucirc;: </P>
<P>8&nbsp;&#x1E25;ann&ucirc;n w&#601;r<sup>a</sup>&#x1E25;&ucirc;m y&#601;hw&acirc; &#8217;ere&#x1E35;&#601; &#8217;apayim &ucirc;&#x1E21;&#601;&#x1E0F;&#257;l-&#x1E25;&#257;se&#x1E0F;: </P>
<P>9&nbsp;&#x1E6D;w&#333;&#x1E07;-y&#601;hw&acirc; lak&#333;l w&#601;r<sup>a</sup>&#x1E25;&#259;m&#257;yw &#8216;al-k&#257;l-m<sup>a</sup>&#8216;&#259;&#347;&#257;yw: </P>
<P>10&nbsp;yw&#333;&#x1E0F;&ucirc;&#x1E35;&#257; y&#601;hw&acirc; k&#257;l-m<sup>a</sup>&#8216;&#259;&#347;ey&#x1E35;&#257; w<sup>a</sup>&#x1E25;&#259;s&icirc;&#x1E0F;ey&#x1E35;&#257; y&#601;&#x1E07;&#257;r&#259;&#x1E35;&ucirc;&#x1E35;&acirc;: </P>
<P>11&nbsp;k&#601;&#x1E07;w&#333;&#x1E0F; mal&#601;&#x1E35;&ucirc;&#x1E6F;&#601;&#x1E35;&#257; y&#333;&#8217;m&#275;r&ucirc; &ucirc;&#x1E21;&#601;&#x1E07;&ucirc;r&#257;&#x1E6F;&#601;&#x1E35;&#257; y&#601;&#x1E0F;ab&#275;r&ucirc;: </P>
<P>12&nbsp;l&#601;hw&#333;&#x1E0F;&icirc;&#8216;a| li&#x1E07;&#601;n&ecirc; h&#257;&#8217;&#257;&#x1E0F;&#257;m g&#601;&#x1E07;&ucirc;r&#333;&#x1E6F;&#257;yw &ucirc;&#x1E35;&#601;&#x1E07;w&#333;&#x1E0F; h&#259;&#x1E0F;ar mal&#601;&#x1E35;&ucirc;&#x1E6F;w&#333;: </P>
<P>13&nbsp;mal&#601;&#x1E35;&ucirc;&#x1E6F;&#601;&#x1E35;&#257; mal&#601;&#x1E35;&ucirc;&#x1E6F; k&#257;l-&#8216;&#333;l&#257;m&icirc;m &ucirc;mem&#601;&#353;el&#601;t&#601;&#x1E35;&#257; b&#601;&#x1E35;&#257;l-dw&#333;r w&#257;&#x1E0F;w&#333;r: </P>
<P>14&nbsp;sw&#333;m&#275;&#x1E35;&#601; y&#601;hw&acirc; l&#601;&#x1E35;&#257;l-hann&#333;f&#601;l&icirc;m w&#601;zw&#333;q&#275;f l&#601;&#x1E35;&#257;l-hak&#601;f&ucirc;f&icirc;m: </P>
<P>15&nbsp;&#8216;&ecirc;n&ecirc;-&#x1E35;&#333;l &#8217;&#275;ley&#x1E35;&#257; y&#601;&#347;ab&#275;r&ucirc; w&#601;&#8217;at&acirc; nw&#333;&#x1E6F;&#275;n-l&acirc;em &#8217;e&#x1E6F;-&#8217;&#257;&#x1E35;&#601;l&#257;m b&#601;&#8216;itw&#333;: </P>
<P>16&nbsp;pw&#333;&#x1E6F;&#275;&#x1E25;a &#8217;e&#x1E6F;-y&#257;&#x1E0F;e&#x1E35;&#257; &ucirc;ma&#347;&#601;b&icirc;&#8216;a l&#601;&#x1E35;&#257;l-&#x1E25;ay r&#257;&#x1E63;w&#333;n: </P>
<P>17&nbsp;&#x1E63;ad&icirc;q y&#601;hw&acirc; b&#601;&#x1E35;&#257;l-d&#601;r&#257;&#x1E35;&#257;yw w&#601;&#x1E25;&#257;s&icirc;&#x1E0F; b&#601;&#x1E35;&#257;l-m<sup>a</sup>&#8216;&#259;&#347;&#257;yw: </P>
<P>18&nbsp;q&#257;rw&#333;&#x1E07; y&#601;hw&acirc; l&#601;&#x1E35;&#257;l-q&#333;r&#601;&#8217;&#257;yw l&#601;&#x1E35;&#333;l &#8217;&#259;&#353;er yiq&#601;r&#257;&#8217;uh&ucirc; &#x1E07;e&#8217;&#277;me&#x1E6F;: </P>
<P>19&nbsp;r&#601;&#x1E63;w&#333;n-y&#601;r&#275;&#8217;&#257;yw y<sup>a</sup>&#8216;&#259;&#347;eh w&#601;&#8217;e&#x1E6F;-&#353;aw&#601;&#8216;&#257;&#x1E6F;&#257;m yi&#353;&#601;m<sup>a</sup>&#8216; w&#601;yw&#333;&#353;&icirc;&#8216;&#275;m: </P>
<P>20&nbsp;&#353;w&#333;m&#275;r y&#601;hw&acirc; &#8217;e&#x1E6F;-k&#257;l-&#8217;&#333;h&#259;&#x1E07;&#257;yw w&#601;&#8217;&#275;&#x1E6F; k&#257;l-h&#257;r&#601;&#353;&#257;&#8216;&icirc;m ya&#353;&#601;m&icirc;&#x1E0F;: </P>
<P>21&nbsp;t&#601;hilla&#x1E6F; y&#601;hw&acirc; y&#601;&#x1E0F;aber-p&icirc; w&icirc;&#x1E07;&#257;r&#275;&#x1E35;&#601; k&#257;l-b&#257;&#347;&#257;r &#353;&#275;m q&#257;&#x1E0F;&#601;&#353;w&#333; l&#601;&#8216;w&#333;l&#257;m w&#257;&#8216;e&#x1E0F;: </P>
</TD>
</TABLE>
<P><HR>
<CENTER>
<A HREF="psa146">Next: Psalms (Tehilim) Chapter 146</A></CENTER>
</BODY>
</HTML>
