[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa051)  [KJV](../kjv/psa051)  [Sep](../sep/psa051) 
[Vul](../vul/psa051)   
  
[Psalms (Tehilim) Index](psa)  
  [Previous](psa050)  [Next](psa052) 

------------------------------------------------------------------------

### Tanach (Hebrew): Psalms (Tehilim) Chapter 51

‎<span id="001">1</span> ‏לַמְנַצֵּ֗חַ מִזְמ֥וֹר לְדָוִֽד׃

‎<span id="002">2</span> ‏בְּֽבוֹא־אֵ֭לָיו נָתָ֣ן הַנָּבִ֑יא
כַּֽאֲשֶׁר־בָּ֝֗א אֶל־בַּת־שָֽׁבַע׃

‎<span id="003">3</span> ‏חָנֵּ֣נִי אֱלֹהִ֣ים כְּחַסְדֶּ֑ךָ כְּרֹ֥ב
רַ֝חֲמֶ֗יךָ מְחֵ֣ה פְשָׁעָֽי׃

‎<span id="004">4</span> ‏הרבה הֶ֭רֶב כַּבְּסֵ֣נִי מֵעֲוֹנִ֑י
וּֽמֵחַטָּאתִ֥י טַהֲרֵֽנִי׃

‎<span id="005">5</span> ‏כִּֽי־פְ֭שָׁעַי אֲנִ֣י אֵדָ֑ע וְחַטָּאתִ֖י
נֶגְדִּ֣י תָמִֽיד׃

‎<span id="006">6</span> ‏לְךָ֤ לְבַדְּךָ֨׀<sup>3</sup> חָטָאתִי֮
וְהָרַ֥ע בְּעֵינֶ֗יךָ עָ֫שִׂ֥יתִי לְ֭מַעַן תִּצְדַּ֥ק בְּדָבְרֶ֗ךָ
תִּזְכֶּ֥ה בְשָׁפְטֶֽךָ׃

‎<span id="007">7</span> ‏הֵן־בְּעָו֥וֹן חוֹלָ֑לְתִּי וּ֝בְחֵ֗טְא
יֶֽחֱמַ֥תְנִי אִמִּֽי׃

‎<span id="008">8</span> ‏הֵן־אֱ֭מֶת חָפַ֣צְתָּ בַטֻּח֑וֹת וּ֝בְסָתֻ֗ם
חָכְמָ֥ה תוֹדִיעֵֽנִי׃

‎<span id="009">9</span> ‏תְּחַטְּאֵ֣נִי בְאֵז֣וֹב וְאֶטְהָ֑ר
תְּ֝כַבְּסֵ֗נִי וּמִשֶּׁ֥לֶג אַלְבִּֽין׃

‎<span id="010">10</span> ‏תַּ֭שְׁמִיעֵנִי שָׂשׂ֣וֹן וְשִׂמְחָ֑ה
תָּ֝גֵ֗לְנָה עֲצָמ֥וֹת דִּכִּֽיתָ׃

‎<span id="011">11</span> ‏הַסְתֵּ֣ר פָּ֭נֶיךָ מֵחֲטָאָ֑י
וְֽכָל־עֲוֹ֖נֹתַ֣י מְחֵֽה׃

‎<span id="012">12</span> ‏לֵ֣ב טָ֭הוֹר בְּרָא־לִ֣י אֱלֹהִ֑ים וְר֥וּחַ
נָ֝כ֗וֹן חַדֵּ֥שׁ בְּקִרְבִּֽי׃

‎<span id="013">13</span> ‏אַל־תַּשְׁלִיכֵ֥נִי מִלְּפָנֶ֑יךָ וְר֥וּחַ
קָ֝דְשְׁךָ֗ אַל־תִּקַּ֥ח מִמֶּֽנִּי׃

‎<span id="014">14</span> ‏הָשִׁ֣יבָה לִּ֭י שְׂשׂ֣וֹן יִשְׁעֶ֑ךָ
וְר֖וּחַ נְדִיבָ֣ה תִסְמְכֵֽנִי׃

‎<span id="015">15</span> ‏אֲלַמְּדָ֣ה פֹשְׁעִ֣ים דְּרָכֶ֑יךָ
וְ֝חַטָּאִ֗ים אֵלֶ֥יךָ יָשֽׁוּבוּ׃

‎<span id="016">16</span> ‏הַצִּ֘ילֵ֤נִי מִדָּמִ֨ים׀ אֱ‍ֽלֹהִ֗ים
אֱלֹהֵ֥י תְּשׁוּעָתִ֑י תְּרַנֵּ֥ן לְשׁוֹנִ֗י צִדְקָתֶֽךָ׃

‎<span id="017">17</span> ‏אֲ֭דֹנָי שְׂפָתַ֣י תִּפְתָּ֑ח וּ֝פִ֗י
יַגִּ֥יד תְּהִלָּתֶֽךָ׃

‎<span id="018">18</span> ‏כִּ֤י׀ לֹא־תַחְפֹּ֣ץ זֶ֣בַח וְאֶתֵּ֑נָה
ע֝וֹלָ֗ה לֹ֣א תִרְצֶֽה׃

‎<span id="019">19</span> ‏זִֽבְחֵ֣י אֱלֹהִים֮ ר֪וּחַ נִשְׁבָּ֫רָ֥ה
לֵב־נִשְׁבָּ֥ר וְנִדְכֶּ֑ה אֱ֝לֹהִ֗ים לֹ֣א תִבְזֶֽה׃

‎<span id="020">20</span> ‏הֵיטִ֣יבָה בִ֭רְצוֹנְךָ אֶת־צִיּ֑וֹן
תִּ֝בְנֶ֗ה חוֹמ֥וֹת יְרוּשָׁלִָֽם׃

‎<span id="021">21</span> ‏אָ֤ז תַּחְפֹּ֣ץ זִבְחֵי־צֶ֭דֶק עוֹלָ֣ה
וְכָלִ֑יל אָ֤ז יַעֲל֖וּ עַל־מִזְבַּחֲךָ֣ פָרִֽים׃

1 lamənaṣṣēḥa mizəmwōr ləḏāwiḏ:

2 bəḇwō’-’ēlāyw nāṯān hannāḇî’ ka’ăšer-bā’ ’el-baṯ-šāḇ<sup>a</sup>‘:

3 ḥānnēnî ’ĕlōhîm kəḥasədeḵā kərōḇ r<sup>a</sup>ḥămeyḵā məḥēh fəšā‘āy:

4 harəbēh hereḇ kabəsēnî mē‘ăwōnî ûmēḥaṭṭā’ṯî ṭahărēnî:

5 kî-fəšā‘ay ’ănî ’ēḏā‘ wəḥaṭṭā’ṯî neḡədî ṯāmîḏ:

6 ləḵā ləḇadəḵā\|<sup>3</sup> ḥāṭā’ṯî wəhār<sup>a</sup>‘ bə‘êneyḵā
‘āśîṯî ləm<sup>a</sup>‘an tiṣədaq bəḏāḇəreḵā tizəkeh ḇəšāfəṭeḵā:

7 hēn-bə‘āwwōn ḥwōlālətî ûḇəḥēṭə’ yeḥĕmaṯənî ’immî:

8 hēn-’ĕmeṯ ḥāfaṣətā ḇaṭṭuḥwōṯ ûḇəsāṯum ḥāḵəmâ ṯwōḏî‘ēnî:

9 təḥaṭṭə’ēnî ḇə’ēzwōḇ wə’eṭəhār təḵabəsēnî ûmiššeleḡ ’aləbîn:

10 tašəmî‘ēnî śāśwōn wəśiməḥâ tāḡēlənâ ‘ăṣāmwōṯ dikîṯā:

11 hasətēr pāneyḵā mēḥăṭā’āy wəḵāl-‘ăwōnōṯay məḥēh:

12 lēḇ ṭâwōr bərā’-lî ’ĕlōhîm wərûḥa nāḵwōn ḥadēš bəqirəbî:

13 ’al-tašəlîḵēnî milləfāneyḵā wərûḥa qāḏəšəḵā ’al-tiqq<sup>a</sup>ḥ
mimmennî:

14 hāšîḇâ llî śəśwōn yišə‘eḵā wərûḥa nəḏîḇâ ṯisəməḵēnî:

15 ’ălamməḏâ fōšə‘îm dərāḵeyḵā wəḥaṭṭā’îm ’ēleyḵā yāšûḇû:

16 haṣṣîlēnî midāmîm\| ’ĕ‍lōhîm ’ĕlōhê təšû‘āṯî tərannēn ləšwōnî
ṣiḏəqāṯeḵā:

17 ’ăḏōnāy śəfāṯay tifətāḥ ûfî yagîḏ təhillāṯeḵā:

18 kî\| lō’-ṯ<sup>a</sup>ḥəpōṣ zeḇ<sup>a</sup>ḥ wə’etēnâ ‘wōlâ lō’
ṯirəṣeh:

19 ziḇəḥê ’ĕlōhîm rûḥa nišəbārâ lēḇ-nišəbār wəniḏəkeh ’ĕlōhîm lō’
ṯiḇəzeh:

20 hêṭîḇâ ḇirəṣwōnəḵā ’eṯ-ṣîywōn tiḇəneh ḥwōmwōṯ yərûšālāim:

21 ’āz t<sup>a</sup>ḥəpōṣ ziḇəḥê-ṣeḏeq ‘wōlâ wəḵālîl ’āz
y<sup>a</sup>‘ălû ‘al-mizəb<sup>a</sup>ḥăḵā fārîm:

------------------------------------------------------------------------

[Next: Psalms (Tehilim) Chapter 52](psa052)
