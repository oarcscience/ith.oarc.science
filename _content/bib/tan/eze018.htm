<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze018.htm">Polyglot</A>&nbsp;
<A HREF="../kjv/eze018.htm">KJV</A>&nbsp;
<A HREF="../sep/eze018.htm">Sep</A>&nbsp;
<A HREF="../vul/eze018.htm">Vul</A>&nbsp;

<BR>
<BR><A HREF="eze.htm">Ezekiel (Yechezqel) Index</A><BR>
&nbsp;
<A HREF="eze017.htm">Previous</A>&nbsp;
<A HREF="eze019.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 18</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;מַה־לָּכֶ֗ם אַתֶּם֙ מֹֽשְׁלִים֙ אֶת־הַמָּשָׁ֣ל הַזֶּ֔ה עַל־אַדְמַ֥ת יִשְׂרָאֵ֖ל לֵאמֹ֑ר אָבוֹת֙ יֹ֣אכְלוּ בֹ֔סֶר וְשִׁנֵּ֥י הַבָּנִ֖ים תִּקְהֶֽינָה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;חַי־אָ֕נִי נְאֻ֖ם אֲדֹנָ֣י יְהוִ֑ה אִם־יִֽהְיֶ֨ה לָכֶ֜ם ע֗וֹד מְשֹׁ֛ל הַמָּשָׁ֥ל הַזֶּ֖ה בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הֵ֤ן כָּל־הַנְּפָשׁוֹת֙ לִ֣י הֵ֔נָּה כְּנֶ֧פֶשׁ הָאָ֛ב וּכְנֶ֥פֶשׁ הַבֵּ֖ן לִי־הֵ֑נָּה הַנֶּ֥פֶשׁ הַחֹטֵ֖את הִ֥יא תָמֽוּת׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְאִ֖ישׁ כִּי־יִהְיֶ֣ה צַדִּ֑יק וְעָשָׂ֥ה מִשְׁפָּ֖ט וּצְדָקָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אֶל־הֶֽהָרִים֙ לֹ֣א אָכָ֔ל וְעֵינָיו֙ לֹ֣א נָשָׂ֔א אֶל־גִּלּוּלֵ֖י בֵּ֣ית יִשְׂרָאֵ֑ל וְאֶת־אֵ֤שֶׁת רֵעֵ֙הוּ֙ לֹ֣א טִמֵּ֔א<font color="red"><sup>3</font></sup> וְאֶל־אִשָּׁ֥ה נִדָּ֖ה לֹ֥א יִקְרָֽב׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאִישׁ֙ לֹ֣א יוֹנֶ֔ה חֲבֹלָת֥וֹ חוֹב֙ יָשִׁ֔יב גְּזֵלָ֖ה לֹ֣א יִגְזֹ֑ל לַחְמוֹ֙ לְרָעֵ֣ב יִתֵּ֔ן וְעֵירֹ֖ם יְכַסֶּה־בָּֽגֶד׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בַּנֶּ֣שֶׁךְ לֹֽא־יִתֵּ֗ן וְתַרְבִּית֙ לֹ֣א יִקָּ֔ח מֵעָ֖וֶל יָשִׁ֣יב יָד֑וֹ מִשְׁפַּ֤ט אֱמֶת֙ יַֽעֲשֶׂ֔ה בֵּ֥ין אִ֖ישׁ לְאִֽישׁ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;בְּחֻקּוֹתַ֧י יְהַלֵּ֛ךְ וּמִשְׁפָּטַ֥י שָׁמַ֖ר לַעֲשׂ֣וֹת אֱמֶ֑ת צַדִּ֥יק הוּא֙ חָיֹ֣ה יִֽחְיֶ֔ה נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהוֹלִ֥יד בֵּן־פָּרִ֖יץ שֹׁפֵ֣ךְ דָּ֑ם וְעָ֣שָׂה אָ֔ח מֵאַחַ֖ד מֵאֵֽלֶּה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְה֕וּא אֶת־כָּל־אֵ֖לֶּה לֹ֣א עָשָׂ֑ה כִּ֣י גַ֤ם אֶל־הֶֽהָרִים֙ אָכַ֔ל וְאֶת־אֵ֥שֶׁת רֵעֵ֖הוּ טִמֵּֽא׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עָנִ֤י וְאֶבְיוֹן֙ הוֹנָ֔ה גְּזֵל֣וֹת גָּזָ֔ל חֲבֹ֖ל לֹ֣א יָשִׁ֑יב וְאֶל־הַגִּלּוּלִים֙ נָשָׂ֣א עֵינָ֔יו תּוֹעֵבָ֖ה עָשָֽׂה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בַּנֶּ֧שֶׁךְ נָתַ֛ן וְתַרְבִּ֥ית לָקַ֖ח וָחָ֑י לֹ֣א יִֽחְיֶ֗ה אֵ֣ת כָּל־הַתּוֹעֵב֤וֹת הָאֵ֙לֶּה֙ עָשָׂ֔ה מ֣וֹת יוּמָ֔ת דָּמָ֖יו בּ֥וֹ יִהְיֶֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהִנֵּה֙ הוֹלִ֣יד בֵּ֔ן וַיַּ֕רְא אֶת־כָּל־חַטֹּ֥את אָבִ֖יו אֲשֶׁ֣ר עָשָׂ֑ה וַיִּרְאֶ֕ה וְלֹ֥א יַעֲשֶׂ֖ה כָּהֵֽן׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עַל־הֶֽהָרִים֙ לֹ֣א אָכָ֔ל וְעֵינָיו֙ לֹ֣א נָשָׂ֔א אֶל־גִּלּוּלֵ֖י בֵּ֣ית יִשְׂרָאֵ֑ל אֶת־אֵ֥שֶׁת רֵעֵ֖הוּ לֹ֥א טִמֵּֽא׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאִישׁ֙ לֹ֣א הוֹנָ֔ה חֲבֹל֙ לֹ֣א חָבָ֔ל וּגְזֵלָ֖ה לֹ֣א גָזָ֑ל לַחְמוֹ֙ לְרָעֵ֣ב נָתָ֔ן וְעֵר֖וֹם כִּסָּה־בָֽגֶד׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;מֵעָנִ֞י הֵשִׁ֣יב יָד֗וֹ נֶ֤שֶׁךְ וְתַרְבִּית֙ לֹ֣א לָקָ֔ח מִשְׁפָּטַ֣י עָשָׂ֔ה בְּחֻקּוֹתַ֖י הָלָ֑ךְ ה֗וּא לֹ֥א יָמ֛וּת בַּעֲוֹ֥ן אָבִ֖יו חָיֹ֥ה יִחְיֶֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אָבִ֞יו כִּֽי־עָ֣שַׁק עֹ֗שֶׁק גָּזַל֙ גֵּ֣זֶל אָ֔ח וַאֲשֶׁ֥ר לֹא־ט֛וֹב עָשָׂ֖ה בְּת֣וֹךְ עַמָּ֑יו וְהִנֵּה־מֵ֖ת בַּעֲוֹנֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַאֲמַרְתֶּ֕ם מַדֻּ֛עַ לֹא־נָשָׂ֥א הַבֵּ֖ן בַּעֲוֹ֣ן הָאָ֑ב וְהַבֵּ֞ן מִשְׁפָּ֧ט וּצְדָקָ֣ה עָשָׂ֗ה אֵ֣ת כָּל־חֻקּוֹתַ֥י שָׁמַ֛ר וַיַּעֲשֶׂ֥ה אֹתָ֖ם חָיֹ֥ה יִחְיֶֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הַנֶּ֥פֶשׁ הַחֹטֵ֖את הִ֣יא תָמ֑וּת בֵּ֞ן לֹא־יִשָּׂ֣א׀ בַּעֲוֹ֣ן הָאָ֗ב וְאָב֙ לֹ֤א יִשָּׂא֙ בַּעֲוֹ֣ן הַבֵּ֔ן צִדְקַ֤ת הַצַּדִּיק֙ עָלָ֣יו תִּֽהְיֶ֔ה וְרִשְׁעַ֥ת <font color="brown">רשע</font> <font color="blue">הָרָשָׁ֖ע</font> עָלָ֥יו תִּֽהְיֶֽה׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהָרָשָׁ֗ע כִּ֤י יָשׁוּב֙ מִכָּל־<font color="brown">חטאתו</font> <font color="blue">חַטֹּאתָיו֙</font> אֲשֶׁ֣ר עָשָׂ֔ה וְשָׁמַר֙ אֶת־כָּל־חֻקּוֹתַ֔י וְעָשָׂ֥ה מִשְׁפָּ֖ט וּצְדָקָ֑ה חָיֹ֥ה יִחְיֶ֖ה לֹ֥א יָמֽוּת׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כָּל־פְּשָׁעָיו֙ אֲשֶׁ֣ר עָשָׂ֔ה לֹ֥א יִזָּכְר֖וּ ל֑וֹ בְּצִדְקָת֥וֹ אֲשֶׁר־עָשָׂ֖ה יִֽחְיֶֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;הֶחָפֹ֤ץ אֶחְפֹּץ֙ מ֣וֹת רָשָׁ֔ע נְאֻ֖ם אֲדֹנָ֣י יְהוִ֑ה הֲל֛וֹא בְּשׁוּב֥וֹ מִדְּרָכָ֖יו וְחָיָֽה׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּבְשׁ֨וּב צַדִּ֤יק מִצִּדְקָתוֹ֙ וְעָ֣שָׂה עָ֔וֶל כְּכֹ֨ל הַתּוֹעֵב֜וֹת אֲשֶׁר־עָשָׂ֧ה הָרָשָׁ֛ע יַעֲשֶׂ֖ה וָחָ֑י כָּל־<font color="brown">צדקתו</font> <font color="blue">צִדְקֹתָ֤יו</font> אֲשֶׁר־עָשָׂה֙ לֹ֣א תִזָּכַ֔רְנָה בְּמַעֲל֧וֹ אֲשֶׁר־מָעַ֛ל וּבְחַטָּאת֥וֹ אֲשֶׁר־חָטָ֖א בָּ֥ם יָמֽוּת׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַאֲמַרְתֶּ֕ם לֹ֥א יִתָּכֵ֖ן דֶּ֣רֶךְ אֲדֹנָ֑י שִׁמְעוּ־נָא֙ בֵּ֣ית יִשְׂרָאֵ֔ל הֲדַרְכִּי֙ לֹ֣א יִתָּכֵ֔ן הֲלֹ֥א דַרְכֵיכֶ֖ם לֹ֥א יִתָּכֵֽנוּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בְּשׁוּב־צַדִּ֧יק מִצִּדְקָת֛וֹ וְעָ֥שָׂה עָ֖וֶל וּמֵ֣ת עֲלֵיהֶ֑ם בְּעַוְל֥וֹ אֲשֶׁר־עָשָׂ֖ה יָמֽוּת׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וּבְשׁ֣וּב רָשָׁ֗ע מֵֽרִשְׁעָתוֹ֙ אֲשֶׁ֣ר עָשָׂ֔ה וַיַּ֥עַשׂ מִשְׁפָּ֖ט וּצְדָקָ֑ה ה֖וּא אֶת־נַפְשׁ֥וֹ יְחַיֶּֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּרְאֶ֣ה <font color="brown">וישוב</font> <font color="blue">וַיָּ֔שָׁב</font> מִכָּל־פְּשָׁעָ֖יו אֲשֶׁ֣ר עָשָׂ֑ה חָי֥וֹ יִחְיֶ֖ה לֹ֥א יָמֽוּת׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְאָֽמְרוּ֙ בֵּ֣ית יִשְׂרָאֵ֔ל לֹ֥א יִתָּכֵ֖ן דֶּ֣רֶךְ אֲדֹנָ֑י הַדְּרָכַ֞י לֹ֤א יִתָּֽכְנּוּ֙<font color="red"><sup>1</font></sup> בֵּ֣ית יִשְׂרָאֵ֔ל הֲלֹ֥א דַרְכֵיכֶ֖ם לֹ֥א יִתָּכֵֽן׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;לָכֵן֩ אִ֨ישׁ כִּדְרָכָ֜יו אֶשְׁפֹּ֤ט אֶתְכֶם֙ בֵּ֣ית יִשְׂרָאֵ֔ל נְאֻ֖ם אֲדֹנָ֣י יְהוִ֑ה שׁ֤וּבוּ וְהָשִׁ֙יבוּ֙ מִכָּל־פִּשְׁעֵיכֶ֔ם וְלֹֽא־יִהְיֶ֥ה לָכֶ֛ם לְמִכְשׁ֖וֹל עָוֹֽן׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;הַשְׁלִ֣יכוּ מֵעֲלֵיכֶ֗ם אֶת־כָּל־פִּשְׁעֵיכֶם֙ אֲשֶׁ֣ר פְּשַׁעְתֶּ֣ם בָּ֔ם וַעֲשׂ֥וּ לָכֶ֛ם לֵ֥ב חָדָ֖שׁ וְר֣וּחַ חֲדָשָׁ֑ה וְלָ֥מָּה תָמֻ֖תוּ בֵּ֥ית יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;כִּ֣י לֹ֤א אֶחְפֹּץ֙ בְּמ֣וֹת הַמֵּ֔ת נְאֻ֖ם אֲדֹנָ֣י יְהוִ֑ה וְהָשִׁ֖יבוּ וִֽחְיֽוּ׃ פ</P>
</TD>
<TD WIDTH="50%">
<P>1&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>2&nbsp;mah-ll&#257;&#x1E35;em &#8217;atem m&#333;&#353;&#601;l&icirc;m &#8217;e&#x1E6F;-hamm&#257;&#353;&#257;l hazzeh &#8216;al-&#8217;a&#x1E0F;&#601;ma&#x1E6F; yi&#347;&#601;r&#257;&#8217;&#275;l l&#275;&#8217;m&#333;r &#8217;&#257;&#x1E07;w&#333;&#x1E6F; y&#333;&#8217;&#x1E35;&#601;l&ucirc; &#x1E07;&#333;ser w&#601;&#353;inn&ecirc; hab&#257;n&icirc;m tiq&#601;heyn&acirc;: </P>
<P>3&nbsp;&#x1E25;ay-&#8217;&#257;n&icirc; n&#601;&#8217;um &#8217;&#259;&#x1E0F;&#333;n&#257;y y&#601;hwih &#8217;im-yih&#601;yeh l&#257;&#x1E35;em &#8216;w&#333;&#x1E0F; m&#601;&#353;&#333;l hamm&#257;&#353;&#257;l hazzeh b&#601;yi&#347;&#601;r&#257;&#8217;&#275;l: </P>
<P>4&nbsp;h&#275;n k&#257;l-hann&#601;f&#257;&#353;w&#333;&#x1E6F; l&icirc; h&#275;nn&acirc; k&#601;nefe&#353; h&#257;&#8217;&#257;&#x1E07; &ucirc;&#x1E35;&#601;nefe&#353; hab&#275;n l&icirc;-h&#275;nn&acirc; hannefe&#353; h<sup>a</sup>&#x1E25;&#333;&#x1E6D;&#275;&#8217;&#x1E6F; h&icirc;&#8217; &#x1E6F;&#257;m&ucirc;&#x1E6F;: s</P>
<P>5&nbsp;w&#601;&#8217;&icirc;&#353; k&icirc;-yih&#601;yeh &#x1E63;ad&icirc;q w&#601;&#8216;&#257;&#347;&acirc; mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc;: </P>
<P>6&nbsp;&#8217;el-heh&#257;r&icirc;m l&#333;&#8217; &#8217;&#257;&#x1E35;&#257;l w&#601;&#8216;&ecirc;n&#257;yw l&#333;&#8217; n&#257;&#347;&#257;&#8217; &#8217;el-gill&ucirc;l&ecirc; b&ecirc;&#x1E6F; yi&#347;&#601;r&#257;&#8217;&#275;l w&#601;&#8217;e&#x1E6F;-&#8217;&#275;&#353;e&#x1E6F; r&#275;&#8216;&#275;h&ucirc; l&#333;&#8217; &#x1E6D;imm&#275;&#8217;<font color="red"><sup>3</font></sup> w&#601;&#8217;el-&#8217;i&#353;&#353;&acirc; nid&acirc; l&#333;&#8217; yiq&#601;r&#257;&#x1E07;: </P>
<P>7&nbsp;w&#601;&#8217;&icirc;&#353; l&#333;&#8217; yw&#333;neh &#x1E25;&#259;&#x1E07;&#333;l&#257;&#x1E6F;w&#333; &#x1E25;w&#333;&#x1E07; y&#257;&#353;&icirc;&#x1E07; g&#601;z&#275;l&acirc; l&#333;&#8217; yi&#x1E21;&#601;z&#333;l l<sup>a</sup>&#x1E25;&#601;mw&#333; l&#601;r&#257;&#8216;&#275;&#x1E07; yit&#275;n w&#601;&#8216;&ecirc;r&#333;m y&#601;&#x1E35;asseh-b&#257;&#x1E21;e&#x1E0F;: </P>
<P>8&nbsp;banne&#353;e&#x1E35;&#601; l&#333;&#8217;-yit&#275;n w&#601;&#x1E6F;ar&#601;b&icirc;&#x1E6F; l&#333;&#8217; yiqq&#257;&#x1E25; m&#275;&#8216;&#257;wel y&#257;&#353;&icirc;&#x1E07; y&#257;&#x1E0F;w&#333; mi&#353;&#601;pa&#x1E6D; &#8217;&#277;me&#x1E6F; y<sup>a</sup>&#8216;&#259;&#347;eh b&ecirc;n &#8217;&icirc;&#353; l&#601;&#8217;&icirc;&#353;: </P>
<P>9&nbsp;b&#601;&#x1E25;uqqw&#333;&#x1E6F;ay y&#601;hall&#275;&#x1E35;&#601; &ucirc;mi&#353;&#601;p&#257;&#x1E6D;ay &#353;&#257;mar l<sup>a</sup>&#8216;&#259;&#347;w&#333;&#x1E6F; &#8217;&#277;me&#x1E6F; &#x1E63;ad&icirc;q h&ucirc;&#8217; &#x1E25;&#257;y&#333;h yi&#x1E25;&#601;yeh n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>10&nbsp;w&#601;hw&#333;l&icirc;&#x1E0F; b&#275;n-p&#257;r&icirc;&#x1E63; &#353;&#333;f&#275;&#x1E35;&#601; d&#257;m w&#601;&#8216;&#257;&#347;&acirc; &#8217;&#257;&#x1E25; m&#275;&#8217;<sup>a</sup>&#x1E25;a&#x1E0F; m&#275;&#8217;&#275;lleh: </P>
<P>11&nbsp;w&#601;h&ucirc;&#8217; &#8217;e&#x1E6F;-k&#257;l-&#8217;&#275;lleh l&#333;&#8217; &#8216;&#257;&#347;&acirc; k&icirc; &#x1E21;am &#8217;el-heh&#257;r&icirc;m &#8217;&#257;&#x1E35;al w&#601;&#8217;e&#x1E6F;-&#8217;&#275;&#353;e&#x1E6F; r&#275;&#8216;&#275;h&ucirc; &#x1E6D;imm&#275;&#8217;: </P>
<P>12&nbsp;&#8216;&#257;n&icirc; w&#601;&#8217;e&#x1E07;&#601;yw&#333;n hw&#333;n&acirc; g&#601;z&#275;lw&#333;&#x1E6F; g&#257;z&#257;l &#x1E25;&#259;&#x1E07;&#333;l l&#333;&#8217; y&#257;&#353;&icirc;&#x1E07; w&#601;&#8217;el-hagill&ucirc;l&icirc;m n&#257;&#347;&#257;&#8217; &#8216;&ecirc;n&#257;yw tw&#333;&#8216;&#275;&#x1E07;&acirc; &#8216;&#257;&#347;&acirc;: </P>
<P>13&nbsp;banne&#353;e&#x1E35;&#601; n&#257;&#x1E6F;an w&#601;&#x1E6F;ar&#601;b&icirc;&#x1E6F; l&#257;q<sup>a</sup>&#x1E25; w&#257;&#x1E25;&#257;y l&#333;&#8217; yi&#x1E25;&#601;yeh &#8217;&#275;&#x1E6F; k&#257;l-hatw&#333;&#8216;&#275;&#x1E07;w&#333;&#x1E6F; h&#257;&#8217;&#275;lleh &#8216;&#257;&#347;&acirc; mw&#333;&#x1E6F; y&ucirc;m&#257;&#x1E6F; d&#257;m&#257;yw bw&#333; yih&#601;yeh: </P>
<P>14&nbsp;w&#601;hinn&#275;h hw&#333;l&icirc;&#x1E0F; b&#275;n wayyar&#601;&#8217; &#8217;e&#x1E6F;-k&#257;l-&#x1E25;a&#x1E6D;&#x1E6D;&#333;&#8217;&#x1E6F; &#8217;&#257;&#x1E07;&icirc;w &#8217;&#259;&#353;er &#8216;&#257;&#347;&acirc; wayyir&#601;&#8217;eh w&#601;l&#333;&#8217; y<sup>a</sup>&#8216;&#259;&#347;eh k&acirc;&#275;n: </P>
<P>15&nbsp;&#8216;al-heh&#257;r&icirc;m l&#333;&#8217; &#8217;&#257;&#x1E35;&#257;l w&#601;&#8216;&ecirc;n&#257;yw l&#333;&#8217; n&#257;&#347;&#257;&#8217; &#8217;el-gill&ucirc;l&ecirc; b&ecirc;&#x1E6F; yi&#347;&#601;r&#257;&#8217;&#275;l &#8217;e&#x1E6F;-&#8217;&#275;&#353;e&#x1E6F; r&#275;&#8216;&#275;h&ucirc; l&#333;&#8217; &#x1E6D;imm&#275;&#8217;: </P>
<P>16&nbsp;w&#601;&#8217;&icirc;&#353; l&#333;&#8217; hw&#333;n&acirc; &#x1E25;&#259;&#x1E07;&#333;l l&#333;&#8217; &#x1E25;&#257;&#x1E07;&#257;l &ucirc;&#x1E21;&#601;z&#275;l&acirc; l&#333;&#8217; &#x1E21;&#257;z&#257;l l<sup>a</sup>&#x1E25;&#601;mw&#333; l&#601;r&#257;&#8216;&#275;&#x1E07; n&#257;&#x1E6F;&#257;n w&#601;&#8216;&#275;rw&#333;m kiss&acirc;-&#x1E07;&#257;&#x1E21;e&#x1E0F;: </P>
<P>17&nbsp;m&#275;&#8216;&#257;n&icirc; h&#275;&#353;&icirc;&#x1E07; y&#257;&#x1E0F;w&#333; ne&#353;e&#x1E35;&#601; w&#601;&#x1E6F;ar&#601;b&icirc;&#x1E6F; l&#333;&#8217; l&#257;q&#257;&#x1E25; mi&#353;&#601;p&#257;&#x1E6D;ay &#8216;&#257;&#347;&acirc; b&#601;&#x1E25;uqqw&#333;&#x1E6F;ay h&#257;l&#257;&#x1E35;&#601; h&ucirc;&#8217; l&#333;&#8217; y&#257;m&ucirc;&#x1E6F; b<sup>a</sup>&#8216;&#259;w&#333;n &#8217;&#257;&#x1E07;&icirc;w &#x1E25;&#257;y&#333;h yi&#x1E25;&#601;yeh: </P>
<P>18&nbsp;&#8217;&#257;&#x1E07;&icirc;w k&icirc;-&#8216;&#257;&#353;aq &#8216;&#333;&#353;eq g&#257;zal g&#275;zel &#8217;&#257;&#x1E25; wa&#8217;&#259;&#353;er l&#333;&#8217;-&#x1E6D;w&#333;&#x1E07; &#8216;&#257;&#347;&acirc; b&#601;&#x1E6F;w&#333;&#x1E35;&#601; &#8216;amm&#257;yw w&#601;hinn&#275;h-m&#275;&#x1E6F; b<sup>a</sup>&#8216;&#259;w&#333;nw&#333;: </P>
<P>19&nbsp;wa&#8217;&#259;mar&#601;tem madu&#8216;a l&#333;&#8217;-n&#257;&#347;&#257;&#8217; hab&#275;n b<sup>a</sup>&#8216;&#259;w&#333;n h&#257;&#8217;&#257;&#x1E07; w&#601;hab&#275;n mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc; &#8216;&#257;&#347;&acirc; &#8217;&#275;&#x1E6F; k&#257;l-&#x1E25;uqqw&#333;&#x1E6F;ay &#353;&#257;mar wayy<sup>a</sup>&#8216;&#259;&#347;eh &#8217;&#333;&#x1E6F;&#257;m &#x1E25;&#257;y&#333;h yi&#x1E25;&#601;yeh: </P>
<P>20&nbsp;hannefe&#353; h<sup>a</sup>&#x1E25;&#333;&#x1E6D;&#275;&#8217;&#x1E6F; h&icirc;&#8217; &#x1E6F;&#257;m&ucirc;&#x1E6F; b&#275;n l&#333;&#8217;-yi&#347;&#347;&#257;&#8217;| b<sup>a</sup>&#8216;&#259;w&#333;n h&#257;&#8217;&#257;&#x1E07; w&#601;&#8217;&#257;&#x1E07; l&#333;&#8217; yi&#347;&#347;&#257;&#8217; b<sup>a</sup>&#8216;&#259;w&#333;n hab&#275;n &#x1E63;i&#x1E0F;&#601;qa&#x1E6F; ha&#x1E63;&#x1E63;ad&icirc;q &#8216;&#257;l&#257;yw tih&#601;yeh w&#601;ri&#353;&#601;&#8216;a&#x1E6F; <font color="brown">r&#257;&#353;&#257;&#8216;</font> <font color="blue">h&#257;r&#257;&#353;&#257;&#8216;</font> &#8216;&#257;l&#257;yw tih&#601;yeh: s</P>
<P>21&nbsp;w&#601;h&#257;r&#257;&#353;&#257;&#8216; k&icirc; y&#257;&#353;&ucirc;&#x1E07; mik&#257;l-<font color="brown">&#x1E25;a&#x1E6D;&#x1E6D;&#333;&#8217;&#x1E6F;&#257;w</font> <font color="blue">&#x1E25;a&#x1E6D;&#x1E6D;&#333;&#8217;&#x1E6F;&#257;yw</font> &#8217;&#259;&#353;er &#8216;&#257;&#347;&acirc; w&#601;&#353;&#257;mar &#8217;e&#x1E6F;-k&#257;l-&#x1E25;uqqw&#333;&#x1E6F;ay w&#601;&#8216;&#257;&#347;&acirc; mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc; &#x1E25;&#257;y&#333;h yi&#x1E25;&#601;yeh l&#333;&#8217; y&#257;m&ucirc;&#x1E6F;: </P>
<P>22&nbsp;k&#257;l-p&#601;&#353;&#257;&#8216;&#257;yw &#8217;&#259;&#353;er &#8216;&#257;&#347;&acirc; l&#333;&#8217; yizz&#257;&#x1E35;&#601;r&ucirc; lw&#333; b&#601;&#x1E63;i&#x1E0F;&#601;q&#257;&#x1E6F;w&#333; &#8217;&#259;&#353;er-&#8216;&#257;&#347;&acirc; yi&#x1E25;&#601;yeh: </P>
<P>23&nbsp;he&#x1E25;&#257;f&#333;&#x1E63; &#8217;e&#x1E25;&#601;p&#333;&#x1E63; mw&#333;&#x1E6F; r&#257;&#353;&#257;&#8216; n&#601;&#8217;um &#8217;&#259;&#x1E0F;&#333;n&#257;y y&#601;hwih h&#259;lw&#333;&#8217; b&#601;&#353;&ucirc;&#x1E07;w&#333; mid&#601;r&#257;&#x1E35;&#257;yw w&#601;&#x1E25;&#257;y&acirc;: s</P>
<P>24&nbsp;&ucirc;&#x1E07;&#601;&#353;&ucirc;&#x1E07; &#x1E63;ad&icirc;q mi&#x1E63;&#x1E63;i&#x1E0F;&#601;q&#257;&#x1E6F;w&#333; w&#601;&#8216;&#257;&#347;&acirc; &#8216;&#257;wel k&#601;&#x1E35;&#333;l hatw&#333;&#8216;&#275;&#x1E07;w&#333;&#x1E6F; &#8217;&#259;&#353;er-&#8216;&#257;&#347;&acirc; h&#257;r&#257;&#353;&#257;&#8216; y<sup>a</sup>&#8216;&#259;&#347;eh w&#257;&#x1E25;&#257;y k&#257;l-<font color="brown">&#x1E63;i&#x1E0F;&#601;q&#257;&#x1E6F;w&#333;</font> <font color="blue">&#x1E63;i&#x1E0F;&#601;q&#333;&#x1E6F;&#257;yw</font> &#8217;&#259;&#353;er-&#8216;&#257;&#347;&acirc; l&#333;&#8217; &#x1E6F;izz&#257;&#x1E35;ar&#601;n&acirc; b&#601;m<sup>a</sup>&#8216;&#259;lw&#333; &#8217;&#259;&#353;er-m&#257;&#8216;al &ucirc;&#x1E07;&#601;&#x1E25;a&#x1E6D;&#x1E6D;&#257;&#8217;&#x1E6F;w&#333; &#8217;&#259;&#353;er-&#x1E25;&#257;&#x1E6D;&#257;&#8217; b&#257;m y&#257;m&ucirc;&#x1E6F;: </P>
<P>25&nbsp;wa&#8217;&#259;mar&#601;tem l&#333;&#8217; yit&#257;&#x1E35;&#275;n dere&#x1E35;&#601; &#8217;&#259;&#x1E0F;&#333;n&#257;y &#353;im&#601;&#8216;&ucirc;-n&#257;&#8217; b&ecirc;&#x1E6F; yi&#347;&#601;r&#257;&#8217;&#275;l h&#259;&#x1E0F;ar&#601;k&icirc; l&#333;&#8217; yit&#257;&#x1E35;&#275;n h&#259;l&#333;&#8217; &#x1E0F;ar&#601;&#x1E35;&ecirc;&#x1E35;em l&#333;&#8217; yit&#257;&#x1E35;&#275;n&ucirc;: </P>
<P>26&nbsp;b&#601;&#353;&ucirc;&#x1E07;-&#x1E63;ad&icirc;q mi&#x1E63;&#x1E63;i&#x1E0F;&#601;q&#257;&#x1E6F;w&#333; w&#601;&#8216;&#257;&#347;&acirc; &#8216;&#257;wel &ucirc;m&#275;&#x1E6F; &#8216;&#259;l&ecirc;hem b&#601;&#8216;aw&#601;lw&#333; &#8217;&#259;&#353;er-&#8216;&#257;&#347;&acirc; y&#257;m&ucirc;&#x1E6F;: s</P>
<P>27&nbsp;&ucirc;&#x1E07;&#601;&#353;&ucirc;&#x1E07; r&#257;&#353;&#257;&#8216; m&#275;ri&#353;&#601;&#8216;&#257;&#x1E6F;w&#333; &#8217;&#259;&#353;er &#8216;&#257;&#347;&acirc; wayy<sup>a</sup>&#8216;a&#347; mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc; h&ucirc;&#8217; &#8217;e&#x1E6F;-naf&#601;&#353;w&#333; y&#601;&#x1E25;ayyeh: </P>
<P>28&nbsp;wayyir&#601;&#8217;eh <font color="brown">wayy&#257;&#353;w&#333;&#x1E07;</font> <font color="blue">wayy&#257;&#353;&#257;&#x1E07;</font> mik&#257;l-p&#601;&#353;&#257;&#8216;&#257;yw &#8217;&#259;&#353;er &#8216;&#257;&#347;&acirc; &#x1E25;&#257;yw&#333; yi&#x1E25;&#601;yeh l&#333;&#8217; y&#257;m&ucirc;&#x1E6F;: </P>
<P>29&nbsp;w&#601;&#8217;&#257;m&#601;r&ucirc; b&ecirc;&#x1E6F; yi&#347;&#601;r&#257;&#8217;&#275;l l&#333;&#8217; yit&#257;&#x1E35;&#275;n dere&#x1E35;&#601; &#8217;&#259;&#x1E0F;&#333;n&#257;y had&#601;r&#257;&#x1E35;ay l&#333;&#8217; yit&#257;&#x1E35;&#601;nn&ucirc;<font color="red"><sup>1</font></sup> b&ecirc;&#x1E6F; yi&#347;&#601;r&#257;&#8217;&#275;l h&#259;l&#333;&#8217; &#x1E0F;ar&#601;&#x1E35;&ecirc;&#x1E35;em l&#333;&#8217; yit&#257;&#x1E35;&#275;n: </P>
<P>30&nbsp;l&#257;&#x1E35;&#275;n &#8217;&icirc;&#353; ki&#x1E0F;&#601;r&#257;&#x1E35;&#257;yw &#8217;e&#353;&#601;p&#333;&#x1E6D; &#8217;e&#x1E6F;&#601;&#x1E35;em b&ecirc;&#x1E6F; yi&#347;&#601;r&#257;&#8217;&#275;l n&#601;&#8217;um &#8217;&#259;&#x1E0F;&#333;n&#257;y y&#601;hwih &#353;&ucirc;&#x1E07;&ucirc; w&#601;h&#257;&#353;&icirc;&#x1E07;&ucirc; mik&#257;l-pi&#353;&#601;&#8216;&ecirc;&#x1E35;em w&#601;l&#333;&#8217;-yih&#601;yeh l&#257;&#x1E35;em l&#601;mi&#x1E35;&#601;&#353;w&#333;l &#8216;&#257;w&#333;n: </P>
<P>31&nbsp;ha&#353;&#601;l&icirc;&#x1E35;&ucirc; m&#275;&#8216;&#259;l&ecirc;&#x1E35;em &#8217;e&#x1E6F;-k&#257;l-pi&#353;&#601;&#8216;&ecirc;&#x1E35;em &#8217;&#259;&#353;er p&#601;&#353;<sup>a</sup>&#8216;&#601;tem b&#257;m w<sup>a</sup>&#8216;&#259;&#347;&ucirc; l&#257;&#x1E35;em l&#275;&#x1E07; &#x1E25;&#257;&#x1E0F;&#257;&#353; w&#601;r&ucirc;&#x1E25;a &#x1E25;&#259;&#x1E0F;&#257;&#353;&acirc; w&#601;l&#257;mm&acirc; &#x1E6F;&#257;mu&#x1E6F;&ucirc; b&ecirc;&#x1E6F; yi&#347;&#601;r&#257;&#8217;&#275;l: </P>
<P>32&nbsp;k&icirc; l&#333;&#8217; &#8217;e&#x1E25;&#601;p&#333;&#x1E63; b&#601;mw&#333;&#x1E6F; hamm&#275;&#x1E6F; n&#601;&#8217;um &#8217;&#259;&#x1E0F;&#333;n&#257;y y&#601;hwih w&#601;h&#257;&#353;&icirc;&#x1E07;&ucirc; wi&#x1E25;&#601;y&ucirc;: f</P>
</TD>
</TABLE>
<P><HR>
<CENTER>
<A HREF="eze019.htm">Next: Ezekiel (Yechezqel) Chapter 19</A></CENTER>
</BODY>
</HTML>
