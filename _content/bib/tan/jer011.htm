<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer011.htm">Polyglot</A>&nbsp;
<A HREF="../kjv/jer011.htm">KJV</A>&nbsp;
<A HREF="../sep/jer011.htm">Sep</A>&nbsp;
<A HREF="../vul/jer011.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer010.htm">Previous</A>&nbsp;
<A HREF="jer012.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 11</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הַדָּבָר֙ אֲשֶׁ֣ר הָיָ֣ה אֶֽל־יִרְמְיָ֔הוּ מֵאֵ֥ת יְהוָ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שִׁמְע֕וּ אֶת־דִּבְרֵ֖י הַבְּרִ֣ית הַזֹּ֑את וְדִבַּרְתָּם֙ אֶל־אִ֣ישׁ יְהוּדָ֔ה וְעַל־יֹשְׁבֵ֖י יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאָמַרְתָּ֣ אֲלֵיהֶ֔ם כֹּֽה־אָמַ֥ר יְהוָ֖ה אֱלֹהֵ֣י יִשְׂרָאֵ֑ל אָר֣וּר הָאִ֔ישׁ אֲשֶׁר֙ לֹ֣א יִשְׁמַ֔ע אֶת־דִּבְרֵ֖י הַבְּרִ֥ית הַזֹּֽאת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֲשֶׁ֣ר צִוִּ֣יתִי אֶת־אֲבֽוֹתֵיכֶ֡ם בְּי֣וֹם הוֹצִיאִֽי־אוֹתָ֣ם מֵאֶֽרֶץ־מִצְרַיִם֩ מִכּ֨וּר הַבַּרְזֶ֜ל לֵאמֹ֗ר שִׁמְע֤וּ בְקוֹלִי֙ וַעֲשִׂיתֶ֣ם אוֹתָ֔ם כְּכֹ֥ל אֲשֶׁר־אֲצַוֶּ֖ה אֶתְכֶ֑ם וִהְיִ֤יתֶם לִי֙ לְעָ֔ם וְאָ֣נֹכִ֔י אֶהְיֶ֥ה לָכֶ֖ם לֵאלֹהִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לְמַעַן֩ הָקִ֨ים אֶת־הַשְּׁבוּעָ֜ה אֲשֶׁר־נִשְׁבַּ֣עְתִּי לַאֲבֽוֹתֵיכֶ֗ם לָתֵ֤ת לָהֶם֙ אֶ֣רֶץ זָבַ֥ת חָלָ֛ב וּדְבַ֖שׁ כַּיּ֣וֹם הַזֶּ֑ה וָאַ֥עַן וָאֹמַ֖ר אָמֵ֥ן׀ יְהוָֽה׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֤אמֶר יְהוָה֙ אֵלַ֔י קְרָ֨א אֶת־כָּל־הַדְּבָרִ֤ים הָאֵ֙לֶּה֙ בְּעָרֵ֣י יְהוּדָ֔ה וּבְחֻצ֥וֹת יְרוּשָׁלִַ֖ם לֵאמֹ֑ר שִׁמְע֗וּ אֶת־דִּבְרֵי֙ הַבְּרִ֣ית הַזֹּ֔את וַעֲשִׂיתֶ֖ם אוֹתָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּי֩ הָעֵ֨ד הַעִדֹ֜תִי בַּאֲבֽוֹתֵיכֶ֗ם בְּיוֹם֩ הַעֲלוֹתִ֨י אוֹתָ֜ם מֵאֶ֤רֶץ מִצְרַ֙יִם֙ וְעַד־הַיּ֣וֹם הַזֶּ֔ה הַשְׁכֵּ֥ם וְהָעֵ֖ד לֵאמֹ֑ר שִׁמְע֖וּ בְּקוֹלִֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְלֹ֤א שָֽׁמְעוּ֙ וְלֹֽא־הִטּ֣וּ אֶת־אָזְנָ֔ם וַיֵּ֣לְכ֔וּ אִ֕ישׁ בִּשְׁרִיר֖וּת לִבָּ֣ם הָרָ֑ע וָאָבִ֨יא עֲלֵיהֶ֜ם אֶֽת־כָּל־דִּבְרֵ֧י הַבְּרִית־הַזֹּ֛את אֲשֶׁר־צִוִּ֥יתִי לַעֲשׂ֖וֹת וְלֹ֥א עָשֽׂוּ׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֥אמֶר יְהוָ֖ה אֵלָ֑י נִֽמְצָא־קֶ֙שֶׁר֙ בְּאִ֣ישׁ יְהוּדָ֔ה וּבְיֹשְׁבֵ֖י יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;שָׁ֩בוּ֩ עַל־עֲוֹנֹ֨ת אֲבוֹתָ֜ם הָרִֽאשֹׁנִ֗ים אֲשֶׁ֤ר מֵֽאֲנוּ֙ לִשְׁמ֣וֹעַ אֶת־דְּבָרַ֔י וְהֵ֣מָּה הָלְכ֗וּ אַחֲרֵ֛י אֱלֹהִ֥ים אֲחֵרִ֖ים לְעָבְדָ֑ם הֵפֵ֤רוּ בֵֽית־יִשְׂרָאֵל֙ וּבֵ֣ית יְהוּדָ֔ה אֶת־בְּרִיתִ֕י אֲשֶׁ֥ר כָּרַ֖תִּי אֶת־אֲבוֹתָֽם׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לָכֵ֗ן כֹּ֚ה אָמַ֣ר יְהוָ֔ה הִנְנִ֨י מֵבִ֤יא אֲלֵיהֶם֙ רָעָ֔ה אֲשֶׁ֥ר לֹֽא־יוּכְל֖וּ לָצֵ֣את מִמֶּ֑נָּה וְזָעֲק֣וּ אֵלַ֔י וְלֹ֥א אֶשְׁמַ֖ע אֲלֵיהֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהָֽלְכ֞וּ עָרֵ֣י יְהוּדָ֗ה וְיֹשְׁבֵי֙ יְר֣וּשָׁלִַ֔ם וְזָֽעֲקוּ֙ אֶל־הָ֣אֱלֹהִ֔ים אֲשֶׁ֛ר הֵ֥ם מְקַטְּרִ֖ים לָהֶ֑ם וְהוֹשֵׁ֛עַ לֹֽא־יוֹשִׁ֥יעוּ לָהֶ֖ם בְּעֵ֥ת רָעָתָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּ֚י מִסְפַּ֣ר עָרֶ֔יךָ הָי֥וּ אֱלֹהֶ֖יךָ יְהוּדָ֑ה וּמִסְפַּ֞ר חֻצ֣וֹת יְרוּשָׁלִַ֗ם שַׂמְתֶּ֤ם מִזְבְּחוֹת֙ לַבֹּ֔שֶׁת מִזְבְּח֖וֹת לְקַטֵּ֥ר לַבָּֽעַל׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאַתָּ֗ה אַל־תִּתְפַּלֵּל֙ בְּעַד־הָעָ֣ם הַזֶּ֔ה וְאַל־תִּשָּׂ֥א בַעֲדָ֖ם רִנָּ֣ה וּתְפִלָּ֑ה כִּ֣י אֵינֶ֣נִּי שֹׁמֵ֗עַ בְּעֵ֛ת קָרְאָ֥ם אֵלַ֖י בְּעַ֥ד רָעָתָֽם׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;מֶ֣ה לִֽידִידִ֞י בְּבֵיתִ֗י עֲשׂוֹתָ֤הּ הַֽמְזִמָּ֙תָה֙ הָֽרַבִּ֔ים וּבְשַׂר־קֹ֖דֶשׁ יַעַבְר֣וּ מֵֽעָלָ֑יִךְ כִּ֥י רָעָתֵ֖כִי אָ֥ז תַּעֲלֹֽזִי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;זַ֤יִת רַֽעֲנָן֙ יְפֵ֣ה פְרִי־תֹ֔אַר קָרָ֥א יְהוָ֖ה שְׁמֵ֑ךְ לְק֣וֹל׀ הֲמוּלָּ֣ה גְדֹלָ֗ה הִצִּ֥ית אֵשׁ֙ עָלֶ֔יהָ וְרָע֖וּ דָּלִיּוֹתָֽיו׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיהוָ֤ה צְבָאוֹת֙ הַנּוֹטֵ֣עַ אוֹתָ֔ךְ דִּבֶּ֥ר עָלַ֖יִךְ רָעָ֑ה בִּ֠גְלַל רָעַ֨ת בֵּֽית־יִשְׂרָאֵ֜ל וּבֵ֣ית יְהוּדָ֗ה אֲשֶׁ֨ר עָשׂ֥וּ לָהֶ֛ם לְהַכְעִסֵ֖נִי לְקַטֵּ֥ר לַבָּֽעַל׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַֽיהוָ֥ה הֽוֹדִיעַ֖נִי וָֽאֵדָ֑עָה אָ֖ז הִרְאִיתַ֥נִי מַעַלְלֵיהֶֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַאֲנִ֕י כְּכֶ֥בֶשׂ אַלּ֖וּף יוּבַ֣ל לִטְב֑וֹחַ וְלֹֽא־יָדַ֜עְתִּי כִּֽי־עָלַ֣י׀ חָשְׁב֣וּ מַחֲשָׁב֗וֹת נַשְׁחִ֨יתָה עֵ֤ץ בְּלַחְמוֹ֙ וְנִכְרְתֶ֙נּוּ֙ מֵאֶ֣רֶץ חַיִּ֔ים וּשְׁמ֖וֹ לֹֽא־יִזָּכֵ֥ר עֽוֹד׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַֽיהוָ֤ה צְבָאוֹת֙ שֹׁפֵ֣ט צֶ֔דֶק בֹּחֵ֥ן כְּלָי֖וֹת וָלֵ֑ב אֶרְאֶ֤ה נִקְמָֽתְךָ֙ מֵהֶ֔ם כִּ֥י אֵלֶ֖יךָ גִּלִּ֥יתִי אֶת־רִיבִֽי׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לָכֵ֗ן כֹּֽה־אָמַ֤ר יְהוָה֙ עַל־אַנְשֵׁ֣י עֲנָת֔וֹת הַֽמְבַקְשִׁ֥ים אֶֽת־נַפְשְׁךָ֖ לֵאמֹ֑ר לֹ֤א תִנָּבֵא֙ בְּשֵׁ֣ם יְהוָ֔ה וְלֹ֥א תָמ֖וּת בְּיָדֵֽנוּ׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;לָכֵ֗ן כֹּ֤ה אָמַר֙ יְהוָ֣ה צְבָא֔וֹת הִנְנִ֥י פֹקֵ֖ד עֲלֵיהֶ֑ם הַבַּֽחוּרִים֙ יָמֻ֣תוּ בַחֶ֔רֶב בְּנֵיהֶם֙ וּבְנ֣וֹתֵיהֶ֔ם יָמֻ֖תוּ בָּרָעָֽב׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּשְׁאֵרִ֕ית לֹ֥א תִֽהְיֶ֖ה לָהֶ֑ם כִּֽי־אָבִ֥יא רָעָ֛ה אֶל־אַנְשֵׁ֥י עֲנָת֖וֹת שְׁנַ֥ת פְּקֻדָּתָֽם׃ ס</P>
</TD>
<TD WIDTH="50%">
<P>1&nbsp;had&#257;&#x1E07;&#257;r &#8217;&#259;&#353;er h&#257;y&acirc; &#8217;el-yir&#601;m&#601;y&acirc;&ucirc; m&#275;&#8217;&#275;&#x1E6F; y&#601;hw&acirc; l&#275;&#8217;m&#333;r: </P>
<P>2&nbsp;&#353;im&#601;&#8216;&ucirc; &#8217;e&#x1E6F;-di&#x1E07;&#601;r&ecirc; hab&#601;r&icirc;&#x1E6F; hazz&#333;&#8217;&#x1E6F; w&#601;&#x1E0F;ibar&#601;t&#257;m &#8217;el-&#8217;&icirc;&#353; y&#601;h&ucirc;&#x1E0F;&acirc; w&#601;&#8216;al-y&#333;&#353;&#601;&#x1E07;&ecirc; y&#601;r&ucirc;&#353;&#257;l&#257;im: </P>
<P>3&nbsp;w&#601;&#8217;&#257;mar&#601;t&#257; &#8217;&#259;l&ecirc;hem k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&#257;r&ucirc;r h&#257;&#8217;&icirc;&#353; &#8217;&#259;&#353;er l&#333;&#8217; yi&#353;&#601;m<sup>a</sup>&#8216; &#8217;e&#x1E6F;-di&#x1E07;&#601;r&ecirc; hab&#601;r&icirc;&#x1E6F; hazz&#333;&#8217;&#x1E6F;: </P>
<P>4&nbsp;&#8217;&#259;&#353;er &#x1E63;i&ucirc;&icirc;&#x1E6F;&icirc; &#8217;e&#x1E6F;-&#8217;&#259;&#x1E07;w&#333;&#x1E6F;&ecirc;&#x1E35;em b&#601;yw&#333;m hw&#333;&#x1E63;&icirc;&#8217;&icirc;-&#8217;w&#333;&#x1E6F;&#257;m m&#275;&#8217;ere&#x1E63;-mi&#x1E63;&#601;rayim mik&ucirc;r habar&#601;zel l&#275;&#8217;m&#333;r &#353;im&#601;&#8216;&ucirc; &#x1E07;&#601;qw&#333;l&icirc; w<sup>a</sup>&#8216;&#259;&#347;&icirc;&#x1E6F;em &#8217;w&#333;&#x1E6F;&#257;m k&#601;&#x1E35;&#333;l &#8217;&#259;&#353;er-&#8217;&#259;&#x1E63;a&ucirc;eh &#8217;e&#x1E6F;&#601;&#x1E35;em wih&#601;y&icirc;&#x1E6F;em l&icirc; l&#601;&#8216;&#257;m w&#601;&#8217;&#257;n&#333;&#x1E35;&icirc; &#8217;eh&#601;yeh l&#257;&#x1E35;em l&#275;&#8217;l&#333;h&icirc;m: </P>
<P>5&nbsp;l&#601;m<sup>a</sup>&#8216;an h&#257;q&icirc;m &#8217;e&#x1E6F;-ha&#353;&#353;&#601;&#x1E07;&ucirc;&#8216;&acirc; &#8217;&#259;&#353;er-ni&#353;&#601;b<sup>a</sup>&#8216;&#601;t&icirc; la&#8217;&#259;&#x1E07;w&#333;&#x1E6F;&ecirc;&#x1E35;em l&#257;&#x1E6F;&#275;&#x1E6F; l&acirc;em &#8217;ere&#x1E63; z&#257;&#x1E07;a&#x1E6F; &#x1E25;&#257;l&#257;&#x1E07; &ucirc;&#x1E0F;&#601;&#x1E07;a&#353; kayyw&#333;m hazzeh w&#257;&#8217;<sup>a</sup>&#8216;an w&#257;&#8217;&#333;mar &#8217;&#257;m&#275;n| y&#601;hw&acirc;: s</P>
<P>6&nbsp;wayy&#333;&#8217;mer y&#601;hw&acirc; &#8217;&#275;lay q&#601;r&#257;&#8217; &#8217;e&#x1E6F;-k&#257;l-had&#601;&#x1E07;&#257;r&icirc;m h&#257;&#8217;&#275;lleh b&#601;&#8216;&#257;r&ecirc; y&#601;h&ucirc;&#x1E0F;&acirc; &ucirc;&#x1E07;&#601;&#x1E25;u&#x1E63;w&#333;&#x1E6F; y&#601;r&ucirc;&#353;&#257;laim l&#275;&#8217;m&#333;r &#353;im&#601;&#8216;&ucirc; &#8217;e&#x1E6F;-di&#x1E07;&#601;r&ecirc; hab&#601;r&icirc;&#x1E6F; hazz&#333;&#8217;&#x1E6F; w<sup>a</sup>&#8216;&#259;&#347;&icirc;&#x1E6F;em &#8217;w&#333;&#x1E6F;&#257;m: </P>
<P>7&nbsp;k&icirc; h&#257;&#8216;&#275;&#x1E0F; h<sup>a</sup>&#8216;i&#x1E0F;&#333;&#x1E6F;&icirc; ba&#8217;&#259;&#x1E07;w&#333;&#x1E6F;&ecirc;&#x1E35;em b&#601;yw&#333;m h<sup>a</sup>&#8216;&#259;lw&#333;&#x1E6F;&icirc; &#8217;w&#333;&#x1E6F;&#257;m m&#275;&#8217;ere&#x1E63; mi&#x1E63;&#601;rayim w&#601;&#8216;a&#x1E0F;-hayyw&#333;m hazzeh ha&#353;&#601;k&#275;m w&#601;h&#257;&#8216;&#275;&#x1E0F; l&#275;&#8217;m&#333;r &#353;im&#601;&#8216;&ucirc; b&#601;qw&#333;l&icirc;: </P>
<P>8&nbsp;w&#601;l&#333;&#8217; &#353;&#257;m&#601;&#8216;&ucirc; w&#601;l&#333;&#8217;-hi&#x1E6D;&#x1E6D;&ucirc; &#8217;e&#x1E6F;-&#8217;&#257;z&#601;n&#257;m wayy&#275;l&#601;&#x1E35;&ucirc; &#8217;&icirc;&#353; bi&#353;&#601;r&icirc;r&ucirc;&#x1E6F; lib&#257;m h&#257;r&#257;&#8216; w&#257;&#8217;&#257;&#x1E07;&icirc;&#8217; &#8216;&#259;l&ecirc;hem &#8217;e&#x1E6F;-k&#257;l-di&#x1E07;&#601;r&ecirc; hab&#601;r&icirc;&#x1E6F;-hazz&#333;&#8217;&#x1E6F; &#8217;&#259;&#353;er-&#x1E63;i&ucirc;&icirc;&#x1E6F;&icirc; l<sup>a</sup>&#8216;&#259;&#347;w&#333;&#x1E6F; w&#601;l&#333;&#8217; &#8216;&#257;&#347;&ucirc;: s</P>
<P>9&nbsp;wayy&#333;&#8217;mer y&#601;hw&acirc; &#8217;&#275;l&#257;y nim&#601;&#x1E63;&#257;&#8217;-qe&#353;er b&#601;&#8217;&icirc;&#353; y&#601;h&ucirc;&#x1E0F;&acirc; &ucirc;&#x1E07;&#601;y&#333;&#353;&#601;&#x1E07;&ecirc; y&#601;r&ucirc;&#353;&#257;l&#257;im: </P>
<P>10&nbsp;&#353;&#257;&#x1E07;&ucirc; &#8216;al-&#8216;&#259;w&#333;n&#333;&#x1E6F; &#8217;&#259;&#x1E07;w&#333;&#x1E6F;&#257;m h&#257;ri&#8217;&#353;&#333;n&icirc;m &#8217;&#259;&#353;er m&#275;&#8217;&#259;n&ucirc; li&#353;&#601;mw&#333;&#8216;a &#8217;e&#x1E6F;-d&#601;&#x1E07;&#257;ray w&#601;h&#275;mm&acirc; h&#257;l&#601;&#x1E35;&ucirc; &#8217;<sup>a</sup>&#x1E25;&#259;r&ecirc; &#8217;&#277;l&#333;h&icirc;m &#8217;&#259;&#x1E25;&#275;r&icirc;m l&#601;&#8216;&#257;&#x1E07;&#601;&#x1E0F;&#257;m h&#275;f&#275;r&ucirc; &#x1E07;&ecirc;&#x1E6F;-yi&#347;&#601;r&#257;&#8217;&#275;l &ucirc;&#x1E07;&ecirc;&#x1E6F; y&#601;h&ucirc;&#x1E0F;&acirc; &#8217;e&#x1E6F;-b&#601;r&icirc;&#x1E6F;&icirc; &#8217;&#259;&#353;er k&#257;rat&icirc; &#8217;e&#x1E6F;-&#8217;&#259;&#x1E07;w&#333;&#x1E6F;&#257;m: s</P>
<P>11&nbsp;l&#257;&#x1E35;&#275;n k&#333;h &#8217;&#257;mar y&#601;hw&acirc; hin&#601;n&icirc; m&#275;&#x1E07;&icirc;&#8217; &#8217;&#259;l&ecirc;hem r&#257;&#8216;&acirc; &#8217;&#259;&#353;er l&#333;&#8217;-y&ucirc;&#x1E35;&#601;l&ucirc; l&#257;&#x1E63;&#275;&#8217;&#x1E6F; mimmenn&acirc; w&#601;z&#257;&#8216;&#259;q&ucirc; &#8217;&#275;lay w&#601;l&#333;&#8217; &#8217;e&#353;&#601;m<sup>a</sup>&#8216; &#8217;&#259;l&ecirc;hem: </P>
<P>12&nbsp;w&#601;h&#257;l&#601;&#x1E35;&ucirc; &#8216;&#257;r&ecirc; y&#601;h&ucirc;&#x1E0F;&acirc; w&#601;y&#333;&#353;&#601;&#x1E07;&ecirc; y&#601;r&ucirc;&#353;&#257;laim w&#601;z&#257;&#8216;&#259;q&ucirc; &#8217;el-h&#257;&#8217;&#277;l&#333;h&icirc;m &#8217;&#259;&#353;er h&#275;m m&#601;qa&#x1E6D;&#x1E6D;&#601;r&icirc;m l&acirc;em w&#601;hw&#333;&#353;&#275;&#8216;a l&#333;&#8217;-yw&#333;&#353;&icirc;&#8216;&ucirc; l&acirc;em b&#601;&#8216;&#275;&#x1E6F; r&#257;&#8216;&#257;&#x1E6F;&#257;m: </P>
<P>13&nbsp;k&icirc; mis&#601;par &#8216;&#257;rey&#x1E35;&#257; h&#257;y&ucirc; &#8217;&#277;l&#333;hey&#x1E35;&#257; y&#601;h&ucirc;&#x1E0F;&acirc; &ucirc;mis&#601;par &#x1E25;u&#x1E63;w&#333;&#x1E6F; y&#601;r&ucirc;&#353;&#257;laim &#347;am&#601;tem miz&#601;b&#601;&#x1E25;w&#333;&#x1E6F; lab&#333;&#353;e&#x1E6F; miz&#601;b&#601;&#x1E25;w&#333;&#x1E6F; l&#601;qa&#x1E6D;&#x1E6D;&#275;r lab&#257;&#8216;al: s</P>
<P>14&nbsp;w&#601;&#8217;at&acirc; &#8217;al-ti&#x1E6F;&#601;pall&#275;l b&#601;&#8216;a&#x1E0F;-h&#257;&#8216;&#257;m hazzeh w&#601;&#8217;al-ti&#347;&#347;&#257;&#8217; &#x1E07;<sup>a</sup>&#8216;&#259;&#x1E0F;&#257;m rinn&acirc; &ucirc;&#x1E6F;&#601;fill&acirc; k&icirc; &#8217;&ecirc;nenn&icirc; &#353;&#333;m&#275;&#8216;a b&#601;&#8216;&#275;&#x1E6F; q&#257;r&#601;&#8217;&#257;m &#8217;&#275;lay b&#601;&#8216;a&#x1E0F; r&#257;&#8216;&#257;&#x1E6F;&#257;m: s</P>
<P>15&nbsp;meh l&icirc;&#x1E0F;&icirc;&#x1E0F;&icirc; b&#601;&#x1E07;&ecirc;&#x1E6F;&icirc; &#8216;&#259;&#347;w&#333;&#x1E6F;&#257;h ham&#601;zimm&#257;&#x1E6F;&acirc; h&#257;rab&icirc;m &ucirc;&#x1E07;&#601;&#347;ar-q&#333;&#x1E0F;e&#353; y<sup>a</sup>&#8216;a&#x1E07;&#601;r&ucirc; m&#275;&#8216;&#257;l&#257;yi&#x1E35;&#601; k&icirc; r&#257;&#8216;&#257;&#x1E6F;&#275;&#x1E35;&icirc; &#8217;&#257;z t<sup>a</sup>&#8216;&#259;l&#333;z&icirc;: </P>
<P>16&nbsp;zayi&#x1E6F; r<sup>a</sup>&#8216;&#259;n&#257;n y&#601;f&#275;h f&#601;r&icirc;-&#x1E6F;&#333;&#8217;ar q&#257;r&#257;&#8217; y&#601;hw&acirc; &#353;&#601;m&#275;&#x1E35;&#601; l&#601;qw&#333;l| h&#259;m&ucirc;ll&acirc; &#x1E21;&#601;&#x1E0F;&#333;l&acirc; hi&#x1E63;&#x1E63;&icirc;&#x1E6F; &#8217;&#275;&#353; &#8216;&#257;leyh&#257; w&#601;r&#257;&#8216;&ucirc; d&#257;l&icirc;yw&#333;&#x1E6F;&#257;yw: </P>
<P>17&nbsp;wayhw&acirc; &#x1E63;&#601;&#x1E07;&#257;&#8217;w&#333;&#x1E6F; hannw&#333;&#x1E6D;&#275;&#8216;a &#8217;w&#333;&#x1E6F;&#257;&#x1E35;&#601; diber &#8216;&#257;layi&#x1E35;&#601; r&#257;&#8216;&acirc; bi&#x1E21;&#601;lal r&#257;&#8216;a&#x1E6F; b&ecirc;&#x1E6F;-yi&#347;&#601;r&#257;&#8217;&#275;l &ucirc;&#x1E07;&ecirc;&#x1E6F; y&#601;h&ucirc;&#x1E0F;&acirc; &#8217;&#259;&#353;er &#8216;&#257;&#347;&ucirc; l&acirc;em l&#601;ha&#x1E35;&#601;&#8216;is&#275;n&icirc; l&#601;qa&#x1E6D;&#x1E6D;&#275;r lab&#257;&#8216;al: s</P>
<P>18&nbsp;wayhw&acirc; hw&#333;&#x1E0F;&icirc;&#8216;an&icirc; w&#257;&#8217;&#275;&#x1E0F;&#257;&#8216;&acirc; &#8217;&#257;z hir&#601;&#8217;&icirc;&#x1E6F;an&icirc; m<sup>a</sup>&#8216;al&#601;l&ecirc;hem: </P>
<P>19&nbsp;wa&#8217;&#259;n&icirc; k&#601;&#x1E35;e&#x1E07;e&#347; &#8217;all&ucirc;f y&ucirc;&#x1E07;al li&#x1E6D;&#601;&#x1E07;w&#333;&#x1E25;a w&#601;l&#333;&#8217;-y&#257;&#x1E0F;<sup>a</sup>&#8216;&#601;t&icirc; k&icirc;-&#8216;&#257;lay| &#x1E25;&#257;&#353;&#601;&#x1E07;&ucirc; m<sup>a</sup>&#x1E25;&#259;&#353;&#257;&#x1E07;w&#333;&#x1E6F; na&#353;&#601;&#x1E25;&icirc;&#x1E6F;&acirc; &#8216;&#275;&#x1E63; b&#601;l<sup>a</sup>&#x1E25;&#601;mw&#333; w&#601;ni&#x1E35;&#601;r&#601;&#x1E6F;enn&ucirc; m&#275;&#8217;ere&#x1E63; &#x1E25;ayy&icirc;m &ucirc;&#353;&#601;mw&#333; l&#333;&#8217;-yizz&#257;&#x1E35;&#275;r &#8216;w&#333;&#x1E0F;: </P>
<P>20&nbsp;wayhw&acirc; &#x1E63;&#601;&#x1E07;&#257;&#8217;w&#333;&#x1E6F; &#353;&#333;f&#275;&#x1E6D; &#x1E63;e&#x1E0F;eq b&#333;&#x1E25;&#275;n k&#601;l&#257;yw&#333;&#x1E6F; w&#257;l&#275;&#x1E07; &#8217;er&#601;&#8217;eh niq&#601;m&#257;&#x1E6F;&#601;&#x1E35;&#257; m&#275;hem k&icirc; &#8217;&#275;ley&#x1E35;&#257; gill&icirc;&#x1E6F;&icirc; &#8217;e&#x1E6F;-r&icirc;&#x1E07;&icirc;: s</P>
<P>21&nbsp;l&#257;&#x1E35;&#275;n k&#333;h-&#8217;&#257;mar y&#601;hw&acirc; &#8216;al-&#8217;an&#601;&#353;&ecirc; &#8216;&#259;n&#257;&#x1E6F;w&#333;&#x1E6F; ham&#601;&#x1E07;aq&#601;&#353;&icirc;m &#8217;e&#x1E6F;-naf&#601;&#353;&#601;&#x1E35;&#257; l&#275;&#8217;m&#333;r l&#333;&#8217; &#x1E6F;inn&#257;&#x1E07;&#275;&#8217; b&#601;&#353;&#275;m y&#601;hw&acirc; w&#601;l&#333;&#8217; &#x1E6F;&#257;m&ucirc;&#x1E6F; b&#601;y&#257;&#x1E0F;&#275;n&ucirc;: s</P>
<P>22&nbsp;l&#257;&#x1E35;&#275;n k&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; hin&#601;n&icirc; f&#333;q&#275;&#x1E0F; &#8216;&#259;l&ecirc;hem hab<sup>a</sup>&#x1E25;&ucirc;r&icirc;m y&#257;mu&#x1E6F;&ucirc; &#x1E07;<sup>a</sup>&#x1E25;ere&#x1E07; b&#601;n&ecirc;hem &ucirc;&#x1E07;&#601;nw&#333;&#x1E6F;&ecirc;hem y&#257;mu&#x1E6F;&ucirc; b&#257;r&#257;&#8216;&#257;&#x1E07;: </P>
<P>23&nbsp;&ucirc;&#353;&#601;&#8217;&#275;r&icirc;&#x1E6F; l&#333;&#8217; &#x1E6F;ih&#601;yeh l&acirc;em k&icirc;-&#8217;&#257;&#x1E07;&icirc;&#8217; r&#257;&#8216;&acirc; &#8217;el-&#8217;an&#601;&#353;&ecirc; &#8216;&#259;n&#257;&#x1E6F;w&#333;&#x1E6F; &#353;&#601;na&#x1E6F; p&#601;qud&#257;&#x1E6F;&#257;m: s</P>
</TD>
</TABLE>
<P><HR>
<CENTER>
<A HREF="jer012.htm">Next: Jeremiah (Yermiyah) Chapter 12</A></CENTER>
</BODY>
</HTML>
