<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 61</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa061.htm">Polyglot</A>&nbsp;
<A HREF="../kjv/psa061.htm">KJV</A>&nbsp;
<A HREF="../sep/psa061.htm">Sep</A>&nbsp;
<A HREF="../vul/psa061.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa060.htm">Previous</A>&nbsp;
<A HREF="psa062.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 61</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֬חַ׀ עַֽל־נְגִינַ֬ת לְדָוִֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שִׁמְעָ֣ה אֱ֭לֹהִים רִנָּתִ֑י הַ֝קְשִׁ֗יבָה תְּפִלָּתִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;מִקְצֵ֤ה הָאָ֨רֶץ׀ אֵלֶ֣יךָ אֶ֭קְרָא בַּעֲטֹ֣ף לִבִּ֑י בְּצוּר־יָר֖וּם מִמֶּ֣נִּי תַנְחֵֽנִי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּֽי־הָיִ֣יתָ מַחְסֶ֣ה לִ֑י מִגְדַּל־עֹ֝֗ז מִפְּנֵ֥י אוֹיֵֽב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אָג֣וּרָה בְ֭אָהָלְךָ עוֹלָמִ֑ים אֶֽחֱסֶ֨ה בְסֵ֖תֶר כְּנָפֶ֣יךָ סֶּֽלָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּֽי־אַתָּ֣ה אֱ֭לֹהִים שָׁמַ֣עְתָּ לִנְדָרָ֑י נָתַ֥תָּ יְ֝רֻשַּׁ֗ת יִרְאֵ֥י שְׁמֶֽךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יָמִ֣ים עַל־יְמֵי־מֶ֣לֶךְ תּוֹסִ֑יף שְׁ֝נוֹתָ֗יו כְּמוֹ־דֹ֥ר וָדֹֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יֵשֵׁ֣ב ע֭וֹלָם לִפְנֵ֣י אֱלֹהִ֑ים חֶ֥סֶד וֶ֝אֱמֶ֗ת מַ֣ן יִנְצְרֻֽהוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כֵּ֤ן אֲזַמְּרָ֣ה שִׁמְךָ֣ לָעַ֑ד לְֽשַׁלְּמִ֥י נְדָרַ֗י י֣וֹם׀ יֽוֹם׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a| &#8216;al-n&#601;&#x1E21;&icirc;na&#x1E6F; l&#601;&#x1E0F;&#257;wi&#x1E0F;: </P>
<P>2&nbsp;&#353;im&#601;&#8216;&acirc; &#8217;&#277;l&#333;h&icirc;m rinn&#257;&#x1E6F;&icirc; haq&#601;&#353;&icirc;&#x1E07;&acirc; t&#601;fill&#257;&#x1E6F;&icirc;: </P>
<P>3&nbsp;miq&#601;&#x1E63;&#275;h h&#257;&#8217;&#257;re&#x1E63;| &#8217;&#275;ley&#x1E35;&#257; &#8217;eq&#601;r&#257;&#8217; b<sup>a</sup>&#8216;&#259;&#x1E6D;&#333;f lib&icirc; b&#601;&#x1E63;&ucirc;r-y&#257;r&ucirc;m mimmenn&icirc; &#x1E6F;an&#601;&#x1E25;&#275;n&icirc;: </P>
<P>4&nbsp;k&icirc;-h&#257;y&icirc;&#x1E6F;&#257; m<sup>a</sup>&#x1E25;&#601;seh l&icirc; mi&#x1E21;&#601;dal-&#8216;&#333;z mip&#601;n&ecirc; &#8217;w&#333;y&#275;&#x1E07;: </P>
<P>5&nbsp;&#8217;&#257;&#x1E21;&ucirc;r&acirc; &#x1E07;&#601;&#8217;&acirc;&#257;l&#601;&#x1E35;&#257; &#8216;w&#333;l&#257;m&icirc;m &#8217;e&#x1E25;&#277;seh &#x1E07;&#601;s&#275;&#x1E6F;er k&#601;n&#257;fey&#x1E35;&#257; ssel&acirc;: </P>
<P>6&nbsp;k&icirc;-&#8217;at&acirc; &#8217;&#277;l&#333;h&icirc;m &#353;&#257;m<sup>a</sup>&#8216;&#601;t&#257; lin&#601;&#x1E0F;&#257;r&#257;y n&#257;&#x1E6F;at&#257; y&#601;ru&#353;&#353;a&#x1E6F; yir&#601;&#8217;&ecirc; &#353;&#601;me&#x1E35;&#257;: </P>
<P>7&nbsp;y&#257;m&icirc;m &#8216;al-y&#601;m&ecirc;-mele&#x1E35;&#601; tw&#333;s&icirc;f &#353;&#601;nw&#333;&#x1E6F;&#257;yw k&#601;mw&#333;-&#x1E0F;&#333;r w&#257;&#x1E0F;&#333;r: </P>
<P>8&nbsp;y&#275;&#353;&#275;&#x1E07; &#8216;w&#333;l&#257;m lif&#601;n&ecirc; &#8217;&#277;l&#333;h&icirc;m &#x1E25;ese&#x1E0F; we&#8217;&#277;me&#x1E6F; man yin&#601;&#x1E63;&#601;ruh&ucirc;: </P>
<P>9&nbsp;k&#275;n &#8217;&#259;zamm&#601;r&acirc; &#353;im&#601;&#x1E35;&#257; l&#257;&#8216;a&#x1E0F; l&#601;&#353;all&#601;m&icirc; n&#601;&#x1E0F;&#257;ray yw&#333;m| yw&#333;m: </P>
</TD>
</TABLE>
<P><HR>
<CENTER>
<A HREF="psa062.htm">Next: Psalms (Tehilim) Chapter 62</A></CENTER>
</BODY>
</HTML>
