[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa038)  [KJV](../kjv/psa038)  [Sep](../sep/psa038) 
[Vul](../vul/psa038)   
  
[Psalms (Tehilim) Index](psa)  
  [Previous](psa037)  [Next](psa039) 

------------------------------------------------------------------------

### Tanach (Hebrew): Psalms (Tehilim) Chapter 38

‎<span id="001">1</span> ‏מִזְמ֖וֹר לְדָוִ֣ד לְהַזְכִּֽיר׃

‎<span id="002">2</span> ‏יְֽהוָ֗ה אַל־בְּקֶצְפְּךָ֥ תוֹכִיחֵ֑נִי
וּֽבַחֲמָתְךָ֥ תְיַסְּרֵֽנִי׃

‎<span id="003">3</span> ‏כִּֽי־חִ֭צֶּיךָ נִ֣חֲתוּ בִ֑י וַתִּנְחַ֖ת
עָלַ֣י יָדֶֽךָ׃

‎<span id="004">4</span> ‏אֵין־מְתֹ֣ם בִּ֭בְשָׂרִי מִפְּנֵ֣י זַעְמֶ֑ךָ
אֵין־שָׁל֥וֹם בַּ֝עֲצָמַ֗י מִפְּנֵ֥י חַטָּאתִֽי׃

‎<span id="005">5</span> ‏כִּ֣י עֲ֭וֹנֹתַי עָבְר֣וּ רֹאשִׁ֑י כְּמַשָּׂ֥א
כָ֝בֵ֗ד יִכְבְּד֥וּ מִמֶּֽנִּי׃

‎<span id="006">6</span> ‏הִבְאִ֣ישׁוּ נָ֭מַקּוּ חַבּוּרֹתָ֑י מִ֝פְּנֵ֗י
אִוַּלְתִּֽי׃

‎<span id="007">7</span> ‏נַעֲוֵ֣יתִי שַׁחֹ֣תִי עַד־מְאֹ֑ד
כָּל־הַ֝יּ֗וֹם קֹדֵ֥ר הִלָּֽכְתִּי׃

‎<span id="008">8</span> ‏כִּֽי־כְ֭סָלַי מָלְא֣וּ נִקְלֶ֑ה וְאֵ֥ין
מְ֝תֹ֗ם בִּבְשָׂרִֽי׃

‎<span id="009">9</span> ‏נְפוּג֣וֹתִי וְנִדְכֵּ֣יתִי עַד־מְאֹ֑ד
שָׁ֝אַ֗גְתִּי מִֽנַּהֲמַ֥ת לִבִּֽי׃

‎<span id="010">10</span> ‏אֲ‍ֽדֹנָי נֶגְדְּךָ֥ כָל־תַּאֲוָתִ֑י
וְ֝אַנְחָתִ֗י מִמְּךָ֥ לֹא־נִסְתָּֽרָה׃

‎<span id="011">11</span> ‏לִבִּ֣י סְ֭חַרְחַר עֲזָבַ֣נִי כֹחִ֑י
וְֽאוֹר־עֵינַ֥י גַּם־הֵ֝֗ם אֵ֣ין אִתִּֽי׃

‎<span id="012">12</span> ‏אֹֽהֲבַ֨י׀ וְרֵעַ֗י מִנֶּ֣גֶד נִגְעִ֣י
יַעֲמֹ֑דוּ וּ֝קְרוֹבַ֗י מֵרָחֹ֥ק עָמָֽדוּ׃

‎<span id="013">13</span> ‏וַיְנַקְשׁ֤וּ׀ מְבַקְשֵׁ֬י נַפְשִׁ֗י
וְדֹרְשֵׁ֣י רָ֭עָתִי דִּבְּר֣וּ הַוּ֑וֹת וּ֝מִרְמ֗וֹת כָּל־הַיּ֥וֹם
יֶהְגּֽוּ׃

‎<span id="014">14</span> ‏וַאֲנִ֣י כְ֭חֵרֵשׁ לֹ֣א אֶשְׁמָ֑ע
וּ֝כְאִלֵּ֗ם לֹ֣א יִפְתַּח־פִּֽיו׃

‎<span id="015">15</span> ‏וָאֱהִ֗י כְּ֭אִישׁ אֲשֶׁ֣ר לֹא־שֹׁמֵ֑עַ
וְאֵ֥ין בְּ֝פִ֗יו תּוֹכָחֽוֹת׃

‎<span id="016">16</span> ‏כִּֽי־לְךָ֣ יְהוָ֣ה הוֹחָ֑לְתִּי אַתָּ֥ה
תַ֝עֲנֶ֗ה אֲדֹנָ֥י אֱלֹהָֽי׃

‎<span id="017">17</span> ‏כִּֽי־אָ֭מַרְתִּי פֶּן־יִשְׂמְחוּ־לִ֑י
בְּמ֥וֹט רַ֝גְלִ֗י עָלַ֥י הִגְדִּֽילוּ׃

‎<span id="018">18</span> ‏כִּֽי־אֲ֭נִי לְצֶ֣לַע נָכ֑וֹן וּמַכְאוֹבִ֖י
נֶגְדִּ֣י תָמִֽיד׃

‎<span id="019">19</span> ‏כִּֽי־עֲוֹנִ֥י אַגִּ֑יד אֶ֝דְאַ֗ג
מֵֽחַטָּאתִֽי׃

‎<span id="020">20</span> ‏וְֽ֭אֹיְבַי חַיִּ֣ים עָצֵ֑מוּ וְרַבּ֖וּ
שֹׂנְאַ֣י שָֽׁקֶר׃

‎<span id="021">21</span> ‏וּמְשַׁלְּמֵ֣י רָ֭עָה תַּ֣חַת טוֹבָ֑ה
יִ֝שְׂטְנ֗וּנִי תַּ֣חַת רדופי־ רָֽדְפִי־ טֽוֹב׃

‎<span id="022">22</span> ‏אַל־תַּֽעַזְבֵ֥נִי יְהוָ֑ה אֱ֝לֹהַ֗י
אַל־תִּרְחַ֥ק מִמֶּֽנִּי׃

‎<span id="023">23</span> ‏ח֥וּשָׁה לְעֶזְרָתִ֑י אֲ֝דֹנָ֗י
תְּשׁוּעָתִֽי׃

1 mizəmwōr ləḏāwiḏ ləhazəkîr:

2 yəhwâ ’al-bəqeṣəpəḵā ṯwōḵîḥēnî ûḇ<sup>a</sup>ḥămāṯəḵā ṯəyassərēnî:

3 kî-ḥiṣṣeyḵā niḥăṯû ḇî watinəḥaṯ ‘ālay yāḏeḵā:

4 ’ên-məṯōm biḇəśārî mipənê z<sup>a</sup>‘əmeḵā ’ên-šālwōm
b<sup>a</sup>‘ăṣāmay mipənê ḥaṭṭā’ṯî:

5 kî ‘ăwōnōṯay ‘āḇərû rō’šî kəmaśśā’ ḵāḇēḏ yiḵəbəḏû mimmennî:

6 hiḇə’îšû nāmaqqû ḥabûrōṯāy mipənê ’iûalətî:

7 n<sup>a</sup>‘ăwêṯî š<sup>a</sup>ḥōṯî ‘aḏ-mə’ōḏ kāl-hayywōm qōḏēr
hillāḵətî:

8 kî-ḵəsālay mālə’û niqəleh wə’ên məṯōm biḇəśārî:

9 nəfûḡwōṯî wəniḏəkêṯî ‘aḏ-mə’ōḏ šā’aḡətî minnahămaṯ libî:

10 ’ă‍ḏōnāy neḡədəḵā ḵāl-ta’ăwāṯî wə’anəḥāṯî mimməḵā lō’-nisətārâ:

11 libî səḥarəḥar ‘ăzāḇanî ḵōḥî wə’wōr-‘ênay gam-hēm ’ên ’itî:

12 ’ōhăḇay\| wərē‘ay minneḡeḏ niḡə‘î y<sup>a</sup>‘ămōḏû ûqərwōḇay
mērāḥōq ‘āmāḏû:

13 wayənaqəšû\| məḇaqəšê nafəšî wəḏōrəšê rā‘āṯî dibərû haûwōṯ ûmirəmwōṯ
kāl-hayywōm yehəgû:

14 wa’ănî ḵəḥērēš lō’ ’ešəmā‘ ûḵə’illēm lō’ yifət<sup>a</sup>ḥ-pîw:

15 wā’ĕhî kə’îš ’ăšer lō’-šōmē‘a wə’ên bəfîw twōḵāḥwōṯ:

16 kî-ləḵā yəhwâ hwōḥālətî ’atâ ṯ<sup>a</sup>‘ăneh ’ăḏōnāy ’ĕlōhāy:

17 kî-’āmarətî pen-yiśəməḥû-lî bəmwōṭ raḡəlî ‘ālay hiḡədîlû:

18 kî-’ănî ləṣel<sup>a</sup>‘ nāḵwōn ûmaḵə’wōḇî neḡədî ṯāmîḏ:

19 kî-‘ăwōnî ’agîḏ ’eḏə’aḡ mēḥaṭṭā’ṯî:

20 wə’ōyəḇay ḥayyîm ‘āṣēmû wərabû śōnə’ay šāqer:

21 ûməšalləmê rā‘â t<sup>a</sup>ḥaṯ ṭwōḇâ yiśəṭənûnî t<sup>a</sup>ḥaṯ
rəḏwōfî- rāḏəfî- ṭwōḇ:

22 ’al-t<sup>a</sup>‘azəḇēnî yəhwâ ’ĕlōhay ’al-tirəḥaq mimmennî:

23 ḥûšâ lə‘ezərāṯî ’ăḏōnāy təšû‘āṯî:

------------------------------------------------------------------------

[Next: Psalms (Tehilim) Chapter 39](psa039)
