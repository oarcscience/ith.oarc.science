<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joshua (Yehoshua): Joshua (Yehoshua) Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jos001">Polyglot</A>&nbsp;
<A HREF="../kjv/jos001">KJV</A>&nbsp;
<A HREF="../sep/jsb001">Sep:JsB</A>&nbsp;
<A HREF="../vul/jos001">Vul</A>&nbsp;

<BR>
<BR><A HREF="jos">Joshua (Yehoshua) Index</A><BR>
&nbsp;
<A HREF="deu034">Previous</A>&nbsp;
<A HREF="jos002">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joshua (Yehoshua) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֗י אַחֲרֵ֛י מ֥וֹת מֹשֶׁ֖ה עֶ֣בֶד יְהוָ֑ה וַיֹּ֤אמֶר יְהוָה֙ אֶל־יְהוֹשֻׁ֣עַ בִּן־נ֔וּן מְשָׁרֵ֥ת מֹשֶׁ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;מֹשֶׁ֥ה עַבְדִּ֖י מֵ֑ת וְעַתָּה֩ ק֨וּם עֲבֹ֜ר אֶת־הַיַּרְדֵּ֣ן הַזֶּ֗ה אַתָּה֙ וְכָל־הָעָ֣ם הַזֶּ֔ה אֶל־הָאָ֕רֶץ אֲשֶׁ֧ר אָנֹכִ֛י נֹתֵ֥ן לָהֶ֖ם לִבְנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כָּל־מָק֗וֹם אֲשֶׁ֨ר תִּדְרֹ֧ךְ כַּֽף־רַגְלְכֶ֛ם בּ֖וֹ לָכֶ֣ם נְתַתִּ֑יו כַּאֲשֶׁ֥ר דִּבַּ֖רְתִּי אֶל־מֹשֶֽׁה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מֵהַמִּדְבָּר֩ וְהַלְּבָנ֨וֹן הַזֶּ֜ה וְֽעַד־הַנָּהָ֧ר הַגָּד֣וֹל נְהַר־פְּרָ֗ת כֹּ֚ל אֶ֣רֶץ הַֽחִתִּ֔ים וְעַד־הַיָּ֥ם הַגָּד֖וֹל מְב֣וֹא הַשָּׁ֑מֶשׁ יִֽהְיֶ֖ה גְּבוּלְכֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לֹֽא־יִתְיַצֵּ֥ב אִישׁ֙ לְפָנֶ֔יךָ כֹּ֖ל יְמֵ֣י חַיֶּ֑יךָ כַּֽאֲשֶׁ֨ר הָיִ֤יתִי עִם־מֹשֶׁה֙ אֶהְיֶ֣ה עִמָּ֔ךְ לֹ֥א אַרְפְּךָ֖ וְלֹ֥א אֶעֶזְבֶֽךָּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;חֲזַ֖ק וֶאֱמָ֑ץ כִּ֣י אַתָּ֗ה תַּנְחִיל֙ אֶת־הָעָ֣ם הַזֶּ֔ה אֶת־הָאָ֕רֶץ אֲשֶׁר־נִשְׁבַּ֥עְתִּי לַאֲבוֹתָ֖ם לָתֵ֥ת לָהֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;רַק֩ חֲזַ֨ק וֶֽאֱמַ֜ץ מְאֹ֗ד לִשְׁמֹ֤ר לַעֲשׂוֹת֙ כְּכָל־הַתּוֹרָ֗ה אֲשֶׁ֤ר צִוְּךָ֙ מֹשֶׁ֣ה עַבְדִּ֔י אַל־תָּס֥וּר מִמֶּ֖נּוּ יָמִ֣ין וּשְׂמֹ֑אול לְמַ֣עַן תַּשְׂכִּ֔יל בְּכֹ֖ל אֲשֶׁ֥ר תֵּלֵֽךְ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;לֹֽא־יָמ֡וּשׁ סֵפֶר֩ הַתּוֹרָ֨ה הַזֶּ֜ה מִפִּ֗יךָ וְהָגִ֤יתָ בּוֹ֙ יוֹמָ֣ם וָלַ֔יְלָה לְמַ֙עַן֙ תִּשְׁמֹ֣ר לַעֲשׂ֔וֹת כְּכָל־הַכָּת֖וּב בּ֑וֹ כִּי־אָ֛ז תַּצְלִ֥יחַ אֶת־דְּרָכֶ֖ךָ וְאָ֥ז תַּשְׂכִּֽיל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הֲל֤וֹא צִוִּיתִ֙יךָ֙ חֲזַ֣ק וֶאֱמָ֔ץ אַֽל־תַּעֲרֹ֖ץ וְאַל־תֵּחָ֑ת כִּ֤י עִמְּךָ֙ יְהוָ֣ה אֱלֹהֶ֔יךָ בְּכֹ֖ל אֲשֶׁ֥ר תֵּלֵֽךְ׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְצַ֣ו יְהוֹשֻׁ֔עַ אֶת־שֹׁטְרֵ֥י הָעָ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;עִבְר֣וּ׀ בְּקֶ֣רֶב הַֽמַּחֲנֶ֗ה וְצַוּ֤וּ אֶת־הָעָם֙ לֵאמֹ֔ר הָכִ֥ינוּ לָכֶ֖ם צֵידָ֑ה כִּ֞י בְּע֣וֹד׀ שְׁלֹ֣שֶׁת יָמִ֗ים אַתֶּם֙ עֹֽבְרִים֙ אֶת־הַיַּרְדֵּ֣ן הַזֶּ֔ה לָבוֹא֙ לָרֶ֣שֶׁת אֶת־הָאָ֔רֶץ אֲשֶׁר֙ יְהוָ֣ה אֱלֹֽהֵיכֶ֔ם נֹתֵ֥ן לָכֶ֖ם לְרִשְׁתָּֽהּ׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְלָרֽאוּבֵנִי֙ וְלַגָּדִ֔י וְלַחֲצִ֖י שֵׁ֣בֶט הַֽמְנַשֶּׁ֑ה אָמַ֥ר יְהוֹשֻׁ֖עַ לֵאמֹֽר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;זָכוֹר֙ אֶת־הַדָּבָ֔ר אֲשֶׁ֨ר צִוָּ֥ה אֶתְכֶ֛ם מֹשֶׁ֥ה עֶֽבֶד־יְהוָ֖ה לֵאמֹ֑ר יְהוָ֤ה אֱלֹהֵיכֶם֙ מֵנִ֣יחַ לָכֶ֔ם וְנָתַ֥ן לָכֶ֖ם אֶת־הָאָ֥רֶץ הַזֹּֽאת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;נְשֵׁיכֶ֣ם טַפְּכֶם֮ וּמִקְנֵיכֶם֒ יֵשְׁב֕וּ בָּאָ֕רֶץ אֲשֶׁ֨ר נָתַ֥ן לָכֶ֛ם מֹשֶׁ֖ה בְּעֵ֣בֶר הַיַּרְדֵּ֑ן וְאַתֶּם֩ תַּעַבְר֨וּ חֲמֻשִׁ֜ים לִפְנֵ֣י אֲחֵיכֶ֗ם כֹּ֚ל גִּבּוֹרֵ֣י הַחַ֔יִל וַעֲזַרְתֶּ֖ם אוֹתָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עַ֠ד אֲשֶׁר־יָנִ֨יחַ יְהוָ֥ה׀ לַֽאֲחֵיכֶם֮ כָּכֶם֒ וְיָרְשׁ֣וּ גַם־הֵ֔מָּה אֶת־הָאָ֕רֶץ אֲשֶׁר־יְהוָ֥ה אֱלֹֽהֵיכֶ֖ם נֹתֵ֣ן לָהֶ֑ם וְשַׁבְתֶּ֞ם לְאֶ֤רֶץ יְרֻשַּׁתְכֶם֙ וִֽירִשְׁתֶּ֣ם אוֹתָ֔הּ אֲשֶׁ֣ר׀ נָתַ֣ן לָכֶ֗ם מֹשֶׁה֙ עֶ֣בֶד יְהוָ֔ה בְּעֵ֥בֶר הַיַּרְדֵּ֖ן מִזְרַ֥ח הַשָּֽׁמֶשׁ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַֽיַּעֲנ֔וּ אֶת־יְהוֹשֻׁ֖עַ לֵאמֹ֑ר כֹּ֤ל אֲשֶׁר־צִוִּיתָ֙נוּ֙ נַֽעֲשֶׂ֔ה וְאֶֽל־כָּל־אֲשֶׁ֥ר תִּשְׁלָחֵ֖נוּ נֵלֵֽךְ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כְּכֹ֤ל אֲשֶׁר־שָׁמַ֙עְנוּ֙ אֶל־מֹשֶׁ֔ה כֵּ֖ן נִשְׁמַ֣ע אֵלֶ֑יךָ רַ֠ק יִֽהְיֶ֞ה יְהוָ֤ה אֱלֹהֶ֙יךָ֙ עִמָּ֔ךְ כַּאֲשֶׁ֥ר הָיָ֖ה עִם־מֹשֶֽׁה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כָּל־אִ֞ישׁ אֲשֶׁר־יַמְרֶ֣ה אֶת־פִּ֗יךָ וְלֹֽא־יִשְׁמַ֧ע אֶת־דְּבָרֶ֛יךָ לְכֹ֥ל אֲשֶׁר־תְּצַוֶּ֖נּוּ יוּמָ֑ת רַ֖ק חֲזַ֥ק וֶאֱמָֽץ׃ פ</P>
</TD>
<TD WIDTH="50%">
<P>1&nbsp;way&#601;h&icirc; &#8217;<sup>a</sup>&#x1E25;&#259;r&ecirc; mw&#333;&#x1E6F; m&#333;&#353;eh &#8216;e&#x1E07;e&#x1E0F; y&#601;hw&acirc; wayy&#333;&#8217;mer y&#601;hw&acirc; &#8217;el-y&#601;hw&#333;&#353;u&#8216;a bin-n&ucirc;n m&#601;&#353;&#257;r&#275;&#x1E6F; m&#333;&#353;eh l&#275;&#8217;m&#333;r: </P>
<P>2&nbsp;m&#333;&#353;eh &#8216;a&#x1E07;&#601;d&icirc; m&#275;&#x1E6F; w&#601;&#8216;at&acirc; q&ucirc;m &#8216;&#259;&#x1E07;&#333;r &#8217;e&#x1E6F;-hayyar&#601;d&#275;n hazzeh &#8217;at&acirc; w&#601;&#x1E35;&#257;l-h&#257;&#8216;&#257;m hazzeh &#8217;el-h&#257;&#8217;&#257;re&#x1E63; &#8217;&#259;&#353;er &#8217;&#257;n&#333;&#x1E35;&icirc; n&#333;&#x1E6F;&#275;n l&acirc;em li&#x1E07;&#601;n&ecirc; yi&#347;&#601;r&#257;&#8217;&#275;l: </P>
<P>3&nbsp;k&#257;l-m&#257;qw&#333;m &#8217;&#259;&#353;er ti&#x1E0F;&#601;r&#333;&#x1E35;&#601; kaf-ra&#x1E21;&#601;l&#601;&#x1E35;em bw&#333; l&#257;&#x1E35;em n&#601;&#x1E6F;at&icirc;w ka&#8217;&#259;&#353;er dibar&#601;t&icirc; &#8217;el-m&#333;&#353;eh: </P>
<P>4&nbsp;m&#275;hammi&#x1E0F;&#601;b&#257;r w&#601;hall&#601;&#x1E07;&#257;nw&#333;n hazzeh w&#601;&#8216;a&#x1E0F;-hann&acirc;&#257;r hag&#257;&#x1E0F;w&#333;l n&#601;har-p&#601;r&#257;&#x1E6F; k&#333;l &#8217;ere&#x1E63; h<sup>a</sup>&#x1E25;it&icirc;m w&#601;&#8216;a&#x1E0F;-hayy&#257;m hag&#257;&#x1E0F;w&#333;l m&#601;&#x1E07;w&#333;&#8217; ha&#353;&#353;&#257;me&#353; yih&#601;yeh g&#601;&#x1E07;&ucirc;l&#601;&#x1E35;em: </P>
<P>5&nbsp;l&#333;&#8217;-yi&#x1E6F;&#601;ya&#x1E63;&#x1E63;&#275;&#x1E07; &#8217;&icirc;&#353; l&#601;f&#257;ney&#x1E35;&#257; k&#333;l y&#601;m&ecirc; &#x1E25;ayyey&#x1E35;&#257; ka&#8217;&#259;&#353;er h&#257;y&icirc;&#x1E6F;&icirc; &#8216;im-m&#333;&#353;eh &#8217;eh&#601;yeh &#8216;imm&#257;&#x1E35;&#601; l&#333;&#8217; &#8217;ar&#601;p&#601;&#x1E35;&#257; w&#601;l&#333;&#8217; &#8217;e&#8216;ez&#601;&#x1E07;e&#x1E35;&#x1E35;&#257;: </P>
<P>6&nbsp;&#x1E25;&#259;zaq we&#8217;&#277;m&#257;&#x1E63; k&icirc; &#8217;at&acirc; tan&#601;&#x1E25;&icirc;l &#8217;e&#x1E6F;-h&#257;&#8216;&#257;m hazzeh &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er-ni&#353;&#601;b<sup>a</sup>&#8216;&#601;t&icirc; la&#8217;&#259;&#x1E07;w&#333;&#x1E6F;&#257;m l&#257;&#x1E6F;&#275;&#x1E6F; l&acirc;em: </P>
<P>7&nbsp;raq &#x1E25;&#259;zaq we&#8217;&#277;ma&#x1E63; m&#601;&#8217;&#333;&#x1E0F; li&#353;&#601;m&#333;r l<sup>a</sup>&#8216;&#259;&#347;w&#333;&#x1E6F; k&#601;&#x1E35;&#257;l-hatw&#333;r&acirc; &#8217;&#259;&#353;er &#x1E63;i&ucirc;&#601;&#x1E35;&#257; m&#333;&#353;eh &#8216;a&#x1E07;&#601;d&icirc; &#8217;al-t&#257;s&ucirc;r mimmenn&ucirc; y&#257;m&icirc;n &ucirc;&#347;&#601;m&#333;&#8217;wl l&#601;m<sup>a</sup>&#8216;an ta&#347;&#601;k&icirc;l b&#601;&#x1E35;&#333;l &#8217;&#259;&#353;er t&#275;l&#275;&#x1E35;&#601;: </P>
<P>8&nbsp;l&#333;&#8217;-y&#257;m&ucirc;&#353; s&#275;fer hatw&#333;r&acirc; hazzeh mip&icirc;&#x1E35;&#257; w&#601;h&#257;&#x1E21;&icirc;&#x1E6F;&#257; bw&#333; yw&#333;m&#257;m w&#257;lay&#601;l&acirc; l&#601;m<sup>a</sup>&#8216;an ti&#353;&#601;m&#333;r l<sup>a</sup>&#8216;&#259;&#347;w&#333;&#x1E6F; k&#601;&#x1E35;&#257;l-hak&#257;&#x1E6F;&ucirc;&#x1E07; bw&#333; k&icirc;-&#8217;&#257;z ta&#x1E63;&#601;l&icirc;&#x1E25;a &#8217;e&#x1E6F;-d&#601;r&#257;&#x1E35;e&#x1E35;&#257; w&#601;&#8217;&#257;z ta&#347;&#601;k&icirc;l: </P>
<P>9&nbsp;h&#259;lw&#333;&#8217; &#x1E63;i&ucirc;&icirc;&#x1E6F;&icirc;&#x1E35;&#257; &#x1E25;&#259;zaq we&#8217;&#277;m&#257;&#x1E63; &#8217;al-t<sup>a</sup>&#8216;&#259;r&#333;&#x1E63; w&#601;&#8217;al-t&#275;&#x1E25;&#257;&#x1E6F; k&icirc; &#8216;imm&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; b&#601;&#x1E35;&#333;l &#8217;&#259;&#353;er t&#275;l&#275;&#x1E35;&#601;: f</P>
<P>10&nbsp;way&#601;&#x1E63;aw y&#601;hw&#333;&#353;u&#8216;a &#8217;e&#x1E6F;-&#353;&#333;&#x1E6D;&#601;r&ecirc; h&#257;&#8216;&#257;m l&#275;&#8217;m&#333;r: </P>
<P>11&nbsp;&#8216;i&#x1E07;&#601;r&ucirc;| b&#601;qere&#x1E07; hamm<sup>a</sup>&#x1E25;&#259;neh w&#601;&#x1E63;a&ucirc;&ucirc; &#8217;e&#x1E6F;-h&#257;&#8216;&#257;m l&#275;&#8217;m&#333;r h&#257;&#x1E35;&icirc;n&ucirc; l&#257;&#x1E35;em &#x1E63;&ecirc;&#x1E0F;&acirc; k&icirc; b&#601;&#8216;w&#333;&#x1E0F;| &#353;&#601;l&#333;&#353;e&#x1E6F; y&#257;m&icirc;m &#8217;atem &#8216;&#333;&#x1E07;&#601;r&icirc;m &#8217;e&#x1E6F;-hayyar&#601;d&#275;n hazzeh l&#257;&#x1E07;w&#333;&#8217; l&#257;re&#353;e&#x1E6F; &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er y&#601;hw&acirc; &#8217;&#277;l&#333;h&ecirc;&#x1E35;em n&#333;&#x1E6F;&#275;n l&#257;&#x1E35;em l&#601;ri&#353;&#601;t&#257;h: s</P>
<P>12&nbsp;w&#601;l&#257;r&#8217;&ucirc;&#x1E07;&#275;n&icirc; w&#601;lag&#257;&#x1E0F;&icirc; w&#601;l<sup>a</sup>&#x1E25;&#259;&#x1E63;&icirc; &#353;&#275;&#x1E07;e&#x1E6D; ham&#601;na&#353;&#353;eh &#8217;&#257;mar y&#601;hw&#333;&#353;u&#8216;a l&#275;&#8217;m&#333;r: </P>
<P>13&nbsp;z&#257;&#x1E35;w&#333;r &#8217;e&#x1E6F;-had&#257;&#x1E07;&#257;r &#8217;&#259;&#353;er &#x1E63;i&ucirc;&acirc; &#8217;e&#x1E6F;&#601;&#x1E35;em m&#333;&#353;eh &#8216;e&#x1E07;e&#x1E0F;-y&#601;hw&acirc; l&#275;&#8217;m&#333;r y&#601;hw&acirc; &#8217;&#277;l&#333;h&ecirc;&#x1E35;em m&#275;n&icirc;&#x1E25;a l&#257;&#x1E35;em w&#601;n&#257;&#x1E6F;an l&#257;&#x1E35;em &#8217;e&#x1E6F;-h&#257;&#8217;&#257;re&#x1E63; hazz&#333;&#8217;&#x1E6F;: </P>
<P>14&nbsp;n&#601;&#353;&ecirc;&#x1E35;em &#x1E6D;ap&#601;&#x1E35;em &ucirc;miq&#601;n&ecirc;&#x1E35;em y&#275;&#353;&#601;&#x1E07;&ucirc; b&#257;&#8217;&#257;re&#x1E63; &#8217;&#259;&#353;er n&#257;&#x1E6F;an l&#257;&#x1E35;em m&#333;&#353;eh b&#601;&#8216;&#275;&#x1E07;er hayyar&#601;d&#275;n w&#601;&#8217;atem t<sup>a</sup>&#8216;a&#x1E07;&#601;r&ucirc; &#x1E25;&#259;mu&#353;&icirc;m lif&#601;n&ecirc; &#8217;&#259;&#x1E25;&ecirc;&#x1E35;em k&#333;l gibw&#333;r&ecirc; h<sup>a</sup>&#x1E25;ayil w<sup>a</sup>&#8216;&#259;zar&#601;tem &#8217;w&#333;&#x1E6F;&#257;m: </P>
<P>15&nbsp;&#8216;a&#x1E0F; &#8217;&#259;&#353;er-y&#257;n&icirc;&#x1E25;a y&#601;hw&acirc;| la&#8217;&#259;&#x1E25;&ecirc;&#x1E35;em k&#257;&#x1E35;em w&#601;y&#257;r&#601;&#353;&ucirc; &#x1E21;am-h&#275;mm&acirc; &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er-y&#601;hw&acirc; &#8217;&#277;l&#333;h&ecirc;&#x1E35;em n&#333;&#x1E6F;&#275;n l&acirc;em w&#601;&#353;a&#x1E07;&#601;tem l&#601;&#8217;ere&#x1E63; y&#601;ru&#353;&#353;a&#x1E6F;&#601;&#x1E35;em w&icirc;ri&#353;&#601;tem &#8217;w&#333;&#x1E6F;&#257;h &#8217;&#259;&#353;er| n&#257;&#x1E6F;an l&#257;&#x1E35;em m&#333;&#353;eh &#8216;e&#x1E07;e&#x1E0F; y&#601;hw&acirc; b&#601;&#8216;&#275;&#x1E07;er hayyar&#601;d&#275;n miz&#601;r<sup>a</sup>&#x1E25; ha&#353;&#353;&#257;me&#353;: </P>
<P>16&nbsp;wayy<sup>a</sup>&#8216;&#259;n&ucirc; &#8217;e&#x1E6F;-y&#601;hw&#333;&#353;u&#8216;a l&#275;&#8217;m&#333;r k&#333;l &#8217;&#259;&#353;er-&#x1E63;i&ucirc;&icirc;&#x1E6F;&#257;n&ucirc; n<sup>a</sup>&#8216;&#259;&#347;eh w&#601;&#8217;el-k&#257;l-&#8217;&#259;&#353;er ti&#353;&#601;l&#257;&#x1E25;&#275;n&ucirc; n&#275;l&#275;&#x1E35;&#601;: </P>
<P>17&nbsp;k&#601;&#x1E35;&#333;l &#8217;&#259;&#353;er-&#353;&#257;m<sup>a</sup>&#8216;&#601;n&ucirc; &#8217;el-m&#333;&#353;eh k&#275;n ni&#353;&#601;m<sup>a</sup>&#8216; &#8217;&#275;ley&#x1E35;&#257; raq yih&#601;yeh y&#601;hw&acirc; &#8217;&#277;l&#333;hey&#x1E35;&#257; &#8216;imm&#257;&#x1E35;&#601; ka&#8217;&#259;&#353;er h&#257;y&acirc; &#8216;im-m&#333;&#353;eh: </P>
<P>18&nbsp;k&#257;l-&#8217;&icirc;&#353; &#8217;&#259;&#353;er-yam&#601;reh &#8217;e&#x1E6F;-p&icirc;&#x1E35;&#257; w&#601;l&#333;&#8217;-yi&#353;&#601;m<sup>a</sup>&#8216; &#8217;e&#x1E6F;-d&#601;&#x1E07;&#257;rey&#x1E35;&#257; l&#601;&#x1E35;&#333;l &#8217;&#259;&#353;er-t&#601;&#x1E63;a&ucirc;enn&ucirc; y&ucirc;m&#257;&#x1E6F; raq &#x1E25;&#259;zaq we&#8217;&#277;m&#257;&#x1E63;: f</P>
</TD>
</TABLE>
<P><HR>
<CENTER>
<A HREF="jos002">Next: Joshua (Yehoshua) Chapter 2</A></CENTER>
</BODY>
</HTML>
