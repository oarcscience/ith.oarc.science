<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 66</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa066">Polyglot</A>&nbsp;
<A HREF="../kjv/isa066">KJV</A>&nbsp;
<A HREF="../sep/isa066">Sep</A>&nbsp;
<A HREF="../vul/isa066">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa065">Previous</A>&nbsp;
<A HREF="jer001">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 66</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כֹּ֚ה אָמַ֣ר יְהוָ֔ה הַשָּׁמַ֣יִם כִּסְאִ֔י וְהָאָ֖רֶץ הֲדֹ֣ם רַגְלָ֑י אֵי־זֶ֥ה בַ֙יִת֙ אֲשֶׁ֣ר תִּבְנוּ־לִ֔י וְאֵי־זֶ֥ה מָק֖וֹם מְנוּחָתִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאֶת־כָּל־אֵ֙לֶּה֙ יָדִ֣י עָשָׂ֔תָה וַיִּהְי֥וּ כָל־אֵ֖לֶּה נְאֻם־יְהוָ֑ה וְאֶל־זֶ֣ה אַבִּ֔יט אֶל־עָנִי֙ וּנְכֵה־ר֔וּחַ וְחָרֵ֖ד עַל־דְּבָרִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שׁוֹחֵ֨ט הַשּׁ֜וֹר מַכֵּה־אִ֗ישׁ זוֹבֵ֤חַ הַשֶּׂה֙ עֹ֣רֵֽף כֶּ֔לֶב מַעֲלֵ֤ה מִנְחָה֙ דַּם־חֲזִ֔יר מַזְכִּ֥יר לְבֹנָ֖ה מְבָ֣רֵֽךְ אָ֑וֶן גַּם־הֵ֗מָּה בָּֽחֲרוּ֙ בְּדַרְכֵיהֶ֔ם וּבְשִׁקּוּצֵיהֶ֖ם נַפְשָׁ֥ם חָפֵֽצָה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;גַּם־אֲנִ֞י אֶבְחַ֣ר בְּתַעֲלֻלֵיהֶ֗ם וּמְגֽוּרֹתָם֙ אָבִ֣יא לָהֶ֔ם יַ֤עַן קָרָ֙אתִי֙ וְאֵ֣ין עוֹנֶ֔ה דִּבַּ֖רְתִּי וְלֹ֣א שָׁמֵ֑עוּ וַיַּעֲשׂ֤וּ הָרַע֙ בְּעֵינַ֔י וּבַאֲשֶׁ֥ר לֹֽא־חָפַ֖צְתִּי בָּחָֽרוּ׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;שִׁמְעוּ֙ דְּבַר־יְהוָ֔ה הַחֲרֵדִ֖ים אֶל־דְּבָר֑וֹ אָמְרוּ֩ אֲחֵיכֶ֨ם שֹׂנְאֵיכֶ֜ם מְנַדֵּיכֶ֗ם לְמַ֤עַן שְׁמִי֙ יִכְבַּ֣ד יְהוָ֔ה וְנִרְאֶ֥ה בְשִׂמְחַתְכֶ֖ם וְהֵ֥ם יֵבֹֽשׁוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;ק֤וֹל שָׁאוֹן֙ מֵעִ֔יר ק֖וֹל מֵֽהֵיכָ֑ל ק֣וֹל יְהוָ֔ה מְשַׁלֵּ֥ם גְּמ֖וּל לְאֹיְבָֽיו׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בְּטֶ֥רֶם תָּחִ֖יל יָלָ֑דָה בְּטֶ֨רֶם יָב֥וֹא חֵ֛בֶל לָ֖הּ וְהִמְלִ֥יטָה זָכָֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מִֽי־שָׁמַ֣ע כָּזֹ֗את מִ֤י רָאָה֙ כָּאֵ֔לֶּה הֲי֤וּחַל אֶ֙רֶץ֙ בְּי֣וֹם אֶחָ֔ד אִם־יִוָּ֥לֵֽד גּ֖וֹי פַּ֣עַם אֶחָ֑ת כִּֽי־חָ֛לָה גַּם־יָלְדָ֥ה צִיּ֖וֹן אֶת־בָּנֶֽיהָ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הַאֲנִ֥י אַשְׁבִּ֛יר וְלֹ֥א אוֹלִ֖יד יֹאמַ֣ר יְהוָ֑ה אִם־אֲנִ֧י הַמּוֹלִ֛יד וְעָצַ֖רְתִּי אָמַ֥ר אֱלֹהָֽיִךְ׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;שִׂמְח֧וּ אֶת־יְרוּשָׁלִַ֛ם וְגִ֥ילוּ בָ֖הּ כָּל־אֹהֲבֶ֑יהָ שִׂ֤ישׂוּ אִתָּהּ֙ מָשׂ֔וֹשׂ כָּל־הַמִּֽתְאַבְּלִ֖ים עָלֶֽיהָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לְמַ֤עַן תִּֽינְקוּ֙ וּשְׂבַעְתֶּ֔ם מִשֹּׁ֖ד תַּנְחֻמֶ֑יהָ לְמַ֧עַן תָּמֹ֛צּוּ וְהִתְעַנַּגְתֶּ֖ם מִזִּ֥יז כְּבוֹדָֽהּ׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּֽי־כֹ֣ה׀ אָמַ֣ר יְהוָ֗ה הִנְנִ֣י נֹטֶֽה־אֵ֠לֶיהָ כְּנָהָ֨ר שָׁל֜וֹם וּכְנַ֧חַל שׁוֹטֵ֛ף כְּב֥וֹד גּוֹיִ֖ם וִֽינַקְתֶּ֑ם עַל־צַד֙ תִּנָּשֵׂ֔אוּ וְעַל־בִּרְכַּ֖יִם תְּשָׁעֳשָֽׁעוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כְּאִ֕ישׁ אֲשֶׁ֥ר אִמּ֖וֹ תְּנַחֲמֶ֑נּוּ כֵּ֤ן אָֽנֹכִי֙ אֲנַ֣חֶמְכֶ֔ם וּבִירֽוּשָׁלִַ֖ם תְּנֻחָֽמוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּרְאִיתֶם֙ וְשָׂ֣שׂ לִבְּכֶ֔ם וְעַצְמוֹתֵיכֶ֖ם כַּדֶּ֣שֶׁא תִפְרַ֑חְנָה וְנוֹדְעָ֤ה יַד־יְהוָה֙ אֶת־עֲבָדָ֔יו וְזָעַ֖ם אֶת־אֹיְבָֽיו׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּֽי־הִנֵּ֤ה יְהוָה֙ בָּאֵ֣שׁ יָב֔וֹא וְכַסּוּפָ֖ה מַרְכְּבֹתָ֑יו לְהָשִׁ֤יב בְּחֵמָה֙ אַפּ֔וֹ וְגַעֲרָת֖וֹ בְּלַהֲבֵי־אֵֽשׁ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּ֤י בָאֵשׁ֙ יְהוָ֣ה נִשְׁפָּ֔ט וּבְחַרְבּ֖וֹ אֶת־כָּל־בָּשָׂ֑ר וְרַבּ֖וּ חַֽלְלֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הַמִּתְקַדְּשִׁ֨ים וְהַמִּֽטַּהֲרִ֜ים אֶל־הַגַּנּ֗וֹת אַחַ֤ר <font color="brown">אחד</font> <font color="blue">אַחַת֙</font> בַּתָּ֔וֶךְ אֹֽכְלֵי֙ בְּשַׂ֣ר הַחֲזִ֔יר וְהַשֶּׁ֖קֶץ וְהָעַכְבָּ֑ר יַחְדָּ֥ו יָסֻ֖פוּ נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאָנֹכִ֗י מַעֲשֵׂיהֶם֙ וּמַחְשְׁבֹ֣תֵיהֶ֔ם בָּאָ֕ה לְקַבֵּ֥ץ אֶת־כָּל־הַגּוֹיִ֖ם וְהַלְּשֹׁנ֑וֹת וּבָ֖אוּ וְרָא֥וּ אֶת־כְּבוֹדִֽי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְשַׂמְתִּ֨י בָהֶ֜ם א֗וֹת וְשִׁלַּחְתִּ֣י מֵהֶ֣ם׀ פְּ֠לֵיטִים אֶֽל־הַגּוֹיִ֞ם תַּרְשִׁ֨ישׁ פּ֥וּל וְל֛וּד מֹ֥שְׁכֵי קֶ֖שֶׁת תֻּבַ֣ל וְיָוָ֑ן הָאִיִּ֣ים הָרְחֹקִ֗ים אֲשֶׁ֨ר לֹא־שָׁמְע֤וּ אֶת־שִׁמְעִי֙ וְלֹא־רָא֣וּ אֶת־כְּבוֹדִ֔י וְהִגִּ֥ידוּ אֶת־כְּבוֹדִ֖י בַּגּוֹיִֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְהֵבִ֣יאוּ אֶת־כָּל־אֲחֵיכֶ֣ם מִכָּל־הַגּוֹיִ֣ם׀ מִנְחָ֣ה׀ לַֽיהוָ֡ה בַּסּוּסִ֡ים וּ֠בָרֶכֶב וּבַצַּבִּ֨ים וּבַפְּרָדִ֜ים וּבַכִּרְכָּר֗וֹת עַ֣ל הַ֥ר קָדְשִׁ֛י יְרוּשָׁלִַ֖ם אָמַ֣ר יְהוָ֑ה כַּאֲשֶׁ֣ר יָבִיאוּ֩ בְנֵ֨י יִשְׂרָאֵ֧ל אֶת־הַמִּנְחָ֛ה בִּכְלִ֥י טָה֖וֹר בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְגַם־מֵהֶ֥ם אֶקַּ֛ח לַכֹּהֲנִ֥ים לַלְוִיִּ֖ם אָמַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּ֣י כַאֲשֶׁ֣ר הַשָּׁמַ֣יִם הַ֠חֳדָשִׁים וְהָאָ֨רֶץ הַחֲדָשָׁ֜ה אֲשֶׁ֨ר אֲנִ֥י עֹשֶׂ֛ה עֹמְדִ֥ים לְפָנַ֖י נְאֻם־יְהוָ֑ה כֵּ֛ן יַעֲמֹ֥ד זַרְעֲכֶ֖ם וְשִׁמְכֶֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְהָיָ֗ה מִֽדֵּי־חֹ֙דֶשׁ֙ בְּחָדְשׁ֔וֹ וּמִדֵּ֥י שַׁבָּ֖ת בְּשַׁבַּתּ֑וֹ יָב֧וֹא כָל־בָּשָׂ֛ר לְהִשְׁתַּחֲוֹ֥ת לְפָנַ֖י אָמַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְיָצְא֣וּ וְרָא֔וּ בְּפִגְרֵי֙ הָאֲנָשִׁ֔ים הַפֹּשְׁעִ֖ים בִּ֑י כִּ֣י תוֹלַעְתָּ֞ם לֹ֣א תָמ֗וּת וְאִשָּׁם֙ לֹ֣א תִכְבֶּ֔ה וְהָי֥וּ דֵרָא֖וֹן לְכָל־בָּשָֽׂר׃ </P>
<P></P>
</TD>
<TD WIDTH="50%">
<P>1&nbsp;k&#333;h &#8217;&#257;mar y&#601;hw&acirc; ha&#353;&#353;&#257;mayim kis&#601;&#8217;&icirc; w&#601;h&#257;&#8217;&#257;re&#x1E63; h&#259;&#x1E0F;&#333;m ra&#x1E21;&#601;l&#257;y &#8217;&ecirc;-zeh &#x1E07;ayi&#x1E6F; &#8217;&#259;&#353;er ti&#x1E07;&#601;n&ucirc;-l&icirc; w&#601;&#8217;&ecirc;-zeh m&#257;qw&#333;m m&#601;n&ucirc;&#x1E25;&#257;&#x1E6F;&icirc;: </P>
<P>2&nbsp;w&#601;&#8217;e&#x1E6F;-k&#257;l-&#8217;&#275;lleh y&#257;&#x1E0F;&icirc; &#8216;&#257;&#347;&#257;&#x1E6F;&acirc; wayyih&#601;y&ucirc; &#x1E35;&#257;l-&#8217;&#275;lleh n&#601;&#8217;um-y&#601;hw&acirc; w&#601;&#8217;el-zeh &#8217;ab&icirc;&#x1E6D; &#8217;el-&#8216;&#257;n&icirc; &ucirc;n&#601;&#x1E35;&#275;h-r&ucirc;&#x1E25;a w&#601;&#x1E25;&#257;r&#275;&#x1E0F; &#8216;al-d&#601;&#x1E07;&#257;r&icirc;: </P>
<P>3&nbsp;&#353;w&#333;&#x1E25;&#275;&#x1E6D; ha&#353;&#353;w&#333;r mak&#275;h-&#8217;&icirc;&#353; zw&#333;&#x1E07;&#275;&#x1E25;a ha&#347;&#347;eh &#8216;&#333;r&#275;f kele&#x1E07; m<sup>a</sup>&#8216;&#259;l&#275;h min&#601;&#x1E25;&acirc; dam-&#x1E25;&#259;z&icirc;r maz&#601;k&icirc;r l&#601;&#x1E07;&#333;n&acirc; m&#601;&#x1E07;&#257;r&#275;&#x1E35;&#601; &#8217;&#257;wen gam-h&#275;mm&acirc; b&#257;&#x1E25;&#259;r&ucirc; b&#601;&#x1E0F;ar&#601;&#x1E35;&ecirc;hem &ucirc;&#x1E07;&#601;&#353;iqq&ucirc;&#x1E63;&ecirc;hem naf&#601;&#353;&#257;m &#x1E25;&#257;f&#275;&#x1E63;&acirc;: </P>
<P>4&nbsp;gam-&#8217;&#259;n&icirc; &#8217;e&#x1E07;&#601;&#x1E25;ar b&#601;&#x1E6F;<sup>a</sup>&#8216;&#259;lul&ecirc;hem &ucirc;m&#601;&#x1E21;&ucirc;r&#333;&#x1E6F;&#257;m &#8217;&#257;&#x1E07;&icirc;&#8217; l&acirc;em y<sup>a</sup>&#8216;an q&#257;r&#257;&#8217;&#x1E6F;&icirc; w&#601;&#8217;&ecirc;n &#8216;w&#333;neh dibar&#601;t&icirc; w&#601;l&#333;&#8217; &#353;&#257;m&#275;&#8216;&ucirc; wayy<sup>a</sup>&#8216;&#259;&#347;&ucirc; h&#257;r<sup>a</sup>&#8216; b&#601;&#8216;&ecirc;nay &ucirc;&#x1E07;a&#8217;&#259;&#353;er l&#333;&#8217;-&#x1E25;&#257;fa&#x1E63;&#601;t&icirc; b&#257;&#x1E25;&#257;r&ucirc;: s</P>
<P>5&nbsp;&#353;im&#601;&#8216;&ucirc; d&#601;&#x1E07;ar-y&#601;hw&acirc; h<sup>a</sup>&#x1E25;&#259;r&#275;&#x1E0F;&icirc;m &#8217;el-d&#601;&#x1E07;&#257;rw&#333; &#8217;&#257;m&#601;r&ucirc; &#8217;&#259;&#x1E25;&ecirc;&#x1E35;em &#347;&#333;n&#601;&#8217;&ecirc;&#x1E35;em m&#601;nad&ecirc;&#x1E35;em l&#601;m<sup>a</sup>&#8216;an &#353;&#601;m&icirc; yi&#x1E35;&#601;ba&#x1E0F; y&#601;hw&acirc; w&#601;nir&#601;&#8217;eh &#x1E07;&#601;&#347;im&#601;&#x1E25;a&#x1E6F;&#601;&#x1E35;em w&#601;h&#275;m y&#275;&#x1E07;&#333;&#353;&ucirc;: </P>
<P>6&nbsp;qw&#333;l &#353;&#257;&#8217;w&#333;n m&#275;&#8216;&icirc;r qw&#333;l m&#275;h&ecirc;&#x1E35;&#257;l qw&#333;l y&#601;hw&acirc; m&#601;&#353;all&#275;m g&#601;m&ucirc;l l&#601;&#8217;&#333;y&#601;&#x1E07;&#257;yw: </P>
<P>7&nbsp;b&#601;&#x1E6D;erem t&#257;&#x1E25;&icirc;l y&#257;l&#257;&#x1E0F;&acirc; b&#601;&#x1E6D;erem y&#257;&#x1E07;w&#333;&#8217; &#x1E25;&#275;&#x1E07;el l&#257;h w&#601;him&#601;l&icirc;&#x1E6D;&acirc; z&#257;&#x1E35;&#257;r: </P>
<P>8&nbsp;m&icirc;-&#353;&#257;m<sup>a</sup>&#8216; k&#257;z&#333;&#8217;&#x1E6F; m&icirc; r&#257;&#8217;&acirc; k&#257;&#8217;&#275;lleh h&#259;y&ucirc;&#x1E25;al &#8217;ere&#x1E63; b&#601;yw&#333;m &#8217;e&#x1E25;&#257;&#x1E0F; &#8217;im-yi&ucirc;&#257;l&#275;&#x1E0F; gw&#333;y p<sup>a</sup>&#8216;am &#8217;e&#x1E25;&#257;&#x1E6F; k&icirc;-&#x1E25;&#257;l&acirc; gam-y&#257;l&#601;&#x1E0F;&acirc; &#x1E63;&icirc;yw&#333;n &#8217;e&#x1E6F;-b&#257;neyh&#257;: </P>
<P>9&nbsp;ha&#8217;&#259;n&icirc; &#8217;a&#353;&#601;b&icirc;r w&#601;l&#333;&#8217; &#8217;w&#333;l&icirc;&#x1E0F; y&#333;&#8217;mar y&#601;hw&acirc; &#8217;im-&#8217;&#259;n&icirc; hammw&#333;l&icirc;&#x1E0F; w&#601;&#8216;&#257;&#x1E63;ar&#601;t&icirc; &#8217;&#257;mar &#8217;&#277;l&#333;h&#257;yi&#x1E35;&#601;: s</P>
<P>10&nbsp;&#347;im&#601;&#x1E25;&ucirc; &#8217;e&#x1E6F;-y&#601;r&ucirc;&#353;&#257;laim w&#601;&#x1E21;&icirc;l&ucirc; &#x1E07;&#257;h k&#257;l-&#8217;&#333;h&#259;&#x1E07;eyh&#257; &#347;&icirc;&#347;&ucirc; &#8217;it&#257;h m&#257;&#347;w&#333;&#347; k&#257;l-hammi&#x1E6F;&#601;&#8217;ab&#601;l&icirc;m &#8216;&#257;leyh&#257;: </P>
<P>11&nbsp;l&#601;m<sup>a</sup>&#8216;an t&icirc;n&#601;q&ucirc; &ucirc;&#347;&#601;&#x1E07;<sup>a</sup>&#8216;&#601;tem mi&#353;&#353;&#333;&#x1E0F; tan&#601;&#x1E25;umeyh&#257; l&#601;m<sup>a</sup>&#8216;an t&#257;m&#333;&#x1E63;&#x1E63;&ucirc; w&#601;hi&#x1E6F;&#601;&#8216;anna&#x1E21;&#601;tem mizz&icirc;z k&#601;&#x1E07;w&#333;&#x1E0F;&#257;h: s</P>
<P>12&nbsp;k&icirc;-&#x1E35;&#333;h| &#8217;&#257;mar y&#601;hw&acirc; hin&#601;n&icirc; n&#333;&#x1E6D;eh-&#8217;&#275;leyh&#257; k&#601;n&acirc;&#257;r &#353;&#257;lw&#333;m &ucirc;&#x1E35;&#601;n<sup>a</sup>&#x1E25;al &#353;w&#333;&#x1E6D;&#275;f k&#601;&#x1E07;w&#333;&#x1E0F; gw&#333;yim w&icirc;naq&#601;tem &#8216;al-&#x1E63;a&#x1E0F; tinn&#257;&#347;&#275;&#8217;&ucirc; w&#601;&#8216;al-bir&#601;kayim t&#601;&#353;&#257;&#8216;&#335;&#353;&#257;&#8216;&ucirc;: </P>
<P>13&nbsp;k&#601;&#8217;&icirc;&#353; &#8217;&#259;&#353;er &#8217;immw&#333; t&#601;n<sup>a</sup>&#x1E25;&#259;menn&ucirc; k&#275;n &#8217;&#257;n&#333;&#x1E35;&icirc; &#8217;&#259;n<sup>a</sup>&#x1E25;em&#601;&#x1E35;em &ucirc;&#x1E07;&icirc;r&ucirc;&#353;&#257;laim t&#601;nu&#x1E25;&#257;m&ucirc;: </P>
<P>14&nbsp;&ucirc;r&#601;&#8217;&icirc;&#x1E6F;em w&#601;&#347;&#257;&#347; lib&#601;&#x1E35;em w&#601;&#8216;a&#x1E63;&#601;mw&#333;&#x1E6F;&ecirc;&#x1E35;em kade&#353;e&#8217; &#x1E6F;if&#601;r<sup>a</sup>&#x1E25;&#601;n&acirc; w&#601;nw&#333;&#x1E0F;&#601;&#8216;&acirc; ya&#x1E0F;-y&#601;hw&acirc; &#8217;e&#x1E6F;-&#8216;&#259;&#x1E07;&#257;&#x1E0F;&#257;yw w&#601;z&#257;&#8216;am &#8217;e&#x1E6F;-&#8217;&#333;y&#601;&#x1E07;&#257;yw: </P>
<P>15&nbsp;k&icirc;-hinn&#275;h y&#601;hw&acirc; b&#257;&#8217;&#275;&#353; y&#257;&#x1E07;w&#333;&#8217; w&#601;&#x1E35;ass&ucirc;f&acirc; mar&#601;k&#601;&#x1E07;&#333;&#x1E6F;&#257;yw l&#601;h&#257;&#353;&icirc;&#x1E07; b&#601;&#x1E25;&#275;m&acirc; &#8217;apw&#333; w&#601;&#x1E21;<sup>a</sup>&#8216;&#259;r&#257;&#x1E6F;w&#333; b&#601;lah&#259;&#x1E07;&ecirc;-&#8217;&#275;&#353;: </P>
<P>16&nbsp;k&icirc; &#x1E07;&#257;&#8217;&#275;&#353; y&#601;hw&acirc; ni&#353;&#601;p&#257;&#x1E6D; &ucirc;&#x1E07;&#601;&#x1E25;ar&#601;bw&#333; &#8217;e&#x1E6F;-k&#257;l-b&#257;&#347;&#257;r w&#601;rab&ucirc; &#x1E25;al&#601;l&ecirc; y&#601;hw&acirc;: </P>
<P>17&nbsp;hammi&#x1E6F;&#601;qad&#601;&#353;&icirc;m w&#601;hammi&#x1E6D;&#x1E6D;ah&#259;r&icirc;m &#8217;el-hagannw&#333;&#x1E6F; &#8217;<sup>a</sup>&#x1E25;ar <font color="brown">&#8217;e&#x1E25;&#257;&#x1E0F;</font> <font color="blue">&#8217;<sup>a</sup>&#x1E25;a&#x1E6F;</font> bat&#257;we&#x1E35;&#601; &#8217;&#333;&#x1E35;&#601;l&ecirc; b&#601;&#347;ar h<sup>a</sup>&#x1E25;&#259;z&icirc;r w&#601;ha&#353;&#353;eqe&#x1E63; w&#601;h&#257;&#8216;a&#x1E35;&#601;b&#257;r y<sup>a</sup>&#x1E25;&#601;d&#257;w y&#257;suf&ucirc; n&#601;&#8217;um-y&#601;hw&acirc;: </P>
<P>18&nbsp;w&#601;&#8217;&#257;n&#333;&#x1E35;&icirc; m<sup>a</sup>&#8216;&#259;&#347;&ecirc;hem &ucirc;m<sup>a</sup>&#x1E25;&#601;&#353;&#601;&#x1E07;&#333;&#x1E6F;&ecirc;hem b&#257;&#8217;&acirc; l&#601;qab&#275;&#x1E63; &#8217;e&#x1E6F;-k&#257;l-hagw&#333;yim w&#601;hall&#601;&#353;&#333;nw&#333;&#x1E6F; &ucirc;&#x1E07;&#257;&#8217;&ucirc; w&#601;r&#257;&#8217;&ucirc; &#8217;e&#x1E6F;-k&#601;&#x1E07;w&#333;&#x1E0F;&icirc;: </P>
<P>19&nbsp;w&#601;&#347;am&#601;t&icirc; &#x1E07;&acirc;em &#8217;w&#333;&#x1E6F; w&#601;&#353;ill<sup>a</sup>&#x1E25;&#601;t&icirc; m&#275;hem| p&#601;l&ecirc;&#x1E6D;&icirc;m &#8217;el-hagw&#333;yim tar&#601;&#353;&icirc;&#353; p&ucirc;l w&#601;l&ucirc;&#x1E0F; m&#333;&#353;&#601;&#x1E35;&ecirc; qe&#353;e&#x1E6F; tu&#x1E07;al w&#601;y&#257;w&#257;n h&#257;&#8217;&icirc;y&icirc;m h&#257;r&#601;&#x1E25;&#333;q&icirc;m &#8217;&#259;&#353;er l&#333;&#8217;-&#353;&#257;m&#601;&#8216;&ucirc; &#8217;e&#x1E6F;-&#353;im&#601;&#8216;&icirc; w&#601;l&#333;&#8217;-r&#257;&#8217;&ucirc; &#8217;e&#x1E6F;-k&#601;&#x1E07;w&#333;&#x1E0F;&icirc; w&#601;hig&icirc;&#x1E0F;&ucirc; &#8217;e&#x1E6F;-k&#601;&#x1E07;w&#333;&#x1E0F;&icirc; bagw&#333;yim: </P>
<P>20&nbsp;w&#601;h&#275;&#x1E07;&icirc;&#8217;&ucirc; &#8217;e&#x1E6F;-k&#257;l-&#8217;&#259;&#x1E25;&ecirc;&#x1E35;em mik&#257;l-hagw&#333;yim| min&#601;&#x1E25;&acirc;| layhw&acirc; bass&ucirc;s&icirc;m &ucirc;&#x1E07;&#257;re&#x1E35;e&#x1E07; &ucirc;&#x1E07;a&#x1E63;&#x1E63;ab&icirc;m &ucirc;&#x1E07;ap&#601;r&#257;&#x1E0F;&icirc;m &ucirc;&#x1E07;akir&#601;k&#257;rw&#333;&#x1E6F; &#8216;al har q&#257;&#x1E0F;&#601;&#353;&icirc; y&#601;r&ucirc;&#353;&#257;laim &#8217;&#257;mar y&#601;hw&acirc; ka&#8217;&#259;&#353;er y&#257;&#x1E07;&icirc;&#8217;&ucirc; &#x1E07;&#601;n&ecirc; yi&#347;&#601;r&#257;&#8217;&#275;l &#8217;e&#x1E6F;-hammin&#601;&#x1E25;&acirc; bi&#x1E35;&#601;l&icirc; &#x1E6D;&acirc;w&#333;r b&ecirc;&#x1E6F; y&#601;hw&acirc;: </P>
<P>21&nbsp;w&#601;&#x1E21;am-m&#275;hem &#8217;eqq<sup>a</sup>&#x1E25; lak&#333;h&#259;n&icirc;m lal&#601;w&icirc;yim &#8217;&#257;mar y&#601;hw&acirc;: </P>
<P>22&nbsp;k&icirc; &#x1E35;a&#8217;&#259;&#353;er ha&#353;&#353;&#257;mayim h<sup>a</sup>&#x1E25;&#335;&#x1E0F;&#257;&#353;&icirc;m w&#601;h&#257;&#8217;&#257;re&#x1E63; h<sup>a</sup>&#x1E25;&#259;&#x1E0F;&#257;&#353;&acirc; &#8217;&#259;&#353;er &#8217;&#259;n&icirc; &#8216;&#333;&#347;eh &#8216;&#333;m&#601;&#x1E0F;&icirc;m l&#601;f&#257;nay n&#601;&#8217;um-y&#601;hw&acirc; k&#275;n y<sup>a</sup>&#8216;&#259;m&#333;&#x1E0F; zar&#601;&#8216;&#259;&#x1E35;em w&#601;&#353;im&#601;&#x1E35;em: </P>
<P>23&nbsp;w&#601;h&#257;y&acirc; mid&ecirc;-&#x1E25;&#333;&#x1E0F;e&#353; b&#601;&#x1E25;&#257;&#x1E0F;&#601;&#353;w&#333; &ucirc;mid&ecirc; &#353;ab&#257;&#x1E6F; b&#601;&#353;abatw&#333; y&#257;&#x1E07;w&#333;&#8217; &#x1E35;&#257;l-b&#257;&#347;&#257;r l&#601;hi&#353;&#601;t<sup>a</sup>&#x1E25;&#259;w&#333;&#x1E6F; l&#601;f&#257;nay &#8217;&#257;mar y&#601;hw&acirc;: </P>
<P>24&nbsp;w&#601;y&#257;&#x1E63;&#601;&#8217;&ucirc; w&#601;r&#257;&#8217;&ucirc; b&#601;fi&#x1E21;&#601;r&ecirc; h&#257;&#8217;&#259;n&#257;&#353;&icirc;m hap&#333;&#353;&#601;&#8216;&icirc;m b&icirc; k&icirc; &#x1E6F;w&#333;l<sup>a</sup>&#8216;&#601;t&#257;m l&#333;&#8217; &#x1E6F;&#257;m&ucirc;&#x1E6F; w&#601;&#8217;i&#353;&#353;&#257;m l&#333;&#8217; &#x1E6F;i&#x1E35;&#601;beh w&#601;h&#257;y&ucirc; &#x1E0F;&#275;r&#257;&#8217;w&#333;n l&#601;&#x1E35;&#257;l-b&#257;&#347;&#257;r: </P>
</TD>
</TABLE>
<P><HR>
<CENTER>
<A HREF="jer001">Next: Jeremiah (Yermiyah) Chapter 1</A></CENTER>
</BODY>
</HTML>
