<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 34</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num034">Polyglot</A>&nbsp;
<A HREF="../kjv/num034">KJV</A>&nbsp;
<A HREF="../sep/num034">Sep</A>&nbsp;
<A HREF="../vul/num034">Vul</A>&nbsp;

<BR>
<BR><A HREF="num">Numbers (Bemidbar) Index</A><BR>
&nbsp;
<A HREF="num033">Previous</A>&nbsp;
<A HREF="num035">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 34</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;צַ֞ו אֶת־בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם כִּֽי־אַתֶּ֥ם בָּאִ֖ים אֶל־הָאָ֣רֶץ כְּנָ֑עַן זֹ֣את הָאָ֗רֶץ אֲשֶׁ֨ר תִּפֹּ֤ל לָכֶם֙ בְּֽנַחֲלָ֔ה אֶ֥רֶץ כְּנַ֖עַן לִגְבֻלֹתֶֽיהָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהָיָ֨ה לָכֶ֧ם פְּאַת־נֶ֛גֶב מִמִּדְבַּר־צִ֖ן עַל־יְדֵ֣י אֱד֑וֹם וְהָיָ֤ה לָכֶם֙ גְּב֣וּל נֶ֔גֶב מִקְצֵ֥ה יָם־הַמֶּ֖לַח קֵֽדְמָה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְנָסַ֣ב לָכֶם֩ הַגְּב֨וּל מִנֶּ֜גֶב לְמַעֲלֵ֤ה עַקְרַבִּים֙ וְעָ֣בַר צִ֔נָה <font color="brown">והיה</font> <font color="blue">וְהָיוּ֙</font> תּֽוֹצְאֹתָ֔יו מִנֶּ֖גֶב לְקָדֵ֣שׁ בַּרְנֵ֑עַ וְיָצָ֥א חֲצַר־אַדָּ֖ר וְעָבַ֥ר עַצְמֹֽנָה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְנָסַ֧ב הַגְּב֛וּל מֵעַצְמ֖וֹן<font color="red"><sup>3</font></sup> נַ֣חְלָה מִצְרָ֑יִם וְהָי֥וּ תוֹצְאֹתָ֖יו הַיָּֽמָּה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וּגְב֣וּל יָ֔ם וְהָיָ֥ה לָכֶ֛ם הַיָּ֥ם הַגָּד֖וֹל וּגְב֑וּל זֶֽה־יִהְיֶ֥ה לָכֶ֖ם גְּב֥וּל יָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְזֶֽה־יִהְיֶ֥ה לָכֶ֖ם גְּב֣וּל צָפ֑וֹן מִן־הַיָּם֙ הַגָּדֹ֔ל תְּתָא֥וּ לָכֶ֖ם הֹ֥ר הָהָֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מֵהֹ֣ר הָהָ֔ר תְּתָא֖וּ לְבֹ֣א חֲמָ֑ת וְהָי֛וּ תּוֹצְאֹ֥ת הַגְּבֻ֖ל צְדָֽדָה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְיָצָ֤א הַגְּבֻל֙ זִפְרֹ֔נָה וְהָי֥וּ תוֹצְאֹתָ֖יו חֲצַ֣ר עֵינָ֑ן זֶֽה־יִהְיֶ֥ה לָכֶ֖ם גְּב֥וּל צָפֽוֹן׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהִתְאַוִּיתֶ֥ם לָכֶ֖ם לִגְב֣וּל קֵ֑דְמָה מֵחֲצַ֥ר עֵינָ֖ן שְׁפָֽמָה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְיָרַ֨ד הַגְּבֻ֧ל מִשְּׁפָ֛ם הָרִבְלָ֖ה מִקֶּ֣דֶם לָעָ֑יִן וְיָרַ֣ד הַגְּב֔וּל וּמָחָ֛ה עַל־כֶּ֥תֶף יָם־כִּנֶּ֖רֶת קֵֽדְמָה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְיָרַ֤ד הַגְּבוּל֙ הַיַּרְדֵּ֔נָה וְהָי֥וּ תוֹצְאֹתָ֖יו יָ֣ם הַמֶּ֑לַח זֹאת֩ תִּהְיֶ֨ה לָכֶ֥ם הָאָ֛רֶץ לִגְבֻלֹתֶ֖יהָ סָבִֽיב׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְצַ֣ו מֹשֶׁ֔ה אֶת־בְּנֵ֥י יִשְׂרָאֵ֖ל לֵאמֹ֑ר זֹ֣את הָאָ֗רֶץ אֲשֶׁ֨ר תִּתְנַחֲל֤וּ אֹתָהּ֙ בְּגוֹרָ֔ל אֲשֶׁר֙ צִוָּ֣ה יְהוָ֔ה לָתֵ֛ת לְתִשְׁעַ֥ת הַמַּטּ֖וֹת וַחֲצִ֥י הַמַּטֶּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֣י לָקְח֞וּ מַטֵּ֨ה בְנֵ֤י הָראוּבֵנִי֙ לְבֵ֣ית אֲבֹתָ֔ם וּמַטֵּ֥ה בְנֵֽי־הַגָּדִ֖י לְבֵ֣ית אֲבֹתָ֑ם וַחֲצִי֙ מַטֵּ֣ה מְנַשֶּׁ֔ה לָקְח֖וּ נַחֲלָתָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;שְׁנֵ֥י הַמַּטּ֖וֹת וַחֲצִ֣י הַמַּטֶּ֑ה לָקְח֣וּ נַחֲלָתָ֗ם מֵעֵ֛בֶר לְיַרְדֵּ֥ן יְרֵח֖וֹ קֵ֥דְמָה מִזְרָֽחָה׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֵ֚לֶּה שְׁמ֣וֹת הָֽאֲנָשִׁ֔ים אֲשֶׁר־יִנְחֲל֥וּ לָכֶ֖ם אֶת־הָאָ֑רֶץ אֶלְעָזָר֙ הַכֹּהֵ֔ן וִיהוֹשֻׁ֖עַ בִּן־נֽוּן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְנָשִׂ֥יא אֶחָ֛ד נָשִׂ֥יא אֶחָ֖ד מִמַּטֶּ֑ה תִּקְח֖וּ לִנְחֹ֥ל אֶת־הָאָֽרֶץ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאֵ֖לֶּה שְׁמ֣וֹת הָאֲנָשִׁ֑ים לְמַטֵּ֣ה יְהוּדָ֔ה כָּלֵ֖ב בֶּן־יְפֻנֶּֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּלְמַטֵּה֙ בְּנֵ֣י שִׁמְע֔וֹן שְׁמוּאֵ֖ל בֶּן־עַמִּיהֽוּד׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לְמַטֵּ֣ה בִנְיָמִ֔ן אֱלִידָ֖ד בֶּן־כִּסְלֽוֹן׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּלְמַטֵּ֥ה בְנֵי־דָ֖ן נָשִׂ֑יא בֻּקִּ֖י בֶּן־יָגְלִֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;לִבְנֵ֣י יוֹסֵ֔ף לְמַטֵּ֥ה בְנֵֽי־מְנַשֶּׁ֖ה נָשִׂ֑יא חַנִּיאֵ֖ל בֶּן־אֵפֹֽד׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּלְמַטֵּ֥ה בְנֵֽי־אֶפְרַ֖יִם נָשִׂ֑יא קְמוּאֵ֖ל בֶּן־שִׁפְטָֽן׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וּלְמַטֵּ֥ה בְנֵֽי־זְבוּלֻ֖ן נָשִׂ֑יא אֱלִיצָפָ֖ן בֶּן־פַּרְנָֽךְ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וּלְמַטֵּ֥ה בְנֵֽי־יִשָׂשכָ֖ר נָשִׂ֑יא פַּלְטִיאֵ֖ל בֶּן־עַזָּֽן׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וּלְמַטֵּ֥ה בְנֵי־אָשֵׁ֖ר נָשִׂ֑יא אֲחִיה֖וּד בֶּן־שְׁלֹמִֽי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וּלְמַטֵּ֥ה בְנֵֽי־נַפְתָּלִ֖י נָשִׂ֑יא פְּדַהְאֵ֖ל בֶּן־עַמִּיהֽוּד׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אֵ֕לֶּה אֲשֶׁ֖ר צִוָּ֣ה יְהוָ֑ה לְנַחֵ֥ל אֶת־בְּנֵֽי־יִשְׂרָאֵ֖ל בְּאֶ֥רֶץ כְּנָֽעַן׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;&#x1E63;aw &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; &#8217;&#259;l&#275;hem k&icirc;-&#8217;atem b&#257;&#8217;&icirc;m &#8217;el-h&#257;&#8217;&#257;re&#x1E63; k&#601;n&#257;&#8216;an z&#333;&#8217;&#x1E6F; h&#257;&#8217;&#257;re&#x1E63; &#8217;&#259;&#353;er tip&#333;l l&#257;&#x1E35;em b&#601;n<sup>a</sup>&#x1E25;&#259;l&acirc; &#8217;ere&#x1E63; k&#601;n<sup>a</sup>&#8216;an li&#x1E21;&#601;&#x1E07;ul&#333;&#x1E6F;eyh&#257;: </P>
<P>3&nbsp;w&#601;h&#257;y&acirc; l&#257;&#x1E35;em p&#601;&#8217;a&#x1E6F;-ne&#x1E21;e&#x1E07; mimmi&#x1E0F;&#601;bar-&#x1E63;in &#8216;al-y&#601;&#x1E0F;&ecirc; &#8217;&#277;&#x1E0F;w&#333;m w&#601;h&#257;y&acirc; l&#257;&#x1E35;em g&#601;&#x1E07;&ucirc;l ne&#x1E21;e&#x1E07; miq&#601;&#x1E63;&#275;h y&#257;m-hammel<sup>a</sup>&#x1E25; q&#275;&#x1E0F;&#601;m&acirc;: </P>
<P>4&nbsp;w&#601;n&#257;sa&#x1E07; l&#257;&#x1E35;em hag&#601;&#x1E07;&ucirc;l minne&#x1E21;e&#x1E07; l&#601;m<sup>a</sup>&#8216;&#259;l&#275;h &#8216;aq&#601;rab&icirc;m w&#601;&#8216;&#257;&#x1E07;ar &#x1E63;in&acirc; <font color="brown">w&#601;h&#257;y&acirc;</font> <font color="blue">w&#601;h&#257;y&ucirc;</font> tw&#333;&#x1E63;&#601;&#8217;&#333;&#x1E6F;&#257;yw minne&#x1E21;e&#x1E07; l&#601;q&#257;&#x1E0F;&#275;&#353; bar&#601;n&#275;&#8216;a w&#601;y&#257;&#x1E63;&#257;&#8217; &#x1E25;&#259;&#x1E63;ar-&#8217;ad&#257;r w&#601;&#8216;&#257;&#x1E07;ar &#8216;a&#x1E63;&#601;m&#333;n&acirc;: </P>
<P>5&nbsp;w&#601;n&#257;sa&#x1E07; hag&#601;&#x1E07;&ucirc;l m&#275;&#8216;a&#x1E63;&#601;mw&#333;n<font color="red"><sup>3</font></sup> n<sup>a</sup>&#x1E25;&#601;l&acirc; mi&#x1E63;&#601;r&#257;yim w&#601;h&#257;y&ucirc; &#x1E6F;w&#333;&#x1E63;&#601;&#8217;&#333;&#x1E6F;&#257;yw hayy&#257;mm&acirc;: </P>
<P>6&nbsp;&ucirc;&#x1E21;&#601;&#x1E07;&ucirc;l y&#257;m w&#601;h&#257;y&acirc; l&#257;&#x1E35;em hayy&#257;m hag&#257;&#x1E0F;w&#333;l &ucirc;&#x1E21;&#601;&#x1E07;&ucirc;l zeh-yih&#601;yeh l&#257;&#x1E35;em g&#601;&#x1E07;&ucirc;l y&#257;m: </P>
<P>7&nbsp;w&#601;zeh-yih&#601;yeh l&#257;&#x1E35;em g&#601;&#x1E07;&ucirc;l &#x1E63;&#257;fw&#333;n min-hayy&#257;m hag&#257;&#x1E0F;&#333;l t&#601;&#x1E6F;&#257;&#8217;&ucirc; l&#257;&#x1E35;em h&#333;r h&acirc;&#257;r: </P>
<P>8&nbsp;m&#275;h&#333;r h&acirc;&#257;r t&#601;&#x1E6F;&#257;&#8217;&ucirc; l&#601;&#x1E07;&#333;&#8217; &#x1E25;&#259;m&#257;&#x1E6F; w&#601;h&#257;y&ucirc; tw&#333;&#x1E63;&#601;&#8217;&#333;&#x1E6F; hag&#601;&#x1E07;ul &#x1E63;&#601;&#x1E0F;&#257;&#x1E0F;&acirc;: </P>
<P>9&nbsp;w&#601;y&#257;&#x1E63;&#257;&#8217; hag&#601;&#x1E07;ul zif&#601;r&#333;n&acirc; w&#601;h&#257;y&ucirc; &#x1E6F;w&#333;&#x1E63;&#601;&#8217;&#333;&#x1E6F;&#257;yw &#x1E25;&#259;&#x1E63;ar &#8216;&ecirc;n&#257;n zeh-yih&#601;yeh l&#257;&#x1E35;em g&#601;&#x1E07;&ucirc;l &#x1E63;&#257;fw&#333;n: </P>
<P>10&nbsp;w&#601;hi&#x1E6F;&#601;&#8217;a&ucirc;&icirc;&#x1E6F;em l&#257;&#x1E35;em li&#x1E21;&#601;&#x1E07;&ucirc;l q&#275;&#x1E0F;&#601;m&acirc; m&#275;&#x1E25;&#259;&#x1E63;ar &#8216;&ecirc;n&#257;n &#353;&#601;f&#257;m&acirc;: </P>
<P>11&nbsp;w&#601;y&#257;ra&#x1E0F; hag&#601;&#x1E07;ul mi&#353;&#353;&#601;f&#257;m h&#257;ri&#x1E07;&#601;l&acirc; miqqe&#x1E0F;em l&#257;&#8216;&#257;yin w&#601;y&#257;ra&#x1E0F; hag&#601;&#x1E07;&ucirc;l &ucirc;m&#257;&#x1E25;&acirc; &#8216;al-ke&#x1E6F;ef y&#257;m-kinnere&#x1E6F; q&#275;&#x1E0F;&#601;m&acirc;: </P>
<P>12&nbsp;w&#601;y&#257;ra&#x1E0F; hag&#601;&#x1E07;&ucirc;l hayyar&#601;d&#275;n&acirc; w&#601;h&#257;y&ucirc; &#x1E6F;w&#333;&#x1E63;&#601;&#8217;&#333;&#x1E6F;&#257;yw y&#257;m hammel<sup>a</sup>&#x1E25; z&#333;&#8217;&#x1E6F; tih&#601;yeh l&#257;&#x1E35;em h&#257;&#8217;&#257;re&#x1E63; li&#x1E21;&#601;&#x1E07;ul&#333;&#x1E6F;eyh&#257; s&#257;&#x1E07;&icirc;&#x1E07;: </P>
<P>13&nbsp;way&#601;&#x1E63;aw m&#333;&#353;eh &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l l&#275;&#8217;m&#333;r z&#333;&#8217;&#x1E6F; h&#257;&#8217;&#257;re&#x1E63; &#8217;&#259;&#353;er ti&#x1E6F;&#601;n<sup>a</sup>&#x1E25;&#259;l&ucirc; &#8217;&#333;&#x1E6F;&#257;h b&#601;&#x1E21;w&#333;r&#257;l &#8217;&#259;&#353;er &#x1E63;i&ucirc;&acirc; y&#601;hw&acirc; l&#257;&#x1E6F;&#275;&#x1E6F; l&#601;&#x1E6F;i&#353;&#601;&#8216;a&#x1E6F; hamma&#x1E6D;&#x1E6D;w&#333;&#x1E6F; w<sup>a</sup>&#x1E25;&#259;&#x1E63;&icirc; hamma&#x1E6D;&#x1E6D;eh: </P>
<P>14&nbsp;k&icirc; l&#257;q&#601;&#x1E25;&ucirc; ma&#x1E6D;&#x1E6D;&#275;h &#x1E07;&#601;n&ecirc; h&#257;r&#8217;&ucirc;&#x1E07;&#275;n&icirc; l&#601;&#x1E07;&ecirc;&#x1E6F; &#8217;&#259;&#x1E07;&#333;&#x1E6F;&#257;m &ucirc;ma&#x1E6D;&#x1E6D;&#275;h &#x1E07;&#601;n&ecirc;-hag&#257;&#x1E0F;&icirc; l&#601;&#x1E07;&ecirc;&#x1E6F; &#8217;&#259;&#x1E07;&#333;&#x1E6F;&#257;m w<sup>a</sup>&#x1E25;&#259;&#x1E63;&icirc; ma&#x1E6D;&#x1E6D;&#275;h m&#601;na&#353;&#353;eh l&#257;q&#601;&#x1E25;&ucirc; n<sup>a</sup>&#x1E25;&#259;l&#257;&#x1E6F;&#257;m: </P>
<P>15&nbsp;&#353;&#601;n&ecirc; hamma&#x1E6D;&#x1E6D;w&#333;&#x1E6F; w<sup>a</sup>&#x1E25;&#259;&#x1E63;&icirc; hamma&#x1E6D;&#x1E6D;eh l&#257;q&#601;&#x1E25;&ucirc; n<sup>a</sup>&#x1E25;&#259;l&#257;&#x1E6F;&#257;m m&#275;&#8216;&#275;&#x1E07;er l&#601;yar&#601;d&#275;n y&#601;r&#275;&#x1E25;w&#333; q&#275;&#x1E0F;&#601;m&acirc; miz&#601;r&#257;&#x1E25;&acirc;: f</P>
<P>16&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>17&nbsp;&#8217;&#275;lleh &#353;&#601;mw&#333;&#x1E6F; h&#257;&#8217;&#259;n&#257;&#353;&icirc;m &#8217;&#259;&#353;er-yin&#601;&#x1E25;&#259;l&ucirc; l&#257;&#x1E35;em &#8217;e&#x1E6F;-h&#257;&#8217;&#257;re&#x1E63; &#8217;el&#601;&#8216;&#257;z&#257;r hak&#333;h&#275;n w&icirc;hw&#333;&#353;u&#8216;a bin-n&ucirc;n: </P>
<P>18&nbsp;w&#601;n&#257;&#347;&icirc;&#8217; &#8217;e&#x1E25;&#257;&#x1E0F; n&#257;&#347;&icirc;&#8217; &#8217;e&#x1E25;&#257;&#x1E0F; mimma&#x1E6D;&#x1E6D;eh tiq&#601;&#x1E25;&ucirc; lin&#601;&#x1E25;&#333;l &#8217;e&#x1E6F;-h&#257;&#8217;&#257;re&#x1E63;: </P>
<P>19&nbsp;w&#601;&#8217;&#275;lleh &#353;&#601;mw&#333;&#x1E6F; h&#257;&#8217;&#259;n&#257;&#353;&icirc;m l&#601;ma&#x1E6D;&#x1E6D;&#275;h y&#601;h&ucirc;&#x1E0F;&acirc; k&#257;l&#275;&#x1E07; ben-y&#601;funneh: </P>
<P>20&nbsp;&ucirc;l&#601;ma&#x1E6D;&#x1E6D;&#275;h b&#601;n&ecirc; &#353;im&#601;&#8216;w&#333;n &#353;&#601;m&ucirc;&#8217;&#275;l ben-&#8216;amm&icirc;h&ucirc;&#x1E0F;: </P>
<P>21&nbsp;l&#601;ma&#x1E6D;&#x1E6D;&#275;h &#x1E07;in&#601;y&#257;min &#8217;&#277;l&icirc;&#x1E0F;&#257;&#x1E0F; ben-kis&#601;lw&#333;n: </P>
<P>22&nbsp;&ucirc;l&#601;ma&#x1E6D;&#x1E6D;&#275;h &#x1E07;&#601;n&ecirc;-&#x1E0F;&#257;n n&#257;&#347;&icirc;&#8217; buqq&icirc; ben-y&#257;&#x1E21;&#601;l&icirc;: </P>
<P>23&nbsp;li&#x1E07;&#601;n&ecirc; yw&#333;s&#275;f l&#601;ma&#x1E6D;&#x1E6D;&#275;h &#x1E07;&#601;n&ecirc;-m&#601;na&#353;&#353;eh n&#257;&#347;&icirc;&#8217; &#x1E25;ann&icirc;&#8217;&#275;l ben-&#8217;&#275;f&#333;&#x1E0F;: </P>
<P>24&nbsp;&ucirc;l&#601;ma&#x1E6D;&#x1E6D;&#275;h &#x1E07;&#601;n&ecirc;-&#8217;ef&#601;rayim n&#257;&#347;&icirc;&#8217; q&#601;m&ucirc;&#8217;&#275;l ben-&#353;if&#601;&#x1E6D;&#257;n: </P>
<P>25&nbsp;&ucirc;l&#601;ma&#x1E6D;&#x1E6D;&#275;h &#x1E07;&#601;n&ecirc;-z&#601;&#x1E07;&ucirc;lun n&#257;&#347;&icirc;&#8217; &#8217;&#277;l&icirc;&#x1E63;&#257;f&#257;n ben-par&#601;n&#257;&#x1E35;&#601;: </P>
<P>26&nbsp;&ucirc;l&#601;ma&#x1E6D;&#x1E6D;&#275;h &#x1E07;&#601;n&ecirc;-yi&#347;&#257;s&#x1E35;&#257;r n&#257;&#347;&icirc;&#8217; pal&#601;&#x1E6D;&icirc;&#8217;&#275;l ben-&#8216;azz&#257;n: </P>
<P>27&nbsp;&ucirc;l&#601;ma&#x1E6D;&#x1E6D;&#275;h &#x1E07;&#601;n&ecirc;-&#8217;&#257;&#353;&#275;r n&#257;&#347;&icirc;&#8217; &#8217;&#259;&#x1E25;&icirc;h&ucirc;&#x1E0F; ben-&#353;&#601;l&#333;m&icirc;: </P>
<P>28&nbsp;&ucirc;l&#601;ma&#x1E6D;&#x1E6D;&#275;h &#x1E07;&#601;n&ecirc;-naf&#601;t&#257;l&icirc; n&#257;&#347;&icirc;&#8217; p&#601;&#x1E0F;ah&#601;&#8217;&#275;l ben-&#8216;amm&icirc;h&ucirc;&#x1E0F;: </P>
<P>29&nbsp;&#8217;&#275;lleh &#8217;&#259;&#353;er &#x1E63;i&ucirc;&acirc; y&#601;hw&acirc; l&#601;n<sup>a</sup>&#x1E25;&#275;l &#8217;e&#x1E6F;-b&#601;n&ecirc;-yi&#347;&#601;r&#257;&#8217;&#275;l b&#601;&#8217;ere&#x1E63; k&#601;n&#257;&#8216;an: f</P>
</TD>
</TABLE>
<P><HR>
<CENTER>
<A HREF="num035">Next: Numbers (Bemidbar) Chapter 35</A></CENTER>
</BODY>
</HTML>
