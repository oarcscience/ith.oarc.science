<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev022">Polyglot</A>&nbsp;
<A HREF="../kjv/lev022">KJV</A>&nbsp;
<A HREF="../sep/lev022">Sep</A>&nbsp;
<A HREF="../vul/lev022">Vul</A>&nbsp;

<BR>
<BR><A HREF="lev">Leviticus (Vayikra) Index</A><BR>
&nbsp;
<A HREF="lev021">Previous</A>&nbsp;
<A HREF="lev023">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 22</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;דַּבֵּ֨ר אֶֽל־אַהֲרֹ֜ן וְאֶל־בָּנָ֗יו וְיִנָּֽזְרוּ֙ מִקָּדְשֵׁ֣י בְנֵֽי־יִשְׂרָאֵ֔ל וְלֹ֥א יְחַלְּל֖וּ אֶת־שֵׁ֣ם קָדְשִׁ֑י אֲשֶׁ֨ר הֵ֧ם מַקְדִּשִׁ֛ים לִ֖י אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֱמֹ֣ר אֲלֵהֶ֗ם לְדֹרֹ֨תֵיכֶ֜ם כָּל־אִ֣ישׁ׀ אֲשֶׁר־יִקְרַ֣ב מִכָּל־זַרְעֲכֶ֗ם אֶל־הַקֳּדָשִׁים֙ אֲשֶׁ֨ר יַקְדִּ֤ישׁוּ בְנֵֽי־יִשְׂרָאֵל֙ לַֽיהוָ֔ה וְטֻמְאָת֖וֹ עָלָ֑יו וְנִכְרְתָ֞ה הַנֶּ֧פֶשׁ הַהִ֛וא מִלְּפָנַ֖י אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אִ֣ישׁ אִ֞ישׁ מִזֶּ֣רַע אַהֲרֹ֗ן וְה֤וּא צָר֙וּעַ֙ א֣וֹ זָ֔ב בַּקֳּדָשִׁים֙ לֹ֣א יֹאכַ֔ל עַ֖ד אֲשֶׁ֣ר יִטְהָ֑ר וְהַנֹּגֵ֙עַ֙ בְּכָל־טְמֵא־נֶ֔פֶשׁ א֣וֹ אִ֔ישׁ אֲשֶׁר־תֵּצֵ֥א מִמֶּ֖נּוּ שִׁכְבַת־זָֽרַע׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אוֹ־אִישׁ֙ אֲשֶׁ֣ר יִגַּ֔ע בְּכָל־שֶׁ֖רֶץ אֲשֶׁ֣ר יִטְמָא־ל֑וֹ א֤וֹ בְאָדָם֙ אֲשֶׁ֣ר יִטְמָא־ל֔וֹ לְכֹ֖ל טֻמְאָתֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;נֶ֚פֶשׁ אֲשֶׁ֣ר תִּגַּע־בּ֔וֹ וְטָמְאָ֖ה עַד־הָעָ֑רֶב וְלֹ֤א יֹאכַל֙ מִן־הַקֳּדָשִׁ֔ים כִּ֛י אִם־רָחַ֥ץ בְּשָׂר֖וֹ בַּמָּֽיִם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּבָ֥א הַשֶּׁ֖מֶשׁ וְטָהֵ֑ר וְאַחַר֙ יֹאכַ֣ל מִן־הַקֳּדָשִׁ֔ים כִּ֥י לַחְמ֖וֹ הֽוּא׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;נְבֵלָ֧ה וּטְרֵפָ֛ה לֹ֥א יֹאכַ֖ל לְטָמְאָה־בָ֑הּ אֲנִ֖י יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְשָׁמְר֣וּ אֶת־מִשְׁמַרְתִּ֗י וְלֹֽא־יִשְׂא֤וּ עָלָיו֙ חֵ֔טְא וּמֵ֥תוּ ב֖וֹ כִּ֣י יְחַלְּלֻ֑הוּ אֲנִ֥י יְהוָ֖ה מְקַדְּשָֽׁם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְכָל־זָ֖ר לֹא־יֹ֣אכַל קֹ֑דֶשׁ תּוֹשַׁ֥ב כֹּהֵ֛ן וְשָׂכִ֖יר לֹא־יֹ֥אכַל קֹֽדֶשׁ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְכֹהֵ֗ן כִּֽי־יִקְנֶ֥ה נֶ֙פֶשׁ֙ קִנְיַ֣ן כַּסְפּ֔וֹ ה֖וּא יֹ֣אכַל בּ֑וֹ וִילִ֣יד בֵּית֔וֹ הֵ֖ם יֹאכְל֥וּ בְלַחְמֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּבַת־כֹּהֵ֔ן כִּ֥י תִהְיֶ֖ה לְאִ֣ישׁ זָ֑ר הִ֕וא בִּתְרוּמַ֥ת הַקֳּדָשִׁ֖ים לֹ֥א תֹאכֵֽל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּבַת־כֹּהֵן֩ כִּ֨י תִהְיֶ֜ה אַלְמָנָ֣ה וּגְרוּשָׁ֗ה וְזֶרַע֮ אֵ֣ין לָהּ֒ וְשָׁבָ֞ה אֶל־בֵּ֤ית אָבִ֙יהָ֙ כִּנְעוּרֶ֔יהָ מִלֶּ֥חֶם אָבִ֖יהָ תֹּאכֵ֑ל וְכָל־זָ֖ר לֹא־יֹ֥אכַל בּֽוֹ׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאִ֕ישׁ כִּֽי־יֹאכַ֥ל קֹ֖דֶשׁ בִּשְׁגָגָ֑ה וְיָסַ֤ף חֲמִֽשִׁיתוֹ֙ עָלָ֔יו וְנָתַ֥ן לַכֹּהֵ֖ן אֶת־הַקֹּֽדֶשׁ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְלֹ֣א יְחַלְּל֔וּ אֶת־קָדְשֵׁ֖י בְּנֵ֣י יִשְׂרָאֵ֑ל אֵ֥ת אֲשֶׁר־יָרִ֖ימוּ לַיהוָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהִשִּׂ֤יאוּ אוֹתָם֙ עֲוֹ֣ן אַשְׁמָ֔ה בְּאָכְלָ֖ם אֶת־קָדְשֵׁיהֶ֑ם כִּ֛י אֲנִ֥י יְהוָ֖ה מְקַדְּשָֽׁם׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;דַּבֵּ֨ר אֶֽל־אַהֲרֹ֜ן וְאֶל־בָּנָ֗יו וְאֶל֙ כָּל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אִ֣ישׁ אִישׁ֩ מִבֵּ֨ית יִשְׂרָאֵ֜ל וּמִן־הַגֵּ֣ר בְּיִשְׂרָאֵ֗ל אֲשֶׁ֨ר יַקְרִ֤יב קָרְבָּנוֹ֙ לְכָל־נִדְרֵיהֶם֙ וּלְכָל־נִדְבוֹתָ֔ם אֲשֶׁר־יַקְרִ֥יבוּ לַיהוָ֖ה לְעֹלָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לִֽרְצֹנְכֶ֑ם תָּמִ֣ים זָכָ֔ר בַּבָּקָ֕ר בַּכְּשָׂבִ֖ים וּבָֽעִזִּֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כֹּ֛ל אֲשֶׁר־בּ֥וֹ מ֖וּם לֹ֣א תַקְרִ֑יבוּ כִּי־לֹ֥א לְרָצ֖וֹן יִהְיֶ֥ה לָכֶֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאִ֗ישׁ כִּֽי־יַקְרִ֤יב זֶֽבַח־שְׁלָמִים֙ לַיהוָ֔ה לְפַלֵּא־נֶ֙דֶר֙ א֣וֹ לִנְדָבָ֔ה בַּבָּקָ֖ר א֣וֹ בַצֹּ֑אן תָּמִ֤ים יִֽהְיֶה֙ לְרָצ֔וֹן כָּל־מ֖וּם לֹ֥א יִהְיֶה־בּֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;עַוֶּרֶת֩ א֨וֹ שָׁב֜וּר אוֹ־חָר֣וּץ אֽוֹ־יַבֶּ֗לֶת א֤וֹ גָרָב֙ א֣וֹ יַלֶּ֔פֶת לֹא־תַקְרִ֥יבוּ אֵ֖לֶּה לַיהוָ֑ה וְאִשֶּׁ֗ה לֹא־תִתְּנ֥וּ מֵהֶ֛ם עַל־הַמִּזְבֵּ֖חַ לַיהוָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְשׁ֥וֹר וָשֶׂ֖ה שָׂר֣וּעַ וְקָל֑וּט נְדָבָה֙ תַּעֲשֶׂ֣ה אֹת֔וֹ וּלְנֵ֖דֶר לֹ֥א יֵרָצֶֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּמָע֤וּךְ וְכָתוּת֙ וְנָת֣וּק וְכָר֔וּת לֹ֥א תַקְרִ֖יבוּ לַֽיהוָ֑ה וּֽבְאַרְצְכֶ֖ם לֹ֥א תַעֲשֽׂוּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וּמִיַּ֣ד בֶּן־נֵכָ֗ר לֹ֥א תַקְרִ֛יבוּ אֶת־לֶ֥חֶם אֱלֹהֵיכֶ֖ם מִכָּל־אֵ֑לֶּה כִּ֣י מָשְׁחָתָ֤ם בָּהֶם֙ מ֣וּם בָּ֔ם לֹ֥א יֵרָצ֖וּ לָכֶֽם׃ פ</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;שׁ֣וֹר אוֹ־כֶ֤שֶׂב אוֹ־עֵז֙ כִּ֣י יִוָּלֵ֔ד וְהָיָ֛ה שִׁבְעַ֥ת יָמִ֖ים תַּ֣חַת אִמּ֑וֹ וּמִיּ֤וֹם הַשְּׁמִינִי֙ וָהָ֔לְאָה יֵרָצֶ֕ה לְקָרְבַּ֥ן אִשֶּׁ֖ה לַיהוָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְשׁ֖וֹר אוֹ־שֶׂ֑ה אֹת֣וֹ וְאֶת־בְּנ֔וֹ לֹ֥א תִשְׁחֲט֖וּ בְּי֥וֹם אֶחָֽד׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְכִֽי־תִזְבְּח֥וּ זֶֽבַח־תּוֹדָ֖ה לַיהוָ֑ה לִֽרְצֹנְכֶ֖ם תִּזְבָּֽחוּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;בַּיּ֤וֹם הַהוּא֙ יֵאָכֵ֔ל לֹֽא־תוֹתִ֥ירוּ מִמֶּ֖נּוּ עַד־בֹּ֑קֶר אֲנִ֖י יְהוָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וּשְׁמַרְתֶּם֙ מִצְוֹתַ֔י וַעֲשִׂיתֶ֖ם אֹתָ֑ם אֲנִ֖י יְהוָֽה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְלֹ֤א תְחַלְּלוּ֙ אֶת־שֵׁ֣ם קָדְשִׁ֔י וְנִ֨קְדַּשְׁתִּ֔י בְּת֖וֹךְ בְּנֵ֣י יִשְׂרָאֵ֑ל אֲנִ֥י יְהוָ֖ה מְקַדִּשְׁכֶֽם׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;הַמּוֹצִ֤יא אֶתְכֶם֙ מֵאֶ֣רֶץ מִצְרַ֔יִם לִהְי֥וֹת לָכֶ֖ם לֵאלֹהִ֑ים אֲנִ֖י יְהוָֽה׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;dab&#275;r &#8217;el-&#8217;ah&#259;r&#333;n w&#601;&#8217;el-b&#257;n&#257;yw w&#601;yinn&#257;z&#601;r&ucirc; miqq&#257;&#x1E0F;&#601;&#353;&ecirc; &#x1E07;&#601;n&ecirc;-yi&#347;&#601;r&#257;&#8217;&#275;l w&#601;l&#333;&#8217; y&#601;&#x1E25;all&#601;l&ucirc; &#8217;e&#x1E6F;-&#353;&#275;m q&#257;&#x1E0F;&#601;&#353;&icirc; &#8217;&#259;&#353;er h&#275;m maq&#601;di&#353;&icirc;m l&icirc; &#8217;&#259;n&icirc; y&#601;hw&acirc;: </P>
<P>3&nbsp;&#8217;&#277;m&#333;r &#8217;&#259;l&#275;hem l&#601;&#x1E0F;&#333;r&#333;&#x1E6F;&ecirc;&#x1E35;em k&#257;l-&#8217;&icirc;&#353;| &#8217;&#259;&#353;er-yiq&#601;ra&#x1E07; mik&#257;l-zar&#601;&#8216;&#259;&#x1E35;em &#8217;el-haqq&#335;&#x1E0F;&#257;&#353;&icirc;m &#8217;&#259;&#353;er yaq&#601;d&icirc;&#353;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l layhw&acirc; w&#601;&#x1E6D;um&#601;&#8217;&#257;&#x1E6F;w&#333; &#8216;&#257;l&#257;yw w&#601;ni&#x1E35;&#601;r&#601;&#x1E6F;&acirc; hannefe&#353; hahiw&#8217; mill&#601;f&#257;nay &#8217;&#259;n&icirc; y&#601;hw&acirc;: </P>
<P>4&nbsp;&#8217;&icirc;&#353; &#8217;&icirc;&#353; mizzer<sup>a</sup>&#8216; &#8217;ah&#259;r&#333;n w&#601;h&ucirc;&#8217; &#x1E63;&#257;r&ucirc;&#8216;a &#8217;w&#333; z&#257;&#x1E07; baqq&#335;&#x1E0F;&#257;&#353;&icirc;m l&#333;&#8217; y&#333;&#8217;&#x1E35;al &#8216;a&#x1E0F; &#8217;&#259;&#353;er yi&#x1E6D;&#601;h&#257;r w&#601;hann&#333;&#x1E21;&#275;&#8216;a b&#601;&#x1E35;&#257;l-&#x1E6D;&#601;m&#275;&#8217;-nefe&#353; &#8217;w&#333; &#8217;&icirc;&#353; &#8217;&#259;&#353;er-t&#275;&#x1E63;&#275;&#8217; mimmenn&ucirc; &#353;i&#x1E35;&#601;&#x1E07;a&#x1E6F;-z&#257;r<sup>a</sup>&#8216;: </P>
<P>5&nbsp;&#8217;w&#333;-&#8217;&icirc;&#353; &#8217;&#259;&#353;er yig<sup>a</sup>&#8216; b&#601;&#x1E35;&#257;l-&#353;ere&#x1E63; &#8217;&#259;&#353;er yi&#x1E6D;&#601;m&#257;&#8217;-lw&#333; &#8217;w&#333; &#x1E07;&#601;&#8217;&#257;&#x1E0F;&#257;m &#8217;&#259;&#353;er yi&#x1E6D;&#601;m&#257;&#8217;-lw&#333; l&#601;&#x1E35;&#333;l &#x1E6D;um&#601;&#8217;&#257;&#x1E6F;w&#333;: </P>
<P>6&nbsp;nefe&#353; &#8217;&#259;&#353;er tig<sup>a</sup>&#8216;-bw&#333; w&#601;&#x1E6D;&#257;m&#601;&#8217;&acirc; &#8216;a&#x1E0F;-h&#257;&#8216;&#257;re&#x1E07; w&#601;l&#333;&#8217; y&#333;&#8217;&#x1E35;al min-haqq&#335;&#x1E0F;&#257;&#353;&icirc;m k&icirc; &#8217;im-r&#257;&#x1E25;a&#x1E63; b&#601;&#347;&#257;rw&#333; bamm&#257;yim: </P>
<P>7&nbsp;&ucirc;&#x1E07;&#257;&#8217; ha&#353;&#353;eme&#353; w&#601;&#x1E6D;&acirc;&#275;r w&#601;&#8217;<sup>a</sup>&#x1E25;ar y&#333;&#8217;&#x1E35;al min-haqq&#335;&#x1E0F;&#257;&#353;&icirc;m k&icirc; l<sup>a</sup>&#x1E25;&#601;mw&#333; h&ucirc;&#8217;: </P>
<P>8&nbsp;n&#601;&#x1E07;&#275;l&acirc; &ucirc;&#x1E6D;&#601;r&#275;f&acirc; l&#333;&#8217; y&#333;&#8217;&#x1E35;al l&#601;&#x1E6D;&#257;m&#601;&#8217;&acirc;-&#x1E07;&#257;h &#8217;&#259;n&icirc; y&#601;hw&acirc;: </P>
<P>9&nbsp;w&#601;&#353;&#257;m&#601;r&ucirc; &#8217;e&#x1E6F;-mi&#353;&#601;mar&#601;t&icirc; w&#601;l&#333;&#8217;-yi&#347;&#601;&#8217;&ucirc; &#8216;&#257;l&#257;yw &#x1E25;&#275;&#x1E6D;&#601;&#8217; &ucirc;m&#275;&#x1E6F;&ucirc; &#x1E07;w&#333; k&icirc; y&#601;&#x1E25;all&#601;luh&ucirc; &#8217;&#259;n&icirc; y&#601;hw&acirc; m&#601;qad&#601;&#353;&#257;m: </P>
<P>10&nbsp;w&#601;&#x1E35;&#257;l-z&#257;r l&#333;&#8217;-y&#333;&#8217;&#x1E35;al q&#333;&#x1E0F;e&#353; tw&#333;&#353;a&#x1E07; k&#333;h&#275;n w&#601;&#347;&#257;&#x1E35;&icirc;r l&#333;&#8217;-y&#333;&#8217;&#x1E35;al q&#333;&#x1E0F;e&#353;: </P>
<P>11&nbsp;w&#601;&#x1E35;&#333;h&#275;n k&icirc;-yiq&#601;neh nefe&#353; qin&#601;yan kas&#601;pw&#333; h&ucirc;&#8217; y&#333;&#8217;&#x1E35;al bw&#333; w&icirc;l&icirc;&#x1E0F; b&ecirc;&#x1E6F;w&#333; h&#275;m y&#333;&#8217;&#x1E35;&#601;l&ucirc; &#x1E07;&#601;l<sup>a</sup>&#x1E25;&#601;mw&#333;: </P>
<P>12&nbsp;&ucirc;&#x1E07;a&#x1E6F;-k&#333;h&#275;n k&icirc; &#x1E6F;ih&#601;yeh l&#601;&#8217;&icirc;&#353; z&#257;r hiw&#8217; bi&#x1E6F;&#601;r&ucirc;ma&#x1E6F; haqq&#335;&#x1E0F;&#257;&#353;&icirc;m l&#333;&#8217; &#x1E6F;&#333;&#8217;&#x1E35;&#275;l: </P>
<P>13&nbsp;&ucirc;&#x1E07;a&#x1E6F;-k&#333;h&#275;n k&icirc; &#x1E6F;ih&#601;yeh &#8217;al&#601;m&#257;n&acirc; &ucirc;&#x1E21;&#601;r&ucirc;&#353;&acirc; w&#601;zer<sup>a</sup>&#8216; &#8217;&ecirc;n l&#257;h w&#601;&#353;&#257;&#x1E07;&acirc; &#8217;el-b&ecirc;&#x1E6F; &#8217;&#257;&#x1E07;&icirc;h&#257; kin&#601;&#8216;&ucirc;reyh&#257; mille&#x1E25;em &#8217;&#257;&#x1E07;&icirc;h&#257; t&#333;&#8217;&#x1E35;&#275;l w&#601;&#x1E35;&#257;l-z&#257;r l&#333;&#8217;-y&#333;&#8217;&#x1E35;al bw&#333;: s</P>
<P>14&nbsp;w&#601;&#8217;&icirc;&#353; k&icirc;-y&#333;&#8217;&#x1E35;al q&#333;&#x1E0F;e&#353; bi&#353;&#601;&#x1E21;&#257;&#x1E21;&acirc; w&#601;y&#257;saf &#x1E25;&#259;mi&#353;&icirc;&#x1E6F;w&#333; &#8216;&#257;l&#257;yw w&#601;n&#257;&#x1E6F;an lak&#333;h&#275;n &#8217;e&#x1E6F;-haqq&#333;&#x1E0F;e&#353;: </P>
<P>15&nbsp;w&#601;l&#333;&#8217; y&#601;&#x1E25;all&#601;l&ucirc; &#8217;e&#x1E6F;-q&#257;&#x1E0F;&#601;&#353;&ecirc; b&#601;n&ecirc; yi&#347;&#601;r&#257;&#8217;&#275;l &#8217;&#275;&#x1E6F; &#8217;&#259;&#353;er-y&#257;r&icirc;m&ucirc; layhw&acirc;: </P>
<P>16&nbsp;w&#601;hi&#347;&#347;&icirc;&#8217;&ucirc; &#8217;w&#333;&#x1E6F;&#257;m &#8216;&#259;w&#333;n &#8217;a&#353;&#601;m&acirc; b&#601;&#8217;&#257;&#x1E35;&#601;l&#257;m &#8217;e&#x1E6F;-q&#257;&#x1E0F;&#601;&#353;&ecirc;hem k&icirc; &#8217;&#259;n&icirc; y&#601;hw&acirc; m&#601;qad&#601;&#353;&#257;m: f</P>
<P>17&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>18&nbsp;dab&#275;r &#8217;el-&#8217;ah&#259;r&#333;n w&#601;&#8217;el-b&#257;n&#257;yw w&#601;&#8217;el k&#257;l-b&#601;n&ecirc; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; &#8217;&#259;l&#275;hem &#8217;&icirc;&#353; &#8217;&icirc;&#353; mib&ecirc;&#x1E6F; yi&#347;&#601;r&#257;&#8217;&#275;l &ucirc;min-hag&#275;r b&#601;yi&#347;&#601;r&#257;&#8217;&#275;l &#8217;&#259;&#353;er yaq&#601;r&icirc;&#x1E07; q&#257;r&#601;b&#257;nw&#333; l&#601;&#x1E35;&#257;l-ni&#x1E0F;&#601;r&ecirc;hem &ucirc;l&#601;&#x1E35;&#257;l-ni&#x1E0F;&#601;&#x1E07;w&#333;&#x1E6F;&#257;m &#8217;&#259;&#353;er-yaq&#601;r&icirc;&#x1E07;&ucirc; layhw&acirc; l&#601;&#8216;&#333;l&acirc;: </P>
<P>19&nbsp;lir&#601;&#x1E63;&#333;n&#601;&#x1E35;em t&#257;m&icirc;m z&#257;&#x1E35;&#257;r bab&#257;q&#257;r bak&#601;&#347;&#257;&#x1E07;&icirc;m &ucirc;&#x1E07;&#257;&#8216;izz&icirc;m: </P>
<P>20&nbsp;k&#333;l &#8217;&#259;&#353;er-bw&#333; m&ucirc;m l&#333;&#8217; &#x1E6F;aq&#601;r&icirc;&#x1E07;&ucirc; k&icirc;-l&#333;&#8217; l&#601;r&#257;&#x1E63;w&#333;n yih&#601;yeh l&#257;&#x1E35;em: </P>
<P>21&nbsp;w&#601;&#8217;&icirc;&#353; k&icirc;-yaq&#601;r&icirc;&#x1E07; ze&#x1E07;<sup>a</sup>&#x1E25;-&#353;&#601;l&#257;m&icirc;m layhw&acirc; l&#601;fall&#275;&#8217;-ne&#x1E0F;er &#8217;w&#333; lin&#601;&#x1E0F;&#257;&#x1E07;&acirc; bab&#257;q&#257;r &#8217;w&#333; &#x1E07;a&#x1E63;&#x1E63;&#333;&#8217;n t&#257;m&icirc;m yih&#601;yeh l&#601;r&#257;&#x1E63;w&#333;n k&#257;l-m&ucirc;m l&#333;&#8217; yih&#601;yeh-bw&#333;: </P>
<P>22&nbsp;&#8216;a&ucirc;ere&#x1E6F; &#8217;w&#333; &#353;&#257;&#x1E07;&ucirc;r &#8217;w&#333;-&#x1E25;&#257;r&ucirc;&#x1E63; &#8217;w&#333;-yabele&#x1E6F; &#8217;w&#333; &#x1E21;&#257;r&#257;&#x1E07; &#8217;w&#333; yallefe&#x1E6F; l&#333;&#8217;-&#x1E6F;aq&#601;r&icirc;&#x1E07;&ucirc; &#8217;&#275;lleh layhw&acirc; w&#601;&#8217;i&#353;&#353;eh l&#333;&#8217;-&#x1E6F;it&#601;n&ucirc; m&#275;hem &#8216;al-hammiz&#601;b&#275;&#x1E25;a layhw&acirc;: </P>
<P>23&nbsp;w&#601;&#353;w&#333;r w&#257;&#347;eh &#347;&#257;r&ucirc;&#8216;a w&#601;q&#257;l&ucirc;&#x1E6D; n&#601;&#x1E0F;&#257;&#x1E07;&acirc; t<sup>a</sup>&#8216;&#259;&#347;eh &#8217;&#333;&#x1E6F;w&#333; &ucirc;l&#601;n&#275;&#x1E0F;er l&#333;&#8217; y&#275;r&#257;&#x1E63;eh: </P>
<P>24&nbsp;&ucirc;m&#257;&#8216;&ucirc;&#x1E35;&#601; w&#601;&#x1E35;&#257;&#x1E6F;&ucirc;&#x1E6F; w&#601;n&#257;&#x1E6F;&ucirc;q w&#601;&#x1E35;&#257;r&ucirc;&#x1E6F; l&#333;&#8217; &#x1E6F;aq&#601;r&icirc;&#x1E07;&ucirc; layhw&acirc; &ucirc;&#x1E07;&#601;&#8217;ar&#601;&#x1E63;&#601;&#x1E35;em l&#333;&#8217; &#x1E6F;<sup>a</sup>&#8216;&#259;&#347;&ucirc;: </P>
<P>25&nbsp;&ucirc;m&icirc;ya&#x1E0F; ben-n&#275;&#x1E35;&#257;r l&#333;&#8217; &#x1E6F;aq&#601;r&icirc;&#x1E07;&ucirc; &#8217;e&#x1E6F;-le&#x1E25;em &#8217;&#277;l&#333;h&ecirc;&#x1E35;em mik&#257;l-&#8217;&#275;lleh k&icirc; m&#257;&#353;&#601;&#x1E25;&#257;&#x1E6F;&#257;m b&acirc;em m&ucirc;m b&#257;m l&#333;&#8217; y&#275;r&#257;&#x1E63;&ucirc; l&#257;&#x1E35;em: f</P>
<P>26&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>27&nbsp;&#353;w&#333;r &#8217;w&#333;-&#x1E35;e&#347;e&#x1E07; &#8217;w&#333;-&#8216;&#275;z k&icirc; yi&ucirc;&#257;l&#275;&#x1E0F; w&#601;h&#257;y&acirc; &#353;i&#x1E07;&#601;&#8216;a&#x1E6F; y&#257;m&icirc;m t<sup>a</sup>&#x1E25;a&#x1E6F; &#8217;immw&#333; &ucirc;m&icirc;yw&#333;m ha&#353;&#353;&#601;m&icirc;n&icirc; w&acirc;&#257;l&#601;&#8217;&acirc; y&#275;r&#257;&#x1E63;eh l&#601;q&#257;r&#601;ban &#8217;i&#353;&#353;eh layhw&acirc;: </P>
<P>28&nbsp;w&#601;&#353;w&#333;r &#8217;w&#333;-&#347;eh &#8217;&#333;&#x1E6F;w&#333; w&#601;&#8217;e&#x1E6F;-b&#601;nw&#333; l&#333;&#8217; &#x1E6F;i&#353;&#601;&#x1E25;&#259;&#x1E6D;&ucirc; b&#601;yw&#333;m &#8217;e&#x1E25;&#257;&#x1E0F;: </P>
<P>29&nbsp;w&#601;&#x1E35;&icirc;-&#x1E6F;iz&#601;b&#601;&#x1E25;&ucirc; ze&#x1E07;<sup>a</sup>&#x1E25;-tw&#333;&#x1E0F;&acirc; layhw&acirc; lir&#601;&#x1E63;&#333;n&#601;&#x1E35;em tiz&#601;b&#257;&#x1E25;&ucirc;: </P>
<P>30&nbsp;bayyw&#333;m hah&ucirc;&#8217; y&#275;&#8217;&#257;&#x1E35;&#275;l l&#333;&#8217;-&#x1E6F;w&#333;&#x1E6F;&icirc;r&ucirc; mimmenn&ucirc; &#8216;a&#x1E0F;-b&#333;qer &#8217;&#259;n&icirc; y&#601;hw&acirc;: </P>
<P>31&nbsp;&ucirc;&#353;&#601;mar&#601;tem mi&#x1E63;&#601;w&#333;&#x1E6F;ay w<sup>a</sup>&#8216;&#259;&#347;&icirc;&#x1E6F;em &#8217;&#333;&#x1E6F;&#257;m &#8217;&#259;n&icirc; y&#601;hw&acirc;: </P>
<P>32&nbsp;w&#601;l&#333;&#8217; &#x1E6F;&#601;&#x1E25;all&#601;l&ucirc; &#8217;e&#x1E6F;-&#353;&#275;m q&#257;&#x1E0F;&#601;&#353;&icirc; w&#601;niq&#601;da&#353;&#601;t&icirc; b&#601;&#x1E6F;w&#333;&#x1E35;&#601; b&#601;n&ecirc; yi&#347;&#601;r&#257;&#8217;&#275;l &#8217;&#259;n&icirc; y&#601;hw&acirc; m&#601;qadi&#353;&#601;&#x1E35;em: </P>
<P>33&nbsp;hammw&#333;&#x1E63;&icirc;&#8217; &#8217;e&#x1E6F;&#601;&#x1E35;em m&#275;&#8217;ere&#x1E63; mi&#x1E63;&#601;rayim lih&#601;yw&#333;&#x1E6F; l&#257;&#x1E35;em l&#275;&#8217;l&#333;h&icirc;m &#8217;&#259;n&icirc; y&#601;hw&acirc;: f</P>
</TD>
</TABLE>
<P><HR>
<CENTER>
<A HREF="lev023">Next: Leviticus (Vayikra) Chapter 23</A></CENTER>
</BODY>
</HTML>
