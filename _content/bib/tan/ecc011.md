[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ecc011)  [KJV](../kjv/ecc011)  [Sep](../sep/ecc011) 
[Vul](../vul/ecc011)   
  
[Ecclesiastes (Qohelet) Index](ecc)  
  [Previous](ecc010)  [Next](ecc012) 

------------------------------------------------------------------------

### Tanach (Hebrew): Ecclesiastes (Qohelet) Chapter 11

‎<span id="001">1</span> ‏שַׁלַּ֥ח לַחְמְךָ֖ עַל־פְּנֵ֣י הַמָּ֑יִם
כִּֽי־בְרֹ֥ב הַיָּמִ֖ים תִּמְצָאֶֽנּוּ׃

‎<span id="002">2</span> ‏תֶּן־חֵ֥לֶק לְשִׁבְעָ֖ה וְגַ֣ם לִשְׁמוֹנָ֑ה
כִּ֚י לֹ֣א תֵדַ֔ע מַה־יִּהְיֶ֥ה רָעָ֖ה עַל־הָאָֽרֶץ׃

‎<span id="003">3</span> ‏אִם־יִמָּלְא֨וּ הֶעָבִ֥ים גֶּ֙שֶׁם֙
עַל־הָאָ֣רֶץ יָרִ֔יקוּ וְאִם־יִפּ֥וֹל עֵ֛ץ בַּדָּר֖וֹם וְאִ֣ם
בַּצָּפ֑וֹן מְק֛וֹם שֶׁיִּפּ֥וֹל הָעֵ֖ץ שָׁ֥ם יְהֽוּא׃

‎<span id="004">4</span> ‏שֹׁמֵ֥ר ר֖וּחַ לֹ֣א יִזְרָ֑ע וְרֹאֶ֥ה
בֶעָבִ֖ים לֹ֥א יִקְצֽוֹר׃

‎<span id="005">5</span> ‏כַּאֲשֶׁ֨ר אֵֽינְךָ֤ יוֹדֵ֙עַ֙ מַה־דֶּ֣רֶךְ
הָר֔וּחַ כַּעֲצָמִ֖ים בְּבֶ֣טֶן הַמְּלֵאָ֑ה כָּ֗כָה לֹ֤א תֵדַע֙
אֶת־מַעֲשֵׂ֣ה הָֽאֱלֹהִ֔ים אֲשֶׁ֥ר יַעֲשֶׂ֖ה אֶת־הַכֹּֽל׃

‎<span id="006">6</span> ‏בַּבֹּ֙קֶר֙ זְרַ֣ע אֶת־זַרְעֶ֔ךָ וְלָעֶ֖רֶב
אַל־תַּנַּ֣ח יָדֶ֑ךָ כִּי֩ אֵֽינְךָ֨ יוֹדֵ֜ע אֵ֣י זֶ֤ה יִכְשָׁר֙ הֲזֶ֣ה
אוֹ־זֶ֔ה וְאִם־שְׁנֵיהֶ֥ם כְּאֶחָ֖ד טוֹבִֽים׃

‎<span id="007">7</span> ‏וּמָת֖וֹק הָא֑וֹר וְט֥וֹב לַֽעֵינַ֖יִם
לִרְא֥וֹת אֶת־הַשָּֽׁמֶשׁ׃

‎<span id="008">8</span> ‏כִּ֣י אִם־שָׁנִ֥ים הַרְבֵּ֛ה יִחְיֶ֥ה הָאָדָ֖ם
בְּכֻלָּ֣ם יִשְׂמָ֑ח וְיִזְכֹּר֙ אֶת־יְמֵ֣י הַחֹ֔שֶׁךְ כִּֽי־הַרְבֵּ֥ה
יִהְי֖וּ כָּל־שֶׁבָּ֥א הָֽבֶל׃

‎<span id="009">9</span> ‏שְׂמַ֧ח בָּח֣וּר בְּיַלְדוּתֶ֗יךָ
וִֽיטִֽיבְךָ֤ לִבְּךָ֙ בִּימֵ֣י בְחוּרוֹתֶ֔ךָ וְהַלֵּךְ֙ בְּדַרְכֵ֣י
לִבְּךָ֔ וּבְמַרְאֵ֖י עֵינֶ֑יךָ וְדָ֕ע כִּ֧י עַל־כָּל־אֵ֛לֶּה
יְבִֽיאֲךָ֥ הָאֱלֹהִ֖ים בַּמִּשְׁפָּֽט׃

‎<span id="010">10</span> ‏וְהָסֵ֥ר כַּ֙עַס֙ מִלִּבֶּ֔ךָ וְהַעֲבֵ֥ר
רָעָ֖ה מִבְּשָׂרֶ֑ךָ כִּֽי־הַיַּלְד֥וּת וְהַֽשַּׁחֲר֖וּת הָֽבֶל׃

1 šall<sup>a</sup>ḥ l<sup>a</sup>ḥəməḵā ‘al-pənê hammāyim kî-ḇərōḇ
hayyāmîm timəṣā’ennû:

2 ten-ḥēleq ləšiḇə‘â wəḡam lišəmwōnâ kî lō’ ṯēḏ<sup>a</sup>‘
mah-yyihəyeh rā‘â ‘al-hā’āreṣ:

3 ’im-yimmālə’û he‘āḇîm gešem ‘al-hā’āreṣ yārîqû wə’im-yipwōl ‘ēṣ
badārwōm wə’im baṣṣāfwōn məqwōm šeyyipwōl hā‘ēṣ šām yəhû’:

4 šōmēr rûḥa lō’ yizərā‘ wərō’eh ḇe‘āḇîm lō’ yiqəṣwōr:

5 ka’ăšer ’ênəḵā ywōḏē‘a mah-dereḵə hārûḥa k<sup>a</sup>‘ăṣāmîm bəḇeṭen
hamməlē’â kāḵâ lō’ ṯēḏ<sup>a</sup>‘ ’eṯ-m<sup>a</sup>‘ăśēh hā’ĕlōhîm
’ăšer y<sup>a</sup>‘ăśeh ’eṯ-hakōl:

6 babōqer zər<sup>a</sup>‘ ’eṯ-zarə‘eḵā wəlā‘ereḇ ’al-tann<sup>a</sup>ḥ
yāḏeḵā kî ’ênəḵā ywōḏē‘ ’ê zeh yiḵəšār hăzeh ’wō-zeh wə’im-šənêhem
kə’eḥāḏ ṭwōḇîm:

7 ûmāṯwōq hā’wōr wəṭwōḇ l<sup>a</sup>‘ênayim lirə’wōṯ ’eṯ-haššāmeš:

8 kî ’im-šānîm harəbēh yiḥəyeh hā’āḏām bəḵullām yiśəmāḥ wəyizəkōr
’eṯ-yəmê h<sup>a</sup>ḥōšeḵə kî-harəbēh yihəyû kāl-šebā’ hāḇel:

9 śəm<sup>a</sup>ḥ bāḥûr bəyaləḏûṯeyḵā wîṭîḇəḵā libəḵā bîmê ḇəḥûrwōṯeḵā
wəhallēḵə bəḏarəḵê libəḵā ûḇəmarə’ê ‘êneyḵā wəḏā‘ kî ‘al-kāl-’ēlleh
yəḇî’ăḵā hā’ĕlōhîm bammišəpāṭ:

10 wəhāsēr k<sup>a</sup>‘as millibeḵā wəh<sup>a</sup>‘ăḇēr rā‘â
mibəśāreḵā kî-hayyaləḏûṯ wəhašš<sup>a</sup>ḥărûṯ hāḇel:

------------------------------------------------------------------------

[Next: Ecclesiastes (Qohelet) Chapter 12](ecc012)
