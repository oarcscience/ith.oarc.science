<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 33</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer033">Polyglot</A>&nbsp;
<A HREF="../kjv/jer033">KJV</A>&nbsp;
<A HREF="../sep/jer033">Sep</A>&nbsp;
<A HREF="../vul/jer033">Vul</A>&nbsp;

<BR>
<BR><A HREF="jer">Jeremiah (Yermiyah) Index</A><BR>
&nbsp;
<A HREF="jer032">Previous</A>&nbsp;
<A HREF="jer034">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 33</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֧י דְבַר־יְהוָ֛ה אֶֽל־יִרְמְיָ֖הוּ שֵׁנִ֑ית וְהוּא֙ עוֹדֶ֣נּוּ עָצ֔וּר בַּחֲצַ֥ר הַמַּטָּרָ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כֹּֽה־אָמַ֥ר יְהוָ֖ה עֹשָׂ֑הּ יְהוָ֗ה יוֹצֵ֥ר אוֹתָ֛הּ לַהֲכִינָ֖הּ יְהוָ֥ה שְׁמֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;קְרָ֥א אֵלַ֖י וְאֶעֱנֶ֑ךָּ וְאַגִּ֧ידָה לְּךָ֛ גְּדֹל֥וֹת וּבְצֻר֖וֹת לֹ֥א יְדַעְתָּֽם׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּי֩ כֹ֨ה אָמַ֤ר יְהוָה֙ אֱלֹהֵ֣י יִשְׂרָאֵ֔ל עַל־בָּתֵּי֙ הָעִ֣יר הַזֹּ֔את וְעַל־בָּתֵּ֖י מַלְכֵ֣י יְהוּדָ֑ה הַנְּתֻצִ֕ים אֶל־הַסֹּלְל֖וֹת וְאֶל־הֶחָֽרֶב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בָּאִ֗ים לְהִלָּחֵם֙ אֶת־הַכַּשְׂדִּ֔ים וּלְמַלְאָם֙ אֶת־פִּגְרֵ֣י הָאָדָ֔ם אֲשֶׁר־הִכֵּ֥יתִי בְאַפִּ֖י וּבַחֲמָתִ֑י וַאֲשֶׁ֨ר הִסְתַּ֤רְתִּי פָנַי֙ מֵהָעִ֣יר הַזֹּ֔את עַ֖ל כָּל־רָעָתָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הִנְנִ֧י מַעֲלֶה־לָּ֛הּ אֲרֻכָ֥ה וּמַרְפֵּ֖א וּרְפָאתִ֑ים וְגִלֵּיתִ֣י לָהֶ֔ם עֲתֶ֥רֶת שָׁל֖וֹם וֶאֱמֶֽת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַהֲשִֽׁבֹתִי֙ אֶת־שְׁב֣וּת יְהוּדָ֔ה וְאֵ֖ת שְׁב֣וּת יִשְׂרָאֵ֑ל וּבְנִתִ֖ים כְּבָרִֽאשֹׁנָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְטִ֣הַרְתִּ֔ים מִכָּל־עֲוֹנָ֖ם אֲשֶׁ֣ר חָֽטְאוּ־לִ֑י וְסָלַחְתִּ֗י <font color="brown">לכול־</font> <font color="blue">לְכָל־</font> עֲוֹנֽוֹתֵיהֶם֙ אֲשֶׁ֣ר חָֽטְאוּ־לִ֔י וַאֲשֶׁ֖ר פָּ֥שְׁעוּ בִֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהָ֣יְתָה לִּ֗י לְשֵׁ֤ם שָׂשׂוֹן֙ לִתְהִלָּ֣ה וּלְתִפְאֶ֔רֶת לְכֹ֖ל גּוֹיֵ֣י הָאָ֑רֶץ אֲשֶׁ֨ר יִשְׁמְע֜וּ אֶת־כָּל־הַטּוֹבָ֗ה אֲשֶׁ֤ר אָֽנֹכִי֙ עֹשֶׂ֣ה אֹתָ֔ם וּפָחֲד֣וּ וְרָֽגְז֗וּ עַ֤ל כָּל־הַטּוֹבָה֙ וְעַ֣ל כָּל־הַשָּׁל֔וֹם אֲשֶׁ֥ר אָֽנֹכִ֖י עֹ֥שֶׂה לָּֽהּ׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כֹּ֣ה׀ אָמַ֣ר יְהוָ֗ה עוֹד֮ יִשָּׁמַ֣ע בַּמָּקוֹם־הַזֶּה֒ אֲשֶׁר֙ אַתֶּ֣ם אֹֽמְרִ֔ים חָרֵ֣ב ה֔וּא מֵאֵ֥ין אָדָ֖ם וּמֵאֵ֣ין בְּהֵמָ֑ה בְּעָרֵ֤י יְהוּדָה֙ וּבְחֻצ֣וֹת יְרוּשָׁלִַ֔ם הַֽנְשַׁמּ֗וֹת מֵאֵ֥ין אָדָ֛ם וּמֵאֵ֥ין יוֹשֵׁ֖ב וּמֵאֵ֥ין בְּהֵמָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;ק֣וֹל שָׂשׂ֞וֹן וְק֣וֹל שִׂמְחָ֗ה ק֣וֹל חָתָן֮ וְק֣וֹל כַּלָּה֒ ק֣וֹל אֹמְרִ֡ים הוֹדוּ֩ אֶת־יְהוָ֨ה צְבָא֜וֹת כִּֽי־ט֤וֹב יְהוָה֙ כִּֽי־לְעוֹלָ֣ם חַסְדּ֔וֹ מְבִאִ֥ים תּוֹדָ֖ה בֵּ֣ית יְהוָ֑ה כִּֽי־אָשִׁ֧יב אֶת־שְׁבוּת־הָאָ֛רֶץ כְּבָרִאשֹׁנָ֖ה אָמַ֥ר יְהוָֽה׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כֹּֽה־אָמַר֮ יְהוָ֣ה צְבָאוֹת֒ ע֞וֹד יִֽהְיֶ֣ה׀ בַּמָּק֣וֹם הַזֶּ֗ה הֶחָרֵ֛ב מֵֽאֵין־אָדָ֥ם וְעַד־בְּהֵמָ֖ה וּבְכָל־עָרָ֑יו נְוֵ֣ה רֹעִ֔ים מַרְבִּצִ֖ים צֹֽאן׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בְּעָרֵ֨י הָהָ֜ר בְּעָרֵ֤י הַשְּׁפֵלָה֙ וּבְעָרֵ֣י הַנֶּ֔גֶב וּבְאֶ֧רֶץ בִּנְיָמִ֛ן וּבִסְבִיבֵ֥י יְרוּשָׁלִַ֖ם וּבְעָרֵ֣י יְהוּדָ֑ה עֹ֣ד תַּעֲבֹ֧רְנָה הַצֹּ֛אן עַל־יְדֵ֥י מוֹנֶ֖ה אָמַ֥ר יְהוָֽה׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הִנֵּ֛ה יָמִ֥ים בָּאִ֖ים נְאֻם־יְהוָ֑ה וַהֲקִֽמֹתִי֙ אֶת־הַדָּבָ֣ר הַטּ֔וֹב אֲשֶׁ֥ר דִּבַּ֛רְתִּי אֶל־בֵּ֥ית יִשְׂרָאֵ֖ל וְעַל־בֵּ֥ית יְהוּדָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בַּיָּמִ֤ים הָהֵם֙ וּבָעֵ֣ת הַהִ֔יא אַצְמִ֥יחַ לְדָוִ֖ד צֶ֣מַח צְדָקָ֑ה וְעָשָׂ֛ה מִשְׁפָּ֥ט וּצְדָקָ֖ה בָּאָֽרֶץ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בַּיָּמִ֤ים הָהֵם֙ תִּוָּשַׁ֣ע יְהוּדָ֔ה וִירוּשָׁלִַ֖ם תִּשְׁכּ֣וֹן לָבֶ֑טַח וְזֶ֥ה אֲשֶׁר־יִקְרָא־לָ֖הּ יְהוָ֥ה׀ צִדְקֵֽנוּ׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּי־כֹ֖ה אָמַ֣ר יְהוָ֑ה לֹֽא־יִכָּרֵ֣ת לְדָוִ֔ד אִ֕ישׁ יֹשֵׁ֖ב עַל־כִּסֵּ֥א בֵֽית־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְלַכֹּהֲנִים֙ הַלְוִיִּ֔ם לֹֽא־יִכָּרֵ֥ת אִ֖ישׁ מִלְּפָנָ֑י מַעֲלֶ֨ה עוֹלָ֜ה וּמַקְטִ֥יר מִנְחָ֛ה וְעֹֽשֶׂה־זֶּ֖בַח<font color="red"><sup>3</font></sup> כָּל־הַיָּמִֽים׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַֽיְהִי֙ דְּבַר־יְהוָ֔ה אֶֽל־יִרְמְיָ֖הוּ לֵאמֽוֹר׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כֹּ֚ה אָמַ֣ר יְהוָ֔ה אִם־תָּפֵ֙רוּ֙ אֶת־בְּרִיתִ֣י הַיּ֔וֹם וְאֶת־בְּרִיתִ֖י הַלָּ֑יְלָה וּלְבִלְתִּ֛י הֱי֥וֹת יֽוֹמָם־וָלַ֖יְלָה בְּעִתָּֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;גַּם־בְּרִיתִ֤י תֻפַר֙ אֶת־דָּוִ֣ד עַבְדִּ֔י מִהְיֽוֹת־ל֥וֹ בֵ֖ן מֹלֵ֣ךְ עַל־כִּסְא֑וֹ וְאֶת־הַלְוִיִּ֥ם הַכֹּהֲנִ֖ים מְשָׁרְתָֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֲשֶׁ֤ר לֹֽא־יִסָּפֵר֙ צְבָ֣א הַשָּׁמַ֔יִם וְלֹ֥א יִמַּ֖ד ח֣וֹל הַיָּ֑ם כֵּ֣ן אַרְבֶּ֗ה אֶת־זֶ֙רַע֙ דָּוִ֣ד עַבְדִּ֔י וְאֶת־הַלְוִיִּ֖ם מְשָׁרְתֵ֥י אֹתִֽי׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַֽיְהִי֙ דְּבַר־יְהוָ֔ה אֶֽל־יִרְמְיָ֖הוּ לֵאמֹֽר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;הֲל֣וֹא רָאִ֗יתָ מָֽה־הָעָ֤ם הַזֶּה֙ דִּבְּר֣וּ לֵאמֹ֔ר שְׁתֵּ֣י הַמִּשְׁפָּח֗וֹת אֲשֶׁ֨ר בָּחַ֧ר יְהוָ֛ה בָּהֶ֖ם וַיִּמְאָסֵ֑ם וְאֶת־עַמִּי֙ יִנְאָצ֔וּן מִֽהְי֥וֹת ע֖וֹד גּ֥וֹי לִפְנֵיהֶֽם׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;כֹּ֚ה אָמַ֣ר יְהוָ֔ה אִם־לֹ֥א בְרִיתִ֖י יוֹמָ֣ם וָלָ֑יְלָה חֻקּ֛וֹת שָׁמַ֥יִם וָאָ֖רֶץ לֹא־שָֽׂמְתִּי׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;גַּם־זֶ֣רַע יַעֲקוֹב֩ וְדָוִ֨ד עַבְדִּ֜י אֶמְאַ֗ס מִקַּ֤חַת מִזַּרְעוֹ֙ מֹֽשְׁלִ֔ים אֶל־זֶ֥רַע אַבְרָהָ֖ם יִשְׂחָ֣ק וְיַעֲקֹ֑ב כִּֽי־<font color="brown">אשוב</font> <font color="blue">אָשִׁ֥יב</font> אֶת־שְׁבוּתָ֖ם וְרִחַמְתִּֽים׃ ס</P>
</TD>
<TD WIDTH="50%">
<P>1&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;el-yir&#601;m&#601;y&acirc;&ucirc; &#353;&#275;n&icirc;&#x1E6F; w&#601;h&ucirc;&#8217; &#8216;w&#333;&#x1E0F;enn&ucirc; &#8216;&#257;&#x1E63;&ucirc;r b<sup>a</sup>&#x1E25;&#259;&#x1E63;ar hamma&#x1E6D;&#x1E6D;&#257;r&acirc; l&#275;&#8217;m&#333;r: </P>
<P>2&nbsp;k&#333;h-&#8217;&#257;mar y&#601;hw&acirc; &#8216;&#333;&#347;&#257;h y&#601;hw&acirc; yw&#333;&#x1E63;&#275;r &#8217;w&#333;&#x1E6F;&#257;h lah&#259;&#x1E35;&icirc;n&#257;h y&#601;hw&acirc; &#353;&#601;mw&#333;: </P>
<P>3&nbsp;q&#601;r&#257;&#8217; &#8217;&#275;lay w&#601;&#8217;e&#8216;&#277;ne&#x1E35;&#x1E35;&#257; w&#601;&#8217;ag&icirc;&#x1E0F;&acirc; ll&#601;&#x1E35;&#257; g&#601;&#x1E0F;&#333;lw&#333;&#x1E6F; &ucirc;&#x1E07;&#601;&#x1E63;urw&#333;&#x1E6F; l&#333;&#8217; y&#601;&#x1E0F;<sup>a</sup>&#8216;&#601;t&#257;m: s</P>
<P>4&nbsp;k&icirc; &#x1E35;&#333;h &#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8216;al-b&#257;t&ecirc; h&#257;&#8216;&icirc;r hazz&#333;&#8217;&#x1E6F; w&#601;&#8216;al-b&#257;t&ecirc; mal&#601;&#x1E35;&ecirc; y&#601;h&ucirc;&#x1E0F;&acirc; hann&#601;&#x1E6F;u&#x1E63;&icirc;m &#8217;el-hass&#333;l&#601;lw&#333;&#x1E6F; w&#601;&#8217;el-he&#x1E25;&#257;re&#x1E07;: </P>
<P>5&nbsp;b&#257;&#8217;&icirc;m l&#601;hill&#257;&#x1E25;&#275;m &#8217;e&#x1E6F;-haka&#347;&#601;d&icirc;m &ucirc;l&#601;mal&#601;&#8217;&#257;m &#8217;e&#x1E6F;-pi&#x1E21;&#601;r&ecirc; h&#257;&#8217;&#257;&#x1E0F;&#257;m &#8217;&#259;&#353;er-hik&ecirc;&#x1E6F;&icirc; &#x1E07;&#601;&#8217;ap&icirc; &ucirc;&#x1E07;<sup>a</sup>&#x1E25;&#259;m&#257;&#x1E6F;&icirc; wa&#8217;&#259;&#353;er his&#601;tar&#601;t&icirc; f&#257;nay m&#275;h&#257;&#8216;&icirc;r hazz&#333;&#8217;&#x1E6F; &#8216;al k&#257;l-r&#257;&#8216;&#257;&#x1E6F;&#257;m: </P>
<P>6&nbsp;hin&#601;n&icirc; m<sup>a</sup>&#8216;&#259;leh-ll&#257;h &#8217;&#259;ru&#x1E35;&acirc; &ucirc;mar&#601;p&#275;&#8217; &ucirc;r&#601;f&#257;&#8217;&#x1E6F;&icirc;m w&#601;&#x1E21;ill&ecirc;&#x1E6F;&icirc; l&acirc;em &#8216;&#259;&#x1E6F;ere&#x1E6F; &#353;&#257;lw&#333;m we&#8217;&#277;me&#x1E6F;: </P>
<P>7&nbsp;wah&#259;&#353;i&#x1E07;&#333;&#x1E6F;&icirc; &#8217;e&#x1E6F;-&#353;&#601;&#x1E07;&ucirc;&#x1E6F; y&#601;h&ucirc;&#x1E0F;&acirc; w&#601;&#8217;&#275;&#x1E6F; &#353;&#601;&#x1E07;&ucirc;&#x1E6F; yi&#347;&#601;r&#257;&#8217;&#275;l &ucirc;&#x1E07;&#601;ni&#x1E6F;&icirc;m k&#601;&#x1E07;&#257;ri&#8217;&#353;&#333;n&acirc;: </P>
<P>8&nbsp;w&#601;&#x1E6D;ihar&#601;t&icirc;m mik&#257;l-&#8216;&#259;w&#333;n&#257;m &#8217;&#259;&#353;er &#x1E25;&#257;&#x1E6D;&#601;&#8217;&ucirc;-l&icirc; w&#601;s&#257;l<sup>a</sup>&#x1E25;&#601;t&icirc; <font color="brown">l&#601;&#x1E35;w&#333;l-</font> <font color="blue">l&#601;&#x1E35;&#257;l-</font> &#8216;&#259;w&#333;nw&#333;&#x1E6F;&ecirc;hem &#8217;&#259;&#353;er &#x1E25;&#257;&#x1E6D;&#601;&#8217;&ucirc;-l&icirc; wa&#8217;&#259;&#353;er p&#257;&#353;&#601;&#8216;&ucirc; &#x1E07;&icirc;: </P>
<P>9&nbsp;w&#601;h&#257;y&#601;&#x1E6F;&acirc; ll&icirc; l&#601;&#353;&#275;m &#347;&#257;&#347;w&#333;n li&#x1E6F;&#601;hill&acirc; &ucirc;l&#601;&#x1E6F;if&#601;&#8217;ere&#x1E6F; l&#601;&#x1E35;&#333;l gw&#333;y&ecirc; h&#257;&#8217;&#257;re&#x1E63; &#8217;&#259;&#353;er yi&#353;&#601;m&#601;&#8216;&ucirc; &#8217;e&#x1E6F;-k&#257;l-ha&#x1E6D;&#x1E6D;w&#333;&#x1E07;&acirc; &#8217;&#259;&#353;er &#8217;&#257;n&#333;&#x1E35;&icirc; &#8216;&#333;&#347;eh &#8217;&#333;&#x1E6F;&#257;m &ucirc;f&#257;&#x1E25;&#259;&#x1E0F;&ucirc; w&#601;r&#257;&#x1E21;&#601;z&ucirc; &#8216;al k&#257;l-ha&#x1E6D;&#x1E6D;w&#333;&#x1E07;&acirc; w&#601;&#8216;al k&#257;l-ha&#353;&#353;&#257;lw&#333;m &#8217;&#259;&#353;er &#8217;&#257;n&#333;&#x1E35;&icirc; &#8216;&#333;&#347;eh ll&#257;h: s</P>
<P>10&nbsp;k&#333;h| &#8217;&#257;mar y&#601;hw&acirc; &#8216;w&#333;&#x1E0F; yi&#353;&#353;&#257;m<sup>a</sup>&#8216; bamm&#257;qw&#333;m-hazzeh &#8217;&#259;&#353;er &#8217;atem &#8217;&#333;m&#601;r&icirc;m &#x1E25;&#257;r&#275;&#x1E07; h&ucirc;&#8217; m&#275;&#8217;&ecirc;n &#8217;&#257;&#x1E0F;&#257;m &ucirc;m&#275;&#8217;&ecirc;n b&#601;h&#275;m&acirc; b&#601;&#8216;&#257;r&ecirc; y&#601;h&ucirc;&#x1E0F;&acirc; &ucirc;&#x1E07;&#601;&#x1E25;u&#x1E63;w&#333;&#x1E6F; y&#601;r&ucirc;&#353;&#257;laim han&#601;&#353;ammw&#333;&#x1E6F; m&#275;&#8217;&ecirc;n &#8217;&#257;&#x1E0F;&#257;m &ucirc;m&#275;&#8217;&ecirc;n yw&#333;&#353;&#275;&#x1E07; &ucirc;m&#275;&#8217;&ecirc;n b&#601;h&#275;m&acirc;: </P>
<P>11&nbsp;qw&#333;l &#347;&#257;&#347;w&#333;n w&#601;qw&#333;l &#347;im&#601;&#x1E25;&acirc; qw&#333;l &#x1E25;&#257;&#x1E6F;&#257;n w&#601;qw&#333;l kall&acirc; qw&#333;l &#8217;&#333;m&#601;r&icirc;m hw&#333;&#x1E0F;&ucirc; &#8217;e&#x1E6F;-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; k&icirc;-&#x1E6D;w&#333;&#x1E07; y&#601;hw&acirc; k&icirc;-l&#601;&#8216;w&#333;l&#257;m &#x1E25;as&#601;dw&#333; m&#601;&#x1E07;i&#8217;&icirc;m tw&#333;&#x1E0F;&acirc; b&ecirc;&#x1E6F; y&#601;hw&acirc; k&icirc;-&#8217;&#257;&#353;&icirc;&#x1E07; &#8217;e&#x1E6F;-&#353;&#601;&#x1E07;&ucirc;&#x1E6F;-h&#257;&#8217;&#257;re&#x1E63; k&#601;&#x1E07;&#257;ri&#8217;&#353;&#333;n&acirc; &#8217;&#257;mar y&#601;hw&acirc;: s</P>
<P>12&nbsp;k&#333;h-&#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8216;w&#333;&#x1E0F; yih&#601;yeh| bamm&#257;qw&#333;m hazzeh he&#x1E25;&#257;r&#275;&#x1E07; m&#275;&#8217;&ecirc;n-&#8217;&#257;&#x1E0F;&#257;m w&#601;&#8216;a&#x1E0F;-b&#601;h&#275;m&acirc; &ucirc;&#x1E07;&#601;&#x1E35;&#257;l-&#8216;&#257;r&#257;yw n&#601;w&#275;h r&#333;&#8216;&icirc;m mar&#601;bi&#x1E63;&icirc;m &#x1E63;&#333;&#8217;n: </P>
<P>13&nbsp;b&#601;&#8216;&#257;r&ecirc; h&acirc;&#257;r b&#601;&#8216;&#257;r&ecirc; ha&#353;&#353;&#601;f&#275;l&acirc; &ucirc;&#x1E07;&#601;&#8216;&#257;r&ecirc; hanne&#x1E21;e&#x1E07; &ucirc;&#x1E07;&#601;&#8217;ere&#x1E63; bin&#601;y&#257;min &ucirc;&#x1E07;is&#601;&#x1E07;&icirc;&#x1E07;&ecirc; y&#601;r&ucirc;&#353;&#257;laim &ucirc;&#x1E07;&#601;&#8216;&#257;r&ecirc; y&#601;h&ucirc;&#x1E0F;&acirc; &#8216;&#333;&#x1E0F; t<sup>a</sup>&#8216;&#259;&#x1E07;&#333;r&#601;n&acirc; ha&#x1E63;&#x1E63;&#333;&#8217;n &#8216;al-y&#601;&#x1E0F;&ecirc; mw&#333;neh &#8217;&#257;mar y&#601;hw&acirc;: s</P>
<P>14&nbsp;hinn&#275;h y&#257;m&icirc;m b&#257;&#8217;&icirc;m n&#601;&#8217;um-y&#601;hw&acirc; wah&#259;qim&#333;&#x1E6F;&icirc; &#8217;e&#x1E6F;-had&#257;&#x1E07;&#257;r ha&#x1E6D;&#x1E6D;w&#333;&#x1E07; &#8217;&#259;&#353;er dibar&#601;t&icirc; &#8217;el-b&ecirc;&#x1E6F; yi&#347;&#601;r&#257;&#8217;&#275;l w&#601;&#8216;al-b&ecirc;&#x1E6F; y&#601;h&ucirc;&#x1E0F;&acirc;: </P>
<P>15&nbsp;bayy&#257;m&icirc;m h&acirc;&#275;m &ucirc;&#x1E07;&#257;&#8216;&#275;&#x1E6F; hah&icirc;&#8217; &#8217;a&#x1E63;&#601;m&icirc;&#x1E25;a l&#601;&#x1E0F;&#257;wi&#x1E0F; &#x1E63;em<sup>a</sup>&#x1E25; &#x1E63;&#601;&#x1E0F;&#257;q&acirc; w&#601;&#8216;&#257;&#347;&acirc; mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc; b&#257;&#8217;&#257;re&#x1E63;: </P>
<P>16&nbsp;bayy&#257;m&icirc;m h&acirc;&#275;m ti&ucirc;&#257;&#353;<sup>a</sup>&#8216; y&#601;h&ucirc;&#x1E0F;&acirc; w&icirc;r&ucirc;&#353;&#257;laim ti&#353;&#601;kw&#333;n l&#257;&#x1E07;e&#x1E6D;<sup>a</sup>&#x1E25; w&#601;zeh &#8217;&#259;&#353;er-yiq&#601;r&#257;&#8217;-l&#257;h y&#601;hw&acirc;| &#x1E63;i&#x1E0F;&#601;q&#275;n&ucirc;: s</P>
<P>17&nbsp;k&icirc;-&#x1E35;&#333;h &#8217;&#257;mar y&#601;hw&acirc; l&#333;&#8217;-yik&#257;r&#275;&#x1E6F; l&#601;&#x1E0F;&#257;wi&#x1E0F; &#8217;&icirc;&#353; y&#333;&#353;&#275;&#x1E07; &#8216;al-kiss&#275;&#8217; &#x1E07;&ecirc;&#x1E6F;-yi&#347;&#601;r&#257;&#8217;&#275;l: </P>
<P>18&nbsp;w&#601;lak&#333;h&#259;n&icirc;m hal&#601;w&icirc;yim l&#333;&#8217;-yik&#257;r&#275;&#x1E6F; &#8217;&icirc;&#353; mill&#601;f&#257;n&#257;y m<sup>a</sup>&#8216;&#259;leh &#8216;w&#333;l&acirc; &ucirc;maq&#601;&#x1E6D;&icirc;r min&#601;&#x1E25;&acirc; w&#601;&#8216;&#333;&#347;eh-zze&#x1E07;<sup>a</sup>&#x1E25;<font color="red"><sup>3</font></sup> k&#257;l-hayy&#257;m&icirc;m: s</P>
<P>19&nbsp;way&#601;h&icirc; d&#601;&#x1E07;ar-y&#601;hw&acirc; &#8217;el-yir&#601;m&#601;y&acirc;&ucirc; l&#275;&#8217;mw&#333;r: </P>
<P>20&nbsp;k&#333;h &#8217;&#257;mar y&#601;hw&acirc; &#8217;im-t&#257;f&#275;r&ucirc; &#8217;e&#x1E6F;-b&#601;r&icirc;&#x1E6F;&icirc; hayyw&#333;m w&#601;&#8217;e&#x1E6F;-b&#601;r&icirc;&#x1E6F;&icirc; hall&#257;y&#601;l&acirc; &ucirc;l&#601;&#x1E07;il&#601;t&icirc; h&#277;yw&#333;&#x1E6F; yw&#333;m&#257;m-w&#257;lay&#601;l&acirc; b&#601;&#8216;it&#257;m: </P>
<P>21&nbsp;gam-b&#601;r&icirc;&#x1E6F;&icirc; &#x1E6F;ufar &#8217;e&#x1E6F;-d&#257;wi&#x1E0F; &#8216;a&#x1E07;&#601;d&icirc; mih&#601;yw&#333;&#x1E6F;-lw&#333; &#x1E07;&#275;n m&#333;l&#275;&#x1E35;&#601; &#8216;al-kis&#601;&#8217;w&#333; w&#601;&#8217;e&#x1E6F;-hal&#601;w&icirc;yim hak&#333;h&#259;n&icirc;m m&#601;&#353;&#257;r&#601;&#x1E6F;&#257;y: </P>
<P>22&nbsp;&#8217;&#259;&#353;er l&#333;&#8217;-yiss&#257;f&#275;r &#x1E63;&#601;&#x1E07;&#257;&#8217; ha&#353;&#353;&#257;mayim w&#601;l&#333;&#8217; yimma&#x1E0F; &#x1E25;w&#333;l hayy&#257;m k&#275;n &#8217;ar&#601;beh &#8217;e&#x1E6F;-zer<sup>a</sup>&#8216; d&#257;wi&#x1E0F; &#8216;a&#x1E07;&#601;d&icirc; w&#601;&#8217;e&#x1E6F;-hal&#601;w&icirc;yim m&#601;&#353;&#257;r&#601;&#x1E6F;&ecirc; &#8217;&#333;&#x1E6F;&icirc;: s</P>
<P>23&nbsp;way&#601;h&icirc; d&#601;&#x1E07;ar-y&#601;hw&acirc; &#8217;el-yir&#601;m&#601;y&acirc;&ucirc; l&#275;&#8217;m&#333;r: </P>
<P>24&nbsp;h&#259;lw&#333;&#8217; r&#257;&#8217;&icirc;&#x1E6F;&#257; m&acirc;-h&#257;&#8216;&#257;m hazzeh dib&#601;r&ucirc; l&#275;&#8217;m&#333;r &#353;&#601;t&ecirc; hammi&#353;&#601;p&#257;&#x1E25;w&#333;&#x1E6F; &#8217;&#259;&#353;er b&#257;&#x1E25;ar y&#601;hw&acirc; b&acirc;em wayyim&#601;&#8217;&#257;s&#275;m w&#601;&#8217;e&#x1E6F;-&#8216;amm&icirc; yin&#601;&#8217;&#257;&#x1E63;&ucirc;n mih&#601;yw&#333;&#x1E6F; &#8216;w&#333;&#x1E0F; gw&#333;y lif&#601;n&ecirc;hem: s</P>
<P>25&nbsp;k&#333;h &#8217;&#257;mar y&#601;hw&acirc; &#8217;im-l&#333;&#8217; &#x1E07;&#601;r&icirc;&#x1E6F;&icirc; yw&#333;m&#257;m w&#257;l&#257;y&#601;l&acirc; &#x1E25;uqqw&#333;&#x1E6F; &#353;&#257;mayim w&#257;&#8217;&#257;re&#x1E63; l&#333;&#8217;-&#347;&#257;m&#601;t&icirc;: </P>
<P>26&nbsp;gam-zer<sup>a</sup>&#8216; y<sup>a</sup>&#8216;&#259;qw&#333;&#x1E07; w&#601;&#x1E0F;&#257;wi&#x1E0F; &#8216;a&#x1E07;&#601;d&icirc; &#8217;em&#601;&#8217;as miqq<sup>a</sup>&#x1E25;a&#x1E6F; mizzar&#601;&#8216;w&#333; m&#333;&#353;&#601;l&icirc;m &#8217;el-zer<sup>a</sup>&#8216; &#8217;a&#x1E07;&#601;r&acirc;&#257;m yi&#347;&#601;&#x1E25;&#257;q w&#601;y<sup>a</sup>&#8216;&#259;q&#333;&#x1E07; k&icirc;-<font color="brown">&#8217;&#257;&#353;&ucirc;&#x1E07;</font> <font color="blue">&#8217;&#257;&#353;&icirc;&#x1E07;</font> &#8217;e&#x1E6F;-&#353;&#601;&#x1E07;&ucirc;&#x1E6F;&#257;m w&#601;ri&#x1E25;am&#601;t&icirc;m: s</P>
</TD>
</TABLE>
<P><HR>
<CENTER>
<A HREF="jer034">Next: Jeremiah (Yermiyah) Chapter 34</A></CENTER>
</BODY>
</HTML>
