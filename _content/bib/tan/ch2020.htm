<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 20</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2020">Polyglot</A>&nbsp;
<A HREF="../kjv/ch2020">KJV</A>&nbsp;
<A HREF="../sep/ch2020">Sep</A>&nbsp;
<A HREF="../vul/ch2020">Vul</A>&nbsp;

<BR>
<BR><A HREF="ch2">2 Chronicles (2 Divrey Yamim) Index</A><BR>
&nbsp;
<A HREF="ch2019">Previous</A>&nbsp;
<A HREF="ch2021">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 20</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֣י אַֽחֲרֵיכֵ֡ן בָּ֣אוּ בְנֵי־מוֹאָב֩ וּבְנֵ֨י עַמּ֜וֹן וְעִמָּהֶ֧ם׀ מֵֽהָעַמּוֹנִ֛ים עַל־יְהוֹשָׁפָ֖ט לַמִּלְחָמָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיָּבֹ֗אוּ וַיַּגִּ֤ידוּ לִֽיהוֹשָׁפָט֙ לֵאמֹ֔ר בָּ֣א עָלֶ֜יךָ הָמ֥וֹן רָ֛ב מֵעֵ֥בֶר לַיָּ֖ם מֵאֲרָ֑ם וְהִנָּם֙ בְּחַֽצְצ֣וֹן תָּמָ֔ר הִ֖יא עֵ֥ין גֶּֽדִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּרָ֕א וַיִּתֵּ֧ן יְהוֹשָׁפָ֛ט אֶת־פָּנָ֖יו לִדְר֣וֹשׁ לַיהוָ֑ה וַיִּקְרָא־צ֖וֹם עַל־כָּל־יְהוּדָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּקָּבְצ֣וּ יְהוּדָ֔ה לְבַקֵּ֖שׁ מֵֽיְהוָ֑ה גַּ֚ם מִכָּל־עָרֵ֣י יְהוּדָ֔ה בָּ֖אוּ לְבַקֵּ֥שׁ אֶת־יְהוָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיַּעֲמֹ֣ד יְהוֹשָׁפָ֗ט בִּקְהַ֧ל יְהוּדָ֛ה וִירוּשָׁלִַ֖ם בְּבֵ֣ית יְהוָ֑ה לִפְנֵ֖י הֶחָצֵ֥ר הַחֲדָשָֽׁה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּאמַ֗ר יְהוָ֞ה אֱלֹהֵ֤י אֲבֹתֵ֙ינוּ֙ הֲלֹ֨א אַתָּֽה־ה֤וּא אֱלֹהִים֙ בַּשָּׁמַ֔יִם וְאַתָּ֣ה מוֹשֵׁ֔ל בְּכֹ֖ל מַמְלְכ֣וֹת הַגּוֹיִ֑ם וּבְיָדְךָ֙ כֹּ֣חַ וּגְבוּרָ֔ה וְאֵ֥ין עִמְּךָ֖ לְהִתְיַצֵּֽב׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הֲלֹ֣א׀ אַתָּ֣ה אֱלֹהֵ֗ינוּ הוֹרַ֙שְׁתָּ֙ אֶת־יֹשְׁבֵי֙ הָאָ֣רֶץ הַזֹּ֔את מִלִּפְנֵ֖י עַמְּךָ֣ יִשְׂרָאֵ֑ל וַֽתִּתְּנָ֗הּ לְזֶ֛רַע אַבְרָהָ֥ם אֹֽהַבְךָ֖ לְעוֹלָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֵּשְׁב֖וּ־בָ֑הּ וַיִּבְנ֨וּ לְךָ֧׀ בָּ֛הּ מִקְדָּ֖שׁ לְשִׁמְךָ֥ לֵאמֹֽר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אִם־תָּב֨וֹא עָלֵ֜ינוּ רָעָ֗ה חֶרֶב֮ שְׁפוֹט֮ וְדֶ֣בֶר וְרָעָב֒ נַֽעַמְדָ֞ה לִפְנֵי֙ הַבַּ֤יִת הַזֶּה֙ וּלְפָנֶ֔יךָ כִּ֥י שִׁמְךָ֖ בַּבַּ֣יִת הַזֶּ֑ה וְנִזְעַ֥ק אֵלֶ֛יךָ מִצָּרָתֵ֖נוּ וְתִשְׁמַ֥ע וְתוֹשִֽׁיעַ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְעַתָּ֡ה הִנֵּה֩ בְנֵֽי־עַמּ֨וֹן וּמוֹאָ֜ב וְהַר־שֵׂעִ֗יר אֲ֠שֶׁר לֹֽא־נָתַ֤תָּה לְיִשְׂרָאֵל֙ לָב֣וֹא בָהֶ֔ם בְּבֹאָ֖ם מֵאֶ֣רֶץ מִצְרָ֑יִם כִּ֛י סָ֥רוּ מֵעֲלֵיהֶ֖ם וְלֹ֥א הִשְׁמִידֽוּם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהִ֨נֵּה־הֵ֔ם גֹּמְלִ֖ים עָלֵ֑ינוּ לָבוֹא֙ לְגָ֣רְשֵׁ֔נוּ מִיְּרֻשָּׁתְךָ֖ אֲשֶׁ֥ר הֽוֹרַשְׁתָּֽנוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֱלֹהֵ֙ינוּ֙ הֲלֹ֣א תִשְׁפָּט־בָּ֔ם כִּ֣י אֵ֥ין בָּ֙נוּ֙ כֹּ֔חַ לִ֠פְנֵי הֶהָמ֥וֹן הָרָ֛ב הַזֶּ֖ה הַבָּ֣א עָלֵ֑ינוּ וַאֲנַ֗חְנוּ לֹ֤א נֵדַע֙ מַֽה־נַּעֲשֶׂ֔ה כִּ֥י עָלֶ֖יךָ עֵינֵֽינוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְכָ֨ל־יְהוּדָ֔ה עֹמְדִ֖ים לִפְנֵ֣י יְהוָ֑ה גַּם־טַפָּ֖ם נְשֵׁיהֶ֥ם וּבְנֵיהֶֽם׃ פ</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְיַחֲזִיאֵ֡ל בֶּן־זְכַרְיָ֡הוּ בֶּן־בְּ֠נָיָה בֶּן־יְעִיאֵ֧ל בֶּן־מַתַּנְיָ֛ה הַלֵּוִ֖י מִן־בְּנֵ֣י אָסָ֑ף הָיְתָ֤ה עָלָיו֙ ר֣וּחַ יְהוָ֔ה בְּת֖וֹךְ הַקָּהָֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֗אמֶר הַקְשִׁ֤יבוּ כָל־יְהוּדָה֙ וְיֹשְׁבֵ֣י יְרוּשָׁלִַ֔ם וְהַמֶּ֖לֶךְ יְהוֹשָׁפָ֑ט כֹּֽה־אָמַ֨ר יְהוָ֜ה לָכֶ֗ם אַ֠תֶּם אַל־תִּֽירְא֤וּ וְאַל־תֵּחַ֙תּוּ֙ מִפְּנֵ֨י הֶהָמ֤וֹן הָרָב֙ הַזֶּ֔ה כִּ֣י לֹ֥א לָכֶ֛ם הַמִּלְחָמָ֖ה כִּ֥י לֵאלֹהִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;מָחָר֙ רְד֣וּ עֲלֵיהֶ֔ם הִנָּ֥ם עֹלִ֖ים בְּמַעֲלֵ֣ה הַצִּ֑יץ וּמְצָאתֶ֤ם אֹתָם֙ בְּס֣וֹף הַנַּ֔חַל פְּנֵ֖י מִדְבַּ֥ר יְרוּאֵֽל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לֹ֥א לָכֶ֖ם לְהִלָּחֵ֣ם בָּזֹ֑את הִתְיַצְּב֣וּ עִמְד֡וּ וּרְא֣וּ אֶת־יְשׁוּעַת֩ יְהוָ֨ה עִמָּכֶ֜ם יְהוּדָ֣ה וִֽירוּשָׁלִַ֗ם אַל־תִּֽירְאוּ֙ וְאַל־תֵּחַ֔תּוּ מָחָר֙ צְא֣וּ לִפְנֵיהֶ֔ם וַיהוָ֖ה עִמָּכֶֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּקֹּ֧ד יְהוֹשָׁפָ֛ט אַפַּ֖יִם אָ֑רְצָה וְכָל־יְהוּדָ֞ה וְיֹשְׁבֵ֣י יְרוּשָׁלִַ֗ם נָֽפְלוּ֙ לִפְנֵ֣י יְהוָ֔ה לְהִֽשְׁתַּחֲוֹ֖ת לַיהוָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיָּקֻ֧מוּ הַלְוִיִּ֛ם מִן־בְּנֵ֥י הַקְּהָתִ֖ים וּמִן־בְּנֵ֣י הַקָּרְחִ֑ים לְהַלֵּ֗ל לַיהוָה֙ אֱלֹהֵ֣י יִשְׂרָאֵ֔ל בְּק֥וֹל גָּד֖וֹל לְמָֽעְלָה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיַּשְׁכִּ֣ימוּ בַבֹּ֔קֶר וַיֵּצְא֖וּ לְמִדְבַּ֣ר תְּק֑וֹעַ וּבְצֵאתָ֞ם עָמַ֣ד יְהוֹשָׁפָ֗ט וַיֹּ֙אמֶר֙ שְׁמָע֗וּנִי יְהוּדָה֙ וְיֹשְׁבֵ֣י יְרוּשָׁלִַ֔ם הַאֲמִ֜ינוּ בַּיהוָ֤ה אֱלֹהֵיכֶם֙ וְתֵ֣אָמֵ֔נוּ הַאֲמִ֥ינוּ בִנְבִיאָ֖יו וְהַצְלִֽיחוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּוָּעַץ֙ אֶל־הָעָ֔ם וַיַּעֲמֵ֤ד מְשֹֽׁרֲרִים֙ לַיהוָ֔ה וּֽמְהַֽלְלִ֖ים לְהַדְרַת־קֹ֑דֶשׁ בְּצֵאת֙ לִפְנֵ֣י הֶֽחָל֔וּץ וְאֹֽמְרִים֙ הוֹד֣וּ לַיהוָ֔ה כִּ֥י לְעוֹלָ֖ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּבְעֵת֩ הֵחֵ֨לּוּ בְרִנָּ֜ה וּתְהִלָּ֗ה נָתַ֣ן יְהוָ֣ה׀ מְ֠אָֽרְבִים עַל־בְּנֵ֨י עַמּ֜וֹן מוֹאָ֧ב וְהַר־שֵׂעִ֛יר הַבָּאִ֥ים לִֽיהוּדָ֖ה וַיִּנָּגֵֽפוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַ֠יַּֽעַמְדוּ בְּנֵ֨י עַמּ֧וֹן וּמוֹאָ֛ב עַל־יֹשְׁבֵ֥י הַר־שֵׂעִ֖יר לְהַחֲרִ֣ים וּלְהַשְׁמִ֑יד וּכְכַלּוֹתָם֙ בְּיוֹשְׁבֵ֣י שֵׂעִ֔יר עָזְר֥וּ אִישׁ־בְּרֵעֵ֖הוּ לְמַשְׁחִֽית׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וִֽיהוּדָ֛ה בָּ֥א עַל־הַמִּצְפֶּ֖ה לַמִּדְבָּ֑ר וַיִּפְנוּ֙ אֶל־הֶ֣הָמ֔וֹן וְהִנָּ֧ם פְּגָרִ֛ים נֹפְלִ֥ים אַ֖רְצָה וְאֵ֥ין פְּלֵיטָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיָּבֹ֨א יְהוֹשָׁפָ֣ט וְעַמּוֹ֮ לָבֹ֣ז אֶת־שְׁלָלָם֒ וַיִּמְצְאוּ֩ בָהֶ֨ם לָרֹ֜ב וּרְכ֤וּשׁ וּפְגָרִים֙ וּכְלֵ֣י חֲמֻד֔וֹת וַיְנַצְּל֥וּ לָהֶ֖ם לְאֵ֣ין מַשָּׂ֑א וַיִּֽהְי֞וּ יָמִ֧ים שְׁלוֹשָׁ֛ה בֹּזְזִ֥ים אֶת־הַשָּׁלָ֖ל כִּ֥י רַב־הֽוּא׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וּבַיּ֣וֹם הָרְבִעִ֗י נִקְהֲלוּ֙ לְעֵ֣מֶק בְּרָכָ֔ה כִּי־שָׁ֖ם בֵּרֲכ֣וּ אֶת־יְהוָ֑ה עַל־כֵּ֡ן קָֽרְא֞וּ אֶת־שֵׁ֨ם הַמָּק֥וֹם הַה֛וּא עֵ֥מֶק בְּרָכָ֖ה עַד־הַיּֽוֹם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַ֠יָּשֻׁבוּ כָּל־אִ֨ישׁ יְהוּדָ֤ה וִֽירוּשָׁלִַ֙ם֙ וִֽיהוֹשָׁפָ֣ט בְּרֹאשָׁ֔ם לָשׁ֥וּב אֶל־יְרוּשָׁלִַ֖ם בְּשִׂמְחָ֑ה כִּֽי־שִׂמְּחָ֥ם יְהוָ֖ה מֵֽאוֹיְבֵיהֶֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיָּבֹ֙אוּ֙ יְר֣וּשָׁלִַ֔ם בִּנְבָלִ֥ים וּבְכִנֹּר֖וֹת וּבַחֲצֹצְר֑וֹת אֶל־בֵּ֖ית יְהוָֽה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיְהִי֙ פַּ֣חַד אֱלֹהִ֔ים עַ֖ל כָּל־מַמְלְכ֣וֹת הָאֲרָצ֑וֹת בְּשָׁמְעָ֕ם כִּ֚י נִלְחַ֣ם יְהוָ֔ה עִ֖ם אוֹיְבֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַתִּשְׁקֹ֖ט מַלְכ֣וּת יְהוֹשָׁפָ֑ט וַיָּ֧נַֽח ל֦וֹ אֱלֹהָ֖יו מִסָּבִֽיב׃ פ</P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיִּמְלֹ֥ךְ יְהוֹשָׁפָ֖ט עַל־יְהוּדָ֑ה בֶּן־שְׁלֹשִׁים֩ וְחָמֵ֨שׁ שָׁנָ֜ה בְּמָלְכ֗וֹ וְעֶשְׂרִ֨ים וְחָמֵ֤שׁ שָׁנָה֙ מָלַ֣ךְ בִּֽירוּשָׁלִַ֔ם וְשֵׁ֣ם אִמּ֔וֹ עֲזוּבָ֖ה בַּת־שִׁלְחִֽי׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיֵּ֗לֶךְ בְּדֶ֛רֶךְ אָבִ֥יו אָסָ֖א וְלֹא־סָ֣ר מִמֶּ֑נָּה לַעֲשׂ֥וֹת הַיָּשָׁ֖ר בְּעֵינֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;אַ֥ךְ הַבָּמ֖וֹת לֹא־סָ֑רוּ וְע֤וֹד הָעָם֙ לֹא־הֵכִ֣ינוּ לְבָבָ֔ם לֵאלֹהֵ֖י אֲבֹתֵיהֶֽם׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְיֶ֙תֶר֙ דִּבְרֵ֣י יְהוֹשָׁפָ֔ט הָרִאשֹׁנִ֖ים וְהָאַחֲרֹנִ֑ים הִנָּ֣ם כְּתוּבִ֗ים בְּדִבְרֵי֙ יֵה֣וּא בֶן־חֲנָ֔נִי אֲשֶׁ֣ר הֹֽעֲלָ֔ה עַל־סֵ֖פֶר מַלְכֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְאַחֲרֵיכֵ֗ן אֶתְחַבַּר֙ יְהוֹשָׁפָ֣ט מֶֽלֶךְ־יְהוּדָ֔ה עִ֖ם אֲחַזְיָ֣ה מֶֽלֶךְ־יִשְׂרָאֵ֑ל ה֖וּא הִרְשִׁ֥יעַ לַעֲשֽׂוֹת׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיְחַבְּרֵ֣הוּ עִמּ֔וֹ לַעֲשׂ֥וֹת אֳנִיּ֖וֹת לָלֶ֣כֶת תַּרְשִׁ֑ישׁ וַיַּעֲשׂ֥וּ אֳנִיּ֖וֹת בְּעֶצְי֥וֹן גָּֽבֶר׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיִּתְנַבֵּ֞א אֱלִיעֶ֤זֶר בֶּן־דֹּדָוָ֙הוּ֙ מִמָּ֣רֵשָׁ֔ה עַל־יְהוֹשָׁפָ֖ט לֵאמֹ֑ר כְּהִֽתְחַבֶּרְךָ֣ עִם־אֲחַזְיָ֗הוּ פָּרַ֤ץ יְהוָה֙ אֶֽת־מַעֲשֶׂ֔יךָ וַיִּשָּׁבְר֣וּ אֳנִיּ֔וֹת וְלֹ֥א עָצְר֖וּ לָלֶ֥כֶת אֶל־תַּרְשִֽׁישׁ׃ </P>
</TD>
<TD WIDTH="50%">
<P>1&nbsp;way&#601;h&icirc; &#8217;<sup>a</sup>&#x1E25;&#259;r&ecirc;&#x1E35;&#275;n b&#257;&#8217;&ucirc; &#x1E07;&#601;n&ecirc;-mw&#333;&#8217;&#257;&#x1E07; &ucirc;&#x1E07;&#601;n&ecirc; &#8216;ammw&#333;n w&#601;&#8216;imm&acirc;em| m&#275;h&#257;&#8216;ammw&#333;n&icirc;m &#8216;al-y&#601;hw&#333;&#353;&#257;f&#257;&#x1E6D; lammil&#601;&#x1E25;&#257;m&acirc;: </P>
<P>2&nbsp;wayy&#257;&#x1E07;&#333;&#8217;&ucirc; wayyag&icirc;&#x1E0F;&ucirc; l&icirc;hw&#333;&#353;&#257;f&#257;&#x1E6D; l&#275;&#8217;m&#333;r b&#257;&#8217; &#8216;&#257;ley&#x1E35;&#257; h&#257;mw&#333;n r&#257;&#x1E07; m&#275;&#8216;&#275;&#x1E07;er layy&#257;m m&#275;&#8217;&#259;r&#257;m w&#601;hinn&#257;m b&#601;&#x1E25;a&#x1E63;&#601;&#x1E63;w&#333;n t&#257;m&#257;r h&icirc;&#8217; &#8216;&ecirc;n ge&#x1E0F;&icirc;: </P>
<P>3&nbsp;wayyir&#257;&#8217; wayyit&#275;n y&#601;hw&#333;&#353;&#257;f&#257;&#x1E6D; &#8217;e&#x1E6F;-p&#257;n&#257;yw li&#x1E0F;&#601;rw&#333;&#353; layhw&acirc; wayyiq&#601;r&#257;&#8217;-&#x1E63;w&#333;m &#8216;al-k&#257;l-y&#601;h&ucirc;&#x1E0F;&acirc;: </P>
<P>4&nbsp;wayyiqq&#257;&#x1E07;&#601;&#x1E63;&ucirc; y&#601;h&ucirc;&#x1E0F;&acirc; l&#601;&#x1E07;aqq&#275;&#353; m&ecirc;&#601;hw&acirc; gam mik&#257;l-&#8216;&#257;r&ecirc; y&#601;h&ucirc;&#x1E0F;&acirc; b&#257;&#8217;&ucirc; l&#601;&#x1E07;aqq&#275;&#353; &#8217;e&#x1E6F;-y&#601;hw&acirc;: </P>
<P>5&nbsp;wayy<sup>a</sup>&#8216;&#259;m&#333;&#x1E0F; y&#601;hw&#333;&#353;&#257;f&#257;&#x1E6D; biq&#601;hal y&#601;h&ucirc;&#x1E0F;&acirc; w&icirc;r&ucirc;&#353;&#257;laim b&#601;&#x1E07;&ecirc;&#x1E6F; y&#601;hw&acirc; lif&#601;n&ecirc; he&#x1E25;&#257;&#x1E63;&#275;r h<sup>a</sup>&#x1E25;&#259;&#x1E0F;&#257;&#353;&acirc;: </P>
<P>6&nbsp;wayy&#333;&#8217;mar y&#601;hw&acirc; &#8217;&#277;l&#333;h&ecirc; &#8217;&#259;&#x1E07;&#333;&#x1E6F;&ecirc;n&ucirc; h&#259;l&#333;&#8217; &#8217;at&acirc;-h&ucirc;&#8217; &#8217;&#277;l&#333;h&icirc;m ba&#353;&#353;&#257;mayim w&#601;&#8217;at&acirc; mw&#333;&#353;&#275;l b&#601;&#x1E35;&#333;l mam&#601;l&#601;&#x1E35;w&#333;&#x1E6F; hagw&#333;yim &ucirc;&#x1E07;&#601;y&#257;&#x1E0F;&#601;&#x1E35;&#257; k&#333;&#x1E25;a &ucirc;&#x1E21;&#601;&#x1E07;&ucirc;r&acirc; w&#601;&#8217;&ecirc;n &#8216;imm&#601;&#x1E35;&#257; l&#601;hi&#x1E6F;&#601;ya&#x1E63;&#x1E63;&#275;&#x1E07;: </P>
<P>7&nbsp;h&#259;l&#333;&#8217;| &#8217;at&acirc; &#8217;&#277;l&#333;h&ecirc;n&ucirc; hw&#333;ra&#353;&#601;t&#257; &#8217;e&#x1E6F;-y&#333;&#353;&#601;&#x1E07;&ecirc; h&#257;&#8217;&#257;re&#x1E63; hazz&#333;&#8217;&#x1E6F; millif&#601;n&ecirc; &#8216;amm&#601;&#x1E35;&#257; yi&#347;&#601;r&#257;&#8217;&#275;l watit&#601;n&#257;h l&#601;zer<sup>a</sup>&#8216; &#8217;a&#x1E07;&#601;r&acirc;&#257;m &#8217;&#333;ha&#x1E07;&#601;&#x1E35;&#257; l&#601;&#8216;w&#333;l&#257;m: </P>
<P>8&nbsp;wayy&#275;&#353;&#601;&#x1E07;&ucirc;-&#x1E07;&#257;h wayyi&#x1E07;&#601;n&ucirc; l&#601;&#x1E35;&#257;| b&#257;h miq&#601;d&#257;&#353; l&#601;&#353;im&#601;&#x1E35;&#257; l&#275;&#8217;m&#333;r: </P>
<P>9&nbsp;&#8217;im-t&#257;&#x1E07;w&#333;&#8217; &#8216;&#257;l&ecirc;n&ucirc; r&#257;&#8216;&acirc; &#x1E25;ere&#x1E07; &#353;&#601;fw&#333;&#x1E6D; w&#601;&#x1E0F;e&#x1E07;er w&#601;r&#257;&#8216;&#257;&#x1E07; n<sup>a</sup>&#8216;am&#601;&#x1E0F;&acirc; lif&#601;n&ecirc; habayi&#x1E6F; hazzeh &ucirc;l&#601;f&#257;ney&#x1E35;&#257; k&icirc; &#353;im&#601;&#x1E35;&#257; babayi&#x1E6F; hazzeh w&#601;niz&#601;&#8216;aq &#8217;&#275;ley&#x1E35;&#257; mi&#x1E63;&#x1E63;&#257;r&#257;&#x1E6F;&#275;n&ucirc; w&#601;&#x1E6F;i&#353;&#601;m<sup>a</sup>&#8216; w&#601;&#x1E6F;w&#333;&#353;&icirc;&#8216;a: </P>
<P>10&nbsp;w&#601;&#8216;at&acirc; hinn&#275;h &#x1E07;&#601;n&ecirc;-&#8216;ammw&#333;n &ucirc;mw&#333;&#8217;&#257;&#x1E07; w&#601;har-&#347;&#275;&#8216;&icirc;r &#8217;&#259;&#353;er l&#333;&#8217;-n&#257;&#x1E6F;at&acirc; l&#601;yi&#347;&#601;r&#257;&#8217;&#275;l l&#257;&#x1E07;w&#333;&#8217; &#x1E07;&acirc;em b&#601;&#x1E07;&#333;&#8217;&#257;m m&#275;&#8217;ere&#x1E63; mi&#x1E63;&#601;r&#257;yim k&icirc; s&#257;r&ucirc; m&#275;&#8216;&#259;l&ecirc;hem w&#601;l&#333;&#8217; hi&#353;&#601;m&icirc;&#x1E0F;&ucirc;m: </P>
<P>11&nbsp;w&#601;hinn&#275;h-h&#275;m g&#333;m&#601;l&icirc;m &#8216;&#257;l&ecirc;n&ucirc; l&#257;&#x1E07;w&#333;&#8217; l&#601;&#x1E21;&#257;r&#601;&#353;&#275;n&ucirc; m&icirc;y&#601;ru&#353;&#353;&#257;&#x1E6F;&#601;&#x1E35;&#257; &#8217;&#259;&#353;er hw&#333;ra&#353;&#601;t&#257;n&ucirc;: </P>
<P>12&nbsp;&#8217;&#277;l&#333;h&ecirc;n&ucirc; h&#259;l&#333;&#8217; &#x1E6F;i&#353;&#601;p&#257;&#x1E6D;-b&#257;m k&icirc; &#8217;&ecirc;n b&#257;n&ucirc; k&#333;&#x1E25;a lif&#601;n&ecirc; heh&#257;mw&#333;n h&#257;r&#257;&#x1E07; hazzeh hab&#257;&#8217; &#8216;&#257;l&ecirc;n&ucirc; wa&#8217;&#259;n<sup>a</sup>&#x1E25;&#601;n&ucirc; l&#333;&#8217; n&#275;&#x1E0F;<sup>a</sup>&#8216; mah-nn<sup>a</sup>&#8216;&#259;&#347;eh k&icirc; &#8216;&#257;ley&#x1E35;&#257; &#8216;&ecirc;n&ecirc;n&ucirc;: </P>
<P>13&nbsp;w&#601;&#x1E35;&#257;l-y&#601;h&ucirc;&#x1E0F;&acirc; &#8216;&#333;m&#601;&#x1E0F;&icirc;m lif&#601;n&ecirc; y&#601;hw&acirc; gam-&#x1E6D;ap&#257;m n&#601;&#353;&ecirc;hem &ucirc;&#x1E07;&#601;n&ecirc;hem: f</P>
<P>14&nbsp;w&#601;y<sup>a</sup>&#x1E25;&#259;z&icirc;&#8217;&#275;l ben-z&#601;&#x1E35;ar&#601;y&acirc;&ucirc; ben-b&#601;n&#257;y&acirc; ben-y&#601;&#8216;&icirc;&#8217;&#275;l ben-matan&#601;y&acirc; hall&#275;w&icirc; min-b&#601;n&ecirc; &#8217;&#257;s&#257;f h&#257;y&#601;&#x1E6F;&acirc; &#8216;&#257;l&#257;yw r&ucirc;&#x1E25;a y&#601;hw&acirc; b&#601;&#x1E6F;w&#333;&#x1E35;&#601; haqq&acirc;&#257;l: </P>
<P>15&nbsp;wayy&#333;&#8217;mer haq&#601;&#353;&icirc;&#x1E07;&ucirc; &#x1E35;&#257;l-y&#601;h&ucirc;&#x1E0F;&acirc; w&#601;y&#333;&#353;&#601;&#x1E07;&ecirc; y&#601;r&ucirc;&#353;&#257;laim w&#601;hammele&#x1E35;&#601; y&#601;hw&#333;&#353;&#257;f&#257;&#x1E6D; k&#333;h-&#8217;&#257;mar y&#601;hw&acirc; l&#257;&#x1E35;em &#8217;atem &#8217;al-t&icirc;r&#601;&#8217;&ucirc; w&#601;&#8217;al-t&#275;&#x1E25;at&ucirc; mip&#601;n&ecirc; heh&#257;mw&#333;n h&#257;r&#257;&#x1E07; hazzeh k&icirc; l&#333;&#8217; l&#257;&#x1E35;em hammil&#601;&#x1E25;&#257;m&acirc; k&icirc; l&#275;&#8217;l&#333;h&icirc;m: </P>
<P>16&nbsp;m&#257;&#x1E25;&#257;r r&#601;&#x1E0F;&ucirc; &#8216;&#259;l&ecirc;hem hinn&#257;m &#8216;&#333;l&icirc;m b&#601;m<sup>a</sup>&#8216;&#259;l&#275;h ha&#x1E63;&#x1E63;&icirc;&#x1E63; &ucirc;m&#601;&#x1E63;&#257;&#8217;&#x1E6F;em &#8217;&#333;&#x1E6F;&#257;m b&#601;sw&#333;f hann<sup>a</sup>&#x1E25;al p&#601;n&ecirc; mi&#x1E0F;&#601;bar y&#601;r&ucirc;&#8217;&#275;l: </P>
<P>17&nbsp;l&#333;&#8217; l&#257;&#x1E35;em l&#601;hill&#257;&#x1E25;&#275;m b&#257;z&#333;&#8217;&#x1E6F; hi&#x1E6F;&#601;ya&#x1E63;&#x1E63;&#601;&#x1E07;&ucirc; &#8216;im&#601;&#x1E0F;&ucirc; &ucirc;r&#601;&#8217;&ucirc; &#8217;e&#x1E6F;-y&#601;&#353;&ucirc;&#8216;a&#x1E6F; y&#601;hw&acirc; &#8216;imm&#257;&#x1E35;em y&#601;h&ucirc;&#x1E0F;&acirc; w&icirc;r&ucirc;&#353;&#257;laim &#8217;al-t&icirc;r&#601;&#8217;&ucirc; w&#601;&#8217;al-t&#275;&#x1E25;at&ucirc; m&#257;&#x1E25;&#257;r &#x1E63;&#601;&#8217;&ucirc; lif&#601;n&ecirc;hem wayhw&acirc; &#8216;imm&#257;&#x1E35;em: </P>
<P>18&nbsp;wayyiqq&#333;&#x1E0F; y&#601;hw&#333;&#353;&#257;f&#257;&#x1E6D; &#8217;apayim &#8217;&#257;r&#601;&#x1E63;&acirc; w&#601;&#x1E35;&#257;l-y&#601;h&ucirc;&#x1E0F;&acirc; w&#601;y&#333;&#353;&#601;&#x1E07;&ecirc; y&#601;r&ucirc;&#353;&#257;laim n&#257;f&#601;l&ucirc; lif&#601;n&ecirc; y&#601;hw&acirc; l&#601;hi&#353;&#601;t<sup>a</sup>&#x1E25;&#259;w&#333;&#x1E6F; layhw&acirc;: </P>
<P>19&nbsp;wayy&#257;qum&ucirc; hal&#601;w&icirc;yim min-b&#601;n&ecirc; haqq&#601;h&#257;&#x1E6F;&icirc;m &ucirc;min-b&#601;n&ecirc; haqq&#257;r&#601;&#x1E25;&icirc;m l&#601;hall&#275;l layhw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l b&#601;qw&#333;l g&#257;&#x1E0F;w&#333;l l&#601;m&#257;&#8216;&#601;l&acirc;: </P>
<P>20&nbsp;wayya&#353;&#601;k&icirc;m&ucirc; &#x1E07;ab&#333;qer wayy&#275;&#x1E63;&#601;&#8217;&ucirc; l&#601;mi&#x1E0F;&#601;bar t&#601;qw&#333;&#8216;a &ucirc;&#x1E07;&#601;&#x1E63;&#275;&#8217;&#x1E6F;&#257;m &#8216;&#257;ma&#x1E0F; y&#601;hw&#333;&#353;&#257;f&#257;&#x1E6D; wayy&#333;&#8217;mer &#353;&#601;m&#257;&#8216;&ucirc;n&icirc; y&#601;h&ucirc;&#x1E0F;&acirc; w&#601;y&#333;&#353;&#601;&#x1E07;&ecirc; y&#601;r&ucirc;&#353;&#257;laim ha&#8217;&#259;m&icirc;n&ucirc; bayhw&acirc; &#8217;&#277;l&#333;h&ecirc;&#x1E35;em w&#601;&#x1E6F;&#275;&#8217;&#257;m&#275;n&ucirc; ha&#8217;&#259;m&icirc;n&ucirc; &#x1E07;in&#601;&#x1E07;&icirc;&#8217;&#257;yw w&#601;ha&#x1E63;&#601;l&icirc;&#x1E25;&ucirc;: </P>
<P>21&nbsp;wayyi&ucirc;&#257;&#8216;a&#x1E63; &#8217;el-h&#257;&#8216;&#257;m wayy<sup>a</sup>&#8216;&#259;m&#275;&#x1E0F; m&#601;&#353;&#333;r&#259;r&icirc;m layhw&acirc; &ucirc;m&#601;hal&#601;l&icirc;m l&#601;ha&#x1E0F;&#601;ra&#x1E6F;-q&#333;&#x1E0F;e&#353; b&#601;&#x1E63;&#275;&#8217;&#x1E6F; lif&#601;n&ecirc; he&#x1E25;&#257;l&ucirc;&#x1E63; w&#601;&#8217;&#333;m&#601;r&icirc;m hw&#333;&#x1E0F;&ucirc; layhw&acirc; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>22&nbsp;&ucirc;&#x1E07;&#601;&#8216;&#275;&#x1E6F; h&#275;&#x1E25;&#275;ll&ucirc; &#x1E07;&#601;rinn&acirc; &ucirc;&#x1E6F;&#601;hill&acirc; n&#257;&#x1E6F;an y&#601;hw&acirc;| m&#601;&#8217;&#257;r&#601;&#x1E07;&icirc;m &#8216;al-b&#601;n&ecirc; &#8216;ammw&#333;n mw&#333;&#8217;&#257;&#x1E07; w&#601;har-&#347;&#275;&#8216;&icirc;r hab&#257;&#8217;&icirc;m l&icirc;h&ucirc;&#x1E0F;&acirc; wayyinn&#257;&#x1E21;&#275;f&ucirc;: </P>
<P>23&nbsp;wayy<sup>a</sup>&#8216;am&#601;&#x1E0F;&ucirc; b&#601;n&ecirc; &#8216;ammw&#333;n &ucirc;mw&#333;&#8217;&#257;&#x1E07; &#8216;al-y&#333;&#353;&#601;&#x1E07;&ecirc; har-&#347;&#275;&#8216;&icirc;r l&#601;h<sup>a</sup>&#x1E25;&#259;r&icirc;m &ucirc;l&#601;ha&#353;&#601;m&icirc;&#x1E0F; &ucirc;&#x1E35;&#601;&#x1E35;allw&#333;&#x1E6F;&#257;m b&#601;yw&#333;&#353;&#601;&#x1E07;&ecirc; &#347;&#275;&#8216;&icirc;r &#8216;&#257;z&#601;r&ucirc; &#8217;&icirc;&#353;-b&#601;r&#275;&#8216;&#275;h&ucirc; l&#601;ma&#353;&#601;&#x1E25;&icirc;&#x1E6F;: </P>
<P>24&nbsp;w&icirc;h&ucirc;&#x1E0F;&acirc; b&#257;&#8217; &#8216;al-hammi&#x1E63;&#601;peh lammi&#x1E0F;&#601;b&#257;r wayyif&#601;n&ucirc; &#8217;el-heh&#257;mw&#333;n w&#601;hinn&#257;m p&#601;&#x1E21;&#257;r&icirc;m n&#333;f&#601;l&icirc;m &#8217;ar&#601;&#x1E63;&acirc; w&#601;&#8217;&ecirc;n p&#601;l&ecirc;&#x1E6D;&acirc;: </P>
<P>25&nbsp;wayy&#257;&#x1E07;&#333;&#8217; y&#601;hw&#333;&#353;&#257;f&#257;&#x1E6D; w&#601;&#8216;ammw&#333; l&#257;&#x1E07;&#333;z &#8217;e&#x1E6F;-&#353;&#601;l&#257;l&#257;m wayyim&#601;&#x1E63;&#601;&#8217;&ucirc; &#x1E07;&acirc;em l&#257;r&#333;&#x1E07; &ucirc;r&#601;&#x1E35;&ucirc;&#353; &ucirc;f&#601;&#x1E21;&#257;r&icirc;m &ucirc;&#x1E35;&#601;l&ecirc; &#x1E25;&#259;mu&#x1E0F;w&#333;&#x1E6F; way&#601;na&#x1E63;&#x1E63;&#601;l&ucirc; l&acirc;em l&#601;&#8217;&ecirc;n ma&#347;&#347;&#257;&#8217; wayyih&#601;y&ucirc; y&#257;m&icirc;m &#353;&#601;lw&#333;&#353;&acirc; b&#333;z&#601;z&icirc;m &#8217;e&#x1E6F;-ha&#353;&#353;&#257;l&#257;l k&icirc; ra&#x1E07;-h&ucirc;&#8217;: </P>
<P>26&nbsp;&ucirc;&#x1E07;ayyw&#333;m h&#257;r&#601;&#x1E07;i&#8216;&icirc; niq&#601;h&#259;l&ucirc; l&#601;&#8216;&#275;meq b&#601;r&#257;&#x1E35;&acirc; k&icirc;-&#353;&#257;m b&#275;r&#259;&#x1E35;&ucirc; &#8217;e&#x1E6F;-y&#601;hw&acirc; &#8216;al-k&#275;n q&#257;r&#601;&#8217;&ucirc; &#8217;e&#x1E6F;-&#353;&#275;m hamm&#257;qw&#333;m hah&ucirc;&#8217; &#8216;&#275;meq b&#601;r&#257;&#x1E35;&acirc; &#8216;a&#x1E0F;-hayyw&#333;m: </P>
<P>27&nbsp;wayy&#257;&#353;u&#x1E07;&ucirc; k&#257;l-&#8217;&icirc;&#353; y&#601;h&ucirc;&#x1E0F;&acirc; w&icirc;r&ucirc;&#353;&#257;laim w&icirc;hw&#333;&#353;&#257;f&#257;&#x1E6D; b&#601;r&#333;&#8217;&#353;&#257;m l&#257;&#353;&ucirc;&#x1E07; &#8217;el-y&#601;r&ucirc;&#353;&#257;laim b&#601;&#347;im&#601;&#x1E25;&acirc; k&icirc;-&#347;imm&#601;&#x1E25;&#257;m y&#601;hw&acirc; m&#275;&#8217;w&#333;y&#601;&#x1E07;&ecirc;hem: </P>
<P>28&nbsp;wayy&#257;&#x1E07;&#333;&#8217;&ucirc; y&#601;r&ucirc;&#353;&#257;laim bin&#601;&#x1E07;&#257;l&icirc;m &ucirc;&#x1E07;&#601;&#x1E35;inn&#333;rw&#333;&#x1E6F; &ucirc;&#x1E07;<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F; &#8217;el-b&ecirc;&#x1E6F; y&#601;hw&acirc;: </P>
<P>29&nbsp;way&#601;h&icirc; p<sup>a</sup>&#x1E25;a&#x1E0F; &#8217;&#277;l&#333;h&icirc;m &#8216;al k&#257;l-mam&#601;l&#601;&#x1E35;w&#333;&#x1E6F; h&#257;&#8217;&#259;r&#257;&#x1E63;w&#333;&#x1E6F; b&#601;&#353;&#257;m&#601;&#8216;&#257;m k&icirc; nil&#601;&#x1E25;am y&#601;hw&acirc; &#8216;im &#8217;w&#333;y&#601;&#x1E07;&ecirc; yi&#347;&#601;r&#257;&#8217;&#275;l: </P>
<P>30&nbsp;wati&#353;&#601;q&#333;&#x1E6D; mal&#601;&#x1E35;&ucirc;&#x1E6F; y&#601;hw&#333;&#353;&#257;f&#257;&#x1E6D; wayy&#257;n<sup>a</sup>&#x1E25; lw&#333; &#8217;&#277;l&#333;h&#257;yw miss&#257;&#x1E07;&icirc;&#x1E07;: f</P>
<P>31&nbsp;wayyim&#601;l&#333;&#x1E35;&#601; y&#601;hw&#333;&#353;&#257;f&#257;&#x1E6D; &#8216;al-y&#601;h&ucirc;&#x1E0F;&acirc; ben-&#353;&#601;l&#333;&#353;&icirc;m w&#601;&#x1E25;&#257;m&#275;&#353; &#353;&#257;n&acirc; b&#601;m&#257;l&#601;&#x1E35;w&#333; w&#601;&#8216;e&#347;&#601;r&icirc;m w&#601;&#x1E25;&#257;m&#275;&#353; &#353;&#257;n&acirc; m&#257;la&#x1E35;&#601; b&icirc;r&ucirc;&#353;&#257;laim w&#601;&#353;&#275;m &#8217;immw&#333; &#8216;&#259;z&ucirc;&#x1E07;&acirc; ba&#x1E6F;-&#353;il&#601;&#x1E25;&icirc;: </P>
<P>32&nbsp;wayy&#275;le&#x1E35;&#601; b&#601;&#x1E0F;ere&#x1E35;&#601; &#8217;&#257;&#x1E07;&icirc;w &#8217;&#257;s&#257;&#8217; w&#601;l&#333;&#8217;-s&#257;r mimmenn&acirc; l<sup>a</sup>&#8216;&#259;&#347;w&#333;&#x1E6F; hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc;: </P>
<P>33&nbsp;&#8217;a&#x1E35;&#601; hab&#257;mw&#333;&#x1E6F; l&#333;&#8217;-s&#257;r&ucirc; w&#601;&#8216;w&#333;&#x1E0F; h&#257;&#8216;&#257;m l&#333;&#8217;-h&#275;&#x1E35;&icirc;n&ucirc; l&#601;&#x1E07;&#257;&#x1E07;&#257;m l&#275;&#8217;l&#333;h&ecirc; &#8217;&#259;&#x1E07;&#333;&#x1E6F;&ecirc;hem: </P>
<P>34&nbsp;w&#601;ye&#x1E6F;er di&#x1E07;&#601;r&ecirc; y&#601;hw&#333;&#353;&#257;f&#257;&#x1E6D; h&#257;ri&#8217;&#353;&#333;n&icirc;m w&#601;h&#257;&#8217;<sup>a</sup>&#x1E25;&#259;r&#333;n&icirc;m hinn&#257;m k&#601;&#x1E6F;&ucirc;&#x1E07;&icirc;m b&#601;&#x1E0F;i&#x1E07;&#601;r&ecirc; y&#275;h&ucirc;&#8217; &#x1E07;en-&#x1E25;&#259;n&#257;n&icirc; &#8217;&#259;&#353;er h&#333;&#8216;&#259;l&acirc; &#8216;al-s&#275;fer mal&#601;&#x1E35;&ecirc; yi&#347;&#601;r&#257;&#8217;&#275;l: </P>
<P>35&nbsp;w&#601;&#8217;<sup>a</sup>&#x1E25;&#259;r&ecirc;&#x1E35;&#275;n &#8217;e&#x1E6F;&#601;&#x1E25;abar y&#601;hw&#333;&#353;&#257;f&#257;&#x1E6D; mele&#x1E35;&#601;-y&#601;h&ucirc;&#x1E0F;&acirc; &#8216;im &#8217;&#259;&#x1E25;az&#601;y&acirc; mele&#x1E35;&#601;-yi&#347;&#601;r&#257;&#8217;&#275;l h&ucirc;&#8217; hir&#601;&#353;&icirc;&#8216;a l<sup>a</sup>&#8216;&#259;&#347;w&#333;&#x1E6F;: </P>
<P>36&nbsp;way&#601;&#x1E25;ab&#601;r&#275;h&ucirc; &#8216;immw&#333; l<sup>a</sup>&#8216;&#259;&#347;w&#333;&#x1E6F; &#8217;&#335;n&icirc;yw&#333;&#x1E6F; l&#257;le&#x1E35;e&#x1E6F; tar&#601;&#353;&icirc;&#353; wayy<sup>a</sup>&#8216;&#259;&#347;&ucirc; &#8217;&#335;n&icirc;yw&#333;&#x1E6F; b&#601;&#8216;e&#x1E63;&#601;yw&#333;n g&#257;&#x1E07;er: </P>
<P>37&nbsp;wayyi&#x1E6F;&#601;nab&#275;&#8217; &#8217;&#277;l&icirc;&#8216;ezer ben-d&#333;&#x1E0F;&#257;w&acirc;&ucirc; mimm&#257;r&#275;&#353;&acirc; &#8216;al-y&#601;hw&#333;&#353;&#257;f&#257;&#x1E6D; l&#275;&#8217;m&#333;r k&#601;hi&#x1E6F;&#601;&#x1E25;aber&#601;&#x1E35;&#257; &#8216;im-&#8217;&#259;&#x1E25;az&#601;y&acirc;&ucirc; p&#257;ra&#x1E63; y&#601;hw&acirc; &#8217;e&#x1E6F;-m<sup>a</sup>&#8216;&#259;&#347;ey&#x1E35;&#257; wayyi&#353;&#353;&#257;&#x1E07;&#601;r&ucirc; &#8217;&#335;n&icirc;yw&#333;&#x1E6F; w&#601;l&#333;&#8217; &#8216;&#257;&#x1E63;&#601;r&ucirc; l&#257;le&#x1E35;e&#x1E6F; &#8217;el-tar&#601;&#353;&icirc;&#353;: </P>
</TD>
</TABLE>
<P><HR>
<CENTER>
<A HREF="ch2021">Next: 2 Chronicles (2 Divrey Yamim) Chapter 21</A></CENTER>
</BODY>
</HTML>
