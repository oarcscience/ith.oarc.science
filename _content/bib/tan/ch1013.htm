<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Chronicles (1 Divrey Yamim): 1 Chronicles (1 Divrey Yamim) Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch1013.htm">Polyglot</A>&nbsp;
<A HREF="../kjv/ch1013.htm">KJV</A>&nbsp;
<A HREF="../sep/ch1013.htm">Sep</A>&nbsp;
<A HREF="../vul/ch1013.htm">Vul</A>&nbsp;

<BR>
<BR><A HREF="ch1.htm">1 Chronicles (1 Divrey Yamim) Index</A><BR>
&nbsp;
<A HREF="ch1012.htm">Previous</A>&nbsp;
<A HREF="ch1014.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Chronicles (1 Divrey Yamim) Chapter 13</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּוָּעַ֣ץ דָּוִ֗יד עִם־שָׂרֵ֧י הָאֲלָפִ֛ים וְהַמֵּא֖וֹת לְכָל־נָגִֽיד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֨אמֶר דָּוִ֜יד לְכֹ֣ל׀ קְהַ֣ל יִשְׂרָאֵ֗ל אִם־עֲלֵיכֶ֨ם ט֜וֹב וּמִן־יְהוָ֣ה אֱלֹהֵ֗ינוּ נִפְרְצָה֙ נִשְׁלְחָ֞ה עַל־אַחֵ֣ינוּ הַנִּשְׁאָרִ֗ים בְּכֹל֙ אַרְצ֣וֹת יִשְׂרָאֵ֔ל וְעִמָּהֶ֛ם הַכֹּהֲנִ֥ים וְהַלְוִיִּ֖ם בְּעָרֵ֣י מִגְרְשֵׁיהֶ֑ם וְיִקָּבְצ֖וּ אֵלֵֽינוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְנָסֵ֛בָּה אֶת־אֲר֥וֹן אֱלֹהֵ֖ינוּ אֵלֵ֑ינוּ כִּי־לֹ֥א דְרַשְׁנֻ֖הוּ בִּימֵ֥י שָׁאֽוּל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּאמְר֥וּ כָֽל־הַקָּהָ֖ל לַעֲשׂ֣וֹת כֵּ֑ן כִּֽי־יָשַׁ֥ר הַדָּבָ֖ר בְּעֵינֵ֥י כָל־הָעָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיַּקְהֵ֤ל דָּוִיד֙ אֶת־כָּל־יִשְׂרָאֵ֔ל מִן־שִׁיח֥וֹר מִצְרַ֖יִם וְעַד־לְב֣וֹא חֲמָ֑ת לְהָבִיא֙ אֶת־אֲר֣וֹן הָאֱלֹהִ֔ים מִקִּרְיַ֖ת יְעָרִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּ֨עַל דָּוִ֤יד וְכָל־יִשְׂרָאֵל֙ בַּעֲלָ֔תָה אֶל־קִרְיַ֥ת יְעָרִ֖ים אֲשֶׁ֣ר לִיהוּדָ֑ה לְהַעֲל֣וֹת מִשָּׁ֗ם אֵת֩ אֲר֨וֹן הָאֱלֹהִ֧ים׀ יְהוָ֛ה יוֹשֵׁ֥ב הַכְּרוּבִ֖ים אֲשֶׁר־נִקְרָ֥א שֵֽׁם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיַּרְכִּ֜יבוּ אֶת־אֲר֤וֹן הָאֱלֹהִים֙ עַל־עֲגָלָ֣ה חֲדָשָׁ֔ה מִבֵּ֖ית אֲבִינָדָ֑ב וְעֻזָּ֣א וְאַחְי֔וֹ נֹהֲגִ֖ים בָּעֲגָלָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְדָוִ֣יד וְכָל־יִשְׂרָאֵ֗ל מְשַׂחֲקִ֛ים לִפְנֵ֥י הָאֱלֹהִ֖ים בְּכָל־עֹ֑ז וּבְשִׁירִ֤ים וּבְכִנֹּרוֹת֙ וּבִנְבָלִ֣ים וּבְתֻפִּ֔ים וּבִמְצִלְתַּ֖יִם וּבַחֲצֹצְרֽוֹת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיָּבֹ֖אוּ עַד־גֹּ֣רֶן כִּידֹ֑ן וַיִּשְׁלַ֨ח עֻזָּ֜א אֶת־יָד֗וֹ לֶאֱחֹז֙ אֶת־הָ֣אָר֔וֹן כִּ֥י שָֽׁמְט֖וּ הַבָּקָֽר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּֽחַר־אַ֤ף יְהוָה֙ בְּעֻזָּ֔א וַיַּכֵּ֕הוּ עַ֛ל אֲשֶׁר־שָׁלַ֥ח יָד֖וֹ עַל־הָאָר֑וֹן וַיָּ֥מָת שָׁ֖ם לִפְנֵ֥י אֱלֹהִֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּ֣חַר לְדָוִ֔יד כִּֽי־פָרַ֧ץ יְהוָ֛ה פֶּ֖רֶץ בְּעֻזָּ֑א וַיִּקְרָ֞א לַמָּק֤וֹם הַהוּא֙ פֶּ֣רֶץ עֻזָּ֔א עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּירָ֤א דָוִיד֙ אֶת־הָ֣אֱלֹהִ֔ים בַּיּ֥וֹם הַה֖וּא לֵאמֹ֑ר הֵ֚יךְ אָבִ֣יא אֵלַ֔י אֵ֖ת אֲר֥וֹן הָאֱלֹהִֽים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְלֹֽא־הֵסִ֨יר דָּוִ֧יד אֶת־הָאָר֛וֹן אֵלָ֖יו אֶל־עִ֣יר דָּוִ֑יד וַיַּטֵּ֕הוּ אֶל־בֵּ֥ית עֹבֵֽד־אֱדֹ֖ם הַגִּתִּֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֵּשֶׁב֩ אֲר֨וֹן הָאֱלֹהִ֜ים עִם־בֵּ֨ית עֹבֵ֥ד אֱדֹ֛ם בְּבֵית֖וֹ שְׁלֹשָׁ֣ה חֳדָשִׁ֑ים וַיְבָ֧רֶךְ יְהוָ֛ה אֶת־בֵּ֥ית עֹבֵֽד־אֱדֹ֖ם וְאֶת־כָּל־אֲשֶׁר־לֽוֹ׃ פ</P>
</TD>
<TD WIDTH="50%">
<P>1&nbsp;wayyi&ucirc;&#257;&#8216;a&#x1E63; d&#257;w&icirc;&#x1E0F; &#8216;im-&#347;&#257;r&ecirc; h&#257;&#8217;&#259;l&#257;f&icirc;m w&#601;hamm&#275;&#8217;w&#333;&#x1E6F; l&#601;&#x1E35;&#257;l-n&#257;&#x1E21;&icirc;&#x1E0F;: </P>
<P>2&nbsp;wayy&#333;&#8217;mer d&#257;w&icirc;&#x1E0F; l&#601;&#x1E35;&#333;l| q&#601;hal yi&#347;&#601;r&#257;&#8217;&#275;l &#8217;im-&#8216;&#259;l&ecirc;&#x1E35;em &#x1E6D;w&#333;&#x1E07; &ucirc;min-y&#601;hw&acirc; &#8217;&#277;l&#333;h&ecirc;n&ucirc; nif&#601;r&#601;&#x1E63;&acirc; ni&#353;&#601;l&#601;&#x1E25;&acirc; &#8216;al-&#8217;<sup>a</sup>&#x1E25;&ecirc;n&ucirc; hanni&#353;&#601;&#8217;&#257;r&icirc;m b&#601;&#x1E35;&#333;l &#8217;ar&#601;&#x1E63;w&#333;&#x1E6F; yi&#347;&#601;r&#257;&#8217;&#275;l w&#601;&#8216;imm&acirc;em hak&#333;h&#259;n&icirc;m w&#601;hal&#601;w&icirc;yim b&#601;&#8216;&#257;r&ecirc; mi&#x1E21;&#601;r&#601;&#353;&ecirc;hem w&#601;yiqq&#257;&#x1E07;&#601;&#x1E63;&ucirc; &#8217;&#275;l&ecirc;n&ucirc;: </P>
<P>3&nbsp;w&#601;n&#257;s&#275;b&acirc; &#8217;e&#x1E6F;-&#8217;&#259;rw&#333;n &#8217;&#277;l&#333;h&ecirc;n&ucirc; &#8217;&#275;l&ecirc;n&ucirc; k&icirc;-l&#333;&#8217; &#x1E0F;&#601;ra&#353;&#601;nuh&ucirc; b&icirc;m&ecirc; &#353;&#257;&#8217;&ucirc;l: </P>
<P>4&nbsp;wayy&#333;&#8217;m&#601;r&ucirc; &#x1E35;&#257;l-haqq&acirc;&#257;l l<sup>a</sup>&#8216;&#259;&#347;w&#333;&#x1E6F; k&#275;n k&icirc;-y&#257;&#353;ar had&#257;&#x1E07;&#257;r b&#601;&#8216;&ecirc;n&ecirc; &#x1E35;&#257;l-h&#257;&#8216;&#257;m: </P>
<P>5&nbsp;wayyaq&#601;h&#275;l d&#257;w&icirc;&#x1E0F; &#8217;e&#x1E6F;-k&#257;l-yi&#347;&#601;r&#257;&#8217;&#275;l min-&#353;&icirc;&#x1E25;w&#333;r mi&#x1E63;&#601;rayim w&#601;&#8216;a&#x1E0F;-l&#601;&#x1E07;w&#333;&#8217; &#x1E25;&#259;m&#257;&#x1E6F; l&#601;h&#257;&#x1E07;&icirc;&#8217; &#8217;e&#x1E6F;-&#8217;&#259;rw&#333;n h&#257;&#8217;&#277;l&#333;h&icirc;m miqqir&#601;ya&#x1E6F; y&#601;&#8216;&#257;r&icirc;m: </P>
<P>6&nbsp;wayy<sup>a</sup>&#8216;al d&#257;w&icirc;&#x1E0F; w&#601;&#x1E35;&#257;l-yi&#347;&#601;r&#257;&#8217;&#275;l b<sup>a</sup>&#8216;&#259;l&#257;&#x1E6F;&acirc; &#8217;el-qir&#601;ya&#x1E6F; y&#601;&#8216;&#257;r&icirc;m &#8217;&#259;&#353;er l&icirc;h&ucirc;&#x1E0F;&acirc; l&#601;h<sup>a</sup>&#8216;&#259;lw&#333;&#x1E6F; mi&#353;&#353;&#257;m &#8217;&#275;&#x1E6F; &#8217;&#259;rw&#333;n h&#257;&#8217;&#277;l&#333;h&icirc;m| y&#601;hw&acirc; yw&#333;&#353;&#275;&#x1E07; hak&#601;r&ucirc;&#x1E07;&icirc;m &#8217;&#259;&#353;er-niq&#601;r&#257;&#8217; &#353;&#275;m: </P>
<P>7&nbsp;wayyar&#601;k&icirc;&#x1E07;&ucirc; &#8217;e&#x1E6F;-&#8217;&#259;rw&#333;n h&#257;&#8217;&#277;l&#333;h&icirc;m &#8216;al-&#8216;&#259;&#x1E21;&#257;l&acirc; &#x1E25;&#259;&#x1E0F;&#257;&#353;&acirc; mib&ecirc;&#x1E6F; &#8217;&#259;&#x1E07;&icirc;n&#257;&#x1E0F;&#257;&#x1E07; w&#601;&#8216;uzz&#257;&#8217; w&#601;&#8217;<sup>a</sup>&#x1E25;&#601;yw&#333; n&#333;h&#259;&#x1E21;&icirc;m b&#257;&#8216;&#259;&#x1E21;&#257;l&acirc;: </P>
<P>8&nbsp;w&#601;&#x1E0F;&#257;w&icirc;&#x1E0F; w&#601;&#x1E35;&#257;l-yi&#347;&#601;r&#257;&#8217;&#275;l m&#601;&#347;<sup>a</sup>&#x1E25;&#259;q&icirc;m lif&#601;n&ecirc; h&#257;&#8217;&#277;l&#333;h&icirc;m b&#601;&#x1E35;&#257;l-&#8216;&#333;z &ucirc;&#x1E07;&#601;&#353;&icirc;r&icirc;m &ucirc;&#x1E07;&#601;&#x1E35;inn&#333;rw&#333;&#x1E6F; &ucirc;&#x1E07;in&#601;&#x1E07;&#257;l&icirc;m &ucirc;&#x1E07;&#601;&#x1E6F;up&icirc;m &ucirc;&#x1E07;im&#601;&#x1E63;il&#601;tayim &ucirc;&#x1E07;<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F;: </P>
<P>9&nbsp;wayy&#257;&#x1E07;&#333;&#8217;&ucirc; &#8216;a&#x1E0F;-g&#333;ren k&icirc;&#x1E0F;&#333;n wayyi&#353;&#601;l<sup>a</sup>&#x1E25; &#8216;uzz&#257;&#8217; &#8217;e&#x1E6F;-y&#257;&#x1E0F;w&#333; le&#8217;&#277;&#x1E25;&#333;z &#8217;e&#x1E6F;-h&#257;&#8217;&#257;rw&#333;n k&icirc; &#353;&#257;m&#601;&#x1E6D;&ucirc; hab&#257;q&#257;r: </P>
<P>10&nbsp;wayyi&#x1E25;ar-&#8217;af y&#601;hw&acirc; b&#601;&#8216;uzz&#257;&#8217; wayyak&#275;h&ucirc; &#8216;al &#8217;&#259;&#353;er-&#353;&#257;l<sup>a</sup>&#x1E25; y&#257;&#x1E0F;w&#333; &#8216;al-h&#257;&#8217;&#257;rw&#333;n wayy&#257;m&#257;&#x1E6F; &#353;&#257;m lif&#601;n&ecirc; &#8217;&#277;l&#333;h&icirc;m: </P>
<P>11&nbsp;wayyi&#x1E25;ar l&#601;&#x1E0F;&#257;w&icirc;&#x1E0F; k&icirc;-f&#257;ra&#x1E63; y&#601;hw&acirc; pere&#x1E63; b&#601;&#8216;uzz&#257;&#8217; wayyiq&#601;r&#257;&#8217; lamm&#257;qw&#333;m hah&ucirc;&#8217; pere&#x1E63; &#8216;uzz&#257;&#8217; &#8216;a&#x1E0F; hayyw&#333;m hazzeh: </P>
<P>12&nbsp;wayy&icirc;r&#257;&#8217; &#x1E0F;&#257;w&icirc;&#x1E0F; &#8217;e&#x1E6F;-h&#257;&#8217;&#277;l&#333;h&icirc;m bayyw&#333;m hah&ucirc;&#8217; l&#275;&#8217;m&#333;r h&ecirc;&#x1E35;&#601; &#8217;&#257;&#x1E07;&icirc;&#8217; &#8217;&#275;lay &#8217;&#275;&#x1E6F; &#8217;&#259;rw&#333;n h&#257;&#8217;&#277;l&#333;h&icirc;m: </P>
<P>13&nbsp;w&#601;l&#333;&#8217;-h&#275;s&icirc;r d&#257;w&icirc;&#x1E0F; &#8217;e&#x1E6F;-h&#257;&#8217;&#257;rw&#333;n &#8217;&#275;l&#257;yw &#8217;el-&#8216;&icirc;r d&#257;w&icirc;&#x1E0F; wayya&#x1E6D;&#x1E6D;&#275;h&ucirc; &#8217;el-b&ecirc;&#x1E6F; &#8216;&#333;&#x1E07;&#275;&#x1E0F;-&#8217;&#277;&#x1E0F;&#333;m hagit&icirc;: </P>
<P>14&nbsp;wayy&#275;&#353;e&#x1E07; &#8217;&#259;rw&#333;n h&#257;&#8217;&#277;l&#333;h&icirc;m &#8216;im-b&ecirc;&#x1E6F; &#8216;&#333;&#x1E07;&#275;&#x1E0F; &#8217;&#277;&#x1E0F;&#333;m b&#601;&#x1E07;&ecirc;&#x1E6F;w&#333; &#353;&#601;l&#333;&#353;&acirc; &#x1E25;&#335;&#x1E0F;&#257;&#353;&icirc;m way&#601;&#x1E07;&#257;re&#x1E35;&#601; y&#601;hw&acirc; &#8217;e&#x1E6F;-b&ecirc;&#x1E6F; &#8216;&#333;&#x1E07;&#275;&#x1E0F;-&#8217;&#277;&#x1E0F;&#333;m w&#601;&#8217;e&#x1E6F;-k&#257;l-&#8217;&#259;&#353;er-lw&#333;: f</P>
</TD>
</TABLE>
<P><HR>
<CENTER>
<A HREF="ch1014.htm">Next: 1 Chronicles (1 Divrey Yamim) Chapter 14</A></CENTER>
</BODY>
</HTML>
