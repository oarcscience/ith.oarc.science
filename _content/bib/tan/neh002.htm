<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Nehemiah (Nechemiyah): Nehemiah (Nechemiyah) Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/neh002.htm">Polyglot</A>&nbsp;
<A HREF="../kjv/neh002.htm">KJV</A>&nbsp;
<A HREF="../vul/neh002.htm">Vul</A>&nbsp;

<BR>
<BR><A HREF="neh.htm">Nehemiah (Nechemiyah) Index</A><BR>
&nbsp;
<A HREF="neh001.htm">Previous</A>&nbsp;
<A HREF="neh003.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Nehemiah (Nechemiyah) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֣י׀ בְּחֹ֣דֶשׁ נִיסָ֗ן שְׁנַ֥ת עֶשְׂרִ֛ים לְאַרְתַּחְשַׁ֥סְתְּא<font color="red"><sup>1</font></sup> הַמֶּ֖לֶךְ יַ֣יִן לְפָנָ֑יו וָאֶשָּׂ֤א אֶת־הַיַּ֙יִן֙ וָאֶתְּנָ֣ה לַמֶּ֔לֶךְ וְלֹא־הָיִ֥יתִי רַ֖ע לְפָנָֽיו׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּאמֶר֩ לִ֨י הַמֶּ֜לֶךְ מַדּ֣וּעַ׀ פָּנֶ֣יךָ רָעִ֗ים וְאַתָּה֙ אֵֽינְךָ֣ חוֹלֶ֔ה אֵ֣ין זֶ֔ה כִּי־אִ֖ם רֹ֣עַֽ לֵ֑ב וָאִירָ֖א הַרְבֵּ֥ה מְאֹֽד׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וָאֹמַ֣ר לַמֶּ֔לֶךְ הַמֶּ֖לֶךְ לְעוֹלָ֣ם יִחְיֶ֑ה מַדּ֜וּעַ לֹא־יֵרְע֣וּ פָנַ֗י אֲשֶׁ֨ר הָעִ֜יר בֵּית־קִבְר֤וֹת אֲבֹתַי֙ חֲרֵבָ֔ה וּשְׁעָרֶ֖יהָ אֻכְּל֥וּ בָאֵֽשׁ׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֤אמֶר לִי֙ הַמֶּ֔לֶךְ עַל־מַה־זֶּ֖ה אַתָּ֣ה מְבַקֵּ֑שׁ וָֽאֶתְפַּלֵּ֔ל אֶל־אֱלֹהֵ֖י הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וָאֹמַ֣ר לַמֶּ֔לֶךְ אִם־עַל־הַמֶּ֣לֶךְ ט֔וֹב וְאִם־יִיטַ֥ב עַבְדְּךָ֖ לְפָנֶ֑יךָ אֲשֶׁ֧ר תִּשְׁלָחֵ֣נִי אֶל־יְהוּדָ֗ה אֶל־עִ֛יר קִבְר֥וֹת אֲבֹתַ֖י וְאֶבְנֶֽנָּה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּאמֶר֩ לִ֨י הַמֶּ֜לֶךְ וְהַשֵּׁגַ֣ל׀ יוֹשֶׁ֣בֶת אֶצְל֗וֹ עַד־מָתַ֛י יִהְיֶ֥ה מַֽהֲלָכֲךָ֖ וּמָתַ֣י תָּשׁ֑וּב וַיִּיטַ֤ב לִפְנֵֽי־הַמֶּ֙לֶךְ֙ וַיִּשְׁלָחֵ֔נִי וָֽאֶתְּנָ֥ה ל֖וֹ זְמָֽן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וָאוֹמַר֮ לַמֶּלֶךְ֒ אִם־עַל־הַמֶּ֣לֶךְ ט֔וֹב אִגְּרוֹת֙ יִתְּנוּ־לִ֔י עַֽל־פַּחֲו֖וֹת עֵ֣בֶר הַנָּהָ֑ר אֲשֶׁר֙ יַעֲבִיר֔וּנִי עַ֥ד אֲשֶׁר־אָב֖וֹא אֶל־יְהוּדָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאִגֶּ֡רֶת אֶל־אָסָף֩ שֹׁמֵ֨ר הַפַּרְדֵּ֜ס אֲשֶׁ֣ר לַמֶּ֗לֶךְ אֲשֶׁ֣ר יִתֶּן־לִ֣י עֵצִ֡ים לְ֠קָרוֹת אֶת־שַׁעֲרֵ֨י הַבִּירָ֤ה אֲשֶׁר־לַבַּ֙יִת֙ וּלְחוֹמַ֣ת הָעִ֔יר וְלַבַּ֖יִת אֲשֶׁר־אָב֣וֹא אֵלָ֑יו וַיִּתֶּן־לִ֣י הַמֶּ֔לֶךְ כְּיַד־אֱלֹהַ֖י הַטּוֹבָ֥ה עָלָֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וָֽאָב֗וֹא אֶֽל־פַּֽחֲווֹת֙<font color="red"><sup>3</font></sup> עֵ֣בֶר הַנָּהָ֔ר וָאֶתְּנָ֣ה לָהֶ֔ם אֵ֖ת אִגְּר֣וֹת הַמֶּ֑לֶךְ וַיִּשְׁלַ֤ח עִמִּי֙ הַמֶּ֔לֶךְ שָׂ֥רֵי חַ֖יִל וּפָרָשִֽׁים׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּשְׁמַ֞ע סַנְבַלַּ֣ט הַחֹרֹנִ֗י וְטֽוֹבִיָּה֙ הָעֶ֣בֶד הָֽעַמֹּנִ֔י וַיֵּ֥רַע לָהֶ֖ם רָעָ֣ה גְדֹלָ֑ה אֲשֶׁר־בָּ֥א אָדָ֔ם לְבַקֵּ֥שׁ טוֹבָ֖ה לִבְנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וָאָב֖וֹא אֶל־יְרוּשָׁלִָ֑ם וָאֱהִי־שָׁ֖ם יָמִ֥ים שְׁלֹשָֽׁה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וָאָק֣וּם׀ לַ֗יְלָה אֲנִי֮ וַאֲנָשִׁ֣ים׀ מְעַט֮ עִמִּי֒ וְלֹא־הִגַּ֣דְתִּי לְאָדָ֔ם מָ֗ה אֱלֹהַי֙ נֹתֵ֣ן אֶל־לִבִּ֔י לַעֲשׂ֖וֹת לִירוּשָׁלִָ֑ם וּבְהֵמָה֙ אֵ֣ין עִמִּ֔י כִּ֚י אִם־הַבְּהֵמָ֔ה אֲשֶׁ֥ר אֲנִ֖י רֹכֵ֥ב בָּֽהּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וָאֵצְאָ֨ה בְשַֽׁעַר־הַגַּ֜יא לַ֗יְלָה וְאֶל־פְּנֵי֙ עֵ֣ין הַתַּנִּ֔ין וְאֶל־שַׁ֖עַר הָאַשְׁפֹּ֑ת וָאֱהִ֨י שֹׂבֵ֜ר בְּחוֹמֹ֤ת יְרוּשָׁלִַ֙ם֙ אֲשֶׁר־<font color="brown">המפרוצים</font> <font color="blue">הֵ֣ם׀</font> <font color="blue">פְּרוּצִ֔ים</font> וּשְׁעָרֶ֖יהָ אֻכְּל֥וּ בָאֵֽשׁ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וָאֶֽעֱבֹר֙ אֶל־שַׁ֣עַר הָעַ֔יִן וְאֶל־בְּרֵכַ֖ת הַמֶּ֑לֶךְ וְאֵין־מָק֥וֹם לַבְּהֵמָ֖ה לַעֲבֹ֥ר תַּחְתָּֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וָאֱהִ֨י עֹלֶ֤ה בַנַּ֙חַל֙ לַ֔יְלָה וָאֱהִ֥י שֹׂבֵ֖ר בַּחוֹמָ֑ה וָאָשׁ֗וּב וָאָב֛וֹא בְּשַׁ֥עַר הַגַּ֖יְא וָאָשֽׁוּב׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהַסְּגָנִ֗ים לֹ֤א יָדְעוּ֙ אָ֣נָה הָלַ֔כְתִּי וּמָ֖ה אֲנִ֣י עֹשֶׂ֑ה וְלַיְּהוּדִ֨ים וְלַכֹּהֲנִ֜ים וְלַחֹרִ֣ים וְלַסְּגָנִ֗ים וּלְיֶ֙תֶר֙ עֹשֵׂ֣ה הַמְּלָאכָ֔ה עַד־כֵּ֖ן לֹ֥א הִגַּֽדְתִּי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וָאוֹמַ֣ר אֲלֵהֶ֗ם אַתֶּ֤ם רֹאִים֙ הָרָעָה֙ אֲשֶׁ֣ר אֲנַ֣חְנוּ בָ֔הּ אֲשֶׁ֤ר יְרוּשָׁלִַ֙ם֙ חֲרֵבָ֔ה וּשְׁעָרֶ֖יהָ נִצְּת֣וּ בָאֵ֑שׁ לְכ֗וּ וְנִבְנֶה֙ אֶת־חוֹמַ֣ת יְרוּשָׁלִַ֔ם וְלֹא־נִהְיֶ֥ה ע֖וֹד חֶרְפָּֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וָאַגִּ֨יד לָהֶ֜ם אֶת־יַ֣ד אֱלֹהַ֗י אֲשֶׁר־הִיא֙ טוֹבָ֣ה עָלַ֔י וְאַף־דִּבְרֵ֥י הַמֶּ֖לֶךְ אֲשֶׁ֣ר אָֽמַר־לִ֑י וַיֹּֽאמְרוּ֙ נָק֣וּם וּבָנִ֔ינוּ וַיְחַזְּק֥וּ יְדֵיהֶ֖ם לַטּוֹבָֽה׃ פ</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּשְׁמַע֩ סַנְבַלַּ֨ט הַחֹרֹנִ֜י וְטֹבִיָּ֣ה׀ הָעֶ֣בֶד הָֽעַמּוֹנִ֗י וְגֶ֙שֶׁם֙ הָֽעַרְבִ֔י וַיַּלְעִ֣גוּ לָ֔נוּ וַיִּבְז֖וּ עָלֵ֑ינוּ וַיֹּאמְר֗וּ מָֽה־הַדָּבָ֤ר הַזֶּה֙ אֲשֶׁ֣ר אַתֶּ֣ם עֹשִׂ֔ים הַעַ֥ל הַמֶּ֖לֶךְ אַתֶּ֥ם מֹרְדִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וָאָשִׁ֨יב אוֹתָ֜ם דָּבָ֗ר וָאוֹמַ֤ר לָהֶם֙ אֱלֹהֵ֣י הַשָּׁמַ֔יִם ה֚וּא יַצְלִ֣יחַֽ לָ֔נוּ וַאֲנַ֥חְנוּ עֲבָדָ֖יו נָק֣וּם וּבָנִ֑ינוּ וְלָכֶ֗ם אֵֽין־חֵ֧לֶק וּצְדָקָ֛ה וְזִכָּר֖וֹן בִּירוּשָׁלִָֽם׃ </P>
</TD>
<TD WIDTH="50%">
<P>1&nbsp;way&#601;h&icirc;| b&#601;&#x1E25;&#333;&#x1E0F;e&#353; n&icirc;s&#257;n &#353;&#601;na&#x1E6F; &#8216;e&#347;&#601;r&icirc;m l&#601;&#8217;ar&#601;t<sup>a</sup>&#x1E25;&#601;&#353;as&#601;t&#601;&#8217;<font color="red"><sup>1</font></sup> hammele&#x1E35;&#601; yayin l&#601;f&#257;n&#257;yw w&#257;&#8217;e&#347;&#347;&#257;&#8217; &#8217;e&#x1E6F;-hayyayin w&#257;&#8217;et&#601;n&acirc; lammele&#x1E35;&#601; w&#601;l&#333;&#8217;-h&#257;y&icirc;&#x1E6F;&icirc; r<sup>a</sup>&#8216; l&#601;f&#257;n&#257;yw: </P>
<P>2&nbsp;wayy&#333;&#8217;mer l&icirc; hammele&#x1E35;&#601; mad&ucirc;&#8216;a| p&#257;ney&#x1E35;&#257; r&#257;&#8216;&icirc;m w&#601;&#8217;at&acirc; &#8217;&ecirc;n&#601;&#x1E35;&#257; &#x1E25;w&#333;leh &#8217;&ecirc;n zeh k&icirc;-&#8217;im r&#333;&#8216;a l&#275;&#x1E07; w&#257;&#8217;&icirc;r&#257;&#8217; har&#601;b&#275;h m&#601;&#8217;&#333;&#x1E0F;: </P>
<P>3&nbsp;w&#257;&#8217;&#333;mar lammele&#x1E35;&#601; hammele&#x1E35;&#601; l&#601;&#8216;w&#333;l&#257;m yi&#x1E25;&#601;yeh mad&ucirc;&#8216;a l&#333;&#8217;-y&#275;r&#601;&#8216;&ucirc; f&#257;nay &#8217;&#259;&#353;er h&#257;&#8216;&icirc;r b&ecirc;&#x1E6F;-qi&#x1E07;&#601;rw&#333;&#x1E6F; &#8217;&#259;&#x1E07;&#333;&#x1E6F;ay &#x1E25;&#259;r&#275;&#x1E07;&acirc; &ucirc;&#353;&#601;&#8216;&#257;reyh&#257; &#8217;uk&#601;l&ucirc; &#x1E07;&#257;&#8217;&#275;&#353;: s</P>
<P>4&nbsp;wayy&#333;&#8217;mer l&icirc; hammele&#x1E35;&#601; &#8216;al-mah-zzeh &#8217;at&acirc; m&#601;&#x1E07;aqq&#275;&#353; w&#257;&#8217;e&#x1E6F;&#601;pall&#275;l &#8217;el-&#8217;&#277;l&#333;h&ecirc; ha&#353;&#353;&#257;m&#257;yim: </P>
<P>5&nbsp;w&#257;&#8217;&#333;mar lammele&#x1E35;&#601; &#8217;im-&#8216;al-hammele&#x1E35;&#601; &#x1E6D;w&#333;&#x1E07; w&#601;&#8217;im-y&icirc;&#x1E6D;a&#x1E07; &#8216;a&#x1E07;&#601;d&#601;&#x1E35;&#257; l&#601;f&#257;ney&#x1E35;&#257; &#8217;&#259;&#353;er ti&#353;&#601;l&#257;&#x1E25;&#275;n&icirc; &#8217;el-y&#601;h&ucirc;&#x1E0F;&acirc; &#8217;el-&#8216;&icirc;r qi&#x1E07;&#601;rw&#333;&#x1E6F; &#8217;&#259;&#x1E07;&#333;&#x1E6F;ay w&#601;&#8217;e&#x1E07;&#601;nenn&acirc;: </P>
<P>6&nbsp;wayy&#333;&#8217;mer l&icirc; hammele&#x1E35;&#601; w&#601;ha&#353;&#353;&#275;&#x1E21;al| yw&#333;&#353;e&#x1E07;e&#x1E6F; &#8217;e&#x1E63;&#601;lw&#333; &#8216;a&#x1E0F;-m&#257;&#x1E6F;ay yih&#601;yeh mah&#259;l&#257;&#x1E35;&#259;&#x1E35;&#257; &ucirc;m&#257;&#x1E6F;ay t&#257;&#353;&ucirc;&#x1E07; wayy&icirc;&#x1E6D;a&#x1E07; lif&#601;n&ecirc;-hammele&#x1E35;&#601; wayyi&#353;&#601;l&#257;&#x1E25;&#275;n&icirc; w&#257;&#8217;et&#601;n&acirc; lw&#333; z&#601;m&#257;n: </P>
<P>7&nbsp;w&#257;&#8217;w&#333;mar lammele&#x1E35;&#601; &#8217;im-&#8216;al-hammele&#x1E35;&#601; &#x1E6D;w&#333;&#x1E07; &#8217;ig&#601;rw&#333;&#x1E6F; yit&#601;n&ucirc;-l&icirc; &#8216;al-p<sup>a</sup>&#x1E25;&#259;ww&#333;&#x1E6F; &#8216;&#275;&#x1E07;er hann&acirc;&#257;r &#8217;&#259;&#353;er y<sup>a</sup>&#8216;&#259;&#x1E07;&icirc;r&ucirc;n&icirc; &#8216;a&#x1E0F; &#8217;&#259;&#353;er-&#8217;&#257;&#x1E07;w&#333;&#8217; &#8217;el-y&#601;h&ucirc;&#x1E0F;&acirc;: </P>
<P>8&nbsp;w&#601;&#8217;igere&#x1E6F; &#8217;el-&#8217;&#257;s&#257;f &#353;&#333;m&#275;r hapar&#601;d&#275;s &#8217;&#259;&#353;er lammele&#x1E35;&#601; &#8217;&#259;&#353;er yiten-l&icirc; &#8216;&#275;&#x1E63;&icirc;m l&#601;q&#257;rw&#333;&#x1E6F; &#8217;e&#x1E6F;-&#353;<sup>a</sup>&#8216;&#259;r&ecirc; hab&icirc;r&acirc; &#8217;&#259;&#353;er-labayi&#x1E6F; &ucirc;l&#601;&#x1E25;w&#333;ma&#x1E6F; h&#257;&#8216;&icirc;r w&#601;labayi&#x1E6F; &#8217;&#259;&#353;er-&#8217;&#257;&#x1E07;w&#333;&#8217; &#8217;&#275;l&#257;yw wayyiten-l&icirc; hammele&#x1E35;&#601; k&#601;ya&#x1E0F;-&#8217;&#277;l&#333;hay ha&#x1E6D;&#x1E6D;w&#333;&#x1E07;&acirc; &#8216;&#257;l&#257;y: </P>
<P>9&nbsp;w&#257;&#8217;&#257;&#x1E07;w&#333;&#8217; &#8217;el-p<sup>a</sup>&#x1E25;&#259;ww&#333;&#x1E6F;<font color="red"><sup>3</font></sup> &#8216;&#275;&#x1E07;er hann&acirc;&#257;r w&#257;&#8217;et&#601;n&acirc; l&acirc;em &#8217;&#275;&#x1E6F; &#8217;ig&#601;rw&#333;&#x1E6F; hammele&#x1E35;&#601; wayyi&#353;&#601;l<sup>a</sup>&#x1E25; &#8216;imm&icirc; hammele&#x1E35;&#601; &#347;&#257;r&ecirc; &#x1E25;ayil &ucirc;f&#257;r&#257;&#353;&icirc;m: f</P>
<P>10&nbsp;wayyi&#353;&#601;m<sup>a</sup>&#8216; san&#601;&#x1E07;alla&#x1E6D; h<sup>a</sup>&#x1E25;&#333;r&#333;n&icirc; w&#601;&#x1E6D;w&#333;&#x1E07;&icirc;y&acirc; h&#257;&#8216;e&#x1E07;e&#x1E0F; h&#257;&#8216;amm&#333;n&icirc; wayy&#275;r<sup>a</sup>&#8216; l&acirc;em r&#257;&#8216;&acirc; &#x1E21;&#601;&#x1E0F;&#333;l&acirc; &#8217;&#259;&#353;er-b&#257;&#8217; &#8217;&#257;&#x1E0F;&#257;m l&#601;&#x1E07;aqq&#275;&#353; &#x1E6D;w&#333;&#x1E07;&acirc; li&#x1E07;&#601;n&ecirc; yi&#347;&#601;r&#257;&#8217;&#275;l: </P>
<P>11&nbsp;w&#257;&#8217;&#257;&#x1E07;w&#333;&#8217; &#8217;el-y&#601;r&ucirc;&#353;&#257;l&#257;im w&#257;&#8217;&#277;h&icirc;-&#353;&#257;m y&#257;m&icirc;m &#353;&#601;l&#333;&#353;&acirc;: </P>
<P>12&nbsp;w&#257;&#8217;&#257;q&ucirc;m| lay&#601;l&acirc; &#8217;&#259;n&icirc; wa&#8217;&#259;n&#257;&#353;&icirc;m| m&#601;&#8216;a&#x1E6D; &#8216;imm&icirc; w&#601;l&#333;&#8217;-higa&#x1E0F;&#601;t&icirc; l&#601;&#8217;&#257;&#x1E0F;&#257;m m&acirc; &#8217;&#277;l&#333;hay n&#333;&#x1E6F;&#275;n &#8217;el-lib&icirc; l<sup>a</sup>&#8216;&#259;&#347;w&#333;&#x1E6F; l&icirc;r&ucirc;&#353;&#257;l&#257;im &ucirc;&#x1E07;&#601;h&#275;m&acirc; &#8217;&ecirc;n &#8216;imm&icirc; k&icirc; &#8217;im-hab&#601;h&#275;m&acirc; &#8217;&#259;&#353;er &#8217;&#259;n&icirc; r&#333;&#x1E35;&#275;&#x1E07; b&#257;h: </P>
<P>13&nbsp;w&#257;&#8217;&#275;&#x1E63;&#601;&#8217;&acirc; &#x1E07;&#601;&#353;<sup>a</sup>&#8216;ar-hagay&#8217; lay&#601;l&acirc; w&#601;&#8217;el-p&#601;n&ecirc; &#8216;&ecirc;n hatann&icirc;n w&#601;&#8217;el-&#353;<sup>a</sup>&#8216;ar h&#257;&#8217;a&#353;&#601;p&#333;&#x1E6F; w&#257;&#8217;&#277;h&icirc; &#347;&#333;&#x1E07;&#275;r b&#601;&#x1E25;w&#333;m&#333;&#x1E6F; y&#601;r&ucirc;&#353;&#257;laim &#8217;&#259;&#353;er-<font color="brown">ham&#601;f&#333;rw&#257;&#x1E63;&icirc;m</font> <font color="blue">h&#275;m|</font> <font color="blue">p&#601;r&ucirc;&#x1E63;&icirc;m</font> &ucirc;&#353;&#601;&#8216;&#257;reyh&#257; &#8217;uk&#601;l&ucirc; &#x1E07;&#257;&#8217;&#275;&#353;: </P>
<P>14&nbsp;w&#257;&#8217;e&#8216;&#277;&#x1E07;&#333;r &#8217;el-&#353;<sup>a</sup>&#8216;ar h&#257;&#8216;ayin w&#601;&#8217;el-b&#601;r&#275;&#x1E35;a&#x1E6F; hammele&#x1E35;&#601; w&#601;&#8217;&ecirc;n-m&#257;qw&#333;m lab&#601;h&#275;m&acirc; l<sup>a</sup>&#8216;&#259;&#x1E07;&#333;r t<sup>a</sup>&#x1E25;&#601;t&#257;y: </P>
<P>15&nbsp;w&#257;&#8217;&#277;h&icirc; &#8216;&#333;leh &#x1E07;ann<sup>a</sup>&#x1E25;al lay&#601;l&acirc; w&#257;&#8217;&#277;h&icirc; &#347;&#333;&#x1E07;&#275;r b<sup>a</sup>&#x1E25;w&#333;m&acirc; w&#257;&#8217;&#257;&#353;&ucirc;&#x1E07; w&#257;&#8217;&#257;&#x1E07;w&#333;&#8217; b&#601;&#353;<sup>a</sup>&#8216;ar hagay&#601;&#8217; w&#257;&#8217;&#257;&#353;&ucirc;&#x1E07;: </P>
<P>16&nbsp;w&#601;hass&#601;&#x1E21;&#257;n&icirc;m l&#333;&#8217; y&#257;&#x1E0F;&#601;&#8216;&ucirc; &#8217;&#257;n&acirc; h&#257;la&#x1E35;&#601;t&icirc; &ucirc;m&acirc; &#8217;&#259;n&icirc; &#8216;&#333;&#347;eh w&#601;layy&#601;h&ucirc;&#x1E0F;&icirc;m w&#601;lak&#333;h&#259;n&icirc;m w&#601;l<sup>a</sup>&#x1E25;&#333;r&icirc;m w&#601;lass&#601;&#x1E21;&#257;n&icirc;m &ucirc;l&#601;ye&#x1E6F;er &#8216;&#333;&#347;&#275;h hamm&#601;l&#257;&#8217;&#x1E35;&acirc; &#8216;a&#x1E0F;-k&#275;n l&#333;&#8217; higa&#x1E0F;&#601;t&icirc;: </P>
<P>17&nbsp;w&#257;&#8217;w&#333;mar &#8217;&#259;l&#275;hem &#8217;atem r&#333;&#8217;&icirc;m h&#257;r&#257;&#8216;&acirc; &#8217;&#259;&#353;er &#8217;&#259;n<sup>a</sup>&#x1E25;&#601;n&ucirc; &#x1E07;&#257;h &#8217;&#259;&#353;er y&#601;r&ucirc;&#353;&#257;laim &#x1E25;&#259;r&#275;&#x1E07;&acirc; &ucirc;&#353;&#601;&#8216;&#257;reyh&#257; ni&#x1E63;&#x1E63;&#601;&#x1E6F;&ucirc; &#x1E07;&#257;&#8217;&#275;&#353; l&#601;&#x1E35;&ucirc; w&#601;ni&#x1E07;&#601;neh &#8217;e&#x1E6F;-&#x1E25;w&#333;ma&#x1E6F; y&#601;r&ucirc;&#353;&#257;laim w&#601;l&#333;&#8217;-nih&#601;yeh &#8216;w&#333;&#x1E0F; &#x1E25;er&#601;p&acirc;: </P>
<P>18&nbsp;w&#257;&#8217;ag&icirc;&#x1E0F; l&acirc;em &#8217;e&#x1E6F;-ya&#x1E0F; &#8217;&#277;l&#333;hay &#8217;&#259;&#353;er-h&icirc;&#8217; &#x1E6D;w&#333;&#x1E07;&acirc; &#8216;&#257;lay w&#601;&#8217;af-di&#x1E07;&#601;r&ecirc; hammele&#x1E35;&#601; &#8217;&#259;&#353;er &#8217;&#257;mar-l&icirc; wayy&#333;&#8217;m&#601;r&ucirc; n&#257;q&ucirc;m &ucirc;&#x1E07;&#257;n&icirc;n&ucirc; way&#601;&#x1E25;azz&#601;q&ucirc; y&#601;&#x1E0F;&ecirc;hem la&#x1E6D;&#x1E6D;w&#333;&#x1E07;&acirc;: f</P>
<P>19&nbsp;wayyi&#353;&#601;m<sup>a</sup>&#8216; san&#601;&#x1E07;alla&#x1E6D; h<sup>a</sup>&#x1E25;&#333;r&#333;n&icirc; w&#601;&#x1E6D;&#333;&#x1E07;&icirc;y&acirc;| h&#257;&#8216;e&#x1E07;e&#x1E0F; h&#257;&#8216;ammw&#333;n&icirc; w&#601;&#x1E21;e&#353;em h&#257;&#8216;ar&#601;&#x1E07;&icirc; wayyal&#601;&#8216;i&#x1E21;&ucirc; l&#257;n&ucirc; wayyi&#x1E07;&#601;z&ucirc; &#8216;&#257;l&ecirc;n&ucirc; wayy&#333;&#8217;m&#601;r&ucirc; m&acirc;-had&#257;&#x1E07;&#257;r hazzeh &#8217;&#259;&#353;er &#8217;atem &#8216;&#333;&#347;&icirc;m h<sup>a</sup>&#8216;al hammele&#x1E35;&#601; &#8217;atem m&#333;r&#601;&#x1E0F;&icirc;m: </P>
<P>20&nbsp;w&#257;&#8217;&#257;&#353;&icirc;&#x1E07; &#8217;w&#333;&#x1E6F;&#257;m d&#257;&#x1E07;&#257;r w&#257;&#8217;w&#333;mar l&acirc;em &#8217;&#277;l&#333;h&ecirc; ha&#353;&#353;&#257;mayim h&ucirc;&#8217; ya&#x1E63;&#601;l&icirc;&#x1E25;a l&#257;n&ucirc; wa&#8217;&#259;n<sup>a</sup>&#x1E25;&#601;n&ucirc; &#8216;&#259;&#x1E07;&#257;&#x1E0F;&#257;yw n&#257;q&ucirc;m &ucirc;&#x1E07;&#257;n&icirc;n&ucirc; w&#601;l&#257;&#x1E35;em &#8217;&ecirc;n-&#x1E25;&#275;leq &ucirc;&#x1E63;&#601;&#x1E0F;&#257;q&acirc; w&#601;zik&#257;rw&#333;n b&icirc;r&ucirc;&#353;&#257;l&#257;im: </P>
</TD>
</TABLE>
<P><HR>
<CENTER>
<A HREF="neh003.htm">Next: Nehemiah (Nechemiyah) Chapter 3</A></CENTER>
</BODY>
</HTML>
