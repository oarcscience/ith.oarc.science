<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 31</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num031.htm">Polyglot</A>&nbsp;
<A HREF="../kjv/num031.htm">KJV</A>&nbsp;
<A HREF="../sep/num031.htm">Sep</A>&nbsp;
<A HREF="../vul/num031.htm">Vul</A>&nbsp;

<BR>
<BR><A HREF="num.htm">Numbers (Bemidbar) Index</A><BR>
&nbsp;
<A HREF="num030.htm">Previous</A>&nbsp;
<A HREF="num032.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 31</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;נְקֹ֗ם נִקְמַת֙ בְּנֵ֣י יִשְׂרָאֵ֔ל מֵאֵ֖ת הַמִּדְיָנִ֑ים אַחַ֖ר תֵּאָסֵ֥ף אֶל־עַמֶּֽיךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְדַבֵּ֤ר מֹשֶׁה֙ אֶל־הָעָ֣ם לֵאמֹ֔ר הֵחָלְצ֧וּ מֵאִתְּכֶ֛ם אֲנָשִׁ֖ים לַצָּבָ֑א וְיִהְיוּ֙ עַל־מִדְיָ֔ן לָתֵ֥ת נִקְמַת־יְהוָ֖ה בְּמִדְיָֽן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֶ֚לֶף לַמַּטֶּ֔ה אֶ֖לֶף לַמַּטֶּ֑ה לְכֹל֙ מַטּ֣וֹת יִשְׂרָאֵ֔ל תִּשְׁלְח֖וּ לַצָּבָֽא׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּמָּֽסְרוּ֙ מֵאַלְפֵ֣י יִשְׂרָאֵ֔ל אֶ֖לֶף לַמַּטֶּ֑ה שְׁנֵים־עָשָׂ֥ר אֶ֖לֶף חֲלוּצֵ֥י צָבָֽא׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּשְׁלַ֨ח אֹתָ֥ם מֹשֶׁ֛ה אֶ֥לֶף לַמַּטֶּ֖ה לַצָּבָ֑א אֹ֠תָם וְאֶת־פִּ֨ינְחָ֜ס בֶּן־אֶלְעָזָ֤ר הַכֹּהֵן֙ לַצָּבָ֔א וּכְלֵ֥י הַקֹּ֛דֶשׁ וַחֲצֹצְר֥וֹת הַתְּרוּעָ֖ה בְּיָדֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַֽיִּצְבְּאוּ֙ עַל־מִדְיָ֔ן כַּאֲשֶׁ֛ר צִוָּ֥ה יְהוָ֖ה אֶת־מֹשֶׁ֑ה וַיַּֽהַרְג֖וּ כָּל־זָכָֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאֶת־מַלְכֵ֨י מִדְיָ֜ן הָרְג֣וּ עַל־חַלְלֵיהֶ֗ם אֶת־אֱוִ֤י וְאֶת־רֶ֙קֶם֙ וְאֶת־צ֤וּר וְאֶת־חוּר֙ וְאֶת־רֶ֔בַע חֲמֵ֖שֶׁת מַלְכֵ֣י מִדְיָ֑ן וְאֵת֙ בִּלְעָ֣ם בֶּן־בְּע֔וֹר הָרְג֖וּ בֶּחָֽרֶב׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּשְׁבּ֧וּ בְנֵי־יִשְׂרָאֵ֛ל אֶת־נְשֵׁ֥י מִדְיָ֖ן וְאֶת־טַפָּ֑ם וְאֵ֨ת כָּל־בְּהֶמְתָּ֧ם וְאֶת־כָּל־מִקְנֵהֶ֛ם וְאֶת־כָּל־חֵילָ֖ם בָּזָֽזוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאֵ֤ת כָּל־עָרֵיהֶם֙ בְּמ֣וֹשְׁבֹתָ֔ם וְאֵ֖ת כָּל־טִֽירֹתָ֑ם שָׂרְפ֖וּ בָּאֵֽשׁ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּקְחוּ֙ אֶת־כָּל־הַשָּׁלָ֔ל וְאֵ֖ת כָּל־הַמַּלְק֑וֹחַ בָּאָדָ֖ם וּבַבְּהֵמָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיָּבִ֡אוּ אֶל־מֹשֶׁה֩ וְאֶל־אֶלְעָזָ֨ר הַכֹּהֵ֜ן וְאֶל־עֲדַ֣ת בְּנֵֽי־יִשְׂרָאֵ֗ל אֶת־הַשְּׁבִ֧י וְאֶת־הַמַּלְק֛וֹחַ וְאֶת־הַשָּׁלָ֖ל אֶל־הַֽמַּחֲנֶ֑ה אֶל־עַֽרְבֹ֣ת מוֹאָ֔ב אֲשֶׁ֖ר עַל־יַרְדֵּ֥ן יְרֵחֽוֹ׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֵּ֨צְא֜וּ מֹשֶׁ֨ה וְאֶלְעָזָ֧ר הַכֹּהֵ֛ן וְכָל־נְשִׂיאֵ֥י הָעֵדָ֖ה לִקְרָאתָ֑ם אֶל־מִח֖וּץ לַֽמַּחֲנֶֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּקְצֹ֣ף מֹשֶׁ֔ה עַ֖ל פְּקוּדֵ֣י הֶחָ֑יִל שָׂרֵ֤י הָאֲלָפִים֙ וְשָׂרֵ֣י הַמֵּא֔וֹת הַבָּאִ֖ים מִצְּבָ֥א הַמִּלְחָמָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֥אמֶר אֲלֵיהֶ֖ם מֹשֶׁ֑ה הַֽחִיִּיתֶ֖ם כָּל־נְקֵבָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הֵ֣ן הֵ֜נָּה הָי֨וּ לִבְנֵ֤י יִשְׂרָאֵל֙ בִּדְבַ֣ר בִּלְעָ֔ם לִמְסָר־מַ֥עַל בַּיהוָ֖ה עַל־דְּבַר־פְּע֑וֹר וַתְּהִ֥י הַמַּגֵּפָ֖ה בַּעֲדַ֥ת יְהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְעַתָּ֕ה הִרְג֥וּ כָל־זָכָ֖ר בַּטָּ֑ף וְכָל־אִשָּׁ֗ה יֹדַ֥עַת אִ֛ישׁ לְמִשְׁכַּ֥ב זָכָ֖ר הֲרֹֽגוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְכֹל֙ הַטַּ֣ף בַּנָּשִׁ֔ים אֲשֶׁ֥ר לֹא־יָדְע֖וּ מִשְׁכַּ֣ב זָכָ֑ר הַחֲי֖וּ לָכֶֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאַתֶּ֗ם חֲנ֛וּ מִח֥וּץ לַֽמַּחֲנֶ֖ה שִׁבְעַ֣ת יָמִ֑ים כֹּל֩ הֹרֵ֨ג נֶ֜פֶשׁ וְכֹ֣ל׀ נֹגֵ֣עַ בֶּֽחָלָ֗ל תִּֽתְחַטְּא֞וּ בַּיּ֤וֹם הַשְּׁלִישִׁי֙ וּבַיּ֣וֹם הַשְּׁבִיעִ֔י אַתֶּ֖ם וּשְׁבִיכֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְכָל־בֶּ֧גֶד וְכָל־כְּלִי־ע֛וֹר וְכָל־מַעֲשֵׂ֥ה עִזִּ֖ים וְכָל־כְּלִי־עֵ֑ץ תִּתְחַטָּֽאוּ׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּ֨אמֶר אֶלְעָזָ֤ר הַכֹּהֵן֙ אֶל־אַנְשֵׁ֣י הַצָּבָ֔א הַבָּאִ֖ים לַמִּלְחָמָ֑ה זֹ֚את חֻקַּ֣ת הַתּוֹרָ֔ה אֲשֶׁר־צִוָּ֥ה יְהוָ֖ה אֶת־מֹשֶֽׁה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אַ֥ךְ אֶת־הַזָּהָ֖ב וְאֶת־הַכָּ֑סֶף אֶֽת־הַנְּחֹ֙שֶׁת֙ אֶת־הַבַּרְזֶ֔ל אֶֽת־הַבְּדִ֖יל וְאֶת־הָעֹפָֽרֶת׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כָּל־דָּבָ֞ר אֲשֶׁר־יָבֹ֣א בָאֵ֗שׁ תַּעֲבִ֤ירוּ בָאֵשׁ֙ וְטָהֵ֔ר אַ֕ךְ בְּמֵ֥י נִדָּ֖ה יִתְחַטָּ֑א וְכֹ֨ל אֲשֶׁ֧ר לֹֽא־יָבֹ֛א בָּאֵ֖שׁ תַּעֲבִ֥ירוּ בַמָּֽיִם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְכִבַּסְתֶּ֧ם בִּגְדֵיכֶ֛ם בַּיּ֥וֹם הַשְּׁבִיעִ֖י וּטְהַרְתֶּ֑ם וְאַחַ֖ר תָּבֹ֥אוּ אֶל־הַֽמַּחֲנֶֽה׃ פ</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּ֥אמֶר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;שָׂ֗א אֵ֣ת רֹ֤אשׁ מַלְק֙וֹחַ֙ הַשְּׁבִ֔י בָּאָדָ֖ם וּבַבְּהֵמָ֑ה אַתָּה֙ וְאֶלְעָזָ֣ר הַכֹּהֵ֔ן וְרָאשֵׁ֖י אֲב֥וֹת הָעֵדָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְחָצִ֙יתָ֙ אֶת־הַמַּלְק֔וֹחַ בֵּ֚ין תֹּפְשֵׂ֣י הַמִּלְחָמָ֔ה הַיֹּצְאִ֖ים לַצָּבָ֑א וּבֵ֖ין כָּל־הָעֵדָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַהֲרֵמֹתָ֨ מֶ֜כֶס לַֽיהוָ֗ה מֵאֵ֞ת אַנְשֵׁ֤י הַמִּלְחָמָה֙ הַיֹּצְאִ֣ים לַצָּבָ֔א אֶחָ֣ד נֶ֔פֶשׁ מֵחֲמֵ֖שׁ הַמֵּא֑וֹת מִן־הָאָדָם֙ וּמִן־הַבָּקָ֔ר וּמִן־הַחֲמֹרִ֖ים וּמִן־הַצֹּֽאן׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;מִמַּֽחֲצִיתָ֖ם תִּקָּ֑חוּ וְנָתַתָּ֛ה לְאֶלְעָזָ֥ר הַכֹּהֵ֖ן תְּרוּמַ֥ת יְהוָֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וּמִמַּחֲצִ֨ת בְּנֵֽי־יִשְׂרָאֵ֜ל תִּקַּ֣ח׀ אֶחָ֣ד׀ אָחֻ֣ז מִן־הַחֲמִשִּׁ֗ים מִן־הָאָדָ֧ם מִן־הַבָּקָ֛ר מִן־הַחֲמֹרִ֥ים וּמִן־הַצֹּ֖אן מִכָּל־הַבְּהֵמָ֑ה וְנָתַתָּ֤ה אֹתָם֙ לַלְוִיִּ֔ם שֹׁמְרֵ֕י מִשְׁמֶ֖רֶת מִשְׁכַּ֥ן יְהוָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיַּ֣עַשׂ מֹשֶׁ֔ה וְאֶלְעָזָ֖ר הַכֹּהֵ֑ן כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיְהִי֙ הַמַּלְק֔וֹחַ יֶ֣תֶר הַבָּ֔ז אֲשֶׁ֥ר בָּזְז֖וּ עַ֣ם הַצָּבָ֑א צֹ֗אן שֵׁשׁ־מֵא֥וֹת אֶ֛לֶף וְשִׁבְעִ֥ים אֶ֖לֶף וַחֲמֵֽשֶׁת־אֲלָפִֽים׃<font color="red"><sup>3</font></sup> </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וּבָקָ֕ר שְׁנַ֥יִם וְשִׁבְעִ֖ים אָֽלֶף׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַחֲמֹרִ֕ים אֶחָ֥ד וְשִׁשִּׁ֖ים אָֽלֶף׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְנֶ֣פֶשׁ אָדָ֔ם מִן־הַ֨נָּשִׁ֔ים אֲשֶׁ֥ר לֹֽא־יָדְע֖וּ מִשְׁכַּ֣ב זָכָ֑ר כָּל־נֶ֕פֶשׁ שְׁנַ֥יִם וּשְׁלֹשִׁ֖ים אָֽלֶף׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַתְּהִי֙ הַֽמֶּחֱצָ֔ה חֵ֕לֶק הַיֹּצְאִ֖ים בַּצָּבָ֑א מִסְפַּ֣ר הַצֹּ֗אן שְׁלֹשׁ־מֵא֥וֹת אֶ֙לֶף֙ וּשְׁלֹשִׁ֣ים אֶ֔לֶף וְשִׁבְעַ֥ת אֲלָפִ֖ים וַחֲמֵ֥שׁ מֵאֽוֹת׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיְהִ֛י הַמֶּ֥כֶס לַֽיהוָ֖ה מִן־הַצֹּ֑אן שֵׁ֥שׁ מֵא֖וֹת חָמֵ֥שׁ וְשִׁבְעִֽים׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְהַ֨בָּקָ֔ר שִׁשָּׁ֥ה וּשְׁלֹשִׁ֖ים אָ֑לֶף וּמִכְסָ֥ם לַיהוָ֖ה שְׁנַ֥יִם וְשִׁבְעִֽים׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַחֲמֹרִ֕ים שְׁלֹשִׁ֥ים אֶ֖לֶף וַחֲמֵ֣שׁ מֵא֑וֹת וּמִכְסָ֥ם לַֽיהוָ֖ה אֶחָ֥ד וְשִׁשִּֽׁים׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וְנֶ֣פֶשׁ אָדָ֔ם שִׁשָּׁ֥ה עָשָׂ֖ר אָ֑לֶף וּמִכְסָם֙ לַֽיהוָ֔ה שְׁנַ֥יִם וּשְׁלֹשִׁ֖ים נָֽפֶשׁ׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וַיִּתֵּ֣ן מֹשֶׁ֗ה אֶת־מֶ֙כֶס֙ תְּרוּמַ֣ת יְהוָ֔ה לְאֶלְעָזָ֖ר הַכֹּהֵ֑ן כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וּמִֽמַּחֲצִ֖ית בְּנֵ֣י יִשְׂרָאֵ֑ל אֲשֶׁר֙ חָצָ֣ה מֹשֶׁ֔ה מִן־הָאֲנָשִׁ֖ים הַצֹּבְאִֽים׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַתְּהִ֛י מֶחֱצַ֥ת הָעֵדָ֖ה מִן־הַצֹּ֑אן שְׁלֹשׁ־מֵא֥וֹת אֶ֙לֶף֙ וּשְׁלֹשִׁ֣ים אֶ֔לֶף שִׁבְעַ֥ת אֲלָפִ֖ים וַחֲמֵ֥שׁ מֵאֽוֹת׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וּבָקָ֕ר שִׁשָּׁ֥ה וּשְׁלֹשִׁ֖ים אָֽלֶף׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וַחֲמֹרִ֕ים שְׁלֹשִׁ֥ים אֶ֖לֶף וַחֲמֵ֥שׁ מֵאֽוֹת׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;וְנֶ֣פֶשׁ אָדָ֔ם שִׁשָּׁ֥ה עָשָׂ֖ר אָֽלֶף׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;וַיִּקַּ֨ח מֹשֶׁ֜ה מִמַּחֲצִ֣ת בְּנֵֽי־יִשְׂרָאֵ֗ל אֶת־הָֽאָחֻז֙ אֶחָ֣ד מִן־הַחֲמִשִּׁ֔ים מִן־הָאָדָ֖ם וּמִן־הַבְּהֵמָ֑ה וַיִּתֵּ֨ן אֹתָ֜ם לַלְוִיִּ֗ם שֹֽׁמְרֵי֙ מִשְׁמֶ֙רֶת֙ מִשְׁכַּ֣ן יְהוָ֔ה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;וַֽיִּקְרְבוּ֙ אֶל־מֹשֶׁ֔ה הַפְּקֻדִ֕ים אֲשֶׁ֖ר לְאַלְפֵ֣י הַצָּבָ֑א שָׂרֵ֥י הָאֲלָפִ֖ים וְשָׂרֵ֥י הַמֵּאֽוֹת׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;וַיֹּֽאמְרוּ֙ אֶל־מֹשֶׁ֔ה עֲבָדֶ֣יךָ נָֽשְׂא֗וּ אֶת־רֹ֛אשׁ אַנְשֵׁ֥י הַמִּלְחָמָ֖ה אֲשֶׁ֣ר בְּיָדֵ֑נוּ וְלֹא־נִפְקַ֥ד מִמֶּ֖נּוּ אִֽישׁ׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;וַנַּקְרֵ֞ב אֶת־קָרְבַּ֣ן יְהוָ֗ה אִישׁ֩ אֲשֶׁ֨ר מָצָ֤א כְלִֽי־זָהָב֙ אֶצְעָדָ֣ה וְצָמִ֔יד טַבַּ֖עַת עָגִ֣יל וְכוּמָ֑ז לְכַפֵּ֥ר עַל־נַפְשֹׁתֵ֖ינוּ לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;וַיִּקַּ֨ח מֹשֶׁ֜ה וְאֶלְעָזָ֧ר הַכֹּהֵ֛ן אֶת־הַזָּהָ֖ב מֵֽאִתָּ֑ם כֹּ֖ל כְּלִ֥י מַעֲשֶֽׂה׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;וַיְהִ֣י׀ כָּל־זְהַ֣ב הַתְּרוּמָ֗ה אֲשֶׁ֤ר הֵרִ֙ימוּ֙ לַֽיהוָ֔ה שִׁשָּׁ֨ה עָשָׂ֥ר אֶ֛לֶף שְׁבַע־מֵא֥וֹת וַחֲמִשִּׁ֖ים שָׁ֑קֶל מֵאֵת֙ שָׂרֵ֣י הָֽאֲלָפִ֔ים וּמֵאֵ֖ת שָׂרֵ֥י הַמֵּאֽוֹת׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;אַנְשֵׁי֙ הַצָּבָ֔א בָּזְז֖וּ אִ֥ישׁ לֽוֹ׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;וַיִּקַּ֨ח מֹשֶׁ֜ה וְאֶלְעָזָ֤ר הַכֹּהֵן֙ אֶת־הַזָּהָ֔ב מֵאֵ֛ת שָׂרֵ֥י הָאֲלָפִ֖ים וְהַמֵּא֑וֹת וַיָּבִ֤אוּ אֹתוֹ֙ אֶל־אֹ֣הֶל מוֹעֵ֔ד זִכָּר֥וֹן לִבְנֵֽי־יִשְׂרָאֵ֖ל לִפְנֵ֥י יְהוָֽה׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;n&#601;q&#333;m niq&#601;ma&#x1E6F; b&#601;n&ecirc; yi&#347;&#601;r&#257;&#8217;&#275;l m&#275;&#8217;&#275;&#x1E6F; hammi&#x1E0F;&#601;y&#257;n&icirc;m &#8217;<sup>a</sup>&#x1E25;ar t&#275;&#8217;&#257;s&#275;f &#8217;el-&#8216;ammey&#x1E35;&#257;: </P>
<P>3&nbsp;way&#601;&#x1E0F;ab&#275;r m&#333;&#353;eh &#8217;el-h&#257;&#8216;&#257;m l&#275;&#8217;m&#333;r h&#275;&#x1E25;&#257;l&#601;&#x1E63;&ucirc; m&#275;&#8217;it&#601;&#x1E35;em &#8217;&#259;n&#257;&#353;&icirc;m la&#x1E63;&#x1E63;&#257;&#x1E07;&#257;&#8217; w&#601;yih&#601;y&ucirc; &#8216;al-mi&#x1E0F;&#601;y&#257;n l&#257;&#x1E6F;&#275;&#x1E6F; niq&#601;ma&#x1E6F;-y&#601;hw&acirc; b&#601;mi&#x1E0F;&#601;y&#257;n: </P>
<P>4&nbsp;&#8217;elef lamma&#x1E6D;&#x1E6D;eh &#8217;elef lamma&#x1E6D;&#x1E6D;eh l&#601;&#x1E35;&#333;l ma&#x1E6D;&#x1E6D;w&#333;&#x1E6F; yi&#347;&#601;r&#257;&#8217;&#275;l ti&#353;&#601;l&#601;&#x1E25;&ucirc; la&#x1E63;&#x1E63;&#257;&#x1E07;&#257;&#8217;: </P>
<P>5&nbsp;wayyimm&#257;s&#601;r&ucirc; m&#275;&#8217;al&#601;f&ecirc; yi&#347;&#601;r&#257;&#8217;&#275;l &#8217;elef lamma&#x1E6D;&#x1E6D;eh &#353;&#601;n&ecirc;m-&#8216;&#257;&#347;&#257;r &#8217;elef &#x1E25;&#259;l&ucirc;&#x1E63;&ecirc; &#x1E63;&#257;&#x1E07;&#257;&#8217;: </P>
<P>6&nbsp;wayyi&#353;&#601;l<sup>a</sup>&#x1E25; &#8217;&#333;&#x1E6F;&#257;m m&#333;&#353;eh &#8217;elef lamma&#x1E6D;&#x1E6D;eh la&#x1E63;&#x1E63;&#257;&#x1E07;&#257;&#8217; &#8217;&#333;&#x1E6F;&#257;m w&#601;&#8217;e&#x1E6F;-p&icirc;n&#601;&#x1E25;&#257;s ben-&#8217;el&#601;&#8216;&#257;z&#257;r hak&#333;h&#275;n la&#x1E63;&#x1E63;&#257;&#x1E07;&#257;&#8217; &ucirc;&#x1E35;&#601;l&ecirc; haqq&#333;&#x1E0F;e&#353; w<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F; hat&#601;r&ucirc;&#8216;&acirc; b&#601;y&#257;&#x1E0F;w&#333;: </P>
<P>7&nbsp;wayyi&#x1E63;&#601;b&#601;&#8217;&ucirc; &#8216;al-mi&#x1E0F;&#601;y&#257;n ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh wayyahar&#601;&#x1E21;&ucirc; k&#257;l-z&#257;&#x1E35;&#257;r: </P>
<P>8&nbsp;w&#601;&#8217;e&#x1E6F;-mal&#601;&#x1E35;&ecirc; mi&#x1E0F;&#601;y&#257;n h&#257;r&#601;&#x1E21;&ucirc; &#8216;al-&#x1E25;al&#601;l&ecirc;hem &#8217;e&#x1E6F;-&#8217;&#277;w&icirc; w&#601;&#8217;e&#x1E6F;-reqem w&#601;&#8217;e&#x1E6F;-&#x1E63;&ucirc;r w&#601;&#8217;e&#x1E6F;-&#x1E25;&ucirc;r w&#601;&#8217;e&#x1E6F;-re&#x1E07;<sup>a</sup>&#8216; &#x1E25;&#259;m&#275;&#353;e&#x1E6F; mal&#601;&#x1E35;&ecirc; mi&#x1E0F;&#601;y&#257;n w&#601;&#8217;&#275;&#x1E6F; bil&#601;&#8216;&#257;m ben-b&#601;&#8216;w&#333;r h&#257;r&#601;&#x1E21;&ucirc; be&#x1E25;&#257;re&#x1E07;: </P>
<P>9&nbsp;wayyi&#353;&#601;b&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;e&#x1E6F;-n&#601;&#353;&ecirc; mi&#x1E0F;&#601;y&#257;n w&#601;&#8217;e&#x1E6F;-&#x1E6D;ap&#257;m w&#601;&#8217;&#275;&#x1E6F; k&#257;l-b&#601;hem&#601;t&#257;m w&#601;&#8217;e&#x1E6F;-k&#257;l-miq&#601;n&#275;hem w&#601;&#8217;e&#x1E6F;-k&#257;l-&#x1E25;&ecirc;l&#257;m b&#257;z&#257;z&ucirc;: </P>
<P>10&nbsp;w&#601;&#8217;&#275;&#x1E6F; k&#257;l-&#8216;&#257;r&ecirc;hem b&#601;mw&#333;&#353;&#601;&#x1E07;&#333;&#x1E6F;&#257;m w&#601;&#8217;&#275;&#x1E6F; k&#257;l-&#x1E6D;&icirc;r&#333;&#x1E6F;&#257;m &#347;&#257;r&#601;f&ucirc; b&#257;&#8217;&#275;&#353;: </P>
<P>11&nbsp;wayyiq&#601;&#x1E25;&ucirc; &#8217;e&#x1E6F;-k&#257;l-ha&#353;&#353;&#257;l&#257;l w&#601;&#8217;&#275;&#x1E6F; k&#257;l-hammal&#601;qw&#333;&#x1E25;a b&#257;&#8217;&#257;&#x1E0F;&#257;m &ucirc;&#x1E07;ab&#601;h&#275;m&acirc;: </P>
<P>12&nbsp;wayy&#257;&#x1E07;i&#8217;&ucirc; &#8217;el-m&#333;&#353;eh w&#601;&#8217;el-&#8217;el&#601;&#8216;&#257;z&#257;r hak&#333;h&#275;n w&#601;&#8217;el-&#8216;&#259;&#x1E0F;a&#x1E6F; b&#601;n&ecirc;-yi&#347;&#601;r&#257;&#8217;&#275;l &#8217;e&#x1E6F;-ha&#353;&#353;&#601;&#x1E07;&icirc; w&#601;&#8217;e&#x1E6F;-hammal&#601;qw&#333;&#x1E25;a w&#601;&#8217;e&#x1E6F;-ha&#353;&#353;&#257;l&#257;l &#8217;el-hamm<sup>a</sup>&#x1E25;&#259;neh &#8217;el-&#8216;ar&#601;&#x1E07;&#333;&#x1E6F; mw&#333;&#8217;&#257;&#x1E07; &#8217;&#259;&#353;er &#8216;al-yar&#601;d&#275;n y&#601;r&#275;&#x1E25;w&#333;: s</P>
<P>13&nbsp;wayy&#275;&#x1E63;&#601;&#8217;&ucirc; m&#333;&#353;eh w&#601;&#8217;el&#601;&#8216;&#257;z&#257;r hak&#333;h&#275;n w&#601;&#x1E35;&#257;l-n&#601;&#347;&icirc;&#8217;&ecirc; h&#257;&#8216;&#275;&#x1E0F;&acirc; liq&#601;r&#257;&#8217;&#x1E6F;&#257;m &#8217;el-mi&#x1E25;&ucirc;&#x1E63; lamm<sup>a</sup>&#x1E25;&#259;neh: </P>
<P>14&nbsp;wayyiq&#601;&#x1E63;&#333;f m&#333;&#353;eh &#8216;al p&#601;q&ucirc;&#x1E0F;&ecirc; he&#x1E25;&#257;yil &#347;&#257;r&ecirc; h&#257;&#8217;&#259;l&#257;f&icirc;m w&#601;&#347;&#257;r&ecirc; hamm&#275;&#8217;w&#333;&#x1E6F; hab&#257;&#8217;&icirc;m mi&#x1E63;&#x1E63;&#601;&#x1E07;&#257;&#8217; hammil&#601;&#x1E25;&#257;m&acirc;: </P>
<P>15&nbsp;wayy&#333;&#8217;mer &#8217;&#259;l&ecirc;hem m&#333;&#353;eh h<sup>a</sup>&#x1E25;&icirc;y&icirc;&#x1E6F;em k&#257;l-n&#601;q&#275;&#x1E07;&acirc;: </P>
<P>16&nbsp;h&#275;n h&#275;nn&acirc; h&#257;y&ucirc; li&#x1E07;&#601;n&ecirc; yi&#347;&#601;r&#257;&#8217;&#275;l bi&#x1E0F;&#601;&#x1E07;ar bil&#601;&#8216;&#257;m lim&#601;s&#257;r-m<sup>a</sup>&#8216;al bayhw&acirc; &#8216;al-d&#601;&#x1E07;ar-p&#601;&#8216;w&#333;r wat&#601;h&icirc; hammag&#275;f&acirc; b<sup>a</sup>&#8216;&#259;&#x1E0F;a&#x1E6F; y&#601;hw&acirc;: </P>
<P>17&nbsp;w&#601;&#8216;at&acirc; hir&#601;&#x1E21;&ucirc; &#x1E35;&#257;l-z&#257;&#x1E35;&#257;r ba&#x1E6D;&#x1E6D;&#257;f w&#601;&#x1E35;&#257;l-&#8217;i&#353;&#353;&acirc; y&#333;&#x1E0F;<sup>a</sup>&#8216;a&#x1E6F; &#8217;&icirc;&#353; l&#601;mi&#353;&#601;ka&#x1E07; z&#257;&#x1E35;&#257;r h&#259;r&#333;&#x1E21;&ucirc;: </P>
<P>18&nbsp;w&#601;&#x1E35;&#333;l ha&#x1E6D;&#x1E6D;af bann&#257;&#353;&icirc;m &#8217;&#259;&#353;er l&#333;&#8217;-y&#257;&#x1E0F;&#601;&#8216;&ucirc; mi&#353;&#601;ka&#x1E07; z&#257;&#x1E35;&#257;r h<sup>a</sup>&#x1E25;&#259;y&ucirc; l&#257;&#x1E35;em: </P>
<P>19&nbsp;w&#601;&#8217;atem &#x1E25;&#259;n&ucirc; mi&#x1E25;&ucirc;&#x1E63; lamm<sup>a</sup>&#x1E25;&#259;neh &#353;i&#x1E07;&#601;&#8216;a&#x1E6F; y&#257;m&icirc;m k&#333;l h&#333;r&#275;&#x1E21; nefe&#353; w&#601;&#x1E35;&#333;l| n&#333;&#x1E21;&#275;&#8216;a be&#x1E25;&#257;l&#257;l ti&#x1E6F;&#601;&#x1E25;a&#x1E6D;&#x1E6D;&#601;&#8217;&ucirc; bayyw&#333;m ha&#353;&#353;&#601;l&icirc;&#353;&icirc; &ucirc;&#x1E07;ayyw&#333;m ha&#353;&#353;&#601;&#x1E07;&icirc;&#8216;&icirc; &#8217;atem &ucirc;&#353;&#601;&#x1E07;&icirc;&#x1E35;em: </P>
<P>20&nbsp;w&#601;&#x1E35;&#257;l-be&#x1E21;e&#x1E0F; w&#601;&#x1E35;&#257;l-k&#601;l&icirc;-&#8216;w&#333;r w&#601;&#x1E35;&#257;l-m<sup>a</sup>&#8216;&#259;&#347;&#275;h &#8216;izz&icirc;m w&#601;&#x1E35;&#257;l-k&#601;l&icirc;-&#8216;&#275;&#x1E63; ti&#x1E6F;&#601;&#x1E25;a&#x1E6D;&#x1E6D;&#257;&#8217;&ucirc;: s</P>
<P>21&nbsp;wayy&#333;&#8217;mer &#8217;el&#601;&#8216;&#257;z&#257;r hak&#333;h&#275;n &#8217;el-&#8217;an&#601;&#353;&ecirc; ha&#x1E63;&#x1E63;&#257;&#x1E07;&#257;&#8217; hab&#257;&#8217;&icirc;m lammil&#601;&#x1E25;&#257;m&acirc; z&#333;&#8217;&#x1E6F; &#x1E25;uqqa&#x1E6F; hatw&#333;r&acirc; &#8217;&#259;&#353;er-&#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: </P>
<P>22&nbsp;&#8217;a&#x1E35;&#601; &#8217;e&#x1E6F;-hazz&acirc;&#257;&#x1E07; w&#601;&#8217;e&#x1E6F;-hak&#257;sef &#8217;e&#x1E6F;-hann&#601;&#x1E25;&#333;&#353;e&#x1E6F; &#8217;e&#x1E6F;-habar&#601;zel &#8217;e&#x1E6F;-hab&#601;&#x1E0F;&icirc;l w&#601;&#8217;e&#x1E6F;-h&#257;&#8216;&#333;f&#257;re&#x1E6F;: </P>
<P>23&nbsp;k&#257;l-d&#257;&#x1E07;&#257;r &#8217;&#259;&#353;er-y&#257;&#x1E07;&#333;&#8217; &#x1E07;&#257;&#8217;&#275;&#353; t<sup>a</sup>&#8216;&#259;&#x1E07;&icirc;r&ucirc; &#x1E07;&#257;&#8217;&#275;&#353; w&#601;&#x1E6D;&acirc;&#275;r &#8217;a&#x1E35;&#601; b&#601;m&ecirc; nid&acirc; yi&#x1E6F;&#601;&#x1E25;a&#x1E6D;&#x1E6D;&#257;&#8217; w&#601;&#x1E35;&#333;l &#8217;&#259;&#353;er l&#333;&#8217;-y&#257;&#x1E07;&#333;&#8217; b&#257;&#8217;&#275;&#353; t<sup>a</sup>&#8216;&#259;&#x1E07;&icirc;r&ucirc; &#x1E07;amm&#257;yim: </P>
<P>24&nbsp;w&#601;&#x1E35;ibas&#601;tem bi&#x1E21;&#601;&#x1E0F;&ecirc;&#x1E35;em bayyw&#333;m ha&#353;&#353;&#601;&#x1E07;&icirc;&#8216;&icirc; &ucirc;&#x1E6D;&#601;har&#601;tem w&#601;&#8217;<sup>a</sup>&#x1E25;ar t&#257;&#x1E07;&#333;&#8217;&ucirc; &#8217;el-hamm<sup>a</sup>&#x1E25;&#259;neh: f</P>
<P>25&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>26&nbsp;&#347;&#257;&#8217; &#8217;&#275;&#x1E6F; r&#333;&#8217;&#353; mal&#601;qw&#333;&#x1E25;a ha&#353;&#353;&#601;&#x1E07;&icirc; b&#257;&#8217;&#257;&#x1E0F;&#257;m &ucirc;&#x1E07;ab&#601;h&#275;m&acirc; &#8217;at&acirc; w&#601;&#8217;el&#601;&#8216;&#257;z&#257;r hak&#333;h&#275;n w&#601;r&#257;&#8217;&#353;&ecirc; &#8217;&#259;&#x1E07;w&#333;&#x1E6F; h&#257;&#8216;&#275;&#x1E0F;&acirc;: </P>
<P>27&nbsp;w&#601;&#x1E25;&#257;&#x1E63;&icirc;&#x1E6F;&#257; &#8217;e&#x1E6F;-hammal&#601;qw&#333;&#x1E25;a b&ecirc;n t&#333;f&#601;&#347;&ecirc; hammil&#601;&#x1E25;&#257;m&acirc; hayy&#333;&#x1E63;&#601;&#8217;&icirc;m la&#x1E63;&#x1E63;&#257;&#x1E07;&#257;&#8217; &ucirc;&#x1E07;&ecirc;n k&#257;l-h&#257;&#8216;&#275;&#x1E0F;&acirc;: </P>
<P>28&nbsp;wah&#259;r&#275;m&#333;&#x1E6F;&#257; me&#x1E35;es layhw&acirc; m&#275;&#8217;&#275;&#x1E6F; &#8217;an&#601;&#353;&ecirc; hammil&#601;&#x1E25;&#257;m&acirc; hayy&#333;&#x1E63;&#601;&#8217;&icirc;m la&#x1E63;&#x1E63;&#257;&#x1E07;&#257;&#8217; &#8217;e&#x1E25;&#257;&#x1E0F; nefe&#353; m&#275;&#x1E25;&#259;m&#275;&#353; hamm&#275;&#8217;w&#333;&#x1E6F; min-h&#257;&#8217;&#257;&#x1E0F;&#257;m &ucirc;min-hab&#257;q&#257;r &ucirc;min-h<sup>a</sup>&#x1E25;&#259;m&#333;r&icirc;m &ucirc;min-ha&#x1E63;&#x1E63;&#333;&#8217;n: </P>
<P>29&nbsp;mimm<sup>a</sup>&#x1E25;&#259;&#x1E63;&icirc;&#x1E6F;&#257;m tiqq&#257;&#x1E25;&ucirc; w&#601;n&#257;&#x1E6F;at&acirc; l&#601;&#8217;el&#601;&#8216;&#257;z&#257;r hak&#333;h&#275;n t&#601;r&ucirc;ma&#x1E6F; y&#601;hw&acirc;: </P>
<P>30&nbsp;&ucirc;mimm<sup>a</sup>&#x1E25;&#259;&#x1E63;i&#x1E6F; b&#601;n&ecirc;-yi&#347;&#601;r&#257;&#8217;&#275;l tiqq<sup>a</sup>&#x1E25;| &#8217;e&#x1E25;&#257;&#x1E0F;| &#8217;&#257;&#x1E25;uz min-h<sup>a</sup>&#x1E25;&#259;mi&#353;&#353;&icirc;m min-h&#257;&#8217;&#257;&#x1E0F;&#257;m min-hab&#257;q&#257;r min-h<sup>a</sup>&#x1E25;&#259;m&#333;r&icirc;m &ucirc;min-ha&#x1E63;&#x1E63;&#333;&#8217;n mik&#257;l-hab&#601;h&#275;m&acirc; w&#601;n&#257;&#x1E6F;at&acirc; &#8217;&#333;&#x1E6F;&#257;m lal&#601;w&icirc;yim &#353;&#333;m&#601;r&ecirc; mi&#353;&#601;mere&#x1E6F; mi&#353;&#601;kan y&#601;hw&acirc;: </P>
<P>31&nbsp;wayy<sup>a</sup>&#8216;a&#347; m&#333;&#353;eh w&#601;&#8217;el&#601;&#8216;&#257;z&#257;r hak&#333;h&#275;n ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: </P>
<P>32&nbsp;way&#601;h&icirc; hammal&#601;qw&#333;&#x1E25;a ye&#x1E6F;er hab&#257;z &#8217;&#259;&#353;er b&#257;z&#601;z&ucirc; &#8216;am ha&#x1E63;&#x1E63;&#257;&#x1E07;&#257;&#8217; &#x1E63;&#333;&#8217;n &#353;&#275;&#353;-m&#275;&#8217;w&#333;&#x1E6F; &#8217;elef w&#601;&#353;i&#x1E07;&#601;&#8216;&icirc;m &#8217;elef w<sup>a</sup>&#x1E25;&#259;m&#275;&#353;e&#x1E6F;-&#8217;&#259;l&#257;f&icirc;m:<font color="red"><sup>3</font></sup> </P>
<P>33&nbsp;&ucirc;&#x1E07;&#257;q&#257;r &#353;&#601;nayim w&#601;&#353;i&#x1E07;&#601;&#8216;&icirc;m &#8217;&#257;lef: </P>
<P>34&nbsp;w<sup>a</sup>&#x1E25;&#259;m&#333;r&icirc;m &#8217;e&#x1E25;&#257;&#x1E0F; w&#601;&#353;i&#353;&#353;&icirc;m &#8217;&#257;lef: </P>
<P>35&nbsp;w&#601;nefe&#353; &#8217;&#257;&#x1E0F;&#257;m min-hann&#257;&#353;&icirc;m &#8217;&#259;&#353;er l&#333;&#8217;-y&#257;&#x1E0F;&#601;&#8216;&ucirc; mi&#353;&#601;ka&#x1E07; z&#257;&#x1E35;&#257;r k&#257;l-nefe&#353; &#353;&#601;nayim &ucirc;&#353;&#601;l&#333;&#353;&icirc;m &#8217;&#257;lef: </P>
<P>36&nbsp;wat&#601;h&icirc; hamme&#x1E25;&#277;&#x1E63;&acirc; &#x1E25;&#275;leq hayy&#333;&#x1E63;&#601;&#8217;&icirc;m ba&#x1E63;&#x1E63;&#257;&#x1E07;&#257;&#8217; mis&#601;par ha&#x1E63;&#x1E63;&#333;&#8217;n &#353;&#601;l&#333;&#353;-m&#275;&#8217;w&#333;&#x1E6F; &#8217;elef &ucirc;&#353;&#601;l&#333;&#353;&icirc;m &#8217;elef w&#601;&#353;i&#x1E07;&#601;&#8216;a&#x1E6F; &#8217;&#259;l&#257;f&icirc;m w<sup>a</sup>&#x1E25;&#259;m&#275;&#353; m&#275;&#8217;w&#333;&#x1E6F;: </P>
<P>37&nbsp;way&#601;h&icirc; hamme&#x1E35;es layhw&acirc; min-ha&#x1E63;&#x1E63;&#333;&#8217;n &#353;&#275;&#353; m&#275;&#8217;w&#333;&#x1E6F; &#x1E25;&#257;m&#275;&#353; w&#601;&#353;i&#x1E07;&#601;&#8216;&icirc;m: </P>
<P>38&nbsp;w&#601;hab&#257;q&#257;r &#353;i&#353;&#353;&acirc; &ucirc;&#353;&#601;l&#333;&#353;&icirc;m &#8217;&#257;lef &ucirc;mi&#x1E35;&#601;s&#257;m layhw&acirc; &#353;&#601;nayim w&#601;&#353;i&#x1E07;&#601;&#8216;&icirc;m: </P>
<P>39&nbsp;w<sup>a</sup>&#x1E25;&#259;m&#333;r&icirc;m &#353;&#601;l&#333;&#353;&icirc;m &#8217;elef w<sup>a</sup>&#x1E25;&#259;m&#275;&#353; m&#275;&#8217;w&#333;&#x1E6F; &ucirc;mi&#x1E35;&#601;s&#257;m layhw&acirc; &#8217;e&#x1E25;&#257;&#x1E0F; w&#601;&#353;i&#353;&#353;&icirc;m: </P>
<P>40&nbsp;w&#601;nefe&#353; &#8217;&#257;&#x1E0F;&#257;m &#353;i&#353;&#353;&acirc; &#8216;&#257;&#347;&#257;r &#8217;&#257;lef &ucirc;mi&#x1E35;&#601;s&#257;m layhw&acirc; &#353;&#601;nayim &ucirc;&#353;&#601;l&#333;&#353;&icirc;m n&#257;fe&#353;: </P>
<P>41&nbsp;wayyit&#275;n m&#333;&#353;eh &#8217;e&#x1E6F;-me&#x1E35;es t&#601;r&ucirc;ma&#x1E6F; y&#601;hw&acirc; l&#601;&#8217;el&#601;&#8216;&#257;z&#257;r hak&#333;h&#275;n ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: </P>
<P>42&nbsp;&ucirc;mimm<sup>a</sup>&#x1E25;&#259;&#x1E63;&icirc;&#x1E6F; b&#601;n&ecirc; yi&#347;&#601;r&#257;&#8217;&#275;l &#8217;&#259;&#353;er &#x1E25;&#257;&#x1E63;&acirc; m&#333;&#353;eh min-h&#257;&#8217;&#259;n&#257;&#353;&icirc;m ha&#x1E63;&#x1E63;&#333;&#x1E07;&#601;&#8217;&icirc;m: </P>
<P>43&nbsp;wat&#601;h&icirc; me&#x1E25;&#277;&#x1E63;a&#x1E6F; h&#257;&#8216;&#275;&#x1E0F;&acirc; min-ha&#x1E63;&#x1E63;&#333;&#8217;n &#353;&#601;l&#333;&#353;-m&#275;&#8217;w&#333;&#x1E6F; &#8217;elef &ucirc;&#353;&#601;l&#333;&#353;&icirc;m &#8217;elef &#353;i&#x1E07;&#601;&#8216;a&#x1E6F; &#8217;&#259;l&#257;f&icirc;m w<sup>a</sup>&#x1E25;&#259;m&#275;&#353; m&#275;&#8217;w&#333;&#x1E6F;: </P>
<P>44&nbsp;&ucirc;&#x1E07;&#257;q&#257;r &#353;i&#353;&#353;&acirc; &ucirc;&#353;&#601;l&#333;&#353;&icirc;m &#8217;&#257;lef: </P>
<P>45&nbsp;w<sup>a</sup>&#x1E25;&#259;m&#333;r&icirc;m &#353;&#601;l&#333;&#353;&icirc;m &#8217;elef w<sup>a</sup>&#x1E25;&#259;m&#275;&#353; m&#275;&#8217;w&#333;&#x1E6F;: </P>
<P>46&nbsp;w&#601;nefe&#353; &#8217;&#257;&#x1E0F;&#257;m &#353;i&#353;&#353;&acirc; &#8216;&#257;&#347;&#257;r &#8217;&#257;lef: </P>
<P>47&nbsp;wayyiqq<sup>a</sup>&#x1E25; m&#333;&#353;eh mimm<sup>a</sup>&#x1E25;&#259;&#x1E63;i&#x1E6F; b&#601;n&ecirc;-yi&#347;&#601;r&#257;&#8217;&#275;l &#8217;e&#x1E6F;-h&#257;&#8217;&#257;&#x1E25;uz &#8217;e&#x1E25;&#257;&#x1E0F; min-h<sup>a</sup>&#x1E25;&#259;mi&#353;&#353;&icirc;m min-h&#257;&#8217;&#257;&#x1E0F;&#257;m &ucirc;min-hab&#601;h&#275;m&acirc; wayyit&#275;n &#8217;&#333;&#x1E6F;&#257;m lal&#601;w&icirc;yim &#353;&#333;m&#601;r&ecirc; mi&#353;&#601;mere&#x1E6F; mi&#353;&#601;kan y&#601;hw&acirc; ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: </P>
<P>48&nbsp;wayyiq&#601;r&#601;&#x1E07;&ucirc; &#8217;el-m&#333;&#353;eh hap&#601;qu&#x1E0F;&icirc;m &#8217;&#259;&#353;er l&#601;&#8217;al&#601;f&ecirc; ha&#x1E63;&#x1E63;&#257;&#x1E07;&#257;&#8217; &#347;&#257;r&ecirc; h&#257;&#8217;&#259;l&#257;f&icirc;m w&#601;&#347;&#257;r&ecirc; hamm&#275;&#8217;w&#333;&#x1E6F;: </P>
<P>49&nbsp;wayy&#333;&#8217;m&#601;r&ucirc; &#8217;el-m&#333;&#353;eh &#8216;&#259;&#x1E07;&#257;&#x1E0F;ey&#x1E35;&#257; n&#257;&#347;&#601;&#8217;&ucirc; &#8217;e&#x1E6F;-r&#333;&#8217;&#353; &#8217;an&#601;&#353;&ecirc; hammil&#601;&#x1E25;&#257;m&acirc; &#8217;&#259;&#353;er b&#601;y&#257;&#x1E0F;&#275;n&ucirc; w&#601;l&#333;&#8217;-nif&#601;qa&#x1E0F; mimmenn&ucirc; &#8217;&icirc;&#353;: </P>
<P>50&nbsp;wannaq&#601;r&#275;&#x1E07; &#8217;e&#x1E6F;-q&#257;r&#601;ban y&#601;hw&acirc; &#8217;&icirc;&#353; &#8217;&#259;&#353;er m&#257;&#x1E63;&#257;&#8217; &#x1E35;&#601;l&icirc;-z&acirc;&#257;&#x1E07; &#8217;e&#x1E63;&#601;&#8216;&#257;&#x1E0F;&acirc; w&#601;&#x1E63;&#257;m&icirc;&#x1E0F; &#x1E6D;ab<sup>a</sup>&#8216;a&#x1E6F; &#8216;&#257;&#x1E21;&icirc;l w&#601;&#x1E35;&ucirc;m&#257;z l&#601;&#x1E35;ap&#275;r &#8216;al-naf&#601;&#353;&#333;&#x1E6F;&ecirc;n&ucirc; lif&#601;n&ecirc; y&#601;hw&acirc;: </P>
<P>51&nbsp;wayyiqq<sup>a</sup>&#x1E25; m&#333;&#353;eh w&#601;&#8217;el&#601;&#8216;&#257;z&#257;r hak&#333;h&#275;n &#8217;e&#x1E6F;-hazz&acirc;&#257;&#x1E07; m&#275;&#8217;it&#257;m k&#333;l k&#601;l&icirc; m<sup>a</sup>&#8216;&#259;&#347;eh: </P>
<P>52&nbsp;way&#601;h&icirc;| k&#257;l-z&#601;ha&#x1E07; hat&#601;r&ucirc;m&acirc; &#8217;&#259;&#353;er h&#275;r&icirc;m&ucirc; layhw&acirc; &#353;i&#353;&#353;&acirc; &#8216;&#257;&#347;&#257;r &#8217;elef &#353;&#601;&#x1E07;<sup>a</sup>&#8216;-m&#275;&#8217;w&#333;&#x1E6F; w<sup>a</sup>&#x1E25;&#259;mi&#353;&#353;&icirc;m &#353;&#257;qel m&#275;&#8217;&#275;&#x1E6F; &#347;&#257;r&ecirc; h&#257;&#8217;&#259;l&#257;f&icirc;m &ucirc;m&#275;&#8217;&#275;&#x1E6F; &#347;&#257;r&ecirc; hamm&#275;&#8217;w&#333;&#x1E6F;: </P>
<P>53&nbsp;&#8217;an&#601;&#353;&ecirc; ha&#x1E63;&#x1E63;&#257;&#x1E07;&#257;&#8217; b&#257;z&#601;z&ucirc; &#8217;&icirc;&#353; lw&#333;: </P>
<P>54&nbsp;wayyiqq<sup>a</sup>&#x1E25; m&#333;&#353;eh w&#601;&#8217;el&#601;&#8216;&#257;z&#257;r hak&#333;h&#275;n &#8217;e&#x1E6F;-hazz&acirc;&#257;&#x1E07; m&#275;&#8217;&#275;&#x1E6F; &#347;&#257;r&ecirc; h&#257;&#8217;&#259;l&#257;f&icirc;m w&#601;hamm&#275;&#8217;w&#333;&#x1E6F; wayy&#257;&#x1E07;i&#8217;&ucirc; &#8217;&#333;&#x1E6F;w&#333; &#8217;el-&#8217;&#333;hel mw&#333;&#8216;&#275;&#x1E0F; zik&#257;rw&#333;n li&#x1E07;&#601;n&ecirc;-yi&#347;&#601;r&#257;&#8217;&#275;l lif&#601;n&ecirc; y&#601;hw&acirc;: f</P>
</TD>
</TABLE>
<P><HR>
<CENTER>
<A HREF="num032.htm">Next: Numbers (Bemidbar) Chapter 32</A></CENTER>
</BODY>
</HTML>
