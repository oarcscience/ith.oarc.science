<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo022">Polyglot</A>&nbsp;
<A HREF="../kjv/exo022">KJV</A>&nbsp;
<A HREF="../sep/exo022">Sep</A>&nbsp;
<A HREF="../vul/exo022">Vul</A>&nbsp;

<BR>
<BR><A HREF="exo">Exodus (Shemot) Index</A><BR>
&nbsp;
<A HREF="exo021">Previous</A>&nbsp;
<A HREF="exo023">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 22</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אִם־בַּמַּחְתֶּ֛רֶת יִמָּצֵ֥א הַגַּנָּ֖ב וְהֻכָּ֣ה וָמֵ֑ת אֵ֥ין ל֖וֹ דָּמִֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אִם־זָרְחָ֥ה הַשֶּׁ֛מֶשׁ עָלָ֖יו דָּמִ֣ים ל֑וֹ שַׁלֵּ֣ם יְשַׁלֵּ֔ם אִם־אֵ֣ין ל֔וֹ וְנִמְכַּ֖ר בִּגְנֵבָתֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אִֽם־הִמָּצֵא֩ תִמָּצֵ֨א בְיָד֜וֹ הַגְּנֵבָ֗ה מִשּׁ֧וֹר עַד־חֲמ֛וֹר עַד־שֶׂ֖ה חַיִּ֑ים שְׁנַ֖יִם יְשַׁלֵּֽם׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֤י יַבְעֶר־אִישׁ֙ שָׂדֶ֣ה אוֹ־כֶ֔רֶם וְשִׁלַּח֙ אֶת־<font color="brown">בעירה</font> <font color="blue">בְּעִיר֔וֹ</font> וּבִעֵ֖ר בִּשְׂדֵ֣ה אַחֵ֑ר מֵיטַ֥ב שָׂדֵ֛הוּ וּמֵיטַ֥ב כַּרְמ֖וֹ יְשַׁלֵּֽם׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּֽי־תֵצֵ֨א אֵ֜שׁ וּמָצְאָ֤ה קֹצִים֙ וְנֶאֱכַ֣ל גָּדִ֔ישׁ א֥וֹ הַקָּמָ֖ה א֣וֹ הַשָּׂדֶ֑ה שַׁלֵּ֣ם יְשַׁלֵּ֔ם הַמַּבְעִ֖ר אֶת־הַבְּעֵרָֽה׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּֽי־יִתֵּן֩ אִ֨ישׁ אֶל־רֵעֵ֜הוּ כֶּ֤סֶף אֽוֹ־כֵלִים֙ לִשְׁמֹ֔ר וְגֻנַּ֖ב מִבֵּ֣ית הָאִ֑ישׁ אִם־יִמָּצֵ֥א הַגַּנָּ֖ב יְשַׁלֵּ֥ם שְׁנָֽיִם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אִם־לֹ֤א יִמָּצֵא֙ הַגַּנָּ֔ב וְנִקְרַ֥ב בַּֽעַל־הַבַּ֖יִת אֶל־הָֽאֱלֹהִ֑ים אִם־לֹ֥א שָׁלַ֛ח יָד֖וֹ בִּמְלֶ֥אכֶת רֵעֵֽהוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עַֽל־כָּל־דְּבַר־פֶּ֡שַׁע עַל־שׁ֡וֹר עַל־חֲ֠מוֹר עַל־שֶׂ֨ה עַל־שַׂלְמָ֜ה עַל־כָּל־אֲבֵדָ֗ה אֲשֶׁ֤ר יֹאמַר֙ כִּי־ה֣וּא זֶ֔ה עַ֚ד הָֽאֱלֹהִ֔ים יָבֹ֖א דְּבַר־שְׁנֵיהֶ֑ם אֲשֶׁ֤ר יַרְשִׁיעֻן֙ אֱלֹהִ֔ים יְשַׁלֵּ֥ם שְׁנַ֖יִם לְרֵעֵֽהוּ׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּֽי־יִתֵּן֩ אִ֨ישׁ אֶל־רֵעֵ֜הוּ חֲמ֨וֹר אוֹ־שׁ֥וֹר אוֹ־שֶׂ֛ה וְכָל־בְּהֵמָ֖ה לִשְׁמֹ֑ר וּמֵ֛ת אוֹ־נִשְׁבַּ֥ר אוֹ־נִשְׁבָּ֖ה אֵ֥ין רֹאֶֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;שְׁבֻעַ֣ת יְהוָ֗ה תִּהְיֶה֙ בֵּ֣ין שְׁנֵיהֶ֔ם אִם־לֹ֥א שָׁלַ֛ח יָד֖וֹ בִּמְלֶ֣אכֶת רֵעֵ֑הוּ וְלָקַ֥ח בְּעָלָ֖יו וְלֹ֥א יְשַׁלֵּֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאִם־גָּנֹ֥ב יִגָּנֵ֖ב מֵעִמּ֑וֹ יְשַׁלֵּ֖ם לִבְעָלָֽיו׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אִם־טָרֹ֥ף יִטָּרֵ֖ף יְבִאֵ֣הוּ עֵ֑ד הַטְּרֵפָ֖ה לֹ֥א יְשַׁלֵּֽם׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְכִֽי־יִשְׁאַ֥ל אִ֛ישׁ מֵעִ֥ם רֵעֵ֖הוּ וְנִשְׁבַּ֣ר אוֹ־מֵ֑ת בְּעָלָ֥יו אֵין־עִמּ֖וֹ שַׁלֵּ֥ם יְשַׁלֵּֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אִם־בְּעָלָ֥יו עִמּ֖וֹ לֹ֣א יְשַׁלֵּ֑ם אִם־שָׂכִ֣יר ה֔וּא בָּ֖א בִּשְׂכָרֽוֹ׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְכִֽי־יְפַתֶּ֣ה אִ֗ישׁ בְּתוּלָ֛ה אֲשֶׁ֥ר לֹא־אֹרָ֖שָׂה וְשָׁכַ֣ב עִמָּ֑הּ מָהֹ֛ר יִמְהָרֶ֥נָּה לּ֖וֹ לְאִשָּֽׁה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אִם־מָאֵ֧ן יְמָאֵ֛ן אָבִ֖יהָ לְתִתָּ֣הּ ל֑וֹ כֶּ֣סֶף יִשְׁקֹ֔ל כְּמֹ֖הַר הַבְּתוּלֹֽת׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;מְכַשֵּׁפָ֖ה לֹ֥א תְחַיֶּֽה׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כָּל־שֹׁכֵ֥ב עִם־בְּהֵמָ֖ה מ֥וֹת יוּמָֽת׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;זֹבֵ֥חַ לָאֱלֹהִ֖ים יָֽחֳרָ֑ם בִּלְתִּ֥י לַיהוָ֖ה לְבַדּֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְגֵ֥ר לֹא־תוֹנֶ֖ה וְלֹ֣א תִלְחָצֶ֑נּוּ כִּֽי־גֵרִ֥ים הֱיִיתֶ֖ם בְּאֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כָּל־אַלְמָנָ֥ה וְיָת֖וֹם לֹ֥א תְעַנּֽוּן׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אִם־עַנֵּ֥ה תְעַנֶּ֖ה אֹת֑וֹ כִּ֣י אִם־צָעֹ֤ק יִצְעַק֙ אֵלַ֔י שָׁמֹ֥עַ אֶשְׁמַ֖ע צַעֲקָתֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְחָרָ֣ה אַפִּ֔י וְהָרַגְתִּ֥י אֶתְכֶ֖ם בֶּחָ֑רֶב וְהָי֤וּ נְשֵׁיכֶם֙ אַלְמָנ֔וֹת וּבְנֵיכֶ֖ם יְתֹמִֽים׃ פ</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אִם־כֶּ֣סֶף׀ תַּלְוֶ֣ה אֶת־עַמִּ֗י אֶת־הֶֽעָנִי֙ עִמָּ֔ךְ לֹא־תִהְיֶ֥ה ל֖וֹ כְּנֹשֶׁ֑ה לֹֽא־תְשִׂימ֥וּן עָלָ֖יו נֶֽשֶׁךְ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אִם־חָבֹ֥ל תַּחְבֹּ֖ל שַׂלְמַ֣ת רֵעֶ֑ךָ עַד־בֹּ֥א הַשֶּׁ֖מֶשׁ תְּשִׁיבֶ֥נּוּ לֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כִּ֣י הִ֤וא <font color="brown">כסותה</font> <font color="blue">כְסוּתוֹ֙</font> לְבַדָּ֔הּ הִ֥וא שִׂמְלָת֖וֹ לְעֹר֑וֹ בַּמֶּ֣ה יִשְׁכָּ֔ב וְהָיָה֙ כִּֽי־יִצְעַ֣ק אֵלַ֔י וְשָׁמַעְתִּ֖י כִּֽי־חַנּ֥וּן אָֽנִי׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אֱלֹהִ֖ים לֹ֣א תְקַלֵּ֑ל וְנָשִׂ֥יא בְעַמְּךָ֖ לֹ֥א תָאֹֽר׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;מְלֵאָתְךָ֥ וְדִמְעֲךָ֖ לֹ֣א תְאַחֵ֑ר בְּכ֥וֹר בָּנֶ֖יךָ תִּתֶּן־לִּֽי׃<font color="red"><sup>3</font></sup> </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;כֵּֽן־תַּעֲשֶׂ֥ה לְשֹׁרְךָ֖ לְצֹאנֶ֑ךָ שִׁבְעַ֤ת יָמִים֙ יִהְיֶ֣ה עִם־אִמּ֔וֹ בַּיּ֥וֹם הַשְּׁמִינִ֖י תִּתְּנוֹ־לִֽי׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְאַנְשֵׁי־קֹ֖דֶשׁ תִּהְי֣וּן לִ֑י וּבָשָׂ֨ר בַּשָּׂדֶ֤ה טְרֵפָה֙ לֹ֣א תֹאכֵ֔לוּ לַכֶּ֖לֶב תַּשְׁלִכ֥וּן אֹתֽוֹ׃ ס</P>
</TD>
<TD WIDTH="50%">
<P>1&nbsp;&#8217;im-bamm<sup>a</sup>&#x1E25;&#601;tere&#x1E6F; yimm&#257;&#x1E63;&#275;&#8217; hagann&#257;&#x1E07; w&#601;huk&acirc; w&#257;m&#275;&#x1E6F; &#8217;&ecirc;n lw&#333; d&#257;m&icirc;m: </P>
<P>2&nbsp;&#8217;im-z&#257;r&#601;&#x1E25;&acirc; ha&#353;&#353;eme&#353; &#8216;&#257;l&#257;yw d&#257;m&icirc;m lw&#333; &#353;all&#275;m y&#601;&#353;all&#275;m &#8217;im-&#8217;&ecirc;n lw&#333; w&#601;nim&#601;kar bi&#x1E21;&#601;n&#275;&#x1E07;&#257;&#x1E6F;w&#333;: </P>
<P>3&nbsp;&#8217;im-himm&#257;&#x1E63;&#275;&#8217; &#x1E6F;imm&#257;&#x1E63;&#275;&#8217; &#x1E07;&#601;y&#257;&#x1E0F;w&#333; hag&#601;n&#275;&#x1E07;&acirc; mi&#353;&#353;w&#333;r &#8216;a&#x1E0F;-&#x1E25;&#259;mw&#333;r &#8216;a&#x1E0F;-&#347;eh &#x1E25;ayy&icirc;m &#353;&#601;nayim y&#601;&#353;all&#275;m: s</P>
<P>4&nbsp;k&icirc; ya&#x1E07;&#601;&#8216;er-&#8217;&icirc;&#353; &#347;&#257;&#x1E0F;eh &#8217;w&#333;-&#x1E35;erem w&#601;&#353;ill<sup>a</sup>&#x1E25; &#8217;e&#x1E6F;-<font color="brown">b&#601;&#8216;&icirc;r&#333;h</font> <font color="blue">b&#601;&#8216;&icirc;rw&#333;</font> &ucirc;&#x1E07;i&#8216;&#275;r bi&#347;&#601;&#x1E0F;&#275;h &#8217;<sup>a</sup>&#x1E25;&#275;r m&ecirc;&#x1E6D;a&#x1E07; &#347;&#257;&#x1E0F;&#275;h&ucirc; &ucirc;m&ecirc;&#x1E6D;a&#x1E07; kar&#601;mw&#333; y&#601;&#353;all&#275;m: s</P>
<P>5&nbsp;k&icirc;-&#x1E6F;&#275;&#x1E63;&#275;&#8217; &#8217;&#275;&#353; &ucirc;m&#257;&#x1E63;&#601;&#8217;&acirc; q&#333;&#x1E63;&icirc;m w&#601;ne&#8217;&#277;&#x1E35;al g&#257;&#x1E0F;&icirc;&#353; &#8217;w&#333; haqq&#257;m&acirc; &#8217;w&#333; ha&#347;&#347;&#257;&#x1E0F;eh &#353;all&#275;m y&#601;&#353;all&#275;m hamma&#x1E07;&#601;&#8216;ir &#8217;e&#x1E6F;-hab&#601;&#8216;&#275;r&acirc;: s</P>
<P>6&nbsp;k&icirc;-yit&#275;n &#8217;&icirc;&#353; &#8217;el-r&#275;&#8216;&#275;h&ucirc; kesef &#8217;w&#333;-&#x1E35;&#275;l&icirc;m li&#353;&#601;m&#333;r w&#601;&#x1E21;unna&#x1E07; mib&ecirc;&#x1E6F; h&#257;&#8217;&icirc;&#353; &#8217;im-yimm&#257;&#x1E63;&#275;&#8217; hagann&#257;&#x1E07; y&#601;&#353;all&#275;m &#353;&#601;n&#257;yim: </P>
<P>7&nbsp;&#8217;im-l&#333;&#8217; yimm&#257;&#x1E63;&#275;&#8217; hagann&#257;&#x1E07; w&#601;niq&#601;ra&#x1E07; b<sup>a</sup>&#8216;al-habayi&#x1E6F; &#8217;el-h&#257;&#8217;&#277;l&#333;h&icirc;m &#8217;im-l&#333;&#8217; &#353;&#257;l<sup>a</sup>&#x1E25; y&#257;&#x1E0F;w&#333; bim&#601;le&#8217;&#x1E35;e&#x1E6F; r&#275;&#8216;&#275;h&ucirc;: </P>
<P>8&nbsp;&#8216;al-k&#257;l-d&#601;&#x1E07;ar-pe&#353;<sup>a</sup>&#8216; &#8216;al-&#353;w&#333;r &#8216;al-&#x1E25;&#259;mw&#333;r &#8216;al-&#347;eh &#8216;al-&#347;al&#601;m&acirc; &#8216;al-k&#257;l-&#8217;&#259;&#x1E07;&#275;&#x1E0F;&acirc; &#8217;&#259;&#353;er y&#333;&#8217;mar k&icirc;-h&ucirc;&#8217; zeh &#8216;a&#x1E0F; h&#257;&#8217;&#277;l&#333;h&icirc;m y&#257;&#x1E07;&#333;&#8217; d&#601;&#x1E07;ar-&#353;&#601;n&ecirc;hem &#8217;&#259;&#353;er yar&#601;&#353;&icirc;&#8216;un &#8217;&#277;l&#333;h&icirc;m y&#601;&#353;all&#275;m &#353;&#601;nayim l&#601;r&#275;&#8216;&#275;h&ucirc;: s</P>
<P>9&nbsp;k&icirc;-yit&#275;n &#8217;&icirc;&#353; &#8217;el-r&#275;&#8216;&#275;h&ucirc; &#x1E25;&#259;mw&#333;r &#8217;w&#333;-&#353;w&#333;r &#8217;w&#333;-&#347;eh w&#601;&#x1E35;&#257;l-b&#601;h&#275;m&acirc; li&#353;&#601;m&#333;r &ucirc;m&#275;&#x1E6F; &#8217;w&#333;-ni&#353;&#601;bar &#8217;w&#333;-ni&#353;&#601;b&acirc; &#8217;&ecirc;n r&#333;&#8217;eh: </P>
<P>10&nbsp;&#353;&#601;&#x1E07;u&#8216;a&#x1E6F; y&#601;hw&acirc; tih&#601;yeh b&ecirc;n &#353;&#601;n&ecirc;hem &#8217;im-l&#333;&#8217; &#353;&#257;l<sup>a</sup>&#x1E25; y&#257;&#x1E0F;w&#333; bim&#601;le&#8217;&#x1E35;e&#x1E6F; r&#275;&#8216;&#275;h&ucirc; w&#601;l&#257;q<sup>a</sup>&#x1E25; b&#601;&#8216;&#257;l&#257;yw w&#601;l&#333;&#8217; y&#601;&#353;all&#275;m: </P>
<P>11&nbsp;w&#601;&#8217;im-g&#257;n&#333;&#x1E07; yig&#257;n&#275;&#x1E07; m&#275;&#8216;immw&#333; y&#601;&#353;all&#275;m li&#x1E07;&#601;&#8216;&#257;l&#257;yw: </P>
<P>12&nbsp;&#8217;im-&#x1E6D;&#257;r&#333;f yi&#x1E6D;&#x1E6D;&#257;r&#275;f y&#601;&#x1E07;i&#8217;&#275;h&ucirc; &#8216;&#275;&#x1E0F; ha&#x1E6D;&#x1E6D;&#601;r&#275;f&acirc; l&#333;&#8217; y&#601;&#353;all&#275;m: f</P>
<P>13&nbsp;w&#601;&#x1E35;&icirc;-yi&#353;&#601;&#8217;al &#8217;&icirc;&#353; m&#275;&#8216;im r&#275;&#8216;&#275;h&ucirc; w&#601;ni&#353;&#601;bar &#8217;w&#333;-m&#275;&#x1E6F; b&#601;&#8216;&#257;l&#257;yw &#8217;&ecirc;n-&#8216;immw&#333; &#353;all&#275;m y&#601;&#353;all&#275;m: </P>
<P>14&nbsp;&#8217;im-b&#601;&#8216;&#257;l&#257;yw &#8216;immw&#333; l&#333;&#8217; y&#601;&#353;all&#275;m &#8217;im-&#347;&#257;&#x1E35;&icirc;r h&ucirc;&#8217; b&#257;&#8217; bi&#347;&#601;&#x1E35;&#257;rw&#333;: s</P>
<P>15&nbsp;w&#601;&#x1E35;&icirc;-y&#601;fateh &#8217;&icirc;&#353; b&#601;&#x1E6F;&ucirc;l&acirc; &#8217;&#259;&#353;er l&#333;&#8217;-&#8217;&#333;r&#257;&#347;&acirc; w&#601;&#353;&#257;&#x1E35;a&#x1E07; &#8216;imm&#257;h m&acirc;&#333;r yim&#601;h&#257;renn&acirc; llw&#333; l&#601;&#8217;i&#353;&#353;&acirc;: </P>
<P>16&nbsp;&#8217;im-m&#257;&#8217;&#275;n y&#601;m&#257;&#8217;&#275;n &#8217;&#257;&#x1E07;&icirc;h&#257; l&#601;&#x1E6F;it&#257;h lw&#333; kesef yi&#353;&#601;q&#333;l k&#601;m&#333;har hab&#601;&#x1E6F;&ucirc;l&#333;&#x1E6F;: s</P>
<P>17&nbsp;m&#601;&#x1E35;a&#353;&#353;&#275;f&acirc; l&#333;&#8217; &#x1E6F;&#601;&#x1E25;ayyeh: s</P>
<P>18&nbsp;k&#257;l-&#353;&#333;&#x1E35;&#275;&#x1E07; &#8216;im-b&#601;h&#275;m&acirc; mw&#333;&#x1E6F; y&ucirc;m&#257;&#x1E6F;: s</P>
<P>19&nbsp;z&#333;&#x1E07;&#275;&#x1E25;a l&#257;&#8217;&#277;l&#333;h&icirc;m y&#257;&#x1E25;&#335;r&#257;m bil&#601;t&icirc; layhw&acirc; l&#601;&#x1E07;adw&#333;: </P>
<P>20&nbsp;w&#601;&#x1E21;&#275;r l&#333;&#8217;-&#x1E6F;w&#333;neh w&#601;l&#333;&#8217; &#x1E6F;il&#601;&#x1E25;&#257;&#x1E63;enn&ucirc; k&icirc;-&#x1E21;&#275;r&icirc;m h&#277;y&icirc;&#x1E6F;em b&#601;&#8217;ere&#x1E63; mi&#x1E63;&#601;r&#257;yim: </P>
<P>21&nbsp;k&#257;l-&#8217;al&#601;m&#257;n&acirc; w&#601;y&#257;&#x1E6F;w&#333;m l&#333;&#8217; &#x1E6F;&#601;&#8216;ann&ucirc;n: </P>
<P>22&nbsp;&#8217;im-&#8216;ann&#275;h &#x1E6F;&#601;&#8216;anneh &#8217;&#333;&#x1E6F;w&#333; k&icirc; &#8217;im-&#x1E63;&#257;&#8216;&#333;q yi&#x1E63;&#601;&#8216;aq &#8217;&#275;lay &#353;&#257;m&#333;&#8216;a &#8217;e&#353;&#601;m<sup>a</sup>&#8216; &#x1E63;<sup>a</sup>&#8216;&#259;q&#257;&#x1E6F;w&#333;: </P>
<P>23&nbsp;w&#601;&#x1E25;&#257;r&acirc; &#8217;ap&icirc; w&#601;h&#257;ra&#x1E21;&#601;t&icirc; &#8217;e&#x1E6F;&#601;&#x1E35;em be&#x1E25;&#257;re&#x1E07; w&#601;h&#257;y&ucirc; n&#601;&#353;&ecirc;&#x1E35;em &#8217;al&#601;m&#257;nw&#333;&#x1E6F; &ucirc;&#x1E07;&#601;n&ecirc;&#x1E35;em y&#601;&#x1E6F;&#333;m&icirc;m: f</P>
<P>24&nbsp;&#8217;im-kesef| tal&#601;weh &#8217;e&#x1E6F;-&#8216;amm&icirc; &#8217;e&#x1E6F;-he&#8216;&#257;n&icirc; &#8216;imm&#257;&#x1E35;&#601; l&#333;&#8217;-&#x1E6F;ih&#601;yeh lw&#333; k&#601;n&#333;&#353;eh l&#333;&#8217;-&#x1E6F;&#601;&#347;&icirc;m&ucirc;n &#8216;&#257;l&#257;yw ne&#353;e&#x1E35;&#601;: </P>
<P>25&nbsp;&#8217;im-&#x1E25;&#257;&#x1E07;&#333;l t<sup>a</sup>&#x1E25;&#601;b&#333;l &#347;al&#601;ma&#x1E6F; r&#275;&#8216;e&#x1E35;&#257; &#8216;a&#x1E0F;-b&#333;&#8217; ha&#353;&#353;eme&#353; t&#601;&#353;&icirc;&#x1E07;enn&ucirc; lw&#333;: </P>
<P>26&nbsp;k&icirc; hiw&#8217; <font color="brown">&#x1E35;&#601;s&ucirc;&#x1E6F;&#333;h</font> <font color="blue">&#x1E35;&#601;s&ucirc;&#x1E6F;w&#333;</font> l&#601;&#x1E07;ad&#257;h hiw&#8217; &#347;im&#601;l&#257;&#x1E6F;w&#333; l&#601;&#8216;&#333;rw&#333; bammeh yi&#353;&#601;k&#257;&#x1E07; w&#601;h&#257;y&acirc; k&icirc;-yi&#x1E63;&#601;&#8216;aq &#8217;&#275;lay w&#601;&#353;&#257;m<sup>a</sup>&#8216;&#601;t&icirc; k&icirc;-&#x1E25;ann&ucirc;n &#8217;&#257;n&icirc;: s</P>
<P>27&nbsp;&#8217;&#277;l&#333;h&icirc;m l&#333;&#8217; &#x1E6F;&#601;qall&#275;l w&#601;n&#257;&#347;&icirc;&#8217; &#x1E07;&#601;&#8216;amm&#601;&#x1E35;&#257; l&#333;&#8217; &#x1E6F;&#257;&#8217;&#333;r: </P>
<P>28&nbsp;m&#601;l&#275;&#8217;&#257;&#x1E6F;&#601;&#x1E35;&#257; w&#601;&#x1E0F;im&#601;&#8216;&#259;&#x1E35;&#257; l&#333;&#8217; &#x1E6F;&#601;&#8217;<sup>a</sup>&#x1E25;&#275;r b&#601;&#x1E35;w&#333;r b&#257;ney&#x1E35;&#257; titen-ll&icirc;:<font color="red"><sup>3</font></sup> </P>
<P>29&nbsp;k&#275;n-t<sup>a</sup>&#8216;&#259;&#347;eh l&#601;&#353;&#333;r&#601;&#x1E35;&#257; l&#601;&#x1E63;&#333;&#8217;ne&#x1E35;&#257; &#353;i&#x1E07;&#601;&#8216;a&#x1E6F; y&#257;m&icirc;m yih&#601;yeh &#8216;im-&#8217;immw&#333; bayyw&#333;m ha&#353;&#353;&#601;m&icirc;n&icirc; tit&#601;nw&#333;-l&icirc;: </P>
<P>30&nbsp;w&#601;&#8217;an&#601;&#353;&ecirc;-q&#333;&#x1E0F;e&#353; tih&#601;y&ucirc;n l&icirc; &ucirc;&#x1E07;&#257;&#347;&#257;r ba&#347;&#347;&#257;&#x1E0F;eh &#x1E6D;&#601;r&#275;f&acirc; l&#333;&#8217; &#x1E6F;&#333;&#8217;&#x1E35;&#275;l&ucirc; lakele&#x1E07; ta&#353;&#601;li&#x1E35;&ucirc;n &#8217;&#333;&#x1E6F;w&#333;: s</P>
</TD>
</TABLE>
<P><HR>
<CENTER>
<A HREF="exo023">Next: Exodus (Shemot) Chapter 23</A></CENTER>
</BODY>
</HTML>
