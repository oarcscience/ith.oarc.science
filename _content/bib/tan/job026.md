[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/job026)  [KJV](../kjv/job026)  [Sep](../sep/job026) 
[Vul](../vul/job026)   
  
[Job (Iyov) Index](job)  
  [Previous](job025)  [Next](job027) 

------------------------------------------------------------------------

### Tanach (Hebrew): Job (Iyov) Chapter 26

‎<span id="001">1</span> ‏וַיַּ֥עַן אִיּ֗וֹב וַיֹּאמַֽר׃

‎<span id="002">2</span> ‏מֶה־עָזַ֥רְתָּ לְלֹא־כֹ֑חַ ה֝וֹשַׁ֗עְתָּ
זְר֣וֹעַ לֹא־עֹֽז׃

‎<span id="003">3</span> ‏מַה־יָּ֭עַצְתָּ לְלֹ֣א חָכְמָ֑ה וְ֝תוּשִׁיָּ֗ה
לָרֹ֥ב הוֹדָֽעְתָּ׃

‎<span id="004">4</span> ‏אֶת־מִ֭י הִגַּ֣דְתָּ מִלִּ֑ין וְנִשְׁמַת־מִ֝י
יָצְאָ֥ה מִמֶּֽךָּ׃

‎<span id="005">5</span> ‏הָרְפָאִ֥ים יְחוֹלָ֑לוּ מִתַּ֥חַת מַ֝֗יִם
וְשֹׁכְנֵיהֶֽם׃

‎<span id="006">6</span> ‏עָר֣וֹם שְׁא֣וֹל נֶגְדּ֑וֹ וְאֵ֥ין כְּ֝ס֗וּת
לָֽאֲבַדּֽוֹן׃

‎<span id="007">7</span> ‏נֹטֶ֣ה צָפ֣וֹן עַל־תֹּ֑הוּ תֹּ֥לֶה אֶ֝֗רֶץ
עַל־בְּלִי־מָֽה׃

‎<span id="008">8</span> ‏צֹרֵֽר־מַ֥יִם בְּעָבָ֑יו וְלֹא־נִבְקַ֖ע עָנָ֣ן
תַּחְתָּֽם׃

‎<span id="009">9</span> ‏מְאַחֵ֥ז פְּנֵי־כִסֵּ֑ה פַּרְשֵׁ֖ז עָלָ֣יו
עֲנָנֽוֹ׃

‎<span id="010">10</span> ‏חֹֽק־חָ֭ג עַל־פְּנֵי־מָ֑יִם עַד־תַּכְלִ֖ית
א֣וֹר עִם־חֹֽשֶׁךְ׃

‎<span id="011">11</span> ‏עַמּוּדֵ֣י שָׁמַ֣יִם יְרוֹפָ֑פוּ
וְ֝יִתְמְה֗וּ מִגַּעֲרָתֽוֹ׃

‎<span id="012">12</span> ‏בְּ֭כֹחוֹ רָגַ֣ע הַיָּ֑ם ובתובנתו
וּ֝בִתְבוּנָת֗וֹ מָ֣חַץ רָֽהַב׃

‎<span id="013">13</span> ‏בְּ֭רוּחוֹ שָׁמַ֣יִם שִׁפְרָ֑ה
חֹֽלֲלָ֥ה<sup>3</sup> יָ֝ד֗וֹ נָחָ֥שׁ בָּרִֽיחַ׃

‎<span id="014">14</span> ‏הֶן־אֵ֤לֶּה׀ קְצ֬וֹת דרכו דְּרָכָ֗יו
וּמַה־שֵּׁ֣מֶץ דָּ֭בָר נִשְׁמַע־בּ֑וֹ וְרַ֥עַם גבורתו
גְּ֝בוּרוֹתָ֗יו<sup>3</sup> מִ֣י יִתְבּוֹנָֽן׃ ס

1 wayy<sup>a</sup>‘an ’îywōḇ wayyō’mar:

2 meh-‘āzarətā ləlō’-ḵōḥa hwōš<sup>a</sup>‘ətā zərwō‘a lō’-‘ōz:

3 mah-yyā‘aṣətā ləlō’ ḥāḵəmâ wəṯûšîyâ lārōḇ hwōḏā‘ətā:

4 ’eṯ-mî higaḏətā millîn wənišəmaṯ-mî yāṣə’â mimmeḵḵā:

5 hārəfā’îm yəḥwōlālû mit<sup>a</sup>ḥaṯ mayim wəšōḵənêhem:

6 ‘ārwōm šə’wōl neḡədwō wə’ên kəsûṯ lā’ăḇadwōn:

7 nōṭeh ṣāfwōn ‘al-tōhû tōleh ’ereṣ ‘al-bəlî-mâ:

8 ṣōrēr-mayim bə‘āḇāyw wəlō’-niḇəq<sup>a</sup>‘ ‘ānān
t<sup>a</sup>ḥətām:

9 mə’<sup>a</sup>ḥēz pənê-ḵissēh parəšēz ‘ālāyw ‘ănānwō:

10 ḥōq-ḥāḡ ‘al-pənê-māyim ‘aḏ-taḵəlîṯ ’wōr ‘im-ḥōšeḵə:

11 ‘ammûḏê šāmayim yərwōfāfû wəyiṯəməhû mig<sup>a</sup>‘ărāṯwō:

12 bəḵōḥwō rāḡ<sup>a</sup>‘ hayyām ûḇiṯûḇənāṯwō ûḇiṯəḇûnāṯwō māḥaṣ râaḇ:

13 bərûḥwō šāmayim šifərâ ḥōlălâ<sup>3</sup> yāḏwō nāḥāš bārîḥa:

14 hen-’ēlleh\| qəṣwōṯ dərāḵāw dərāḵāyw ûmah-ššēmeṣ dāḇār
nišəm<sup>a</sup>‘-bwō wər<sup>a</sup>‘am gəḇûrāṯwō
gəḇûrwōṯāyw<sup>3</sup> mî yiṯəbwōnān: s

------------------------------------------------------------------------

[Next: Job (Iyov) Chapter 27](job027)
