<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 40</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job040">Polyglot</A>&nbsp;
<A HREF="../kjv/job040">KJV</A>&nbsp;
<A HREF="../sep/job040">Sep</A>&nbsp;
<A HREF="../vul/job040">Vul</A>&nbsp;

<BR>
<BR><A HREF="job">Job (Iyov) Index</A><BR>
&nbsp;
<A HREF="job039">Previous</A>&nbsp;
<A HREF="job041">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 40</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּ֖עַן יְהוָ֥ה אֶת־אִיּ֗וֹב וַיֹּאמַֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הֲ֭רֹב עִם־שַׁדַּ֣י יִסּ֑וֹר מוֹכִ֖יחַ אֱל֣וֹהַּ יַעֲנֶֽנָּה׃ פ</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיַּ֖עַן אִיּ֥וֹב אֶת־יְהוָ֗ה וַיֹּאמַֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הֵ֣ן קַ֭לֹּתִי מָ֣ה אֲשִׁיבֶ֑ךָּ יָ֝דִ֗י שַׂ֣מְתִּי לְמוֹ־פִֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אַחַ֣ת דִּ֭בַּרְתִּי וְלֹ֣א אֶֽעֱנֶ֑ה וּ֝שְׁתַּ֗יִם וְלֹ֣א אוֹסִֽיף׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּֽעַן־יְהוָ֣ה אֶת־אִ֭יּוֹב <font color="brown">מן<font color="red"><sup>m</font></sup></font> <font color="brown">סערה</font> <font color="blue">מִ֥ן׀</font> <font color="blue">סְעָרָ֗ה</font> וַיֹּאמַֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אֱזָר־נָ֣א כְגֶ֣בֶר חֲלָצֶ֑יךָ אֶ֝שְׁאָלְךָ֗ וְהוֹדִיעֵֽנִי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הַ֭אַף תָּפֵ֣ר מִשְׁפָּטִ֑י תַּ֝רְשִׁיעֵ֗נִי לְמַ֣עַן תִּצְדָּֽק׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאִם־זְר֖וֹעַ כָּאֵ֥ל׀ לָ֑ךְ וּ֝בְק֗וֹל כָּמֹ֥הוּ תַרְעֵֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עֲדֵ֥ה נָ֣א גָֽא֣וֹן<font color="red"><sup>1</font></sup> וָגֹ֑בַהּ וְה֖וֹד וְהָדָ֣ר תִּלְבָּֽשׁ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הָ֭פֵץ עֶבְר֣וֹת אַפֶּ֑ךָ וּרְאֵ֥ה כָל־גֵּ֝אֶ֗ה וְהַשְׁפִּילֵֽהוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;רְאֵ֣ה כָל־גֵּ֭אֶה הַכְנִיעֵ֑הוּ וַהֲדֹ֖ךְ רְשָׁעִ֣ים תַּחְתָּֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;טָמְנֵ֣ם בֶּעָפָ֣ר יָ֑חַד פְּ֝נֵיהֶ֗ם חֲבֹ֣שׁ בַּטָּמֽוּן׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְגַם־אֲנִ֥י אוֹדֶ֑ךָּ כִּֽי־תוֹשִׁ֖עַ לְךָ֣ יְמִינֶֽךָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הִנֵּה־נָ֣א בְ֭הֵמוֹת אֲשֶׁר־עָשִׂ֣יתִי עִמָּ֑ךְ חָ֝צִ֗יר כַּבָּקָ֥ר יֹאכֵֽל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הִנֵּה־נָ֣א כֹח֣וֹ בְמָתְנָ֑יו וְ֝אֹנ֗וֹ בִּשְׁרִירֵ֥י בִטְנֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;יַחְפֹּ֣ץ זְנָב֣וֹ כְמוֹ־אָ֑רֶז גִּידֵ֖י <font color="brown">פחדו</font> <font color="blue">פַחֲדָ֣יו</font> יְשֹׂרָֽגוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;עֲ֭צָמָיו אֲפִיקֵ֣י נְחוּשָׁ֑ה גְּ֝רָמָ֗יו כִּמְטִ֥יל בַּרְזֶֽל׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;ה֖וּא רֵאשִׁ֣ית דַּרְכֵי־אֵ֑ל הָ֝עֹשׂוֹ<font color="red"><sup>3</font></sup> יַגֵּ֥שׁ חַרְבּֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כִּֽי־ב֭וּל<font color="red"><sup>3</font></sup> הָרִ֣ים יִשְׂאוּ־ל֑וֹ וְֽכָל־חַיַּ֥ת הַ֝שָּׂדֶ֗ה יְשַֽׂחֲקוּ־שָֽׁם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;תַּֽחַת־צֶאֱלִ֥ים<font color="red"><sup>3</font></sup> יִשְׁכָּ֑ב בְּסֵ֖תֶר קָנֶ֣ה וּבִצָּֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;יְסֻכֻּ֣הוּ צֶאֱלִ֣ים צִֽלֲל֑וֹ יְ֝סֻבּ֗וּהוּ עַרְבֵי־נָֽחַל׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;הֵ֤ן יַעֲשֹׁ֣ק נָ֭הָר לֹ֣א יַחְפּ֑וֹז יִבְטַ֓ח׀ כִּֽי־יָגִ֖יחַ יַרְדֵּ֣ן אֶל־פִּֽיהוּ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בְּעֵינָ֥יו יִקָּחֶ֑נּוּ בְּ֝מֽוֹקְשִׁ֗ים יִנְקָב־אָֽף׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;תִּמְשֹׁ֣ךְ לִוְיָתָ֣ן בְּחַכָּ֑ה וּ֝בְחֶ֗בֶל תַּשְׁקִ֥יעַ לְשֹׁנֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;הֲתָשִׂ֣ים אַגְמ֣וֹן בְּאַפּ֑וֹ וּ֝בְח֗וֹחַ תִּקּ֥וֹב לֶֽחֱיוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;הֲיַרְבֶּ֣ה אֵ֭לֶיךָ תַּחֲנוּנִ֑ים אִם־יְדַבֵּ֖ר אֵלֶ֣יךָ רַכּֽוֹת׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;הֲיִכְרֹ֣ת בְּרִ֣ית עִמָּ֑ךְ תִּ֝קָּחֶ֗נּוּ לְעֶ֣בֶד עוֹלָֽם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;הַֽתְשַׂחֶק־בּ֖וֹ כַּצִּפּ֑וֹר וְ֝תִקְשְׁרֶ֗נּוּ לְנַעֲרוֹתֶֽיךָ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;יִכְר֣וּ עָ֭לָיו חַבָּרִ֑ים יֶ֝חֱצ֗וּהוּ בֵּ֣ין כְּֽנַעֲנִֽים׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;הַֽתְמַלֵּ֣א בְשֻׂכּ֣וֹת עוֹר֑וֹ וּבְצִלְצַ֖ל דָּגִ֣ים רֹאשֽׁוֹ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;שִׂים־עָלָ֥יו כַּפֶּ֑ךָ זְכֹ֥ר מִ֝לְחָמָ֗ה אַל־תּוֹסַֽף׃ </P>
</TD>
<TD WIDTH="50%">
<P>1&nbsp;wayy<sup>a</sup>&#8216;an y&#601;hw&acirc; &#8217;e&#x1E6F;-&#8217;&icirc;yw&#333;&#x1E07; wayy&#333;&#8217;mar: </P>
<P>2&nbsp;h&#259;r&#333;&#x1E07; &#8216;im-&#353;aday yissw&#333;r mw&#333;&#x1E35;&icirc;&#x1E25;a &#8217;&#277;lw&#333;hha y<sup>a</sup>&#8216;&#259;nenn&acirc;: f</P>
<P>3&nbsp;wayy<sup>a</sup>&#8216;an &#8217;&icirc;yw&#333;&#x1E07; &#8217;e&#x1E6F;-y&#601;hw&acirc; wayy&#333;&#8217;mar: </P>
<P>4&nbsp;h&#275;n qall&#333;&#x1E6F;&icirc; m&acirc; &#8217;&#259;&#353;&icirc;&#x1E07;e&#x1E35;&#x1E35;&#257; y&#257;&#x1E0F;&icirc; &#347;am&#601;t&icirc; l&#601;mw&#333;-f&icirc;: </P>
<P>5&nbsp;&#8217;<sup>a</sup>&#x1E25;a&#x1E6F; dibar&#601;t&icirc; w&#601;l&#333;&#8217; &#8217;e&#8216;&#277;neh &ucirc;&#353;&#601;tayim w&#601;l&#333;&#8217; &#8217;w&#333;s&icirc;f: f</P>
<P>6&nbsp;wayy<sup>a</sup>&#8216;an-y&#601;hw&acirc; &#8217;e&#x1E6F;-&#8217;&icirc;yw&#333;&#x1E07; <font color="brown">min<font color="red"><sup>m</font></sup></font> <font color="brown">s&#601;&#8216;&#257;r&acirc;</font> <font color="blue">min|</font> <font color="blue">s&#601;&#8216;&#257;r&acirc;</font> wayy&#333;&#8217;mar: </P>
<P>7&nbsp;&#8217;&#277;z&#257;r-n&#257;&#8217; &#x1E35;&#601;&#x1E21;e&#x1E07;er &#x1E25;&#259;l&#257;&#x1E63;ey&#x1E35;&#257; &#8217;e&#353;&#601;&#8217;&#257;l&#601;&#x1E35;&#257; w&#601;hw&#333;&#x1E0F;&icirc;&#8216;&#275;n&icirc;: </P>
<P>8&nbsp;ha&#8217;af t&#257;f&#275;r mi&#353;&#601;p&#257;&#x1E6D;&icirc; tar&#601;&#353;&icirc;&#8216;&#275;n&icirc; l&#601;m<sup>a</sup>&#8216;an ti&#x1E63;&#601;d&#257;q: </P>
<P>9&nbsp;w&#601;&#8217;im-z&#601;rw&#333;&#8216;a k&#257;&#8217;&#275;l| l&#257;&#x1E35;&#601; &ucirc;&#x1E07;&#601;qw&#333;l k&#257;m&#333;h&ucirc; &#x1E6F;ar&#601;&#8216;&#275;m: </P>
<P>10&nbsp;&#8216;&#259;&#x1E0F;&#275;h n&#257;&#8217; &#x1E21;&#257;&#8217;w&#333;n<font color="red"><sup>1</font></sup> w&#257;&#x1E21;&#333;&#x1E07;<sup>a</sup>h w&#601;hw&#333;&#x1E0F; w&#601;h&#257;&#x1E0F;&#257;r til&#601;b&#257;&#353;: </P>
<P>11&nbsp;h&#257;f&#275;&#x1E63; &#8216;e&#x1E07;&#601;rw&#333;&#x1E6F; &#8217;ape&#x1E35;&#257; &ucirc;r&#601;&#8217;&#275;h &#x1E35;&#257;l-g&#275;&#8217;eh w&#601;ha&#353;&#601;p&icirc;l&#275;h&ucirc;: </P>
<P>12&nbsp;r&#601;&#8217;&#275;h &#x1E35;&#257;l-g&#275;&#8217;eh ha&#x1E35;&#601;n&icirc;&#8216;&#275;h&ucirc; wah&#259;&#x1E0F;&#333;&#x1E35;&#601; r&#601;&#353;&#257;&#8216;&icirc;m t<sup>a</sup>&#x1E25;&#601;t&#257;m: </P>
<P>13&nbsp;&#x1E6D;&#257;m&#601;n&#275;m be&#8216;&#257;f&#257;r y&#257;&#x1E25;a&#x1E0F; p&#601;n&ecirc;hem &#x1E25;&#259;&#x1E07;&#333;&#353; ba&#x1E6D;&#x1E6D;&#257;m&ucirc;n: </P>
<P>14&nbsp;w&#601;&#x1E21;am-&#8217;&#259;n&icirc; &#8217;w&#333;&#x1E0F;e&#x1E35;&#x1E35;&#257; k&icirc;-&#x1E6F;w&#333;&#353;i&#8216;a l&#601;&#x1E35;&#257; y&#601;m&icirc;ne&#x1E35;&#257;: </P>
<P>15&nbsp;hinn&#275;h-n&#257;&#8217; &#x1E07;&#601;h&#275;mw&#333;&#x1E6F; &#8217;&#259;&#353;er-&#8216;&#257;&#347;&icirc;&#x1E6F;&icirc; &#8216;imm&#257;&#x1E35;&#601; &#x1E25;&#257;&#x1E63;&icirc;r kab&#257;q&#257;r y&#333;&#8217;&#x1E35;&#275;l: </P>
<P>16&nbsp;hinn&#275;h-n&#257;&#8217; &#x1E35;&#333;&#x1E25;w&#333; &#x1E07;&#601;m&#257;&#x1E6F;&#601;n&#257;yw w&#601;&#8217;&#333;nw&#333; bi&#353;&#601;r&icirc;r&ecirc; &#x1E07;i&#x1E6D;&#601;nw&#333;: </P>
<P>17&nbsp;y<sup>a</sup>&#x1E25;&#601;p&#333;&#x1E63; z&#601;n&#257;&#x1E07;w&#333; &#x1E35;&#601;mw&#333;-&#8217;&#257;rez g&icirc;&#x1E0F;&ecirc; <font color="brown">f<sup>a</sup>&#x1E25;&#259;&#x1E0F;&#257;w</font> <font color="blue">f<sup>a</sup>&#x1E25;&#259;&#x1E0F;&#257;yw</font> y&#601;&#347;&#333;r&#257;&#x1E21;&ucirc;: </P>
<P>18&nbsp;&#8216;&#259;&#x1E63;&#257;m&#257;yw &#8217;&#259;f&icirc;q&ecirc; n&#601;&#x1E25;&ucirc;&#353;&acirc; g&#601;r&#257;m&#257;yw kim&#601;&#x1E6D;&icirc;l bar&#601;zel: </P>
<P>19&nbsp;h&ucirc;&#8217; r&#275;&#8217;&#353;&icirc;&#x1E6F; dar&#601;&#x1E35;&ecirc;-&#8217;&#275;l h&#257;&#8216;&#333;&#347;w&#333;<font color="red"><sup>3</font></sup> yag&#275;&#353; &#x1E25;ar&#601;bw&#333;: </P>
<P>20&nbsp;k&icirc;-&#x1E07;&ucirc;l<font color="red"><sup>3</font></sup> h&#257;r&icirc;m yi&#347;&#601;&#8217;&ucirc;-lw&#333; w&#601;&#x1E35;&#257;l-&#x1E25;ayya&#x1E6F; ha&#347;&#347;&#257;&#x1E0F;eh y&#601;&#347;<sup>a</sup>&#x1E25;&#259;q&ucirc;-&#353;&#257;m: </P>
<P>21&nbsp;t<sup>a</sup>&#x1E25;a&#x1E6F;-&#x1E63;e&#8217;&#277;l&icirc;m<font color="red"><sup>3</font></sup> yi&#353;&#601;k&#257;&#x1E07; b&#601;s&#275;&#x1E6F;er q&#257;neh &ucirc;&#x1E07;i&#x1E63;&#x1E63;&acirc;: </P>
<P>22&nbsp;y&#601;sukuh&ucirc; &#x1E63;e&#8217;&#277;l&icirc;m &#x1E63;il&#259;lw&#333; y&#601;sub&ucirc;h&ucirc; &#8216;ar&#601;&#x1E07;&ecirc;-n&#257;&#x1E25;al: </P>
<P>23&nbsp;h&#275;n y<sup>a</sup>&#8216;&#259;&#353;&#333;q n&acirc;&#257;r l&#333;&#8217; y<sup>a</sup>&#x1E25;&#601;pw&#333;z yi&#x1E07;&#601;&#x1E6D;<sup>a</sup>&#x1E25;| k&icirc;-y&#257;&#x1E21;&icirc;&#x1E25;a yar&#601;d&#275;n &#8217;el-p&icirc;h&ucirc;: </P>
<P>24&nbsp;b&#601;&#8216;&ecirc;n&#257;yw yiqq&#257;&#x1E25;enn&ucirc; b&#601;mw&#333;q&#601;&#353;&icirc;m yin&#601;q&#257;&#x1E07;-&#8217;&#257;f: </P>
<P>25&nbsp;tim&#601;&#353;&#333;&#x1E35;&#601; liw&#601;y&#257;&#x1E6F;&#257;n b&#601;&#x1E25;ak&acirc; &ucirc;&#x1E07;&#601;&#x1E25;e&#x1E07;el ta&#353;&#601;q&icirc;&#8216;a l&#601;&#353;&#333;nw&#333;: </P>
<P>26&nbsp;h&#259;&#x1E6F;&#257;&#347;&icirc;m &#8217;a&#x1E21;&#601;mw&#333;n b&#601;&#8217;apw&#333; &ucirc;&#x1E07;&#601;&#x1E25;w&#333;&#x1E25;a tiqqw&#333;&#x1E07; le&#x1E25;&#277;yw&#333;: </P>
<P>27&nbsp;h&#259;yar&#601;beh &#8217;&#275;ley&#x1E35;&#257; t<sup>a</sup>&#x1E25;&#259;n&ucirc;n&icirc;m &#8217;im-y&#601;&#x1E0F;ab&#275;r &#8217;&#275;ley&#x1E35;&#257; rakw&#333;&#x1E6F;: </P>
<P>28&nbsp;h&#259;yi&#x1E35;&#601;r&#333;&#x1E6F; b&#601;r&icirc;&#x1E6F; &#8216;imm&#257;&#x1E35;&#601; tiqq&#257;&#x1E25;enn&ucirc; l&#601;&#8216;e&#x1E07;e&#x1E0F; &#8216;w&#333;l&#257;m: </P>
<P>29&nbsp;ha&#x1E6F;&#601;&#347;<sup>a</sup>&#x1E25;eq-bw&#333; ka&#x1E63;&#x1E63;ipw&#333;r w&#601;&#x1E6F;iq&#601;&#353;&#601;renn&ucirc; l&#601;n<sup>a</sup>&#8216;&#259;rw&#333;&#x1E6F;ey&#x1E35;&#257;: </P>
<P>30&nbsp;yi&#x1E35;&#601;r&ucirc; &#8216;&#257;l&#257;yw &#x1E25;ab&#257;r&icirc;m ye&#x1E25;&#277;&#x1E63;&ucirc;h&ucirc; b&ecirc;n k&#601;n<sup>a</sup>&#8216;&#259;n&icirc;m: </P>
<P>31&nbsp;ha&#x1E6F;&#601;mall&#275;&#8217; &#x1E07;&#601;&#347;ukw&#333;&#x1E6F; &#8216;w&#333;rw&#333; &ucirc;&#x1E07;&#601;&#x1E63;il&#601;&#x1E63;al d&#257;&#x1E21;&icirc;m r&#333;&#8217;&#353;w&#333;: </P>
<P>32&nbsp;&#347;&icirc;m-&#8216;&#257;l&#257;yw kape&#x1E35;&#257; z&#601;&#x1E35;&#333;r mil&#601;&#x1E25;&#257;m&acirc; &#8217;al-tw&#333;saf: </P>
</TD>
</TABLE>
<P><HR>
<CENTER>
<A HREF="job041">Next: Job (Iyov) Chapter 41</A></CENTER>
</BODY>
</HTML>
