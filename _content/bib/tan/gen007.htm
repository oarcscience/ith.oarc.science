<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen007.htm">Polyglot</A>&nbsp;
<A HREF="../kjv/gen007.htm">KJV</A>&nbsp;
<A HREF="../sep/gen007.htm">Sep</A>&nbsp;
<A HREF="../vul/gen007.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen006.htm">Previous</A>&nbsp;
<A HREF="gen008.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 7</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר יְהוָה֙ לְנֹ֔חַ בֹּֽא־אַתָּ֥ה וְכָל־בֵּיתְךָ֖ אֶל־הַתֵּבָ֑ה כִּֽי־אֹתְךָ֥ רָאִ֛יתִי צַדִּ֥יק לְפָנַ֖י בַּדּ֥וֹר הַזֶּֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;מִכֹּ֣ל׀ הַבְּהֵמָ֣ה הַטְּהוֹרָ֗ה תִּֽקַּח־לְךָ֛ שִׁבְעָ֥ה שִׁבְעָ֖ה אִ֣ישׁ וְאִשְׁתּ֑וֹ וּמִן־הַבְּהֵמָ֡ה אֲ֠שֶׁר לֹ֣א טְהֹרָ֥ה הִ֛וא שְׁנַ֖יִם אִ֥ישׁ וְאִשְׁתּֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;גַּ֣ם מֵע֧וֹף הַשָּׁמַ֛יִם שִׁבְעָ֥ה שִׁבְעָ֖ה זָכָ֣ר וּנְקֵבָ֑ה לְחַיּ֥וֹת זֶ֖רַע עַל־פְּנֵ֥י כָל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּי֩ לְיָמִ֨ים ע֜וֹד שִׁבְעָ֗ה אָֽנֹכִי֙ מַמְטִ֣יר עַל־הָאָ֔רֶץ אַרְבָּעִ֣ים י֔וֹם וְאַרְבָּעִ֖ים לָ֑יְלָה וּמָחִ֗יתִי אֶֽת־כָּל־הַיְקוּם֙ אֲשֶׁ֣ר עָשִׂ֔יתִי מֵעַ֖ל פְּנֵ֥י הָֽאֲדָמָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיַּ֖עַשׂ נֹ֑חַ כְּכֹ֥ל אֲשֶׁר־צִוָּ֖הוּ יְהוָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְנֹ֕חַ בֶּן־שֵׁ֥שׁ מֵא֖וֹת שָׁנָ֑ה וְהַמַּבּ֣וּל הָיָ֔ה מַ֖יִם עַל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיָּ֣בֹא נֹ֗חַ וּ֠בָנָיו וְאִשְׁתּ֧וֹ וּנְשֵֽׁי־בָנָ֛יו אִתּ֖וֹ אֶל־הַתֵּבָ֑ה מִפְּנֵ֖י מֵ֥י הַמַּבּֽוּל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מִן־הַבְּהֵמָה֙ הַטְּהוֹרָ֔ה וּמִן־הַ֨בְּהֵמָ֔ה אֲשֶׁ֥ר אֵינֶ֖נָּה טְהֹרָ֑ה וּמִ֨ן־הָע֔וֹף וְכֹ֥ל אֲשֶׁר־רֹמֵ֖שׂ עַל־הָֽאֲדָמָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;שְׁנַ֨יִם שְׁנַ֜יִם בָּ֧אוּ אֶל־נֹ֛חַ אֶל־הַתֵּבָ֖ה זָכָ֣ר וּנְקֵבָ֑ה כַּֽאֲשֶׁ֛ר צִוָּ֥ה אֱלֹהִ֖ים אֶת־נֹֽחַ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַֽיְהִ֖י לְשִׁבְעַ֣ת הַיָּמִ֑ים וּמֵ֣י הַמַּבּ֔וּל הָי֖וּ עַל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בִּשְׁנַ֨ת שֵׁשׁ־מֵא֤וֹת שָׁנָה֙ לְחַיֵּי־נֹ֔חַ בַּחֹ֙דֶשׁ֙ הַשֵּׁנִ֔י בְּשִׁבְעָֽה־עָשָׂ֥ר י֖וֹם לַחֹ֑דֶשׁ בַּיּ֣וֹם הַזֶּ֗ה נִבְקְעוּ֙ כָּֽל־מַעְיְנֹת֙ תְּה֣וֹם רַבָּ֔ה וַאֲרֻבֹּ֥ת הַשָּׁמַ֖יִם נִפְתָּֽחוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַֽיְהִ֥י הַגֶּ֖שֶׁם עַל־הָאָ֑רֶץ אַרְבָּעִ֣ים י֔וֹם וְאַרְבָּעִ֖ים לָֽיְלָה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בְּעֶ֨צֶם הַיּ֤וֹם הַזֶּה֙ בָּ֣א נֹ֔חַ וְשֵׁם־וְחָ֥ם וָיֶ֖פֶת בְּנֵי־נֹ֑חַ וְאֵ֣שֶׁת נֹ֗חַ וּשְׁלֹ֧שֶׁת נְשֵֽׁי־בָנָ֛יו אִתָּ֖ם אֶל־הַתֵּבָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הֵ֜מָּה וְכָל־הַֽחַיָּ֣ה לְמִינָ֗הּ וְכָל־הַבְּהֵמָה֙ לְמִינָ֔הּ וְכָל־הָרֶ֛מֶשׂ הָרֹמֵ֥שׂ עַל־הָאָ֖רֶץ לְמִינֵ֑הוּ וְכָל־הָע֣וֹף לְמִינֵ֔הוּ כֹּ֖ל צִפּ֥וֹר כָּל־כָּנָֽף׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיָּבֹ֥אוּ אֶל־נֹ֖חַ אֶל־הַתֵּבָ֑ה שְׁנַ֤יִם שְׁנַ֙יִם֙ מִכָּל־הַבָּשָׂ֔ר אֲשֶׁר־בּ֖וֹ ר֥וּחַ חַיִּֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהַבָּאִ֗ים זָכָ֨ר וּנְקֵבָ֤ה מִכָּל־בָּשָׂר֙ בָּ֔אוּ כַּֽאֲשֶׁ֛ר צִוָּ֥ה אֹת֖וֹ אֱלֹהִ֑ים וַיִּסְגֹּ֥ר יְהוָ֖ה בַּֽעֲדֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַֽיְהִ֧י הַמַּבּ֛וּל אַרְבָּעִ֥ים י֖וֹם עַל־הָאָ֑רֶץ וַיִּרְבּ֣וּ הַמַּ֗יִם וַיִּשְׂאוּ֙ אֶת־הַתֵּבָ֔ה וַתָּ֖רָם מֵעַ֥ל הָאָֽרֶץ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּגְבְּר֥וּ הַמַּ֛יִם וַיִּרְבּ֥וּ מְאֹ֖ד עַל־הָאָ֑רֶץ וַתֵּ֥לֶךְ הַתֵּבָ֖ה עַל־פְּנֵ֥י הַמָּֽיִם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְהַמַּ֗יִם גָּ֥בְר֛וּ<font color="red"><sup>3</font></sup> מְאֹ֥ד מְאֹ֖ד עַל־הָאָ֑רֶץ וַיְכֻסּ֗וּ כָּל־הֶֽהָרִים֙ הַגְּבֹהִ֔ים אֲשֶׁר־תַּ֖חַת כָּל־הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;חֲמֵ֨שׁ עֶשְׂרֵ֤ה אַמָּה֙ מִלְמַ֔עְלָה גָּבְר֖וּ הַמָּ֑יִם וַיְכֻסּ֖וּ הֶהָרִֽים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּגְוַ֞ע כָּל־בָּשָׂ֣ר׀ הָרֹמֵ֣שׂ עַל־הָאָ֗רֶץ בָּע֤וֹף וּבַבְּהֵמָה֙ וּבַ֣חַיָּ֔ה וּבְכָל־הַשֶּׁ֖רֶץ הַשֹּׁרֵ֣ץ עַל־הָאָ֑רֶץ וְכֹ֖ל הָאָדָֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כֹּ֡ל אֲשֶׁר֩ נִשְׁמַת־ר֨וּחַ חַיִּ֜ים בְּאַפָּ֗יו מִכֹּ֛ל אֲשֶׁ֥ר בֶּחָֽרָבָ֖ה מֵֽתוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּ֜מַח אֶֽת־כָּל־הַיְק֣וּם׀ אֲשֶׁ֣ר׀ עַל־פְּנֵ֣י הָֽאֲדָמָ֗ה מֵאָדָ֤ם עַד־בְּהֵמָה֙ עַד־רֶ֙מֶשׂ֙ וְעַד־ע֣וֹף הַשָּׁמַ֔יִם וַיִּמָּח֖וּ מִן־הָאָ֑רֶץ וַיִשָּׁ֧אֶר<font color="red"><sup>1</font></sup> אַךְ־נֹ֛חַ וַֽאֲשֶׁ֥ר אִתּ֖וֹ בַּתֵּבָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּגְבְּר֥וּ הַמַּ֖יִם עַל־הָאָ֑רֶץ חֲמִשִּׁ֥ים וּמְאַ֖ת יֽוֹם׃ </P>
</TD>
<TD WIDTH="50%">
<P>1&nbsp;wayy&#333;&#8217;mer y&#601;hw&acirc; l&#601;n&#333;&#x1E25;a b&#333;&#8217;-&#8217;at&acirc; w&#601;&#x1E35;&#257;l-b&ecirc;&#x1E6F;&#601;&#x1E35;&#257; &#8217;el-hat&#275;&#x1E07;&acirc; k&icirc;-&#8217;&#333;&#x1E6F;&#601;&#x1E35;&#257; r&#257;&#8217;&icirc;&#x1E6F;&icirc; &#x1E63;ad&icirc;q l&#601;f&#257;nay badw&#333;r hazzeh: </P>
<P>2&nbsp;mik&#333;l| hab&#601;h&#275;m&acirc; ha&#x1E6D;&#x1E6D;&#601;hw&#333;r&acirc; tiqq<sup>a</sup>&#x1E25;-l&#601;&#x1E35;&#257; &#353;i&#x1E07;&#601;&#8216;&acirc; &#353;i&#x1E07;&#601;&#8216;&acirc; &#8217;&icirc;&#353; w&#601;&#8217;i&#353;&#601;tw&#333; &ucirc;min-hab&#601;h&#275;m&acirc; &#8217;&#259;&#353;er l&#333;&#8217; &#x1E6D;&#601;h&#333;r&acirc; hiw&#8217; &#353;&#601;nayim &#8217;&icirc;&#353; w&#601;&#8217;i&#353;&#601;tw&#333;: </P>
<P>3&nbsp;gam m&#275;&#8216;w&#333;f ha&#353;&#353;&#257;mayim &#353;i&#x1E07;&#601;&#8216;&acirc; &#353;i&#x1E07;&#601;&#8216;&acirc; z&#257;&#x1E35;&#257;r &ucirc;n&#601;q&#275;&#x1E07;&acirc; l&#601;&#x1E25;ayyw&#333;&#x1E6F; zer<sup>a</sup>&#8216; &#8216;al-p&#601;n&ecirc; &#x1E35;&#257;l-h&#257;&#8217;&#257;re&#x1E63;: </P>
<P>4&nbsp;k&icirc; l&#601;y&#257;m&icirc;m &#8216;w&#333;&#x1E0F; &#353;i&#x1E07;&#601;&#8216;&acirc; &#8217;&#257;n&#333;&#x1E35;&icirc; mam&#601;&#x1E6D;&icirc;r &#8216;al-h&#257;&#8217;&#257;re&#x1E63; &#8217;ar&#601;b&#257;&#8216;&icirc;m yw&#333;m w&#601;&#8217;ar&#601;b&#257;&#8216;&icirc;m l&#257;y&#601;l&acirc; &ucirc;m&#257;&#x1E25;&icirc;&#x1E6F;&icirc; &#8217;e&#x1E6F;-k&#257;l-hay&#601;q&ucirc;m &#8217;&#259;&#353;er &#8216;&#257;&#347;&icirc;&#x1E6F;&icirc; m&#275;&#8216;al p&#601;n&ecirc; h&#257;&#8217;&#259;&#x1E0F;&#257;m&acirc;: </P>
<P>5&nbsp;wayy<sup>a</sup>&#8216;a&#347; n&#333;&#x1E25;a k&#601;&#x1E35;&#333;l &#8217;&#259;&#353;er-&#x1E63;i&ucirc;&acirc;&ucirc; y&#601;hw&acirc;: </P>
<P>6&nbsp;w&#601;n&#333;&#x1E25;a ben-&#353;&#275;&#353; m&#275;&#8217;w&#333;&#x1E6F; &#353;&#257;n&acirc; w&#601;hammab&ucirc;l h&#257;y&acirc; mayim &#8216;al-h&#257;&#8217;&#257;re&#x1E63;: </P>
<P>7&nbsp;wayy&#257;&#x1E07;&#333;&#8217; n&#333;&#x1E25;a &ucirc;&#x1E07;&#257;n&#257;yw w&#601;&#8217;i&#353;&#601;tw&#333; &ucirc;n&#601;&#353;&ecirc;-&#x1E07;&#257;n&#257;yw &#8217;itw&#333; &#8217;el-hat&#275;&#x1E07;&acirc; mip&#601;n&ecirc; m&ecirc; hammab&ucirc;l: </P>
<P>8&nbsp;min-hab&#601;h&#275;m&acirc; ha&#x1E6D;&#x1E6D;&#601;hw&#333;r&acirc; &ucirc;min-hab&#601;h&#275;m&acirc; &#8217;&#259;&#353;er &#8217;&ecirc;nenn&acirc; &#x1E6D;&#601;h&#333;r&acirc; &ucirc;min-h&#257;&#8216;w&#333;f w&#601;&#x1E35;&#333;l &#8217;&#259;&#353;er-r&#333;m&#275;&#347; &#8216;al-h&#257;&#8217;&#259;&#x1E0F;&#257;m&acirc;: </P>
<P>9&nbsp;&#353;&#601;nayim &#353;&#601;nayim b&#257;&#8217;&ucirc; &#8217;el-n&#333;&#x1E25;a &#8217;el-hat&#275;&#x1E07;&acirc; z&#257;&#x1E35;&#257;r &ucirc;n&#601;q&#275;&#x1E07;&acirc; ka&#8217;&#259;&#353;er &#x1E63;i&ucirc;&acirc; &#8217;&#277;l&#333;h&icirc;m &#8217;e&#x1E6F;-n&#333;&#x1E25;a: </P>
<P>10&nbsp;way&#601;h&icirc; l&#601;&#353;i&#x1E07;&#601;&#8216;a&#x1E6F; hayy&#257;m&icirc;m &ucirc;m&ecirc; hammab&ucirc;l h&#257;y&ucirc; &#8216;al-h&#257;&#8217;&#257;re&#x1E63;: </P>
<P>11&nbsp;bi&#353;&#601;na&#x1E6F; &#353;&#275;&#353;-m&#275;&#8217;w&#333;&#x1E6F; &#353;&#257;n&acirc; l&#601;&#x1E25;ayy&ecirc;-n&#333;&#x1E25;a b<sup>a</sup>&#x1E25;&#333;&#x1E0F;e&#353; ha&#353;&#353;&#275;n&icirc; b&#601;&#353;i&#x1E07;&#601;&#8216;&acirc;-&#8216;&#257;&#347;&#257;r yw&#333;m l<sup>a</sup>&#x1E25;&#333;&#x1E0F;e&#353; bayyw&#333;m hazzeh ni&#x1E07;&#601;q&#601;&#8216;&ucirc; k&#257;l-m<sup>a</sup>&#8216;&#601;y&#601;n&#333;&#x1E6F; t&#601;hw&#333;m rab&acirc; wa&#8217;&#259;rub&#333;&#x1E6F; ha&#353;&#353;&#257;mayim nif&#601;t&#257;&#x1E25;&ucirc;: </P>
<P>12&nbsp;way&#601;h&icirc; hage&#353;em &#8216;al-h&#257;&#8217;&#257;re&#x1E63; &#8217;ar&#601;b&#257;&#8216;&icirc;m yw&#333;m w&#601;&#8217;ar&#601;b&#257;&#8216;&icirc;m l&#257;y&#601;l&acirc;: </P>
<P>13&nbsp;b&#601;&#8216;e&#x1E63;em hayyw&#333;m hazzeh b&#257;&#8217; n&#333;&#x1E25;a w&#601;&#353;&#275;m-w&#601;&#x1E25;&#257;m w&#257;yefe&#x1E6F; b&#601;n&ecirc;-n&#333;&#x1E25;a w&#601;&#8217;&#275;&#353;e&#x1E6F; n&#333;&#x1E25;a &ucirc;&#353;&#601;l&#333;&#353;e&#x1E6F; n&#601;&#353;&ecirc;-&#x1E07;&#257;n&#257;yw &#8217;it&#257;m &#8217;el-hat&#275;&#x1E07;&acirc;: </P>
<P>14&nbsp;h&#275;mm&acirc; w&#601;&#x1E35;&#257;l-h<sup>a</sup>&#x1E25;ayy&acirc; l&#601;m&icirc;n&#257;h w&#601;&#x1E35;&#257;l-hab&#601;h&#275;m&acirc; l&#601;m&icirc;n&#257;h w&#601;&#x1E35;&#257;l-h&#257;reme&#347; h&#257;r&#333;m&#275;&#347; &#8216;al-h&#257;&#8217;&#257;re&#x1E63; l&#601;m&icirc;n&#275;h&ucirc; w&#601;&#x1E35;&#257;l-h&#257;&#8216;w&#333;f l&#601;m&icirc;n&#275;h&ucirc; k&#333;l &#x1E63;ipw&#333;r k&#257;l-k&#257;n&#257;f: </P>
<P>15&nbsp;wayy&#257;&#x1E07;&#333;&#8217;&ucirc; &#8217;el-n&#333;&#x1E25;a &#8217;el-hat&#275;&#x1E07;&acirc; &#353;&#601;nayim &#353;&#601;nayim mik&#257;l-hab&#257;&#347;&#257;r &#8217;&#259;&#353;er-bw&#333; r&ucirc;&#x1E25;a &#x1E25;ayy&icirc;m: </P>
<P>16&nbsp;w&#601;hab&#257;&#8217;&icirc;m z&#257;&#x1E35;&#257;r &ucirc;n&#601;q&#275;&#x1E07;&acirc; mik&#257;l-b&#257;&#347;&#257;r b&#257;&#8217;&ucirc; ka&#8217;&#259;&#353;er &#x1E63;i&ucirc;&acirc; &#8217;&#333;&#x1E6F;w&#333; &#8217;&#277;l&#333;h&icirc;m wayyis&#601;g&#333;r y&#601;hw&acirc; b<sup>a</sup>&#8216;&#259;&#x1E0F;w&#333;: </P>
<P>17&nbsp;way&#601;h&icirc; hammab&ucirc;l &#8217;ar&#601;b&#257;&#8216;&icirc;m yw&#333;m &#8216;al-h&#257;&#8217;&#257;re&#x1E63; wayyir&#601;b&ucirc; hammayim wayyi&#347;&#601;&#8217;&ucirc; &#8217;e&#x1E6F;-hat&#275;&#x1E07;&acirc; wat&#257;r&#257;m m&#275;&#8216;al h&#257;&#8217;&#257;re&#x1E63;: </P>
<P>18&nbsp;wayyi&#x1E21;&#601;b&#601;r&ucirc; hammayim wayyir&#601;b&ucirc; m&#601;&#8217;&#333;&#x1E0F; &#8216;al-h&#257;&#8217;&#257;re&#x1E63; wat&#275;le&#x1E35;&#601; hat&#275;&#x1E07;&acirc; &#8216;al-p&#601;n&ecirc; hamm&#257;yim: </P>
<P>19&nbsp;w&#601;hammayim g&#257;&#x1E07;&#601;r&ucirc;<font color="red"><sup>3</font></sup> m&#601;&#8217;&#333;&#x1E0F; m&#601;&#8217;&#333;&#x1E0F; &#8216;al-h&#257;&#8217;&#257;re&#x1E63; way&#601;&#x1E35;uss&ucirc; k&#257;l-heh&#257;r&icirc;m hag&#601;&#x1E07;&#333;h&icirc;m &#8217;&#259;&#353;er-t<sup>a</sup>&#x1E25;a&#x1E6F; k&#257;l-ha&#353;&#353;&#257;m&#257;yim: </P>
<P>20&nbsp;&#x1E25;&#259;m&#275;&#353; &#8216;e&#347;&#601;r&#275;h &#8217;amm&acirc; mil&#601;m<sup>a</sup>&#8216;&#601;l&acirc; g&#257;&#x1E07;&#601;r&ucirc; hamm&#257;yim way&#601;&#x1E35;uss&ucirc; heh&#257;r&icirc;m: </P>
<P>21&nbsp;wayyi&#x1E21;&#601;w<sup>a</sup>&#8216; k&#257;l-b&#257;&#347;&#257;r| h&#257;r&#333;m&#275;&#347; &#8216;al-h&#257;&#8217;&#257;re&#x1E63; b&#257;&#8216;w&#333;f &ucirc;&#x1E07;ab&#601;h&#275;m&acirc; &ucirc;&#x1E07;<sup>a</sup>&#x1E25;ayy&acirc; &ucirc;&#x1E07;&#601;&#x1E35;&#257;l-ha&#353;&#353;ere&#x1E63; ha&#353;&#353;&#333;r&#275;&#x1E63; &#8216;al-h&#257;&#8217;&#257;re&#x1E63; w&#601;&#x1E35;&#333;l h&#257;&#8217;&#257;&#x1E0F;&#257;m: </P>
<P>22&nbsp;k&#333;l &#8217;&#259;&#353;er ni&#353;&#601;ma&#x1E6F;-r&ucirc;&#x1E25;a &#x1E25;ayy&icirc;m b&#601;&#8217;ap&#257;yw mik&#333;l &#8217;&#259;&#353;er be&#x1E25;&#257;r&#257;&#x1E07;&acirc; m&#275;&#x1E6F;&ucirc;: </P>
<P>23&nbsp;wayyim<sup>a</sup>&#x1E25; &#8217;e&#x1E6F;-k&#257;l-hay&#601;q&ucirc;m| &#8217;&#259;&#353;er| &#8216;al-p&#601;n&ecirc; h&#257;&#8217;&#259;&#x1E0F;&#257;m&acirc; m&#275;&#8217;&#257;&#x1E0F;&#257;m &#8216;a&#x1E0F;-b&#601;h&#275;m&acirc; &#8216;a&#x1E0F;-reme&#347; w&#601;&#8216;a&#x1E0F;-&#8216;w&#333;f ha&#353;&#353;&#257;mayim wayyimm&#257;&#x1E25;&ucirc; min-h&#257;&#8217;&#257;re&#x1E63; wayi&#353;&#353;&#257;&#8217;er<font color="red"><sup>1</font></sup> &#8217;a&#x1E35;&#601;-n&#333;&#x1E25;a wa&#8217;&#259;&#353;er &#8217;itw&#333; bat&#275;&#x1E07;&acirc;: </P>
<P>24&nbsp;wayyi&#x1E21;&#601;b&#601;r&ucirc; hammayim &#8216;al-h&#257;&#8217;&#257;re&#x1E63; &#x1E25;&#259;mi&#353;&#353;&icirc;m &ucirc;m&#601;&#8217;a&#x1E6F; yw&#333;m: </P>
</TD>
</TABLE>
<P><HR>
<CENTER>
<A HREF="gen008.htm">Next: Genesis (Bereshit) Chapter 8</A></CENTER>
</BODY>
</HTML>
