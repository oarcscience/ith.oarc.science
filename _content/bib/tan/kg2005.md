[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/kg2005)  [KJV](../kjv/kg2005)  [Sep](../sep/kg2005) 
[Vul](../vul/kg2005)   
  
[2 Kings (2 Melakhim) Index](kg2)  
  [Previous](kg2004)  [Next](kg2006) 

------------------------------------------------------------------------

### Tanach (Hebrew): 2 Kings (2 Melakhim) Chapter 5

‎<span id="001">1</span> ‏וְ֠נַעֲמָן שַׂר־צְבָ֨א מֶֽלֶךְ־אֲרָ֜ם הָיָ֣ה
אִישׁ֩ גָּד֨וֹל לִפְנֵ֤י אֲדֹנָיו֙ וּנְשֻׂ֣א פָנִ֔ים כִּֽי־ב֛וֹ
נָֽתַן־יְהוָ֥ה תְּשׁוּעָ֖ה לַאֲרָ֑ם וְהָאִ֗ישׁ הָיָ֛ה גִּבּ֥וֹר חַ֖יִל
מְצֹרָֽע׃

‎<span id="002">2</span> ‏וַאֲרָם֙ יָצְא֣וּ גְדוּדִ֔ים וַיִּשְׁבּ֛וּ
מֵאֶ֥רֶץ יִשְׂרָאֵ֖ל נַעֲרָ֣ה קְטַנָּ֑ה וַתְּהִ֕י לִפְנֵ֖י אֵ֥שֶׁת
נַעֲמָֽן׃

‎<span id="003">3</span> ‏וַתֹּ֙אמֶר֙ אֶל־גְּבִרְתָּ֔הּ אַחֲלֵ֣י
אֲדֹנִ֔י לִפְנֵ֥י הַנָּבִ֖יא אֲשֶׁ֣ר בְּשֹׁמְר֑וֹן אָ֛ז יֶאֱסֹ֥ף אֹת֖וֹ
מִצָּרַעְתּֽוֹ׃

‎<span id="004">4</span> ‏וַיָּבֹ֕א וַיַּגֵּ֥ד לַאדֹנָ֖יו לֵאמֹ֑ר
כָּזֹ֤את וְכָזֹאת֙ דִּבְּרָ֣ה הַֽנַּעֲרָ֔ה אֲשֶׁ֖ר מֵאֶ֥רֶץ יִשְׂרָאֵֽל׃

‎<span id="005">5</span> ‏וַיֹּ֤אמֶר מֶֽלֶךְ־אֲרָם֙ לֶךְ־בֹּ֔א
וְאֶשְׁלְחָ֥ה סֵ֖פֶר אֶל־מֶ֣לֶךְ יִשְׂרָאֵ֑ל וַיֵּלֶךְ֩ וַיִּקַּ֨ח
בְּיָד֜וֹ עֶ֣שֶׂר כִּכְּרֵי־כֶ֗סֶף וְשֵׁ֤שֶׁת אֲלָפִים֙ זָהָ֔ב וְעֶ֖שֶׂר
חֲלִיפ֥וֹת בְּגָדִֽים׃

‎<span id="006">6</span> ‏וַיָּבֵ֣א הַסֵּ֔פֶר אֶל־מֶ֥לֶךְ יִשְׂרָאֵ֖ל
לֵאמֹ֑ר וְעַתָּ֗ה כְּב֨וֹא הַסֵּ֤פֶר הַזֶּה֙ אֵלֶ֔יךָ הִנֵּ֨ה
שָׁלַ֤חְתִּי אֵלֶ֙יךָ֙ אֶת־נַעֲמָ֣ן עַבְדִּ֔י וַאֲסַפְתּ֖וֹ
מִצָּרַעְתּֽוֹ׃

‎<span id="007">7</span> ‏וַיְהִ֡י כִּקְרֹא֩ מֶֽלֶךְ־יִשְׂרָאֵ֨ל
אֶת־הַסֵּ֜פֶר וַיִּקְרַ֣ע בְּגָדָ֗יו וַיֹּ֙אמֶר֙ הַאֱלֹהִ֥ים אָ֙נִי֙
לְהָמִ֣ית וּֽלְהַחֲי֔וֹת כִּֽי־זֶה֙ שֹׁלֵ֣חַ אֵלַ֔י לֶאֱסֹ֥ף אִ֖ישׁ
מִצָּֽרַעְתּ֑וֹ כִּ֤י אַךְ־דְּעֽוּ־נָא֙ וּרְא֔וּ כִּֽי־מִתְאַנֶּ֥ה ה֖וּא
לִֽי׃

‎<span id="008">8</span> ‏וַיְהִ֞י כִּשְׁמֹ֣עַ׀ אֱלִישָׁ֣ע
אִישׁ־הָאֱלֹהִ֗ים כִּֽי־קָרַ֤ע מֶֽלֶךְ־יִשְׂרָאֵל֙ אֶת־בְּגָדָ֔יו
וַיִּשְׁלַח֙ אֶל־הַמֶּ֣לֶךְ לֵאמֹ֔ר לָ֥מָּה קָרַ֖עְתָּ בְּגָדֶ֑יךָ
יָבֹֽא־נָ֣א אֵלַ֔י וְיֵדַ֕ע כִּ֛י יֵ֥שׁ נָבִ֖יא בְּיִשְׂרָאֵֽל׃

‎<span id="009">9</span> ‏וַיָּבֹ֥א נַעֲמָ֖ן בסוסו בְּסוּסָ֣יו
וּבְרִכְבּ֑וֹ וַיַּעֲמֹ֥ד פֶּֽתַח־הַבַּ֖יִת לֶאֱלִישָֽׁע׃

‎<span id="010">10</span> ‏וַיִּשְׁלַ֥ח אֵלָ֛יו אֱלִישָׁ֖ע מַלְאָ֣ךְ
לֵאמֹ֑ר הָל֗וֹךְ וְרָחַצְתָּ֤ שֶֽׁבַע־פְּעָמִים֙ בַּיַּרְדֵּ֔ן וְיָשֹׁ֧ב
בְּשָׂרְךָ֛ לְךָ֖ וּטְהָֽר׃

‎<span id="011">11</span> ‏וַיִּקְצֹ֥ף נַעֲמָ֖ן וַיֵּלַ֑ךְ וַיֹּאמֶר֩
הִנֵּ֨ה אָמַ֜רְתִּי אֵלַ֣י׀ יֵצֵ֣א יָצ֗וֹא וְעָמַד֙ וְקָרָא֙
בְּשֵׁם־יְהוָ֣ה אֱלֹהָ֔יו וְהֵנִ֥יף יָד֛וֹ אֶל־הַמָּק֖וֹם וְאָסַ֥ף
הַמְּצֹרָֽע׃

‎<span id="012">12</span> ‏הֲלֹ֡א טוֹב֩ אבנה אֲמָנָ֨ה וּפַרְפַּ֜ר
נַהֲר֣וֹת דַּמֶּ֗שֶׂק מִכֹּל֙ מֵימֵ֣י יִשְׂרָאֵ֔ל הֲלֹֽא־אֶרְחַ֥ץ
בָּהֶ֖ם וְטָהָ֑רְתִּי וַיִּ֖פֶן וַיֵּ֥לֶךְ בְּחֵמָֽה׃

‎<span id="013">13</span> ‏וַיִּגְּשׁ֣וּ עֲבָדָיו֮ וַיְדַבְּר֣וּ אֵלָיו֒
וַיֹּאמְר֗וּ אָבִי֙ דָּבָ֣ר גָּד֗וֹל הַנָּבִ֛יא דִּבֶּ֥ר אֵלֶ֖יךָ
הֲל֣וֹא תַעֲשֶׂ֑ה וְאַ֛ף כִּֽי־אָמַ֥ר אֵלֶ֖יךָ רְחַ֥ץ וּטְהָֽר׃

‎<span id="014">14</span> ‏וַיֵּ֗רֶד וַיִּטְבֹּ֤ל בַּיַּרְדֵּן֙ שֶׁ֣בַע
פְּעָמִ֔ים כִּדְבַ֖ר אִ֣ישׁ הָאֱלֹהִ֑ים וַיָּ֣שָׁב בְּשָׂר֗וֹ כִּבְשַׂ֛ר
נַ֥עַר קָטֹ֖ן וַיִּטְהָֽר׃

‎<span id="015">15</span> ‏וַיָּשָׁב֩ אֶל־אִ֨ישׁ הָאֱלֹהִ֜ים ה֣וּא
וְכָֽל־מַחֲנֵ֗הוּ וַיָּבֹא֮ וַיַּעֲמֹ֣ד לְפָנָיו֒ וַיֹּ֗אמֶר הִנֵּה־נָ֤א
יָדַ֙עְתִּי֙ כִּ֣י אֵ֤ין אֱלֹהִים֙ בְּכָל־הָאָ֔רֶץ כִּ֖י
אִם־בְּיִשְׂרָאֵ֑ל וְעַתָּ֛ה קַח־נָ֥א בְרָכָ֖ה מֵאֵ֥ת עַבְדֶּֽךָ׃

‎<span id="016">16</span> ‏וַיֹּ֕אמֶר חַי־יְהוָ֛ה אֲשֶׁר־עָמַ֥דְתִּי
לְפָנָ֖יו אִם־אֶקָּ֑ח וַיִּפְצַר־בּ֥וֹ לָקַ֖חַת וַיְמָאֵֽן׃

‎<span id="017">17</span> ‏וַיֹּאמֶר֮ נַעֲמָן֒ וָלֹ֕א יֻתַּן־נָ֣א
לְעַבְדְּךָ֔ מַשָּׂ֥א צֶֽמֶד־פְּרָדִ֖ים אֲדָמָ֑ה כִּ֡י לֽוֹא־יַעֲשֶׂה֩
ע֨וֹד עַבְדְּךָ֜ עֹלָ֤ה וָזֶ֙בַח֙ לֵאלֹהִ֣ים אֲחֵרִ֔ים כִּ֖י
אִם־לַיהוָֽה׃

‎<span id="018">18</span> ‏לַדָּבָ֣ר הַזֶּ֔ה יִסְלַ֥ח יְהוָ֖ה
לְעַבְדֶּ֑ךָ בְּב֣וֹא אֲדֹנִ֣י בֵית־רִמּוֹן֩ לְהִשְׁתַּחֲוֹ֨ת שָׁ֜מָּה
וְה֣וּא׀ נִשְׁעָ֣ן עַל־יָדִ֗י וְהִֽשְׁתַּחֲוֵ֙יתִי֙ בֵּ֣ית רִמֹּ֔ן
בְּהִשְׁתַּחֲוָיָ֙תִי֙ בֵּ֣ית רִמֹּ֔ן יִסְלַח־נא יְהוָ֥ה לְעַבְדְּךָ֖
בַּדָּבָ֥ר הַזֶּֽה׃

‎<span id="019">19</span> ‏וַיֹּ֥אמֶר ל֖וֹ לֵ֣ךְ לְשָׁל֑וֹם וַיֵּ֥לֶךְ
מֵאִתּ֖וֹ כִּבְרַת־אָֽרֶץ׃ ס

‎<span id="020">20</span> ‏וַיֹּ֣אמֶר גֵּיחֲזִ֗י נַעַר֮ אֱלִישָׁ֣ע
אִישׁ־הָאֱלֹהִים֒ הִנֵּ֣ה׀ חָשַׂ֣ךְ אֲדֹנִ֗י אֶֽת־נַעֲמָ֤ן הָֽאֲרַמִּי֙
הַזֶּ֔ה מִקַּ֥חַת מִיָּד֖וֹ אֵ֣ת אֲשֶׁר־הֵבִ֑יא חַי־יְהוָה֙
כִּֽי־אִם־רַ֣צְתִּי אַחֲרָ֔יו וְלָקַחְתִּ֥י מֵאִתּ֖וֹ מְאֽוּמָה׃

‎<span id="021">21</span> ‏וַיִּרְדֹּ֥ף גֵּיחֲזִ֖י אַחֲרֵ֣י נַֽעֲמָ֑ן
וַיִּרְאֶ֤ה נַֽעֲמָן֙ רָ֣ץ אַחֲרָ֔יו וַיִּפֹּ֞ל מֵעַ֧ל הַמֶּרְכָּבָ֛ה
לִקְרָאת֖וֹ וַיֹּ֥אמֶר הֲשָׁלֽוֹם׃

‎<span id="022">22</span> ‏וַיֹּ֣אמֶר׀ שָׁל֗וֹם אֲדֹנִי֮ שְׁלָחַ֣נִי
לֵאמֹר֒ הִנֵּ֣ה עַתָּ֡ה זֶ֠ה בָּ֣אוּ אֵלַ֧י שְׁנֵֽי־נְעָרִ֛ים מֵהַ֥ר
אֶפְרַ֖יִם מִבְּנֵ֣י הַנְּבִיאִ֑ים תְּנָה־נָּ֤א לָהֶם֙ כִּכַּר־כֶּ֔סֶף
וּשְׁתֵּ֖י חֲלִפ֥וֹת בְּגָדִֽים׃

‎<span id="023">23</span> ‏וַיֹּ֣אמֶר נַעֲמָ֔ן הוֹאֵ֖ל קַ֣ח כִּכָּרָ֑יִם
וַיִּפְרָץ־בּ֗וֹ וַיָּצַר֩ כִּכְּרַ֨יִם כֶּ֜סֶף בִּשְׁנֵ֣י חֲרִטִ֗ים
וּשְׁתֵּי֙ חֲלִפ֣וֹת בְּגָדִ֔ים וַיִּתֵּן֙ אֶל־שְׁנֵ֣י נְעָרָ֔יו
וַיִּשְׂא֖וּ לְפָנָֽיו׃

‎<span id="024">24</span> ‏וַיָּבֹא֙ אֶל־הָעֹ֔פֶל וַיִּקַּ֥ח מִיָּדָ֖ם
וַיִּפְקֹ֣ד בַּבָּ֑יִת וַיְשַׁלַּ֥ח אֶת־הָאֲנָשִׁ֖ים וַיֵּלֵֽכוּ׃

‎<span id="025">25</span> ‏וְהוּא־בָא֙ וַיַּעֲמֹ֣ד אֶל־אֲדֹנָ֔יו
וַיֹּ֤אמֶר אֵלָיו֙ אֱלִישָׁ֔ע מאן מֵאַ֖יִן גֵּחֲזִ֑י וַיֹּ֕אמֶר
לֹֽא־הָלַ֥ךְ עַבְדְּךָ֖ אָ֥נֶה וָאָֽנָה׃

‎<span id="026">26</span> ‏וַיֹּ֤אמֶר אֵלָיו֙ לֹא־לִבִּ֣י הָלַ֔ךְ
כַּאֲשֶׁ֧ר הָֽפַךְ־אִ֛ישׁ מֵעַ֥ל מֶרְכַּבְתּ֖וֹ לִקְרָאתֶ֑ךָ הַעֵ֞ת
לָקַ֤חַת אֶת־הַכֶּ֙סֶף֙ וְלָקַ֣חַת בְּגָדִ֔ים וְזֵיתִ֤ים וּכְרָמִים֙
וְצֹ֣אן וּבָקָ֔ר וַעֲבָדִ֖ים וּשְׁפָחֽוֹת׃

‎<span id="027">27</span> ‏וְצָרַ֤עַת נַֽעֲמָן֙ תִּֽדְבַּק־בְּךָ֔
וּֽבְזַרְעֲךָ לְעוֹלָ֑ם וַיֵּצֵ֥א מִלְּפָנָ֖יו מְצֹרָ֥ע כַּשָּֽׁלֶג׃ ס

1 wən<sup>a</sup>‘ămān śar-ṣəḇā’ meleḵə-’ărām hāyâ ’îš gāḏwōl lifənê
’ăḏōnāyw ûnəśu’ fānîm kî-ḇwō nāṯan-yəhwâ təšû‘â la’ărām wəhā’îš hāyâ
gibwōr ḥayil məṣōrā‘:

2 wa’ărām yāṣə’û ḡəḏûḏîm wayyišəbû mē’ereṣ yiśərā’ēl n<sup>a</sup>‘ărâ
qəṭannâ watəhî lifənê ’ēšeṯ n<sup>a</sup>‘ămān:

3 watō’mer ’el-gəḇirətāh ’<sup>a</sup>ḥălê ’ăḏōnî lifənê hannāḇî’ ’ăšer
bəšōmərwōn ’āz ye’ĕsōf ’ōṯwō miṣṣār<sup>a</sup>‘ətwō:

4 wayyāḇō’ wayyagēḏ la’ḏōnāyw lē’mōr kāzō’ṯ wəḵāzō’ṯ dibərâ
hann<sup>a</sup>‘ărâ ’ăšer mē’ereṣ yiśərā’ēl:

5 wayyō’mer meleḵə-’ărām leḵə-bō’ wə’ešələḥâ sēfer ’el-meleḵə yiśərā’ēl
wayyēleḵə wayyiqq<sup>a</sup>ḥ bəyāḏwō ‘eśer kikərê-ḵesef wəšēšeṯ
’ălāfîm zâāḇ wə‘eśer ḥălîfwōṯ bəḡāḏîm:

6 wayyāḇē’ hassēfer ’el-meleḵə yiśərā’ēl lē’mōr wə‘atâ kəḇwō’ hassēfer
hazzeh ’ēleyḵā hinnēh šāl<sup>a</sup>ḥətî ’ēleyḵā ’eṯ-n<sup>a</sup>‘ămān
‘aḇədî wa’ăsafətwō miṣṣār<sup>a</sup>‘ətwō:

7 wayəhî kiqərō’ meleḵə-yiśərā’ēl ’eṯ-hassēfer wayyiqər<sup>a</sup>‘
bəḡāḏāyw wayyō’mer ha’ĕlōhîm ’ānî ləhāmîṯ ûləh<sup>a</sup>ḥăywōṯ kî-zeh
šōlēḥa ’ēlay le’ĕsōf ’îš miṣṣār<sup>a</sup>‘ətwō kî ’aḵə-də‘û-nā’ ûrə’û
kî-miṯə’anneh hû’ lî:

8 wayəhî kišəmō‘a\| ’ĕlîšā‘ ’îš-hā’ĕlōhîm kî-qār<sup>a</sup>‘
meleḵə-yiśərā’ēl ’eṯ-bəḡāḏāyw wayyišəl<sup>a</sup>ḥ ’el-hammeleḵə lē’mōr
lāmmâ qār<sup>a</sup>‘ətā bəḡāḏeyḵā yāḇō’-nā’ ’ēlay wəyēḏ<sup>a</sup>‘
kî yēš nāḇî’ bəyiśərā’ēl:

9 wayyāḇō’ n<sup>a</sup>‘ămān bəsûsāw bəsûsāyw ûḇəriḵəbwō
wayy<sup>a</sup>‘ămōḏ peṯ<sup>a</sup>ḥ-habayiṯ le’ĕlîšā‘:

10 wayyišəl<sup>a</sup>ḥ ’ēlāyw ’ĕlîšā‘ malə’āḵə lē’mōr hālwōḵə
wərāḥaṣətā šeḇ<sup>a</sup>‘-pə‘āmîm bayyarədēn wəyāšōḇ bəśārəḵā ləḵā
ûṭəhār:

11 wayyiqəṣōf n<sup>a</sup>‘ămān wayyēlaḵə wayyō’mer hinnēh ’āmarətî
’ēlay\| yēṣē’ yāṣwō’ wə‘āmaḏ wəqārā’ bəšēm-yəhwâ ’ĕlōhāyw wəhēnîf yāḏwō
’el-hammāqwōm wə’āsaf hamməṣōrā‘:

12 hălō’ ṭwōḇ ’ăḇānâ ’ămānâ ûfarəpar nahărwōṯ dammeśeq mikōl mêmê
yiśərā’ēl hălō’-’erəḥaṣ bâem wəṭâārətî wayyifen wayyēleḵə bəḥēmâ:

13 wayyigəšû ‘ăḇāḏāyw wayəḏabərû ’ēlāyw wayyō’mərû ’āḇî dāḇār gāḏwōl
hannāḇî’ diber ’ēleyḵā hălwō’ ṯ<sup>a</sup>‘ăśeh wə’af kî-’āmar ’ēleyḵā
rəḥaṣ ûṭəhār:

14 wayyēreḏ wayyiṭəbōl bayyarədēn šeḇ<sup>a</sup>‘ pə‘āmîm kiḏəḇar ’îš
hā’ĕlōhîm wayyāšāḇ bəśārwō kiḇəśar n<sup>a</sup>‘ar qāṭōn wayyiṭəhār:

15 wayyāšāḇ ’el-’îš hā’ĕlōhîm hû’ wəḵāl-m<sup>a</sup>ḥănēhû wayyāḇō’
wayy<sup>a</sup>‘ămōḏ ləfānāyw wayyō’mer hinnēh-nā’ yāḏ<sup>a</sup>‘ətî
kî ’ên ’ĕlōhîm bəḵāl-hā’āreṣ kî ’im-bəyiśərā’ēl wə‘atâ
q<sup>a</sup>ḥ-nā’ ḇərāḵâ mē’ēṯ ‘aḇədeḵā:

16 wayyō’mer ḥay-yəhwâ ’ăšer-‘āmaḏətî ləfānāyw ’im-’eqqāḥ wayyifəṣar-bwō
lāq<sup>a</sup>ḥaṯ wayəmā’ēn:

17 wayyō’mer n<sup>a</sup>‘ămān wālō’ yutan-nā’ lə‘aḇədəḵā maśśā’
ṣemeḏ-pərāḏîm ’ăḏāmâ kî lwō’-y<sup>a</sup>‘ăśeh ‘wōḏ ‘aḇədəḵā ‘ōlâ
wāzeḇ<sup>a</sup>ḥ lē’lōhîm ’ăḥērîm kî ’im-layhwâ:

18 ladāḇār hazzeh yisəl<sup>a</sup>ḥ yəhwâ lə‘aḇədeḵā bəḇwō’ ’ăḏōnî
ḇêṯ-rimmwōn ləhišət<sup>a</sup>ḥăwōṯ šāmmâ wəhû’\| nišə‘ān ‘al-yāḏî
wəhišət<sup>a</sup>ḥăwêṯî bêṯ rimmōn bəhišət<sup>a</sup>ḥăwāyāṯî bêṯ
rimmōn yisəl<sup>a</sup>ḥ-nā’ yəhwâ lə‘aḇədəḵā badāḇār hazzeh:

19 wayyō’mer lwō lēḵə ləšālwōm wayyēleḵə mē’itwō kiḇəraṯ-’āreṣ: s

20 wayyō’mer gêḥăzî n<sup>a</sup>‘ar ’ĕlîšā‘ ’îš-hā’ĕlōhîm hinnēh\|
ḥāśaḵə ’ăḏōnî ’eṯ-n<sup>a</sup>‘ămān hā’ărammî hazzeh
miqq<sup>a</sup>ḥaṯ mîyāḏwō ’ēṯ ’ăšer-hēḇî’ ḥay-yəhwâ kî-’im-raṣətî
’<sup>a</sup>ḥărāyw wəlāq<sup>a</sup>ḥətî mē’itwō mə’ûmâ:

21 wayyirədōf gêḥăzî ’<sup>a</sup>ḥărê n<sup>a</sup>‘ămān wayyirə’eh
n<sup>a</sup>‘ămān rāṣ ’<sup>a</sup>ḥărāyw wayyipōl mē‘al hammerəkāḇâ
liqərā’ṯwō wayyō’mer hăšālwōm:

22 wayyō’mer\| šālwōm ’ăḏōnî šəlāḥanî lē’mōr hinnēh ‘atâ zeh bā’û ’ēlay
šənê-nə‘ārîm mēhar ’efərayim mibənê hannəḇî’îm tənâ-nnā’ lâem
kikar-kesef ûšətê ḥălifwōṯ bəḡāḏîm:

23 wayyō’mer n<sup>a</sup>‘ămān hwō’ēl q<sup>a</sup>ḥ kikārāyim
wayyifərāṣ-bwō wayyāṣar kikərayim kesef bišənê ḥăriṭîm ûšətê ḥălifwōṯ
bəḡāḏîm wayyitēn ’el-šənê nə‘ārāyw wayyiśə’û ləfānāyw:

24 wayyāḇō’ ’el-hā‘ōfel wayyiqq<sup>a</sup>ḥ mîyāḏām wayyifəqōḏ babāyiṯ
wayəšall<sup>a</sup>ḥ ’eṯ-hā’ănāšîm wayyēlēḵû:

25 wəhû’-ḇā’ wayy<sup>a</sup>‘ămōḏ ’el-’ăḏōnāyw wayyō’mer ’ēlāyw ’ĕlîšā‘
mē’ān mē’ayin gēḥăzî wayyō’mer lō’-hālaḵə ‘aḇədəḵā ’āneh wā’ānâ:

26 wayyō’mer ’ēlāyw lō’-libî hālaḵə ka’ăšer hāfaḵə-’îš mē‘al merəkaḇətwō
liqərā’ṯeḵā h<sup>a</sup>‘ēṯ lāq<sup>a</sup>ḥaṯ ’eṯ-hakesef
wəlāq<sup>a</sup>ḥaṯ bəḡāḏîm wəzêṯîm ûḵərāmîm wəṣō’n ûḇāqār
w<sup>a</sup>‘ăḇāḏîm ûšəfāḥwōṯ:

27 wəṣār<sup>a</sup>‘aṯ n<sup>a</sup>‘ămān tiḏəbaq-bəḵā ûḇəzarə‘ăḵā
lə‘wōlām wayyēṣē’ milləfānāyw məṣōrā‘ kaššāleḡ: s

------------------------------------------------------------------------

[Next: 2 Kings (2 Melakhim) Chapter 6](kg2006)
