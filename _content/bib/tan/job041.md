[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/job041)  [KJV](../kjv/job041)  [Sep](../sep/job041) 
[Vul](../vul/job041)   
  
[Job (Iyov) Index](job)  
  [Previous](job040)  [Next](job042) 

------------------------------------------------------------------------

### Tanach (Hebrew): Job (Iyov) Chapter 41

‎<span id="001">1</span> ‏הֵן־תֹּחַלְתּ֥וֹ נִכְזָ֑בָה הֲגַ֖ם
אֶל־מַרְאָ֣יו יֻטָֽל׃

‎<span id="002">2</span> ‏לֹֽא־אַ֭כְזָר כִּ֣י יְעוּרֶ֑נּוּ וּמִ֥י ה֝֗וּא
לְפָנַ֥י יִתְיַצָּֽב׃

‎<span id="003">3</span> ‏מִ֣י הִ֭קְדִּימַנִי וַאֲשַׁלֵּ֑ם תַּ֖חַת
כָּל־הַשָּׁמַ֣יִם לִי־הֽוּא׃

‎<span id="004">4</span> ‏לא־ לֽוֹ־ אַחֲרִ֥ישׁ בַּדָּ֑יו
וּדְבַר־גְּ֝בוּר֗וֹת וְחִ֣ין עֶרְכּֽוֹ׃

‎<span id="005">5</span> ‏מִֽי־גִ֭לָּה פְּנֵ֣י לְבוּשׁ֑וֹ בְּכֶ֥פֶל
רִ֝סְנ֗וֹ מִ֣י יָבֽוֹא׃

‎<span id="006">6</span> ‏דַּלְתֵ֣י פָ֭נָיו מִ֣י פִתֵּ֑חַ סְבִיב֖וֹת
שִׁנָּ֣יו אֵימָֽה׃

‎<span id="007">7</span> ‏גַּ֭אֲוָה אֲפִיקֵ֣י מָֽגִנִּ֑ים סָ֝ג֗וּר
חוֹתָ֥ם צָֽר׃

‎<span id="008">8</span> ‏אֶחָ֣ד בְּאֶחָ֣ד יִגַּ֑שׁוּ וְ֝ר֗וּחַ
לֹא־יָב֥וֹא בֵֽינֵיהֶֽם׃

‎<span id="009">9</span> ‏אִישׁ־בְּאָחִ֥יהוּ יְדֻבָּ֑קוּ יִ֝תְלַכְּד֗וּ
וְלֹ֣א יִתְפָּרָֽדוּ׃

‎<span id="010">10</span> ‏עֲ‍ֽ֭טִישֹׁתָיו תָּ֣הֶל א֑וֹר וְ֝עֵינָ֗יו
כְּעַפְעַפֵּי־שָֽׁחַר׃

‎<span id="011">11</span> ‏מִ֭פִּיו לַפִּידִ֣ים יַהֲלֹ֑כוּ כִּיד֥וֹדֵי
אֵ֝֗שׁ יִתְמַלָּֽטוּ׃

‎<span id="012">12</span> ‏מִ֭נְּחִירָיו יֵצֵ֣א עָשָׁ֑ן כְּד֖וּד
נָפ֣וּחַ וְאַגְמֹֽן׃

‎<span id="013">13</span> ‏נַ֭פְשׁוֹ גֶּחָלִ֣ים תְּלַהֵ֑ט וְ֝לַ֗הַב
מִפִּ֥יו יֵצֵֽא׃

‎<span id="014">14</span> ‏בְּֽ֭צַוָּארוֹ יָלִ֣ין עֹ֑ז וּ֝לְפָנָ֗יו
תָּד֥וּץ דְּאָבָֽה׃

‎<span id="015">15</span> ‏מַפְּלֵ֣י בְשָׂר֣וֹ דָבֵ֑קוּ יָצ֥וּק עָ֝לָ֗יו
בַּל־יִמּֽוֹט׃

‎<span id="016">16</span> ‏לִ֭בּוֹ יָצ֣וּק כְּמוֹ־אָ֑בֶן וְ֝יָצ֗וּק
כְּפֶ֣לַח תַּחְתִּֽית׃

‎<span id="017">17</span> ‏מִ֭שֵּׂתוֹ יָג֣וּרוּ אֵלִ֑ים מִ֝שְּׁבָרִ֗ים
יִתְחַטָּֽאוּ׃

‎<span id="018">18</span> ‏מַשִּׂיגֵ֣הוּ חֶ֭רֶב בְּלִ֣י תָק֑וּם חֲנִ֖ית
מַסָּ֣ע וְשִׁרְיָֽה׃

‎<span id="019">19</span> ‏יַחְשֹׁ֣ב לְתֶ֣בֶן בַּרְזֶ֑ל לְעֵ֖ץ
רִקָּב֣וֹן נְחוּשָֽׁה׃

‎<span id="020">20</span> ‏לֹֽא־יַבְרִיחֶ֥נּוּ בֶן־קָ֑שֶׁת לְ֝קַ֗שׁ
נֶהְפְּכוּ־ל֥וֹ אַבְנֵי־קָֽלַע׃

‎<span id="021">21</span> ‏כְּ֭קַשׁ נֶחְשְׁב֣וּ תוֹתָ֑ח וְ֝יִשְׂחַ֗ק
לְרַ֣עַשׁ כִּידֽוֹן׃

‎<span id="022">22</span> ‏תַּ֭חְתָּיו חַדּ֣וּדֵי חָ֑רֶשׂ יִרְפַּ֖ד
חָר֣וּץ עֲלֵי־טִֽיט׃

‎<span id="023">23</span> ‏יַרְתִּ֣יחַ כַּסִּ֣יר מְצוּלָ֑ה יָ֝֗ם
יָשִׂ֥ים כַּמֶּרְקָחָֽה׃

‎<span id="024">24</span> ‏אַ֭חֲרָיו יָאִ֣יר נָתִ֑יב יַחְשֹׁ֖ב תְּה֣וֹם
לְשֵׂיבָֽה׃

‎<span id="025">25</span> ‏אֵֽין־עַל־עָפָ֥ר מָשְׁל֑וֹ הֶ֝עָשׂ֗וּ
לִבְלִי־חָֽת׃

‎<span id="026">26</span> ‏אֵֽת־כָּל־גָּבֹ֥הַּ יִרְאֶ֑ה ה֝֗וּא מֶ֣לֶךְ
עַל־כָּל־בְּנֵי־שָֽׁחַץ׃ ס

1 hēn-tōḥalətwō niḵəzāḇâ hăḡam ’el-marə’āyw yuṭāl:

2 lō’-’aḵəzār kî yə‘ûrennû ûmî hû’ ləfānay yiṯəyaṣṣāḇ:

3 mî hiqədîmanî wa’ăšallēm t<sup>a</sup>ḥaṯ kāl-haššāmayim lî-hû’:

4 lō’- lwō- ’<sup>a</sup>ḥărîš badāyw ûḏəḇar-gəḇûrwōṯ wəḥîn ‘erəkwō:

5 mî-ḡillâ pənê ləḇûšwō bəḵefel risənwō mî yāḇwō’:

6 daləṯê fānāyw mî fitēḥa səḇîḇwōṯ šinnāyw ’êmâ:

7 ga’ăwâ ’ăfîqê māḡinnîm sāḡûr ḥwōṯām ṣār:

8 ’eḥāḏ bə’eḥāḏ yigašû wərûḥa lō’-yāḇwō’ ḇênêhem:

9 ’îš-bə’āḥîhû yəḏubāqû yiṯəlakəḏû wəlō’ yiṯəpārāḏû:

10 ‘ă‍ṭîšōṯāyw tâel ’wōr wə‘ênāyw kə‘afə‘apê-šāḥar:

11 mipîw lapîḏîm yahălōḵû kîḏwōḏê ’ēš yiṯəmallāṭû:

12 minnəḥîrāyw yēṣē’ ‘āšān kəḏûḏ nāfûḥa wə’aḡəmōn:

13 nafəšwō geḥālîm təlahēṭ wəlahaḇ mipîw yēṣē’:

14 bəṣaûā’rwō yālîn ‘ōz ûləfānāyw tāḏûṣ də’āḇâ:

15 mapəlê ḇəśārwō ḏāḇēqû yāṣûq ‘ālāyw bal-yimmwōṭ:

16 libwō yāṣûq kəmwō-’āḇen wəyāṣûq kəfel<sup>a</sup>ḥ
t<sup>a</sup>ḥətîṯ:

17 miśśēṯwō yāḡûrû ’ēlîm miššəḇārîm yiṯəḥaṭṭā’û:

18 maśśîḡēhû ḥereḇ bəlî ṯāqûm ḥănîṯ massā‘ wəširəyâ:

19 y<sup>a</sup>ḥəšōḇ ləṯeḇen barəzel lə‘ēṣ riqqāḇwōn nəḥûšâ:

20 lō’-yaḇərîḥennû ḇen-qāšeṯ ləqaš nehəpəḵû-lwō ’aḇənê-qāl<sup>a</sup>‘:

21 kəqaš neḥəšəḇû ṯwōṯāḥ wəyiśəḥaq lər<sup>a</sup>‘aš kîḏwōn:

22 t<sup>a</sup>ḥətāyw ḥadûḏê ḥāreś yirəpaḏ ḥārûṣ ‘ălê-ṭîṭ:

23 yarətîḥa kassîr məṣûlâ yām yāśîm kammerəqāḥâ:

24 ’<sup>a</sup>ḥărāyw yā’îr nāṯîḇ y<sup>a</sup>ḥəšōḇ təhwōm ləśêḇâ:

25 ’ên-‘al-‘āfār māšəlwō he‘āśû liḇəlî-ḥāṯ:

26 ’ēṯ-kāl-gāḇōhha yirə’eh hû’ meleḵə ‘al-kāl-bənê-šāḥaṣ: s

------------------------------------------------------------------------

[Next: Job (Iyov) Chapter 42](job042)
