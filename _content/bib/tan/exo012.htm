<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo012.htm">Polyglot</A>&nbsp;
<A HREF="../kjv/exo012.htm">KJV</A>&nbsp;
<A HREF="../sep/exo012.htm">Sep</A>&nbsp;
<A HREF="../vul/exo012.htm">Vul</A>&nbsp;

<BR>
<BR><A HREF="exo.htm">Exodus (Shemot) Index</A><BR>
&nbsp;
<A HREF="exo011.htm">Previous</A>&nbsp;
<A HREF="exo013.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 12</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר יְהוָה֙ אֶל־מֹשֶׁ֣ה וְאֶֽל־אַהֲרֹ֔ן בְּאֶ֥רֶץ מִצְרַ֖יִם לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הַחֹ֧דֶשׁ הַזֶּ֛ה לָכֶ֖ם רֹ֣אשׁ חֳדָשִׁ֑ים רִאשׁ֥וֹן הוּא֙ לָכֶ֔ם לְחָדְשֵׁ֖י הַשָּׁנָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;דַּבְּר֗וּ אֶֽל־כָּל־עֲדַ֤ת יִשְׂרָאֵל֙ לֵאמֹ֔ר בֶּעָשֹׂ֖ר לַחֹ֣דֶשׁ הַזֶּ֑ה וְיִקְח֣וּ לָהֶ֗ם אִ֛ישׁ שֶׂ֥ה לְבֵית־אָבֹ֖ת שֶׂ֥ה לַבָּֽיִת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאִם־יִמְעַ֣ט הַבַּיִת֮ מִהְיֹ֣ת מִשֶּׂה֒ וְלָקַ֣ח ה֗וּא וּשְׁכֵנ֛וֹ הַקָּרֹ֥ב אֶל־בֵּית֖וֹ בְּמִכְסַ֣ת נְפָשֹׁ֑ת אִ֚ישׁ לְפִ֣י אָכְל֔וֹ תָּכֹ֖סּוּ עַל־הַשֶּֽׂה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;שֶׂ֥ה תָמִ֛ים זָכָ֥ר בֶּן־שָׁנָ֖ה יִהְיֶ֣ה לָכֶ֑ם מִן־הַכְּבָשִׂ֥ים וּמִן־הָעִזִּ֖ים תִּקָּֽחוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהָיָ֤ה לָכֶם֙ לְמִשְׁמֶ֔רֶת עַ֣ד אַרְבָּעָ֥ה עָשָׂ֛ר י֖וֹם לַחֹ֣דֶשׁ הַזֶּ֑ה וְשָׁחֲט֣וּ אֹת֗וֹ כֹּ֛ל קְהַ֥ל עֲדַֽת־יִשְׂרָאֵ֖ל בֵּ֥ין הָעַרְבָּֽיִם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְלָֽקְחוּ֙ מִן־הַדָּ֔ם וְנָֽתְנ֛וּ עַל־שְׁתֵּ֥י הַמְּזוּזֹ֖ת וְעַל־הַמַּשְׁק֑וֹף עַ֚ל הַבָּ֣תִּ֔ים אֲשֶׁר־יֹאכְל֥וּ אֹת֖וֹ בָּהֶֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאָכְל֥וּ אֶת־הַבָּשָׂ֖ר בַּלַּ֣יְלָה הַזֶּ֑ה צְלִי־אֵ֣שׁ וּמַצּ֔וֹת עַל־מְרֹרִ֖ים יֹאכְלֻֽהוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אַל־תֹּאכְל֤וּ מִמֶּ֙נּוּ֙ נָ֔א וּבָשֵׁ֥ל מְבֻשָּׁ֖ל בַּמָּ֑יִם כִּ֣י אִם־צְלִי־אֵ֔שׁ רֹאשׁ֥וֹ עַל־כְּרָעָ֖יו וְעַל־קִרְבּֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְלֹא־תוֹתִ֥ירוּ מִמֶּ֖נּוּ עַד־בֹּ֑קֶר וְהַנֹּתָ֥ר מִמֶּ֛נּוּ עַד־בֹּ֖קֶר בָּאֵ֥שׁ תִּשְׂרֹֽפוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְכָכָה֮ תֹּאכְל֣וּ אֹתוֹ֒ מָתְנֵיכֶ֣ם חֲגֻרִ֔ים נַֽעֲלֵיכֶם֙ בְּרַגְלֵיכֶ֔ם וּמַקֶּלְכֶ֖ם בְּיֶדְכֶ֑ם וַאֲכַלְתֶּ֤ם אֹתוֹ֙ בְּחִפָּז֔וֹן פֶּ֥סַח ה֖וּא לַיהוָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְעָבַרְתִּ֣י בְאֶֽרֶץ־מִצְרַיִם֮ בַּלַּ֣יְלָה הַזֶּה֒ וְהִכֵּיתִ֤י כָל־בְּכוֹר֙ בְּאֶ֣רֶץ מִצְרַ֔יִם מֵאָדָ֖ם וְעַד־בְּהֵמָ֑ה וּבְכָל־אֱלֹהֵ֥י מִצְרַ֛יִם אֶֽעֱשֶׂ֥ה שְׁפָטִ֖ים אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהָיָה֩ הַדָּ֨ם לָכֶ֜ם לְאֹ֗ת עַ֤ל הַבָּתִּים֙ אֲשֶׁ֣ר אַתֶּ֣ם שָׁ֔ם וְרָאִ֙יתִי֙ אֶת־הַדָּ֔ם וּפָסַחְתִּ֖י עֲלֵכֶ֑ם וְלֹֽא־יִֽהְיֶ֨ה בָכֶ֥ם נֶ֙גֶף֙ לְמַשְׁחִ֔ית בְּהַכֹּתִ֖י בְּאֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהָיָה֩ הַיּ֨וֹם הַזֶּ֤ה לָכֶם֙ לְזִכָּר֔וֹן וְחַגֹּתֶ֥ם אֹת֖וֹ חַ֣ג לַֽיהוָ֑ה לְדֹרֹ֣תֵיכֶ֔ם חֻקַּ֥ת עוֹלָ֖ם תְּחָגֻּֽהוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;שִׁבְעַ֤ת יָמִים֙ מַצּ֣וֹת תֹּאכֵ֔לוּ אַ֚ךְ בַּיּ֣וֹם הָרִאשׁ֔וֹן תַּשְׁבִּ֥יתוּ שְּׂאֹ֖ר מִבָּתֵּיכֶ֑ם כִּ֣י׀ כָּל־אֹכֵ֣ל חָמֵ֗ץ וְנִכְרְתָ֞ה הַנֶּ֤פֶשׁ הַהִוא֙ מִיִּשְׂרָאֵ֔ל מִיּ֥וֹם הָרִאשֹׁ֖ן עַד־י֥וֹם הַשְּׁבִעִֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּבַיּ֤וֹם הָרִאשׁוֹן֙ מִקְרָא־קֹ֔דֶשׁ וּבַיּוֹם֙ הַשְּׁבִיעִ֔י מִקְרָא־קֹ֖דֶשׁ יִהְיֶ֣ה לָכֶ֑ם כָּל־מְלָאכָה֙ לֹא־יֵעָשֶׂ֣ה בָהֶ֔ם אַ֚ךְ אֲשֶׁ֣ר יֵאָכֵ֣ל לְכָל־נֶ֔פֶשׁ ה֥וּא לְבַדּ֖וֹ יֵעָשֶׂ֥ה לָכֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּשְׁמַרְתֶּם֮ אֶת־הַמַּצּוֹת֒ כִּ֗י בְּעֶ֙צֶם֙ הַיּ֣וֹם הַזֶּ֔ה הוֹצֵ֥אתִי אֶת־צִבְאוֹתֵיכֶ֖ם מֵאֶ֣רֶץ מִצְרָ֑יִם וּשְׁמַרְתֶּ֞ם אֶת־הַיּ֥וֹם הַזֶּ֛ה לְדֹרֹתֵיכֶ֖ם חֻקַּ֥ת עוֹלָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בָּרִאשֹׁ֡ן בְּאַרְבָּעָה֩ עָשָׂ֨ר י֤וֹם לַחֹ֙דֶשׁ֙ בָּעֶ֔רֶב תֹּאכְל֖וּ מַצֹּ֑ת עַ֠ד י֣וֹם הָאֶחָ֧ד וְעֶשְׂרִ֛ים לַחֹ֖דֶשׁ בָּעָֽרֶב׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;שִׁבְעַ֣ת יָמִ֔ים שְׂאֹ֕ר לֹ֥א יִמָּצֵ֖א בְּבָתֵּיכֶ֑ם כִּ֣י׀ כָּל־אֹכֵ֣ל מַחְמֶ֗צֶת וְנִכְרְתָ֞ה הַנֶּ֤פֶשׁ הַהִוא֙ מֵעֲדַ֣ת יִשְׂרָאֵ֔ל בַּגֵּ֖ר וּבְאֶזְרַ֥ח הָאָֽרֶץ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כָּל־מַחְמֶ֖צֶת לֹ֣א תֹאכֵ֑לוּ בְּכֹל֙ מוֹשְׁבֹ֣תֵיכֶ֔ם תֹּאכְל֖וּ מַצּֽוֹת׃ פ</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּקְרָ֥א מֹשֶׁ֛ה לְכָל־זִקְנֵ֥י יִשְׂרָאֵ֖ל וַיֹּ֣אמֶר אֲלֵהֶ֑ם מִֽשְׁכ֗וּ וּקְח֨וּ לָכֶ֥ם צֹ֛אן לְמִשְׁפְּחֹתֵיכֶ֖ם וְשַׁחֲט֥וּ הַפָּֽסַח׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּלְקַחְתֶּ֞ם אֲגֻדַּ֣ת אֵז֗וֹב וּטְבַלְתֶּם֮ בַּדָּ֣ם אֲשֶׁר־בַּסַּף֒ וְהִגַּעְתֶּ֤ם אֶל־הַמַּשְׁקוֹף֙ וְאֶל־שְׁתֵּ֣י הַמְּזוּזֹ֔ת מִן־הַדָּ֖ם אֲשֶׁ֣ר בַּסָּ֑ף וְאַתֶּ֗ם לֹ֥א תֵצְא֛וּ אִ֥ישׁ מִפֶּֽתַח־בֵּית֖וֹ עַד־בֹּֽקֶר׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְעָבַ֣ר יְהוָה֮ לִנְגֹּ֣ף אֶת־מִצְרַיִם֒ וְרָאָ֤ה אֶת־הַדָּם֙ עַל־הַמַּשְׁק֔וֹף וְעַ֖ל שְׁתֵּ֣י הַמְּזוּזֹ֑ת וּפָסַ֤ח יְהוָה֙ עַל־הַפֶּ֔תַח וְלֹ֤א יִתֵּן֙ הַמַּשְׁחִ֔ית לָבֹ֥א אֶל־בָּתֵּיכֶ֖ם לִנְגֹּֽף׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּשְׁמַרְתֶּ֖ם אֶת־הַדָּבָ֣ר הַזֶּ֑ה לְחָק־לְךָ֥ וּלְבָנֶ֖יךָ עַד־עוֹלָֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְהָיָ֞ה כִּֽי־תָבֹ֣אוּ אֶל־הָאָ֗רֶץ אֲשֶׁ֨ר יִתֵּ֧ן יְהוָ֛ה לָכֶ֖ם כַּאֲשֶׁ֣ר דִּבֵּ֑ר וּשְׁמַרְתֶּ֖ם אֶת־הָעֲבֹדָ֥ה הַזֹּֽאת׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְהָיָ֕ה כִּֽי־יֹאמְר֥וּ אֲלֵיכֶ֖ם בְּנֵיכֶ֑ם מָ֛ה הָעֲבֹדָ֥ה הַזֹּ֖את לָכֶֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַאֲמַרְתֶּ֡ם זֶֽבַח־פֶּ֨סַח ה֜וּא לַֽיהוָ֗ה אֲשֶׁ֣ר פָּ֠סַח עַל־בָּתֵּ֤י בְנֵֽי־יִשְׂרָאֵל֙ בְּמִצְרַ֔יִם בְּנָגְפּ֥וֹ אֶת־מִצְרַ֖יִם וְאֶת־בָּתֵּ֣ינוּ הִצִּ֑יל וַיִּקֹּ֥ד הָעָ֖ם וַיִּֽשְׁתַּחֲוּֽוּ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֵּלְכ֥וּ וַיַּֽעֲשׂ֖וּ בְּנֵ֣י יִשְׂרָאֵ֑ל כַּאֲשֶׁ֨ר צִוָּ֧ה יְהוָ֛ה אֶת־מֹשֶׁ֥ה וְאַהֲרֹ֖ן כֵּ֥ן עָשֽׂוּ׃ ס</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיְהִ֣י׀ בַּחֲצִ֣י הַלַּ֗יְלָה וַֽיהוָה֮ הִכָּ֣ה כָל־בְּכוֹר֮ בְּאֶ֣רֶץ מִצְרַיִם֒ מִבְּכֹ֤ר פַּרְעֹה֙ הַיֹּשֵׁ֣ב עַל־כִּסְא֔וֹ עַ֚ד בְּכ֣וֹר הַשְּׁבִ֔י אֲשֶׁ֖ר בְּבֵ֣ית הַבּ֑וֹר וְכֹ֖ל בְּכ֥וֹר בְּהֵמָֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיָּ֨קָם פַּרְעֹ֜ה לַ֗יְלָה ה֤וּא וְכָל־עֲבָדָיו֙ וְכָל־מִצְרַ֔יִם וַתְּהִ֛י צְעָקָ֥ה גְדֹלָ֖ה בְּמִצְרָ֑יִם כִּֽי־אֵ֣ין בַּ֔יִת אֲשֶׁ֥ר אֵֽין־שָׁ֖ם מֵֽת׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיִּקְרָא֩ לְמֹשֶׁ֨ה וּֽלְאַהֲרֹ֜ן לַ֗יְלָה וַיֹּ֙אמֶר֙ ק֤וּמוּ צְּאוּ֙ מִתּ֣וֹךְ עַמִּ֔י גַּם־אַתֶּ֖ם גַּם־בְּנֵ֣י יִשְׂרָאֵ֑ל וּלְכ֛וּ עִבְד֥וּ אֶת־יְהוָ֖ה כְּדַבֶּרְכֶֽם׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;גַּם־צֹאנְכֶ֨ם גַּם־בְּקַרְכֶ֥ם קְח֛וּ כַּאֲשֶׁ֥ר דִּבַּרְתֶּ֖ם וָלֵ֑כוּ וּבֵֽרַכְתֶּ֖ם גַּם־אֹתִֽי׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַתֶּחֱזַ֤ק מִצְרַ֙יִם֙ עַל־הָעָ֔ם לְמַהֵ֖ר לְשַׁלְּחָ֣ם מִן־הָאָ֑רֶץ כִּ֥י אָמְר֖וּ כֻּלָּ֥נוּ מֵתִֽים׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיִּשָּׂ֥א הָעָ֛ם אֶת־בְּצֵק֖וֹ טֶ֣רֶם יֶחְמָ֑ץ מִשְׁאֲרֹתָ֛ם צְרֻרֹ֥ת בְּשִׂמְלֹתָ֖ם עַל־שִׁכְמָֽם׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וּבְנֵי־יִשְׂרָאֵ֥ל עָשׂ֖וּ כִּדְבַ֣ר מֹשֶׁ֑ה וַֽיִּשְׁאֲלוּ֙ מִמִּצְרַ֔יִם כְּלֵי־כֶ֛סֶף וּכְלֵ֥י זָהָ֖ב וּשְׂמָלֹֽת׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַֽיהוָ֞ה נָתַ֨ן אֶת־חֵ֥ן הָעָ֛ם בְּעֵינֵ֥י מִצְרַ֖יִם וַיַּשְׁאִל֑וּם וַֽיְנַצְּל֖וּ אֶת־מִצְרָֽיִם׃ פ</P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיִּסְע֧וּ בְנֵֽי־יִשְׂרָאֵ֛ל מֵרַעְמְסֵ֖ס סֻכֹּ֑תָה כְּשֵׁשׁ־מֵא֨וֹת אֶ֧לֶף רַגְלִ֛י הַגְּבָרִ֖ים לְבַ֥ד מִטָּֽף׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְגַם־עֵ֥רֶב רַ֖ב עָלָ֣ה אִתָּ֑ם וְצֹ֣אן וּבָקָ֔ר מִקְנֶ֖ה כָּבֵ֥ד מְאֹֽד׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַיֹּאפ֨וּ אֶת־הַבָּצֵ֜ק אֲשֶׁ֨ר הוֹצִ֧יאוּ מִמִּצְרַ֛יִם עֻגֹ֥ת מַצּ֖וֹת כִּ֣י לֹ֣א חָמֵ֑ץ כִּֽי־גֹרְשׁ֣וּ מִמִּצְרַ֗יִם וְלֹ֤א יָֽכְלוּ֙ לְהִתְמַהְמֵ֔הַּ וְגַם־צֵדָ֖ה לֹא־עָשׂ֥וּ לָהֶֽם׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וּמוֹשַׁב֙ בְּנֵ֣י יִשְׂרָאֵ֔ל אֲשֶׁ֥ר יָשְׁב֖וּ בְּמִצְרָ֑יִם שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָֽה׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וַיְהִ֗י מִקֵּץ֙ שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָ֑ה וַיְהִ֗י בְּעֶ֙צֶם֙ הַיּ֣וֹם הַזֶּ֔ה יָֽצְא֛וּ כָּל־צִבְא֥וֹת יְהוָ֖ה מֵאֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;לֵ֣יל שִׁמֻּרִ֥ים הוּא֙ לַֽיהוָ֔ה לְהוֹצִיאָ֖ם מֵאֶ֣רֶץ מִצְרָ֑יִם הֽוּא־הַלַּ֤יְלָה הַזֶּה֙ לַֽיהוָ֔ה שִׁמֻּרִ֛ים לְכָל־בְּנֵ֥י יִשְׂרָאֵ֖ל לְדֹרֹתָֽם׃ פ</P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיֹּ֤אמֶר יְהוָה֙ אֶל־מֹשֶׁ֣ה וְאַהֲרֹ֔ן זֹ֖את חֻקַּ֣ת הַפָּ֑סַח כָּל־בֶּן־נֵכָ֖ר לֹא־יֹ֥אכַל בּֽוֹ׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וְכָל־עֶ֥בֶד אִ֖ישׁ מִקְנַת־כָּ֑סֶף וּמַלְתָּ֣ה אֹת֔וֹ אָ֖ז יֹ֥אכַל בּֽוֹ׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;תּוֹשָׁ֥ב וְשָׂכִ֖יר לֹא־יֹ֥אכַל־בּֽוֹ׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;בְּבַ֤יִת אֶחָד֙ יֵאָכֵ֔ל לֹא־תוֹצִ֧יא מִן־הַבַּ֛יִת מִן־הַבָּשָׂ֖ר ח֑וּצָה וְעֶ֖צֶם לֹ֥א תִשְׁבְּרוּ־בֽוֹ׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;כָּל־עֲדַ֥ת יִשְׂרָאֵ֖ל יַעֲשׂ֥וּ אֹתֽוֹ׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;וְכִֽי־יָג֨וּר אִתְּךָ֜ גֵּ֗ר וְעָ֣שָׂה פֶסַח֮ לַיהוָה֒ הִמּ֧וֹל ל֣וֹ כָל־זָכָ֗ר וְאָז֙ יִקְרַ֣ב לַעֲשֹׂת֔וֹ וְהָיָ֖ה כְּאֶזְרַ֣ח הָאָ֑רֶץ וְכָל־עָרֵ֖ל לֹֽא־יֹ֥אכַל בּֽוֹ׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;תּוֹרָ֣ה אַחַ֔ת יִהְיֶ֖ה לָֽאֶזְרָ֑ח וְלַגֵּ֖ר הַגָּ֥ר בְּתוֹכְכֶֽם׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;וַיַּֽעֲשׂ֖וּ כָּל־בְּנֵ֣י יִשְׂרָאֵ֑ל כַּאֲשֶׁ֨ר צִוָּ֧ה יְהוָ֛ה אֶת־מֹשֶׁ֥ה וְאֶֽת־אַהֲרֹ֖ן כֵּ֥ן עָשֽׂוּ׃ ס</P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;וַיְהִ֕י בְּעֶ֖צֶם הַיּ֣וֹם הַזֶּ֑ה הוֹצִ֨יא יְהוָ֜ה אֶת־בְּנֵ֧י יִשְׂרָאֵ֛ל מֵאֶ֥רֶץ מִצְרַ֖יִם עַל־צִבְאֹתָֽם׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh w&#601;&#8217;el-&#8217;ah&#259;r&#333;n b&#601;&#8217;ere&#x1E63; mi&#x1E63;&#601;rayim l&#275;&#8217;m&#333;r: </P>
<P>2&nbsp;h<sup>a</sup>&#x1E25;&#333;&#x1E0F;e&#353; hazzeh l&#257;&#x1E35;em r&#333;&#8217;&#353; &#x1E25;&#335;&#x1E0F;&#257;&#353;&icirc;m ri&#8217;&#353;w&#333;n h&ucirc;&#8217; l&#257;&#x1E35;em l&#601;&#x1E25;&#257;&#x1E0F;&#601;&#353;&ecirc; ha&#353;&#353;&#257;n&acirc;: </P>
<P>3&nbsp;dab&#601;r&ucirc; &#8217;el-k&#257;l-&#8216;&#259;&#x1E0F;a&#x1E6F; yi&#347;&#601;r&#257;&#8217;&#275;l l&#275;&#8217;m&#333;r be&#8216;&#257;&#347;&#333;r l<sup>a</sup>&#x1E25;&#333;&#x1E0F;e&#353; hazzeh w&#601;yiq&#601;&#x1E25;&ucirc; l&acirc;em &#8217;&icirc;&#353; &#347;eh l&#601;&#x1E07;&ecirc;&#x1E6F;-&#8217;&#257;&#x1E07;&#333;&#x1E6F; &#347;eh lab&#257;yi&#x1E6F;: </P>
<P>4&nbsp;w&#601;&#8217;im-yim&#601;&#8216;a&#x1E6D; habayi&#x1E6F; mih&#601;y&#333;&#x1E6F; mi&#347;&#347;eh w&#601;l&#257;q<sup>a</sup>&#x1E25; h&ucirc;&#8217; &ucirc;&#353;&#601;&#x1E35;&#275;nw&#333; haqq&#257;r&#333;&#x1E07; &#8217;el-b&ecirc;&#x1E6F;w&#333; b&#601;mi&#x1E35;&#601;sa&#x1E6F; n&#601;f&#257;&#353;&#333;&#x1E6F; &#8217;&icirc;&#353; l&#601;f&icirc; &#8217;&#257;&#x1E35;&#601;lw&#333; t&#257;&#x1E35;&#333;ss&ucirc; &#8216;al-ha&#347;&#347;eh: </P>
<P>5&nbsp;&#347;eh &#x1E6F;&#257;m&icirc;m z&#257;&#x1E35;&#257;r ben-&#353;&#257;n&acirc; yih&#601;yeh l&#257;&#x1E35;em min-hak&#601;&#x1E07;&#257;&#347;&icirc;m &ucirc;min-h&#257;&#8216;izz&icirc;m tiqq&#257;&#x1E25;&ucirc;: </P>
<P>6&nbsp;w&#601;h&#257;y&acirc; l&#257;&#x1E35;em l&#601;mi&#353;&#601;mere&#x1E6F; &#8216;a&#x1E0F; &#8217;ar&#601;b&#257;&#8216;&acirc; &#8216;&#257;&#347;&#257;r yw&#333;m l<sup>a</sup>&#x1E25;&#333;&#x1E0F;e&#353; hazzeh w&#601;&#353;&#257;&#x1E25;&#259;&#x1E6D;&ucirc; &#8217;&#333;&#x1E6F;w&#333; k&#333;l q&#601;hal &#8216;&#259;&#x1E0F;a&#x1E6F;-yi&#347;&#601;r&#257;&#8217;&#275;l b&ecirc;n h&#257;&#8216;ar&#601;b&#257;yim: </P>
<P>7&nbsp;w&#601;l&#257;q&#601;&#x1E25;&ucirc; min-had&#257;m w&#601;n&#257;&#x1E6F;&#601;n&ucirc; &#8216;al-&#353;&#601;t&ecirc; hamm&#601;z&ucirc;z&#333;&#x1E6F; w&#601;&#8216;al-hamma&#353;&#601;qw&#333;f &#8216;al hab&#257;t&icirc;m &#8217;&#259;&#353;er-y&#333;&#8217;&#x1E35;&#601;l&ucirc; &#8217;&#333;&#x1E6F;w&#333; b&acirc;em: </P>
<P>8&nbsp;w&#601;&#8217;&#257;&#x1E35;&#601;l&ucirc; &#8217;e&#x1E6F;-hab&#257;&#347;&#257;r ballay&#601;l&acirc; hazzeh &#x1E63;&#601;l&icirc;-&#8217;&#275;&#353; &ucirc;ma&#x1E63;&#x1E63;w&#333;&#x1E6F; &#8216;al-m&#601;r&#333;r&icirc;m y&#333;&#8217;&#x1E35;&#601;luh&ucirc;: </P>
<P>9&nbsp;&#8217;al-t&#333;&#8217;&#x1E35;&#601;l&ucirc; mimmenn&ucirc; n&#257;&#8217; &ucirc;&#x1E07;&#257;&#353;&#275;l m&#601;&#x1E07;u&#353;&#353;&#257;l bamm&#257;yim k&icirc; &#8217;im-&#x1E63;&#601;l&icirc;-&#8217;&#275;&#353; r&#333;&#8217;&#353;w&#333; &#8216;al-k&#601;r&#257;&#8216;&#257;yw w&#601;&#8216;al-qir&#601;bw&#333;: </P>
<P>10&nbsp;w&#601;l&#333;&#8217;-&#x1E6F;w&#333;&#x1E6F;&icirc;r&ucirc; mimmenn&ucirc; &#8216;a&#x1E0F;-b&#333;qer w&#601;hann&#333;&#x1E6F;&#257;r mimmenn&ucirc; &#8216;a&#x1E0F;-b&#333;qer b&#257;&#8217;&#275;&#353; ti&#347;&#601;r&#333;f&ucirc;: </P>
<P>11&nbsp;w&#601;&#x1E35;&#257;&#x1E35;&acirc; t&#333;&#8217;&#x1E35;&#601;l&ucirc; &#8217;&#333;&#x1E6F;w&#333; m&#257;&#x1E6F;&#601;n&ecirc;&#x1E35;em &#x1E25;&#259;&#x1E21;ur&icirc;m n<sup>a</sup>&#8216;&#259;l&ecirc;&#x1E35;em b&#601;ra&#x1E21;&#601;l&ecirc;&#x1E35;em &ucirc;maqqel&#601;&#x1E35;em b&#601;ye&#x1E0F;&#601;&#x1E35;em wa&#8217;&#259;&#x1E35;al&#601;tem &#8217;&#333;&#x1E6F;w&#333; b&#601;&#x1E25;ip&#257;zw&#333;n pes<sup>a</sup>&#x1E25; h&ucirc;&#8217; layhw&acirc;: </P>
<P>12&nbsp;w&#601;&#8216;&#257;&#x1E07;ar&#601;t&icirc; &#x1E07;&#601;&#8217;ere&#x1E63;-mi&#x1E63;&#601;rayim ballay&#601;l&acirc; hazzeh w&#601;hik&ecirc;&#x1E6F;&icirc; &#x1E35;&#257;l-b&#601;&#x1E35;w&#333;r b&#601;&#8217;ere&#x1E63; mi&#x1E63;&#601;rayim m&#275;&#8217;&#257;&#x1E0F;&#257;m w&#601;&#8216;a&#x1E0F;-b&#601;h&#275;m&acirc; &ucirc;&#x1E07;&#601;&#x1E35;&#257;l-&#8217;&#277;l&#333;h&ecirc; mi&#x1E63;&#601;rayim &#8217;e&#8216;&#277;&#347;eh &#353;&#601;f&#257;&#x1E6D;&icirc;m &#8217;&#259;n&icirc; y&#601;hw&acirc;: </P>
<P>13&nbsp;w&#601;h&#257;y&acirc; had&#257;m l&#257;&#x1E35;em l&#601;&#8217;&#333;&#x1E6F; &#8216;al hab&#257;t&icirc;m &#8217;&#259;&#353;er &#8217;atem &#353;&#257;m w&#601;r&#257;&#8217;&icirc;&#x1E6F;&icirc; &#8217;e&#x1E6F;-had&#257;m &ucirc;f&#257;s<sup>a</sup>&#x1E25;&#601;t&icirc; &#8216;&#259;l&#275;&#x1E35;em w&#601;l&#333;&#8217;-yih&#601;yeh &#x1E07;&#257;&#x1E35;em ne&#x1E21;ef l&#601;ma&#353;&#601;&#x1E25;&icirc;&#x1E6F; b&#601;hak&#333;&#x1E6F;&icirc; b&#601;&#8217;ere&#x1E63; mi&#x1E63;&#601;r&#257;yim: </P>
<P>14&nbsp;w&#601;h&#257;y&acirc; hayyw&#333;m hazzeh l&#257;&#x1E35;em l&#601;zik&#257;rw&#333;n w&#601;&#x1E25;ag&#333;&#x1E6F;em &#8217;&#333;&#x1E6F;w&#333; &#x1E25;a&#x1E21; layhw&acirc; l&#601;&#x1E0F;&#333;r&#333;&#x1E6F;&ecirc;&#x1E35;em &#x1E25;uqqa&#x1E6F; &#8216;w&#333;l&#257;m t&#601;&#x1E25;&#257;guh&ucirc;: </P>
<P>15&nbsp;&#353;i&#x1E07;&#601;&#8216;a&#x1E6F; y&#257;m&icirc;m ma&#x1E63;&#x1E63;w&#333;&#x1E6F; t&#333;&#8217;&#x1E35;&#275;l&ucirc; &#8217;a&#x1E35;&#601; bayyw&#333;m h&#257;ri&#8217;&#353;w&#333;n ta&#353;&#601;b&icirc;&#x1E6F;&ucirc; &#347;&#347;&#601;&#8217;&#333;r mib&#257;t&ecirc;&#x1E35;em k&icirc;| k&#257;l-&#8217;&#333;&#x1E35;&#275;l &#x1E25;&#257;m&#275;&#x1E63; w&#601;ni&#x1E35;&#601;r&#601;&#x1E6F;&acirc; hannefe&#353; hahiw&#8217; m&icirc;yi&#347;&#601;r&#257;&#8217;&#275;l m&icirc;yw&#333;m h&#257;ri&#8217;&#353;&#333;n &#8216;a&#x1E0F;-yw&#333;m ha&#353;&#353;&#601;&#x1E07;i&#8216;&icirc;: </P>
<P>16&nbsp;&ucirc;&#x1E07;ayyw&#333;m h&#257;ri&#8217;&#353;w&#333;n miq&#601;r&#257;&#8217;-q&#333;&#x1E0F;e&#353; &ucirc;&#x1E07;ayyw&#333;m ha&#353;&#353;&#601;&#x1E07;&icirc;&#8216;&icirc; miq&#601;r&#257;&#8217;-q&#333;&#x1E0F;e&#353; yih&#601;yeh l&#257;&#x1E35;em k&#257;l-m&#601;l&#257;&#8217;&#x1E35;&acirc; l&#333;&#8217;-y&#275;&#8216;&#257;&#347;eh &#x1E07;&acirc;em &#8217;a&#x1E35;&#601; &#8217;&#259;&#353;er y&#275;&#8217;&#257;&#x1E35;&#275;l l&#601;&#x1E35;&#257;l-nefe&#353; h&ucirc;&#8217; l&#601;&#x1E07;adw&#333; y&#275;&#8216;&#257;&#347;eh l&#257;&#x1E35;em: </P>
<P>17&nbsp;&ucirc;&#353;&#601;mar&#601;tem &#8217;e&#x1E6F;-hamma&#x1E63;&#x1E63;w&#333;&#x1E6F; k&icirc; b&#601;&#8216;e&#x1E63;em hayyw&#333;m hazzeh hw&#333;&#x1E63;&#275;&#8217;&#x1E6F;&icirc; &#8217;e&#x1E6F;-&#x1E63;i&#x1E07;&#601;&#8217;w&#333;&#x1E6F;&ecirc;&#x1E35;em m&#275;&#8217;ere&#x1E63; mi&#x1E63;&#601;r&#257;yim &ucirc;&#353;&#601;mar&#601;tem &#8217;e&#x1E6F;-hayyw&#333;m hazzeh l&#601;&#x1E0F;&#333;r&#333;&#x1E6F;&ecirc;&#x1E35;em &#x1E25;uqqa&#x1E6F; &#8216;w&#333;l&#257;m: </P>
<P>18&nbsp;b&#257;ri&#8217;&#353;&#333;n b&#601;&#8217;ar&#601;b&#257;&#8216;&acirc; &#8216;&#257;&#347;&#257;r yw&#333;m l<sup>a</sup>&#x1E25;&#333;&#x1E0F;e&#353; b&#257;&#8216;ere&#x1E07; t&#333;&#8217;&#x1E35;&#601;l&ucirc; ma&#x1E63;&#x1E63;&#333;&#x1E6F; &#8216;a&#x1E0F; yw&#333;m h&#257;&#8217;e&#x1E25;&#257;&#x1E0F; w&#601;&#8216;e&#347;&#601;r&icirc;m l<sup>a</sup>&#x1E25;&#333;&#x1E0F;e&#353; b&#257;&#8216;&#257;re&#x1E07;: </P>
<P>19&nbsp;&#353;i&#x1E07;&#601;&#8216;a&#x1E6F; y&#257;m&icirc;m &#347;&#601;&#8217;&#333;r l&#333;&#8217; yimm&#257;&#x1E63;&#275;&#8217; b&#601;&#x1E07;&#257;t&ecirc;&#x1E35;em k&icirc;| k&#257;l-&#8217;&#333;&#x1E35;&#275;l m<sup>a</sup>&#x1E25;&#601;me&#x1E63;e&#x1E6F; w&#601;ni&#x1E35;&#601;r&#601;&#x1E6F;&acirc; hannefe&#353; hahiw&#8217; m&#275;&#8216;&#259;&#x1E0F;a&#x1E6F; yi&#347;&#601;r&#257;&#8217;&#275;l bag&#275;r &ucirc;&#x1E07;&#601;&#8217;ez&#601;r<sup>a</sup>&#x1E25; h&#257;&#8217;&#257;re&#x1E63;: </P>
<P>20&nbsp;k&#257;l-m<sup>a</sup>&#x1E25;&#601;me&#x1E63;e&#x1E6F; l&#333;&#8217; &#x1E6F;&#333;&#8217;&#x1E35;&#275;l&ucirc; b&#601;&#x1E35;&#333;l mw&#333;&#353;&#601;&#x1E07;&#333;&#x1E6F;&ecirc;&#x1E35;em t&#333;&#8217;&#x1E35;&#601;l&ucirc; ma&#x1E63;&#x1E63;w&#333;&#x1E6F;: f</P>
<P>21&nbsp;wayyiq&#601;r&#257;&#8217; m&#333;&#353;eh l&#601;&#x1E35;&#257;l-ziq&#601;n&ecirc; yi&#347;&#601;r&#257;&#8217;&#275;l wayy&#333;&#8217;mer &#8217;&#259;l&#275;hem mi&#353;&#601;&#x1E35;&ucirc; &ucirc;q&#601;&#x1E25;&ucirc; l&#257;&#x1E35;em &#x1E63;&#333;&#8217;n l&#601;mi&#353;&#601;p&#601;&#x1E25;&#333;&#x1E6F;&ecirc;&#x1E35;em w&#601;&#353;<sup>a</sup>&#x1E25;&#259;&#x1E6D;&ucirc; hap&#257;s<sup>a</sup>&#x1E25;: </P>
<P>22&nbsp;&ucirc;l&#601;q<sup>a</sup>&#x1E25;&#601;tem &#8217;&#259;&#x1E21;uda&#x1E6F; &#8217;&#275;zw&#333;&#x1E07; &ucirc;&#x1E6D;&#601;&#x1E07;al&#601;tem bad&#257;m &#8217;&#259;&#353;er-bassaf w&#601;hig<sup>a</sup>&#8216;&#601;tem &#8217;el-hamma&#353;&#601;qw&#333;f w&#601;&#8217;el-&#353;&#601;t&ecirc; hamm&#601;z&ucirc;z&#333;&#x1E6F; min-had&#257;m &#8217;&#259;&#353;er bass&#257;f w&#601;&#8217;atem l&#333;&#8217; &#x1E6F;&#275;&#x1E63;&#601;&#8217;&ucirc; &#8217;&icirc;&#353; mipe&#x1E6F;<sup>a</sup>&#x1E25;-b&ecirc;&#x1E6F;w&#333; &#8216;a&#x1E0F;-b&#333;qer: </P>
<P>23&nbsp;w&#601;&#8216;&#257;&#x1E07;ar y&#601;hw&acirc; lin&#601;g&#333;f &#8217;e&#x1E6F;-mi&#x1E63;&#601;rayim w&#601;r&#257;&#8217;&acirc; &#8217;e&#x1E6F;-had&#257;m &#8216;al-hamma&#353;&#601;qw&#333;f w&#601;&#8216;al &#353;&#601;t&ecirc; hamm&#601;z&ucirc;z&#333;&#x1E6F; &ucirc;f&#257;s<sup>a</sup>&#x1E25; y&#601;hw&acirc; &#8216;al-hape&#x1E6F;<sup>a</sup>&#x1E25; w&#601;l&#333;&#8217; yit&#275;n hamma&#353;&#601;&#x1E25;&icirc;&#x1E6F; l&#257;&#x1E07;&#333;&#8217; &#8217;el-b&#257;t&ecirc;&#x1E35;em lin&#601;g&#333;f: </P>
<P>24&nbsp;&ucirc;&#353;&#601;mar&#601;tem &#8217;e&#x1E6F;-had&#257;&#x1E07;&#257;r hazzeh l&#601;&#x1E25;&#257;q-l&#601;&#x1E35;&#257; &ucirc;l&#601;&#x1E07;&#257;ney&#x1E35;&#257; &#8216;a&#x1E0F;-&#8216;w&#333;l&#257;m: </P>
<P>25&nbsp;w&#601;h&#257;y&acirc; k&icirc;-&#x1E6F;&#257;&#x1E07;&#333;&#8217;&ucirc; &#8217;el-h&#257;&#8217;&#257;re&#x1E63; &#8217;&#259;&#353;er yit&#275;n y&#601;hw&acirc; l&#257;&#x1E35;em ka&#8217;&#259;&#353;er dib&#275;r &ucirc;&#353;&#601;mar&#601;tem &#8217;e&#x1E6F;-h&#257;&#8216;&#259;&#x1E07;&#333;&#x1E0F;&acirc; hazz&#333;&#8217;&#x1E6F;: </P>
<P>26&nbsp;w&#601;h&#257;y&acirc; k&icirc;-y&#333;&#8217;m&#601;r&ucirc; &#8217;&#259;l&ecirc;&#x1E35;em b&#601;n&ecirc;&#x1E35;em m&acirc; h&#257;&#8216;&#259;&#x1E07;&#333;&#x1E0F;&acirc; hazz&#333;&#8217;&#x1E6F; l&#257;&#x1E35;em: </P>
<P>27&nbsp;wa&#8217;&#259;mar&#601;tem ze&#x1E07;<sup>a</sup>&#x1E25;-pes<sup>a</sup>&#x1E25; h&ucirc;&#8217; layhw&acirc; &#8217;&#259;&#353;er p&#257;s<sup>a</sup>&#x1E25; &#8216;al-b&#257;t&ecirc; &#x1E07;&#601;n&ecirc;-yi&#347;&#601;r&#257;&#8217;&#275;l b&#601;mi&#x1E63;&#601;rayim b&#601;n&#257;&#x1E21;&#601;pw&#333; &#8217;e&#x1E6F;-mi&#x1E63;&#601;rayim w&#601;&#8217;e&#x1E6F;-b&#257;t&ecirc;n&ucirc; hi&#x1E63;&#x1E63;&icirc;l wayyiqq&#333;&#x1E0F; h&#257;&#8216;&#257;m wayyi&#353;&#601;t<sup>a</sup>&#x1E25;&#259;&ucirc;&ucirc;: </P>
<P>28&nbsp;wayy&#275;l&#601;&#x1E35;&ucirc; wayy<sup>a</sup>&#8216;&#259;&#347;&ucirc; b&#601;n&ecirc; yi&#347;&#601;r&#257;&#8217;&#275;l ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh w&#601;&#8217;ah&#259;r&#333;n k&#275;n &#8216;&#257;&#347;&ucirc;: s</P>
<P>29&nbsp;way&#601;h&icirc;| b<sup>a</sup>&#x1E25;&#259;&#x1E63;&icirc; hallay&#601;l&acirc; wayhw&acirc; hik&acirc; &#x1E35;&#257;l-b&#601;&#x1E35;w&#333;r b&#601;&#8217;ere&#x1E63; mi&#x1E63;&#601;rayim mib&#601;&#x1E35;&#333;r par&#601;&#8216;&#333;h hayy&#333;&#353;&#275;&#x1E07; &#8216;al-kis&#601;&#8217;w&#333; &#8216;a&#x1E0F; b&#601;&#x1E35;w&#333;r ha&#353;&#353;&#601;&#x1E07;&icirc; &#8217;&#259;&#353;er b&#601;&#x1E07;&ecirc;&#x1E6F; habw&#333;r w&#601;&#x1E35;&#333;l b&#601;&#x1E35;w&#333;r b&#601;h&#275;m&acirc;: </P>
<P>30&nbsp;wayy&#257;q&#257;m par&#601;&#8216;&#333;h lay&#601;l&acirc; h&ucirc;&#8217; w&#601;&#x1E35;&#257;l-&#8216;&#259;&#x1E07;&#257;&#x1E0F;&#257;yw w&#601;&#x1E35;&#257;l-mi&#x1E63;&#601;rayim wat&#601;h&icirc; &#x1E63;&#601;&#8216;&#257;q&acirc; &#x1E21;&#601;&#x1E0F;&#333;l&acirc; b&#601;mi&#x1E63;&#601;r&#257;yim k&icirc;-&#8217;&ecirc;n bayi&#x1E6F; &#8217;&#259;&#353;er &#8217;&ecirc;n-&#353;&#257;m m&#275;&#x1E6F;: </P>
<P>31&nbsp;wayyiq&#601;r&#257;&#8217; l&#601;m&#333;&#353;eh &ucirc;l&#601;&#8217;ah&#259;r&#333;n lay&#601;l&acirc; wayy&#333;&#8217;mer q&ucirc;m&ucirc; &#x1E63;&#x1E63;&#601;&#8217;&ucirc; mitw&#333;&#x1E35;&#601; &#8216;amm&icirc; gam-&#8217;atem gam-b&#601;n&ecirc; yi&#347;&#601;r&#257;&#8217;&#275;l &ucirc;l&#601;&#x1E35;&ucirc; &#8216;i&#x1E07;&#601;&#x1E0F;&ucirc; &#8217;e&#x1E6F;-y&#601;hw&acirc; k&#601;&#x1E0F;aber&#601;&#x1E35;em: </P>
<P>32&nbsp;gam-&#x1E63;&#333;&#8217;n&#601;&#x1E35;em gam-b&#601;qar&#601;&#x1E35;em q&#601;&#x1E25;&ucirc; ka&#8217;&#259;&#353;er dibar&#601;tem w&#257;l&#275;&#x1E35;&ucirc; &ucirc;&#x1E07;&#275;ra&#x1E35;&#601;tem gam-&#8217;&#333;&#x1E6F;&icirc;: </P>
<P>33&nbsp;wate&#x1E25;&#277;zaq mi&#x1E63;&#601;rayim &#8216;al-h&#257;&#8216;&#257;m l&#601;mah&#275;r l&#601;&#353;all&#601;&#x1E25;&#257;m min-h&#257;&#8217;&#257;re&#x1E63; k&icirc; &#8217;&#257;m&#601;r&ucirc; kull&#257;n&ucirc; m&#275;&#x1E6F;&icirc;m: </P>
<P>34&nbsp;wayyi&#347;&#347;&#257;&#8217; h&#257;&#8216;&#257;m &#8217;e&#x1E6F;-b&#601;&#x1E63;&#275;qw&#333; &#x1E6D;erem ye&#x1E25;&#601;m&#257;&#x1E63; mi&#353;&#601;&#8217;&#259;r&#333;&#x1E6F;&#257;m &#x1E63;&#601;rur&#333;&#x1E6F; b&#601;&#347;im&#601;l&#333;&#x1E6F;&#257;m &#8216;al-&#353;i&#x1E35;&#601;m&#257;m: </P>
<P>35&nbsp;&ucirc;&#x1E07;&#601;n&ecirc;-yi&#347;&#601;r&#257;&#8217;&#275;l &#8216;&#257;&#347;&ucirc; ki&#x1E0F;&#601;&#x1E07;ar m&#333;&#353;eh wayyi&#353;&#601;&#8217;&#259;l&ucirc; mimmi&#x1E63;&#601;rayim k&#601;l&ecirc;-&#x1E35;esef &ucirc;&#x1E35;&#601;l&ecirc; z&acirc;&#257;&#x1E07; &ucirc;&#347;&#601;m&#257;l&#333;&#x1E6F;: </P>
<P>36&nbsp;wayhw&acirc; n&#257;&#x1E6F;an &#8217;e&#x1E6F;-&#x1E25;&#275;n h&#257;&#8216;&#257;m b&#601;&#8216;&ecirc;n&ecirc; mi&#x1E63;&#601;rayim wayya&#353;&#601;&#8217;il&ucirc;m way&#601;na&#x1E63;&#x1E63;&#601;l&ucirc; &#8217;e&#x1E6F;-mi&#x1E63;&#601;r&#257;yim: f</P>
<P>37&nbsp;wayyis&#601;&#8216;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l m&#275;r<sup>a</sup>&#8216;&#601;m&#601;s&#275;s suk&#333;&#x1E6F;&acirc; k&#601;&#353;&#275;&#353;-m&#275;&#8217;w&#333;&#x1E6F; &#8217;elef ra&#x1E21;&#601;l&icirc; hag&#601;&#x1E07;&#257;r&icirc;m l&#601;&#x1E07;a&#x1E0F; mi&#x1E6D;&#x1E6D;&#257;f: </P>
<P>38&nbsp;w&#601;&#x1E21;am-&#8216;&#275;re&#x1E07; ra&#x1E07; &#8216;&#257;l&acirc; &#8217;it&#257;m w&#601;&#x1E63;&#333;&#8217;n &ucirc;&#x1E07;&#257;q&#257;r miq&#601;neh k&#257;&#x1E07;&#275;&#x1E0F; m&#601;&#8217;&#333;&#x1E0F;: </P>
<P>39&nbsp;wayy&#333;&#8217;f&ucirc; &#8217;e&#x1E6F;-hab&#257;&#x1E63;&#275;q &#8217;&#259;&#353;er hw&#333;&#x1E63;&icirc;&#8217;&ucirc; mimmi&#x1E63;&#601;rayim &#8216;u&#x1E21;&#333;&#x1E6F; ma&#x1E63;&#x1E63;w&#333;&#x1E6F; k&icirc; l&#333;&#8217; &#x1E25;&#257;m&#275;&#x1E63; k&icirc;-&#x1E21;&#333;r&#601;&#353;&ucirc; mimmi&#x1E63;&#601;rayim w&#601;l&#333;&#8217; y&#257;&#x1E35;&#601;l&ucirc; l&#601;hi&#x1E6F;&#601;mah&#601;m&#275;hha w&#601;&#x1E21;am-&#x1E63;&#275;&#x1E0F;&acirc; l&#333;&#8217;-&#8216;&#257;&#347;&ucirc; l&acirc;em: </P>
<P>40&nbsp;&ucirc;mw&#333;&#353;a&#x1E07; b&#601;n&ecirc; yi&#347;&#601;r&#257;&#8217;&#275;l &#8217;&#259;&#353;er y&#257;&#353;&#601;&#x1E07;&ucirc; b&#601;mi&#x1E63;&#601;r&#257;yim &#353;&#601;l&#333;&#353;&icirc;m &#353;&#257;n&acirc; w&#601;&#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#353;&#257;n&acirc;: </P>
<P>41&nbsp;way&#601;h&icirc; miqq&#275;&#x1E63; &#353;&#601;l&#333;&#353;&icirc;m &#353;&#257;n&acirc; w&#601;&#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#353;&#257;n&acirc; way&#601;h&icirc; b&#601;&#8216;e&#x1E63;em hayyw&#333;m hazzeh y&#257;&#x1E63;&#601;&#8217;&ucirc; k&#257;l-&#x1E63;i&#x1E07;&#601;&#8217;w&#333;&#x1E6F; y&#601;hw&acirc; m&#275;&#8217;ere&#x1E63; mi&#x1E63;&#601;r&#257;yim: </P>
<P>42&nbsp;l&ecirc;l &#353;immur&icirc;m h&ucirc;&#8217; layhw&acirc; l&#601;hw&#333;&#x1E63;&icirc;&#8217;&#257;m m&#275;&#8217;ere&#x1E63; mi&#x1E63;&#601;r&#257;yim h&ucirc;&#8217;-hallay&#601;l&acirc; hazzeh layhw&acirc; &#353;immur&icirc;m l&#601;&#x1E35;&#257;l-b&#601;n&ecirc; yi&#347;&#601;r&#257;&#8217;&#275;l l&#601;&#x1E0F;&#333;r&#333;&#x1E6F;&#257;m: f</P>
<P>43&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh w&#601;&#8217;ah&#259;r&#333;n z&#333;&#8217;&#x1E6F; &#x1E25;uqqa&#x1E6F; hap&#257;s<sup>a</sup>&#x1E25; k&#257;l-ben-n&#275;&#x1E35;&#257;r l&#333;&#8217;-y&#333;&#8217;&#x1E35;al bw&#333;: </P>
<P>44&nbsp;w&#601;&#x1E35;&#257;l-&#8216;e&#x1E07;e&#x1E0F; &#8217;&icirc;&#353; miq&#601;na&#x1E6F;-k&#257;sef &ucirc;mal&#601;t&acirc; &#8217;&#333;&#x1E6F;w&#333; &#8217;&#257;z y&#333;&#8217;&#x1E35;al bw&#333;: </P>
<P>45&nbsp;tw&#333;&#353;&#257;&#x1E07; w&#601;&#347;&#257;&#x1E35;&icirc;r l&#333;&#8217;-y&#333;&#8217;&#x1E35;al-bw&#333;: </P>
<P>46&nbsp;b&#601;&#x1E07;ayi&#x1E6F; &#8217;e&#x1E25;&#257;&#x1E0F; y&#275;&#8217;&#257;&#x1E35;&#275;l l&#333;&#8217;-&#x1E6F;w&#333;&#x1E63;&icirc;&#8217; min-habayi&#x1E6F; min-hab&#257;&#347;&#257;r &#x1E25;&ucirc;&#x1E63;&acirc; w&#601;&#8216;e&#x1E63;em l&#333;&#8217; &#x1E6F;i&#353;&#601;b&#601;r&ucirc;-&#x1E07;w&#333;: </P>
<P>47&nbsp;k&#257;l-&#8216;&#259;&#x1E0F;a&#x1E6F; yi&#347;&#601;r&#257;&#8217;&#275;l y<sup>a</sup>&#8216;&#259;&#347;&ucirc; &#8217;&#333;&#x1E6F;w&#333;: </P>
<P>48&nbsp;w&#601;&#x1E35;&icirc;-y&#257;&#x1E21;&ucirc;r &#8217;it&#601;&#x1E35;&#257; g&#275;r w&#601;&#8216;&#257;&#347;&acirc; fes<sup>a</sup>&#x1E25; layhw&acirc; himmw&#333;l lw&#333; &#x1E35;&#257;l-z&#257;&#x1E35;&#257;r w&#601;&#8217;&#257;z yiq&#601;ra&#x1E07; l<sup>a</sup>&#8216;&#259;&#347;&#333;&#x1E6F;w&#333; w&#601;h&#257;y&acirc; k&#601;&#8217;ez&#601;r<sup>a</sup>&#x1E25; h&#257;&#8217;&#257;re&#x1E63; w&#601;&#x1E35;&#257;l-&#8216;&#257;r&#275;l l&#333;&#8217;-y&#333;&#8217;&#x1E35;al bw&#333;: </P>
<P>49&nbsp;tw&#333;r&acirc; &#8217;<sup>a</sup>&#x1E25;a&#x1E6F; yih&#601;yeh l&#257;&#8217;ez&#601;r&#257;&#x1E25; w&#601;lag&#275;r hag&#257;r b&#601;&#x1E6F;w&#333;&#x1E35;&#601;&#x1E35;em: </P>
<P>50&nbsp;wayy<sup>a</sup>&#8216;&#259;&#347;&ucirc; k&#257;l-b&#601;n&ecirc; yi&#347;&#601;r&#257;&#8217;&#275;l ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh w&#601;&#8217;e&#x1E6F;-&#8217;ah&#259;r&#333;n k&#275;n &#8216;&#257;&#347;&ucirc;: s</P>
<P>51&nbsp;way&#601;h&icirc; b&#601;&#8216;e&#x1E63;em hayyw&#333;m hazzeh hw&#333;&#x1E63;&icirc;&#8217; y&#601;hw&acirc; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l m&#275;&#8217;ere&#x1E63; mi&#x1E63;&#601;rayim &#8216;al-&#x1E63;i&#x1E07;&#601;&#8217;&#333;&#x1E6F;&#257;m: f</P>
</TD>
</TABLE>
<P><HR>
<CENTER>
<A HREF="exo013.htm">Next: Exodus (Shemot) Chapter 13</A></CENTER>
</BODY>
</HTML>
