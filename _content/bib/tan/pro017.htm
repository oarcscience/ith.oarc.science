<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 17</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro017">Polyglot</A>&nbsp;
<A HREF="../kjv/pro017">KJV</A>&nbsp;
<A HREF="../sep/pro017">Sep</A>&nbsp;
<A HREF="../vul/pro017">Vul</A>&nbsp;

<BR>
<BR><A HREF="pro">Proverbs (Mishlei) Index</A><BR>
&nbsp;
<A HREF="pro016">Previous</A>&nbsp;
<A HREF="pro018">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 17</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;ט֤וֹב פַּ֣ת חֲ֭רֵבָה וְשַׁלְוָה־בָ֑הּ מִ֝בַּ֗יִת מָלֵ֥א זִבְחֵי־רִֽיב׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;עֶֽבֶד־מַשְׂכִּ֗יל יִ֭מְשֹׁל בְּבֵ֣ן מֵבִ֑ישׁ וּבְת֥וֹךְ אַ֝חִ֗ים יַחֲלֹ֥ק נַחֲלָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;מַצְרֵ֣ף לַ֭כֶּסֶף וְכ֣וּר לַזָּהָ֑ב וּבֹחֵ֖ן לִבּ֣וֹת יְהוָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מֵ֭רַע מַקְשִׁ֣יב עַל־שְׂפַת־אָ֑וֶן שֶׁ֥קֶר מֵ֝זִין עַל־לְשׁ֥וֹן הַוֹּֽת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לֹעֵ֣ג לָ֭רָשׁ חֵרֵ֣ף עֹשֵׂ֑הוּ שָׂמֵ֥חַ לְ֝אֵ֗יד לֹ֣א יִנָּקֶֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;עֲטֶ֣רֶת זְ֭קֵנִים בְּנֵ֣י בָנִ֑ים וְתִפְאֶ֖רֶת בָּנִ֣ים אֲבוֹתָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לֹא־נָאוָ֣ה לְנָבָ֣ל שְׂפַת־יֶ֑תֶר אַ֝֗ף כִּֽי־לְנָדִ֥יב שְׂפַת־שָֽׁקֶר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֶֽבֶן־חֵ֣ן הַ֭שֹּׁחַד בְּעֵינֵ֣י בְעָלָ֑יו אֶֽל־כָּל־אֲשֶׁ֖ר יִפְנֶ֣ה יַשְׂכִּֽיל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מְֽכַסֶּה־פֶּ֭שַׁע מְבַקֵּ֣שׁ אַהֲבָ֑ה וְשֹׁנֶ֥ה בְ֝דָבָ֗ר מַפְרִ֥יד אַלּֽוּף׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;תֵּ֣חַת גְּעָרָ֣ה בְמֵבִ֑ין מֵהַכּ֖וֹת כְּסִ֣יל מֵאָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אַךְ־מְרִ֥י יְבַקֶּשׁ־רָ֑ע וּמַלְאָ֥ךְ אַ֝כְזָרִ֗י יְשֻׁלַּח־בּֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;פָּג֬וֹשׁ דֹּ֣ב שַׁכּ֣וּל בְּאִ֑ישׁ וְאַל־כְּ֝סִ֗יל בְּאִוַּלְתּֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מֵשִׁ֣יב רָ֭עָה תַּ֣חַת טוֹבָ֑ה לֹא־<font color="brown">תמיש</font> <font color="blue">תָמ֥וּשׁ</font> רָ֝עָ֗ה מִבֵּיתֽוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;פּ֣וֹטֵֽר מַ֭יִם רֵאשִׁ֣ית מָד֑וֹן וְלִפְנֵ֥י הִ֝תְגַּלַּ֗ע הָרִ֥יב<font color="red"><sup>3</font></sup> נְטֽוֹשׁ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;מַצְדִּ֣יק רָ֭שָׁע וּמַרְשִׁ֣יעַ צַדִּ֑יק תּוֹעֲבַ֥ת יְ֝הוָ֗ה גַּם־שְׁנֵיהֶֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לָמָּה־זֶּ֣ה מְחִ֣יר בְּיַד־כְּסִ֑יל לִקְנ֖וֹת חָכְמָ֣ה וְלֶב־אָֽיִן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בְּכָל־עֵ֭ת אֹהֵ֣ב הָרֵ֑עַ וְאָ֥ח לְ֝צָרָ֗ה יִוָּלֵֽד׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אָדָ֣ם חֲסַר־לֵ֭ב תּוֹקֵ֣עַ כָּ֑ף עֹרֵ֥ב עֲ֝רֻבָּ֗ה לִפְנֵ֥י רֵעֵֽהוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אֹ֣הֵֽב פֶּ֭שַׁע אֹהֵ֣ב מַצָּ֑ה מַגְבִּ֥יהַּ פִּ֝תְח֗וֹ מְבַקֶּשׁ־שָֽׁבֶר׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;עִקֶּשׁ־לֵ֭ב לֹ֣א יִמְצָא־ט֑וֹב וְנֶהְפָּ֥ךְ בִּ֝לְשׁוֹנ֗וֹ יִפּ֥וֹל בְּרָעָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;יֹלֵ֣ד כְּ֭סִיל לְת֣וּגָה ל֑וֹ וְלֹֽא־יִ֝שְׂמַ֗ח אֲבִ֣י נָבָֽל׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;לֵ֣ב שָׂ֭מֵחַ יֵיטִ֣ב גֵּהָ֑ה וְר֥וּחַ נְ֝כֵאָ֗ה תְּיַבֶּשׁ־גָּֽרֶם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;שֹׁ֣חַד מֵ֭חֵיק רָשָׁ֣ע יִקָּ֑ח לְ֝הַטּ֗וֹת אָרְח֥וֹת מִשְׁפָּֽט׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אֶת־פְּנֵ֣י מֵבִ֣ין חָכְמָ֑ה וְעֵינֵ֥י כְ֝סִ֗יל בִּקְצֵה־אָֽרֶץ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;כַּ֣עַס לְ֭אָבִיו בֵּ֣ן כְּסִ֑יל וּ֝מֶ֗מֶר לְיוֹלַדְתּֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;גַּ֤ם עֲנ֣וֹשׁ לַצַּדִּ֣יק לֹא־ט֑וֹב לְהַכּ֖וֹת נְדִיבִ֣ים עַל־יֹֽשֶׁר׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;חוֹשֵׂ֣ךְ אֲ֭מָרָיו יוֹדֵ֣עַ דָּ֑עַת <font color="brown">וקר־</font> <font color="blue">יְקַר־</font> ר֝֗וּחַ אִ֣ישׁ תְּבוּנָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;גַּ֤ם אֱוִ֣יל מַ֭חֲרִישׁ חָכָ֣ם יֵחָשֵׁ֑ב אֹטֵ֖ם שְׂפָתָ֣יו נָבֽוֹן׃ </P>
</TD>
<TD WIDTH="50%">
<P>1&nbsp;&#x1E6D;w&#333;&#x1E07; pa&#x1E6F; &#x1E25;&#259;r&#275;&#x1E07;&acirc; w&#601;&#353;al&#601;w&acirc;-&#x1E07;&#257;h mibayi&#x1E6F; m&#257;l&#275;&#8217; zi&#x1E07;&#601;&#x1E25;&ecirc;-r&icirc;&#x1E07;: </P>
<P>2&nbsp;&#8216;e&#x1E07;e&#x1E0F;-ma&#347;&#601;k&icirc;l yim&#601;&#353;&#333;l b&#601;&#x1E07;&#275;n m&#275;&#x1E07;&icirc;&#353; &ucirc;&#x1E07;&#601;&#x1E6F;w&#333;&#x1E35;&#601; &#8217;<sup>a</sup>&#x1E25;&icirc;m y<sup>a</sup>&#x1E25;&#259;l&#333;q n<sup>a</sup>&#x1E25;&#259;l&acirc;: </P>
<P>3&nbsp;ma&#x1E63;&#601;r&#275;f lakesef w&#601;&#x1E35;&ucirc;r lazz&acirc;&#257;&#x1E07; &ucirc;&#x1E07;&#333;&#x1E25;&#275;n libw&#333;&#x1E6F; y&#601;hw&acirc;: </P>
<P>4&nbsp;m&#275;r<sup>a</sup>&#8216; maq&#601;&#353;&icirc;&#x1E07; &#8216;al-&#347;&#601;fa&#x1E6F;-&#8217;&#257;wen &#353;eqer m&#275;z&icirc;n &#8216;al-l&#601;&#353;w&#333;n ha&ucirc;&#333;&#x1E6F;: </P>
<P>5&nbsp;l&#333;&#8216;&#275;&#x1E21; l&#257;r&#257;&#353; &#x1E25;&#275;r&#275;f &#8216;&#333;&#347;&#275;h&ucirc; &#347;&#257;m&#275;&#x1E25;a l&#601;&#8217;&ecirc;&#x1E0F; l&#333;&#8217; yinn&#257;qeh: </P>
<P>6&nbsp;&#8216;&#259;&#x1E6D;ere&#x1E6F; z&#601;q&#275;n&icirc;m b&#601;n&ecirc; &#x1E07;&#257;n&icirc;m w&#601;&#x1E6F;if&#601;&#8217;ere&#x1E6F; b&#257;n&icirc;m &#8217;&#259;&#x1E07;w&#333;&#x1E6F;&#257;m: </P>
<P>7&nbsp;l&#333;&#8217;-n&#257;&#8217;w&acirc; l&#601;n&#257;&#x1E07;&#257;l &#347;&#601;fa&#x1E6F;-ye&#x1E6F;er &#8217;af k&icirc;-l&#601;n&#257;&#x1E0F;&icirc;&#x1E07; &#347;&#601;fa&#x1E6F;-&#353;&#257;qer: </P>
<P>8&nbsp;&#8217;e&#x1E07;en-&#x1E25;&#275;n ha&#353;&#353;&#333;&#x1E25;a&#x1E0F; b&#601;&#8216;&ecirc;n&ecirc; &#x1E07;&#601;&#8216;&#257;l&#257;yw &#8217;el-k&#257;l-&#8217;&#259;&#353;er yif&#601;neh ya&#347;&#601;k&icirc;l: </P>
<P>9&nbsp;m&#601;&#x1E35;asseh-pe&#353;<sup>a</sup>&#8216; m&#601;&#x1E07;aqq&#275;&#353; &#8217;ah&#259;&#x1E07;&acirc; w&#601;&#353;&#333;neh &#x1E07;&#601;&#x1E0F;&#257;&#x1E07;&#257;r maf&#601;r&icirc;&#x1E0F; &#8217;all&ucirc;f: </P>
<P>10&nbsp;t&#275;&#x1E25;a&#x1E6F; g&#601;&#8216;&#257;r&acirc; &#x1E07;&#601;m&#275;&#x1E07;&icirc;n m&#275;hakw&#333;&#x1E6F; k&#601;s&icirc;l m&#275;&#8217;&acirc;: </P>
<P>11&nbsp;&#8217;a&#x1E35;&#601;-m&#601;r&icirc; y&#601;&#x1E07;aqqe&#353;-r&#257;&#8216; &ucirc;mal&#601;&#8217;&#257;&#x1E35;&#601; &#8217;a&#x1E35;&#601;z&#257;r&icirc; y&#601;&#353;ull<sup>a</sup>&#x1E25;-bw&#333;: </P>
<P>12&nbsp;p&#257;&#x1E21;w&#333;&#353; d&#333;&#x1E07; &#353;ak&ucirc;l b&#601;&#8217;&icirc;&#353; w&#601;&#8217;al-k&#601;s&icirc;l b&#601;&#8217;i&ucirc;al&#601;tw&#333;: </P>
<P>13&nbsp;m&#275;&#353;&icirc;&#x1E07; r&#257;&#8216;&acirc; t<sup>a</sup>&#x1E25;a&#x1E6F; &#x1E6D;w&#333;&#x1E07;&acirc; l&#333;&#8217;-<font color="brown">&#x1E6F;&#257;m&icirc;&#353;</font> <font color="blue">&#x1E6F;&#257;m&ucirc;&#353;</font> r&#257;&#8216;&acirc; mib&ecirc;&#x1E6F;w&#333;: </P>
<P>14&nbsp;pw&#333;&#x1E6D;&#275;r mayim r&#275;&#8217;&#353;&icirc;&#x1E6F; m&#257;&#x1E0F;w&#333;n w&#601;lif&#601;n&ecirc; hi&#x1E6F;&#601;gall<sup>a</sup>&#8216; h&#257;r&icirc;&#x1E07;<font color="red"><sup>3</font></sup> n&#601;&#x1E6D;w&#333;&#353;: </P>
<P>15&nbsp;ma&#x1E63;&#601;d&icirc;q r&#257;&#353;&#257;&#8216; &ucirc;mar&#601;&#353;&icirc;&#8216;a &#x1E63;ad&icirc;q tw&#333;&#8216;&#259;&#x1E07;a&#x1E6F; y&#601;hw&acirc; gam-&#353;&#601;n&ecirc;hem: </P>
<P>16&nbsp;l&#257;mm&acirc;-zzeh m&#601;&#x1E25;&icirc;r b&#601;ya&#x1E0F;-k&#601;s&icirc;l liq&#601;nw&#333;&#x1E6F; &#x1E25;&#257;&#x1E35;&#601;m&acirc; w&#601;le&#x1E07;-&#8217;&#257;yin: </P>
<P>17&nbsp;b&#601;&#x1E35;&#257;l-&#8216;&#275;&#x1E6F; &#8217;&#333;h&#275;&#x1E07; h&#257;r&#275;&#8216;a w&#601;&#8217;&#257;&#x1E25; l&#601;&#x1E63;&#257;r&acirc; yi&ucirc;&#257;l&#275;&#x1E0F;: </P>
<P>18&nbsp;&#8217;&#257;&#x1E0F;&#257;m &#x1E25;&#259;sar-l&#275;&#x1E07; tw&#333;q&#275;&#8216;a k&#257;f &#8216;&#333;r&#275;&#x1E07; &#8216;&#259;rub&acirc; lif&#601;n&ecirc; r&#275;&#8216;&#275;h&ucirc;: </P>
<P>19&nbsp;&#8217;&#333;h&#275;&#x1E07; pe&#353;<sup>a</sup>&#8216; &#8217;&#333;h&#275;&#x1E07; ma&#x1E63;&#x1E63;&acirc; ma&#x1E21;&#601;b&icirc;hha pi&#x1E6F;&#601;&#x1E25;w&#333; m&#601;&#x1E07;aqqe&#353;-&#353;&#257;&#x1E07;er: </P>
<P>20&nbsp;&#8216;iqqe&#353;-l&#275;&#x1E07; l&#333;&#8217; yim&#601;&#x1E63;&#257;&#8217;-&#x1E6D;w&#333;&#x1E07; w&#601;neh&#601;p&#257;&#x1E35;&#601; bil&#601;&#353;w&#333;nw&#333; yipw&#333;l b&#601;r&#257;&#8216;&acirc;: </P>
<P>21&nbsp;y&#333;l&#275;&#x1E0F; k&#601;s&icirc;l l&#601;&#x1E6F;&ucirc;&#x1E21;&acirc; lw&#333; w&#601;l&#333;&#8217;-yi&#347;&#601;m<sup>a</sup>&#x1E25; &#8217;&#259;&#x1E07;&icirc; n&#257;&#x1E07;&#257;l: </P>
<P>22&nbsp;l&#275;&#x1E07; &#347;&#257;m&#275;&#x1E25;a y&ecirc;&#x1E6D;i&#x1E07; g&#275;h&acirc; w&#601;r&ucirc;&#x1E25;a n&#601;&#x1E35;&#275;&#8217;&acirc; t&#601;yabe&#353;-g&#257;rem: </P>
<P>23&nbsp;&#353;&#333;&#x1E25;a&#x1E0F; m&#275;&#x1E25;&ecirc;q r&#257;&#353;&#257;&#8216; yiqq&#257;&#x1E25; l&#601;ha&#x1E6D;&#x1E6D;w&#333;&#x1E6F; &#8217;&#257;r&#601;&#x1E25;w&#333;&#x1E6F; mi&#353;&#601;p&#257;&#x1E6D;: </P>
<P>24&nbsp;&#8217;e&#x1E6F;-p&#601;n&ecirc; m&#275;&#x1E07;&icirc;n &#x1E25;&#257;&#x1E35;&#601;m&acirc; w&#601;&#8216;&ecirc;n&ecirc; &#x1E35;&#601;s&icirc;l biq&#601;&#x1E63;&#275;h-&#8217;&#257;re&#x1E63;: </P>
<P>25&nbsp;k<sup>a</sup>&#8216;as l&#601;&#8217;&#257;&#x1E07;&icirc;w b&#275;n k&#601;s&icirc;l &ucirc;memer l&#601;yw&#333;la&#x1E0F;&#601;tw&#333;: </P>
<P>26&nbsp;gam &#8216;&#259;nw&#333;&#353; la&#x1E63;&#x1E63;ad&icirc;q l&#333;&#8217;-&#x1E6D;w&#333;&#x1E07; l&#601;hakw&#333;&#x1E6F; n&#601;&#x1E0F;&icirc;&#x1E07;&icirc;m &#8216;al-y&#333;&#353;er: </P>
<P>27&nbsp;&#x1E25;w&#333;&#347;&#275;&#x1E35;&#601; &#8217;&#259;m&#257;r&#257;yw yw&#333;&#x1E0F;&#275;&#8216;a d&#257;&#8216;a&#x1E6F; <font color="brown">w&#601;qar-</font> <font color="blue">y&#601;qar-</font> r&ucirc;&#x1E25;a &#8217;&icirc;&#353; t&#601;&#x1E07;&ucirc;n&acirc;: </P>
<P>28&nbsp;gam &#8217;&#277;w&icirc;l m<sup>a</sup>&#x1E25;&#259;r&icirc;&#353; &#x1E25;&#257;&#x1E35;&#257;m y&#275;&#x1E25;&#257;&#353;&#275;&#x1E07; &#8217;&#333;&#x1E6D;&#275;m &#347;&#601;f&#257;&#x1E6F;&#257;yw n&#257;&#x1E07;w&#333;n: </P>
</TD>
</TABLE>
<P><HR>
<CENTER>
<A HREF="pro018">Next: Proverbs (Mishlei) Chapter 18</A></CENTER>
</BODY>
</HTML>
