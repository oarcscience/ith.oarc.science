<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Chronicles (1 Divrey Yamim): 1 Chronicles (1 Divrey Yamim) Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch1004">Polyglot</A>&nbsp;
<A HREF="../kjv/ch1004">KJV</A>&nbsp;
<A HREF="../sep/ch1004">Sep</A>&nbsp;
<A HREF="../vul/ch1004">Vul</A>&nbsp;

<BR>
<BR><A HREF="ch1">1 Chronicles (1 Divrey Yamim) Index</A><BR>
&nbsp;
<A HREF="ch1003">Previous</A>&nbsp;
<A HREF="ch1005">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Chronicles (1 Divrey Yamim) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בְּנֵ֖י יְהוּדָ֑ה פֶּ֧רֶץ חֶצְר֛וֹן וְכַרְמִ֖י וְח֥וּר וְשׁוֹבָֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וּרְאָיָ֤ה בֶן־שׁוֹבָל֙ הוֹלִ֣יד אֶת־יַ֔חַת וְיַ֣חַת הֹלִ֔יד אֶת־אֲחוּמַ֖י וְאֶת־לָ֑הַד אֵ֖לֶּה מִשְׁפְּח֥וֹת הַצָּֽרְעָתִֽי׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאֵ֙לֶּה֙ אֲבִ֣י עֵיטָ֔ם יִזְרְעֶ֥אל וְיִשְׁמָ֖א וְיִדְבָּ֑שׁ וְשֵׁ֥ם אֲחוֹתָ֖ם הַצְלֶלְפּֽוֹנִי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּפְנוּאֵל֙ אֲבִ֣י גְדֹ֔ר וְעֵ֖זֶר אֲבִ֣י חוּשָׁ֑ה אֵ֤לֶּה בְנֵי־חוּר֙ בְּכ֣וֹר אֶפְרָ֔תָה אֲבִ֖י בֵּ֥ית לָֽחֶם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּלְאַשְׁחוּר֙ אֲבִ֣י תְק֔וֹעַ הָי֖וּ שְׁתֵּ֣י נָשִׁ֑ים חֶלְאָ֖ה וְנַעֲרָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַתֵּ֨לֶד ל֤וֹ נַעֲרָה֙ אֶת־אֲחֻזָּ֣ם וְאֶת־חֵ֔פֶר וְאֶת־תֵּימְנִ֖י וְאֶת־הָאֲחַשְׁתָּרִ֑י אֵ֖לֶּה בְּנֵ֥י נַעֲרָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּבְנֵ֖י חֶלְאָ֑ה צֶ֥רֶת <font color="brown">יצחר</font> <font color="blue">וְצֹ֖חַר</font> וְאֶתְנָֽן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְק֣וֹץ הוֹלִ֔יד אֶת־עָנ֖וּב וְאֶת־הַצֹּבֵבָ֑ה וּמִשְׁפְּח֥וֹת אֲחַרְחֵ֖ל בֶּן־הָרֽוּם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיְהִ֣י יַעְבֵּ֔ץ נִכְבָּ֖ד מֵאֶחָ֑יו וְאִמּ֗וֹ קָרְאָ֨ה שְׁמ֤וֹ יַעְבֵּץ֙ לֵאמֹ֔ר כִּ֥י יָלַ֖דְתִּי בְּעֹֽצֶב׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּקְרָ֣א יַ֠עְבֵּץ לֵאלֹהֵ֨י יִשְׂרָאֵ֜ל לֵאמֹ֗ר אִם־בָּרֵ֨ךְ תְּבָרֲכֵ֜נִי וְהִרְבִּ֤יתָ אֶת־גְּבוּלִי֙ וְהָיְתָ֤ה יָדְךָ֙ עִמִּ֔י וְעָשִׂ֥יתָ מֵּרָעָ֖ה לְבִלְתִּ֣י עָצְבִּ֑י וַיָּבֵ֥א אֱלֹהִ֖ים אֵ֥ת אֲשֶׁר־שָׁאָֽל׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּכְל֥וּב אֲחִֽי־שׁוּחָ֖ה הוֹלִ֣יד אֶת־מְחִ֑יר ה֖וּא אֲבִ֥י אֶשְׁתּֽוֹן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאֶשְׁתּ֗וֹן הוֹלִ֞יד אֶת־בֵּ֤ית רָפָא֙ וְאֶת־פָּסֵ֔חַ וְאֶת־תְּחִנָּ֖ה אֲבִ֣י עִ֣יר נָחָ֑שׁ אֵ֖לֶּה אַנְשֵׁ֥י רֵכָֽה׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּבְנֵ֣י קְנַ֔ז עָתְנִיאֵ֖ל וּשְׂרָיָ֑ה וּבְנֵ֥י עָתְנִיאֵ֖ל חֲתַֽת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּמְעוֹנֹתַ֖י הוֹלִ֣יד אֶת־עָפְרָ֑ה וּשְׂרָיָ֗ה הוֹלִ֤יד אֶת־יוֹאָב֙ אֲבִי֙ גֵּ֣יא חֲרָשִׁ֔ים כִּ֥י חֲרָשִׁ֖ים הָיֽוּ׃ פ</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּבְנֵי֙ כָּלֵ֣ב בֶּן־יְפֻנֶּ֔ה עִ֥ירוּ אֵלָ֖ה וָנָ֑עַם וּבְנֵ֥י אֵלָ֖ה וּקְנַֽז׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּבְנֵ֖י יְהַלֶּלְאֵ֑ל זִ֣יף וְזִיפָ֔ה תִּירְיָ֖א וַאֲשַׂרְאֵֽל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּבֶן־עֶזְרָ֔ה יֶ֥תֶר וּמֶ֖רֶד וְעֵ֣פֶר וְיָל֑וֹן וַתַּ֙הַר֙ אֶת־מִרְיָ֣ם וְאֶת־שַׁמַּ֔י וְאֶת־יִשְׁבָּ֖ח אֲבִ֥י אֶשְׁתְּמֹֽעַ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאִשְׁתּ֣וֹ הַיְהֻדִיָּ֗ה יָלְדָ֞ה אֶת־יֶ֨רֶד אֲבִ֤י גְדוֹר֙ וְאֶת־חֶ֙בֶר֙ אֲבִ֣י שׂוֹכ֔וֹ וְאֶת־יְקֽוּתִיאֵ֖ל אֲבִ֣י זָנ֑וֹחַ וְאֵ֗לֶּה בְּנֵי֙ בִּתְיָ֣ה בַת־פַּרְעֹ֔ה אֲשֶׁ֥ר לָקַ֖ח מָֽרֶד׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּבְנֵי֙ אֵ֣שֶׁת הֽוֹדִיָּ֔ה אֲח֣וֹת נַ֔חַם אֲבִ֥י קְעִילָ֖ה הַגַּרְמִ֑י וְאֶשְׁתְּמֹ֖עַ הַמַּעֲכָתִֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּבְנֵ֣י שִׁימ֔וֹן אַמְנ֣וֹן וְרִנָּ֔ה בֶּן־חָנָ֖ן <font color="brown">ותולון</font> <font color="blue">וְתִיל֑וֹן</font> וּבְנֵ֣י יִשְׁעִ֔י זוֹחֵ֖ת וּבֶן־זוֹחֵֽת׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;בְּנֵי֙ שֵׁלָ֣ה בֶן־יְהוּדָ֔ה עֵ֚ר אֲבִ֣י לֵכָ֔ה וְלַעְדָּ֖ה אֲבִ֣י מָרֵשָׁ֑ה וּמִשְׁפְּח֛וֹת בֵּית־עֲבֹדַ֥ת הַבֻּ֖ץ לְבֵ֥ית אַשְׁבֵּֽעַ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְיוֹקִ֞ים וְאַנְשֵׁ֣י כֹזֵבָ֗א וְיוֹאָ֧שׁ וְשָׂרָ֛ף אֲשֶׁר־בָּעֲל֥וּ לְמוֹאָ֖ב וְיָשֻׁ֣בִי לָ֑חֶם וְהַדְּבָרִ֖ים עַתִּיקִֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;הֵ֚מָּה הַיּ֣וֹצְרִ֔ים וְיֹשְׁבֵ֥י נְטָעִ֖ים וּגְדֵרָ֑ה עִם־הַמֶּ֥לֶךְ בִּמְלַאכְתּ֖וֹ יָ֥שְׁבוּ שָֽׁם׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בְּנֵ֖י שִׁמְע֑וֹן נְמוּאֵ֣ל וְיָמִ֔ין יָרִ֖יב זֶ֥רַח שָׁאֽוּל׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;שַׁלֻּ֥ם בְּנ֛וֹ מִבְשָׂ֥ם בְּנ֖וֹ מִשְׁמָ֥ע בְּנֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וּבְנֵ֖י מִשְׁמָ֑ע חַמּוּאֵ֥ל בְּנ֛וֹ זַכּ֥וּר בְּנ֖וֹ שִׁמְעִ֥י בְנֽוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וּלְשִׁמְעִ֞י בָּנִ֨ים שִׁשָּׁ֤ה עָשָׂר֙ וּבָנ֣וֹת שֵׁ֔שׁ וּלְאֶחָ֕יו אֵ֖ין בָּנִ֣ים רַבִּ֑ים וְכֹל֙ מִשְׁפַּחְתָּ֔ם לֹ֥א הִרְבּ֖וּ עַד־בְּנֵ֥י יְהוּדָֽה׃ ס</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֵּֽשְׁב֛וּ בִּבְאֵֽר־שֶׁ֥בַע וּמוֹלָדָ֖ה וַחֲצַ֥ר שׁוּעָֽל׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וּבְבִלְהָ֥ה וּבְעֶ֖צֶם וּבְתוֹלָֽד׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וּבִבְתוּאֵ֥ל וּבְחָרְמָ֖ה וּבְצִֽיקְלָֽג׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וּבְבֵ֤ית מַרְכָּבוֹת֙ וּבַחֲצַ֣ר סוּסִ֔ים וּבְבֵ֥ית בִּרְאִ֖י וּֽבְשַׁעֲרָ֑יִם אֵ֥לֶּה עָרֵיהֶ֖ם עַד־מְלֹ֥ךְ דָּוִֽיד׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְחַצְרֵיהֶם֙ עֵיטָ֣ם וָעַ֔יִן רִמּ֥וֹן וְתֹ֖כֶן וְעָשָׁ֑ן עָרִ֖ים חָמֵֽשׁ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְכָל־חַצְרֵיהֶ֗ם אֲשֶׁ֧ר סְבִיב֛וֹת הֶעָרִ֥ים הָאֵ֖לֶּה עַד־בָּ֑עַל זֹ֚את מוֹשְׁבֹתָ֔ם וְהִתְיַחְשָׂ֖ם לָהֶֽם׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וּמְשׁוֹבָ֣ב וְיַמְלֵ֔ךְ וְיוֹשָׁ֖ה בֶּן־אֲמַצְיָֽה׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְיוֹאֵ֑ל וְיֵהוּא֙ בֶּן־י֣וֹשִׁבְיָ֔ה בֶּן־שְׂרָיָ֖ה בֶּן־עֲשִׂיאֵֽל׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְאֶלְיוֹעֵינַ֡י וְֽיַעֲקֹ֡בָה וִ֠ישׁוֹחָיָה וַעֲשָׂיָ֧ה וַעֲדִיאֵ֛ל וִישִׂימִאֵ֖ל וּבְנָיָֽה׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְזִיזָ֨א בֶן־שִׁפְעִ֧י בֶן־אַלּ֛וֹן בֶּן־יְדָיָ֥ה בֶן־שִׁמְרִ֖י בֶּן־שְׁמַֽעְיָֽה׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;אֵ֚לֶּה הַבָּאִ֣ים בְּשֵׁמ֔וֹת נְשִׂיאִ֖ים בְּמִשְׁפְּחוֹתָ֑ם וּבֵית֙ אֲב֣וֹתֵיהֶ֔ם פָּרְצ֖וּ לָרֽוֹב׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַיֵּלְכוּ֙ לִמְב֣וֹא גְדֹ֔ר עַ֖ד לְמִזְרַ֣ח הַגָּ֑יְא לְבַקֵּ֥שׁ מִרְעֶ֖ה לְצֹאנָֽם׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַֽיִּמְצְא֤וּ מִרְעֶה֙ שָׁמֵ֣ן וָט֔וֹב וְהָאָ֙רֶץ֙ רַחֲבַ֣ת יָדַ֔יִם וְשֹׁקֶ֖טֶת וּשְׁלֵוָ֑ה כִּ֣י מִן־חָ֔ם הַיֹּשְׁבִ֥ים שָׁ֖ם לְפָנִֽים׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וַיָּבֹ֡אוּ אֵלֶּה֩ הַכְּתוּבִ֨ים בְּשֵׁמ֜וֹת בִּימֵ֣י׀ יְחִזְקִיָּ֣הוּ מֶֽלֶךְ־יְהוּדָ֗ה וַיַּכּ֨וּ אֶת־אָהֳלֵיהֶ֜ם וְאֶת־<font color="brown">המעינים</font> <font color="blue">הַמְּעוּנִ֨ים</font> אֲשֶׁ֤ר נִמְצְאוּ־שָׁ֙מָּה֙ וַיַּחֲרִימֻם֙ עַד־הַיּ֣וֹם הַזֶּ֔ה וַיֵּשְׁב֖וּ תַּחְתֵּיהֶ֑ם כִּֽי־מִרְעֶ֥ה לְצֹאנָ֖ם שָֽׁם׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וּמֵהֶ֣ם׀ מִן־בְּנֵ֣י שִׁמְע֗וֹן הָלְכוּ֙ לְהַ֣ר שֵׂעִ֔יר אֲנָשִׁ֖ים חֲמֵ֣שׁ מֵא֑וֹת וּפְלַטְיָ֡ה וּ֠נְעַרְיָה וּרְפָיָ֧ה וְעֻזִּיאֵ֛ל בְּנֵ֥י יִשְׁעִ֖י בְּרֹאשָֽׁם׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיַּכּ֕וּ אֶת־שְׁאֵרִ֥ית הַפְּלֵטָ֖ה לַעֲמָלֵ֑ק וַיֵּ֣שְׁבוּ שָׁ֔ם עַ֖ד הַיּ֥וֹם הַזֶּֽה׃ </P>
</TD>
<TD WIDTH="50%">
<P>1&nbsp;b&#601;n&ecirc; y&#601;h&ucirc;&#x1E0F;&acirc; pere&#x1E63; &#x1E25;e&#x1E63;&#601;rw&#333;n w&#601;&#x1E35;ar&#601;m&icirc; w&#601;&#x1E25;&ucirc;r w&#601;&#353;w&#333;&#x1E07;&#257;l: </P>
<P>2&nbsp;&ucirc;r&#601;&#8217;&#257;y&acirc; &#x1E07;en-&#353;w&#333;&#x1E07;&#257;l hw&#333;l&icirc;&#x1E0F; &#8217;e&#x1E6F;-y<sup>a</sup>&#x1E25;a&#x1E6F; w&#601;y<sup>a</sup>&#x1E25;a&#x1E6F; h&#333;l&icirc;&#x1E0F; &#8217;e&#x1E6F;-&#8217;&#259;&#x1E25;&ucirc;may w&#601;&#8217;e&#x1E6F;-l&acirc;a&#x1E0F; &#8217;&#275;lleh mi&#353;&#601;p&#601;&#x1E25;w&#333;&#x1E6F; ha&#x1E63;&#x1E63;&#257;r&#601;&#8216;&#257;&#x1E6F;&icirc;: s</P>
<P>3&nbsp;w&#601;&#8217;&#275;lleh &#8217;&#259;&#x1E07;&icirc; &#8216;&ecirc;&#x1E6D;&#257;m yiz&#601;r&#601;&#8216;e&#8217;l w&#601;yi&#353;&#601;m&#257;&#8217; w&#601;yi&#x1E0F;&#601;b&#257;&#353; w&#601;&#353;&#275;m &#8217;&#259;&#x1E25;w&#333;&#x1E6F;&#257;m ha&#x1E63;&#601;lel&#601;pw&#333;n&icirc;: </P>
<P>4&nbsp;&ucirc;f&#601;n&ucirc;&#8217;&#275;l &#8217;&#259;&#x1E07;&icirc; &#x1E21;&#601;&#x1E0F;&#333;r w&#601;&#8216;&#275;zer &#8217;&#259;&#x1E07;&icirc; &#x1E25;&ucirc;&#353;&acirc; &#8217;&#275;lleh &#x1E07;&#601;n&ecirc;-&#x1E25;&ucirc;r b&#601;&#x1E35;w&#333;r &#8217;ef&#601;r&#257;&#x1E6F;&acirc; &#8217;&#259;&#x1E07;&icirc; b&ecirc;&#x1E6F; l&#257;&#x1E25;em: </P>
<P>5&nbsp;&ucirc;l&#601;&#8217;a&#353;&#601;&#x1E25;&ucirc;r &#8217;&#259;&#x1E07;&icirc; &#x1E6F;&#601;qw&#333;&#8216;a h&#257;y&ucirc; &#353;&#601;t&ecirc; n&#257;&#353;&icirc;m &#x1E25;el&#601;&#8217;&acirc; w&#601;n<sup>a</sup>&#8216;&#259;r&acirc;: </P>
<P>6&nbsp;wat&#275;le&#x1E0F; lw&#333; n<sup>a</sup>&#8216;&#259;r&acirc; &#8217;e&#x1E6F;-&#8217;&#259;&#x1E25;uzz&#257;m w&#601;&#8217;e&#x1E6F;-&#x1E25;&#275;fer w&#601;&#8217;e&#x1E6F;-t&ecirc;m&#601;n&icirc; w&#601;&#8217;e&#x1E6F;-h&#257;&#8217;&#259;&#x1E25;a&#353;&#601;t&#257;r&icirc; &#8217;&#275;lleh b&#601;n&ecirc; n<sup>a</sup>&#8216;&#259;r&acirc;: </P>
<P>7&nbsp;&ucirc;&#x1E07;&#601;n&ecirc; &#x1E25;el&#601;&#8217;&acirc; &#x1E63;ere&#x1E6F; <font color="brown">yi&#x1E63;&#601;&#x1E25;&#257;r</font> <font color="blue">w&#601;&#x1E63;&#333;&#x1E25;ar</font> w&#601;&#8217;e&#x1E6F;&#601;n&#257;n: </P>
<P>8&nbsp;w&#601;qw&#333;&#x1E63; hw&#333;l&icirc;&#x1E0F; &#8217;e&#x1E6F;-&#8216;&#257;n&ucirc;&#x1E07; w&#601;&#8217;e&#x1E6F;-ha&#x1E63;&#x1E63;&#333;&#x1E07;&#275;&#x1E07;&acirc; &ucirc;mi&#353;&#601;p&#601;&#x1E25;w&#333;&#x1E6F; &#8217;&#259;&#x1E25;ar&#601;&#x1E25;&#275;l ben-h&#257;r&ucirc;m: </P>
<P>9&nbsp;way&#601;h&icirc; y<sup>a</sup>&#8216;&#601;b&#275;&#x1E63; ni&#x1E35;&#601;b&#257;&#x1E0F; m&#275;&#8217;e&#x1E25;&#257;yw w&#601;&#8217;immw&#333; q&#257;r&#601;&#8217;&acirc; &#353;&#601;mw&#333; y<sup>a</sup>&#8216;&#601;b&#275;&#x1E63; l&#275;&#8217;m&#333;r k&icirc; y&#257;la&#x1E0F;&#601;t&icirc; b&#601;&#8216;&#333;&#x1E63;e&#x1E07;: </P>
<P>10&nbsp;wayyiq&#601;r&#257;&#8217; y<sup>a</sup>&#8216;&#601;b&#275;&#x1E63; l&#275;&#8217;l&#333;h&ecirc; yi&#347;&#601;r&#257;&#8217;&#275;l l&#275;&#8217;m&#333;r &#8217;im-b&#257;r&#275;&#x1E35;&#601; t&#601;&#x1E07;&#257;r&#259;&#x1E35;&#275;n&icirc; w&#601;hir&#601;b&icirc;&#x1E6F;&#257; &#8217;e&#x1E6F;-g&#601;&#x1E07;&ucirc;l&icirc; w&#601;h&#257;y&#601;&#x1E6F;&acirc; y&#257;&#x1E0F;&#601;&#x1E35;&#257; &#8216;imm&icirc; w&#601;&#8216;&#257;&#347;&icirc;&#x1E6F;&#257; mm&#275;r&#257;&#8216;&acirc; l&#601;&#x1E07;il&#601;t&icirc; &#8216;&#257;&#x1E63;&#601;b&icirc; wayy&#257;&#x1E07;&#275;&#8217; &#8217;&#277;l&#333;h&icirc;m &#8217;&#275;&#x1E6F; &#8217;&#259;&#353;er-&#353;&#257;&#8217;&#257;l: </P>
<P>11&nbsp;&ucirc;&#x1E35;&#601;l&ucirc;&#x1E07; &#8217;&#259;&#x1E25;&icirc;-&#353;&ucirc;&#x1E25;&acirc; hw&#333;l&icirc;&#x1E0F; &#8217;e&#x1E6F;-m&#601;&#x1E25;&icirc;r h&ucirc;&#8217; &#8217;&#259;&#x1E07;&icirc; &#8217;e&#353;&#601;tw&#333;n: </P>
<P>12&nbsp;w&#601;&#8217;e&#353;&#601;tw&#333;n hw&#333;l&icirc;&#x1E0F; &#8217;e&#x1E6F;-b&ecirc;&#x1E6F; r&#257;f&#257;&#8217; w&#601;&#8217;e&#x1E6F;-p&#257;s&#275;&#x1E25;a w&#601;&#8217;e&#x1E6F;-t&#601;&#x1E25;inn&acirc; &#8217;&#259;&#x1E07;&icirc; &#8216;&icirc;r n&#257;&#x1E25;&#257;&#353; &#8217;&#275;lleh &#8217;an&#601;&#353;&ecirc; r&#275;&#x1E35;&acirc;: s</P>
<P>13&nbsp;&ucirc;&#x1E07;&#601;n&ecirc; q&#601;naz &#8216;&#257;&#x1E6F;&#601;n&icirc;&#8217;&#275;l &ucirc;&#347;&#601;r&#257;y&acirc; &ucirc;&#x1E07;&#601;n&ecirc; &#8216;&#257;&#x1E6F;&#601;n&icirc;&#8217;&#275;l &#x1E25;&#259;&#x1E6F;a&#x1E6F;: </P>
<P>14&nbsp;&ucirc;m&#601;&#8216;w&#333;n&#333;&#x1E6F;ay hw&#333;l&icirc;&#x1E0F; &#8217;e&#x1E6F;-&#8216;&#257;f&#601;r&acirc; &ucirc;&#347;&#601;r&#257;y&acirc; hw&#333;l&icirc;&#x1E0F; &#8217;e&#x1E6F;-yw&#333;&#8217;&#257;&#x1E07; &#8217;&#259;&#x1E07;&icirc; g&ecirc;&#8217; &#x1E25;&#259;r&#257;&#353;&icirc;m k&icirc; &#x1E25;&#259;r&#257;&#353;&icirc;m h&#257;y&ucirc;: f</P>
<P>15&nbsp;&ucirc;&#x1E07;&#601;n&ecirc; k&#257;l&#275;&#x1E07; ben-y&#601;funneh &#8216;&icirc;r&ucirc; &#8217;&#275;l&acirc; w&#257;n&#257;&#8216;am &ucirc;&#x1E07;&#601;n&ecirc; &#8217;&#275;l&acirc; &ucirc;q&#601;naz: </P>
<P>16&nbsp;&ucirc;&#x1E07;&#601;n&ecirc; y&#601;hallel&#601;&#8217;&#275;l z&icirc;f w&#601;z&icirc;f&acirc; t&icirc;r&#601;y&#257;&#8217; wa&#8217;&#259;&#347;ar&#601;&#8217;&#275;l: </P>
<P>17&nbsp;&ucirc;&#x1E07;en-&#8216;ez&#601;r&acirc; ye&#x1E6F;er &ucirc;mere&#x1E0F; w&#601;&#8216;&#275;fer w&#601;y&#257;lw&#333;n watahar &#8217;e&#x1E6F;-mir&#601;y&#257;m w&#601;&#8217;e&#x1E6F;-&#353;ammay w&#601;&#8217;e&#x1E6F;-yi&#353;&#601;b&#257;&#x1E25; &#8217;&#259;&#x1E07;&icirc; &#8217;e&#353;&#601;t&#601;m&#333;&#8216;a: </P>
<P>18&nbsp;w&#601;&#8217;i&#353;&#601;tw&#333; hay&#601;hu&#x1E0F;&icirc;y&acirc; y&#257;l&#601;&#x1E0F;&acirc; &#8217;e&#x1E6F;-yere&#x1E0F; &#8217;&#259;&#x1E07;&icirc; &#x1E21;&#601;&#x1E0F;w&#333;r w&#601;&#8217;e&#x1E6F;-&#x1E25;e&#x1E07;er &#8217;&#259;&#x1E07;&icirc; &#347;w&#333;&#x1E35;w&#333; w&#601;&#8217;e&#x1E6F;-y&#601;q&ucirc;&#x1E6F;&icirc;&#8217;&#275;l &#8217;&#259;&#x1E07;&icirc; z&#257;nw&#333;&#x1E25;a w&#601;&#8217;&#275;lleh b&#601;n&ecirc; bi&#x1E6F;&#601;y&acirc; &#x1E07;a&#x1E6F;-par&#601;&#8216;&#333;h &#8217;&#259;&#353;er l&#257;q<sup>a</sup>&#x1E25; m&#257;re&#x1E0F;: s</P>
<P>19&nbsp;&ucirc;&#x1E07;&#601;n&ecirc; &#8217;&#275;&#353;e&#x1E6F; hw&#333;&#x1E0F;&icirc;y&acirc; &#8217;&#259;&#x1E25;w&#333;&#x1E6F; n<sup>a</sup>&#x1E25;am &#8217;&#259;&#x1E07;&icirc; q&#601;&#8216;&icirc;l&acirc; hagar&#601;m&icirc; w&#601;&#8217;e&#353;&#601;t&#601;m&#333;&#8216;a hamm<sup>a</sup>&#8216;&#259;&#x1E35;&#257;&#x1E6F;&icirc;: </P>
<P>20&nbsp;&ucirc;&#x1E07;&#601;n&ecirc; &#353;&icirc;mw&#333;n &#8217;am&#601;nw&#333;n w&#601;rinn&acirc; ben-&#x1E25;&#257;n&#257;n <font color="brown">w&#601;&#x1E6F;w&#333;lw&#333;n</font> <font color="blue">w&#601;&#x1E6F;&icirc;lw&#333;n</font> &ucirc;&#x1E07;&#601;n&ecirc; yi&#353;&#601;&#8216;&icirc; zw&#333;&#x1E25;&#275;&#x1E6F; &ucirc;&#x1E07;en-zw&#333;&#x1E25;&#275;&#x1E6F;: </P>
<P>21&nbsp;b&#601;n&ecirc; &#353;&#275;l&acirc; &#x1E07;en-y&#601;h&ucirc;&#x1E0F;&acirc; &#8216;&#275;r &#8217;&#259;&#x1E07;&icirc; l&#275;&#x1E35;&acirc; w&#601;l<sup>a</sup>&#8216;&#601;d&acirc; &#8217;&#259;&#x1E07;&icirc; m&#257;r&#275;&#353;&acirc; &ucirc;mi&#353;&#601;p&#601;&#x1E25;w&#333;&#x1E6F; b&ecirc;&#x1E6F;-&#8216;&#259;&#x1E07;&#333;&#x1E0F;a&#x1E6F; habu&#x1E63; l&#601;&#x1E07;&ecirc;&#x1E6F; &#8217;a&#353;&#601;b&#275;&#8216;a: </P>
<P>22&nbsp;w&#601;yw&#333;q&icirc;m w&#601;&#8217;an&#601;&#353;&ecirc; &#x1E35;&#333;z&#275;&#x1E07;&#257;&#8217; w&#601;yw&#333;&#8217;&#257;&#353; w&#601;&#347;&#257;r&#257;f &#8217;&#259;&#353;er-b&#257;&#8216;&#259;l&ucirc; l&#601;mw&#333;&#8217;&#257;&#x1E07; w&#601;y&#257;&#353;u&#x1E07;&icirc; l&#257;&#x1E25;em w&#601;had&#601;&#x1E07;&#257;r&icirc;m &#8216;at&icirc;q&icirc;m: </P>
<P>23&nbsp;h&#275;mm&acirc; hayyw&#333;&#x1E63;&#601;r&icirc;m w&#601;y&#333;&#353;&#601;&#x1E07;&ecirc; n&#601;&#x1E6D;&#257;&#8216;&icirc;m &ucirc;&#x1E21;&#601;&#x1E0F;&#275;r&acirc; &#8216;im-hammele&#x1E35;&#601; bim&#601;la&#8217;&#x1E35;&#601;tw&#333; y&#257;&#353;&#601;&#x1E07;&ucirc; &#353;&#257;m: s</P>
<P>24&nbsp;b&#601;n&ecirc; &#353;im&#601;&#8216;w&#333;n n&#601;m&ucirc;&#8217;&#275;l w&#601;y&#257;m&icirc;n y&#257;r&icirc;&#x1E07; zer<sup>a</sup>&#x1E25; &#353;&#257;&#8217;&ucirc;l: </P>
<P>25&nbsp;&#353;allum b&#601;nw&#333; mi&#x1E07;&#601;&#347;&#257;m b&#601;nw&#333; mi&#353;&#601;m&#257;&#8216; b&#601;nw&#333;: </P>
<P>26&nbsp;&ucirc;&#x1E07;&#601;n&ecirc; mi&#353;&#601;m&#257;&#8216; &#x1E25;amm&ucirc;&#8217;&#275;l b&#601;nw&#333; zak&ucirc;r b&#601;nw&#333; &#353;im&#601;&#8216;&icirc; &#x1E07;&#601;nw&#333;: </P>
<P>27&nbsp;&ucirc;l&#601;&#353;im&#601;&#8216;&icirc; b&#257;n&icirc;m &#353;i&#353;&#353;&acirc; &#8216;&#257;&#347;&#257;r &ucirc;&#x1E07;&#257;nw&#333;&#x1E6F; &#353;&#275;&#353; &ucirc;l&#601;&#8217;e&#x1E25;&#257;yw &#8217;&ecirc;n b&#257;n&icirc;m rab&icirc;m w&#601;&#x1E35;&#333;l mi&#353;&#601;p<sup>a</sup>&#x1E25;&#601;t&#257;m l&#333;&#8217; hir&#601;b&ucirc; &#8216;a&#x1E0F;-b&#601;n&ecirc; y&#601;h&ucirc;&#x1E0F;&acirc;: s</P>
<P>28&nbsp;wayy&#275;&#353;&#601;&#x1E07;&ucirc; bi&#x1E07;&#601;&#8217;&#275;r-&#353;e&#x1E07;<sup>a</sup>&#8216; &ucirc;mw&#333;l&#257;&#x1E0F;&acirc; w<sup>a</sup>&#x1E25;&#259;&#x1E63;ar &#353;&ucirc;&#8216;&#257;l: </P>
<P>29&nbsp;&ucirc;&#x1E07;&#601;&#x1E07;il&#601;h&acirc; &ucirc;&#x1E07;&#601;&#8216;e&#x1E63;em &ucirc;&#x1E07;&#601;&#x1E6F;w&#333;l&#257;&#x1E0F;: </P>
<P>30&nbsp;&ucirc;&#x1E07;i&#x1E07;&#601;&#x1E6F;&ucirc;&#8217;&#275;l &ucirc;&#x1E07;&#601;&#x1E25;&#257;r&#601;m&acirc; &ucirc;&#x1E07;&#601;&#x1E63;&icirc;q&#601;l&#257;&#x1E21;: </P>
<P>31&nbsp;&ucirc;&#x1E07;&#601;&#x1E07;&ecirc;&#x1E6F; mar&#601;k&#257;&#x1E07;w&#333;&#x1E6F; &ucirc;&#x1E07;<sup>a</sup>&#x1E25;&#259;&#x1E63;ar s&ucirc;s&icirc;m &ucirc;&#x1E07;&#601;&#x1E07;&ecirc;&#x1E6F; bir&#601;&#8217;&icirc; &ucirc;&#x1E07;&#601;&#353;<sup>a</sup>&#8216;&#259;r&#257;yim &#8217;&#275;lleh &#8216;&#257;r&ecirc;hem &#8216;a&#x1E0F;-m&#601;l&#333;&#x1E35;&#601; d&#257;w&icirc;&#x1E0F;: </P>
<P>32&nbsp;w&#601;&#x1E25;a&#x1E63;&#601;r&ecirc;hem &#8216;&ecirc;&#x1E6D;&#257;m w&#257;&#8216;ayin rimmw&#333;n w&#601;&#x1E6F;&#333;&#x1E35;en w&#601;&#8216;&#257;&#353;&#257;n &#8216;&#257;r&icirc;m &#x1E25;&#257;m&#275;&#353;: </P>
<P>33&nbsp;w&#601;&#x1E35;&#257;l-&#x1E25;a&#x1E63;&#601;r&ecirc;hem &#8217;&#259;&#353;er s&#601;&#x1E07;&icirc;&#x1E07;w&#333;&#x1E6F; he&#8216;&#257;r&icirc;m h&#257;&#8217;&#275;lleh &#8216;a&#x1E0F;-b&#257;&#8216;al z&#333;&#8217;&#x1E6F; mw&#333;&#353;&#601;&#x1E07;&#333;&#x1E6F;&#257;m w&#601;hi&#x1E6F;&#601;y<sup>a</sup>&#x1E25;&#601;&#347;&#257;m l&acirc;em: </P>
<P>34&nbsp;&ucirc;m&#601;&#353;w&#333;&#x1E07;&#257;&#x1E07; w&#601;yam&#601;l&#275;&#x1E35;&#601; w&#601;yw&#333;&#353;&acirc; ben-&#8217;&#259;ma&#x1E63;&#601;y&acirc;: </P>
<P>35&nbsp;w&#601;yw&#333;&#8217;&#275;l w&#601;y&#275;h&ucirc;&#8217; ben-yw&#333;&#353;i&#x1E07;&#601;y&acirc; ben-&#347;&#601;r&#257;y&acirc; ben-&#8216;&#259;&#347;&icirc;&#8217;&#275;l: </P>
<P>36&nbsp;w&#601;&#8217;el&#601;yw&#333;&#8216;&ecirc;nay w&#601;y<sup>a</sup>&#8216;&#259;q&#333;&#x1E07;&acirc; w&icirc;&#353;w&#333;&#x1E25;&#257;y&acirc; w<sup>a</sup>&#8216;&#259;&#347;&#257;y&acirc; w<sup>a</sup>&#8216;&#259;&#x1E0F;&icirc;&#8217;&#275;l w&icirc;&#347;&icirc;mi&#8217;&#275;l &ucirc;&#x1E07;&#601;n&#257;y&acirc;: </P>
<P>37&nbsp;w&#601;z&icirc;z&#257;&#8217; &#x1E07;en-&#353;if&#601;&#8216;&icirc; &#x1E07;en-&#8217;allw&#333;n ben-y&#601;&#x1E0F;&#257;y&acirc; &#x1E07;en-&#353;im&#601;r&icirc; ben-&#353;&#601;m<sup>a</sup>&#8216;&#601;y&acirc;: </P>
<P>38&nbsp;&#8217;&#275;lleh hab&#257;&#8217;&icirc;m b&#601;&#353;&#275;mw&#333;&#x1E6F; n&#601;&#347;&icirc;&#8217;&icirc;m b&#601;mi&#353;&#601;p&#601;&#x1E25;w&#333;&#x1E6F;&#257;m &ucirc;&#x1E07;&ecirc;&#x1E6F; &#8217;&#259;&#x1E07;w&#333;&#x1E6F;&ecirc;hem p&#257;r&#601;&#x1E63;&ucirc; l&#257;rw&#333;&#x1E07;: </P>
<P>39&nbsp;wayy&#275;l&#601;&#x1E35;&ucirc; lim&#601;&#x1E07;w&#333;&#8217; &#x1E21;&#601;&#x1E0F;&#333;r &#8216;a&#x1E0F; l&#601;miz&#601;r<sup>a</sup>&#x1E25; hag&#257;y&#601;&#8217; l&#601;&#x1E07;aqq&#275;&#353; mir&#601;&#8216;eh l&#601;&#x1E63;&#333;&#8217;n&#257;m: </P>
<P>40&nbsp;wayyim&#601;&#x1E63;&#601;&#8217;&ucirc; mir&#601;&#8216;eh &#353;&#257;m&#275;n w&#257;&#x1E6D;w&#333;&#x1E07; w&#601;h&#257;&#8217;&#257;re&#x1E63; r<sup>a</sup>&#x1E25;&#259;&#x1E07;a&#x1E6F; y&#257;&#x1E0F;ayim w&#601;&#353;&#333;qe&#x1E6D;e&#x1E6F; &ucirc;&#353;&#601;l&#275;w&acirc; k&icirc; min-&#x1E25;&#257;m hayy&#333;&#353;&#601;&#x1E07;&icirc;m &#353;&#257;m l&#601;f&#257;n&icirc;m: </P>
<P>41&nbsp;wayy&#257;&#x1E07;&#333;&#8217;&ucirc; &#8217;&#275;lleh hak&#601;&#x1E6F;&ucirc;&#x1E07;&icirc;m b&#601;&#353;&#275;mw&#333;&#x1E6F; b&icirc;m&ecirc;| y&#601;&#x1E25;iz&#601;q&icirc;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; wayyak&ucirc; &#8217;e&#x1E6F;-&#8217;&acirc;&#335;l&ecirc;hem w&#601;&#8217;e&#x1E6F;-<font color="brown">hamm&#601;&#8216;&icirc;n&icirc;m</font> <font color="blue">hamm&#601;&#8216;&ucirc;n&icirc;m</font> &#8217;&#259;&#353;er nim&#601;&#x1E63;&#601;&#8217;&ucirc;-&#353;&#257;mm&acirc; wayy<sup>a</sup>&#x1E25;&#259;r&icirc;mum &#8216;a&#x1E0F;-hayyw&#333;m hazzeh wayy&#275;&#353;&#601;&#x1E07;&ucirc; t<sup>a</sup>&#x1E25;&#601;t&ecirc;hem k&icirc;-mir&#601;&#8216;eh l&#601;&#x1E63;&#333;&#8217;n&#257;m &#353;&#257;m: </P>
<P>42&nbsp;&ucirc;m&#275;hem| min-b&#601;n&ecirc; &#353;im&#601;&#8216;w&#333;n h&#257;l&#601;&#x1E35;&ucirc; l&#601;har &#347;&#275;&#8216;&icirc;r &#8217;&#259;n&#257;&#353;&icirc;m &#x1E25;&#259;m&#275;&#353; m&#275;&#8217;w&#333;&#x1E6F; &ucirc;f&#601;la&#x1E6D;&#601;y&acirc; &ucirc;n&#601;&#8216;ar&#601;y&acirc; &ucirc;r&#601;f&#257;y&acirc; w&#601;&#8216;uzz&icirc;&#8217;&#275;l b&#601;n&ecirc; yi&#353;&#601;&#8216;&icirc; b&#601;r&#333;&#8217;&#353;&#257;m: </P>
<P>43&nbsp;wayyak&ucirc; &#8217;e&#x1E6F;-&#353;&#601;&#8217;&#275;r&icirc;&#x1E6F; hap&#601;l&#275;&#x1E6D;&acirc; l<sup>a</sup>&#8216;&#259;m&#257;l&#275;q wayy&#275;&#353;&#601;&#x1E07;&ucirc; &#353;&#257;m &#8216;a&#x1E0F; hayyw&#333;m hazzeh: </P>
</TD>
</TABLE>
<P><HR>
<CENTER>
<A HREF="ch1005">Next: 1 Chronicles (1 Divrey Yamim) Chapter 5</A></CENTER>
</BODY>
</HTML>
