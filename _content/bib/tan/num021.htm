<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num021">Polyglot</A>&nbsp;
<A HREF="../kjv/num021">KJV</A>&nbsp;
<A HREF="../sep/num021">Sep</A>&nbsp;
<A HREF="../vul/num021">Vul</A>&nbsp;

<BR>
<BR><A HREF="num">Numbers (Bemidbar) Index</A><BR>
&nbsp;
<A HREF="num020">Previous</A>&nbsp;
<A HREF="num022">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 21</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּשְׁמַ֞ע הַכְּנַעֲנִ֤י מֶֽלֶךְ־עֲרָד֙ יֹשֵׁ֣ב הַנֶּ֔גֶב כִּ֚י בָּ֣א יִשְׂרָאֵ֔ל דֶּ֖רֶךְ הָאֲתָרִ֑ים וַיִּלָּ֙חֶם֙ בְּיִשְׂרָאֵ֔ל וַיִּ֥שְׁבְּ׀ מִמֶּ֖נּוּ שֶֽׁבִי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּדַּ֨ר יִשְׂרָאֵ֥ל נֶ֛דֶר לַֽיהוָ֖ה וַיֹּאמַ֑ר אִם־נָתֹ֨ן תִּתֵּ֜ן אֶת־הָעָ֤ם הַזֶּה֙ בְּיָדִ֔י וְהַֽחֲרַמְתִּ֖י אֶת־עָרֵיהֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּשְׁמַ֨ע יְהוָ֜ה בְּק֣וֹל יִשְׂרָאֵ֗ל וַיִּתֵּן֙ אֶת־הַֽכְּנַעֲנִ֔י וַיַּחֲרֵ֥ם אֶתְהֶ֖ם וְאֶת־עָרֵיהֶ֑ם וַיִּקְרָ֥א שֵׁם־הַמָּק֖וֹם חָרְמָֽה׃ פ</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּסְע֞וּ מֵהֹ֤ר הָהָר֙ דֶּ֣רֶךְ יַם־ס֔וּף לִסְבֹ֖ב אֶת־אֶ֣רֶץ אֱד֑וֹם וַתִּקְצַ֥ר נֶֽפֶשׁ־הָעָ֖ם בַּדָּֽרֶךְ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיְדַבֵּ֣ר הָעָ֗ם בֵּֽאלֹהִים֮ וּבְמֹשֶׁה֒ לָמָ֤ה הֶֽעֱלִיתֻ֙נוּ֙ מִמִּצְרַ֔יִם לָמ֨וּת בַּמִּדְבָּ֑ר כִּ֣י אֵ֥ין לֶ֙חֶם֙ וְאֵ֣ין מַ֔יִם וְנַפְשֵׁ֣נוּ קָ֔צָה בַּלֶּ֖חֶם הַקְּלֹקֵֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיְשַׁלַּ֨ח יְהוָ֜ה בָּעָ֗ם אֵ֚ת הַנְּחָשִׁ֣ים הַשְּׂרָפִ֔ים וַֽיְנַשְּׁכ֖וּ אֶת־הָעָ֑ם וַיָּ֥מָת עַם־רָ֖ב מִיִּשְׂרָאֵֽל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיָּבֹא֩ הָעָ֨ם אֶל־מֹשֶׁ֜ה וַיֹּאמְר֣וּ חָטָ֗אנוּ כִּֽי־דִבַּ֤רְנוּ בַֽיהוָה֙ וָבָ֔ךְ הִתְפַּלֵּל֙ אֶל־יְהוָ֔ה וְיָסֵ֥ר מֵעָלֵ֖ינוּ אֶת־הַנָּחָ֑שׁ וַיִּתְפַּלֵּ֥ל מֹשֶׁ֖ה בְּעַ֥ד הָעָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֨אמֶר יְהוָ֜ה אֶל־מֹשֶׁ֗ה עֲשֵׂ֤ה לְךָ֙ שָׂרָ֔ף וְשִׂ֥ים אֹת֖וֹ עַל־נֵ֑ס וְהָיָה֙ כָּל־הַנָּשׁ֔וּךְ וְרָאָ֥ה אֹת֖וֹ וָחָֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּ֤עַשׂ מֹשֶׁה֙ נְחַ֣שׁ נְחֹ֔שֶׁת וַיְשִׂמֵ֖הוּ עַל־הַנֵּ֑ס וְהָיָ֗ה אִם־נָשַׁ֤ךְ הַנָּחָשׁ֙ אֶת־אִ֔ישׁ וְהִבִּ֛יט אֶל־נְחַ֥שׁ הַנְּחֹ֖שֶׁת וָחָֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּסְע֖וּ בְּנֵ֣י יִשְׂרָאֵ֑ל וַֽיַּחֲנ֖וּ בְּאֹבֹֽת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּסְע֖וּ מֵאֹבֹ֑ת וַֽיַּחֲנ֞וּ בְּעִיֵּ֣י הָֽעֲבָרִ֗ים בַּמִּדְבָּר֙ אֲשֶׁר֙ עַל־פְּנֵ֣י מוֹאָ֔ב מִמִּזְרַ֖ח הַשָּֽׁמֶשׁ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;מִשָּׁ֖ם נָסָ֑עוּ וַֽיַּחֲנ֖וּ בְּנַ֥חַל זָֽרֶד׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מִשָּׁם֮ נָסָעוּ֒ וַֽיַּחֲנ֗וּ מֵעֵ֤בֶר אַרְנוֹן֙ אֲשֶׁ֣ר בַּמִּדְבָּ֔ר הַיֹּצֵ֖א מִגְּב֣וּל<font color="red"><sup>1</font></sup> הָֽאֱמֹרִ֑י כִּ֤י אַרְנוֹן֙ גְּב֣וּל מוֹאָ֔ב בֵּ֥ין מוֹאָ֖ב וּבֵ֥ין הָאֱמֹרִֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;עַל־כֵּן֙ יֵֽאָמַ֔ר בְּסֵ֖פֶר מִלְחֲמֹ֣ת יְהוָ֑ה אֶת־וָהֵ֣ב בְּסוּפָ֔ה וְאֶת־הַנְּחָלִ֖ים אַרְנֽוֹן׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאֶ֙שֶׁד֙ הַנְּחָלִ֔ים אֲשֶׁ֥ר נָטָ֖ה לְשֶׁ֣בֶת עָ֑ר וְנִשְׁעַ֖ן לִגְב֥וּל מוֹאָֽב׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּמִשָּׁ֖ם בְּאֵ֑רָה הִ֣וא הַבְּאֵ֗ר אֲשֶׁ֨ר אָמַ֤ר יְהוָה֙ לְמֹשֶׁ֔ה אֱסֹף֙ אֶת־הָעָ֔ם וְאֶתְּנָ֥ה לָהֶ֖ם מָֽיִם׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אָ֚ז יָשִׁ֣יר יִשְׂרָאֵ֔ל אֶת־הַשִּׁירָ֖ה הַזֹּ֑את עֲלִ֥י בְאֵ֖ר עֱנוּ־לָֽהּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בְּאֵ֞ר חֲפָר֣וּהָ שָׂרִ֗ים כָּר֙וּהָ֙ נְדִיבֵ֣י הָעָ֔ם בִּמְחֹקֵ֖ק בְּמִשְׁעֲנֹתָ֑ם וּמִמִּדְבָּ֖ר מַתָּנָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּמִמַּתָּנָ֖ה נַחֲלִיאֵ֑ל וּמִנַּחֲלִיאֵ֖ל בָּמֽוֹת׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּמִבָּמ֗וֹת הַגַּיְא֙ אֲשֶׁר֙ בִּשְׂדֵ֣ה מוֹאָ֔ב רֹ֖אשׁ הַפִּסְגָּ֑ה וְנִשְׁקָ֖פָה עַל־פְּנֵ֥י הַיְשִׁימֹֽן׃ פ</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּשְׁלַ֤ח יִשְׂרָאֵל֙ מַלְאָכִ֔ים אֶל־סִיחֹ֥ן מֶֽלֶךְ־הָאֱמֹרִ֖י לֵאמֹֽר׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֶעְבְּרָ֣ה בְאַרְצֶ֗ךָ לֹ֤א נִטֶּה֙ בְּשָׂדֶ֣ה וּבְכֶ֔רֶם לֹ֥א נִשְׁתֶּ֖ה מֵ֣י בְאֵ֑ר בְּדֶ֤רֶךְ הַמֶּ֙לֶךְ֙ נֵלֵ֔ךְ עַ֥ד אֲשֶֽׁר־נַעֲבֹ֖ר גְּבֻלֶֽךָ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְלֹא־נָתַ֨ן סִיחֹ֣ן<font color="red"><sup>3</font></sup> אֶת־יִשְׂרָאֵל֮ עֲבֹ֣ר בִּגְבֻלוֹ֒ וַיֶּאֱסֹ֨ף סִיחֹ֜ן אֶת־כָּל־עַמּ֗וֹ וַיֵּצֵ֞א לִקְרַ֤את יִשְׂרָאֵל֙ הַמִּדְבָּ֔רָה וַיָּבֹ֖א יָ֑הְצָה וַיִּלָּ֖חֶם בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיַּכֵּ֥הוּ יִשְׂרָאֵ֖ל לְפִי־חָ֑רֶב וַיִּירַ֨שׁ אֶת־אַרְצ֜וֹ מֵֽאַרְנֹ֗ן עַד־יַבֹּק֙ עַד־בְּנֵ֣י עַמּ֔וֹן כִּ֣י עַ֔ז גְּב֖וּל בְּנֵ֥י עַמּֽוֹן׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיִּקַּח֙ יִשְׂרָאֵ֔ל אֵ֥ת כָּל־הֶעָרִ֖ים הָאֵ֑לֶּה וַיֵּ֤שֶׁב יִשְׂרָאֵל֙ בְּכָל־עָרֵ֣י הָֽאֱמֹרִ֔י בְּחֶשְׁבּ֖וֹן וּבְכָל־בְּנֹתֶֽיהָ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כִּ֣י חֶשְׁבּ֔וֹן עִ֗יר סִיחֹ֛ן מֶ֥לֶךְ הָאֱמֹרִ֖י הִ֑וא וְה֣וּא נִלְחַ֗ם בְּמֶ֤לֶךְ מוֹאָב֙ הָֽרִאשׁ֔וֹן וַיִּקַּ֧ח אֶת־כָּל־אַרְצ֛וֹ מִיָּד֖וֹ עַד־אַרְנֹֽן׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;עַל־כֵּ֛ן יֹאמְר֥וּ הַמֹּשְׁלִ֖ים בֹּ֣אוּ חֶשְׁבּ֑וֹן תִּבָּנֶ֥ה וְתִכּוֹנֵ֖ן עִ֥יר סִיחֽוֹן׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;כִּי־אֵשׁ֙ יָֽצְאָ֣ה מֵֽחֶשְׁבּ֔וֹן לֶהָבָ֖ה מִקִּרְיַ֣ת סִיחֹ֑ן אָֽכְלָה֙ עָ֣ר מוֹאָ֔ב בַּעֲלֵ֖י בָּמ֥וֹת אַרְנֹֽן׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אוֹי־לְךָ֣ מוֹאָ֔ב אָבַ֖דְתָּ עַם־כְּמ֑וֹשׁ נָתַ֨ן בָּנָ֤יו פְּלֵיטִם֙ וּבְנֹתָ֣יו בַּשְּׁבִ֔ית לְמֶ֥לֶךְ אֱמֹרִ֖י סִיחֽוֹן׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַנִּירָ֛ם אָבַ֥ד חֶשְׁבּ֖וֹן עַד־דִּיב֑וֹן וַנַּשִּׁ֣ים עַד־נֹ֔פַח אֲשֶׁ֖רׅ<font color="red"><sup>4</font></sup> עַד־מֵֽידְבָֽא׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיֵּ֙שֶׁב֙ יִשְׂרָאֵ֔ל בְּאֶ֖רֶץ הָאֱמֹרִֽי׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיִּשְׁלַ֤ח מֹשֶׁה֙ לְרַגֵּ֣ל אֶת־יַעְזֵ֔ר וַֽיִּלְכְּד֖וּ בְּנֹתֶ֑יהָ <font color="brown">ויירש</font> <font color="blue">וַיּ֖וֹרֶשׁ</font> אֶת־הָאֱמֹרִ֥י אֲשֶׁר־שָֽׁם׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיִּפְנוּ֙ וַֽיַּעֲל֔וּ דֶּ֖רֶךְ הַבָּשָׁ֑ן וַיֵּצֵ֣א עוֹג֩ מֶֽלֶךְ־הַבָּשָׁ֨ן לִקְרָאתָ֜ם ה֧וּא וְכָל־עַמּ֛וֹ לַמִּלְחָמָ֖ה אֶדְרֶֽעִי׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיֹּ֨אמֶר יְהוָ֤ה אֶל־מֹשֶׁה֙ אַל־תִּירָ֣א אֹת֔וֹ כִּ֣י בְיָדְךָ֞ נָתַ֧תִּי אֹת֛וֹ וְאֶת־כָּל־עַמּ֖וֹ וְאֶת־אַרְצ֑וֹ וְעָשִׂ֣יתָ לּ֔וֹ כַּאֲשֶׁ֣ר עָשִׂ֗יתָ לְסִיחֹן֙ מֶ֣לֶךְ הָֽאֱמֹרִ֔י אֲשֶׁ֥ר יוֹשֵׁ֖ב בְּחֶשְׁבּֽוֹן׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיַּכּ֨וּ אֹת֤וֹ וְאֶת־בָּנָיו֙ וְאֶת־כָּל־עַמּ֔וֹ עַד־בִּלְתִּ֥י הִשְׁאִֽיר־ל֖וֹ שָׂרִ֑יד וַיִּֽירְשׁ֖וּ אֶת־אַרְצֽוֹ׃ </P>
</TD>
<TD WIDTH="50%">
<P>1&nbsp;wayyi&#353;&#601;m<sup>a</sup>&#8216; hak&#601;n<sup>a</sup>&#8216;&#259;n&icirc; mele&#x1E35;&#601;-&#8216;&#259;r&#257;&#x1E0F; y&#333;&#353;&#275;&#x1E07; hanne&#x1E21;e&#x1E07; k&icirc; b&#257;&#8217; yi&#347;&#601;r&#257;&#8217;&#275;l dere&#x1E35;&#601; h&#257;&#8217;&#259;&#x1E6F;&#257;r&icirc;m wayyill&#257;&#x1E25;em b&#601;yi&#347;&#601;r&#257;&#8217;&#275;l wayyi&#353;&#601;b&#601;| mimmenn&ucirc; &#353;e&#x1E07;&icirc;: </P>
<P>2&nbsp;wayyidar yi&#347;&#601;r&#257;&#8217;&#275;l ne&#x1E0F;er layhw&acirc; wayy&#333;&#8217;mar &#8217;im-n&#257;&#x1E6F;&#333;n tit&#275;n &#8217;e&#x1E6F;-h&#257;&#8216;&#257;m hazzeh b&#601;y&#257;&#x1E0F;&icirc; w&#601;h<sup>a</sup>&#x1E25;&#259;ram&#601;t&icirc; &#8217;e&#x1E6F;-&#8216;&#257;r&ecirc;hem: </P>
<P>3&nbsp;wayyi&#353;&#601;m<sup>a</sup>&#8216; y&#601;hw&acirc; b&#601;qw&#333;l yi&#347;&#601;r&#257;&#8217;&#275;l wayyit&#275;n &#8217;e&#x1E6F;-hak&#601;n<sup>a</sup>&#8216;&#259;n&icirc; wayy<sup>a</sup>&#x1E25;&#259;r&#275;m &#8217;e&#x1E6F;&#601;hem w&#601;&#8217;e&#x1E6F;-&#8216;&#257;r&ecirc;hem wayyiq&#601;r&#257;&#8217; &#353;&#275;m-hamm&#257;qw&#333;m &#x1E25;&#257;r&#601;m&acirc;: f</P>
<P>4&nbsp;wayyis&#601;&#8216;&ucirc; m&#275;h&#333;r h&acirc;&#257;r dere&#x1E35;&#601; yam-s&ucirc;f lis&#601;&#x1E07;&#333;&#x1E07; &#8217;e&#x1E6F;-&#8217;ere&#x1E63; &#8217;&#277;&#x1E0F;w&#333;m watiq&#601;&#x1E63;ar nefe&#353;-h&#257;&#8216;&#257;m bad&#257;re&#x1E35;&#601;: </P>
<P>5&nbsp;way&#601;&#x1E0F;ab&#275;r h&#257;&#8216;&#257;m b&#275;&#8217;l&#333;h&icirc;m &ucirc;&#x1E07;&#601;m&#333;&#353;eh l&#257;m&acirc; he&#8216;&#277;l&icirc;&#x1E6F;un&ucirc; mimmi&#x1E63;&#601;rayim l&#257;m&ucirc;&#x1E6F; bammi&#x1E0F;&#601;b&#257;r k&icirc; &#8217;&ecirc;n le&#x1E25;em w&#601;&#8217;&ecirc;n mayim w&#601;naf&#601;&#353;&#275;n&ucirc; q&#257;&#x1E63;&acirc; balle&#x1E25;em haqq&#601;l&#333;q&#275;l: </P>
<P>6&nbsp;way&#601;&#353;all<sup>a</sup>&#x1E25; y&#601;hw&acirc; b&#257;&#8216;&#257;m &#8217;&#275;&#x1E6F; hann&#601;&#x1E25;&#257;&#353;&icirc;m ha&#347;&#347;&#601;r&#257;f&icirc;m way&#601;na&#353;&#353;&#601;&#x1E35;&ucirc; &#8217;e&#x1E6F;-h&#257;&#8216;&#257;m wayy&#257;m&#257;&#x1E6F; &#8216;am-r&#257;&#x1E07; m&icirc;yi&#347;&#601;r&#257;&#8217;&#275;l: </P>
<P>7&nbsp;wayy&#257;&#x1E07;&#333;&#8217; h&#257;&#8216;&#257;m &#8217;el-m&#333;&#353;eh wayy&#333;&#8217;m&#601;r&ucirc; &#x1E25;&#257;&#x1E6D;&#257;&#8217;n&ucirc; k&icirc;-&#x1E0F;ibar&#601;n&ucirc; &#x1E07;ayhw&acirc; w&#257;&#x1E07;&#257;&#x1E35;&#601; hi&#x1E6F;&#601;pall&#275;l &#8217;el-y&#601;hw&acirc; w&#601;y&#257;s&#275;r m&#275;&#8216;&#257;l&ecirc;n&ucirc; &#8217;e&#x1E6F;-hann&#257;&#x1E25;&#257;&#353; wayyi&#x1E6F;&#601;pall&#275;l m&#333;&#353;eh b&#601;&#8216;a&#x1E0F; h&#257;&#8216;&#257;m: </P>
<P>8&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh &#8216;&#259;&#347;&#275;h l&#601;&#x1E35;&#257; &#347;&#257;r&#257;f w&#601;&#347;&icirc;m &#8217;&#333;&#x1E6F;w&#333; &#8216;al-n&#275;s w&#601;h&#257;y&acirc; k&#257;l-hann&#257;&#353;&ucirc;&#x1E35;&#601; w&#601;r&#257;&#8217;&acirc; &#8217;&#333;&#x1E6F;w&#333; w&#257;&#x1E25;&#257;y: </P>
<P>9&nbsp;wayy<sup>a</sup>&#8216;a&#347; m&#333;&#353;eh n&#601;&#x1E25;a&#353; n&#601;&#x1E25;&#333;&#353;e&#x1E6F; way&#601;&#347;im&#275;h&ucirc; &#8216;al-hann&#275;s w&#601;h&#257;y&acirc; &#8217;im-n&#257;&#353;a&#x1E35;&#601; hann&#257;&#x1E25;&#257;&#353; &#8217;e&#x1E6F;-&#8217;&icirc;&#353; w&#601;hib&icirc;&#x1E6D; &#8217;el-n&#601;&#x1E25;a&#353; hann&#601;&#x1E25;&#333;&#353;e&#x1E6F; w&#257;&#x1E25;&#257;y: </P>
<P>10&nbsp;wayyis&#601;&#8216;&ucirc; b&#601;n&ecirc; yi&#347;&#601;r&#257;&#8217;&#275;l wayy<sup>a</sup>&#x1E25;&#259;n&ucirc; b&#601;&#8217;&#333;&#x1E07;&#333;&#x1E6F;: </P>
<P>11&nbsp;wayyis&#601;&#8216;&ucirc; m&#275;&#8217;&#333;&#x1E07;&#333;&#x1E6F; wayy<sup>a</sup>&#x1E25;&#259;n&ucirc; b&#601;&#8216;&icirc;y&ecirc; h&#257;&#8216;&#259;&#x1E07;&#257;r&icirc;m bammi&#x1E0F;&#601;b&#257;r &#8217;&#259;&#353;er &#8216;al-p&#601;n&ecirc; mw&#333;&#8217;&#257;&#x1E07; mimmiz&#601;r<sup>a</sup>&#x1E25; ha&#353;&#353;&#257;me&#353;: </P>
<P>12&nbsp;mi&#353;&#353;&#257;m n&#257;s&#257;&#8216;&ucirc; wayy<sup>a</sup>&#x1E25;&#259;n&ucirc; b&#601;n<sup>a</sup>&#x1E25;al z&#257;re&#x1E0F;: </P>
<P>13&nbsp;mi&#353;&#353;&#257;m n&#257;s&#257;&#8216;&ucirc; wayy<sup>a</sup>&#x1E25;&#259;n&ucirc; m&#275;&#8216;&#275;&#x1E07;er &#8217;ar&#601;nw&#333;n &#8217;&#259;&#353;er bammi&#x1E0F;&#601;b&#257;r hayy&#333;&#x1E63;&#275;&#8217; mig&#601;&#x1E07;&ucirc;l<font color="red"><sup>1</font></sup> h&#257;&#8217;&#277;m&#333;r&icirc; k&icirc; &#8217;ar&#601;nw&#333;n g&#601;&#x1E07;&ucirc;l mw&#333;&#8217;&#257;&#x1E07; b&ecirc;n mw&#333;&#8217;&#257;&#x1E07; &ucirc;&#x1E07;&ecirc;n h&#257;&#8217;&#277;m&#333;r&icirc;: </P>
<P>14&nbsp;&#8216;al-k&#275;n y&#275;&#8217;&#257;mar b&#601;s&#275;fer mil&#601;&#x1E25;&#259;m&#333;&#x1E6F; y&#601;hw&acirc; &#8217;e&#x1E6F;-w&acirc;&#275;&#x1E07; b&#601;s&ucirc;f&acirc; w&#601;&#8217;e&#x1E6F;-hann&#601;&#x1E25;&#257;l&icirc;m &#8217;ar&#601;nw&#333;n: </P>
<P>15&nbsp;w&#601;&#8217;e&#353;e&#x1E0F; hann&#601;&#x1E25;&#257;l&icirc;m &#8217;&#259;&#353;er n&#257;&#x1E6D;&acirc; l&#601;&#353;e&#x1E07;e&#x1E6F; &#8216;&#257;r w&#601;ni&#353;&#601;&#8216;an li&#x1E21;&#601;&#x1E07;&ucirc;l mw&#333;&#8217;&#257;&#x1E07;: </P>
<P>16&nbsp;&ucirc;mi&#353;&#353;&#257;m b&#601;&#8217;&#275;r&acirc; hiw&#8217; hab&#601;&#8217;&#275;r &#8217;&#259;&#353;er &#8217;&#257;mar y&#601;hw&acirc; l&#601;m&#333;&#353;eh &#8217;&#277;s&#333;f &#8217;e&#x1E6F;-h&#257;&#8216;&#257;m w&#601;&#8217;et&#601;n&acirc; l&acirc;em m&#257;yim: s</P>
<P>17&nbsp;&#8217;&#257;z y&#257;&#353;&icirc;r yi&#347;&#601;r&#257;&#8217;&#275;l &#8217;e&#x1E6F;-ha&#353;&#353;&icirc;r&acirc; hazz&#333;&#8217;&#x1E6F; &#8216;&#259;l&icirc; &#x1E07;&#601;&#8217;&#275;r &#8216;&#277;n&ucirc;-l&#257;h: </P>
<P>18&nbsp;b&#601;&#8217;&#275;r &#x1E25;&#259;f&#257;r&ucirc;h&#257; &#347;&#257;r&icirc;m k&#257;r&ucirc;h&#257; n&#601;&#x1E0F;&icirc;&#x1E07;&ecirc; h&#257;&#8216;&#257;m bim&#601;&#x1E25;&#333;q&#275;q b&#601;mi&#353;&#601;&#8216;&#259;n&#333;&#x1E6F;&#257;m &ucirc;mimmi&#x1E0F;&#601;b&#257;r mat&#257;n&acirc;: </P>
<P>19&nbsp;&ucirc;mimmat&#257;n&acirc; n<sup>a</sup>&#x1E25;&#259;l&icirc;&#8217;&#275;l &ucirc;minn<sup>a</sup>&#x1E25;&#259;l&icirc;&#8217;&#275;l b&#257;mw&#333;&#x1E6F;: </P>
<P>20&nbsp;&ucirc;mib&#257;mw&#333;&#x1E6F; hagay&#601;&#8217; &#8217;&#259;&#353;er bi&#347;&#601;&#x1E0F;&#275;h mw&#333;&#8217;&#257;&#x1E07; r&#333;&#8217;&#353; hapis&#601;g&acirc; w&#601;ni&#353;&#601;q&#257;f&acirc; &#8216;al-p&#601;n&ecirc; hay&#601;&#353;&icirc;m&#333;n: f</P>
<P>21&nbsp;wayyi&#353;&#601;l<sup>a</sup>&#x1E25; yi&#347;&#601;r&#257;&#8217;&#275;l mal&#601;&#8217;&#257;&#x1E35;&icirc;m &#8217;el-s&icirc;&#x1E25;&#333;n mele&#x1E35;&#601;-h&#257;&#8217;&#277;m&#333;r&icirc; l&#275;&#8217;m&#333;r: </P>
<P>22&nbsp;&#8217;e&#8216;&#601;b&#601;r&acirc; &#x1E07;&#601;&#8217;ar&#601;&#x1E63;e&#x1E35;&#257; l&#333;&#8217; ni&#x1E6D;&#x1E6D;eh b&#601;&#347;&#257;&#x1E0F;eh &ucirc;&#x1E07;&#601;&#x1E35;erem l&#333;&#8217; ni&#353;&#601;teh m&ecirc; &#x1E07;&#601;&#8217;&#275;r b&#601;&#x1E0F;ere&#x1E35;&#601; hammele&#x1E35;&#601; n&#275;l&#275;&#x1E35;&#601; &#8216;a&#x1E0F; &#8217;&#259;&#353;er-n<sup>a</sup>&#8216;&#259;&#x1E07;&#333;r g&#601;&#x1E07;ule&#x1E35;&#257;: </P>
<P>23&nbsp;w&#601;l&#333;&#8217;-n&#257;&#x1E6F;an s&icirc;&#x1E25;&#333;n<font color="red"><sup>3</font></sup> &#8217;e&#x1E6F;-yi&#347;&#601;r&#257;&#8217;&#275;l &#8216;&#259;&#x1E07;&#333;r bi&#x1E21;&#601;&#x1E07;ulw&#333; wayye&#8217;&#277;s&#333;f s&icirc;&#x1E25;&#333;n &#8217;e&#x1E6F;-k&#257;l-&#8216;ammw&#333; wayy&#275;&#x1E63;&#275;&#8217; liq&#601;ra&#8217;&#x1E6F; yi&#347;&#601;r&#257;&#8217;&#275;l hammi&#x1E0F;&#601;b&#257;r&acirc; wayy&#257;&#x1E07;&#333;&#8217; y&acirc;&#601;&#x1E63;&acirc; wayyill&#257;&#x1E25;em b&#601;yi&#347;&#601;r&#257;&#8217;&#275;l: </P>
<P>24&nbsp;wayyak&#275;h&ucirc; yi&#347;&#601;r&#257;&#8217;&#275;l l&#601;f&icirc;-&#x1E25;&#257;re&#x1E07; wayy&icirc;ra&#353; &#8217;e&#x1E6F;-&#8217;ar&#601;&#x1E63;w&#333; m&#275;&#8217;ar&#601;n&#333;n &#8216;a&#x1E0F;-yab&#333;q &#8216;a&#x1E0F;-b&#601;n&ecirc; &#8216;ammw&#333;n k&icirc; &#8216;az g&#601;&#x1E07;&ucirc;l b&#601;n&ecirc; &#8216;ammw&#333;n: </P>
<P>25&nbsp;wayyiqq<sup>a</sup>&#x1E25; yi&#347;&#601;r&#257;&#8217;&#275;l &#8217;&#275;&#x1E6F; k&#257;l-he&#8216;&#257;r&icirc;m h&#257;&#8217;&#275;lleh wayy&#275;&#353;e&#x1E07; yi&#347;&#601;r&#257;&#8217;&#275;l b&#601;&#x1E35;&#257;l-&#8216;&#257;r&ecirc; h&#257;&#8217;&#277;m&#333;r&icirc; b&#601;&#x1E25;e&#353;&#601;bw&#333;n &ucirc;&#x1E07;&#601;&#x1E35;&#257;l-b&#601;n&#333;&#x1E6F;eyh&#257;: </P>
<P>26&nbsp;k&icirc; &#x1E25;e&#353;&#601;bw&#333;n &#8216;&icirc;r s&icirc;&#x1E25;&#333;n mele&#x1E35;&#601; h&#257;&#8217;&#277;m&#333;r&icirc; hiw&#8217; w&#601;h&ucirc;&#8217; nil&#601;&#x1E25;am b&#601;mele&#x1E35;&#601; mw&#333;&#8217;&#257;&#x1E07; h&#257;ri&#8217;&#353;w&#333;n wayyiqq<sup>a</sup>&#x1E25; &#8217;e&#x1E6F;-k&#257;l-&#8217;ar&#601;&#x1E63;w&#333; m&icirc;y&#257;&#x1E0F;w&#333; &#8216;a&#x1E0F;-&#8217;ar&#601;n&#333;n: </P>
<P>27&nbsp;&#8216;al-k&#275;n y&#333;&#8217;m&#601;r&ucirc; hamm&#333;&#353;&#601;l&icirc;m b&#333;&#8217;&ucirc; &#x1E25;e&#353;&#601;bw&#333;n tib&#257;neh w&#601;&#x1E6F;ikw&#333;n&#275;n &#8216;&icirc;r s&icirc;&#x1E25;w&#333;n: </P>
<P>28&nbsp;k&icirc;-&#8217;&#275;&#353; y&#257;&#x1E63;&#601;&#8217;&acirc; m&#275;&#x1E25;e&#353;&#601;bw&#333;n leh&#257;&#x1E07;&acirc; miqqir&#601;ya&#x1E6F; s&icirc;&#x1E25;&#333;n &#8217;&#257;&#x1E35;&#601;l&acirc; &#8216;&#257;r mw&#333;&#8217;&#257;&#x1E07; b<sup>a</sup>&#8216;&#259;l&ecirc; b&#257;mw&#333;&#x1E6F; &#8217;ar&#601;n&#333;n: </P>
<P>29&nbsp;&#8217;w&#333;y-l&#601;&#x1E35;&#257; mw&#333;&#8217;&#257;&#x1E07; &#8217;&#257;&#x1E07;a&#x1E0F;&#601;t&#257; &#8216;am-k&#601;mw&#333;&#353; n&#257;&#x1E6F;an b&#257;n&#257;yw p&#601;l&ecirc;&#x1E6D;im &ucirc;&#x1E07;&#601;n&#333;&#x1E6F;&#257;yw ba&#353;&#353;&#601;&#x1E07;&icirc;&#x1E6F; l&#601;mele&#x1E35;&#601; &#8217;&#277;m&#333;r&icirc; s&icirc;&#x1E25;w&#333;n: </P>
<P>30&nbsp;wann&icirc;r&#257;m &#8217;&#257;&#x1E07;a&#x1E0F; &#x1E25;e&#353;&#601;bw&#333;n &#8216;a&#x1E0F;-d&icirc;&#x1E07;w&#333;n wanna&#353;&#353;&icirc;m &#8216;a&#x1E0F;-n&#333;f<sup>a</sup>&#x1E25; &#8217;&#259;&#353;er&#x5C5;<font color="red"><sup>4</font></sup> &#8216;a&#x1E0F;-m&ecirc;&#x1E0F;&#601;&#x1E07;&#257;&#8217;: </P>
<P>31&nbsp;wayy&#275;&#353;e&#x1E07; yi&#347;&#601;r&#257;&#8217;&#275;l b&#601;&#8217;ere&#x1E63; h&#257;&#8217;&#277;m&#333;r&icirc;: </P>
<P>32&nbsp;wayyi&#353;&#601;l<sup>a</sup>&#x1E25; m&#333;&#353;eh l&#601;rag&#275;l &#8217;e&#x1E6F;-y<sup>a</sup>&#8216;&#601;z&#275;r wayyil&#601;k&#601;&#x1E0F;&ucirc; b&#601;n&#333;&#x1E6F;eyh&#257; <font color="brown">wayy&icirc;ra&#353;</font> <font color="blue">wayyw&#333;re&#353;</font> &#8217;e&#x1E6F;-h&#257;&#8217;&#277;m&#333;r&icirc; &#8217;&#259;&#353;er-&#353;&#257;m: </P>
<P>33&nbsp;wayyif&#601;n&ucirc; wayy<sup>a</sup>&#8216;&#259;l&ucirc; dere&#x1E35;&#601; hab&#257;&#353;&#257;n wayy&#275;&#x1E63;&#275;&#8217; &#8216;w&#333;&#x1E21; mele&#x1E35;&#601;-hab&#257;&#353;&#257;n liq&#601;r&#257;&#8217;&#x1E6F;&#257;m h&ucirc;&#8217; w&#601;&#x1E35;&#257;l-&#8216;ammw&#333; lammil&#601;&#x1E25;&#257;m&acirc; &#8217;e&#x1E0F;&#601;re&#8216;&icirc;: </P>
<P>34&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh &#8217;al-t&icirc;r&#257;&#8217; &#8217;&#333;&#x1E6F;w&#333; k&icirc; &#x1E07;&#601;y&#257;&#x1E0F;&#601;&#x1E35;&#257; n&#257;&#x1E6F;at&icirc; &#8217;&#333;&#x1E6F;w&#333; w&#601;&#8217;e&#x1E6F;-k&#257;l-&#8216;ammw&#333; w&#601;&#8217;e&#x1E6F;-&#8217;ar&#601;&#x1E63;w&#333; w&#601;&#8216;&#257;&#347;&icirc;&#x1E6F;&#257; llw&#333; ka&#8217;&#259;&#353;er &#8216;&#257;&#347;&icirc;&#x1E6F;&#257; l&#601;s&icirc;&#x1E25;&#333;n mele&#x1E35;&#601; h&#257;&#8217;&#277;m&#333;r&icirc; &#8217;&#259;&#353;er yw&#333;&#353;&#275;&#x1E07; b&#601;&#x1E25;e&#353;&#601;bw&#333;n: </P>
<P>35&nbsp;wayyak&ucirc; &#8217;&#333;&#x1E6F;w&#333; w&#601;&#8217;e&#x1E6F;-b&#257;n&#257;yw w&#601;&#8217;e&#x1E6F;-k&#257;l-&#8216;ammw&#333; &#8216;a&#x1E0F;-bil&#601;t&icirc; hi&#353;&#601;&#8217;&icirc;r-lw&#333; &#347;&#257;r&icirc;&#x1E0F; wayy&icirc;r&#601;&#353;&ucirc; &#8217;e&#x1E6F;-&#8217;ar&#601;&#x1E63;w&#333;: </P>
</TD>
</TABLE>
<P><HR>
<CENTER>
<A HREF="num022">Next: Numbers (Bemidbar) Chapter 22</A></CENTER>
</BODY>
</HTML>
