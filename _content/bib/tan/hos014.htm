<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Hosea (Hoshea): Hosea (Hoshea) Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/hos014">Polyglot</A>&nbsp;
<A HREF="../kjv/hos014">KJV</A>&nbsp;
<A HREF="../sep/hos014">Sep</A>&nbsp;
<A HREF="../vul/hos014">Vul</A>&nbsp;

<BR>
<BR><A HREF="hos">Hosea (Hoshea) Index</A><BR>
&nbsp;
<A HREF="hos013">Previous</A>&nbsp;
<A HREF="joe001">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Hosea (Hoshea) Chapter 14</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;תֶּאְשַׁם֙ שֹֽׁמְר֔וֹן כִּ֥י מָרְתָ֖ה בֵּֽאלֹהֶ֑יהָ בַּחֶ֣רֶב יִפֹּ֔לוּ עֹלְלֵיהֶ֣ם יְרֻטָּ֔שׁוּ וְהָרִיּוֹתָ֖יו יְבֻקָּֽעוּ׃ פ</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שׁ֚וּבָה יִשְׂרָאֵ֔ל עַ֖ד יְהוָ֣ה אֱלֹהֶ֑יךָ כִּ֥י כָשַׁ֖לְתָּ בַּעֲוֹנֶֽךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;קְח֤וּ עִמָּכֶם֙ דְּבָרִ֔ים וְשׁ֖וּבוּ אֶל־יְהוָ֑ה אִמְר֣וּ אֵלָ֗יו כָּל־תִּשָּׂ֤א עָוֹן֙ וְקַח־ט֔וֹב וּֽנְשַׁלְּמָ֥ה פָרִ֖ים שְׂפָתֵֽינוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַשּׁ֣וּר׀ לֹ֣א יוֹשִׁיעֵ֗נוּ עַל־סוּס֙ לֹ֣א נִרְכָּ֔ב וְלֹא־נֹ֥אמַר ע֛וֹד אֱלֹהֵ֖ינוּ לְמַעֲשֵׂ֣ה יָדֵ֑ינוּ אֲשֶׁר־בְּךָ֖ יְרֻחַ֥ם יָתֽוֹם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אֶרְפָּא֙ מְשׁ֣וּבָתָ֔ם אֹהֲבֵ֖ם נְדָבָ֑ה כִּ֛י שָׁ֥ב אַפִּ֖י מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אֶהְיֶ֤ה כַטַּל֙ לְיִשְׂרָאֵ֔ל יִפְרַ֖ח כַּשּֽׁוֹשַׁנָּ֑ה וְיַ֥ךְ שָׁרָשָׁ֖יו כַּלְּבָנֽוֹן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יֵֽלְכוּ֙ יֹֽנְקוֹתָ֔יו וִיהִ֥י כַזַּ֖יִת הוֹד֑וֹ וְרֵ֥יחַֽ ל֖וֹ כַּלְּבָנֽוֹן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יָשֻׁ֙בוּ֙ יֹשְׁבֵ֣י בְצִלּ֔וֹ יְחַיּ֥וּ דָגָ֖ן וְיִפְרְח֣וּ כַגָּ֑פֶן זִכְר֖וֹ כְּיֵ֥ין לְבָנֽוֹן׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֶפְרַ֕יִם מַה־לִּ֥י ע֖וֹד לָֽעֲצַבִּ֑ים אֲנִ֧י עָנִ֣יתִי וַאֲשׁוּרֶ֗נּוּ אֲנִי֙ כִּבְר֣וֹשׁ רַֽעֲנָ֔ן מִמֶּ֖נִּי פֶּרְיְךָ֥ נִמְצָֽא׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מִ֤י חָכָם֙ וְיָ֣בֵֽן אֵ֔לֶּה נָב֖וֹן וְיֵֽדָעֵ֑ם כִּֽי־יְשָׁרִ֞ים דַּרְכֵ֣י יְהוָ֗ה וְצַדִּקִים֙ יֵ֣לְכוּ בָ֔ם וּפֹשְׁעִ֖ים יִכָּ֥שְׁלוּ בָֽם׃ </P>
<P></P>
</TD>
<TD WIDTH="50%">
<P>1&nbsp;te&#8217;&#601;&#353;am &#353;&#333;m&#601;rw&#333;n k&icirc; m&#257;r&#601;&#x1E6F;&acirc; b&#275;&#8217;l&#333;heyh&#257; b<sup>a</sup>&#x1E25;ere&#x1E07; yip&#333;l&ucirc; &#8216;&#333;l&#601;l&ecirc;hem y&#601;ru&#x1E6D;&#x1E6D;&#257;&#353;&ucirc; w&#601;h&#257;r&icirc;yw&#333;&#x1E6F;&#257;yw y&#601;&#x1E07;uqq&#257;&#8216;&ucirc;: f</P>
<P>2&nbsp;&#353;&ucirc;&#x1E07;&acirc; yi&#347;&#601;r&#257;&#8217;&#275;l &#8216;a&#x1E0F; y&#601;hw&acirc; &#8217;&#277;l&#333;hey&#x1E35;&#257; k&icirc; &#x1E35;&#257;&#353;al&#601;t&#257; b<sup>a</sup>&#8216;&#259;w&#333;ne&#x1E35;&#257;: </P>
<P>3&nbsp;q&#601;&#x1E25;&ucirc; &#8216;imm&#257;&#x1E35;em d&#601;&#x1E07;&#257;r&icirc;m w&#601;&#353;&ucirc;&#x1E07;&ucirc; &#8217;el-y&#601;hw&acirc; &#8217;im&#601;r&ucirc; &#8217;&#275;l&#257;yw k&#257;l-ti&#347;&#347;&#257;&#8217; &#8216;&#257;w&#333;n w&#601;q<sup>a</sup>&#x1E25;-&#x1E6D;w&#333;&#x1E07; &ucirc;n&#601;&#353;all&#601;m&acirc; f&#257;r&icirc;m &#347;&#601;f&#257;&#x1E6F;&ecirc;n&ucirc;: </P>
<P>4&nbsp;&#8217;a&#353;&#353;&ucirc;r| l&#333;&#8217; yw&#333;&#353;&icirc;&#8216;&#275;n&ucirc; &#8216;al-s&ucirc;s l&#333;&#8217; nir&#601;k&#257;&#x1E07; w&#601;l&#333;&#8217;-n&#333;&#8217;mar &#8216;w&#333;&#x1E0F; &#8217;&#277;l&#333;h&ecirc;n&ucirc; l&#601;m<sup>a</sup>&#8216;&#259;&#347;&#275;h y&#257;&#x1E0F;&ecirc;n&ucirc; &#8217;&#259;&#353;er-b&#601;&#x1E35;&#257; y&#601;ru&#x1E25;am y&#257;&#x1E6F;w&#333;m: </P>
<P>5&nbsp;&#8217;er&#601;p&#257;&#8217; m&#601;&#353;&ucirc;&#x1E07;&#257;&#x1E6F;&#257;m &#8217;&#333;h&#259;&#x1E07;&#275;m n&#601;&#x1E0F;&#257;&#x1E07;&acirc; k&icirc; &#353;&#257;&#x1E07; &#8217;ap&icirc; mimmenn&ucirc;: </P>
<P>6&nbsp;&#8217;eh&#601;yeh &#x1E35;a&#x1E6D;&#x1E6D;al l&#601;yi&#347;&#601;r&#257;&#8217;&#275;l yif&#601;r<sup>a</sup>&#x1E25; ka&#353;&#353;w&#333;&#353;ann&acirc; w&#601;ya&#x1E35;&#601; &#353;&#257;r&#257;&#353;&#257;yw kall&#601;&#x1E07;&#257;nw&#333;n: </P>
<P>7&nbsp;y&#275;l&#601;&#x1E35;&ucirc; y&#333;n&#601;qw&#333;&#x1E6F;&#257;yw w&icirc;h&icirc; &#x1E35;azzayi&#x1E6F; hw&#333;&#x1E0F;w&#333; w&#601;r&ecirc;&#x1E25;a lw&#333; kall&#601;&#x1E07;&#257;nw&#333;n: </P>
<P>8&nbsp;y&#257;&#353;u&#x1E07;&ucirc; y&#333;&#353;&#601;&#x1E07;&ecirc; &#x1E07;&#601;&#x1E63;illw&#333; y&#601;&#x1E25;ayy&ucirc; &#x1E0F;&#257;&#x1E21;&#257;n w&#601;yif&#601;r&#601;&#x1E25;&ucirc; &#x1E35;ag&#257;fen zi&#x1E35;&#601;rw&#333; k&#601;y&ecirc;n l&#601;&#x1E07;&#257;nw&#333;n: s</P>
<P>9&nbsp;&#8217;ef&#601;rayim mah-ll&icirc; &#8216;w&#333;&#x1E0F; l&#257;&#8216;&#259;&#x1E63;ab&icirc;m &#8217;&#259;n&icirc; &#8216;&#257;n&icirc;&#x1E6F;&icirc; wa&#8217;&#259;&#353;&ucirc;renn&ucirc; &#8217;&#259;n&icirc; ki&#x1E07;&#601;rw&#333;&#353; r<sup>a</sup>&#8216;&#259;n&#257;n mimmenn&icirc; per&#601;y&#601;&#x1E35;&#257; nim&#601;&#x1E63;&#257;&#8217;: </P>
<P>10&nbsp;m&icirc; &#x1E25;&#257;&#x1E35;&#257;m w&#601;y&#257;&#x1E07;&#275;n &#8217;&#275;lleh n&#257;&#x1E07;w&#333;n w&#601;y&#275;&#x1E0F;&#257;&#8216;&#275;m k&icirc;-y&#601;&#353;&#257;r&icirc;m dar&#601;&#x1E35;&ecirc; y&#601;hw&acirc; w&#601;&#x1E63;adiq&icirc;m y&#275;l&#601;&#x1E35;&ucirc; &#x1E07;&#257;m &ucirc;f&#333;&#353;&#601;&#8216;&icirc;m yik&#257;&#353;&#601;l&ucirc; &#x1E07;&#257;m: </P>
</TD>
</TABLE>
<P><HR>
<CENTER>
<A HREF="joe001">Next: Joel (Yoel) Chapter 1</A></CENTER>
</BODY>
</HTML>
