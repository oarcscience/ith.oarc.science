<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2009">Polyglot</A>&nbsp;
<A HREF="../kjv/ch2009">KJV</A>&nbsp;
<A HREF="../sep/ch2009">Sep</A>&nbsp;
<A HREF="../vul/ch2009">Vul</A>&nbsp;

<BR>
<BR><A HREF="ch2">2 Chronicles (2 Divrey Yamim) Index</A><BR>
&nbsp;
<A HREF="ch2008">Previous</A>&nbsp;
<A HREF="ch2010">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וּמַֽלְכַּת־שְׁבָ֗א שָֽׁמְעָה֮ אֶת־שֵׁ֣מַע שְׁלֹמֹה֒ וַתָּב֣וֹא לְנַסּוֹת֩ אֶת־שְׁלֹמֹ֨ה בְחִיד֜וֹת בִּירֽוּשָׁלִַ֗ם בְּחַ֣יִל כָּבֵ֣ד מְאֹ֡ד וּ֠גְמַלִּים נֹשְׂאִ֨ים בְּשָׂמִ֧ים וְזָהָ֛ב לָרֹ֖ב וְאֶ֣בֶן יְקָרָ֑ה וַתָּבוֹא֙ אֶל־שְׁלֹמֹ֔ה וַתְּדַבֵּ֣ר עִמּ֔וֹ אֵ֛ת כָּל־אֲשֶׁ֥ר הָיָ֖ה עִם־לְבָבָֽהּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּגֶּד־לָ֥הּ שְׁלֹמֹ֖ה אֶת־כָּל־דְּבָרֶ֑יהָ וְלֹֽא־נֶעְלַ֤ם דָּבָר֙ מִשְּׁלֹמֹ֔ה אֲשֶׁ֧ר לֹ֦א הִגִּ֖יד לָֽהּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַתֵּ֙רֶא֙ מַֽלְכַּת־שְׁבָ֔א אֵ֖ת חָכְמַ֣ת שְׁלֹמֹ֑ה וְהַבַּ֖יִת אֲשֶׁ֥ר בָּנָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּמַאֲכַ֣ל שֻׁלְחָנ֡וֹ וּמוֹשַׁ֣ב עֲבָדָיו֩ וּמַעֲמַ֨ד מְשָׁרְתָ֜יו וּמַלְבּֽוּשֵׁיהֶ֗ם וּמַשְׁקָיו֙ וּמַלְבּ֣וּשֵׁיהֶ֔ם וַעֲלִיָּת֔וֹ אֲשֶׁ֥ר יַעֲלֶ֖ה בֵּ֣ית יְהוָ֑ה וְלֹא־הָ֥יָה ע֛וֹד בָּ֖הּ רֽוּחַ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַתֹּ֙אמֶר֙ אֶל־הַמֶּ֔לֶךְ אֱמֶת֙ הַדָּבָ֔ר אֲשֶׁ֥ר שָׁמַ֖עְתִּי בְּאַרְצִ֑י עַל־דְּבָרֶ֖יךָ וְעַל־חָכְמָתֶֽךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְלֹֽא־הֶאֱמַ֣נְתִּי לְדִבְרֵיהֶ֗ם עַ֤ד אֲשֶׁר־בָּ֙אתִי֙ וַתִּרְאֶ֣ינָה עֵינַ֔י וְהִנֵּה֙ לֹ֣א הֻגַּד־לִ֔י חֲצִ֖י מַרְבִּ֣ית חָכְמָתֶ֑ךָ יָסַ֕פְתָּ עַל־הַשְּׁמוּעָ֖ה אֲשֶׁ֥ר שָׁמָֽעְתִּי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אַשְׁרֵ֣י אֲנָשֶׁ֔יךָ וְאַשְׁרֵ֖י עֲבָדֶ֣יךָ אֵ֑לֶּה הָעֹמְדִ֤ים לְפָנֶ֙יךָ֙ תָּמִ֔יד וְשֹׁמְעִ֖ים אֶת־חָכְמָתֶֽךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יְהִ֨י יְהוָ֤ה אֱלֹהֶ֙יךָ֙ בָּר֔וּךְ אֲשֶׁ֣ר׀ חָפֵ֣ץ בְּךָ֗ לְתִתְּךָ֤ עַל־כִּסְאוֹ֙ לְמֶ֔לֶךְ לַיהוָ֖ה אֱלֹהֶ֑יךָ בְּאַהֲבַ֨ת אֱלֹהֶ֤יךָ אֶת־יִשְׂרָאֵל֙ לְהַעֲמִיד֣וֹ לְעוֹלָ֔ם וַיִּתֶּנְךָ֤ עֲלֵיהֶם֙ לְמֶ֔לֶךְ לַעֲשׂ֖וֹת מִשְׁפָּ֥ט וּצְדָקָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַתִּתֵּ֨ן לַמֶּ֜לֶךְ מֵאָ֥ה וְעֶשְׂרִ֣ים׀ כִּכַּ֣ר זָהָ֗ב וּבְשָׂמִ֛ים לָרֹ֥ב מְאֹ֖ד וְאֶ֣בֶן יְקָרָ֑ה וְלֹ֤א הָיָה֙ כַּבֹּ֣שֶׂם הַה֔וּא אֲשֶׁר־נָתְנָ֥ה מַֽלְכַּת־שְׁבָ֖א לַמֶּ֥לֶךְ שְׁלֹמֹֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְגַם־עַבְדֵ֤י <font color="brown">חירם</font> <font color="blue">חוּרָם֙</font> וְעַבְדֵ֣י שְׁלֹמֹ֔ה אֲשֶׁר־הֵבִ֥יאוּ זָהָ֖ב מֵאוֹפִ֑יר הֵבִ֛יאוּ עֲצֵ֥י אַלְגּוּמִּ֖ים וְאֶ֥בֶן יְקָרָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיַּ֣עַשׂ הַ֠מֶּלֶךְ אֶת־עֲצֵ֨י הָֽאַלְגּוּמִּ֜ים מְסִלּ֤וֹת לְבֵית־יְהוָה֙ וּלְבֵ֣ית הַמֶּ֔לֶךְ וְכִנֹּר֥וֹת וּנְבָלִ֖ים לַשָּׁרִ֑ים וְלֹא־נִרְא֥וּ כָהֵ֛ם לְפָנִ֖ים בְּאֶ֥רֶץ יְהוּדָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהַמֶּ֨לֶךְ שְׁלֹמֹ֜ה נָתַ֣ן לְמַֽלְכַּת־שְׁבָ֗א אֶת־כָּל־חֶפְצָהּ֙ אֲשֶׁ֣ר שָׁאָ֔לָה מִלְּבַ֖ד אֲשֶׁר־הֵבִ֣יאָה אֶל־הַמֶּ֑לֶךְ וַֽתַּהֲפֹ֛ךְ וַתֵּ֥לֶךְ לְאַרְצָ֖הּ הִ֥יא וַעֲבָדֶֽיהָ׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְהִי֙ מִשְׁקַ֣ל הַזָּהָ֔ב אֲשֶׁר־בָּ֥א לִשְׁלֹמֹ֖ה בְּשָׁנָ֣ה אֶחָ֑ת שֵׁ֥שׁ מֵא֛וֹת וְשִׁשִּׁ֥ים וָשֵׁ֖שׁ כִּכְּרֵ֥י זָהָֽב׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לְבַ֞ד מֵאַנְשֵׁ֧י הַתָּרִ֛ים וְהַסֹּחֲרִ֖ים מְבִיאִ֑ים וְכָל־מַלְכֵ֤י עֲרַב֙ וּפַח֣וֹת הָאָ֔רֶץ מְבִיאִ֛ים זָהָ֥ב וָכֶ֖סֶף לִשְׁלֹמֹֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיַּ֨עַשׂ הַמֶּ֧לֶךְ שְׁלֹמֹ֛ה מָאתַ֥יִם צִנָּ֖ה זָהָ֣ב שָׁח֑וּט שֵׁ֤שׁ מֵאוֹת֙ זָהָ֣ב שָׁח֔וּט יַעֲלֶ֖ה עַל־הַצִּנָּ֥ה הָאֶחָֽת׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּשְׁלֹשׁ־מֵא֤וֹת מָֽגִנִּים֙ זָהָ֣ב שָׁח֔וּט שְׁלֹ֤שׁ מֵאוֹת֙ זָהָ֔ב יַעֲלֶ֖ה עַל־הַמָּגֵ֣ן הָאֶחָ֑ת וַיִּתְּנֵ֣ם הַמֶּ֔לֶךְ בְּבֵ֖ית יַ֥עַר הַלְּבָנֽוֹן׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּ֧עַשׂ הַמֶּ֛לֶךְ כִּסֵּא־שֵׁ֖ן גָּד֑וֹל וַיְצַפֵּ֖הוּ זָהָ֥ב טָהֽוֹר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְשֵׁ֣שׁ מַעֲל֣וֹת לַ֠כִּסֵּא וְכֶ֨בֶשׁ בַּזָּהָ֤ב לַכִּסֵּא֙ מָאֳחָזִ֔ים וְיָד֛וֹת מִזֶּ֥ה וּמִזֶּ֖ה עַל־מְק֣וֹם הַשָּׁ֑בֶת וּשְׁנַ֣יִם אֲרָי֔וֹת עֹמְדִ֖ים אֵ֥צֶל הַיָּדֽוֹת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּשְׁנֵ֧ים עָשָׂ֣ר אֲרָי֗וֹת עֹמְדִ֥ים שָׁ֛ם עַל־שֵׁ֥שׁ הַֽמַּעֲל֖וֹת מִזֶּ֣ה וּמִזֶּ֑ה לֹא־נַעֲשָׂ֥ה כֵ֖ן לְכָל־מַמְלָכָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְ֠כֹל כְּלֵ֞י מַשְׁקֵ֨ה הַמֶּ֤לֶךְ שְׁלֹמֹה֙ זָהָ֔ב וְכֹ֗ל כְּלֵ֛י בֵּֽית־יַ֥עַר הַלְּבָנ֖וֹן זָהָ֣ב סָג֑וּר אֵ֣ין כֶּ֗סֶף נֶחְשָׁ֛ב בִּימֵ֥י שְׁלֹמֹ֖ה לִמְאֽוּמָה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כִּֽי־אֳנִיּ֤וֹת לַמֶּ֙לֶךְ֙ הֹלְכ֣וֹת תַּרְשִׁ֔ישׁ עִ֖ם עַבְדֵ֣י חוּרָ֑ם אַחַת֩ לְשָׁל֨וֹשׁ שָׁנִ֜ים תָּב֣וֹאנָה׀ אֳנִיּ֣וֹת תַּרְשִׁ֗ישׁ נֹֽשְׂאוֹת֙ זָהָ֣ב וָכֶ֔סֶף שֶׁנְהַבִּ֥ים וְקוֹפִ֖ים וְתוּכִּיִּֽים׃ פ</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּגְדַּל֙ הַמֶּ֣לֶךְ שְׁלֹמֹ֔ה מִכֹּ֖ל מַלְכֵ֣י הָאָ֑רֶץ לְעֹ֖שֶׁר וְחָכְמָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְכֹל֙ מַלְכֵ֣י הָאָ֔רֶץ מְבַקְשִׁ֖ים אֶת־פְּנֵ֣י שְׁלֹמֹ֑ה לִשְׁמֹ֙עַ֙ אֶת־חָכְמָת֔וֹ אֲשֶׁר־נָתַ֥ן הָאֱלֹהִ֖ים בְּלִבּֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְהֵ֣ם מְבִיאִ֣ים אִ֣ישׁ מִנְחָת֡וֹ כְּלֵ֣י כֶסֶף֩ וּכְלֵ֨י זָהָ֤ב וּשְׂלָמוֹת֙ נֵ֣שֶׁק וּבְשָׂמִ֔ים סוּסִ֖ים וּפְרָדִ֑ים דְּבַר־שָׁנָ֖ה בְּשָׁנָֽה׃ פ</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְהִ֨י לִשְׁלֹמֹ֜ה אַרְבַּעַת֩ אֲלָפִ֨ים אֻֽרְי֤וֹת סוּסִים֙ וּמַרְכָּב֔וֹת וּשְׁנֵים־עָשָׂ֥ר אֶ֖לֶף פָּרָשִׁ֑ים וַיַּנִּיחֵם֙ בְּעָרֵ֣י הָרֶ֔כֶב וְעִם־הַמֶּ֖לֶךְ בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיְהִ֥י מוֹשֵׁ֖ל בְּכָל־הַמְּלָכִ֑ים מִן־הַנָּהָר֙ וְעַד־אֶ֣רֶץ פְּלִשְׁתִּ֔ים וְעַ֖ד גְּב֥וּל מִצְרָֽיִם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּתֵּ֨ן הַמֶּ֧לֶךְ אֶת־הַכֶּ֛סֶף בִּירוּשָׁלִַ֖ם כָּאֲבָנִ֑ים וְאֵ֣ת הָאֲרָזִ֗ים נָתַ֛ן כַּשִּׁקְמִ֥ים אֲשֶׁר־בַּשְּׁפֵלָ֖ה לָרֹֽב׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וּמוֹצִיאִ֨ים סוּסִ֧ים מִמִּצְרַ֛יִם לִשְׁלֹמֹ֖ה וּמִכָּל־הָאֲרָצֽוֹת׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וּשְׁאָר֙ דִּבְרֵ֣י שְׁלֹמֹ֔ה הָרִאשֹׁנִ֖ים וְהָאֲחֲרוֹנִ֑ים הֲלֹא־הֵ֣ם כְּתוּבִ֗ים עַל־דִּבְרֵי֙ נָתָ֣ן הַנָּבִ֔יא וְעַל־נְבוּאַ֞ת אֲחִיָּ֣ה הַשִּֽׁילוֹנִ֗י וּבַחֲזוֹת֙ <font color="brown">יעדי</font> <font color="blue">יֶעְדּ֣וֹ</font> הַחֹזֶ֔ה עַל־יָרָבְעָ֖ם בֶּן־נְבָֽט׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיִּמְלֹ֨ךְ שְׁלֹמֹ֧ה בִֽירוּשָׁלִַ֛ם עַל־כָּל־יִשְׂרָאֵ֖ל אַרְבָּעִ֥ים שָׁנָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיִּשְׁכַּ֤ב שְׁלֹמֹה֙ עִם־אֲבֹתָ֔יו וַֽיִּקְבְּרֻ֔הוּ בְּעִ֖יר דָּוִ֣יד אָבִ֑יו וַיִּמְלֹ֛ךְ רְחַבְעָ֥ם בְּנ֖וֹ תַּחְתָּֽיו׃ פ</P>
</TD>
<TD WIDTH="50%">
<P>1&nbsp;&ucirc;mal&#601;ka&#x1E6F;-&#353;&#601;&#x1E07;&#257;&#8217; &#353;&#257;m&#601;&#8216;&acirc; &#8217;e&#x1E6F;-&#353;&#275;m<sup>a</sup>&#8216; &#353;&#601;l&#333;m&#333;h wat&#257;&#x1E07;w&#333;&#8217; l&#601;nassw&#333;&#x1E6F; &#8217;e&#x1E6F;-&#353;&#601;l&#333;m&#333;h &#x1E07;&#601;&#x1E25;&icirc;&#x1E0F;w&#333;&#x1E6F; b&icirc;r&ucirc;&#353;&#257;laim b&#601;&#x1E25;ayil k&#257;&#x1E07;&#275;&#x1E0F; m&#601;&#8217;&#333;&#x1E0F; &ucirc;&#x1E21;&#601;mall&icirc;m n&#333;&#347;&#601;&#8217;&icirc;m b&#601;&#347;&#257;m&icirc;m w&#601;z&acirc;&#257;&#x1E07; l&#257;r&#333;&#x1E07; w&#601;&#8217;e&#x1E07;en y&#601;q&#257;r&acirc; wat&#257;&#x1E07;w&#333;&#8217; &#8217;el-&#353;&#601;l&#333;m&#333;h wat&#601;&#x1E0F;ab&#275;r &#8216;immw&#333; &#8217;&#275;&#x1E6F; k&#257;l-&#8217;&#259;&#353;er h&#257;y&acirc; &#8216;im-l&#601;&#x1E07;&#257;&#x1E07;&#257;h: </P>
<P>2&nbsp;wayyage&#x1E0F;-l&#257;h &#353;&#601;l&#333;m&#333;h &#8217;e&#x1E6F;-k&#257;l-d&#601;&#x1E07;&#257;reyh&#257; w&#601;l&#333;&#8217;-ne&#8216;&#601;lam d&#257;&#x1E07;&#257;r mi&#353;&#353;&#601;l&#333;m&#333;h &#8217;&#259;&#353;er l&#333;&#8217; hig&icirc;&#x1E0F; l&#257;h: </P>
<P>3&nbsp;wat&#275;re&#8217; mal&#601;ka&#x1E6F;-&#353;&#601;&#x1E07;&#257;&#8217; &#8217;&#275;&#x1E6F; &#x1E25;&#257;&#x1E35;&#601;ma&#x1E6F; &#353;&#601;l&#333;m&#333;h w&#601;habayi&#x1E6F; &#8217;&#259;&#353;er b&#257;n&acirc;: </P>
<P>4&nbsp;&ucirc;ma&#8217;&#259;&#x1E35;al &#353;ul&#601;&#x1E25;&#257;nw&#333; &ucirc;mw&#333;&#353;a&#x1E07; &#8216;&#259;&#x1E07;&#257;&#x1E0F;&#257;yw &ucirc;m<sup>a</sup>&#8216;&#259;ma&#x1E0F; m&#601;&#353;&#257;r&#601;&#x1E6F;&#257;yw &ucirc;mal&#601;b&ucirc;&#353;&ecirc;hem &ucirc;ma&#353;&#601;q&#257;yw &ucirc;mal&#601;b&ucirc;&#353;&ecirc;hem w<sup>a</sup>&#8216;&#259;l&icirc;y&#257;&#x1E6F;w&#333; &#8217;&#259;&#353;er y<sup>a</sup>&#8216;&#259;leh b&ecirc;&#x1E6F; y&#601;hw&acirc; w&#601;l&#333;&#8217;-h&#257;y&acirc; &#8216;w&#333;&#x1E0F; b&#257;h r&ucirc;&#x1E25;a: </P>
<P>5&nbsp;wat&#333;&#8217;mer &#8217;el-hammele&#x1E35;&#601; &#8217;&#277;me&#x1E6F; had&#257;&#x1E07;&#257;r &#8217;&#259;&#353;er &#353;&#257;m<sup>a</sup>&#8216;&#601;t&icirc; b&#601;&#8217;ar&#601;&#x1E63;&icirc; &#8216;al-d&#601;&#x1E07;&#257;rey&#x1E35;&#257; w&#601;&#8216;al-&#x1E25;&#257;&#x1E35;&#601;m&#257;&#x1E6F;e&#x1E35;&#257;: </P>
<P>6&nbsp;w&#601;l&#333;&#8217;-he&#8217;&#277;man&#601;t&icirc; l&#601;&#x1E0F;i&#x1E07;&#601;r&ecirc;hem &#8216;a&#x1E0F; &#8217;&#259;&#353;er-b&#257;&#8217;&#x1E6F;&icirc; watir&#601;&#8217;eyn&acirc; &#8216;&ecirc;nay w&#601;hinn&#275;h l&#333;&#8217; huga&#x1E0F;-l&icirc; &#x1E25;&#259;&#x1E63;&icirc; mar&#601;b&icirc;&#x1E6F; &#x1E25;&#257;&#x1E35;&#601;m&#257;&#x1E6F;e&#x1E35;&#257; y&#257;saf&#601;t&#257; &#8216;al-ha&#353;&#353;&#601;m&ucirc;&#8216;&acirc; &#8217;&#259;&#353;er &#353;&#257;m&#257;&#8216;&#601;t&icirc;: </P>
<P>7&nbsp;&#8217;a&#353;&#601;r&ecirc; &#8217;&#259;n&#257;&#353;ey&#x1E35;&#257; w&#601;&#8217;a&#353;&#601;r&ecirc; &#8216;&#259;&#x1E07;&#257;&#x1E0F;ey&#x1E35;&#257; &#8217;&#275;lleh h&#257;&#8216;&#333;m&#601;&#x1E0F;&icirc;m l&#601;f&#257;ney&#x1E35;&#257; t&#257;m&icirc;&#x1E0F; w&#601;&#353;&#333;m&#601;&#8216;&icirc;m &#8217;e&#x1E6F;-&#x1E25;&#257;&#x1E35;&#601;m&#257;&#x1E6F;e&#x1E35;&#257;: </P>
<P>8&nbsp;y&#601;h&icirc; y&#601;hw&acirc; &#8217;&#277;l&#333;hey&#x1E35;&#257; b&#257;r&ucirc;&#x1E35;&#601; &#8217;&#259;&#353;er| &#x1E25;&#257;f&#275;&#x1E63; b&#601;&#x1E35;&#257; l&#601;&#x1E6F;it&#601;&#x1E35;&#257; &#8216;al-kis&#601;&#8217;w&#333; l&#601;mele&#x1E35;&#601; layhw&acirc; &#8217;&#277;l&#333;hey&#x1E35;&#257; b&#601;&#8217;ah&#259;&#x1E07;a&#x1E6F; &#8217;&#277;l&#333;hey&#x1E35;&#257; &#8217;e&#x1E6F;-yi&#347;&#601;r&#257;&#8217;&#275;l l&#601;h<sup>a</sup>&#8216;&#259;m&icirc;&#x1E0F;w&#333; l&#601;&#8216;w&#333;l&#257;m wayyiten&#601;&#x1E35;&#257; &#8216;&#259;l&ecirc;hem l&#601;mele&#x1E35;&#601; l<sup>a</sup>&#8216;&#259;&#347;w&#333;&#x1E6F; mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc;: </P>
<P>9&nbsp;watit&#275;n lammele&#x1E35;&#601; m&#275;&#8217;&acirc; w&#601;&#8216;e&#347;&#601;r&icirc;m| kikar z&acirc;&#257;&#x1E07; &ucirc;&#x1E07;&#601;&#347;&#257;m&icirc;m l&#257;r&#333;&#x1E07; m&#601;&#8217;&#333;&#x1E0F; w&#601;&#8217;e&#x1E07;en y&#601;q&#257;r&acirc; w&#601;l&#333;&#8217; h&#257;y&acirc; kab&#333;&#347;em hah&ucirc;&#8217; &#8217;&#259;&#353;er-n&#257;&#x1E6F;&#601;n&acirc; mal&#601;ka&#x1E6F;-&#353;&#601;&#x1E07;&#257;&#8217; lammele&#x1E35;&#601; &#353;&#601;l&#333;m&#333;h: </P>
<P>10&nbsp;w&#601;&#x1E21;am-&#8216;a&#x1E07;&#601;&#x1E0F;&ecirc; <font color="brown">&#x1E25;&icirc;r&#257;m</font> <font color="blue">&#x1E25;&ucirc;r&#257;m</font> w&#601;&#8216;a&#x1E07;&#601;&#x1E0F;&ecirc; &#353;&#601;l&#333;m&#333;h &#8217;&#259;&#353;er-h&#275;&#x1E07;&icirc;&#8217;&ucirc; z&acirc;&#257;&#x1E07; m&#275;&#8217;w&#333;f&icirc;r h&#275;&#x1E07;&icirc;&#8217;&ucirc; &#8216;&#259;&#x1E63;&ecirc; &#8217;al&#601;g&ucirc;mm&icirc;m w&#601;&#8217;e&#x1E07;en y&#601;q&#257;r&acirc;: </P>
<P>11&nbsp;wayy<sup>a</sup>&#8216;a&#347; hammele&#x1E35;&#601; &#8217;e&#x1E6F;-&#8216;&#259;&#x1E63;&ecirc; h&#257;&#8217;al&#601;g&ucirc;mm&icirc;m m&#601;sillw&#333;&#x1E6F; l&#601;&#x1E07;&ecirc;&#x1E6F;-y&#601;hw&acirc; &ucirc;l&#601;&#x1E07;&ecirc;&#x1E6F; hammele&#x1E35;&#601; w&#601;&#x1E35;inn&#333;rw&#333;&#x1E6F; &ucirc;n&#601;&#x1E07;&#257;l&icirc;m la&#353;&#353;&#257;r&icirc;m w&#601;l&#333;&#8217;-nir&#601;&#8217;&ucirc; &#x1E35;&acirc;&#275;m l&#601;f&#257;n&icirc;m b&#601;&#8217;ere&#x1E63; y&#601;h&ucirc;&#x1E0F;&acirc;: </P>
<P>12&nbsp;w&#601;hammele&#x1E35;&#601; &#353;&#601;l&#333;m&#333;h n&#257;&#x1E6F;an l&#601;mal&#601;ka&#x1E6F;-&#353;&#601;&#x1E07;&#257;&#8217; &#8217;e&#x1E6F;-k&#257;l-&#x1E25;ef&#601;&#x1E63;&#257;h &#8217;&#259;&#353;er &#353;&#257;&#8217;&#257;l&acirc; mill&#601;&#x1E07;a&#x1E0F; &#8217;&#259;&#353;er-h&#275;&#x1E07;&icirc;&#8217;&acirc; &#8217;el-hammele&#x1E35;&#601; watah&#259;f&#333;&#x1E35;&#601; wat&#275;le&#x1E35;&#601; l&#601;&#8217;ar&#601;&#x1E63;&#257;h h&icirc;&#8217; w<sup>a</sup>&#8216;&#259;&#x1E07;&#257;&#x1E0F;eyh&#257;: f</P>
<P>13&nbsp;way&#601;h&icirc; mi&#353;&#601;qal hazz&acirc;&#257;&#x1E07; &#8217;&#259;&#353;er-b&#257;&#8217; li&#353;&#601;l&#333;m&#333;h b&#601;&#353;&#257;n&acirc; &#8217;e&#x1E25;&#257;&#x1E6F; &#353;&#275;&#353; m&#275;&#8217;w&#333;&#x1E6F; w&#601;&#353;i&#353;&#353;&icirc;m w&#257;&#353;&#275;&#353; kik&#601;r&ecirc; z&acirc;&#257;&#x1E07;: </P>
<P>14&nbsp;l&#601;&#x1E07;a&#x1E0F; m&#275;&#8217;an&#601;&#353;&ecirc; hat&#257;r&icirc;m w&#601;hass&#333;&#x1E25;&#259;r&icirc;m m&#601;&#x1E07;&icirc;&#8217;&icirc;m w&#601;&#x1E35;&#257;l-mal&#601;&#x1E35;&ecirc; &#8216;&#259;ra&#x1E07; &ucirc;f<sup>a</sup>&#x1E25;w&#333;&#x1E6F; h&#257;&#8217;&#257;re&#x1E63; m&#601;&#x1E07;&icirc;&#8217;&icirc;m z&acirc;&#257;&#x1E07; w&#257;&#x1E35;esef li&#353;&#601;l&#333;m&#333;h: </P>
<P>15&nbsp;wayy<sup>a</sup>&#8216;a&#347; hammele&#x1E35;&#601; &#353;&#601;l&#333;m&#333;h m&#257;&#8217;&#x1E6F;ayim &#x1E63;inn&acirc; z&acirc;&#257;&#x1E07; &#353;&#257;&#x1E25;&ucirc;&#x1E6D; &#353;&#275;&#353; m&#275;&#8217;w&#333;&#x1E6F; z&acirc;&#257;&#x1E07; &#353;&#257;&#x1E25;&ucirc;&#x1E6D; y<sup>a</sup>&#8216;&#259;leh &#8216;al-ha&#x1E63;&#x1E63;inn&acirc; h&#257;&#8217;e&#x1E25;&#257;&#x1E6F;: </P>
<P>16&nbsp;&ucirc;&#353;&#601;l&#333;&#353;-m&#275;&#8217;w&#333;&#x1E6F; m&#257;&#x1E21;inn&icirc;m z&acirc;&#257;&#x1E07; &#353;&#257;&#x1E25;&ucirc;&#x1E6D; &#353;&#601;l&#333;&#353; m&#275;&#8217;w&#333;&#x1E6F; z&acirc;&#257;&#x1E07; y<sup>a</sup>&#8216;&#259;leh &#8216;al-hamm&#257;&#x1E21;&#275;n h&#257;&#8217;e&#x1E25;&#257;&#x1E6F; wayyit&#601;n&#275;m hammele&#x1E35;&#601; b&#601;&#x1E07;&ecirc;&#x1E6F; y<sup>a</sup>&#8216;ar hall&#601;&#x1E07;&#257;nw&#333;n: f</P>
<P>17&nbsp;wayy<sup>a</sup>&#8216;a&#347; hammele&#x1E35;&#601; kiss&#275;&#8217;-&#353;&#275;n g&#257;&#x1E0F;w&#333;l way&#601;&#x1E63;ap&#275;h&ucirc; z&acirc;&#257;&#x1E07; &#x1E6D;&acirc;w&#333;r: </P>
<P>18&nbsp;w&#601;&#353;&#275;&#353; m<sup>a</sup>&#8216;&#259;lw&#333;&#x1E6F; lakiss&#275;&#8217; w&#601;&#x1E35;e&#x1E07;e&#353; bazz&acirc;&#257;&#x1E07; lakiss&#275;&#8217; m&#257;&#8217;&#335;&#x1E25;&#257;z&icirc;m w&#601;y&#257;&#x1E0F;w&#333;&#x1E6F; mizzeh &ucirc;mizzeh &#8216;al-m&#601;qw&#333;m ha&#353;&#353;&#257;&#x1E07;e&#x1E6F; &ucirc;&#353;&#601;nayim &#8217;&#259;r&#257;yw&#333;&#x1E6F; &#8216;&#333;m&#601;&#x1E0F;&icirc;m &#8217;&#275;&#x1E63;el hayy&#257;&#x1E0F;w&#333;&#x1E6F;: </P>
<P>19&nbsp;&ucirc;&#353;&#601;n&ecirc;m &#8216;&#257;&#347;&#257;r &#8217;&#259;r&#257;yw&#333;&#x1E6F; &#8216;&#333;m&#601;&#x1E0F;&icirc;m &#353;&#257;m &#8216;al-&#353;&#275;&#353; hamm<sup>a</sup>&#8216;&#259;lw&#333;&#x1E6F; mizzeh &ucirc;mizzeh l&#333;&#8217;-n<sup>a</sup>&#8216;&#259;&#347;&acirc; &#x1E35;&#275;n l&#601;&#x1E35;&#257;l-mam&#601;l&#257;&#x1E35;&acirc;: </P>
<P>20&nbsp;w&#601;&#x1E35;&#333;l k&#601;l&ecirc; ma&#353;&#601;q&#275;h hammele&#x1E35;&#601; &#353;&#601;l&#333;m&#333;h z&acirc;&#257;&#x1E07; w&#601;&#x1E35;&#333;l k&#601;l&ecirc; b&ecirc;&#x1E6F;-y<sup>a</sup>&#8216;ar hall&#601;&#x1E07;&#257;nw&#333;n z&acirc;&#257;&#x1E07; s&#257;&#x1E21;&ucirc;r &#8217;&ecirc;n kesef ne&#x1E25;&#601;&#353;&#257;&#x1E07; b&icirc;m&ecirc; &#353;&#601;l&#333;m&#333;h lim&#601;&#8217;&ucirc;m&acirc;: </P>
<P>21&nbsp;k&icirc;-&#8217;&#335;n&icirc;yw&#333;&#x1E6F; lammele&#x1E35;&#601; h&#333;l&#601;&#x1E35;w&#333;&#x1E6F; tar&#601;&#353;&icirc;&#353; &#8216;im &#8216;a&#x1E07;&#601;&#x1E0F;&ecirc; &#x1E25;&ucirc;r&#257;m &#8217;<sup>a</sup>&#x1E25;a&#x1E6F; l&#601;&#353;&#257;lw&#333;&#353; &#353;&#257;n&icirc;m t&#257;&#x1E07;w&#333;&#8217;n&acirc;| &#8217;&#335;n&icirc;yw&#333;&#x1E6F; tar&#601;&#353;&icirc;&#353; n&#333;&#347;&#601;&#8217;w&#333;&#x1E6F; z&acirc;&#257;&#x1E07; w&#257;&#x1E35;esef &#353;en&#601;hab&icirc;m w&#601;qw&#333;f&icirc;m w&#601;&#x1E6F;&ucirc;k&icirc;y&icirc;m: f</P>
<P>22&nbsp;wayyi&#x1E21;&#601;dal hammele&#x1E35;&#601; &#353;&#601;l&#333;m&#333;h mik&#333;l mal&#601;&#x1E35;&ecirc; h&#257;&#8217;&#257;re&#x1E63; l&#601;&#8216;&#333;&#353;er w&#601;&#x1E25;&#257;&#x1E35;&#601;m&acirc;: </P>
<P>23&nbsp;w&#601;&#x1E35;&#333;l mal&#601;&#x1E35;&ecirc; h&#257;&#8217;&#257;re&#x1E63; m&#601;&#x1E07;aq&#601;&#353;&icirc;m &#8217;e&#x1E6F;-p&#601;n&ecirc; &#353;&#601;l&#333;m&#333;h li&#353;&#601;m&#333;&#8216;a &#8217;e&#x1E6F;-&#x1E25;&#257;&#x1E35;&#601;m&#257;&#x1E6F;w&#333; &#8217;&#259;&#353;er-n&#257;&#x1E6F;an h&#257;&#8217;&#277;l&#333;h&icirc;m b&#601;libw&#333;: </P>
<P>24&nbsp;w&#601;h&#275;m m&#601;&#x1E07;&icirc;&#8217;&icirc;m &#8217;&icirc;&#353; min&#601;&#x1E25;&#257;&#x1E6F;w&#333; k&#601;l&ecirc; &#x1E35;esef &ucirc;&#x1E35;&#601;l&ecirc; z&acirc;&#257;&#x1E07; &ucirc;&#347;&#601;l&#257;mw&#333;&#x1E6F; n&#275;&#353;eq &ucirc;&#x1E07;&#601;&#347;&#257;m&icirc;m s&ucirc;s&icirc;m &ucirc;f&#601;r&#257;&#x1E0F;&icirc;m d&#601;&#x1E07;ar-&#353;&#257;n&acirc; b&#601;&#353;&#257;n&acirc;: f</P>
<P>25&nbsp;way&#601;h&icirc; li&#353;&#601;l&#333;m&#333;h &#8217;ar&#601;b<sup>a</sup>&#8216;a&#x1E6F; &#8217;&#259;l&#257;f&icirc;m &#8217;ur&#601;yw&#333;&#x1E6F; s&ucirc;s&icirc;m &ucirc;mar&#601;k&#257;&#x1E07;w&#333;&#x1E6F; &ucirc;&#353;&#601;n&ecirc;m-&#8216;&#257;&#347;&#257;r &#8217;elef p&#257;r&#257;&#353;&icirc;m wayyann&icirc;&#x1E25;&#275;m b&#601;&#8216;&#257;r&ecirc; h&#257;re&#x1E35;e&#x1E07; w&#601;&#8216;im-hammele&#x1E35;&#601; b&icirc;r&ucirc;&#353;&#257;l&#257;im: </P>
<P>26&nbsp;way&#601;h&icirc; mw&#333;&#353;&#275;l b&#601;&#x1E35;&#257;l-hamm&#601;l&#257;&#x1E35;&icirc;m min-hann&acirc;&#257;r w&#601;&#8216;a&#x1E0F;-&#8217;ere&#x1E63; p&#601;li&#353;&#601;t&icirc;m w&#601;&#8216;a&#x1E0F; g&#601;&#x1E07;&ucirc;l mi&#x1E63;&#601;r&#257;yim: </P>
<P>27&nbsp;wayyit&#275;n hammele&#x1E35;&#601; &#8217;e&#x1E6F;-hakesef b&icirc;r&ucirc;&#353;&#257;laim k&#257;&#8217;&#259;&#x1E07;&#257;n&icirc;m w&#601;&#8217;&#275;&#x1E6F; h&#257;&#8217;&#259;r&#257;z&icirc;m n&#257;&#x1E6F;an ka&#353;&#353;iq&#601;m&icirc;m &#8217;&#259;&#353;er-ba&#353;&#353;&#601;f&#275;l&acirc; l&#257;r&#333;&#x1E07;: </P>
<P>28&nbsp;&ucirc;mw&#333;&#x1E63;&icirc;&#8217;&icirc;m s&ucirc;s&icirc;m mimmi&#x1E63;&#601;rayim li&#353;&#601;l&#333;m&#333;h &ucirc;mik&#257;l-h&#257;&#8217;&#259;r&#257;&#x1E63;w&#333;&#x1E6F;: </P>
<P>29&nbsp;&ucirc;&#353;&#601;&#8217;&#257;r di&#x1E07;&#601;r&ecirc; &#353;&#601;l&#333;m&#333;h h&#257;ri&#8217;&#353;&#333;n&icirc;m w&#601;h&#257;&#8217;&#259;&#x1E25;&#259;rw&#333;n&icirc;m h&#259;l&#333;&#8217;-h&#275;m k&#601;&#x1E6F;&ucirc;&#x1E07;&icirc;m &#8216;al-di&#x1E07;&#601;r&ecirc; n&#257;&#x1E6F;&#257;n hann&#257;&#x1E07;&icirc;&#8217; w&#601;&#8216;al-n&#601;&#x1E07;&ucirc;&#8217;a&#x1E6F; &#8217;&#259;&#x1E25;&icirc;y&acirc; ha&#353;&#353;&icirc;lw&#333;n&icirc; &ucirc;&#x1E07;<sup>a</sup>&#x1E25;&#259;zw&#333;&#x1E6F; <font color="brown">ye&#8216;&#601;d&icirc;</font> <font color="blue">ye&#8216;&#601;dw&#333;</font> h<sup>a</sup>&#x1E25;&#333;zeh &#8216;al-y&#257;r&#257;&#x1E07;&#601;&#8216;&#257;m ben-n&#601;&#x1E07;&#257;&#x1E6D;: </P>
<P>30&nbsp;wayyim&#601;l&#333;&#x1E35;&#601; &#353;&#601;l&#333;m&#333;h &#x1E07;&icirc;r&ucirc;&#353;&#257;laim &#8216;al-k&#257;l-yi&#347;&#601;r&#257;&#8217;&#275;l &#8217;ar&#601;b&#257;&#8216;&icirc;m &#353;&#257;n&acirc;: </P>
<P>31&nbsp;wayyi&#353;&#601;ka&#x1E07; &#353;&#601;l&#333;m&#333;h &#8216;im-&#8217;&#259;&#x1E07;&#333;&#x1E6F;&#257;yw wayyiq&#601;b&#601;ruh&ucirc; b&#601;&#8216;&icirc;r d&#257;w&icirc;&#x1E0F; &#8217;&#257;&#x1E07;&icirc;w wayyim&#601;l&#333;&#x1E35;&#601; r&#601;&#x1E25;a&#x1E07;&#601;&#8216;&#257;m b&#601;nw&#333; t<sup>a</sup>&#x1E25;&#601;t&#257;yw: f</P>
</TD>
</TABLE>
<P><HR>
<CENTER>
<A HREF="ch2010">Next: 2 Chronicles (2 Divrey Yamim) Chapter 10</A></CENTER>
</BODY>
</HTML>
