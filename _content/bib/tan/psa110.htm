<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 110</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa110">Polyglot</A>&nbsp;
<A HREF="../kjv/psa110">KJV</A>&nbsp;
<A HREF="../sep/psa110">Sep</A>&nbsp;
<A HREF="../vul/psa110">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa109">Previous</A>&nbsp;
<A HREF="psa111">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 110</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לְדָוִ֗ד מִ֫זְמ֥וֹר נְאֻ֤ם יְהוָ֨ה׀ לַֽאדֹנִ֗י שֵׁ֥ב לִֽימִינִ֑י עַד־אָשִׁ֥ית אֹ֝יְבֶ֗יךָ הֲדֹ֣ם לְרַגְלֶֽיךָ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;מַטֵּֽה־עֻזְּךָ֗ יִשְׁלַ֣ח יְ֭הוָה מִצִּיּ֑וֹן רְ֝דֵ֗ה בְּקֶ֣רֶב אֹיְבֶֽיךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עַמְּךָ֣ נְדָבֹת֮ בְּי֪וֹם חֵ֫ילֶ֥ךָ בְּֽהַדְרֵי־קֹ֖דֶשׁ מֵרֶ֣חֶם מִשְׁחָ֑ר לְ֝ךָ֗ טַ֣ל יַלְדֻתֶֽיךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;נִשְׁבַּ֤ע יְהוָ֨ה׀ וְלֹ֥א יִנָּחֵ֗ם אַתָּֽה־כֹהֵ֥ן לְעוֹלָ֑ם עַל־דִּ֝בְרָתִ֗י מַלְכִּי־צֶֽדֶק׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אֲדֹנָ֥י עַל־יְמִֽינְךָ֑ מָחַ֖ץ בְּיוֹם־אַפּ֣וֹ מְלָכִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יָדִ֣ין בַּ֭גּוֹיִם מָלֵ֣א גְוִיּ֑וֹת מָ֥חַץ רֹ֝֗אשׁ עַל־אֶ֥רֶץ רַבָּֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מִ֭נַּחַל בַּדֶּ֣רֶךְ יִשְׁתֶּ֑ה עַל־כֵּ֝֗ן יָרִ֥ים רֹֽאשׁ׃ </P>
</TD>
<TD WIDTH="50%">
<P>1&nbsp;l&#601;&#x1E0F;&#257;wi&#x1E0F; miz&#601;mw&#333;r n&#601;&#8217;um y&#601;hw&acirc;| la&#8217;&#x1E0F;&#333;n&icirc; &#353;&#275;&#x1E07; l&icirc;m&icirc;n&icirc; &#8216;a&#x1E0F;-&#8217;&#257;&#353;&icirc;&#x1E6F; &#8217;&#333;y&#601;&#x1E07;ey&#x1E35;&#257; h&#259;&#x1E0F;&#333;m l&#601;ra&#x1E21;&#601;ley&#x1E35;&#257;: </P>
<P>2&nbsp;ma&#x1E6D;&#x1E6D;&#275;h-&#8216;uzz&#601;&#x1E35;&#257; yi&#353;&#601;l<sup>a</sup>&#x1E25; y&#601;hw&acirc; mi&#x1E63;&#x1E63;&icirc;yw&#333;n r&#601;&#x1E0F;&#275;h b&#601;qere&#x1E07; &#8217;&#333;y&#601;&#x1E07;ey&#x1E35;&#257;: </P>
<P>3&nbsp;&#8216;amm&#601;&#x1E35;&#257; n&#601;&#x1E0F;&#257;&#x1E07;&#333;&#x1E6F; b&#601;yw&#333;m &#x1E25;&ecirc;le&#x1E35;&#257; b&#601;ha&#x1E0F;&#601;r&ecirc;-q&#333;&#x1E0F;e&#353; m&#275;re&#x1E25;em mi&#353;&#601;&#x1E25;&#257;r l&#601;&#x1E35;&#257; &#x1E6D;al yal&#601;&#x1E0F;u&#x1E6F;ey&#x1E35;&#257;: </P>
<P>4&nbsp;ni&#353;&#601;b<sup>a</sup>&#8216; y&#601;hw&acirc;| w&#601;l&#333;&#8217; yinn&#257;&#x1E25;&#275;m &#8217;at&acirc;-&#x1E35;&#333;h&#275;n l&#601;&#8216;w&#333;l&#257;m &#8216;al-di&#x1E07;&#601;r&#257;&#x1E6F;&icirc; mal&#601;k&icirc;-&#x1E63;e&#x1E0F;eq: </P>
<P>5&nbsp;&#8217;&#259;&#x1E0F;&#333;n&#257;y &#8216;al-y&#601;m&icirc;n&#601;&#x1E35;&#257; m&#257;&#x1E25;a&#x1E63; b&#601;yw&#333;m-&#8217;apw&#333; m&#601;l&#257;&#x1E35;&icirc;m: </P>
<P>6&nbsp;y&#257;&#x1E0F;&icirc;n bagw&#333;yim m&#257;l&#275;&#8217; &#x1E21;&#601;w&icirc;yw&#333;&#x1E6F; m&#257;&#x1E25;a&#x1E63; r&#333;&#8217;&#353; &#8216;al-&#8217;ere&#x1E63; rab&acirc;: </P>
<P>7&nbsp;minn<sup>a</sup>&#x1E25;al badere&#x1E35;&#601; yi&#353;&#601;teh &#8216;al-k&#275;n y&#257;r&icirc;m r&#333;&#8217;&#353;: </P>
</TD>
</TABLE>
<P><HR>
<CENTER>
<A HREF="psa111">Next: Psalms (Tehilim) Chapter 111</A></CENTER>
</BODY>
</HTML>
