<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa009">Polyglot</A>&nbsp;
<A HREF="../kjv/psa009">KJV</A>&nbsp;
<A HREF="../sep/psa009">Sep</A>&nbsp;
<A HREF="../vul/psa009">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa008">Previous</A>&nbsp;
<A HREF="psa010">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַ֭מְנַצֵּחַ עַלְמ֥וּת לַבֵּ֗ן מִזְמ֥וֹר לְדָוִֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אוֹדֶ֣ה יְ֭הוָה בְּכָל־לִבִּ֑י אֲ֝סַפְּרָ֗ה כָּל־נִפְלְאוֹתֶֽיךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֶשְׂמְחָ֣ה וְאֶעֶלְצָ֣ה בָ֑ךְ אֲזַמְּרָ֖ה שִׁמְךָ֣ עֶלְיֽוֹן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בְּשׁוּב־אוֹיְבַ֥י אָח֑וֹר יִכָּשְׁל֥וּ וְ֝יֹאבְד֗וּ מִפָּנֶֽיךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּֽי־עָ֭שִׂיתָ מִשְׁפָּטִ֣י וְדִינִ֑י יָשַׁ֥בְתָּ לְ֝כִסֵּ֗א שׁוֹפֵ֥ט צֶֽדֶק׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;גָּעַ֣רְתָּ ג֭וֹיִם אִבַּ֣דְתָּ רָשָׁ֑ע שְׁמָ֥ם מָ֝חִ֗יתָ לְעוֹלָ֥ם וָעֶֽד׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הָֽאוֹיֵ֨ב׀ תַּ֥מּוּ חֳרָב֗וֹת לָ֫נֶ֥צַח וְעָרִ֥ים נָתַ֑שְׁתָּ אָבַ֖ד זִכְרָ֣ם הֵֽמָּה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַֽ֭יהוָה לְעוֹלָ֣ם יֵשֵׁ֑ב כּוֹנֵ֖ן לַמִּשְׁפָּ֣ט כִּסְאֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְה֗וּא יִשְׁפֹּֽט־תֵּבֵ֥ל בְּצֶ֑דֶק יָדִ֥ין לְ֝אֻמִּ֗ים בְּמֵישָׁרִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וִ֘יהִ֤י יְהוָ֣ה מִשְׂגָּ֣ב לַדָּ֑ךְ מִ֝שְׂגָּ֗ב לְעִתּ֥וֹת בַּצָּרָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְיִבְטְח֣וּ בְ֭ךָ יוֹדְעֵ֣י שְׁמֶ֑ךָ כִּ֤י לֹֽא־עָזַ֖בְתָּ דֹרְשֶׁ֣יךָ יְהוָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;זַמְּר֗וּ לַ֭יהוָה יֹשֵׁ֣ב צִיּ֑וֹן הַגִּ֥ידוּ בָ֝עַמִּ֗ים עֲלִֽילוֹתָֽיו׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּֽי־דֹרֵ֣שׁ דָּ֭מִים אוֹתָ֣ם זָכָ֑ר לֹֽא־שָׁ֝כַ֗ח צַעֲקַ֥ת <font color="brown">עניים</font> <font color="blue">עֲנָוִֽים׃</font> </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;חָֽנְנֵ֬נִי יְהוָ֗ה רְאֵ֣ה עָ֭נְיִי מִשֹּׂנְאָ֑י מְ֝רוֹמְמִ֗י מִשַּׁ֥עֲרֵי מָֽוֶת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;לְמַ֥עַן אֲסַפְּרָ֗ה כָּֽל־תְּהִלָּ֫תֶ֥יךָ בְּשַֽׁעֲרֵ֥י בַת־צִיּ֑וֹן אָ֝גִ֗ילָה בִּישׁוּעָתֶֽךָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;טָבְע֣וּ ג֭וֹיִם בְּשַׁ֣חַת עָשׂ֑וּ בְּרֶֽשֶׁת־ז֥וּ טָ֝מָ֗נוּ נִלְכְּדָ֥ה רַגְלָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;נ֤וֹדַ֨ע׀ יְהוָה֮ מִשְׁפָּ֪ט עָ֫שָׂ֥ה בְּפֹ֣עַל כַּ֭פָּיו נוֹקֵ֣שׁ רָשָׁ֑ע הִגָּי֥וֹן סֶֽלָה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;יָשׁ֣וּבוּ רְשָׁעִ֣ים לִשְׁא֑וֹלָה כָּל־גּ֝וֹיִ֗ם שְׁכֵחֵ֥י אֱלֹהִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּ֤י לֹ֣א לָ֭נֶצַח יִשָּׁכַ֣ח אֶבְי֑וֹן תִּקְוַ֥ת <font color="brown">ענוים</font> <font color="blue">עֲ֝נִיִּ֗ים</font> תֹּאבַ֥ד לָעַֽד׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;קוּמָ֣ה יְ֭הוָה אַל־יָעֹ֣ז אֱנ֑וֹשׁ יִשָּׁפְט֥וּ ג֝וֹיִ֗ם עַל־פָּנֶֽיךָ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;שִׁ֘יתָ֤ה יְהוָ֨ה׀ מוֹרָ֗ה לָ֫הֶ֥ם יֵדְע֥וּ גוֹיִ֑ם אֱנ֖וֹשׁ הֵ֣מָּה סֶּֽלָה׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a &#8216;al&#601;m&ucirc;&#x1E6F; lab&#275;n miz&#601;mw&#333;r l&#601;&#x1E0F;&#257;wi&#x1E0F;: </P>
<P>2&nbsp;&#8217;w&#333;&#x1E0F;eh y&#601;hw&acirc; b&#601;&#x1E35;&#257;l-lib&icirc; &#8217;&#259;sap&#601;r&acirc; k&#257;l-nif&#601;l&#601;&#8217;w&#333;&#x1E6F;ey&#x1E35;&#257;: </P>
<P>3&nbsp;&#8217;e&#347;&#601;m&#601;&#x1E25;&acirc; w&#601;&#8217;e&#8216;el&#601;&#x1E63;&acirc; &#x1E07;&#257;&#x1E35;&#601; &#8217;&#259;zamm&#601;r&acirc; &#353;im&#601;&#x1E35;&#257; &#8216;el&#601;yw&#333;n: </P>
<P>4&nbsp;b&#601;&#353;&ucirc;&#x1E07;-&#8217;w&#333;y&#601;&#x1E07;ay &#8217;&#257;&#x1E25;w&#333;r yik&#257;&#353;&#601;l&ucirc; w&#601;y&#333;&#8217;&#x1E07;&#601;&#x1E0F;&ucirc; mip&#257;ney&#x1E35;&#257;: </P>
<P>5&nbsp;k&icirc;-&#8216;&#257;&#347;&icirc;&#x1E6F;&#257; mi&#353;&#601;p&#257;&#x1E6D;&icirc; w&#601;&#x1E0F;&icirc;n&icirc; y&#257;&#353;a&#x1E07;&#601;t&#257; l&#601;&#x1E35;iss&#275;&#8217; &#353;w&#333;f&#275;&#x1E6D; &#x1E63;e&#x1E0F;eq: </P>
<P>6&nbsp;g&#257;&#8216;ar&#601;t&#257; &#x1E21;w&#333;yim &#8217;iba&#x1E0F;&#601;t&#257; r&#257;&#353;&#257;&#8216; &#353;&#601;m&#257;m m&#257;&#x1E25;&icirc;&#x1E6F;&#257; l&#601;&#8216;w&#333;l&#257;m w&#257;&#8216;e&#x1E0F;: </P>
<P>7&nbsp;h&#257;&#8217;w&#333;y&#275;&#x1E07;| tamm&ucirc; &#x1E25;&#335;r&#257;&#x1E07;w&#333;&#x1E6F; l&#257;ne&#x1E63;<sup>a</sup>&#x1E25; w&#601;&#8216;&#257;r&icirc;m n&#257;&#x1E6F;a&#353;&#601;t&#257; &#8217;&#257;&#x1E07;a&#x1E0F; zi&#x1E35;&#601;r&#257;m h&#275;mm&acirc;: </P>
<P>8&nbsp;wayhw&acirc; l&#601;&#8216;w&#333;l&#257;m y&#275;&#353;&#275;&#x1E07; kw&#333;n&#275;n lammi&#353;&#601;p&#257;&#x1E6D; kis&#601;&#8217;w&#333;: </P>
<P>9&nbsp;w&#601;h&ucirc;&#8217; yi&#353;&#601;p&#333;&#x1E6D;-t&#275;&#x1E07;&#275;l b&#601;&#x1E63;e&#x1E0F;eq y&#257;&#x1E0F;&icirc;n l&#601;&#8217;umm&icirc;m b&#601;m&ecirc;&#353;&#257;r&icirc;m: </P>
<P>10&nbsp;w&icirc;h&icirc; y&#601;hw&acirc; mi&#347;&#601;g&#257;&#x1E07; lad&#257;&#x1E35;&#601; mi&#347;&#601;g&#257;&#x1E07; l&#601;&#8216;itw&#333;&#x1E6F; ba&#x1E63;&#x1E63;&#257;r&acirc;: </P>
<P>11&nbsp;w&#601;yi&#x1E07;&#601;&#x1E6D;&#601;&#x1E25;&ucirc; &#x1E07;&#601;&#x1E35;&#257; yw&#333;&#x1E0F;&#601;&#8216;&ecirc; &#353;&#601;me&#x1E35;&#257; k&icirc; l&#333;&#8217;-&#8216;&#257;za&#x1E07;&#601;t&#257; &#x1E0F;&#333;r&#601;&#353;ey&#x1E35;&#257; y&#601;hw&acirc;: </P>
<P>12&nbsp;zamm&#601;r&ucirc; layhw&acirc; y&#333;&#353;&#275;&#x1E07; &#x1E63;&icirc;yw&#333;n hag&icirc;&#x1E0F;&ucirc; &#x1E07;&#257;&#8216;amm&icirc;m &#8216;&#259;l&icirc;lw&#333;&#x1E6F;&#257;yw: </P>
<P>13&nbsp;k&icirc;-&#x1E0F;&#333;r&#275;&#353; d&#257;m&icirc;m &#8217;w&#333;&#x1E6F;&#257;m z&#257;&#x1E35;&#257;r l&#333;&#8217;-&#353;&#257;&#x1E35;<sup>a</sup>&#x1E25; &#x1E63;<sup>a</sup>&#8216;&#259;qa&#x1E6F; <font color="brown">&#8216;&#259;n&icirc;y&icirc;m</font> <font color="blue">&#8216;&#259;n&#257;w&icirc;m:</font> </P>
<P>14&nbsp;&#x1E25;&#257;n&#601;n&#275;n&icirc; y&#601;hw&acirc; r&#601;&#8217;&#275;h &#8216;&#257;n&#601;y&icirc; mi&#347;&#347;&#333;n&#601;&#8217;&#257;y m&#601;rw&#333;m&#601;m&icirc; mi&#353;&#353;<sup>a</sup>&#8216;&#259;r&ecirc; m&#257;we&#x1E6F;: </P>
<P>15&nbsp;l&#601;m<sup>a</sup>&#8216;an &#8217;&#259;sap&#601;r&acirc; k&#257;l-t&#601;hill&#257;&#x1E6F;ey&#x1E35;&#257; b&#601;&#353;<sup>a</sup>&#8216;&#259;r&ecirc; &#x1E07;a&#x1E6F;-&#x1E63;&icirc;yw&#333;n &#8217;&#257;&#x1E21;&icirc;l&acirc; b&icirc;&#353;&ucirc;&#8216;&#257;&#x1E6F;e&#x1E35;&#257;: </P>
<P>16&nbsp;&#x1E6D;&#257;&#x1E07;&#601;&#8216;&ucirc; &#x1E21;w&#333;yim b&#601;&#353;<sup>a</sup>&#x1E25;a&#x1E6F; &#8216;&#257;&#347;&ucirc; b&#601;re&#353;e&#x1E6F;-z&ucirc; &#x1E6D;&#257;m&#257;n&ucirc; nil&#601;k&#601;&#x1E0F;&acirc; ra&#x1E21;&#601;l&#257;m: </P>
<P>17&nbsp;nw&#333;&#x1E0F;<sup>a</sup>&#8216;| y&#601;hw&acirc; mi&#353;&#601;p&#257;&#x1E6D; &#8216;&#257;&#347;&acirc; b&#601;f&#333;&#8216;al kap&#257;yw nw&#333;q&#275;&#353; r&#257;&#353;&#257;&#8216; hig&#257;yw&#333;n sel&acirc;: </P>
<P>18&nbsp;y&#257;&#353;&ucirc;&#x1E07;&ucirc; r&#601;&#353;&#257;&#8216;&icirc;m li&#353;&#601;&#8217;w&#333;l&acirc; k&#257;l-gw&#333;yim &#353;&#601;&#x1E35;&#275;&#x1E25;&ecirc; &#8217;&#277;l&#333;h&icirc;m: </P>
<P>19&nbsp;k&icirc; l&#333;&#8217; l&#257;ne&#x1E63;<sup>a</sup>&#x1E25; yi&#353;&#353;&#257;&#x1E35;<sup>a</sup>&#x1E25; &#8217;e&#x1E07;&#601;yw&#333;n tiq&#601;wa&#x1E6F; <font color="brown">&#8216;&#259;n&#257;w&icirc;m</font> <font color="blue">&#8216;&#259;n&icirc;y&icirc;m</font> t&#333;&#8217;&#x1E07;a&#x1E0F; l&#257;&#8216;a&#x1E0F;: </P>
<P>20&nbsp;q&ucirc;m&acirc; y&#601;hw&acirc; &#8217;al-y&#257;&#8216;&#333;z &#8217;&#277;nw&#333;&#353; yi&#353;&#353;&#257;f&#601;&#x1E6D;&ucirc; &#x1E21;w&#333;yim &#8216;al-p&#257;ney&#x1E35;&#257;: </P>
<P>21&nbsp;&#353;&icirc;&#x1E6F;&acirc; y&#601;hw&acirc;| mw&#333;r&acirc; l&acirc;em y&#275;&#x1E0F;&#601;&#8216;&ucirc; &#x1E21;w&#333;yim &#8217;&#277;nw&#333;&#353; h&#275;mm&acirc; ssel&acirc;: </P>
</TD>
</TABLE>
<P><HR>
<CENTER>
<A HREF="psa010">Next: Psalms (Tehilim) Chapter 10</A></CENTER>
</BODY>
</HTML>
