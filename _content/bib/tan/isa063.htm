<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 63</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa063">Polyglot</A>&nbsp;
<A HREF="../kjv/isa063">KJV</A>&nbsp;
<A HREF="../sep/isa063">Sep</A>&nbsp;
<A HREF="../vul/isa063">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa062">Previous</A>&nbsp;
<A HREF="isa064">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 63</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מִי־זֶ֣ה׀ בָּ֣א מֵאֱד֗וֹם חֲמ֤וּץ בְּגָדִים֙ מִבָּצְרָ֔ה זֶ֚ה הָד֣וּר בִּלְבוּשׁ֔וֹ צֹעֶ֖ה בְּרֹ֣ב כֹּח֑וֹ אֲנִ֛י מְדַבֵּ֥ר בִּצְדָקָ֖ה רַ֥ב לְהוֹשִֽׁיעַ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;מַדּ֥וּעַ אָדֹ֖ם לִלְבוּשֶׁ֑ךָ וּבְגָדֶ֖יךָ כְּדֹרֵ֥ךְ בְּגַֽת׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;פּוּרָ֣ה׀ דָּרַ֣כְתִּי לְבַדִּ֗י וּמֵֽעַמִּים֙ אֵֽין־אִ֣ישׁ אִתִּ֔י וְאֶדְרְכֵ֣ם בְּאַפִּ֔י וְאֶרְמְסֵ֖ם בַּחֲמָתִ֑י וְיֵ֤ז נִצְחָם֙ עַל־בְּגָדַ֔י וְכָל־מַלְבּוּשַׁ֖י אֶגְאָֽלְתִּי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֛י י֥וֹם נָקָ֖ם בְּלִבִּ֑י וּשְׁנַ֥ת גְּאוּלַ֖י בָּֽאָה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְאַבִּיט֙ וְאֵ֣ין עֹזֵ֔ר וְאֶשְׁתּוֹמֵ֖ם וְאֵ֣ין סוֹמֵ֑ךְ וַתּ֤וֹשַֽׁע לִי֙ זְרֹעִ֔י וַחֲמָתִ֖י הִ֥יא סְמָכָֽתְנִי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאָב֤וּס עַמִּים֙ בְּאַפִּ֔י וַאֲשַׁכְּרֵ֖ם בַּחֲמָתִ֑י וְאוֹרִ֥יד לָאָ֖רֶץ נִצְחָֽם׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;חַֽסְדֵ֨י יְהוָ֤ה׀ אַזְכִּיר֙ תְּהִלֹּ֣ת יְהוָ֔ה כְּעַ֕ל כֹּ֥ל אֲשֶׁר־גְּמָלָ֖נוּ יְהוָ֑ה וְרַב־טוּב֙ לְבֵ֣ית יִשְׂרָאֵ֔ל אֲשֶׁר־גְּמָלָ֥ם כְּֽרַחֲמָ֖יו וּכְרֹ֥ב חֲסָדָֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֙אמֶר֙ אַךְ־עַמִּ֣י הֵ֔מָּה בָּנִ֖ים לֹ֣א יְשַׁקֵּ֑רוּ וַיְהִ֥י לָהֶ֖ם לְמוֹשִֽׁיעַ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;בְּֽכָל־צָרָתָ֣ם׀ <font color="brown">לא</font> <font color="blue">ל֣וֹ</font> צָ֗ר וּמַלְאַ֤ךְ פָּנָיו֙ הֽוֹשִׁיעָ֔ם בְּאַהֲבָת֥וֹ וּבְחֶמְלָת֖וֹ ה֣וּא גְאָלָ֑ם וַֽיְנַטְּלֵ֥ם וַֽיְנַשְּׂאֵ֖ם כָּל־יְמֵ֥י עוֹלָֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהֵ֛מָּה מָר֥וּ וְעִצְּב֖וּ אֶת־ר֣וּחַ קָדְשׁ֑וֹ וַיֵּהָפֵ֥ךְ לָהֶ֛ם לְאוֹיֵ֖ב ה֥וּא נִלְחַם־בָּֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּזְכֹּ֥ר יְמֵֽי־עוֹלָ֖ם מֹשֶׁ֣ה עַמּ֑וֹ אַיֵּ֣ה׀ הַֽמַּעֲלֵ֣ם מִיָּ֗ם אֵ֚ת רֹעֵ֣י צֹאנ֔וֹ אַיֵּ֛ה הַשָּׂ֥ם בְּקִרְבּ֖וֹ אֶת־ר֥וּחַ קָדְשֽׁוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;מוֹלִיךְ֙ לִימִ֣ין מֹשֶׁ֔ה זְר֖וֹעַ תִּפְאַרְתּ֑וֹ בּ֤וֹקֵֽעַ מַ֙יִם֙ מִפְּנֵיהֶ֔ם לַעֲשׂ֥וֹת ל֖וֹ שֵׁ֥ם עוֹלָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מוֹלִיכָ֖ם בַּתְּהֹמ֑וֹת כַּסּ֥וּס בַּמִּדְבָּ֖ר לֹ֥א יִכָּשֵֽׁלוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כַּבְּהֵמָה֙ בַּבִּקְעָ֣ה תֵרֵ֔ד ר֥וּחַ יְהוָ֖ה תְּנִיחֶ֑נּוּ כֵּ֚ן נִהַ֣גְתָּ עַמְּךָ֔ לַעֲשׂ֥וֹת לְךָ֖ שֵׁ֥ם תִּפְאָֽרֶת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הַבֵּ֤ט מִשָּׁמַ֙יִם֙ וּרְאֵ֔ה מִזְּבֻ֥ל קָדְשְׁךָ֖ וְתִפְאַרְתֶּ֑ךָ אַיֵּ֤ה קִנְאָֽתְךָ֙ וּגְב֣וּרֹתֶ֔ךָ הֲמ֥וֹן מֵעֶ֛יךָ וְֽרַחֲמֶ֖יךָ אֵלַ֥י הִתְאַפָּֽקוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּֽי־אַתָּ֣ה אָבִ֔ינוּ כִּ֤י אַבְרָהָם֙ לֹ֣א יְדָעָ֔נוּ וְיִשְׂרָאֵ֖ל לֹ֣א יַכִּירָ֑נוּ אַתָּ֤ה יְהוָה֙ אָבִ֔ינוּ גֹּאֲלֵ֥נוּ מֵֽעוֹלָ֖ם שְׁמֶֽךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לָ֣מָּה תַתְעֵ֤נוּ יְהוָה֙ מִדְּרָכֶ֔יךָ תַּקְשִׁ֥יחַ לִבֵּ֖נוּ מִיִּרְאָתֶ֑ךָ שׁ֚וּב לְמַ֣עַן עֲבָדֶ֔יךָ שִׁבְטֵ֖י נַחֲלָתֶֽךָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לַמִּצְעָ֕ר יָרְשׁ֖וּ עַם־קָדְשֶׁ֑ךָ צָרֵ֕ינוּ בּוֹסְס֖וּ מִקְדָּשֶֽׁךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הָיִ֗ינוּ מֵֽעוֹלָם֙ לֹֽא־מָשַׁ֣לְתָּ בָּ֔ם לֹֽא־נִקְרָ֥א שִׁמְךָ֖ עֲלֵיהֶ֑ם לוּא־קָרַ֤עְתָּ שָׁמַ֙יִם֙ יָרַ֔דְתָּ מִפָּנֶ֖יךָ הָרִ֥ים נָזֹֽלּוּ׃ </P>
</TD>
<TD WIDTH="50%">
<P>1&nbsp;m&icirc;-zeh| b&#257;&#8217; m&#275;&#8217;&#277;&#x1E0F;w&#333;m &#x1E25;&#259;m&ucirc;&#x1E63; b&#601;&#x1E21;&#257;&#x1E0F;&icirc;m mib&#257;&#x1E63;&#601;r&acirc; zeh h&#257;&#x1E0F;&ucirc;r bil&#601;&#x1E07;&ucirc;&#353;w&#333; &#x1E63;&#333;&#8216;eh b&#601;r&#333;&#x1E07; k&#333;&#x1E25;w&#333; &#8217;&#259;n&icirc; m&#601;&#x1E0F;ab&#275;r bi&#x1E63;&#601;&#x1E0F;&#257;q&acirc; ra&#x1E07; l&#601;hw&#333;&#353;&icirc;&#8216;a: </P>
<P>2&nbsp;mad&ucirc;&#8216;a &#8217;&#257;&#x1E0F;&#333;m lil&#601;&#x1E07;&ucirc;&#353;e&#x1E35;&#257; &ucirc;&#x1E07;&#601;&#x1E21;&#257;&#x1E0F;ey&#x1E35;&#257; k&#601;&#x1E0F;&#333;r&#275;&#x1E35;&#601; b&#601;&#x1E21;a&#x1E6F;: </P>
<P>3&nbsp;p&ucirc;r&acirc;| d&#257;ra&#x1E35;&#601;t&icirc; l&#601;&#x1E07;ad&icirc; &ucirc;m&#275;&#8216;amm&icirc;m &#8217;&ecirc;n-&#8217;&icirc;&#353; &#8217;it&icirc; w&#601;&#8217;e&#x1E0F;&#601;r&#601;&#x1E35;&#275;m b&#601;&#8217;ap&icirc; w&#601;&#8217;er&#601;m&#601;s&#275;m b<sup>a</sup>&#x1E25;&#259;m&#257;&#x1E6F;&icirc; w&#601;y&#275;z ni&#x1E63;&#601;&#x1E25;&#257;m &#8216;al-b&#601;&#x1E21;&#257;&#x1E0F;ay w&#601;&#x1E35;&#257;l-mal&#601;b&ucirc;&#353;ay &#8217;e&#x1E21;&#601;&#8217;&#257;l&#601;t&icirc;: </P>
<P>4&nbsp;k&icirc; yw&#333;m n&#257;q&#257;m b&#601;lib&icirc; &ucirc;&#353;&#601;na&#x1E6F; g&#601;&#8217;&ucirc;lay b&#257;&#8217;&acirc;: </P>
<P>5&nbsp;w&#601;&#8217;ab&icirc;&#x1E6D; w&#601;&#8217;&ecirc;n &#8216;&#333;z&#275;r w&#601;&#8217;e&#353;&#601;tw&#333;m&#275;m w&#601;&#8217;&ecirc;n sw&#333;m&#275;&#x1E35;&#601; watw&#333;&#353;<sup>a</sup>&#8216; l&icirc; z&#601;r&#333;&#8216;&icirc; w<sup>a</sup>&#x1E25;&#259;m&#257;&#x1E6F;&icirc; h&icirc;&#8217; s&#601;m&#257;&#x1E35;&#257;&#x1E6F;&#601;n&icirc;: </P>
<P>6&nbsp;w&#601;&#8217;&#257;&#x1E07;&ucirc;s &#8216;amm&icirc;m b&#601;&#8217;ap&icirc; wa&#8217;&#259;&#353;ak&#601;r&#275;m b<sup>a</sup>&#x1E25;&#259;m&#257;&#x1E6F;&icirc; w&#601;&#8217;w&#333;r&icirc;&#x1E0F; l&#257;&#8217;&#257;re&#x1E63; ni&#x1E63;&#601;&#x1E25;&#257;m: s</P>
<P>7&nbsp;&#x1E25;as&#601;&#x1E0F;&ecirc; y&#601;hw&acirc;| &#8217;az&#601;k&icirc;r t&#601;hill&#333;&#x1E6F; y&#601;hw&acirc; k&#601;&#8216;al k&#333;l &#8217;&#259;&#353;er-g&#601;m&#257;l&#257;n&ucirc; y&#601;hw&acirc; w&#601;ra&#x1E07;-&#x1E6D;&ucirc;&#x1E07; l&#601;&#x1E07;&ecirc;&#x1E6F; yi&#347;&#601;r&#257;&#8217;&#275;l &#8217;&#259;&#353;er-g&#601;m&#257;l&#257;m k&#601;r<sup>a</sup>&#x1E25;&#259;m&#257;yw &ucirc;&#x1E35;&#601;r&#333;&#x1E07; &#x1E25;&#259;s&#257;&#x1E0F;&#257;yw: </P>
<P>8&nbsp;wayy&#333;&#8217;mer &#8217;a&#x1E35;&#601;-&#8216;amm&icirc; h&#275;mm&acirc; b&#257;n&icirc;m l&#333;&#8217; y&#601;&#353;aqq&#275;r&ucirc; way&#601;h&icirc; l&acirc;em l&#601;mw&#333;&#353;&icirc;&#8216;a: </P>
<P>9&nbsp;b&#601;&#x1E35;&#257;l-&#x1E63;&#257;r&#257;&#x1E6F;&#257;m| <font color="brown">l&#333;&#8217;</font> <font color="blue">lw&#333;</font> &#x1E63;&#257;r &ucirc;mal&#601;&#8217;a&#x1E35;&#601; p&#257;n&#257;yw hw&#333;&#353;&icirc;&#8216;&#257;m b&#601;&#8217;ah&#259;&#x1E07;&#257;&#x1E6F;w&#333; &ucirc;&#x1E07;&#601;&#x1E25;em&#601;l&#257;&#x1E6F;w&#333; h&ucirc;&#8217; &#x1E21;&#601;&#8217;&#257;l&#257;m way&#601;na&#x1E6D;&#x1E6D;&#601;l&#275;m way&#601;na&#347;&#347;&#601;&#8217;&#275;m k&#257;l-y&#601;m&ecirc; &#8216;w&#333;l&#257;m: </P>
<P>10&nbsp;w&#601;h&#275;mm&acirc; m&#257;r&ucirc; w&#601;&#8216;i&#x1E63;&#x1E63;&#601;&#x1E07;&ucirc; &#8217;e&#x1E6F;-r&ucirc;&#x1E25;a q&#257;&#x1E0F;&#601;&#353;w&#333; wayy&#275;h&#257;f&#275;&#x1E35;&#601; l&acirc;em l&#601;&#8217;w&#333;y&#275;&#x1E07; h&ucirc;&#8217; nil&#601;&#x1E25;am-b&#257;m: </P>
<P>11&nbsp;wayyiz&#601;k&#333;r y&#601;m&ecirc;-&#8216;w&#333;l&#257;m m&#333;&#353;eh &#8216;ammw&#333; &#8217;ayy&#275;h| hamm<sup>a</sup>&#8216;&#259;l&#275;m m&icirc;y&#257;m &#8217;&#275;&#x1E6F; r&#333;&#8216;&ecirc; &#x1E63;&#333;&#8217;nw&#333; &#8217;ayy&#275;h ha&#347;&#347;&#257;m b&#601;qir&#601;bw&#333; &#8217;e&#x1E6F;-r&ucirc;&#x1E25;a q&#257;&#x1E0F;&#601;&#353;w&#333;: </P>
<P>12&nbsp;mw&#333;l&icirc;&#x1E35;&#601; l&icirc;m&icirc;n m&#333;&#353;eh z&#601;rw&#333;&#8216;a tif&#601;&#8217;ar&#601;tw&#333; bw&#333;q&#275;&#8216;a mayim mip&#601;n&ecirc;hem l<sup>a</sup>&#8216;&#259;&#347;w&#333;&#x1E6F; lw&#333; &#353;&#275;m &#8216;w&#333;l&#257;m: </P>
<P>13&nbsp;mw&#333;l&icirc;&#x1E35;&#257;m bat&#601;h&#333;mw&#333;&#x1E6F; kass&ucirc;s bammi&#x1E0F;&#601;b&#257;r l&#333;&#8217; yik&#257;&#353;&#275;l&ucirc;: </P>
<P>14&nbsp;kab&#601;h&#275;m&acirc; babiq&#601;&#8216;&acirc; &#x1E6F;&#275;r&#275;&#x1E0F; r&ucirc;&#x1E25;a y&#601;hw&acirc; t&#601;n&icirc;&#x1E25;enn&ucirc; k&#275;n niha&#x1E21;&#601;t&#257; &#8216;amm&#601;&#x1E35;&#257; l<sup>a</sup>&#8216;&#259;&#347;w&#333;&#x1E6F; l&#601;&#x1E35;&#257; &#353;&#275;m tif&#601;&#8217;&#257;re&#x1E6F;: </P>
<P>15&nbsp;hab&#275;&#x1E6D; mi&#353;&#353;&#257;mayim &ucirc;r&#601;&#8217;&#275;h mizz&#601;&#x1E07;ul q&#257;&#x1E0F;&#601;&#353;&#601;&#x1E35;&#257; w&#601;&#x1E6F;if&#601;&#8217;ar&#601;te&#x1E35;&#257; &#8217;ayy&#275;h qin&#601;&#8217;&#257;&#x1E6F;&#601;&#x1E35;&#257; &ucirc;&#x1E21;&#601;&#x1E07;&ucirc;r&#333;&#x1E6F;e&#x1E35;&#257; h&#259;mw&#333;n m&#275;&#8216;ey&#x1E35;&#257; w&#601;r<sup>a</sup>&#x1E25;&#259;mey&#x1E35;&#257; &#8217;&#275;lay hi&#x1E6F;&#601;&#8217;ap&#257;q&ucirc;: </P>
<P>16&nbsp;k&icirc;-&#8217;at&acirc; &#8217;&#257;&#x1E07;&icirc;n&ucirc; k&icirc; &#8217;a&#x1E07;&#601;r&acirc;&#257;m l&#333;&#8217; y&#601;&#x1E0F;&#257;&#8216;&#257;n&ucirc; w&#601;yi&#347;&#601;r&#257;&#8217;&#275;l l&#333;&#8217; yak&icirc;r&#257;n&ucirc; &#8217;at&acirc; y&#601;hw&acirc; &#8217;&#257;&#x1E07;&icirc;n&ucirc; g&#333;&#8217;&#259;l&#275;n&ucirc; m&#275;&#8216;w&#333;l&#257;m &#353;&#601;me&#x1E35;&#257;: </P>
<P>17&nbsp;l&#257;mm&acirc; &#x1E6F;a&#x1E6F;&#601;&#8216;&#275;n&ucirc; y&#601;hw&acirc; mid&#601;r&#257;&#x1E35;ey&#x1E35;&#257; taq&#601;&#353;&icirc;&#x1E25;a lib&#275;n&ucirc; m&icirc;yir&#601;&#8217;&#257;&#x1E6F;e&#x1E35;&#257; &#353;&ucirc;&#x1E07; l&#601;m<sup>a</sup>&#8216;an &#8216;&#259;&#x1E07;&#257;&#x1E0F;ey&#x1E35;&#257; &#353;i&#x1E07;&#601;&#x1E6D;&ecirc; n<sup>a</sup>&#x1E25;&#259;l&#257;&#x1E6F;e&#x1E35;&#257;: </P>
<P>18&nbsp;lammi&#x1E63;&#601;&#8216;&#257;r y&#257;r&#601;&#353;&ucirc; &#8216;am-q&#257;&#x1E0F;&#601;&#353;e&#x1E35;&#257; &#x1E63;&#257;r&ecirc;n&ucirc; bw&#333;s&#601;s&ucirc; miq&#601;d&#257;&#353;e&#x1E35;&#257;: </P>
<P>19&nbsp;h&#257;y&icirc;n&ucirc; m&#275;&#8216;w&#333;l&#257;m l&#333;&#8217;-m&#257;&#353;al&#601;t&#257; b&#257;m l&#333;&#8217;-niq&#601;r&#257;&#8217; &#353;im&#601;&#x1E35;&#257; &#8216;&#259;l&ecirc;hem l&ucirc;&#8217;-q&#257;r<sup>a</sup>&#8216;&#601;t&#257; &#353;&#257;mayim y&#257;ra&#x1E0F;&#601;t&#257; mip&#257;ney&#x1E35;&#257; h&#257;r&icirc;m n&#257;z&#333;ll&ucirc;: </P>
</TD>
</TABLE>
<P><HR>
<CENTER>
<A HREF="isa064">Next: Isaiah (Yisheyah) Chapter 64</A></CENTER>
</BODY>
</HTML>
