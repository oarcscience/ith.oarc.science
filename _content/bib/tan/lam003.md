[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/lam003)  [KJV](../kjv/lam003)  [Sep](../sep/lam003) 
[Vul](../vul/lam003)   
  
[Lamentations (Eichah) Index](lam)  
  [Previous](lam002)  [Next](lam004) 

------------------------------------------------------------------------

### Tanach (Hebrew): Lamentations (Eichah) Chapter 3

‎<span id="001">1</span> ‏אֲנִ֤י הַגֶּ֙בֶר֙ רָאָ֣ה עֳנִ֔י בְּשֵׁ֖בֶט
עֶבְרָתֽוֹ׃

‎<span id="002">2</span> ‏אוֹתִ֥י נָהַ֛ג וַיֹּלַ֖ךְ חֹ֥שֶׁךְ
וְלֹא־אֽוֹר׃

‎<span id="003">3</span> ‏אַ֣ךְ בִּ֥י יָשֻׁ֛ב יַהֲפֹ֥ךְ יָד֖וֹ
כָּל־הַיּֽוֹם׃ ס

‎<span id="004">4</span> ‏בִּלָּ֤ה בְשָׂרִי֙ וְעוֹרִ֔י שִׁבַּ֖ר
עַצְמוֹתָֽי׃

‎<span id="005">5</span> ‏בָּנָ֥ה עָלַ֛י וַיַּקַּ֖ף רֹ֥אשׁ וּתְלָאָֽה׃

‎<span id="006">6</span> ‏בְּמַחֲשַׁכִּ֥ים הוֹשִׁיבַ֖נִי כְּמֵתֵ֥י
עוֹלָֽם׃ ס

‎<span id="007">7</span> ‏גָּדַ֧ר בַּעֲדִ֛י וְלֹ֥א אֵצֵ֖א הִכְבִּ֥יד
נְחָשְׁתִּֽי׃

‎<span id="008">8</span> ‏גַּ֣ם כִּ֤י אֶזְעַק֙ וַאֲשַׁוֵּ֔עַ שָׂתַ֖ם
תְּפִלָּתִֽי׃

‎<span id="009">9</span> ‏גָּדַ֤ר דְּרָכַי֙ בְּגָזִ֔ית נְתִיבֹתַ֖י
עִוָּֽה׃ ס

‎<span id="010">10</span> ‏דֹּ֣ב אֹרֵ֥ב הוּא֙ לִ֔י אריה אֲרִ֖י
בְּמִסְתָּרִֽים׃

‎<span id="011">11</span> ‏דְּרָכַ֥י סוֹרֵ֛ר וַֽיְפַשְּׁחֵ֖נִי שָׂמַ֥נִי
שֹׁמֵֽם׃

‎<span id="012">12</span> ‏דָּרַ֤ךְ קַשְׁתּוֹ֙ וַיַּצִּיבֵ֔נִי
כַּמַּטָּרָ֖א לַחֵֽץ׃ ס

‎<span id="013">13</span> ‏הֵבִיא֙ בְּכִלְיוֹתָ֔י בְּנֵ֖י אַשְׁפָּתֽוֹ׃

‎<span id="014">14</span> ‏הָיִ֤יתִי שְּׂחֹק֙<sup>3</sup> לְכָל־עַמִּ֔י
נְגִינָתָ֖ם כָּל־הַיּֽוֹם׃

‎<span id="015">15</span> ‏הִשְׂבִּיעַ֥נִי בַמְּרוֹרִ֖ים הִרְוַ֥נִי
לַעֲנָֽה׃ ס

‎<span id="016">16</span> ‏וַיַּגְרֵ֤ס בֶּֽחָצָץ֙ שִׁנָּ֔י
הִכְפִּישַׁ֖נִי בָּאֵֽפֶר׃

‎<span id="017">17</span> ‏וַתִּזְנַ֧ח מִשָּׁל֛וֹם נַפְשִׁ֖י נָשִׁ֥יתִי
טוֹבָֽה׃

‎<span id="018">18</span> ‏וָאֹמַר֙ אָבַ֣ד נִצְחִ֔י וְתוֹחַלְתִּ֖י
מֵיְהוָֽה׃ ס

‎<span id="019">19</span> ‏זְכָר־עָנְיִ֥י וּמְרוּדִ֖י לַעֲנָ֥ה וָרֹֽאשׁ׃

‎<span id="020">20</span> ‏זָכ֣וֹר תִּזְכּ֔וֹר ותשיח וְתָשׁ֥וֹחַ עָלַ֖י
נַפְשִֽׁי׃

‎<span id="021">21</span> ‏זֹ֛את אָשִׁ֥יב אֶל־לִבִּ֖י עַל־כֵּ֥ן
אוֹחִֽיל׃ ס

‎<span id="022">22</span> ‏חַֽסְדֵ֤י יְהוָה֙ כִּ֣י לֹא־תָ֔מְנוּ כִּ֥י
לֹא־כָל֖וּ רַחֲמָֽיו׃

‎<span id="023">23</span> ‏חֲדָשִׁים֙ לַבְּקָרִ֔ים רַבָּ֖ה אֱמוּנָתֶֽךָ׃

‎<span id="024">24</span> ‏חֶלְקִ֤י יְהוָה֙ אָמְרָ֣ה נַפְשִׁ֔י עַל־כֵּ֖ן
אוֹחִ֥יל לֽוֹ׃ ס

‎<span id="025">25</span> ‏ט֤וֹב יְהוָה֙ לְקוָ֔וֹ<sup>q</sup> לְנֶ֖פֶשׁ
תִּדְרְשֶֽׁנּוּ׃

‎<span id="026">26</span> ‏ט֤וֹב וְיָחִיל֙ וְדוּמָ֔ם לִתְשׁוּעַ֖ת
יְהוָֽה׃

‎<span id="027">27</span> ‏ט֣וֹב לַגֶּ֔בֶר כִּֽי־יִשָּׂ֥א עֹ֖ל
בִּנְעוּרָֽיו׃ ס

‎<span id="028">28</span> ‏יֵשֵׁ֤ב בָּדָד֙ וְיִדֹּ֔ם כִּ֥י נָטַ֖ל
עָלָֽיו׃

‎<span id="029">29</span> ‏יִתֵּ֤ן בֶּֽעָפָר֙ פִּ֔יהוּ אוּלַ֖י יֵ֥שׁ
תִּקְוָֽה׃

‎<span id="030">30</span> ‏יִתֵּ֧ן לְמַכֵּ֛הוּ לֶ֖חִי יִשְׂבַּ֥ע
בְּחֶרְפָּֽה׃ ס

‎<span id="031">31</span> ‏כִּ֣י לֹ֥א יִזְנַ֛ח לְעוֹלָ֖ם אֲדֹנָֽי׃

‎<span id="032">32</span> ‏כִּ֣י אִם־הוֹגָ֔ה וְרִחַ֖ם כְּרֹ֥ב חסדו
חֲסָדָֽיו׃

‎<span id="033">33</span> ‏כִּ֣י לֹ֤א עִנָּה֙ מִלִּבּ֔וֹ וַיַּגֶּ֖ה
בְּנֵי־אִֽישׁ׃ ס

‎<span id="034">34</span> ‏לְדַכֵּא֙ תַּ֣חַת רַגְלָ֔יו כֹּ֖ל אֲסִ֥ירֵי
אָֽרֶץ׃

‎<span id="035">35</span> ‏לְהַטּוֹת֙ מִשְׁפַּט־גָּ֔בֶר נֶ֖גֶד פְּנֵ֥י
עֶלְיֽוֹן׃

‎<span id="036">36</span> ‏לְעַוֵּ֤ת אָדָם֙ בְּרִיב֔וֹ אֲדֹנָ֖י לֹ֥א
רָאָֽה׃ ס

‎<span id="037">37</span> ‏מִ֣י זֶ֤ה אָמַר֙ וַתֶּ֔הִי אֲדֹנָ֖י לֹ֥א
צִוָּֽה׃

‎<span id="038">38</span> ‏מִפִּ֤י עֶלְיוֹן֙ לֹ֣א תֵצֵ֔א הָרָע֖וֹת
וְהַטּֽוֹב׃

‎<span id="039">39</span> ‏מַה־יִּתְאוֹנֵן֙ אָדָ֣ם חָ֔י גֶּ֖בֶר עַל־חטאו
חֲטָאָֽיו׃ ס

‎<span id="040">40</span> ‏נַחְפְּשָׂ֤ה דְרָכֵ֙ינוּ֙ וְֽנַחְקֹ֔רָה
וְנָשׁ֖וּבָה עַד־יְהוָֽה׃

‎<span id="041">41</span> ‏נִשָּׂ֤א לְבָבֵ֙נוּ֙ אֶל־כַּפָּ֔יִם אֶל־אֵ֖ל
בַּשָּׁמָֽיִם׃

‎<span id="042">42</span> ‏נַ֤חְנוּ פָשַׁ֙עְנוּ֙ וּמָרִ֔ינוּ אַתָּ֖ה
לֹ֥א סָלָֽחְתָּ׃ ס

‎<span id="043">43</span> ‏סַכֹּ֤תָה בָאַף֙ וַֽתִּרְדְּפֵ֔נוּ הָרַ֖גְתָּ
לֹ֥א חָמָֽלְתָּ׃

‎<span id="044">44</span> ‏סַכּ֤וֹתָה בֶֽעָנָן֙ לָ֔ךְ מֵעֲב֖וֹר
תְּפִלָּֽה׃

‎<span id="045">45</span> ‏סְחִ֧י וּמָא֛וֹס תְּשִׂימֵ֖נוּ בְּקֶ֥רֶב
הָעַמִּֽים׃ ס

‎<span id="046">46</span> ‏פָּצ֥וּ עָלֵ֛ינוּ פִּיהֶ֖ם כָּל־אֹיְבֵֽינוּ׃

‎<span id="047">47</span> ‏פַּ֧חַד וָפַ֛חַת הָ֥יָה לָ֖נוּ הַשֵּׁ֥את
וְהַשָּֽׁבֶר׃

‎<span id="048">48</span> ‏פַּלְגֵי־מַ֙יִם֙ תֵּרַ֣ד עֵינִ֔י עַל־שֶׁ֖בֶר
בַּת־עַמִּֽי׃ ס

‎<span id="049">49</span> ‏עֵינִ֧י נִגְּרָ֛ה וְלֹ֥א תִדְמֶ֖ה מֵאֵ֥ין
הֲפֻגֽוֹת׃

‎<span id="050">50</span> ‏עַד־יַשְׁקִ֣יף וְיֵ֔רֶא יְהוָ֖ה מִשָּׁמָֽיִם׃

‎<span id="051">51</span> ‏עֵינִי֙ עֽוֹלְלָ֣ה לְנַפְשִׁ֔י מִכֹּ֖ל
בְּנ֥וֹת עִירִֽי׃ ס

‎<span id="052">52</span> ‏צ֥וֹד צָד֛וּנִי כַּצִּפּ֖וֹר אֹיְבַ֥י
חִנָּֽם׃

‎<span id="053">53</span> ‏צָֽמְת֤וּ בַבּוֹר֙ חַיָּ֔י וַיַּדּוּ־אֶ֖בֶן
בִּֽי׃

‎<span id="054">54</span> ‏צָֽפוּ־מַ֥יִם עַל־רֹאשִׁ֖י אָמַ֥רְתִּי
נִגְזָֽרְתִּי׃ ס

‎<span id="055">55</span> ‏קָרָ֤אתִי שִׁמְךָ֙ יְהוָ֔ה מִבּ֖וֹר
תַּחְתִּיּֽוֹת׃

‎<span id="056">56</span> ‏קוֹלִ֖י שָׁמָ֑עְתָּ אַל־תַּעְלֵ֧ם אָזְנְךָ֛
לְרַוְחָתִ֖י לְשַׁוְעָתִֽי׃

‎<span id="057">57</span> ‏קָרַ֙בְתָּ֙ בְּי֣וֹם אֶקְרָאֶ֔ךָּ אָמַ֖רְתָּ
אַל־תִּירָֽא׃ ס

‎<span id="058">58</span> ‏רַ֧בְתָּ אֲדֹנָ֛י רִיבֵ֥י נַפְשִׁ֖י
גָּאַ֥לְתָּ חַיָּֽי׃

‎<span id="059">59</span> ‏רָאִ֤יתָה יְהוָה֙ עַוָּ֣תָתִ֔י שָׁפְטָ֖ה
מִשְׁפָּטִֽי׃

‎<span id="060">60</span> ‏רָאִ֙יתָה֙ כָּל־נִקְמָתָ֔ם כָּל־מַחְשְׁבֹתָ֖ם
לִֽי׃ ס

‎<span id="061">61</span> ‏שָׁמַ֤עְתָּ חֶרְפָּתָם֙ יְהוָ֔ה
כָּל־מַחְשְׁבֹתָ֖ם עָלָֽי׃

‎<span id="062">62</span> ‏שִׂפְתֵ֤י קָמַי֙ וְהֶגְיוֹנָ֔ם עָלַ֖י
כָּל־הַיּֽוֹם׃

‎<span id="063">63</span> ‏שִׁבְתָּ֤ם וְקִֽימָתָם֙ הַבִּ֔יטָה אֲנִ֖י
מַנְגִּינָתָֽם׃ ס

‎<span id="064">64</span> ‏תָּשִׁ֨יב לָהֶ֥ם גְּמ֛וּל יְהוָ֖ה
כְּמַעֲשֵׂ֥ה יְדֵיהֶֽם׃

‎<span id="065">65</span> ‏תִּתֵּ֤ן לָהֶם֙ מְגִנַּת־לֵ֔ב תַּאֲלָֽתְךָ֖
לָהֶֽם׃

‎<span id="066">66</span> ‏תִּרְדֹּ֤ף בְּאַף֙ וְתַשְׁמִידֵ֔ם מִתַּ֖חַת
שְׁמֵ֥י יְהוָֽה׃ פ

1 ’ănî hageḇer rā’â ‘ŏnî bəšēḇeṭ ‘eḇərāṯwō:

2 ’wōṯî nâaḡ wayyōlaḵə ḥōšeḵə wəlō’-’wōr:

3 ’aḵə bî yāšuḇ yahăfōḵə yāḏwō kāl-hayywōm: s

4 billâ ḇəśārî wə‘wōrî šibar ‘aṣəmwōṯāy:

5 bānâ ‘ālay wayyaqqaf rō’š ûṯəlā’â:

6 bəm<sup>a</sup>ḥăšakîm hwōšîḇanî kəmēṯê ‘wōlām: s

7 gāḏar b<sup>a</sup>‘ăḏî wəlō’ ’ēṣē’ hiḵəbîḏ nəḥāšətî:

8 gam kî ’ezə‘aq wa’ăšaûē‘a śāṯam təfillāṯî:

9 gāḏar dərāḵay bəḡāzîṯ nəṯîḇōṯay ‘iûâ: s

10 dōḇ ’ōrēḇ hû’ lî ’arəyēh ’ărî bəmisətārîm:

11 dərāḵay swōrēr wayəfaššəḥēnî śāmanî šōmēm:

12 dāraḵə qašətwō wayyaṣṣîḇēnî kammaṭṭārā’ l<sup>a</sup>ḥēṣ: s

13 hēḇî’ bəḵiləywōṯāy bənê ’ašəpāṯwō:

14 hāyîṯî śśəḥōq<sup>3</sup> ləḵāl-‘ammî nəḡînāṯām kāl-hayywōm:

15 hiśəbî‘anî ḇammərwōrîm hirəwanî l<sup>a</sup>‘ănâ: s

16 wayyaḡərēs beḥāṣāṣ šinnāy hiḵəpîšanî bā’ēfer:

17 watizən<sup>a</sup>ḥ miššālwōm nafəšî nāšîṯî ṭwōḇâ:

18 wā’ōmar ’āḇaḏ niṣəḥî wəṯwōḥalətî mêəhwâ: s

19 zəḵār-‘ānəyî ûmərûḏî l<sup>a</sup>‘ănâ wārō’š:

20 zāḵwōr tizəkwōr wəṯāšîḥa wəṯāšwōḥa ‘ālay nafəšî:

21 zō’ṯ ’āšîḇ ’el-libî ‘al-kēn ’wōḥîl: s

22 ḥasəḏê yəhwâ kî lō’-ṯāmənû kî lō’-ḵālû r<sup>a</sup>ḥămāyw:

23 ḥăḏāšîm labəqārîm rabâ ’ĕmûnāṯeḵā:

24 ḥeləqî yəhwâ ’āmərâ nafəšî ‘al-kēn ’wōḥîl lwō: s

25 ṭwōḇ yəhwâ ləqwāwō<sup>q</sup> lənefeš tiḏərəšennû:

26 ṭwōḇ wəyāḥîl wəḏûmām liṯəšû‘aṯ yəhwâ:

27 ṭwōḇ lageḇer kî-yiśśā’ ‘ōl binə‘ûrāyw: s

28 yēšēḇ bāḏāḏ wəyidōm kî nāṭal ‘ālāyw:

29 yitēn be‘āfār pîhû ’ûlay yēš tiqəwâ:

30 yitēn ləmakēhû leḥî yiśəb<sup>a</sup>‘ bəḥerəpâ: s

31 kî lō’ yizən<sup>a</sup>ḥ lə‘wōlām ’ăḏōnāy:

32 kî ’im-hwōḡâ wəriḥam kərōḇ ḥasədwō ḥăsāḏāyw:

33 kî lō’ ‘innâ millibwō wayyageh bənê-’îš: s

34 ləḏakē’ t<sup>a</sup>ḥaṯ raḡəlāyw kōl ’ăsîrê ’āreṣ:

35 ləhaṭṭwōṯ mišəpaṭ-gāḇer neḡeḏ pənê ‘eləywōn:

36 lə‘aûēṯ ’āḏām bərîḇwō ’ăḏōnāy lō’ rā’â: s

37 mî zeh ’āmar watehî ’ăḏōnāy lō’ ṣiûâ:

38 mipî ‘eləywōn lō’ ṯēṣē’ hārā‘wōṯ wəhaṭṭwōḇ:

39 mah-yyiṯə’wōnēn ’āḏām ḥāy geḇer ‘al-ḥeṭə’wō ḥăṭā’āyw: s

40 n<sup>a</sup>ḥəpəśâ ḏərāḵênû wən<sup>a</sup>ḥəqōrâ wənāšûḇâ
‘aḏ-yəhwâ:

41 niśśā’ ləḇāḇēnû ’el-kapāyim ’el-’ēl baššāmāyim:

42 n<sup>a</sup>ḥənû fāš<sup>a</sup>‘ənû ûmārînû ’atâ lō’ sālāḥətā: s

43 sakōṯâ ḇā’af watirədəfēnû hāraḡətā lō’ ḥāmālətā:

44 sakwōṯâ ḇe‘ānān lāḵə mē‘ăḇwōr təfillâ:

45 səḥî ûmā’wōs təśîmēnû bəqereḇ hā‘ammîm: s

46 pāṣû ‘ālênû pîhem kāl-’ōyəḇênû:

47 p<sup>a</sup>ḥaḏ wāf<sup>a</sup>ḥaṯ hāyâ lānû haššē’ṯ wəhaššāḇer:

48 paləḡê-mayim tēraḏ ‘ênî ‘al-šeḇer baṯ-‘ammî: s

49 ‘ênî nigərâ wəlō’ ṯiḏəmeh mē’ên hăfuḡwōṯ:

50 ‘aḏ-yašəqîf wəyēre’ yəhwâ miššāmāyim:

51 ‘ênî ‘wōləlâ lənafəšî mikōl bənwōṯ ‘îrî: s

52 ṣwōḏ ṣāḏûnî kaṣṣipwōr ’ōyəḇay ḥinnām:

53 ṣāməṯû ḇabwōr ḥayyāy wayyadû-’eḇen bî:

54 ṣāfû-mayim ‘al-rō’šî ’āmarətî niḡəzārətî: s

55 qārā’ṯî šiməḵā yəhwâ mibwōr t<sup>a</sup>ḥətîywōṯ:

56 qwōlî šāmā‘ətā ’al-t<sup>a</sup>‘əlēm ’āzənəḵā lərawəḥāṯî ləšawə‘āṯî:

57 qāraḇətā bəywōm ’eqərā’eḵḵā ’āmarətā ’al-tîrā’: s

58 raḇətā ’ăḏōnāy rîḇê nafəšî gā’alətā ḥayyāy:

59 rā’îṯâ yəhwâ ‘aûāṯāṯî šāfəṭâ mišəpāṭî:

60 rā’îṯâ kāl-niqəmāṯām kāl-m<sup>a</sup>ḥəšəḇōṯām lî: s

61 šām<sup>a</sup>‘ətā ḥerəpāṯām yəhwâ kāl-m<sup>a</sup>ḥəšəḇōṯām ‘ālāy:

62 śifəṯê qāmay wəheḡəywōnām ‘ālay kāl-hayywōm:

63 šiḇətām wəqîmāṯām habîṭâ ’ănî manəgînāṯām: s

64 tāšîḇ lâem gəmûl yəhwâ kəm<sup>a</sup>‘ăśēh yəḏêhem:

65 titēn lâem məḡinnaṯ-lēḇ ta’ălāṯəḵā lâem:

66 tirədōf bə’af wəṯašəmîḏēm mit<sup>a</sup>ḥaṯ šəmê yəhwâ: f

------------------------------------------------------------------------

[Next: Lamentations (Eichah) Chapter 4](lam004)
