<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 104</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa104">Polyglot</A>&nbsp;
<A HREF="../kjv/psa104">KJV</A>&nbsp;
<A HREF="../sep/psa104">Sep</A>&nbsp;
<A HREF="../vul/psa104">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa103">Previous</A>&nbsp;
<A HREF="psa105">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 104</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בָּרֲכִ֥י נַפְשִׁ֗י אֶת־יְה֫וָ֥ה יְהוָ֣ה אֱ֭לֹהַי גָּדַ֣לְתָּ מְּאֹ֑ד ה֭וֹד וְהָדָ֣ר לָבָֽשְׁתָּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;עֹֽטֶה־א֭וֹר כַּשַּׂלְמָ֑ה נוֹטֶ֥ה שָׁ֝מַ֗יִם כַּיְרִיעָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הַ֥מְקָרֶֽה בַמַּ֗יִם עֲ‍ֽלִיּ֫וֹתָ֥יו הַשָּׂם־עָבִ֥ים רְכוּב֑וֹ הַֽ֝מְהַלֵּ֗ךְ עַל־כַּנְפֵי־רֽוּחַ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;עֹשֶׂ֣ה מַלְאָכָ֣יו רוּח֑וֹת מְ֝שָׁרְתָ֗יו אֵ֣שׁ לֹהֵֽט׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;יָֽסַד־אֶ֭רֶץ עַל־מְכוֹנֶ֑יהָ בַּל־תִּ֝מּ֗וֹט עוֹלָ֥ם וָעֶֽד׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;תְּ֭הוֹם כַּלְּב֣וּשׁ כִּסִּית֑וֹ עַל־הָ֝רִ֗ים יַֽעַמְדוּ־מָֽיִם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מִן־גַּעֲרָ֣תְךָ֣ יְנוּס֑וּן מִן־ק֥וֹל רַֽ֝עַמְךָ֗ יֵחָפֵזֽוּן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יַעֲל֣וּ הָ֭רִים יֵרְד֣וּ בְקָע֑וֹת אֶל־מְ֝ק֗וֹם זֶ֤ה׀ יָסַ֬דְתָּ לָהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;גְּֽבוּל־שַׂ֭מְתָּ בַּל־יַֽעֲבֹר֑וּן בַּל־יְ֝שׁוּב֗וּן לְכַסּ֥וֹת הָאָֽרֶץ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הַֽמְשַׁלֵּ֣חַ מַ֭עְיָנִים בַּנְּחָלִ֑ים בֵּ֥ין הָ֝רִ֗ים יְהַלֵּכֽוּן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יַ֭שְׁקוּ כָּל־חַיְת֣וֹ שָׂדָ֑י יִשְׁבְּר֖וּ פְרָאִ֣ים צְמָאָֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עֲ֭לֵיהֶם עוֹף־הַשָּׁמַ֣יִם יִשְׁכּ֑וֹן מִבֵּ֥ין עֳ֝פָאיִ֗ם יִתְּנוּ־קֽוֹל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מַשְׁקֶ֣ה הָ֭רִים מֵעֲלִיּוֹתָ֑יו מִפְּרִ֥י מַ֝עֲשֶׂ֗יךָ תִּשְׂבַּ֥ע הָאָֽרֶץ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;מַצְמִ֤יחַ חָצִ֨יר׀ לַבְּהֵמָ֗ה וְ֭עֵשֶׂב לַעֲבֹדַ֣ת הָאָדָ֑ם לְה֥וֹצִיא לֶ֝֗חֶם מִן־הָאָֽרֶץ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְיַ֤יִן׀ יְשַׂמַּ֬ח לְֽבַב־אֱנ֗וֹשׁ לְהַצְהִ֣יל פָּנִ֣ים מִשָּׁ֑מֶן וְ֝לֶ֗חֶם לְֽבַב־אֱנ֥וֹשׁ יִסְעָֽד׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;יִ֭שְׂבְּעוּ עֲצֵ֣י יְהוָ֑ה אַֽרְזֵ֥י לְ֝בָנ֗וֹן אֲשֶׁ֣ר נָטָֽע׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֲשֶׁר־שָׁ֭ם צִפֳּרִ֣ים יְקַנֵּ֑נוּ חֲ֝סִידָ֗ה בְּרוֹשִׁ֥ים בֵּיתָֽהּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;הָרִ֣ים הַ֭גְּבֹהִים לַיְּעֵלִ֑ים סְ֝לָעִ֗ים מַחְסֶ֥ה לַֽשְׁפַנִּֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;עָשָׂ֣ה יָ֭רֵחַ לְמוֹעֲדִ֑ים שֶׁ֝֗מֶשׁ יָדַ֥ע מְבוֹאֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;תָּֽשֶׁת־חֹ֭שֶׁךְ וִ֣יהִי לָ֑יְלָה בּֽוֹ־תִ֝רְמֹ֗שׂ כָּל־חַיְתוֹ־יָֽעַר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;הַ֭כְּפִירִים שֹׁאֲגִ֣ים לַטָּ֑רֶף וּלְבַקֵּ֖שׁ מֵאֵ֣ל אָכְלָֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;תִּזְרַ֣ח הַ֭שֶּׁמֶשׁ יֵאָסֵפ֑וּן וְאֶל־מְ֝עוֹנֹתָ֗ם יִרְבָּצֽוּן׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;יֵצֵ֣א אָדָ֣ם לְפָעֳל֑וֹ וְֽלַעֲבֹ֖דָת֣וֹ עֲדֵי־עָֽרֶב׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;מָֽה־רַבּ֬וּ מַעֲשֶׂ֨יךָ׀ יְֽהוָ֗ה כֻּ֭לָּם בְּחָכְמָ֣ה עָשִׂ֑יתָ מָלְאָ֥ה הָ֝אָ֗רֶץ קִנְיָנֶֽךָ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;זֶ֤ה׀ הַיָּ֥ם גָּדוֹל֮ וּרְחַ֪ב יָ֫דָ֥יִם שָֽׁם־רֶ֭מֶשׂ וְאֵ֣ין מִסְפָּ֑ר חַיּ֥וֹת קְ֝טַנּ֗וֹת עִם־גְּדֹלֽוֹת׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;שָׁ֭ם אֳנִיּ֣וֹת יְהַלֵּכ֑וּן לִ֝וְיָתָ֗ן זֶֽה־יָצַ֥רְתָּ לְשַֽׂחֶק־בּֽוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;כֻּ֭לָּם אֵלֶ֣יךָ יְשַׂבֵּר֑וּן לָתֵ֖ת אָכְלָ֣ם בְּעִתּֽוֹ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;תִּתֵּ֣ן לָ֭הֶם יִלְקֹט֑וּן תִּפְתַּ֥ח יָֽ֝דְךָ֗ יִשְׂבְּע֥וּן טֽוֹב׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;תַּסְתִּ֥יר פָּנֶיךָ֮ יִֽבָּהֵ֫ל֥וּן תֹּסֵ֣ף ר֭וּחָם יִגְוָע֑וּן וְֽאֶל־עֲפָרָ֥ם יְשׁוּבֽוּן׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;תְּשַׁלַּ֣ח ר֭וּחֲךָ יִבָּרֵא֑וּן וּ֝תְחַדֵּ֗שׁ פְּנֵ֣י אֲדָמָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;יְהִ֤י כְב֣וֹד יְהוָ֣ה לְעוֹלָ֑ם יִשְׂמַ֖ח יְהוָ֣ה בְּמַעֲשָֽׂיו׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;הַמַּבִּ֣יט לָ֭אָרֶץ וַתִּרְעָ֑ד יִגַּ֖ע בֶּהָרִ֣ים וְֽיֶעֱשָֽׁנוּ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;אָשִׁ֣ירָה לַיהוָ֣ה בְּחַיָּ֑י אֲזַמְּרָ֖ה לֵאלֹהַ֣י בְּעוֹדִֽי׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;יֶעֱרַ֣ב עָלָ֣יו שִׂיחִ֑י אָ֝נֹכִ֗י אֶשְׂמַ֥ח בַּיהוָֽה׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;יִתַּ֤מּוּ חַטָּאִ֨ים׀ מִן־הָאָ֡רֶץ וּרְשָׁעִ֤ים׀ ע֤וֹד אֵינָ֗ם בָּרֲכִ֣י נַ֭פְשִׁי אֶת־יְהוָ֗ה הַֽלְלוּ־יָֽהּ׃ </P>
</TD>
<TD WIDTH="50%">
<P>1&nbsp;b&#257;r&#259;&#x1E35;&icirc; naf&#601;&#353;&icirc; &#8217;e&#x1E6F;-y&#601;hw&acirc; y&#601;hw&acirc; &#8217;&#277;l&#333;hay g&#257;&#x1E0F;al&#601;t&#257; mm&#601;&#8217;&#333;&#x1E0F; hw&#333;&#x1E0F; w&#601;h&#257;&#x1E0F;&#257;r l&#257;&#x1E07;&#257;&#353;&#601;t&#257;: </P>
<P>2&nbsp;&#8216;&#333;&#x1E6D;eh-&#8217;w&#333;r ka&#347;&#347;al&#601;m&acirc; nw&#333;&#x1E6D;eh &#353;&#257;mayim kay&#601;r&icirc;&#8216;&acirc;: </P>
<P>3&nbsp;ham&#601;q&#257;reh &#x1E07;ammayim &#8216;&#259;&#x200D;l&icirc;yw&#333;&#x1E6F;&#257;yw ha&#347;&#347;&#257;m-&#8216;&#257;&#x1E07;&icirc;m r&#601;&#x1E35;&ucirc;&#x1E07;w&#333; ham&#601;hall&#275;&#x1E35;&#601; &#8216;al-kan&#601;f&ecirc;-r&ucirc;&#x1E25;a: </P>
<P>4&nbsp;&#8216;&#333;&#347;eh mal&#601;&#8217;&#257;&#x1E35;&#257;yw r&ucirc;&#x1E25;w&#333;&#x1E6F; m&#601;&#353;&#257;r&#601;&#x1E6F;&#257;yw &#8217;&#275;&#353; l&#333;h&#275;&#x1E6D;: </P>
<P>5&nbsp;y&#257;sa&#x1E0F;-&#8217;ere&#x1E63; &#8216;al-m&#601;&#x1E35;w&#333;neyh&#257; bal-timmw&#333;&#x1E6D; &#8216;w&#333;l&#257;m w&#257;&#8216;e&#x1E0F;: </P>
<P>6&nbsp;t&#601;hw&#333;m kall&#601;&#x1E07;&ucirc;&#353; kiss&icirc;&#x1E6F;w&#333; &#8216;al-h&#257;r&icirc;m y<sup>a</sup>&#8216;am&#601;&#x1E0F;&ucirc;-m&#257;yim: </P>
<P>7&nbsp;min-g<sup>a</sup>&#8216;&#259;r&#257;&#x1E6F;&#601;&#x1E35;&#257; y&#601;n&ucirc;s&ucirc;n min-qw&#333;l r<sup>a</sup>&#8216;am&#601;&#x1E35;&#257; y&#275;&#x1E25;&#257;f&#275;z&ucirc;n: </P>
<P>8&nbsp;y<sup>a</sup>&#8216;&#259;l&ucirc; h&#257;r&icirc;m y&#275;r&#601;&#x1E0F;&ucirc; &#x1E07;&#601;q&#257;&#8216;w&#333;&#x1E6F; &#8217;el-m&#601;qw&#333;m zeh| y&#257;sa&#x1E0F;&#601;t&#257; l&acirc;em: </P>
<P>9&nbsp;g&#601;&#x1E07;&ucirc;l-&#347;am&#601;t&#257; bal-y<sup>a</sup>&#8216;&#259;&#x1E07;&#333;r&ucirc;n bal-y&#601;&#353;&ucirc;&#x1E07;&ucirc;n l&#601;&#x1E35;assw&#333;&#x1E6F; h&#257;&#8217;&#257;re&#x1E63;: </P>
<P>10&nbsp;ham&#601;&#353;all&#275;&#x1E25;a m<sup>a</sup>&#8216;&#601;y&#257;n&icirc;m bann&#601;&#x1E25;&#257;l&icirc;m b&ecirc;n h&#257;r&icirc;m y&#601;hall&#275;&#x1E35;&ucirc;n: </P>
<P>11&nbsp;ya&#353;&#601;q&ucirc; k&#257;l-&#x1E25;ay&#601;&#x1E6F;w&#333; &#347;&#257;&#x1E0F;&#257;y yi&#353;&#601;b&#601;r&ucirc; f&#601;r&#257;&#8217;&icirc;m &#x1E63;&#601;m&#257;&#8217;&#257;m: </P>
<P>12&nbsp;&#8216;&#259;l&ecirc;hem &#8216;w&#333;f-ha&#353;&#353;&#257;mayim yi&#353;&#601;kw&#333;n mib&ecirc;n &#8216;&#335;f&#257;&#8217;yim yit&#601;n&ucirc;-qw&#333;l: </P>
<P>13&nbsp;ma&#353;&#601;qeh h&#257;r&icirc;m m&#275;&#8216;&#259;l&icirc;yw&#333;&#x1E6F;&#257;yw mip&#601;r&icirc; m<sup>a</sup>&#8216;&#259;&#347;ey&#x1E35;&#257; ti&#347;&#601;b<sup>a</sup>&#8216; h&#257;&#8217;&#257;re&#x1E63;: </P>
<P>14&nbsp;ma&#x1E63;&#601;m&icirc;&#x1E25;a &#x1E25;&#257;&#x1E63;&icirc;r| lab&#601;h&#275;m&acirc; w&#601;&#8216;&#275;&#347;e&#x1E07; l<sup>a</sup>&#8216;&#259;&#x1E07;&#333;&#x1E0F;a&#x1E6F; h&#257;&#8217;&#257;&#x1E0F;&#257;m l&#601;hw&#333;&#x1E63;&icirc;&#8217; le&#x1E25;em min-h&#257;&#8217;&#257;re&#x1E63;: </P>
<P>15&nbsp;w&#601;yayin| y&#601;&#347;amm<sup>a</sup>&#x1E25; l&#601;&#x1E07;a&#x1E07;-&#8217;&#277;nw&#333;&#353; l&#601;ha&#x1E63;&#601;h&icirc;l p&#257;n&icirc;m mi&#353;&#353;&#257;men w&#601;le&#x1E25;em l&#601;&#x1E07;a&#x1E07;-&#8217;&#277;nw&#333;&#353; yis&#601;&#8216;&#257;&#x1E0F;: </P>
<P>16&nbsp;yi&#347;&#601;b&#601;&#8216;&ucirc; &#8216;&#259;&#x1E63;&ecirc; y&#601;hw&acirc; &#8217;ar&#601;z&ecirc; l&#601;&#x1E07;&#257;nw&#333;n &#8217;&#259;&#353;er n&#257;&#x1E6D;&#257;&#8216;: </P>
<P>17&nbsp;&#8217;&#259;&#353;er-&#353;&#257;m &#x1E63;ip&#335;r&icirc;m y&#601;qann&#275;n&ucirc; &#x1E25;&#259;s&icirc;&#x1E0F;&acirc; b&#601;rw&#333;&#353;&icirc;m b&ecirc;&#x1E6F;&#257;h: </P>
<P>18&nbsp;h&#257;r&icirc;m hag&#601;&#x1E07;&#333;h&icirc;m layy&#601;&#8216;&#275;l&icirc;m s&#601;l&#257;&#8216;&icirc;m m<sup>a</sup>&#x1E25;&#601;seh la&#353;&#601;fann&icirc;m: </P>
<P>19&nbsp;&#8216;&#257;&#347;&acirc; y&#257;r&#275;&#x1E25;a l&#601;mw&#333;&#8216;&#259;&#x1E0F;&icirc;m &#353;eme&#353; y&#257;&#x1E0F;<sup>a</sup>&#8216; m&#601;&#x1E07;w&#333;&#8217;w&#333;: </P>
<P>20&nbsp;t&#257;&#353;e&#x1E6F;-&#x1E25;&#333;&#353;e&#x1E35;&#601; w&icirc;h&icirc; l&#257;y&#601;l&acirc; bw&#333;-&#x1E6F;ir&#601;m&#333;&#347; k&#257;l-&#x1E25;ay&#601;&#x1E6F;w&#333;-y&#257;&#8216;ar: </P>
<P>21&nbsp;hak&#601;f&icirc;r&icirc;m &#353;&#333;&#8217;&#259;&#x1E21;&icirc;m la&#x1E6D;&#x1E6D;&#257;ref &ucirc;l&#601;&#x1E07;aqq&#275;&#353; m&#275;&#8217;&#275;l &#8217;&#257;&#x1E35;&#601;l&#257;m: </P>
<P>22&nbsp;tiz&#601;r<sup>a</sup>&#x1E25; ha&#353;&#353;eme&#353; y&#275;&#8217;&#257;s&#275;f&ucirc;n w&#601;&#8217;el-m&#601;&#8216;w&#333;n&#333;&#x1E6F;&#257;m yir&#601;b&#257;&#x1E63;&ucirc;n: </P>
<P>23&nbsp;y&#275;&#x1E63;&#275;&#8217; &#8217;&#257;&#x1E0F;&#257;m l&#601;f&#257;&#8216;&#335;lw&#333; w&#601;l<sup>a</sup>&#8216;&#259;&#x1E07;&#333;&#x1E0F;&#257;&#x1E6F;w&#333; &#8216;&#259;&#x1E0F;&ecirc;-&#8216;&#257;re&#x1E07;: </P>
<P>24&nbsp;m&acirc;-rab&ucirc; m<sup>a</sup>&#8216;&#259;&#347;ey&#x1E35;&#257;| y&#601;hw&acirc; kull&#257;m b&#601;&#x1E25;&#257;&#x1E35;&#601;m&acirc; &#8216;&#257;&#347;&icirc;&#x1E6F;&#257; m&#257;l&#601;&#8217;&acirc; h&#257;&#8217;&#257;re&#x1E63; qin&#601;y&#257;ne&#x1E35;&#257;: </P>
<P>25&nbsp;zeh| hayy&#257;m g&#257;&#x1E0F;w&#333;l &ucirc;r&#601;&#x1E25;a&#x1E07; y&#257;&#x1E0F;&#257;yim &#353;&#257;m-reme&#347; w&#601;&#8217;&ecirc;n mis&#601;p&#257;r &#x1E25;ayyw&#333;&#x1E6F; q&#601;&#x1E6D;annw&#333;&#x1E6F; &#8216;im-g&#601;&#x1E0F;&#333;lw&#333;&#x1E6F;: </P>
<P>26&nbsp;&#353;&#257;m &#8217;&#335;n&icirc;yw&#333;&#x1E6F; y&#601;hall&#275;&#x1E35;&ucirc;n liw&#601;y&#257;&#x1E6F;&#257;n zeh-y&#257;&#x1E63;ar&#601;t&#257; l&#601;&#347;<sup>a</sup>&#x1E25;eq-bw&#333;: </P>
<P>27&nbsp;kull&#257;m &#8217;&#275;ley&#x1E35;&#257; y&#601;&#347;ab&#275;r&ucirc;n l&#257;&#x1E6F;&#275;&#x1E6F; &#8217;&#257;&#x1E35;&#601;l&#257;m b&#601;&#8216;itw&#333;: </P>
<P>28&nbsp;tit&#275;n l&acirc;em yil&#601;q&#333;&#x1E6D;&ucirc;n tif&#601;t<sup>a</sup>&#x1E25; y&#257;&#x1E0F;&#601;&#x1E35;&#257; yi&#347;&#601;b&#601;&#8216;&ucirc;n &#x1E6D;w&#333;&#x1E07;: </P>
<P>29&nbsp;tas&#601;t&icirc;r p&#257;ney&#x1E35;&#257; yib&acirc;&#275;l&ucirc;n t&#333;s&#275;f r&ucirc;&#x1E25;&#257;m yi&#x1E21;&#601;w&#257;&#8216;&ucirc;n w&#601;&#8217;el-&#8216;&#259;f&#257;r&#257;m y&#601;&#353;&ucirc;&#x1E07;&ucirc;n: </P>
<P>30&nbsp;t&#601;&#353;all<sup>a</sup>&#x1E25; r&ucirc;&#x1E25;&#259;&#x1E35;&#257; yib&#257;r&#275;&#8217;&ucirc;n &ucirc;&#x1E6F;&#601;&#x1E25;ad&#275;&#353; p&#601;n&ecirc; &#8217;&#259;&#x1E0F;&#257;m&acirc;: </P>
<P>31&nbsp;y&#601;h&icirc; &#x1E35;&#601;&#x1E07;w&#333;&#x1E0F; y&#601;hw&acirc; l&#601;&#8216;w&#333;l&#257;m yi&#347;&#601;m<sup>a</sup>&#x1E25; y&#601;hw&acirc; b&#601;m<sup>a</sup>&#8216;&#259;&#347;&#257;yw: </P>
<P>32&nbsp;hammab&icirc;&#x1E6D; l&#257;&#8217;&#257;re&#x1E63; watir&#601;&#8216;&#257;&#x1E0F; yig<sup>a</sup>&#8216; beh&#257;r&icirc;m w&#601;ye&#8216;&#277;&#353;&#257;n&ucirc;: </P>
<P>33&nbsp;&#8217;&#257;&#353;&icirc;r&acirc; layhw&acirc; b&#601;&#x1E25;ayy&#257;y &#8217;&#259;zamm&#601;r&acirc; l&#275;&#8217;l&#333;hay b&#601;&#8216;w&#333;&#x1E0F;&icirc;: </P>
<P>34&nbsp;ye&#8216;&#277;ra&#x1E07; &#8216;&#257;l&#257;yw &#347;&icirc;&#x1E25;&icirc; &#8217;&#257;n&#333;&#x1E35;&icirc; &#8217;e&#347;&#601;m<sup>a</sup>&#x1E25; bayhw&acirc;: </P>
<P>35&nbsp;yitamm&ucirc; &#x1E25;a&#x1E6D;&#x1E6D;&#257;&#8217;&icirc;m| min-h&#257;&#8217;&#257;re&#x1E63; &ucirc;r&#601;&#353;&#257;&#8216;&icirc;m| &#8216;w&#333;&#x1E0F; &#8217;&ecirc;n&#257;m b&#257;r&#259;&#x1E35;&icirc; naf&#601;&#353;&icirc; &#8217;e&#x1E6F;-y&#601;hw&acirc; hal&#601;l&ucirc;-y&#257;h: </P>
</TD>
</TABLE>
<P><HR>
<CENTER>
<A HREF="psa105">Next: Psalms (Tehilim) Chapter 105</A></CENTER>
</BODY>
</HTML>
