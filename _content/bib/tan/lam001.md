[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/lam001)  [KJV](../kjv/lam001)  [Sep](../sep/lam001) 
[Vul](../vul/lam001)   
  
[Lamentations (Eichah) Index](lam)  
  [Previous](rut004)  [Next](lam002) 

------------------------------------------------------------------------

### Tanach (Hebrew): Lamentations (Eichah) Chapter 1

‎<span id="001">1</span> ‏אֵיכָ֣ה׀ יָשְׁבָ֣ה בָדָ֗ד הָעִיר֙ רַבָּ֣תִי
עָ֔ם הָיְתָ֖ה כְּאַלְמָנָ֑ה רַבָּ֣תִי בַגּוֹיִ֗ם שָׂרָ֙תִי֙
בַּמְּדִינ֔וֹת הָיְתָ֖ה לָמַֽס׃ ס

‎<span id="002">2</span> ‏בָּכ֨וֹ תִבְכֶּ֜ה בַּלַּ֗יְלָה וְדִמְעָתָהּ֙
עַ֣ל לֶֽחֱיָ֔הּ אֵֽין־לָ֥הּ מְנַחֵ֖ם מִכָּל־אֹהֲבֶ֑יהָ כָּל־רֵעֶ֙יהָ֙
בָּ֣גְדוּ בָ֔הּ הָ֥יוּ לָ֖הּ לְאֹיְבִֽים׃ ס

‎<span id="003">3</span> ‏גָּֽלְתָ֨ה יְהוּדָ֤ה מֵעֹ֙נִי֙ וּמֵרֹ֣ב
עֲבֹדָ֔ה הִ֚יא יָשְׁבָ֣ה בַגּוֹיִ֔ם לֹ֥א מָצְאָ֖ה מָנ֑וֹחַ
כָּל־רֹדְפֶ֥יהָ הִשִּׂיג֖וּהָ בֵּ֥ין הַמְּצָרִֽים׃ ס

‎<span id="004">4</span> ‏דַּרְכֵ֨י צִיּ֜וֹן אֲבֵל֗וֹת מִבְּלִי֙ בָּאֵ֣י
מוֹעֵ֔ד כָּל־שְׁעָרֶ֙יהָ֙ שֽׁוֹמֵמִ֔ין כֹּהֲנֶ֖יהָ נֶאֱנָחִ֑ים
בְּתוּלֹתֶ֥יהָ נּוּג֖וֹת<sup>3</sup> וְהִ֥יא מַר־לָֽהּ׃ ס

‎<span id="005">5</span> ‏הָי֨וּ צָרֶ֤יהָ לְרֹאשׁ֙ אֹיְבֶ֣יהָ שָׁל֔וּ
כִּֽי־יְהוָ֥ה הוֹגָ֖הּ עַ֣ל רֹב־פְּשָׁעֶ֑יהָ עוֹלָלֶ֛יהָ הָלְכ֥וּ
שְׁבִ֖י לִפְנֵי־צָֽר׃ ס

‎<span id="006">6</span> ‏וַיֵּצֵ֥א מן־ בת־ מִבַּת־ צִיּ֖וֹן
כָּל־הֲדָרָ֑הּ הָי֣וּ שָׂרֶ֗יהָ כְּאַיָּלִים֙ לֹא־מָצְא֣וּ מִרְעֶ֔ה
וַיֵּלְכ֥וּ בְלֹא־כֹ֖חַ לִפְנֵ֥י רוֹדֵֽף׃ ס

‎<span id="007">7</span> ‏זָֽכְרָ֣ה יְרוּשָׁלִַ֗ם יְמֵ֤י עָנְיָהּ֙
וּמְרוּדֶ֔יהָ כֹּ֚ל מַחֲמֻדֶ֔יהָ אֲשֶׁ֥ר הָי֖וּ מִ֣ימֵי קֶ֑דֶם בִּנְפֹ֧ל
עַמָּ֣הּ בְּיַד־צָ֗ר וְאֵ֤ין עוֹזֵר֙ לָ֔הּ רָא֣וּהָ צָרִ֔ים שָׂחֲק֖וּ
עַ֥ל<sup>3</sup> מִשְׁבַּתֶּֽהָ׃ ס

‎<span id="008">8</span> ‏חֵ֤טְא חָֽטְאָה֙ יְר֣וּשָׁלִַ֔ם עַל־כֵּ֖ן
לְנִידָ֣ה הָיָ֑תָה כָּֽל־מְכַבְּדֶ֤יהָ הִזִּיל֙וּהָ֙ כִּי־רָא֣וּ
עֶרְוָתָ֔הּ גַּם־הִ֥יא נֶאֶנְחָ֖ה וַתָּ֥שָׁב אָחֽוֹר׃ ס

‎<span id="009">9</span> ‏טֻמְאָתָ֣הּ בְּשׁוּלֶ֗יהָ לֹ֤א זָֽכְרָה֙
אַחֲרִיתָ֔הּ וַתֵּ֣רֶד פְּלָאִ֔ים אֵ֥ין מְנַחֵ֖ם לָ֑הּ רְאֵ֤ה יְהוָה֙
אֶת־עָנְיִ֔י כִּ֥י הִגְדִּ֖יל אוֹיֵֽב׃ ס

‎<span id="010">10</span> ‏יָדוֹ֙ פָּ֣רַשׂ צָ֔ר עַ֖ל כָּל־מַחֲמַדֶּ֑יהָ
כִּֽי־רָאֲתָ֤ה גוֹיִם֙ בָּ֣אוּ מִקְדָּשָׁ֔הּ אֲשֶׁ֣ר צִוִּ֔יתָה
לֹא־יָבֹ֥אוּ בַקָּהָ֖ל לָֽךְ׃ ס

‎<span id="011">11</span> ‏כָּל־עַמָּ֤הּ נֶאֱנָחִים֙ מְבַקְּשִׁ֣ים
לֶ֔חֶם נָתְנ֧וּ מחמודיהם מַחֲמַדֵּיהֶ֛ם<sup>y</sup> בְּאֹ֖כֶל לְהָשִׁ֣יב
נָ֑פֶשׁ רְאֵ֤ה יְהוָה֙ וְֽהַבִּ֔יטָה כִּ֥י הָיִ֖יתִי זוֹלֵלָֽה׃ ס

‎<span id="012">12</span> ‏ל֣וֹא אֲלֵיכֶם֮ כָּל־עֹ֣בְרֵי דֶרֶךְ֒
הַבִּ֣יטוּ וּרְא֗וּ אִם־יֵ֤שׁ מַכְאוֹב֙ כְּמַכְאֹבִ֔י אֲשֶׁ֥ר עוֹלַ֖ל
לִ֑י אֲשֶׁר֙ הוֹגָ֣ה יְהוָ֔ה בְּי֖וֹם חֲר֥וֹן אַפּֽוֹ׃ ס

‎<span id="013">13</span> ‏מִמָּר֛וֹם שָֽׁלַח־אֵ֥שׁ בְּעַצְמֹתַ֖י
וַיִּרְדֶּ֑נָּה פָּרַ֨שׂ רֶ֤שֶׁת לְרַגְלַי֙ הֱשִׁיבַ֣נִי אָח֔וֹר
נְתָנַ֙נִי֙ שֹֽׁמֵמָ֔ה כָּל־הַיּ֖וֹם דָּוָֽה׃ ס

‎<span id="014">14</span> ‏נִשְׂקַד֩ עֹ֨ל פְּשָׁעַ֜י בְּיָד֗וֹ
יִשְׂתָּ֥רְג֛וּ<sup>3</sup> עָל֥וּ עַל־צַוָּארִ֖י הִכְשִׁ֣יל כֹּחִ֑י
נְתָנַ֣נִי אֲדֹנָ֔י בִּידֵ֖י לֹא־אוּכַ֥ל קֽוּם׃ ס

‎<span id="015">15</span> ‏סִלָּ֨ה כָל־אַבִּירַ֤י׀ אֲדֹנָי֙ בְּקִרְבִּ֔י
קָרָ֥א עָלַ֛י מוֹעֵ֖ד לִשְׁבֹּ֣ר בַּחוּרָ֑י גַּ֚ת דָּרַ֣ךְ אֲדֹנָ֔י
לִבְתוּלַ֖ת בַּת־יְהוּדָֽה׃ ס

‎<span id="016">16</span> ‏עַל־אֵ֣לֶּה׀ אֲנִ֣י בוֹכִיָּ֗ה עֵינִ֤י׀
עֵינִי֙ יֹ֣רְדָה מַּ֔יִם כִּֽי־רָחַ֥ק מִמֶּ֛נִּי מְנַחֵ֖ם מֵשִׁ֣יב
נַפְשִׁ֑י הָי֤וּ בָנַי֙ שֽׁוֹמֵמִ֔ים כִּ֥י גָבַ֖ר אוֹיֵֽב׃ ס

‎<span id="017">17</span> ‏פֵּֽרְשָׂ֨ה צִיּ֜וֹן בְּיָדֶ֗יהָ אֵ֤ין
מְנַחֵם֙ לָ֔הּ צִוָּ֧ה יְהוָ֛ה לְיַעֲקֹ֖ב סְבִיבָ֣יו צָרָ֑יו הָיְתָ֧ה
יְרוּשָׁלִַ֛ם לְנִדָּ֖ה בֵּינֵיהֶֽם׃ ס

‎<span id="018">18</span> ‏צַדִּ֥יק ה֛וּא יְהוָ֖ה כִּ֣י פִ֣יהוּ
מָרִ֑יתִי שִׁמְעוּ־נָ֣א כָל־עמים הָֽעַמִּ֗ים וּרְאוּ֙ מַכְאֹבִ֔י
בְּתוּלֹתַ֥י וּבַחוּרַ֖י הָלְכ֥וּ בַשֶּֽׁבִי׃ ס

‎<span id="019">19</span> ‏קָרָ֤אתִי לַֽמְאַהֲבַי֙ הֵ֣מָּה רִמּ֔וּנִי
כֹּהֲנַ֥י וּזְקֵנַ֖י בָּעִ֣יר גָּוָ֑עוּ כִּֽי־בִקְשׁ֥וּ אֹ֙כֶל֙ לָ֔מוֹ
וְיָשִׁ֖יבוּ אֶת־נַפְשָֽׁם׃ ס

‎<span id="020">20</span> ‏רְאֵ֨ה יְהוָ֤ה כִּֽי־צַר־לִי֙ מֵעַ֣י
חֳמַרְמָ֔רוּ נֶהְפַּ֤ךְ לִבִּי֙ בְּקִרְבִּ֔י כִּ֥י מָר֖וֹ מָרִ֑יתִי
מִח֥וּץ שִׁכְּלָה־חֶ֖רֶב בַּבַּ֥יִת כַּמָּֽוֶת׃ ס

‎<span id="021">21</span> ‏שָׁמְע֞וּ כִּ֧י נֶאֱנָחָ֣ה אָ֗נִי אֵ֤ין
מְנַחֵם֙ לִ֔י כָּל־אֹ֨יְבַ֜י שָׁמְע֤וּ רָֽעָתִי֙ שָׂ֔שׂוּ כִּ֥י אַתָּ֖ה
עָשִׂ֑יתָ הֵבֵ֥אתָ יוֹם־קָרָ֖אתָ וְיִֽהְי֥וּ כָמֽוֹנִי׃ ס

‎<span id="022">22</span> ‏תָּבֹ֨א כָל־רָעָתָ֤ם לְפָנֶ֙יךָ֙ וְעוֹלֵ֣ל
לָ֔מוֹ כַּאֲשֶׁ֥ר עוֹלַ֛לְתָּ לִ֖י עַ֣ל כָּל־פְּשָׁעָ֑י כִּֽי־רַבּ֥וֹת
אַנְחֹתַ֖י וְלִבִּ֥י דַוָּֽי׃ פ

1 ’êḵâ\| yāšəḇâ ḇāḏāḏ hā‘îr rabāṯî ‘ām hāyəṯâ kə’aləmānâ rabāṯî ḇagwōyim
śārāṯî bamməḏînwōṯ hāyəṯâ lāmas: s

2 bāḵwō ṯiḇəkeh ballayəlâ wəḏimə‘āṯāh ‘al leḥĕyāh ’ên-lāh
mən<sup>a</sup>ḥēm mikāl-’ōhăḇeyhā kāl-rē‘eyhā bāḡəḏû ḇāh hāyû lāh
lə’ōyəḇîm: s

3 gāləṯâ yəhûḏâ mē‘ōnî ûmērōḇ ‘ăḇōḏâ hî’ yāšəḇâ ḇagwōyim lō’ māṣə’â
mānwōḥa kāl-rōḏəfeyhā hiśśîḡûhā bên hamməṣārîm: s

4 darəḵê ṣîywōn ’ăḇēlwōṯ mibəlî bā’ê mwō‘ēḏ kāl-šə‘āreyhā šwōmēmîn
kōhăneyhā ne’ĕnāḥîm bəṯûlōṯeyhā nnûḡwōṯ<sup>3</sup> wəhî’ mar-lāh: s

5 hāyû ṣāreyhā lərō’š ’ōyəḇeyhā šālû kî-yəhwâ hwōḡāh ‘al rōḇ-pəšā‘eyhā
‘wōlāleyhā hāləḵû šəḇî lifənê-ṣār: s

6 wayyēṣē’ min- baṯ- mibaṯ- ṣîywōn kāl-hăḏārāh hāyû śāreyhā kə’ayyālîm
lō’-māṣə’û mirə‘eh wayyēləḵû ḇəlō’-ḵōḥa lifənê rwōḏēf: s

7 zāḵərâ yərûšālaim yəmê ‘ānəyāh ûmərûḏeyhā kōl m<sup>a</sup>ḥămuḏeyhā
’ăšer hāyû mîmê qeḏem binəfōl ‘ammāh bəyaḏ-ṣār wə’ên ‘wōzēr lāh rā’ûhā
ṣārîm śāḥăqû ‘al<sup>3</sup> mišəbatehā: s

8 ḥēṭə’ ḥāṭə’â yərûšālaim ‘al-kēn lənîḏâ hāyāṯâ kāl-məḵabəḏeyhā
hizzîlûhā kî-rā’û ‘erəwāṯāh gam-hî’ ne’enəḥâ watāšāḇ ’āḥwōr: s

9 ṭumə’āṯāh bəšûleyhā lō’ zāḵərâ ’<sup>a</sup>ḥărîṯāh watēreḏ pəlā’îm
’ên mən<sup>a</sup>ḥēm lāh rə’ēh yəhwâ ’eṯ-‘ānəyî kî hiḡədîl ’wōyēḇ: s

10 yāḏwō pāraś ṣār ‘al kāl-m<sup>a</sup>ḥămadeyhā kî-rā’ăṯâ ḡwōyim bā’û
miqədāšāh ’ăšer ṣiûîṯâ lō’-yāḇō’û ḇaqqâāl lāḵə: s

11 kāl-‘ammāh ne’ĕnāḥîm məḇaqqəšîm leḥem nāṯənû m<sup>a</sup>ḥămwōdêhem
m<sup>a</sup>ḥămadêhem<sup>y</sup> bə’ōḵel ləhāšîḇ nāfeš rə’ēh yəhwâ
wəhabîṭâ kî hāyîṯî zwōlēlâ: s

12 lwō’ ’ălêḵem kāl-‘ōḇərê ḏereḵə habîṭû ûrə’û ’im-yēš maḵə’wōḇ
kəmaḵə’ōḇî ’ăšer ‘wōlal lî ’ăšer hwōḡâ yəhwâ bəywōm ḥărwōn ’apwō: s

13 mimmārwōm šāl<sup>a</sup>ḥ-’ēš bə‘aṣəmōṯay wayyirədennâ pāraś rešeṯ
ləraḡəlay hĕšîḇanî ’āḥwōr nəṯānanî šōmēmâ kāl-hayywōm dāwâ: s

14 niśəqaḏ ‘ōl pəšā‘ay bəyāḏwō yiśətārəḡû<sup>3</sup> ‘ālû ‘al-ṣaûā’rî
hiḵəšîl kōḥî nəṯānanî ’ăḏōnāy bîḏê lō’-’ûḵal qûm: s

15 sillâ ḵāl-’abîray\| ’ăḏōnāy bəqirəbî qārā’ ‘ālay mwō‘ēḏ lišəbōr
b<sup>a</sup>ḥûrāy gaṯ dāraḵə ’ăḏōnāy liḇəṯûlaṯ baṯ-yəhûḏâ: s

16 ‘al-’ēlleh\| ’ănî ḇwōḵîyâ ‘ênî\| ‘ênî yōrəḏâ mmayim kî-rāḥaq mimmennî
mən<sup>a</sup>ḥēm mēšîḇ nafəšî hāyû ḇānay šwōmēmîm kî ḡāḇar ’wōyēḇ: s

17 pērəśâ ṣîywōn bəyāḏeyhā ’ên mən<sup>a</sup>ḥēm lāh ṣiûâ yəhwâ
ləy<sup>a</sup>‘ăqōḇ səḇîḇāyw ṣārāyw hāyəṯâ yərûšālaim lənidâ bênêhem: s

18 ṣadîq hû’ yəhwâ kî fîhû mārîṯî šimə‘û-nā’ ḵāl-‘ammîm hā‘ammîm ûrə’û
maḵə’ōḇî bəṯûlōṯay ûḇ<sup>a</sup>ḥûray hāləḵû ḇaššeḇî: s

19 qārā’ṯî lamə’ahăḇay hēmmâ rimmûnî kōhănay ûzəqēnay bā‘îr gāwā‘û
kî-ḇiqəšû ’ōḵel lāmwō wəyāšîḇû ’eṯ-nafəšām: s

20 rə’ēh yəhwâ kî-ṣar-lî mē‘ay ḥŏmarəmārû nehəpaḵə libî bəqirəbî kî
mārwō mārîṯî miḥûṣ šikəlâ-ḥereḇ babayiṯ kammāweṯ: s

21 šāmə‘û kî ne’ĕnāḥâ ’ānî ’ên mən<sup>a</sup>ḥēm lî kāl-’ōyəḇay šāmə‘û
rā‘āṯî śāśû kî ’atâ ‘āśîṯā hēḇē’ṯā ywōm-qārā’ṯā wəyihəyû ḵāmwōnî: s

22 tāḇō’ ḵāl-rā‘āṯām ləfāneyḵā wə‘wōlēl lāmwō ka’ăšer ‘wōlalətā lî ‘al
kāl-pəšā‘āy kî-rabwōṯ ’anəḥōṯay wəlibî ḏaûāy: f

------------------------------------------------------------------------

[Next: Lamentations (Eichah) Chapter 2](lam002)
