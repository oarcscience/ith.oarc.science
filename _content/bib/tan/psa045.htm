<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 45</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa045.htm">Polyglot</A>&nbsp;
<A HREF="../kjv/psa045.htm">KJV</A>&nbsp;
<A HREF="../sep/psa045.htm">Sep</A>&nbsp;
<A HREF="../vul/psa045.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa044.htm">Previous</A>&nbsp;
<A HREF="psa046.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 45</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֣חַ עַל־שֹׁ֭שַׁנִּים לִבְנֵי־קֹ֑רַח מַ֝שְׂכִּ֗יל שִׁ֣יר יְדִידֹֽת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;רָ֘חַ֤שׁ לִבִּ֨י׀ דָּ֘בָ֤ר ט֗וֹב אֹמֵ֣ר אָ֭נִי מַעֲשַׂ֣י לְמֶ֑לֶךְ לְ֝שׁוֹנִ֗י עֵ֤ט׀ סוֹפֵ֬ר מָהִֽיר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יָפְיָפִ֡יתָ מִבְּנֵ֬י אָדָ֗ם ה֣וּצַק חֵ֭ן בְּשְׂפְתוֹתֶ֑יךָ עַל־כֵּ֤ן בֵּֽרַכְךָ֖ אֱלֹהִ֣ים לְעוֹלָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;חֲגֽוֹר־חַרְבְּךָ֣ עַל־יָרֵ֣ךְ גִּבּ֑וֹר ה֝וֹדְךָ֗ וַהֲדָרֶֽךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַהֲדָ֬רְךָ֨׀<font color="red"><sup>3</font></sup> צְלַ֬ח רְכַ֗ב עַֽל־דְּבַר־אֱ֭מֶת וְעַנְוָה־צֶ֑דֶק וְתוֹרְךָ֖ נוֹרָא֣וֹת יְמִינֶֽךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;חִצֶּ֗יךָ שְׁנ֫וּנִ֥ים עַ֭מִּים תַּחְתֶּ֣יךָ יִפְּל֑וּ בְּ֝לֵ֗ב אוֹיְבֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּסְאֲךָ֣ אֱ֭לֹהִים עוֹלָ֣ם וָעֶ֑ד שֵׁ֥בֶט מִ֝ישֹׁ֗ר שֵׁ֣בֶט מַלְכוּתֶֽךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אָהַ֣בְתָּ צֶּדֶק֮ וַתִּשְׂנָ֫א רֶ֥שַׁע עַל־כֵּ֤ן׀ מְשָׁחֲךָ֡ אֱלֹהִ֣ים אֱ֭לֹהֶיךָ שֶׁ֥מֶן שָׂשׂ֗וֹן מֵֽחֲבֵרֶֽיךָ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מֹר־וַאֲהָל֣וֹת קְ֭צִיעוֹת כָּל־בִּגְדֹתֶ֑יךָ מִֽן־הֵ֥יכְלֵי שֵׁ֝֗ן מִנִּ֥י שִׂמְּחֽוּךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בְּנ֣וֹת מְ֭לָכִים בְּיִקְּרוֹתֶ֑יךָ נִצְּבָ֥ה שֵׁגַ֥ל לִֽ֝ימִינְךָ֗ בְּכֶ֣תֶם אוֹפִֽיר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;שִׁמְעִי־בַ֣ת וּ֭רְאִי וְהַטִּ֣י אָזְנֵ֑ךְ וְשִׁכְחִ֥י עַ֝מֵּ֗ךְ וּבֵ֥ית אָבִֽיךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְיִתְאָ֣ו הַמֶּ֣לֶךְ יָפְיֵ֑ךְ כִּי־ה֥וּא אֲ֝דֹנַ֗יִךְ וְהִשְׁתַּֽחֲוִי־לֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּבַֽת־צֹ֨ר׀ בְּ֭מִנְחָה פָּנַ֥יִךְ יְחַלּ֗וּ עֲשִׁ֣ירֵי עָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כָּל־כְּבוּדָּ֣ה בַת־מֶ֣לֶךְ פְּנִ֑ימָה מִֽמִּשְׁבְּצ֖וֹת זָהָ֣ב לְבוּשָֽׁהּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;לִרְקָמוֹת֮ תּוּבַ֪ל לַ֫מֶּ֥לֶךְ בְּתוּל֣וֹת אַ֭חֲרֶיהָ רֵעוֹתֶ֑יהָ מ֖וּבָא֣וֹת לָֽךְ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;תּ֖וּבַלְנָה בִּשְׂמָחֹ֣ת וָגִ֑יל תְּ֝בֹאֶ֗ינָה בְּהֵ֣יכַל מֶֽלֶךְ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;תַּ֣חַת אֲ֭בֹתֶיךָ יִהְי֣וּ בָנֶ֑יךָ תְּשִׁיתֵ֥מוֹ לְ֝שָׂרִ֗ים בְּכָל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אַזְכִּ֣ירָה שִׁ֭מְךָ בְּכָל־דֹּ֣ר וָדֹ֑ר עַל־כֵּ֥ן עַמִּ֥ים יְ֝הוֹדֻ֗ךָ לְעֹלָ֥ם וָעֶֽד׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a &#8216;al-&#353;&#333;&#353;ann&icirc;m li&#x1E07;&#601;n&ecirc;-q&#333;r<sup>a</sup>&#x1E25; ma&#347;&#601;k&icirc;l &#353;&icirc;r y&#601;&#x1E0F;&icirc;&#x1E0F;&#333;&#x1E6F;: </P>
<P>2&nbsp;r&#257;&#x1E25;a&#353; lib&icirc;| d&#257;&#x1E07;&#257;r &#x1E6D;w&#333;&#x1E07; &#8217;&#333;m&#275;r &#8217;&#257;n&icirc; m<sup>a</sup>&#8216;&#259;&#347;ay l&#601;mele&#x1E35;&#601; l&#601;&#353;w&#333;n&icirc; &#8216;&#275;&#x1E6D;| sw&#333;f&#275;r m&acirc;&icirc;r: </P>
<P>3&nbsp;y&#257;f&#601;y&#257;f&icirc;&#x1E6F;&#257; mib&#601;n&ecirc; &#8217;&#257;&#x1E0F;&#257;m h&ucirc;&#x1E63;aq &#x1E25;&#275;n b&#601;&#347;&#601;f&#601;&#x1E6F;w&#333;&#x1E6F;ey&#x1E35;&#257; &#8216;al-k&#275;n b&#275;ra&#x1E35;&#601;&#x1E35;&#257; &#8217;&#277;l&#333;h&icirc;m l&#601;&#8216;w&#333;l&#257;m: </P>
<P>4&nbsp;&#x1E25;&#259;&#x1E21;w&#333;r-&#x1E25;ar&#601;b&#601;&#x1E35;&#257; &#8216;al-y&#257;r&#275;&#x1E35;&#601; gibw&#333;r hw&#333;&#x1E0F;&#601;&#x1E35;&#257; wah&#259;&#x1E0F;&#257;re&#x1E35;&#257;: </P>
<P>5&nbsp;wah&#259;&#x1E0F;&#257;r&#601;&#x1E35;&#257;|<font color="red"><sup>3</font></sup> &#x1E63;&#601;l<sup>a</sup>&#x1E25; r&#601;&#x1E35;a&#x1E07; &#8216;al-d&#601;&#x1E07;ar-&#8217;&#277;me&#x1E6F; w&#601;&#8216;an&#601;w&acirc;-&#x1E63;e&#x1E0F;eq w&#601;&#x1E6F;w&#333;r&#601;&#x1E35;&#257; nw&#333;r&#257;&#8217;w&#333;&#x1E6F; y&#601;m&icirc;ne&#x1E35;&#257;: </P>
<P>6&nbsp;&#x1E25;i&#x1E63;&#x1E63;ey&#x1E35;&#257; &#353;&#601;n&ucirc;n&icirc;m &#8216;amm&icirc;m t<sup>a</sup>&#x1E25;&#601;tey&#x1E35;&#257; yip&#601;l&ucirc; b&#601;l&#275;&#x1E07; &#8217;w&#333;y&#601;&#x1E07;&ecirc; hammele&#x1E35;&#601;: </P>
<P>7&nbsp;kis&#601;&#8217;&#259;&#x1E35;&#257; &#8217;&#277;l&#333;h&icirc;m &#8216;w&#333;l&#257;m w&#257;&#8216;e&#x1E0F; &#353;&#275;&#x1E07;e&#x1E6D; m&icirc;&#353;&#333;r &#353;&#275;&#x1E07;e&#x1E6D; mal&#601;&#x1E35;&ucirc;&#x1E6F;e&#x1E35;&#257;: </P>
<P>8&nbsp;&#8217;&acirc;a&#x1E07;&#601;t&#257; &#x1E63;&#x1E63;e&#x1E0F;eq wati&#347;&#601;n&#257;&#8217; re&#353;<sup>a</sup>&#8216; &#8216;al-k&#275;n| m&#601;&#353;&#257;&#x1E25;&#259;&#x1E35;&#257; &#8217;&#277;l&#333;h&icirc;m &#8217;&#277;l&#333;hey&#x1E35;&#257; &#353;emen &#347;&#257;&#347;w&#333;n m&#275;&#x1E25;&#259;&#x1E07;&#275;rey&#x1E35;&#257;: </P>
<P>9&nbsp;m&#333;r-wa&#8217;&#259;h&#257;lw&#333;&#x1E6F; q&#601;&#x1E63;&icirc;&#8216;w&#333;&#x1E6F; k&#257;l-bi&#x1E21;&#601;&#x1E0F;&#333;&#x1E6F;ey&#x1E35;&#257; min-h&ecirc;&#x1E35;&#601;l&ecirc; &#353;&#275;n minn&icirc; &#347;imm&#601;&#x1E25;&ucirc;&#x1E35;&#257;: </P>
<P>10&nbsp;b&#601;nw&#333;&#x1E6F; m&#601;l&#257;&#x1E35;&icirc;m b&#601;yiqq&#601;rw&#333;&#x1E6F;ey&#x1E35;&#257; ni&#x1E63;&#x1E63;&#601;&#x1E07;&acirc; &#353;&#275;&#x1E21;al l&icirc;m&icirc;n&#601;&#x1E35;&#257; b&#601;&#x1E35;e&#x1E6F;em &#8217;w&#333;f&icirc;r: </P>
<P>11&nbsp;&#353;im&#601;&#8216;&icirc;-&#x1E07;a&#x1E6F; &ucirc;r&#601;&#8217;&icirc; w&#601;ha&#x1E6D;&#x1E6D;&icirc; &#8217;&#257;z&#601;n&#275;&#x1E35;&#601; w&#601;&#353;i&#x1E35;&#601;&#x1E25;&icirc; &#8216;amm&#275;&#x1E35;&#601; &ucirc;&#x1E07;&ecirc;&#x1E6F; &#8217;&#257;&#x1E07;&icirc;&#x1E35;&#601;: </P>
<P>12&nbsp;w&#601;yi&#x1E6F;&#601;&#8217;&#257;w hammele&#x1E35;&#601; y&#257;f&#601;y&#275;&#x1E35;&#601; k&icirc;-h&ucirc;&#8217; &#8217;&#259;&#x1E0F;&#333;nayi&#x1E35;&#601; w&#601;hi&#353;&#601;t<sup>a</sup>&#x1E25;&#259;w&icirc;-lw&#333;: </P>
<P>13&nbsp;&ucirc;&#x1E07;a&#x1E6F;-&#x1E63;&#333;r| b&#601;min&#601;&#x1E25;&acirc; p&#257;nayi&#x1E35;&#601; y&#601;&#x1E25;all&ucirc; &#8216;&#259;&#353;&icirc;r&ecirc; &#8216;&#257;m: </P>
<P>14&nbsp;k&#257;l-k&#601;&#x1E07;&ucirc;d&acirc; &#x1E07;a&#x1E6F;-mele&#x1E35;&#601; p&#601;n&icirc;m&acirc; mimmi&#353;&#601;b&#601;&#x1E63;w&#333;&#x1E6F; z&acirc;&#257;&#x1E07; l&#601;&#x1E07;&ucirc;&#353;&#257;h: </P>
<P>15&nbsp;lir&#601;q&#257;mw&#333;&#x1E6F; t&ucirc;&#x1E07;al lammele&#x1E35;&#601; b&#601;&#x1E6F;&ucirc;lw&#333;&#x1E6F; &#8217;<sup>a</sup>&#x1E25;&#259;reyh&#257; r&#275;&#8216;w&#333;&#x1E6F;eyh&#257; m&ucirc;&#x1E07;&#257;&#8217;w&#333;&#x1E6F; l&#257;&#x1E35;&#601;: </P>
<P>16&nbsp;t&ucirc;&#x1E07;al&#601;n&acirc; bi&#347;&#601;m&#257;&#x1E25;&#333;&#x1E6F; w&#257;&#x1E21;&icirc;l t&#601;&#x1E07;&#333;&#8217;eyn&acirc; b&#601;h&ecirc;&#x1E35;al mele&#x1E35;&#601;: </P>
<P>17&nbsp;t<sup>a</sup>&#x1E25;a&#x1E6F; &#8217;&#259;&#x1E07;&#333;&#x1E6F;ey&#x1E35;&#257; yih&#601;y&ucirc; &#x1E07;&#257;ney&#x1E35;&#257; t&#601;&#353;&icirc;&#x1E6F;&#275;mw&#333; l&#601;&#347;&#257;r&icirc;m b&#601;&#x1E35;&#257;l-h&#257;&#8217;&#257;re&#x1E63;: </P>
<P>18&nbsp;&#8217;az&#601;k&icirc;r&acirc; &#353;im&#601;&#x1E35;&#257; b&#601;&#x1E35;&#257;l-d&#333;r w&#257;&#x1E0F;&#333;r &#8216;al-k&#275;n &#8216;amm&icirc;m y&#601;hw&#333;&#x1E0F;u&#x1E35;&#257; l&#601;&#8216;&#333;l&#257;m w&#257;&#8216;e&#x1E0F;: </P>
</TD>
</TABLE>
<P><HR>
<CENTER>
<A HREF="psa046.htm">Next: Psalms (Tehilim) Chapter 46</A></CENTER>
</BODY>
</HTML>
