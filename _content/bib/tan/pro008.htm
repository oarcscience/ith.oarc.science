<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro008">Polyglot</A>&nbsp;
<A HREF="../kjv/pro008">KJV</A>&nbsp;
<A HREF="../sep/pro008">Sep</A>&nbsp;
<A HREF="../vul/pro008">Vul</A>&nbsp;

<BR>
<BR><A HREF="pro">Proverbs (Mishlei) Index</A><BR>
&nbsp;
<A HREF="pro007">Previous</A>&nbsp;
<A HREF="pro009">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 8</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הֲלֹֽא־חָכְמָ֥ה תִקְרָ֑א וּ֝תְבוּנָ֗ה תִּתֵּ֥ן קוֹלָֽהּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בְּרֹאשׁ־מְרוֹמִ֥ים עֲלֵי־דָ֑רֶךְ בֵּ֖ית נְתִיב֣וֹת נִצָּֽבָה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;לְיַד־שְׁעָרִ֥ים לְפִי־קָ֑רֶת מְב֖וֹא פְתָחִ֣ים תָּרֹֽנָּה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֲלֵיכֶ֣ם אִישִׁ֣ים אֶקְרָ֑א וְ֝קוֹלִ֗י אֶל־בְּנֵ֥י אָדָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הָבִ֣ינוּ פְתָאיִ֣ם עָרְמָ֑ה וּ֝כְסִילִ֗ים הָבִ֥ינוּ לֵֽב׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שִׁ֭מְעוּ כִּֽי־נְגִידִ֣ים אֲדַבֵּ֑ר וּמִפְתַּ֥ח שְׂ֝פָתַ֗י מֵישָׁרִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּֽי־אֱ֭מֶת יֶהְגֶּ֣ה חִכִּ֑י וְתוֹעֲבַ֖ת שְׂפָתַ֣י רֶֽשַׁע׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בְּצֶ֥דֶק כָּל־אִמְרֵי־פִ֑י אֵ֥ין בָּ֝הֶ֗ם נִפְתָּ֥ל וְעִקֵּֽשׁ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כֻּלָּ֣ם נְ֭כֹחִים לַמֵּבִ֑ין וִֽ֝ישָׁרִ֗ים לְמֹ֣צְאֵי דָֽעַת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;קְחֽוּ־מוּסָרִ֥י וְאַל־כָּ֑סֶף וְ֝דַ֗עַת מֵחָר֥וּץ נִבְחָֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּֽי־טוֹבָ֣ה חָ֭כְמָה מִפְּנִינִ֑ים וְכָל־חֲ֝פָצִ֗ים לֹ֣א יִֽשְׁווּ־בָֽהּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֲ‍ֽנִי־חָ֭כְמָה שָׁכַ֣נְתִּי עָרְמָ֑ה וְדַ֖עַת מְזִמּ֣וֹת אֶמְצָֽא׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;יִֽרְאַ֣ת יְהוָה֮ שְֽׂנֹ֫את רָ֥ע גֵּ֘אָ֤ה וְגָא֨וֹן׀ וְדֶ֣רֶךְ רָ֭ע וּפִ֨י תַהְפֻּכ֬וֹת שָׂנֵֽאתִי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לִֽי־עֵ֭צָה וְתוּשִׁיָּ֑ה אֲנִ֥י בִ֝ינָ֗ה לִ֣י גְבוּרָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בִּ֭י מְלָכִ֣ים יִמְלֹ֑כוּ וְ֝רוֹזְנִ֗ים יְחֹ֣קְקוּ צֶֽדֶק׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בִּ֭י שָׂרִ֣ים יָשֹׂ֑רוּ וּ֝נְדִיבִ֗ים כָּל־שֹׁ֥פְטֵי צֶֽדֶק׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֲ֭נִי <font color="brown">אהביה</font> <font color="blue">אֹהֲבַ֣י</font> אֵהָ֑ב וּ֝מְשַׁחֲרַ֗י יִמְצָאֻֽנְנִי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;עֹֽשֶׁר־וְכָב֥וֹד אִתִּ֑י ה֥וֹן עָ֝תֵ֗ק וּצְדָקָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;ט֣וֹב פִּ֭רְיִי מֵחָר֣וּץ וּמִפָּ֑ז<font color="red"><sup>3</font></sup> וּ֝תְבוּאָתִ֗י מִכֶּ֥סֶף נִבְחָֽר׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בְּאֹֽרַח־צְדָקָ֥ה אֲהַלֵּ֑ך<font color="red"><sup>1</font></sup> בְּ֝ת֗וֹךְ נְתִיב֥וֹת מִשְׁפָּֽט׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לְהַנְחִ֖יל אֹהֲבַ֥י׀ יֵ֑שׁ וְאֹצְרֹ֖תֵיהֶ֣ם אֲמַלֵּֽא׃ פ</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;יְֽהוָ֗ה קָ֭נָנִי רֵאשִׁ֣ית דַּרְכּ֑וֹ קֶ֖דֶם מִפְעָלָ֣יו מֵאָֽז׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;מֵ֭עוֹלָם נִסַּ֥כְתִּי מֵרֹ֗אשׁ מִקַּדְמֵי־אָֽרֶץ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בְּאֵין־תְּהֹמ֥וֹת חוֹלָ֑לְתִּי בְּאֵ֥ין מַ֝עְיָנ֗וֹת נִכְבַּדֵּי־מָֽיִם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;בְּטֶ֣רֶם הָרִ֣ים הָטְבָּ֑עוּ לִפְנֵ֖י גְבָע֣וֹת חוֹלָֽלְתִּי׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;עַד־לֹ֣א עָ֭שָׂה אֶ֣רֶץ וְחוּצ֑וֹת וְ֝רֹ֗אשׁ עָפְר֥וֹת תֵּבֵֽל׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;בַּהֲכִינ֣וֹ שָׁ֭מַיִם שָׁ֣ם אָ֑נִי בְּח֥וּקוֹ ח֝֗וּג עַל־פְּנֵ֥י תְהֽוֹם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;בְּאַמְּצ֣וֹ שְׁחָקִ֣ים מִמָּ֑עַל בַּ֝עֲז֗וֹז עִינ֥וֹת תְּהוֹם׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;בְּשׂ֘וּמ֤וֹ לַיָּ֨ם׀ חֻקּ֗וֹ וּ֭מַיִם לֹ֣א יַֽעַבְרוּ־פִ֑יו בְּ֝חוּק֗וֹ מ֣וֹסְדֵי אָֽרֶץ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וָֽאֶהְיֶ֥ה אֶצְל֗וֹ אָ֫מ֥וֹן וָֽאֶהְיֶ֣ה שַׁ֭עֲשֻׁעִים י֤וֹם׀ י֑וֹם מְשַׂחֶ֖קֶת לְפָנָ֣יו בְּכָל־עֵֽת׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;מְ֭שַׂחֶקֶת בְּתֵבֵ֣ל אַרְצ֑וֹ וְ֝שַׁעֲשֻׁעַ֗י אֶת־בְּנֵ֥י אָדָֽם׃ פ</P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְעַתָּ֣ה בָ֭נִים שִׁמְעוּ־לִ֑י וְ֝אַשְׁרֵ֗י דְּרָכַ֥י יִשְׁמֹֽרוּ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;שִׁמְע֖וּ מוּסָ֥ר וַחֲכָ֗מוּ וְאַל־תִּפְרָֽעוּ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;אַ֥שְֽׁרֵי אָדָם֮ שֹׁמֵ֪עַֽ֫ לִ֥י לִשְׁקֹ֣ד עַל־דַּ֭לְתֹתַי י֤וֹם׀ י֑וֹם לִ֝שְׁמֹ֗ר מְזוּזֹ֥ת פְּתָחָֽי׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;כִּ֣י מֹ֭צְאִי <font color="brown">מצאי</font> <font color="blue">מָצָ֣א<font color="red"><sup>y</font></sup></font> חַיִּ֑ים וַיָּ֥פֶק רָ֝צ֗וֹן מֵיְהוָֽה׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְֽ֭חֹטְאִי חֹמֵ֣ס נַפְשׁ֑וֹ כָּל־מְ֝שַׂנְאַ֗י אָ֣הֲבוּ מָֽוֶת׃ פ</P>
</TD>
<TD WIDTH="50%">
<P>1&nbsp;h&#259;l&#333;&#8217;-&#x1E25;&#257;&#x1E35;&#601;m&acirc; &#x1E6F;iq&#601;r&#257;&#8217; &ucirc;&#x1E6F;&#601;&#x1E07;&ucirc;n&acirc; tit&#275;n qw&#333;l&#257;h: </P>
<P>2&nbsp;b&#601;r&#333;&#8217;&#353;-m&#601;rw&#333;m&icirc;m &#8216;&#259;l&ecirc;-&#x1E0F;&#257;re&#x1E35;&#601; b&ecirc;&#x1E6F; n&#601;&#x1E6F;&icirc;&#x1E07;w&#333;&#x1E6F; ni&#x1E63;&#x1E63;&#257;&#x1E07;&acirc;: </P>
<P>3&nbsp;l&#601;ya&#x1E0F;-&#353;&#601;&#8216;&#257;r&icirc;m l&#601;f&icirc;-q&#257;re&#x1E6F; m&#601;&#x1E07;w&#333;&#8217; f&#601;&#x1E6F;&#257;&#x1E25;&icirc;m t&#257;r&#333;nn&acirc;: </P>
<P>4&nbsp;&#8217;&#259;l&ecirc;&#x1E35;em &#8217;&icirc;&#353;&icirc;m &#8217;eq&#601;r&#257;&#8217; w&#601;qw&#333;l&icirc; &#8217;el-b&#601;n&ecirc; &#8217;&#257;&#x1E0F;&#257;m: </P>
<P>5&nbsp;h&#257;&#x1E07;&icirc;n&ucirc; f&#601;&#x1E6F;&#257;&#8217;yim &#8216;&#257;r&#601;m&acirc; &ucirc;&#x1E35;&#601;s&icirc;l&icirc;m h&#257;&#x1E07;&icirc;n&ucirc; l&#275;&#x1E07;: </P>
<P>6&nbsp;&#353;im&#601;&#8216;&ucirc; k&icirc;-n&#601;&#x1E21;&icirc;&#x1E0F;&icirc;m &#8217;&#259;&#x1E0F;ab&#275;r &ucirc;mif&#601;t<sup>a</sup>&#x1E25; &#347;&#601;f&#257;&#x1E6F;ay m&ecirc;&#353;&#257;r&icirc;m: </P>
<P>7&nbsp;k&icirc;-&#8217;&#277;me&#x1E6F; yeh&#601;geh &#x1E25;ik&icirc; w&#601;&#x1E6F;w&#333;&#8216;&#259;&#x1E07;a&#x1E6F; &#347;&#601;f&#257;&#x1E6F;ay re&#353;<sup>a</sup>&#8216;: </P>
<P>8&nbsp;b&#601;&#x1E63;e&#x1E0F;eq k&#257;l-&#8217;im&#601;r&ecirc;-f&icirc; &#8217;&ecirc;n b&acirc;em nif&#601;t&#257;l w&#601;&#8216;iqq&#275;&#353;: </P>
<P>9&nbsp;kull&#257;m n&#601;&#x1E35;&#333;&#x1E25;&icirc;m lamm&#275;&#x1E07;&icirc;n w&icirc;&#353;&#257;r&icirc;m l&#601;m&#333;&#x1E63;&#601;&#8217;&ecirc; &#x1E0F;&#257;&#8216;a&#x1E6F;: </P>
<P>10&nbsp;q&#601;&#x1E25;&ucirc;-m&ucirc;s&#257;r&icirc; w&#601;&#8217;al-k&#257;sef w&#601;&#x1E0F;<sup>a</sup>&#8216;a&#x1E6F; m&#275;&#x1E25;&#257;r&ucirc;&#x1E63; ni&#x1E07;&#601;&#x1E25;&#257;r: </P>
<P>11&nbsp;k&icirc;-&#x1E6D;w&#333;&#x1E07;&acirc; &#x1E25;&#257;&#x1E35;&#601;m&acirc; mip&#601;n&icirc;n&icirc;m w&#601;&#x1E35;&#257;l-&#x1E25;&#259;f&#257;&#x1E63;&icirc;m l&#333;&#8217; yi&#353;&#601;w&ucirc;-&#x1E07;&#257;h: </P>
<P>12&nbsp;&#8217;&#259;&#x200D;n&icirc;-&#x1E25;&#257;&#x1E35;&#601;m&acirc; &#353;&#257;&#x1E35;an&#601;t&icirc; &#8216;&#257;r&#601;m&acirc; w&#601;&#x1E0F;<sup>a</sup>&#8216;a&#x1E6F; m&#601;zimmw&#333;&#x1E6F; &#8217;em&#601;&#x1E63;&#257;&#8217;: </P>
<P>13&nbsp;yir&#601;&#8217;a&#x1E6F; y&#601;hw&acirc; &#347;&#601;n&#333;&#8217;&#x1E6F; r&#257;&#8216; g&#275;&#8217;&acirc; w&#601;&#x1E21;&#257;&#8217;w&#333;n| w&#601;&#x1E0F;ere&#x1E35;&#601; r&#257;&#8216; &ucirc;f&icirc; &#x1E6F;ah&#601;pu&#x1E35;w&#333;&#x1E6F; &#347;&#257;n&#275;&#8217;&#x1E6F;&icirc;: </P>
<P>14&nbsp;l&icirc;-&#8216;&#275;&#x1E63;&acirc; w&#601;&#x1E6F;&ucirc;&#353;&icirc;y&acirc; &#8217;&#259;n&icirc; &#x1E07;&icirc;n&acirc; l&icirc; &#x1E21;&#601;&#x1E07;&ucirc;r&acirc;: </P>
<P>15&nbsp;b&icirc; m&#601;l&#257;&#x1E35;&icirc;m yim&#601;l&#333;&#x1E35;&ucirc; w&#601;rw&#333;z&#601;n&icirc;m y&#601;&#x1E25;&#333;q&#601;q&ucirc; &#x1E63;e&#x1E0F;eq: </P>
<P>16&nbsp;b&icirc; &#347;&#257;r&icirc;m y&#257;&#347;&#333;r&ucirc; &ucirc;n&#601;&#x1E0F;&icirc;&#x1E07;&icirc;m k&#257;l-&#353;&#333;f&#601;&#x1E6D;&ecirc; &#x1E63;e&#x1E0F;eq: </P>
<P>17&nbsp;&#8217;&#259;n&icirc; <font color="brown">&#8217;&#333;h&#259;&#x1E07;eyh&#257;</font> <font color="blue">&#8217;&#333;h&#259;&#x1E07;ay</font> &#8217;&#275;h&#257;&#x1E07; &ucirc;m&#601;&#353;<sup>a</sup>&#x1E25;&#259;ray yim&#601;&#x1E63;&#257;&#8217;un&#601;n&icirc;: </P>
<P>18&nbsp;&#8216;&#333;&#353;er-w&#601;&#x1E35;&#257;&#x1E07;w&#333;&#x1E0F; &#8217;it&icirc; hw&#333;n &#8216;&#257;&#x1E6F;&#275;q &ucirc;&#x1E63;&#601;&#x1E0F;&#257;q&acirc;: </P>
<P>19&nbsp;&#x1E6D;w&#333;&#x1E07; pir&#601;y&icirc; m&#275;&#x1E25;&#257;r&ucirc;&#x1E63; &ucirc;mip&#257;z<font color="red"><sup>3</font></sup> &ucirc;&#x1E6F;&#601;&#x1E07;&ucirc;&#8217;&#257;&#x1E6F;&icirc; mikesef ni&#x1E07;&#601;&#x1E25;&#257;r: </P>
<P>20&nbsp;b&#601;&#8217;&#333;r<sup>a</sup>&#x1E25;-&#x1E63;&#601;&#x1E0F;&#257;q&acirc; &#8217;&#259;hall&#275;&#x1E35;<font color="red"><sup>1</font></sup> b&#601;&#x1E6F;w&#333;&#x1E35;&#601; n&#601;&#x1E6F;&icirc;&#x1E07;w&#333;&#x1E6F; mi&#353;&#601;p&#257;&#x1E6D;: </P>
<P>21&nbsp;l&#601;han&#601;&#x1E25;&icirc;l &#8217;&#333;h&#259;&#x1E07;ay| y&#275;&#353; w&#601;&#8217;&#333;&#x1E63;&#601;r&#333;&#x1E6F;&ecirc;hem &#8217;&#259;mall&#275;&#8217;: f</P>
<P>22&nbsp;y&#601;hw&acirc; q&#257;n&#257;n&icirc; r&#275;&#8217;&#353;&icirc;&#x1E6F; dar&#601;kw&#333; qe&#x1E0F;em mif&#601;&#8216;&#257;l&#257;yw m&#275;&#8217;&#257;z: </P>
<P>23&nbsp;m&#275;&#8216;w&#333;l&#257;m nissa&#x1E35;&#601;t&icirc; m&#275;r&#333;&#8217;&#353; miqqa&#x1E0F;&#601;m&ecirc;-&#8217;&#257;re&#x1E63;: </P>
<P>24&nbsp;b&#601;&#8217;&ecirc;n-t&#601;h&#333;mw&#333;&#x1E6F; &#x1E25;w&#333;l&#257;l&#601;t&icirc; b&#601;&#8217;&ecirc;n m<sup>a</sup>&#8216;&#601;y&#257;nw&#333;&#x1E6F; ni&#x1E35;&#601;bad&ecirc;-m&#257;yim: </P>
<P>25&nbsp;b&#601;&#x1E6D;erem h&#257;r&icirc;m h&#257;&#x1E6D;&#601;b&#257;&#8216;&ucirc; lif&#601;n&ecirc; &#x1E21;&#601;&#x1E07;&#257;&#8216;w&#333;&#x1E6F; &#x1E25;w&#333;l&#257;l&#601;t&icirc;: </P>
<P>26&nbsp;&#8216;a&#x1E0F;-l&#333;&#8217; &#8216;&#257;&#347;&acirc; &#8217;ere&#x1E63; w&#601;&#x1E25;&ucirc;&#x1E63;w&#333;&#x1E6F; w&#601;r&#333;&#8217;&#353; &#8216;&#257;f&#601;rw&#333;&#x1E6F; t&#275;&#x1E07;&#275;l: </P>
<P>27&nbsp;bah&#259;&#x1E35;&icirc;nw&#333; &#353;&#257;mayim &#353;&#257;m &#8217;&#257;n&icirc; b&#601;&#x1E25;&ucirc;qw&#333; &#x1E25;&ucirc;&#x1E21; &#8216;al-p&#601;n&ecirc; &#x1E6F;&#601;hw&#333;m: </P>
<P>28&nbsp;b&#601;&#8217;amm&#601;&#x1E63;w&#333; &#353;&#601;&#x1E25;&#257;q&icirc;m mimm&#257;&#8216;al b<sup>a</sup>&#8216;&#259;zw&#333;z &#8216;&icirc;nw&#333;&#x1E6F; t&#601;hw&#333;m:<font color="red"><sup>1</font></sup> </P>
<P>29&nbsp;b&#601;&#347;&ucirc;mw&#333; layy&#257;m| &#x1E25;uqqw&#333; &ucirc;mayim l&#333;&#8217; y<sup>a</sup>&#8216;a&#x1E07;&#601;r&ucirc;-f&icirc;w b&#601;&#x1E25;&ucirc;qw&#333; mw&#333;s&#601;&#x1E0F;&ecirc; &#8217;&#257;re&#x1E63;: </P>
<P>30&nbsp;w&#257;&#8217;eh&#601;yeh &#8217;e&#x1E63;&#601;lw&#333; &#8217;&#257;mw&#333;n w&#257;&#8217;eh&#601;yeh &#353;<sup>a</sup>&#8216;&#259;&#353;u&#8216;&icirc;m yw&#333;m| yw&#333;m m&#601;&#347;<sup>a</sup>&#x1E25;eqe&#x1E6F; l&#601;f&#257;n&#257;yw b&#601;&#x1E35;&#257;l-&#8216;&#275;&#x1E6F;: </P>
<P>31&nbsp;m&#601;&#347;<sup>a</sup>&#x1E25;eqe&#x1E6F; b&#601;&#x1E6F;&#275;&#x1E07;&#275;l &#8217;ar&#601;&#x1E63;w&#333; w&#601;&#353;<sup>a</sup>&#8216;&#259;&#353;u&#8216;ay &#8217;e&#x1E6F;-b&#601;n&ecirc; &#8217;&#257;&#x1E0F;&#257;m: f</P>
<P>32&nbsp;w&#601;&#8216;at&acirc; &#x1E07;&#257;n&icirc;m &#353;im&#601;&#8216;&ucirc;-l&icirc; w&#601;&#8217;a&#353;&#601;r&ecirc; d&#601;r&#257;&#x1E35;ay yi&#353;&#601;m&#333;r&ucirc;: </P>
<P>33&nbsp;&#353;im&#601;&#8216;&ucirc; m&ucirc;s&#257;r w<sup>a</sup>&#x1E25;&#259;&#x1E35;&#257;m&ucirc; w&#601;&#8217;al-tif&#601;r&#257;&#8216;&ucirc;: </P>
<P>34&nbsp;&#8217;a&#353;&#601;r&ecirc; &#8217;&#257;&#x1E0F;&#257;m &#353;&#333;m&#275;&#8216;a l&icirc; li&#353;&#601;q&#333;&#x1E0F; &#8216;al-dal&#601;&#x1E6F;&#333;&#x1E6F;ay yw&#333;m| yw&#333;m li&#353;&#601;m&#333;r m&#601;z&ucirc;z&#333;&#x1E6F; p&#601;&#x1E6F;&#257;&#x1E25;&#257;y: </P>
<P>35&nbsp;k&icirc; m&#333;&#x1E63;&#601;&#8217;&icirc; <font color="brown">m&#333;&#x1E63;&#601;&#8217;&ecirc;</font> <font color="blue">m&#257;&#x1E63;&#257;&#8217;<font color="red"><sup>y</font></sup></font> &#x1E25;ayy&icirc;m wayy&#257;feq r&#257;&#x1E63;w&#333;n m&ecirc;&#601;hw&acirc;: </P>
<P>36&nbsp;w&#601;&#x1E25;&#333;&#x1E6D;&#601;&#8217;&icirc; &#x1E25;&#333;m&#275;s naf&#601;&#353;w&#333; k&#257;l-m&#601;&#347;an&#601;&#8217;ay &#8217;&acirc;&#259;&#x1E07;&ucirc; m&#257;we&#x1E6F;: f</P>
</TD>
</TABLE>
<P><HR>
<CENTER>
<A HREF="pro009">Next: Proverbs (Mishlei) Chapter 9</A></CENTER>
</BODY>
</HTML>
