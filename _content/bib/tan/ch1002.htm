<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Chronicles (1 Divrey Yamim): 1 Chronicles (1 Divrey Yamim) Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch1002">Polyglot</A>&nbsp;
<A HREF="../kjv/ch1002">KJV</A>&nbsp;
<A HREF="../sep/ch1002">Sep</A>&nbsp;
<A HREF="../vul/ch1002">Vul</A>&nbsp;

<BR>
<BR><A HREF="ch1">1 Chronicles (1 Divrey Yamim) Index</A><BR>
&nbsp;
<A HREF="ch1001">Previous</A>&nbsp;
<A HREF="ch1003">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Chronicles (1 Divrey Yamim) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אֵ֖לֶּה בְּנֵ֣י יִשְׂרָאֵ֑ל רְאוּבֵ֤ן שִׁמְעוֹן֙ לֵוִ֣י וִיהוּדָ֔ה יִשָׂשכָ֖ר וּזְבֻלֽוּן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;דָּ֚ן יוֹסֵ֣ף וּבִנְיָמִ֔ן נַפְתָּלִ֖י גָּ֥ד וְאָשֵֽׁר׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בְּנֵ֣י יְהוּדָ֗ה עֵ֤ר וְאוֹנָן֙ וְשֵׁלָ֔ה<font color="red"><sup>3</font></sup> שְׁלוֹשָׁה֙ נ֣וֹלַד ל֔וֹ מִבַּת־שׁ֖וּעַ הַֽכְּנַעֲנִ֑ית וַיְהִ֞י עֵ֣ר׀ בְּכ֣וֹר יְהוּדָ֗ה רַ֛ע בְּעֵינֵ֥י יְהוָ֖ה וַיְמִיתֵֽהוּ׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְתָמָר֙ כַּלָּת֔וֹ יָ֥לְדָה לּ֖וֹ אֶת־פֶּ֣רֶץ וְאֶת־זָ֑רַח כָּל־בְּנֵ֥י יְהוּדָ֖ה חֲמִשָּֽׁה׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בְּנֵי־פֶ֖רֶץ חֶצְר֥וֹן וְחָמֽוּל׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וּבְנֵ֣י זֶ֗רַח זִ֠מְרִי וְאֵיתָ֧ן וְהֵימָ֛ן וְכַלְכֹּ֥ל וָדָ֖רַע כֻּלָּ֥ם חֲמִשָּֽׁה׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּבְנֵ֖י כַּרְמִ֑י עָכָר֙ עוֹכֵ֣ר יִשְׂרָאֵ֔ל אֲשֶׁ֥ר מָעַ֖ל בַּחֵֽרֶם׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּבְנֵ֥י אֵיתָ֖ן עֲזַרְיָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וּבְנֵ֥י חֶצְר֖וֹן אֲשֶׁ֣ר נוֹלַד־ל֑וֹ אֶת־יְרַחְמְאֵ֥ל וְאֶת־רָ֖ם וְאֶת־כְּלוּבָֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְרָ֖ם הוֹלִ֣יד אֶת־עַמִּינָדָ֑ב וְעַמִּינָדָב֙ הוֹלִ֣יד אֶת־נַחְשׁ֔וֹן נְשִׂ֖יא בְּנֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְנַחְשׁוֹן֙ הוֹלִ֣יד אֶת־שַׂלְמָ֔א וְשַׂלְמָ֖א הוֹלִ֥יד אֶת־בֹּֽעַז׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּבֹ֙עַז֙ הוֹלִ֣יד אֶת־עוֹבֵ֔ד וְעוֹבֵ֖ד הוֹלִ֥יד אֶת־יִשָֽׁי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאִישַׁ֛י הוֹלִ֥יד אֶת־בְּכֹר֖וֹ אֶת־אֱלִיאָ֑ב וַאֲבִינָדָב֙ הַשֵּׁנִ֔י וְשִׁמְעָ֖א הַשְּׁלִישִֽׁי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;נְתַנְאֵל֙ הָֽרְבִיעִ֔י רַדַּ֖י הַחֲמִישִֽׁי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֹ֚צֶם הַשִּׁשִּׁ֔י דָּוִ֖יד הַשְּׁבִעִֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;<font color="brown">ואחיתיהם</font> <font color="blue">וְאַחְיוֹתֵיהֶ֖ם</font> צְרוּיָ֣ה וַאֲבִיגָ֑יִל וּבְנֵ֣י צְרוּיָ֗ה אַבְשַׁ֛י וְיוֹאָ֥ב וַעֲשָׂה־אֵ֖ל שְׁלֹשָֽׁה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַאֲבִיגַ֕יִל יָלְדָ֖ה אֶת־עֲמָשָׂ֑א וַאֲבִ֣י עֲמָשָׂ֔א יֶ֖תֶר הַיִּשְׁמְעֵאלִֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְכָלֵ֣ב בֶּן־חֶצְר֗וֹן הוֹלִ֛יד אֶת־עֲזוּבָ֥ה אִשָּׁ֖ה וְאֶת־יְרִיע֑וֹת וְאֵ֣לֶּה בָנֶ֔יהָ יֵ֥שֶׁר וְשׁוֹבָ֖ב וְאַרְדּֽוֹן׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַתָּ֖מָת עֲזוּבָ֑ה וַיִּֽקַּֽח־ל֤וֹ כָלֵב֙ אֶת־אֶפְרָ֔ת וַתֵּ֥לֶד ל֖וֹ אֶת־חֽוּר׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְחוּר֙ הוֹלִ֣יד אֶת־אוּרִ֔י וְאוּרִ֖י הוֹלִ֥יד אֶת־בְּצַלְאֵֽל׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאַחַ֗ר בָּ֤א חֶצְרוֹן֙ אֶל־בַּת־מָכִיר֙ אֲבִ֣י גִלְעָ֔ד וְה֣וּא לְקָחָ֔הּ וְה֖וּא בֶּן־שִׁשִּׁ֣ים שָׁנָ֑ה וַתֵּ֥לֶד ל֖וֹ אֶת־שְׂגֽוּב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּשְׂג֖וּב הוֹלִ֣יד אֶת־יָאִ֑יר וַֽיְהִי־ל֗וֹ עֶשְׂרִ֤ים וְשָׁלוֹשׁ֙ עָרִ֔ים בְּאֶ֖רֶץ הַגִּלְעָֽד׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּקַּ֣ח גְּשֽׁוּר־וַ֠אֲרָם אֶת־חַוֹּ֨ת יָאִ֧יר מֵאִתָּ֛ם אֶת־קְנָ֥ת וְאֶת־בְּנֹתֶ֖יהָ שִׁשִּׁ֣ים עִ֑יר כָּל־אֵ֕לֶּה בְּנֵ֖י מָכִ֥יר אֲבִי־גִלְעָֽד׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְאַחַ֥ר מוֹת־חֶצְר֖וֹן בְּכָלֵ֣ב אֶפְרָ֑תָה וְאֵ֤שֶׁת חֶצְרוֹן֙ אֲבִיָּ֔ה וַתֵּ֣לֶד ל֔וֹ אֶת־אַשְׁח֖וּר אֲבִ֥י תְקֽוֹעַ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיִּהְי֧וּ בְנֵי־יְרַחְמְאֵ֛ל בְּכ֥וֹר חֶצְר֖וֹן הַבְּכ֣וֹר׀ רָ֑ם וּבוּנָ֥ה וָאֹ֛רֶן וָאֹ֖צֶם אֲחִיָּֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַתְּהִ֨י אִשָּׁ֥ה אַחֶ֛רֶת לִֽירַחְמְאֵ֖ל וּשְׁמָ֣הּ עֲטָרָ֑ה הִ֖יא אֵ֥ם אוֹנָֽם׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּהְי֥וּ בְנֵי־רָ֖ם בְּכ֣וֹר יְרַחְמְאֵ֑ל מַ֥עַץ וְיָמִ֖ין וָעֵֽקֶר׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּהְי֥וּ בְנֵי־אוֹנָ֖ם שַׁמַּ֣י וְיָדָ֑ע וּבְנֵ֣י שַׁמַּ֔י נָדָ֖ב וַאֲבִישֽׁוּר׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְשֵׁ֛ם אֵ֥שֶׁת אֲבִישׁ֖וּר אֲבִיהָ֑יִל וַתֵּ֣לֶד ל֔וֹ אֶת־אַחְבָּ֖ן וְאֶת־מוֹלִֽיד׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וּבְנֵ֥י נָדָ֖ב סֶ֣לֶד וְאַפָּ֑יִם וַיָּ֥מָת סֶ֖לֶד לֹ֥א בָנִֽים׃ ס</P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וּבְנֵ֥י אַפַּ֖יִם יִשְׁעִ֑י וּבְנֵ֤י יִשְׁעִי֙ שֵׁשָׁ֔ן וּבְנֵ֥י שֵׁשָׁ֖ן אַחְלָֽי׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וּבְנֵ֤י יָדָע֙ אֲחִ֣י שַׁמַּ֔י יֶ֖תֶר וְיוֹנָתָ֑ן וַיָּ֥מָת יֶ֖תֶר לֹ֥א בָנִֽים׃ ס</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וּבְנֵ֥י יוֹנָתָ֖ן פֶּ֣לֶת וְזָזָ֑א אֵ֥לֶּה הָי֖וּ בְּנֵ֥י יְרַחְמְאֵֽל׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְלֹֽא־הָיָ֧ה לְשֵׁשָׁ֛ן בָּנִ֖ים כִּ֣י אִם־בָּנ֑וֹת וּלְשֵׁשָׁ֛ן עֶ֥בֶד מִצְרִ֖י וּשְׁמ֥וֹ יַרְחָֽע׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיִּתֵּ֨ן<font color="red"><sup>3</font></sup> שֵׁשָׁ֧ן אֶת־בִּתּ֛וֹ לְיַרְחָ֥ע עַבְדּ֖וֹ לְאִשָּׁ֑ה וַתֵּ֥לֶד ל֖וֹ אֶת־עַתָּֽי׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְעַתַּי֙ הֹלִ֣יד אֶת־נָתָ֔ן וְנָתָ֖ן הוֹלִ֥יד אֶת־זָבָֽד׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְזָבָד֙ הוֹלִ֣יד אֶת־אֶפְלָ֔ל וְאֶפְלָ֖ל הוֹלִ֥יד אֶת־עוֹבֵֽד׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְעוֹבֵד֙ הוֹלִ֣יד אֶת־יֵה֔וּא וְיֵה֖וּא הוֹלִ֥יד אֶת־עֲזַרְיָֽה׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַעֲזַרְיָה֙ הֹלִ֣יד אֶת־חָ֔לֶץ וְחֶ֖לֶץ הֹלִ֥יד אֶת־אֶלְעָשָֽׂה׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וְאֶלְעָשָׂה֙ הֹלִ֣יד אֶת־סִֽסְמָ֔י וְסִסְמַ֖י הֹלִ֥יד אֶת־שַׁלּֽוּם׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְשַׁלּוּם֙ הוֹלִ֣יד אֶת־יְקַמְיָ֔ה וִֽיקַמְיָ֖ה הֹלִ֥יד אֶת־אֱלִישָׁמָֽע׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וּבְנֵ֤י כָלֵב֙ אֲחִ֣י יְרַחְמְאֵ֔ל מֵישָׁ֥ע בְּכֹר֖וֹ ה֣וּא אֲבִי־זִ֑יף וּבְנֵ֥י מָרֵשָׁ֖ה אֲבִ֥י חֶבְרֽוֹן׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וּבְנֵ֖י חֶבְר֑וֹן קֹ֥רַח וְתַפֻּ֖חַ וְרֶ֥קֶם וָשָֽׁמַע׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וְשֶׁ֣מַע הוֹלִ֔יד אֶת־רַ֖חַם אֲבִ֣י יָרְקֳעָ֑ם וְרֶ֖קֶם הוֹלִ֥יד אֶת־שַׁמָּֽי׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וּבֶן־שַׁמַּ֖י מָע֑וֹן וּמָע֖וֹן אֲבִ֥י בֵֽית־צֽוּר׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;וְעֵיפָה֙ פִּילֶ֣גֶשׁ כָּלֵ֔ב יָֽלְדָ֛ה אֶת־חָרָ֥ן וְאֶת־מוֹצָ֖א וְאֶת־גָּזֵ֑ז וְחָרָ֖ן הֹלִ֥יד אֶת־גָּזֵֽז׃ ס</P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;וּבְנֵ֖י יָהְדָּ֑י רֶ֧גֶם וְיוֹתָ֛ם וְגֵישָׁ֥ן וָפֶ֖לֶט וְעֵיפָ֥ה וָשָֽׁעַף׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;פִּלֶ֤גֶשׁ כָּלֵב֙ מַעֲכָ֔ה יָ֥לַד שֶׁ֖בֶר וְאֶֽת־תִּרְחֲנָֽה׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;וַתֵּ֗לֶד שַׁ֚עַף אֲבִ֣י מַדְמַנָּ֔ה אֶת־שְׁוָ֛א אֲבִ֥י מַכְבֵּנָ֖ה וַאֲבִ֣י גִבְעָ֑א וּבַת־כָּלֵ֖ב עַכְסָֽה׃ ס</P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;אֵ֤לֶּה הָיוּ֙ בְּנֵ֣י כָלֵ֔ב בֶּן־ח֖וּר בְּכ֣וֹר אֶפְרָ֑תָה שׁוֹבָ֕ל אֲבִ֖י קִרְיַ֥ת יְעָרִֽים׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;שַׂלְמָא֙ אֲבִ֣י בֵֽית־לָ֔חֶם חָרֵ֖ף אֲבִ֥י בֵית־גָּדֵֽר׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;וַיִּהְי֤וּ בָנִים֙ לְשׁוֹבָ֔ל אֲבִ֖י קִרְיַ֣ת יְעָרִ֑ים הָרֹאֶ֖ה חֲצִ֥י הַמְּנֻחֽוֹת׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;וּמִשְׁפְּחוֹת֙ קִרְיַ֣ת יְעָרִ֔ים הַיִּתְרִי֙ וְהַפּוּתִ֔י וְהַשֻּׁמָתִ֖י וְהַמִּשְׁרָעִ֑י מֵאֵ֗לֶּה יָצְאוּ֙ הַצָּ֣רְעָתִ֔י וְהָאֶשְׁתָּ֖אֻֽלִֽי׃ ס</P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;בְּנֵ֣י שַׂלְמָ֗א בֵּ֥ית לֶ֙חֶם֙ וּנְט֣וֹפָתִ֔י עַטְר֖וֹת בֵּ֣ית יוֹאָ֑ב וַחֲצִ֥י הַמָּנַחְתִּ֖י הַצָּרְעִֽי׃ </P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;וּמִשְׁפְּח֤וֹת סֹפְרִים֙ <font color="brown">ישבו</font> <font color="blue">יֹשְׁבֵ֣י</font> יַעְבֵּ֔ץ תִּרְעָתִ֥ים שִׁמְעָתִ֖ים שׂוּכָתִ֑ים הֵ֚מָּה הַקִּינִ֣ים הַבָּאִ֔ים מֵחַמַּ֖ת אֲבִ֥י בֵית־רֵכָֽב׃ ס</P>
</TD>
<TD WIDTH="50%">
<P>1&nbsp;&#8217;&#275;lleh b&#601;n&ecirc; yi&#347;&#601;r&#257;&#8217;&#275;l r&#601;&#8217;&ucirc;&#x1E07;&#275;n &#353;im&#601;&#8216;w&#333;n l&#275;w&icirc; w&icirc;h&ucirc;&#x1E0F;&acirc; yi&#347;&#257;s&#x1E35;&#257;r &ucirc;z&#601;&#x1E07;ul&ucirc;n: </P>
<P>2&nbsp;d&#257;n yw&#333;s&#275;f &ucirc;&#x1E07;in&#601;y&#257;min naf&#601;t&#257;l&icirc; g&#257;&#x1E0F; w&#601;&#8217;&#257;&#353;&#275;r: s</P>
<P>3&nbsp;b&#601;n&ecirc; y&#601;h&ucirc;&#x1E0F;&acirc; &#8216;&#275;r w&#601;&#8217;w&#333;n&#257;n w&#601;&#353;&#275;l&acirc;<font color="red"><sup>3</font></sup> &#353;&#601;lw&#333;&#353;&acirc; nw&#333;la&#x1E0F; lw&#333; miba&#x1E6F;-&#353;&ucirc;&#8216;a hak&#601;n<sup>a</sup>&#8216;&#259;n&icirc;&#x1E6F; way&#601;h&icirc; &#8216;&#275;r| b&#601;&#x1E35;w&#333;r y&#601;h&ucirc;&#x1E0F;&acirc; r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; way&#601;m&icirc;&#x1E6F;&#275;h&ucirc;: s</P>
<P>4&nbsp;w&#601;&#x1E6F;&#257;m&#257;r kall&#257;&#x1E6F;w&#333; y&#257;l&#601;&#x1E0F;&acirc; llw&#333; &#8217;e&#x1E6F;-pere&#x1E63; w&#601;&#8217;e&#x1E6F;-z&#257;r<sup>a</sup>&#x1E25; k&#257;l-b&#601;n&ecirc; y&#601;h&ucirc;&#x1E0F;&acirc; &#x1E25;&#259;mi&#353;&#353;&acirc;: s</P>
<P>5&nbsp;b&#601;n&ecirc;-fere&#x1E63; &#x1E25;e&#x1E63;&#601;rw&#333;n w&#601;&#x1E25;&#257;m&ucirc;l: s</P>
<P>6&nbsp;&ucirc;&#x1E07;&#601;n&ecirc; zer<sup>a</sup>&#x1E25; zim&#601;r&icirc; w&#601;&#8217;&ecirc;&#x1E6F;&#257;n w&#601;h&ecirc;m&#257;n w&#601;&#x1E35;al&#601;k&#333;l w&#257;&#x1E0F;&#257;r<sup>a</sup>&#8216; kull&#257;m &#x1E25;&#259;mi&#353;&#353;&acirc;: s</P>
<P>7&nbsp;&ucirc;&#x1E07;&#601;n&ecirc; kar&#601;m&icirc; &#8216;&#257;&#x1E35;&#257;r &#8216;w&#333;&#x1E35;&#275;r yi&#347;&#601;r&#257;&#8217;&#275;l &#8217;&#259;&#353;er m&#257;&#8216;al b<sup>a</sup>&#x1E25;&#275;rem: s</P>
<P>8&nbsp;&ucirc;&#x1E07;&#601;n&ecirc; &#8217;&ecirc;&#x1E6F;&#257;n &#8216;&#259;zar&#601;y&acirc;: </P>
<P>9&nbsp;&ucirc;&#x1E07;&#601;n&ecirc; &#x1E25;e&#x1E63;&#601;rw&#333;n &#8217;&#259;&#353;er nw&#333;la&#x1E0F;-lw&#333; &#8217;e&#x1E6F;-y&#601;r<sup>a</sup>&#x1E25;&#601;m&#601;&#8217;&#275;l w&#601;&#8217;e&#x1E6F;-r&#257;m w&#601;&#8217;e&#x1E6F;-k&#601;l&ucirc;&#x1E07;&#257;y: </P>
<P>10&nbsp;w&#601;r&#257;m hw&#333;l&icirc;&#x1E0F; &#8217;e&#x1E6F;-&#8216;amm&icirc;n&#257;&#x1E0F;&#257;&#x1E07; w&#601;&#8216;amm&icirc;n&#257;&#x1E0F;&#257;&#x1E07; hw&#333;l&icirc;&#x1E0F; &#8217;e&#x1E6F;-n<sup>a</sup>&#x1E25;&#601;&#353;w&#333;n n&#601;&#347;&icirc;&#8217; b&#601;n&ecirc; y&#601;h&ucirc;&#x1E0F;&acirc;: </P>
<P>11&nbsp;w&#601;n<sup>a</sup>&#x1E25;&#601;&#353;w&#333;n hw&#333;l&icirc;&#x1E0F; &#8217;e&#x1E6F;-&#347;al&#601;m&#257;&#8217; w&#601;&#347;al&#601;m&#257;&#8217; hw&#333;l&icirc;&#x1E0F; &#8217;e&#x1E6F;-b&#333;&#8216;az: </P>
<P>12&nbsp;&ucirc;&#x1E07;&#333;&#8216;az hw&#333;l&icirc;&#x1E0F; &#8217;e&#x1E6F;-&#8216;w&#333;&#x1E07;&#275;&#x1E0F; w&#601;&#8216;w&#333;&#x1E07;&#275;&#x1E0F; hw&#333;l&icirc;&#x1E0F; &#8217;e&#x1E6F;-yi&#353;&#257;y: </P>
<P>13&nbsp;w&#601;&#8217;&icirc;&#353;ay hw&#333;l&icirc;&#x1E0F; &#8217;e&#x1E6F;-b&#601;&#x1E35;&#333;rw&#333; &#8217;e&#x1E6F;-&#8217;&#277;l&icirc;&#8217;&#257;&#x1E07; wa&#8217;&#259;&#x1E07;&icirc;n&#257;&#x1E0F;&#257;&#x1E07; ha&#353;&#353;&#275;n&icirc; w&#601;&#353;im&#601;&#8216;&#257;&#8217; ha&#353;&#353;&#601;l&icirc;&#353;&icirc;: </P>
<P>14&nbsp;n&#601;&#x1E6F;an&#601;&#8217;&#275;l h&#257;r&#601;&#x1E07;&icirc;&#8216;&icirc; raday h<sup>a</sup>&#x1E25;&#259;m&icirc;&#353;&icirc;: </P>
<P>15&nbsp;&#8217;&#333;&#x1E63;em ha&#353;&#353;i&#353;&#353;&icirc; d&#257;w&icirc;&#x1E0F; ha&#353;&#353;&#601;&#x1E07;i&#8216;&icirc;: </P>
<P>16&nbsp;<font color="brown">w&#601;&#8217;<sup>a</sup>&#x1E25;&#601;y&#333;&#x1E6F;&ecirc;hem</font> <font color="blue">w&#601;&#8217;<sup>a</sup>&#x1E25;&#601;yw&#333;&#x1E6F;&ecirc;hem</font> &#x1E63;&#601;r&ucirc;y&acirc; wa&#8217;&#259;&#x1E07;&icirc;&#x1E21;&#257;yil &ucirc;&#x1E07;&#601;n&ecirc; &#x1E63;&#601;r&ucirc;y&acirc; &#8217;a&#x1E07;&#601;&#353;ay w&#601;yw&#333;&#8217;&#257;&#x1E07; w<sup>a</sup>&#8216;&#259;&#347;&acirc;-&#8217;&#275;l &#353;&#601;l&#333;&#353;&acirc;: </P>
<P>17&nbsp;wa&#8217;&#259;&#x1E07;&icirc;&#x1E21;ayil y&#257;l&#601;&#x1E0F;&acirc; &#8217;e&#x1E6F;-&#8216;&#259;m&#257;&#347;&#257;&#8217; wa&#8217;&#259;&#x1E07;&icirc; &#8216;&#259;m&#257;&#347;&#257;&#8217; ye&#x1E6F;er hayyi&#353;&#601;m&#601;&#8216;&#275;&#8217;l&icirc;: </P>
<P>18&nbsp;w&#601;&#x1E35;&#257;l&#275;&#x1E07; ben-&#x1E25;e&#x1E63;&#601;rw&#333;n hw&#333;l&icirc;&#x1E0F; &#8217;e&#x1E6F;-&#8216;&#259;z&ucirc;&#x1E07;&acirc; &#8217;i&#353;&#353;&acirc; w&#601;&#8217;e&#x1E6F;-y&#601;r&icirc;&#8216;w&#333;&#x1E6F; w&#601;&#8217;&#275;lleh &#x1E07;&#257;neyh&#257; y&#275;&#353;er w&#601;&#353;w&#333;&#x1E07;&#257;&#x1E07; w&#601;&#8217;ar&#601;dw&#333;n: </P>
<P>19&nbsp;wat&#257;m&#257;&#x1E6F; &#8216;&#259;z&ucirc;&#x1E07;&acirc; wayyiqq<sup>a</sup>&#x1E25;-lw&#333; &#x1E35;&#257;l&#275;&#x1E07; &#8217;e&#x1E6F;-&#8217;ef&#601;r&#257;&#x1E6F; wat&#275;le&#x1E0F; lw&#333; &#8217;e&#x1E6F;-&#x1E25;&ucirc;r: </P>
<P>20&nbsp;w&#601;&#x1E25;&ucirc;r hw&#333;l&icirc;&#x1E0F; &#8217;e&#x1E6F;-&#8217;&ucirc;r&icirc; w&#601;&#8217;&ucirc;r&icirc; hw&#333;l&icirc;&#x1E0F; &#8217;e&#x1E6F;-b&#601;&#x1E63;al&#601;&#8217;&#275;l: s</P>
<P>21&nbsp;w&#601;&#8217;<sup>a</sup>&#x1E25;ar b&#257;&#8217; &#x1E25;e&#x1E63;&#601;rw&#333;n &#8217;el-ba&#x1E6F;-m&#257;&#x1E35;&icirc;r &#8217;&#259;&#x1E07;&icirc; &#x1E21;il&#601;&#8216;&#257;&#x1E0F; w&#601;h&ucirc;&#8217; l&#601;q&#257;&#x1E25;&#257;h w&#601;h&ucirc;&#8217; ben-&#353;i&#353;&#353;&icirc;m &#353;&#257;n&acirc; wat&#275;le&#x1E0F; lw&#333; &#8217;e&#x1E6F;-&#347;&#601;&#x1E21;&ucirc;&#x1E07;: </P>
<P>22&nbsp;&ucirc;&#347;&#601;&#x1E21;&ucirc;&#x1E07; hw&#333;l&icirc;&#x1E0F; &#8217;e&#x1E6F;-y&#257;&#8217;&icirc;r way&#601;h&icirc;-lw&#333; &#8216;e&#347;&#601;r&icirc;m w&#601;&#353;&#257;lw&#333;&#353; &#8216;&#257;r&icirc;m b&#601;&#8217;ere&#x1E63; hagil&#601;&#8216;&#257;&#x1E0F;: </P>
<P>23&nbsp;wayyiqq<sup>a</sup>&#x1E25; g&#601;&#353;&ucirc;r-wa&#8217;&#259;r&#257;m &#8217;e&#x1E6F;-&#x1E25;a&ucirc;&#333;&#x1E6F; y&#257;&#8217;&icirc;r m&#275;&#8217;it&#257;m &#8217;e&#x1E6F;-q&#601;n&#257;&#x1E6F; w&#601;&#8217;e&#x1E6F;-b&#601;n&#333;&#x1E6F;eyh&#257; &#353;i&#353;&#353;&icirc;m &#8216;&icirc;r k&#257;l-&#8217;&#275;lleh b&#601;n&ecirc; m&#257;&#x1E35;&icirc;r &#8217;&#259;&#x1E07;&icirc;-&#x1E21;il&#601;&#8216;&#257;&#x1E0F;: </P>
<P>24&nbsp;w&#601;&#8217;<sup>a</sup>&#x1E25;ar mw&#333;&#x1E6F;-&#x1E25;e&#x1E63;&#601;rw&#333;n b&#601;&#x1E35;&#257;l&#275;&#x1E07; &#8217;ef&#601;r&#257;&#x1E6F;&acirc; w&#601;&#8217;&#275;&#353;e&#x1E6F; &#x1E25;e&#x1E63;&#601;rw&#333;n &#8217;&#259;&#x1E07;&icirc;y&acirc; wat&#275;le&#x1E0F; lw&#333; &#8217;e&#x1E6F;-&#8217;a&#353;&#601;&#x1E25;&ucirc;r &#8217;&#259;&#x1E07;&icirc; &#x1E6F;&#601;qw&#333;&#8216;a: </P>
<P>25&nbsp;wayyih&#601;y&ucirc; &#x1E07;&#601;n&ecirc;-y&#601;r<sup>a</sup>&#x1E25;&#601;m&#601;&#8217;&#275;l b&#601;&#x1E35;w&#333;r &#x1E25;e&#x1E63;&#601;rw&#333;n hab&#601;&#x1E35;w&#333;r| r&#257;m &ucirc;&#x1E07;&ucirc;n&acirc; w&#257;&#8217;&#333;ren w&#257;&#8217;&#333;&#x1E63;em &#8217;&#259;&#x1E25;&icirc;y&acirc;: </P>
<P>26&nbsp;wat&#601;h&icirc; &#8217;i&#353;&#353;&acirc; &#8217;<sup>a</sup>&#x1E25;ere&#x1E6F; l&icirc;r<sup>a</sup>&#x1E25;&#601;m&#601;&#8217;&#275;l &ucirc;&#353;&#601;m&#257;h &#8216;&#259;&#x1E6D;&#257;r&acirc; h&icirc;&#8217; &#8217;&#275;m &#8217;w&#333;n&#257;m: s</P>
<P>27&nbsp;wayyih&#601;y&ucirc; &#x1E07;&#601;n&ecirc;-r&#257;m b&#601;&#x1E35;w&#333;r y&#601;r<sup>a</sup>&#x1E25;&#601;m&#601;&#8217;&#275;l m<sup>a</sup>&#8216;a&#x1E63; w&#601;y&#257;m&icirc;n w&#257;&#8216;&#275;qer: </P>
<P>28&nbsp;wayyih&#601;y&ucirc; &#x1E07;&#601;n&ecirc;-&#8217;w&#333;n&#257;m &#353;ammay w&#601;y&#257;&#x1E0F;&#257;&#8216; &ucirc;&#x1E07;&#601;n&ecirc; &#353;ammay n&#257;&#x1E0F;&#257;&#x1E07; wa&#8217;&#259;&#x1E07;&icirc;&#353;&ucirc;r: </P>
<P>29&nbsp;w&#601;&#353;&#275;m &#8217;&#275;&#353;e&#x1E6F; &#8217;&#259;&#x1E07;&icirc;&#353;&ucirc;r &#8217;&#259;&#x1E07;&icirc;h&#257;yil wat&#275;le&#x1E0F; lw&#333; &#8217;e&#x1E6F;-&#8217;<sup>a</sup>&#x1E25;&#601;b&#257;n w&#601;&#8217;e&#x1E6F;-mw&#333;l&icirc;&#x1E0F;: </P>
<P>30&nbsp;&ucirc;&#x1E07;&#601;n&ecirc; n&#257;&#x1E0F;&#257;&#x1E07; sele&#x1E0F; w&#601;&#8217;ap&#257;yim wayy&#257;m&#257;&#x1E6F; sele&#x1E0F; l&#333;&#8217; &#x1E07;&#257;n&icirc;m: s</P>
<P>31&nbsp;&ucirc;&#x1E07;&#601;n&ecirc; &#8217;apayim yi&#353;&#601;&#8216;&icirc; &ucirc;&#x1E07;&#601;n&ecirc; yi&#353;&#601;&#8216;&icirc; &#353;&#275;&#353;&#257;n &ucirc;&#x1E07;&#601;n&ecirc; &#353;&#275;&#353;&#257;n &#8217;<sup>a</sup>&#x1E25;&#601;l&#257;y: </P>
<P>32&nbsp;&ucirc;&#x1E07;&#601;n&ecirc; y&#257;&#x1E0F;&#257;&#8216; &#8217;&#259;&#x1E25;&icirc; &#353;ammay ye&#x1E6F;er w&#601;yw&#333;n&#257;&#x1E6F;&#257;n wayy&#257;m&#257;&#x1E6F; ye&#x1E6F;er l&#333;&#8217; &#x1E07;&#257;n&icirc;m: s</P>
<P>33&nbsp;&ucirc;&#x1E07;&#601;n&ecirc; yw&#333;n&#257;&#x1E6F;&#257;n pele&#x1E6F; w&#601;z&#257;z&#257;&#8217; &#8217;&#275;lleh h&#257;y&ucirc; b&#601;n&ecirc; y&#601;r<sup>a</sup>&#x1E25;&#601;m&#601;&#8217;&#275;l: </P>
<P>34&nbsp;w&#601;l&#333;&#8217;-h&#257;y&acirc; l&#601;&#353;&#275;&#353;&#257;n b&#257;n&icirc;m k&icirc; &#8217;im-b&#257;nw&#333;&#x1E6F; &ucirc;l&#601;&#353;&#275;&#353;&#257;n &#8216;e&#x1E07;e&#x1E0F; mi&#x1E63;&#601;r&icirc; &ucirc;&#353;&#601;mw&#333; yar&#601;&#x1E25;&#257;&#8216;: </P>
<P>35&nbsp;wayyit&#275;n<font color="red"><sup>3</font></sup> &#353;&#275;&#353;&#257;n &#8217;e&#x1E6F;-bitw&#333; l&#601;yar&#601;&#x1E25;&#257;&#8216; &#8216;a&#x1E07;&#601;dw&#333; l&#601;&#8217;i&#353;&#353;&acirc; wat&#275;le&#x1E0F; lw&#333; &#8217;e&#x1E6F;-&#8216;at&#257;y: </P>
<P>36&nbsp;w&#601;&#8216;atay h&#333;l&icirc;&#x1E0F; &#8217;e&#x1E6F;-n&#257;&#x1E6F;&#257;n w&#601;n&#257;&#x1E6F;&#257;n hw&#333;l&icirc;&#x1E0F; &#8217;e&#x1E6F;-z&#257;&#x1E07;&#257;&#x1E0F;: </P>
<P>37&nbsp;w&#601;z&#257;&#x1E07;&#257;&#x1E0F; hw&#333;l&icirc;&#x1E0F; &#8217;e&#x1E6F;-&#8217;ef&#601;l&#257;l w&#601;&#8217;ef&#601;l&#257;l hw&#333;l&icirc;&#x1E0F; &#8217;e&#x1E6F;-&#8216;w&#333;&#x1E07;&#275;&#x1E0F;: </P>
<P>38&nbsp;w&#601;&#8216;w&#333;&#x1E07;&#275;&#x1E0F; hw&#333;l&icirc;&#x1E0F; &#8217;e&#x1E6F;-y&#275;h&ucirc;&#8217; w&#601;y&#275;h&ucirc;&#8217; hw&#333;l&icirc;&#x1E0F; &#8217;e&#x1E6F;-&#8216;&#259;zar&#601;y&acirc;: </P>
<P>39&nbsp;w<sup>a</sup>&#8216;&#259;zar&#601;y&acirc; h&#333;l&icirc;&#x1E0F; &#8217;e&#x1E6F;-&#x1E25;&#257;le&#x1E63; w&#601;&#x1E25;ele&#x1E63; h&#333;l&icirc;&#x1E0F; &#8217;e&#x1E6F;-&#8217;el&#601;&#8216;&#257;&#347;&acirc;: </P>
<P>40&nbsp;w&#601;&#8217;el&#601;&#8216;&#257;&#347;&acirc; h&#333;l&icirc;&#x1E0F; &#8217;e&#x1E6F;-sis&#601;m&#257;y w&#601;sis&#601;may h&#333;l&icirc;&#x1E0F; &#8217;e&#x1E6F;-&#353;all&ucirc;m: </P>
<P>41&nbsp;w&#601;&#353;all&ucirc;m hw&#333;l&icirc;&#x1E0F; &#8217;e&#x1E6F;-y&#601;qam&#601;y&acirc; w&icirc;qam&#601;y&acirc; h&#333;l&icirc;&#x1E0F; &#8217;e&#x1E6F;-&#8217;&#277;l&icirc;&#353;&#257;m&#257;&#8216;: </P>
<P>42&nbsp;&ucirc;&#x1E07;&#601;n&ecirc; &#x1E35;&#257;l&#275;&#x1E07; &#8217;&#259;&#x1E25;&icirc; y&#601;r<sup>a</sup>&#x1E25;&#601;m&#601;&#8217;&#275;l m&ecirc;&#353;&#257;&#8216; b&#601;&#x1E35;&#333;rw&#333; h&ucirc;&#8217; &#8217;&#259;&#x1E07;&icirc;-z&icirc;f &ucirc;&#x1E07;&#601;n&ecirc; m&#257;r&#275;&#353;&acirc; &#8217;&#259;&#x1E07;&icirc; &#x1E25;e&#x1E07;&#601;rw&#333;n: </P>
<P>43&nbsp;&ucirc;&#x1E07;&#601;n&ecirc; &#x1E25;e&#x1E07;&#601;rw&#333;n q&#333;r<sup>a</sup>&#x1E25; w&#601;&#x1E6F;apu&#x1E25;a w&#601;reqem w&#257;&#353;&#257;m<sup>a</sup>&#8216;: </P>
<P>44&nbsp;w&#601;&#353;em<sup>a</sup>&#8216; hw&#333;l&icirc;&#x1E0F; &#8217;e&#x1E6F;-r<sup>a</sup>&#x1E25;am &#8217;&#259;&#x1E07;&icirc; y&#257;r&#601;q&#335;&#8216;&#257;m w&#601;reqem hw&#333;l&icirc;&#x1E0F; &#8217;e&#x1E6F;-&#353;amm&#257;y: </P>
<P>45&nbsp;&ucirc;&#x1E07;en-&#353;ammay m&#257;&#8216;w&#333;n &ucirc;m&#257;&#8216;w&#333;n &#8217;&#259;&#x1E07;&icirc; &#x1E07;&ecirc;&#x1E6F;-&#x1E63;&ucirc;r: </P>
<P>46&nbsp;w&#601;&#8216;&ecirc;f&acirc; p&icirc;le&#x1E21;e&#353; k&#257;l&#275;&#x1E07; y&#257;l&#601;&#x1E0F;&acirc; &#8217;e&#x1E6F;-&#x1E25;&#257;r&#257;n w&#601;&#8217;e&#x1E6F;-mw&#333;&#x1E63;&#257;&#8217; w&#601;&#8217;e&#x1E6F;-g&#257;z&#275;z w&#601;&#x1E25;&#257;r&#257;n h&#333;l&icirc;&#x1E0F; &#8217;e&#x1E6F;-g&#257;z&#275;z: s</P>
<P>47&nbsp;&ucirc;&#x1E07;&#601;n&ecirc; y&acirc;&#601;d&#257;y re&#x1E21;em w&#601;yw&#333;&#x1E6F;&#257;m w&#601;&#x1E21;&ecirc;&#353;&#257;n w&#257;fele&#x1E6D; w&#601;&#8216;&ecirc;f&acirc; w&#257;&#353;&#257;&#8216;af: </P>
<P>48&nbsp;pile&#x1E21;e&#353; k&#257;l&#275;&#x1E07; m<sup>a</sup>&#8216;&#259;&#x1E35;&acirc; y&#257;la&#x1E0F; &#353;e&#x1E07;er w&#601;&#8217;e&#x1E6F;-tir&#601;&#x1E25;&#259;n&acirc;: </P>
<P>49&nbsp;wat&#275;le&#x1E0F; &#353;<sup>a</sup>&#8216;af &#8217;&#259;&#x1E07;&icirc; ma&#x1E0F;&#601;mann&acirc; &#8217;e&#x1E6F;-&#353;&#601;w&#257;&#8217; &#8217;&#259;&#x1E07;&icirc; ma&#x1E35;&#601;b&#275;n&acirc; wa&#8217;&#259;&#x1E07;&icirc; &#x1E21;i&#x1E07;&#601;&#8216;&#257;&#8217; &ucirc;&#x1E07;a&#x1E6F;-k&#257;l&#275;&#x1E07; &#8216;a&#x1E35;&#601;s&acirc;: s</P>
<P>50&nbsp;&#8217;&#275;lleh h&#257;y&ucirc; b&#601;n&ecirc; &#x1E35;&#257;l&#275;&#x1E07; ben-&#x1E25;&ucirc;r b&#601;&#x1E35;w&#333;r &#8217;ef&#601;r&#257;&#x1E6F;&acirc; &#353;w&#333;&#x1E07;&#257;l &#8217;&#259;&#x1E07;&icirc; qir&#601;ya&#x1E6F; y&#601;&#8216;&#257;r&icirc;m: </P>
<P>51&nbsp;&#347;al&#601;m&#257;&#8217; &#8217;&#259;&#x1E07;&icirc; &#x1E07;&ecirc;&#x1E6F;-l&#257;&#x1E25;em &#x1E25;&#257;r&#275;f &#8217;&#259;&#x1E07;&icirc; &#x1E07;&ecirc;&#x1E6F;-g&#257;&#x1E0F;&#275;r: </P>
<P>52&nbsp;wayyih&#601;y&ucirc; &#x1E07;&#257;n&icirc;m l&#601;&#353;w&#333;&#x1E07;&#257;l &#8217;&#259;&#x1E07;&icirc; qir&#601;ya&#x1E6F; y&#601;&#8216;&#257;r&icirc;m h&#257;r&#333;&#8217;eh &#x1E25;&#259;&#x1E63;&icirc; hamm&#601;nu&#x1E25;w&#333;&#x1E6F;: </P>
<P>53&nbsp;&ucirc;mi&#353;&#601;p&#601;&#x1E25;w&#333;&#x1E6F; qir&#601;ya&#x1E6F; y&#601;&#8216;&#257;r&icirc;m hayyi&#x1E6F;&#601;r&icirc; w&#601;hap&ucirc;&#x1E6F;&icirc; w&#601;ha&#353;&#353;um&#257;&#x1E6F;&icirc; w&#601;hammi&#353;&#601;r&#257;&#8216;&icirc; m&#275;&#8217;&#275;lleh y&#257;&#x1E63;&#601;&#8217;&ucirc; ha&#x1E63;&#x1E63;&#257;r&#601;&#8216;&#257;&#x1E6F;&icirc; w&#601;h&#257;&#8217;e&#353;&#601;t&#257;&#8217;ul&icirc;: s</P>
<P>54&nbsp;b&#601;n&ecirc; &#347;al&#601;m&#257;&#8217; b&ecirc;&#x1E6F; le&#x1E25;em &ucirc;n&#601;&#x1E6D;w&#333;f&#257;&#x1E6F;&icirc; &#8216;a&#x1E6D;&#601;rw&#333;&#x1E6F; b&ecirc;&#x1E6F; yw&#333;&#8217;&#257;&#x1E07; w<sup>a</sup>&#x1E25;&#259;&#x1E63;&icirc; hamm&#257;n<sup>a</sup>&#x1E25;&#601;t&icirc; ha&#x1E63;&#x1E63;&#257;r&#601;&#8216;&icirc;: </P>
<P>55&nbsp;&ucirc;mi&#353;&#601;p&#601;&#x1E25;w&#333;&#x1E6F; s&#333;f&#601;r&icirc;m <font color="brown">y&#333;&#353;&#601;&#x1E07;&ucirc;</font> <font color="blue">y&#333;&#353;&#601;&#x1E07;&ecirc;</font> y<sup>a</sup>&#8216;&#601;b&#275;&#x1E63; tir&#601;&#8216;&#257;&#x1E6F;&icirc;m &#353;im&#601;&#8216;&#257;&#x1E6F;&icirc;m &#347;&ucirc;&#x1E35;&#257;&#x1E6F;&icirc;m h&#275;mm&acirc; haqq&icirc;n&icirc;m hab&#257;&#8217;&icirc;m m&#275;&#x1E25;amma&#x1E6F; &#8217;&#259;&#x1E07;&icirc; &#x1E07;&ecirc;&#x1E6F;-r&#275;&#x1E35;&#257;&#x1E07;: s</P>
</TD>
</TABLE>
<P><HR>
<CENTER>
<A HREF="ch1003">Next: 1 Chronicles (1 Divrey Yamim) Chapter 3</A></CENTER>
</BODY>
</HTML>
