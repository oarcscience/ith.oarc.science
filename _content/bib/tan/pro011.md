[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/pro011)  [KJV](../kjv/pro011)  [Sep](../sep/pro011) 
[Vul](../vul/pro011)   
  
[Proverbs (Mishlei) Index](pro)  
  [Previous](pro010)  [Next](pro012) 

------------------------------------------------------------------------

### Tanach (Hebrew): Proverbs (Mishlei) Chapter 11

‎<span id="001">1</span> ‏מֹאזְנֵ֣י מִ֭רְמָה תּוֹעֲבַ֣ת יְהוָ֑ה וְאֶ֖בֶן
שְׁלֵמָ֣ה רְצוֹנֽוֹ׃

‎<span id="002">2</span> ‏בָּֽא־זָ֭דוֹן וַיָּבֹ֣א קָל֑וֹן
וְֽאֶת־צְנוּעִ֥ים חָכְמָֽה׃

‎<span id="003">3</span> ‏תֻּמַּ֣ת יְשָׁרִ֣ים תַּנְחֵ֑ם וְסֶ֖לֶף
בּוֹגְדִ֣ים ושדם יְשָׁדֵּֽם׃

‎<span id="004">4</span> ‏לֹא־יוֹעִ֣יל ה֭וֹן<sup>3</sup> בְּי֣וֹם
עֶבְרָ֑ה וּ֝צְדָקָ֗ה תַּצִּ֥יל מִמָּֽוֶת׃

‎<span id="005">5</span> ‏צִדְקַ֣ת תָּ֭מִים תְּיַשֵּׁ֣ר דַּרְכּ֑וֹ
וּ֝בְרִשְׁעָת֗וֹ יִפֹּ֥ל רָשָֽׁע׃

‎<span id="006">6</span> ‏צִדְקַ֣ת יְ֭שָׁרִים תַּצִּילֵ֑ם וּ֝בְהַוַּ֗ת
בֹּגְדִ֥ים יִלָּכֵֽדוּ׃

‎<span id="007">7</span> ‏בְּמ֤וֹת אָדָ֣ם רָ֭שָׁע תֹּאבַ֣ד תִּקְוָ֑ה
וְתוֹחֶ֖לֶת אוֹנִ֣ים אָבָֽדָה׃

‎<span id="008">8</span> ‏צַ֭דִּיק מִצָּרָ֣ה נֶחֱלָ֑ץ וַיָּבֹ֖א רָשָׁ֣ע
תַּחְתָּֽיו׃

‎<span id="009">9</span> ‏בְּפֶ֗ה חָ֭נֵף יַשְׁחִ֣ת רֵעֵ֑הוּ וּ֝בְדַ֗עַת
צַדִּיקִ֥ים יֵחָלֵֽצוּ׃

‎<span id="010">10</span> ‏בְּט֣וּב צַ֭דִּיקִים תַּעֲלֹ֣ץ קִרְיָ֑ה
וּבַאֲבֹ֖ד רְשָׁעִ֣ים רִנָּֽה׃

‎<span id="011">11</span> ‏בְּבִרְכַּ֣ת יְ֭שָׁרִים תָּר֣וּם קָ֑רֶת
וּבְפִ֥י רְ֝שָׁעִ֗ים תֵּהָרֵֽס׃

‎<span id="012">12</span> ‏בָּז־לְרֵעֵ֥הוּ חֲסַר־לֵ֑ב וְאִ֖ישׁ
תְּבוּנ֣וֹת יַחֲרִֽישׁ׃

‎<span id="013">13</span> ‏הוֹלֵ֣ךְ רָ֭כִיל מְגַלֶּה־סּ֑וֹד
וְנֶאֱמַן־ר֝֗וּחַ מְכַסֶּ֥ה דָבָֽר׃

‎<span id="014">14</span> ‏בְּאֵ֣ין תַּ֭חְבֻּלוֹת יִפָּל־עָ֑ם
וּ֝תְשׁוּעָ֗ה בְּרֹ֣ב יוֹעֵֽץ׃

‎<span id="015">15</span> ‏רַע־יֵ֭רוֹעַ כִּי־עָ֣רַב זָ֑ר וְשֹׂנֵ֖א
תֹקְעִ֣ים בּוֹטֵֽחַ׃

‎<span id="016">16</span> ‏אֵֽשֶׁת־חֵ֭ן תִּתְמֹ֣ךְ כָּב֑וֹד
וְ֝עָרִיצִ֗ים יִתְמְכוּ־עֹֽשֶׁר׃

‎<span id="017">17</span> ‏גֹּמֵ֣ל נַ֭פְשׁוֹ אִ֣ישׁ חָ֑סֶד וְעֹכֵ֥ר
שְׁ֝אֵר֗וֹ אַכְזָרִֽי׃

‎<span id="018">18</span> ‏רָשָׁ֗ע עֹשֶׂ֥ה פְעֻלַּת־שָׁ֑קֶר וְזֹרֵ֥עַ
צְ֝דָקָ֗ה שֶׂ֣כֶר אֱמֶֽת׃

‎<span id="019">19</span> ‏כֵּן־צְדָקָ֥ה לְחַיִּ֑ים וּמְרַדֵּ֖ף רָעָ֣ה
לְמוֹתֽוֹ׃

‎<span id="020">20</span> ‏תּוֹעֲבַ֣ת יְ֭הוָה עִקְּשֵׁי־לֵ֑ב
וּ֝רְצוֹנ֗וֹ תְּמִ֣ימֵי דָֽרֶךְ׃

‎<span id="021">21</span> ‏יָ֣ד לְ֭יָד לֹא־יִנָּ֣קֶה רָּ֑ע וְזֶ֖רַע
צַדִּיקִ֣ים נִמְלָֽט׃

‎<span id="022">22</span> ‏נֶ֣זֶם זָ֭הָב בְּאַ֣ף חֲזִ֑יר אִשָּׁ֥ה
יָ֝פָ֗ה וְסָ֣רַת טָֽעַם׃

‎<span id="023">23</span> ‏תַּאֲוַ֣ת צַדִּיקִ֣ים אַךְ־ט֑וֹב תִּקְוַ֖ת
רְשָׁעִ֣ים עֶבְרָֽה׃

‎<span id="024">24</span> ‏יֵ֣שׁ מְ֭פַזֵּר וְנוֹסָ֥ף ע֑וֹד וְחוֹשֵׂ֥ךְ
מִ֝יֹּ֗שֶׁר אַךְ־לְמַחְסֽוֹר׃

‎<span id="025">25</span> ‏נֶֽפֶשׁ־בְּרָכָ֥ה תְדֻשָּׁ֑ן וּ֝מַרְוֶ֗ה
גַּם־ה֥וּא יוֹרֶֽא׃

‎<span id="026">26</span> ‏מֹ֣נֵֽעַ בָּ֭ר יִקְּבֻ֣הוּ לְא֑וֹם
וּ֝בְרָכָ֗ה לְרֹ֣אשׁ מַשְׁבִּֽיר׃

‎<span id="027">27</span> ‏שֹׁ֣חֵֽר ט֭וֹב<sup>3</sup> יְבַקֵּ֣שׁ רָצ֑וֹן
וְדֹרֵ֖שׁ רָעָ֣ה תְבוֹאֶֽנּוּ׃

‎<span id="028">28</span> ‏בּוֹטֵ֣חַ בְּ֭עָשְׁרוֹ ה֣וּא יִפֹּ֑ל
וְ֝כֶעָלֶ֗ה צַדִּיקִ֥ים יִפְרָֽחוּ׃

‎<span id="029">29</span> ‏עוֹכֵ֣ר בֵּ֭יתוֹ יִנְחַל־ר֑וּחַ וְעֶ֥בֶד
אֱ֝וִ֗יל לַחֲכַם־לֵֽב׃

‎<span id="030">30</span> ‏פְּֽרִי־צַ֭דִּיק עֵ֣ץ חַיִּ֑ים וְלֹקֵ֖חַ
נְפָשׂ֣וֹת<sup>1</sup> חָכָֽם׃

‎<span id="031">31</span> ‏הֵ֣ן צַ֭דִּיק בָּאָ֣רֶץ יְשֻׁלָּ֑ם אַ֝֗ף
כִּֽי־רָשָׁ֥ע וְחוֹטֵֽא׃

1 mō’zənê mirəmâ twō‘ăḇaṯ yəhwâ wə’eḇen šəlēmâ rəṣwōnwō:

2 bā’-zāḏwōn wayyāḇō’ qālwōn wə’eṯ-ṣənû‘îm ḥāḵəmâ:

3 tummaṯ yəšārîm tanəḥēm wəselef bwōḡəḏîm wəšādām yəšādēm:

4 lō’-ywō‘îl hwōn<sup>3</sup> bəywōm ‘eḇərâ ûṣəḏāqâ taṣṣîl mimmāweṯ:

5 ṣiḏəqaṯ tāmîm təyaššēr darəkwō ûḇərišə‘āṯwō yipōl rāšā‘:

6 ṣiḏəqaṯ yəšārîm taṣṣîlēm ûḇəhaûaṯ bōḡəḏîm yillāḵēḏû:

7 bəmwōṯ ’āḏām rāšā‘ tō’ḇaḏ tiqəwâ wəṯwōḥeleṯ ’wōnîm ’āḇāḏâ:

8 ṣadîq miṣṣārâ neḥĕlāṣ wayyāḇō’ rāšā‘ t<sup>a</sup>ḥətāyw:

9 bəfeh ḥānēf yašəḥiṯ rē‘ēhû ûḇəḏ<sup>a</sup>‘aṯ ṣadîqîm yēḥālēṣû:

10 bəṭûḇ ṣadîqîm t<sup>a</sup>‘ălōṣ qirəyâ ûḇa’ăḇōḏ rəšā‘îm rinnâ:

11 bəḇirəkaṯ yəšārîm tārûm qāreṯ ûḇəfî rəšā‘îm tēhārēs:

12 bāz-lərē‘ēhû ḥăsar-lēḇ wə’îš təḇûnwōṯ y<sup>a</sup>ḥărîš:

13 hwōlēḵə rāḵîl məḡalleh-sswōḏ wəne’ĕman-rûḥa məḵasseh ḏāḇār:

14 bə’ên t<sup>a</sup>ḥəbulwōṯ yipāl-‘ām ûṯəšû‘â bərōḇ ywō‘ēṣ:

15 r<sup>a</sup>‘-yērwō‘a kî-‘āraḇ zār wəśōnē’ ṯōqə‘îm bwōṭēḥa:

16 ’ēšeṯ-ḥēn tiṯəmōḵə kāḇwōḏ wə‘ārîṣîm yiṯəməḵû-‘ōšer:

17 gōmēl nafəšwō ’îš ḥāseḏ wə‘ōḵēr šə’ērwō ’aḵəzārî:

18 rāšā‘ ‘ōśeh fə‘ullaṯ-šāqer wəzōrē‘a ṣəḏāqâ śeḵer ’ĕmeṯ:

19 kēn-ṣəḏāqâ ləḥayyîm ûməradēf rā‘â ləmwōṯwō:

20 twō‘ăḇaṯ yəhwâ ‘iqqəšê-lēḇ ûrəṣwōnwō təmîmê ḏāreḵə:

21 yāḏ ləyāḏ lō’-yinnāqeh rrā‘ wəzer<sup>a</sup>‘ ṣadîqîm niməlāṭ:

22 nezem zâāḇ bə’af ḥăzîr ’iššâ yāfâ wəsāraṯ ṭā‘am:

23 ta’ăwaṯ ṣadîqîm ’aḵə-ṭwōḇ tiqəwaṯ rəšā‘îm ‘eḇərâ:

24 yēš məfazzēr wənwōsāf ‘wōḏ wəḥwōśēḵə mîyōšer
’aḵə-ləm<sup>a</sup>ḥəswōr:

25 nefeš-bərāḵâ ṯəḏuššān ûmarəweh gam-hû’ ywōre’:

26 mōnē‘a bār yiqqəḇuhû lə’wōm ûḇərāḵâ lərō’š mašəbîr:

27 šōḥēr ṭwōḇ<sup>3</sup> yəḇaqqēš rāṣwōn wəḏōrēš rā‘â ṯəḇwō’ennû:

28 bwōṭēḥa bə‘āšərwō hû’ yipōl wəḵe‘āleh ṣadîqîm yifərāḥû:

29 ‘wōḵēr bêṯwō yinəḥal-rûḥa wə‘eḇeḏ ’ĕwîl l<sup>a</sup>ḥăḵam-lēḇ:

30 pərî-ṣadîq ‘ēṣ ḥayyîm wəlōqēḥa nəfāśwōṯ<sup>1</sup> ḥāḵām:

31 hēn ṣadîq bā’āreṣ yəšullām ’af kî-rāšā‘ wəḥwōṭē’:

------------------------------------------------------------------------

[Next: Proverbs (Mishlei) Chapter 12](pro012)
