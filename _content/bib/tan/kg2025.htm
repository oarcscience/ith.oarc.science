<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Kings (2 Melakhim): 2 Kings (2 Melakhim) Chapter 25</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg2025">Polyglot</A>&nbsp;
<A HREF="../kjv/kg2025">KJV</A>&nbsp;
<A HREF="../sep/kg2025">Sep</A>&nbsp;
<A HREF="../vul/kg2025">Vul</A>&nbsp;

<BR>
<BR><A HREF="kg2">2 Kings (2 Melakhim) Index</A><BR>
&nbsp;
<A HREF="kg2024">Previous</A>&nbsp;
<A HREF="isa001">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Kings (2 Melakhim) Chapter 25</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִי֩ בִשְׁנַ֨ת הַתְּשִׁיעִ֜ית לְמָלְכ֗וֹ בַּחֹ֣דֶשׁ הָעֲשִׂירִי֮ בֶּעָשׂ֣וֹר לַחֹדֶשׁ֒ בָּ֠א נְבֻכַדְנֶאצַּ֨ר מֶֽלֶךְ־בָּבֶ֜ל ה֧וּא וְכָל־חֵיל֛וֹ עַל־יְרוּשָׁלִַ֖ם וַיִּ֣חַן עָלֶ֑יהָ וַיִּבְנ֥וּ עָלֶ֖יהָ דָּיֵ֥ק סָבִֽיב׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַתָּבֹ֥א הָעִ֖יר בַּמָּצ֑וֹר עַ֚ד עַשְׁתֵּ֣י עֶשְׂרֵ֣ה שָׁנָ֔ה לַמֶּ֖לֶךְ צִדְקִיָּֽהוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בְּתִשְׁעָ֣ה לַחֹ֔דֶשׁ וַיֶּחֱזַ֥ק הָרָעָ֖ב בָּעִ֑יר וְלֹא־הָ֥יָה לֶ֖חֶם לְעַ֥ם הָאָֽרֶץ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַתִּבָּקַ֣ע הָעִ֗יר וְכָל־אַנְשֵׁ֨י הַמִּלְחָמָ֤ה׀ הַלַּ֙יְלָה֙ דֶּ֜רֶךְ שַׁ֣עַר׀ בֵּ֣ין הַחֹמֹתַ֗יִם אֲשֶׁר֙ עַל־גַּ֣ן הַמֶּ֔לֶךְ וְכַשְׂדִּ֥ים עַל־הָעִ֖יר סָבִ֑יב וַיֵּ֖לֶךְ דֶּ֥רֶךְ הָעֲרָבָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּרְדְּפ֤וּ חֵיל־כַּשְׂדִּים֙ אַחַ֣ר הַמֶּ֔לֶךְ וַיַּשִּׂ֥גוּ אֹת֖וֹ בְּעַרְב֣וֹת יְרֵח֑וֹ וְכָל־חֵיל֔וֹ נָפֹ֖צוּ מֵעָלָֽיו׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַֽיִּתְפְּשׂוּ֙ אֶת־הַמֶּ֔לֶךְ וַיַּעֲל֥וּ אֹת֛וֹ אֶל־מֶ֥לֶךְ בָּבֶ֖ל רִבְלָ֑תָה וַיְדַבְּר֥וּ אִתּ֖וֹ מִשְׁפָּֽט׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאֶת־בְּנֵי֙ צִדְקִיָּ֔הוּ שָׁחֲט֖וּ לְעֵינָ֑יו וְאֶת־עֵינֵ֤י צִדְקִיָּ֙הוּ֙ עִוֵּ֔ר וַיַּאַסְרֵ֙הוּ֙ בַֽנְחֻשְׁתַּ֔יִם וַיְבִאֵ֖הוּ בָּבֶֽל׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּבַחֹ֤דֶשׁ הַֽחֲמִישִׁי֙ בְּשִׁבְעָ֣ה לַחֹ֔דֶשׁ הִ֗יא שְׁנַת֙ תְּשַֽׁע־עֶשְׂרֵ֣ה שָׁנָ֔ה לַמֶּ֖לֶךְ נְבֻכַדְנֶאצַּ֣ר מֶֽלֶךְ־בָּבֶ֑ל בָּ֞א נְבוּזַרְאֲדָ֧ן רַב־טַבָּחִ֛ים עֶ֥בֶד מֶֽלֶךְ־בָּבֶ֖ל יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּשְׂרֹ֥ף אֶת־בֵּית־יְהוָ֖ה וְאֶת־בֵּ֣ית הַמֶּ֑לֶךְ וְאֵ֨ת כָּל־בָּתֵּ֧י יְרוּשָׁלִַ֛ם וְאֶת־כָּל־בֵּ֥ית גָּד֖וֹל שָׂרַ֥ף בָּאֵֽשׁ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאֶת־חוֹמֹ֥ת יְרוּשָׁלִַ֖ם סָבִ֑יב נָֽתְצוּ֙ כָּל־חֵ֣יל כַּשְׂדִּ֔ים אֲשֶׁ֖ר רַב־טַבָּחִֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאֵת֩ יֶ֨תֶר הָעָ֜ם הַנִּשְׁאָרִ֣ים בָּעִ֗יר וְאֶת־הַנֹּֽפְלִים֙ אֲשֶׁ֤ר נָפְלוּ֙ עַל־הַמֶּ֣לֶךְ בָּבֶ֔ל וְאֵ֖ת יֶ֣תֶר הֶהָמ֑וֹן הֶגְלָ֕ה נְבוּזַרְאֲדָ֖ן רַב־טַבָּחִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּמִדַּלַּ֣ת הָאָ֔רֶץ הִשְׁאִ֖יר רַב־טַבָּחִ֑ים לְכֹֽרְמִ֖ים וּלְיֹגְבִֽים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאֶת־עַמּוּדֵ֨י הַנְּחֹ֜שֶׁת אֲשֶׁ֣ר בֵּית־יְהוָ֗ה וְֽאֶת־הַמְּכֹנ֞וֹת וְאֶת־יָ֧ם הַנְּחֹ֛שֶׁת אֲשֶׁ֥ר בְּבֵית־יְהוָ֖ה שִׁבְּר֣וּ כַשְׂדִּ֑ים וַיִּשְׂא֥וּ אֶת־נְחֻשְׁתָּ֖ם בָּבֶֽלָה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאֶת־הַסִּירֹ֨ת וְאֶת־הַיָּעִ֜ים וְאֶת־הַֽמְזַמְּר֣וֹת וְאֶת־הַכַּפּ֗וֹת וְאֵ֨ת כָּל־כְּלֵ֧י הַנְּחֹ֛שֶׁת אֲשֶׁ֥ר יְשָֽׁרְתוּ־בָ֖ם לָקָֽחוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאֶת־הַמַּחְתּוֹת֙ וְאֶת־הַמִּזְרָק֗וֹת אֲשֶׁ֤ר זָהָב֙ זָהָ֔ב וַאֲשֶׁר־כֶּ֖סֶף כָּ֑סֶף לָקַ֖ח רַב־טַבָּחִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הָעַמּוּדִ֣ים׀ שְׁנַ֗יִם הַיָּ֤ם הָֽאֶחָד֙ וְהַמְּכֹנ֔וֹת אֲשֶׁר־עָשָׂ֥ה שְׁלֹמֹ֖ה לְבֵ֣ית יְהוָ֑ה לֹא־הָיָ֣ה מִשְׁקָ֔ל לִנְחֹ֖שֶׁת כָּל־הַכֵּלִ֥ים הָאֵֽלֶּה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;שְׁמֹנֶה֩ עֶשְׂרֵ֨ה אַמָּ֜ה קוֹמַ֣ת׀ הָעַמּ֣וּד הָאֶחָ֗ד וְכֹתֶ֨רֶת עָלָ֥יו׀ נְחֹשֶׁת֮ וְקוֹמַ֣ת הַכֹּתֶרֶת֮ שָׁלֹ֣שׁ <font color="brown">אמה</font> <font color="blue">אַמּוֹת֒</font> וּשְׂבָכָ֨ה וְרִמֹּנִ֧ים עַֽל־הַכֹּתֶ֛רֶת סָבִ֖יב הַכֹּ֣ל נְחֹ֑שֶׁת וְכָאֵ֛לֶּה לַֽעַמּ֥וּד הַשֵּׁנִ֖י עַל־הַשְּׂבָכָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּקַּ֣ח רַב־טַבָּחִ֗ים אֶת־שְׂרָיָה֙ כֹּהֵ֣ן הָרֹ֔אשׁ וְאֶת־צְפַנְיָ֖הוּ כֹּהֵ֣ן מִשְׁנֶ֑ה וְאֶת־שְׁלֹ֖שֶׁת שֹׁמְרֵ֥י הַסַּֽף׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּמִן־הָעִ֡יר לָקַח֩ סָרִ֨יס אֶחָ֜ד אֲ‍ֽשֶׁר־ה֥וּא פָקִ֣יד׀ עַל־אַנְשֵׁ֣י הַמִּלְחָמָ֗ה וַחֲמִשָּׁ֨ה אֲנָשִׁ֜ים מֵרֹאֵ֤י פְנֵֽי־הַמֶּ֙לֶךְ֙ אֲשֶׁ֣ר נִמְצְא֣וּ בָעִ֔יר וְאֵ֗ת הַסֹּפֵר֙ שַׂ֣ר הַצָּבָ֔א הַמַּצְבִּ֖א אֶת־עַ֣ם הָאָ֑רֶץ וְשִׁשִּׁ֥ים אִישׁ֙ מֵעַ֣ם הָאָ֔רֶץ הַֽנִּמְצְאִ֖ים בָּעִֽיר׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּקַּ֣ח אֹתָ֔ם נְבוּזַרְאֲדָ֖ן רַב־טַבָּחִ֑ים וַיֹּ֧לֶךְ אֹתָ֛ם עַל־מֶ֥לֶךְ בָּבֶ֖ל רִבְלָֽתָה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיַּ֣ךְ אֹתָם֩ מֶ֨לֶךְ בָּבֶ֧ל וַיְמִיתֵ֛ם בְּרִבְלָ֖ה בְּאֶ֣רֶץ חֲמָ֑ת וַיִּ֥גֶל יְהוּדָ֖ה מֵעַ֥ל אַדְמָתֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְהָעָ֗ם הַנִּשְׁאָר֙ בְּאֶ֣רֶץ יְהוּדָ֔ה אֲשֶׁ֣ר הִשְׁאִ֔יר נְבֽוּכַדְנֶאצַּ֖ר מֶ֣לֶךְ בָּבֶ֑ל וַיַּפְקֵ֣ד עֲלֵיהֶ֔ם אֶת־גְּדַלְיָ֖הוּ בֶּן־אֲחִיקָ֥ם בֶּן־שָׁפָֽן׃ פ</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּשְׁמְעוּ֩ כָל־שָׂרֵ֨י הַחֲיָלִ֜ים הֵ֣מָּה וְהָאֲנָשִׁ֗ים כִּֽי־הִפְקִ֤יד מֶֽלֶךְ־בָּבֶל֙ אֶת־גְּדַלְיָ֔הוּ וַיָּבֹ֥אוּ אֶל־גְּדַלְיָ֖הוּ הַמִּצְפָּ֑ה וְיִשְׁמָעֵ֣אל בֶּן־נְתַנְיָ֡ה וְיוֹחָנָ֣ן בֶּן־קָ֠רֵחַ וּשְׂרָיָ֨ה בֶן־תַּנְחֻ֜מֶת הַנְּטֹפָתִ֗י וְיַֽאֲזַנְיָ֙הוּ֙ בֶּן־הַמַּ֣עֲכָתִ֔י הֵ֖מָּה וְאַנְשֵׁיהֶֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּשָּׁבַ֨ע לָהֶ֤ם גְּדַלְיָ֙הוּ֙ וּלְאַנְשֵׁיהֶ֔ם וַיֹּ֣אמֶר לָהֶ֔ם אַל־תִּֽירְא֖וּ מֵעַבְדֵ֣י הַכַּשְׂדִּ֑ים שְׁב֣וּ בָאָ֗רֶץ וְעִבְד֛וּ אֶת־מֶ֥לֶךְ בָּבֶ֖ל וְיִטַ֥ב לָכֶֽם׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְהִ֣י׀ בַּחֹ֣דֶשׁ הַשְּׁבִיעִ֗י בָּ֣א יִשְׁמָעֵ֣אל בֶּן־נְ֠תַנְיָה בֶּן־אֱלִ֨ישָׁמָ֜ע מִזֶּ֣רַע הַמְּלוּכָ֗ה וַעֲשָׂרָ֤ה אֲנָשִׁים֙ אִתּ֔וֹ וַיַּכּ֥וּ אֶת־גְּדַלְיָ֖הוּ וַיָּמֹ֑ת וְאֶת־הַיְּהוּדִים֙ וְאֶת־הַכַּשְׂדִּ֔ים אֲשֶׁר־הָי֥וּ אִתּ֖וֹ בַּמִּצְפָּֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיָּקֻ֨מוּ כָל־הָעָ֜ם מִקָּטֹ֤ן וְעַד־גָּדוֹל֙ וְשָׂרֵ֣י הַחֲיָלִ֔ים וַיָּבֹ֖אוּ מִצְרָ֑יִם כִּ֥י יָרְא֖וּ מִפְּנֵ֥י כַשְׂדִּֽים׃ פ</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיְהִי֩ בִשְׁלֹשִׁ֨ים וָשֶׁ֜בַע שָׁנָ֗ה לְגָלוּת֙ יְהוֹיָכִ֣ין מֶֽלֶךְ־יְהוּדָ֔ה בִּשְׁנֵ֤ים עָשָׂר֙ חֹ֔דֶשׁ בְּעֶשְׂרִ֥ים וְשִׁבְעָ֖ה לַחֹ֑דֶשׁ נָשָׂ֡א אֱוִ֣יל מְרֹדַךְ֩ מֶ֨לֶךְ בָּבֶ֜ל בִּשְׁנַ֣ת מָלְכ֗וֹ אֶת־רֹ֛אשׁ יְהוֹיָכִ֥ין מֶֽלֶךְ־יְהוּדָ֖ה מִבֵּ֥ית כֶּֽלֶא׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיְדַבֵּ֥ר אִתּ֖וֹ טֹב֑וֹת וַיִּתֵּן֙ אֶת־כִּסְא֔וֹ מֵעַ֗ל כִּסֵּ֧א הַמְּלָכִ֛ים אֲשֶׁ֥ר אִתּ֖וֹ בְּבָבֶֽל׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְשִׁנָּ֕א אֵ֖ת בִּגְדֵ֣י כִלְא֑וֹ וְאָכַ֨ל לֶ֧חֶם תָּמִ֛יד לְפָנָ֖יו כָּל־יְמֵ֥י חַיָּֽיו׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַאֲרֻחָת֗וֹ אֲרֻחַ֨ת תָּמִ֧יד נִתְּנָה־לּ֛וֹ מֵאֵ֥ת הַמֶּ֖לֶךְ דְּבַר־י֣וֹם בְּיוֹמ֑וֹ כֹּ֖ל יְמֵ֥י חַיָּֽו׃ </P>
<P></P>
</TD>
<TD WIDTH="50%">
<P>1&nbsp;way&#601;h&icirc; &#x1E07;i&#353;&#601;na&#x1E6F; hat&#601;&#353;&icirc;&#8216;&icirc;&#x1E6F; l&#601;m&#257;l&#601;&#x1E35;w&#333; b<sup>a</sup>&#x1E25;&#333;&#x1E0F;e&#353; h&#257;&#8216;&#259;&#347;&icirc;r&icirc; be&#8216;&#257;&#347;w&#333;r l<sup>a</sup>&#x1E25;&#333;&#x1E0F;e&#353; b&#257;&#8217; n&#601;&#x1E07;u&#x1E35;a&#x1E0F;&#601;ne&#8217;&#x1E63;&#x1E63;ar mele&#x1E35;&#601;-b&#257;&#x1E07;el h&ucirc;&#8217; w&#601;&#x1E35;&#257;l-&#x1E25;&ecirc;lw&#333; &#8216;al-y&#601;r&ucirc;&#353;&#257;laim wayyi&#x1E25;an &#8216;&#257;leyh&#257; wayyi&#x1E07;&#601;n&ucirc; &#8216;&#257;leyh&#257; d&#257;y&#275;q s&#257;&#x1E07;&icirc;&#x1E07;: </P>
<P>2&nbsp;wat&#257;&#x1E07;&#333;&#8217; h&#257;&#8216;&icirc;r bamm&#257;&#x1E63;w&#333;r &#8216;a&#x1E0F; &#8216;a&#353;&#601;t&ecirc; &#8216;e&#347;&#601;r&#275;h &#353;&#257;n&acirc; lammele&#x1E35;&#601; &#x1E63;i&#x1E0F;&#601;q&icirc;y&acirc;&ucirc;: </P>
<P>3&nbsp;b&#601;&#x1E6F;i&#353;&#601;&#8216;&acirc; l<sup>a</sup>&#x1E25;&#333;&#x1E0F;e&#353; wayye&#x1E25;&#277;zaq h&#257;r&#257;&#8216;&#257;&#x1E07; b&#257;&#8216;&icirc;r w&#601;l&#333;&#8217;-h&#257;y&acirc; le&#x1E25;em l&#601;&#8216;am h&#257;&#8217;&#257;re&#x1E63;: </P>
<P>4&nbsp;watib&#257;q<sup>a</sup>&#8216; h&#257;&#8216;&icirc;r w&#601;&#x1E35;&#257;l-&#8217;an&#601;&#353;&ecirc; hammil&#601;&#x1E25;&#257;m&acirc;| hallay&#601;l&acirc; dere&#x1E35;&#601; &#353;<sup>a</sup>&#8216;ar| b&ecirc;n h<sup>a</sup>&#x1E25;&#333;m&#333;&#x1E6F;ayim &#8217;&#259;&#353;er &#8216;al-gan hammele&#x1E35;&#601; w&#601;&#x1E35;a&#347;&#601;d&icirc;m &#8216;al-h&#257;&#8216;&icirc;r s&#257;&#x1E07;&icirc;&#x1E07; wayy&#275;le&#x1E35;&#601; dere&#x1E35;&#601; h&#257;&#8216;&#259;r&#257;&#x1E07;&acirc;: </P>
<P>5&nbsp;wayyir&#601;d&#601;f&ucirc; &#x1E25;&ecirc;l-ka&#347;&#601;d&icirc;m &#8217;<sup>a</sup>&#x1E25;ar hammele&#x1E35;&#601; wayya&#347;&#347;i&#x1E21;&ucirc; &#8217;&#333;&#x1E6F;w&#333; b&#601;&#8216;ar&#601;&#x1E07;w&#333;&#x1E6F; y&#601;r&#275;&#x1E25;w&#333; w&#601;&#x1E35;&#257;l-&#x1E25;&ecirc;lw&#333; n&#257;f&#333;&#x1E63;&ucirc; m&#275;&#8216;&#257;l&#257;yw: </P>
<P>6&nbsp;wayyi&#x1E6F;&#601;p&#601;&#347;&ucirc; &#8217;e&#x1E6F;-hammele&#x1E35;&#601; wayy<sup>a</sup>&#8216;&#259;l&ucirc; &#8217;&#333;&#x1E6F;w&#333; &#8217;el-mele&#x1E35;&#601; b&#257;&#x1E07;el ri&#x1E07;&#601;l&#257;&#x1E6F;&acirc; way&#601;&#x1E0F;ab&#601;r&ucirc; &#8217;itw&#333; mi&#353;&#601;p&#257;&#x1E6D;: </P>
<P>7&nbsp;w&#601;&#8217;e&#x1E6F;-b&#601;n&ecirc; &#x1E63;i&#x1E0F;&#601;q&icirc;y&acirc;&ucirc; &#353;&#257;&#x1E25;&#259;&#x1E6D;&ucirc; l&#601;&#8216;&ecirc;n&#257;yw w&#601;&#8217;e&#x1E6F;-&#8216;&ecirc;n&ecirc; &#x1E63;i&#x1E0F;&#601;q&icirc;y&acirc;&ucirc; &#8216;i&ucirc;&#275;r wayya&#8217;as&#601;r&#275;h&ucirc; &#x1E07;an&#601;&#x1E25;u&#353;&#601;tayim way&#601;&#x1E07;i&#8217;&#275;h&ucirc; b&#257;&#x1E07;el: s</P>
<P>8&nbsp;&ucirc;&#x1E07;<sup>a</sup>&#x1E25;&#333;&#x1E0F;e&#353; h<sup>a</sup>&#x1E25;&#259;m&icirc;&#353;&icirc; b&#601;&#353;i&#x1E07;&#601;&#8216;&acirc; l<sup>a</sup>&#x1E25;&#333;&#x1E0F;e&#353; h&icirc;&#8217; &#353;&#601;na&#x1E6F; t&#601;&#353;<sup>a</sup>&#8216;-&#8216;e&#347;&#601;r&#275;h &#353;&#257;n&acirc; lammele&#x1E35;&#601; n&#601;&#x1E07;u&#x1E35;a&#x1E0F;&#601;ne&#8217;&#x1E63;&#x1E63;ar mele&#x1E35;&#601;-b&#257;&#x1E07;el b&#257;&#8217; n&#601;&#x1E07;&ucirc;zar&#601;&#8217;&#259;&#x1E0F;&#257;n ra&#x1E07;-&#x1E6D;ab&#257;&#x1E25;&icirc;m &#8216;e&#x1E07;e&#x1E0F; mele&#x1E35;&#601;-b&#257;&#x1E07;el y&#601;r&ucirc;&#353;&#257;l&#257;im: </P>
<P>9&nbsp;wayyi&#347;&#601;r&#333;f &#8217;e&#x1E6F;-b&ecirc;&#x1E6F;-y&#601;hw&acirc; w&#601;&#8217;e&#x1E6F;-b&ecirc;&#x1E6F; hammele&#x1E35;&#601; w&#601;&#8217;&#275;&#x1E6F; k&#257;l-b&#257;t&ecirc; y&#601;r&ucirc;&#353;&#257;laim w&#601;&#8217;e&#x1E6F;-k&#257;l-b&ecirc;&#x1E6F; g&#257;&#x1E0F;w&#333;l &#347;&#257;raf b&#257;&#8217;&#275;&#353;: </P>
<P>10&nbsp;w&#601;&#8217;e&#x1E6F;-&#x1E25;w&#333;m&#333;&#x1E6F; y&#601;r&ucirc;&#353;&#257;laim s&#257;&#x1E07;&icirc;&#x1E07; n&#257;&#x1E6F;&#601;&#x1E63;&ucirc; k&#257;l-&#x1E25;&ecirc;l ka&#347;&#601;d&icirc;m &#8217;&#259;&#353;er ra&#x1E07;-&#x1E6D;ab&#257;&#x1E25;&icirc;m: </P>
<P>11&nbsp;w&#601;&#8217;&#275;&#x1E6F; ye&#x1E6F;er h&#257;&#8216;&#257;m hanni&#353;&#601;&#8217;&#257;r&icirc;m b&#257;&#8216;&icirc;r w&#601;&#8217;e&#x1E6F;-hann&#333;f&#601;l&icirc;m &#8217;&#259;&#353;er n&#257;f&#601;l&ucirc; &#8216;al-hammele&#x1E35;&#601; b&#257;&#x1E07;el w&#601;&#8217;&#275;&#x1E6F; ye&#x1E6F;er heh&#257;mw&#333;n he&#x1E21;&#601;l&acirc; n&#601;&#x1E07;&ucirc;zar&#601;&#8217;&#259;&#x1E0F;&#257;n ra&#x1E07;-&#x1E6D;ab&#257;&#x1E25;&icirc;m: </P>
<P>12&nbsp;&ucirc;midalla&#x1E6F; h&#257;&#8217;&#257;re&#x1E63; hi&#353;&#601;&#8217;&icirc;r ra&#x1E07;-&#x1E6D;ab&#257;&#x1E25;&icirc;m l&#601;&#x1E35;&#333;r&#601;m&icirc;m &ucirc;l&#601;y&#333;&#x1E21;&#601;&#x1E07;&icirc;m: </P>
<P>13&nbsp;w&#601;&#8217;e&#x1E6F;-&#8216;amm&ucirc;&#x1E0F;&ecirc; hann&#601;&#x1E25;&#333;&#353;e&#x1E6F; &#8217;&#259;&#353;er b&ecirc;&#x1E6F;-y&#601;hw&acirc; w&#601;&#8217;e&#x1E6F;-hamm&#601;&#x1E35;&#333;nw&#333;&#x1E6F; w&#601;&#8217;e&#x1E6F;-y&#257;m hann&#601;&#x1E25;&#333;&#353;e&#x1E6F; &#8217;&#259;&#353;er b&#601;&#x1E07;&ecirc;&#x1E6F;-y&#601;hw&acirc; &#353;ib&#601;r&ucirc; &#x1E35;a&#347;&#601;d&icirc;m wayyi&#347;&#601;&#8217;&ucirc; &#8217;e&#x1E6F;-n&#601;&#x1E25;u&#353;&#601;t&#257;m b&#257;&#x1E07;el&acirc;: </P>
<P>14&nbsp;w&#601;&#8217;e&#x1E6F;-hass&icirc;r&#333;&#x1E6F; w&#601;&#8217;e&#x1E6F;-hayy&#257;&#8216;&icirc;m w&#601;&#8217;e&#x1E6F;-ham&#601;zamm&#601;rw&#333;&#x1E6F; w&#601;&#8217;e&#x1E6F;-hakapw&#333;&#x1E6F; w&#601;&#8217;&#275;&#x1E6F; k&#257;l-k&#601;l&ecirc; hann&#601;&#x1E25;&#333;&#353;e&#x1E6F; &#8217;&#259;&#353;er y&#601;&#353;&#257;r&#601;&#x1E6F;&ucirc;-&#x1E07;&#257;m l&#257;q&#257;&#x1E25;&ucirc;: </P>
<P>15&nbsp;w&#601;&#8217;e&#x1E6F;-hamm<sup>a</sup>&#x1E25;&#601;tw&#333;&#x1E6F; w&#601;&#8217;e&#x1E6F;-hammiz&#601;r&#257;qw&#333;&#x1E6F; &#8217;&#259;&#353;er z&acirc;&#257;&#x1E07; z&acirc;&#257;&#x1E07; wa&#8217;&#259;&#353;er-kesef k&#257;sef l&#257;q<sup>a</sup>&#x1E25; ra&#x1E07;-&#x1E6D;ab&#257;&#x1E25;&icirc;m: </P>
<P>16&nbsp;h&#257;&#8216;amm&ucirc;&#x1E0F;&icirc;m| &#353;&#601;nayim hayy&#257;m h&#257;&#8217;e&#x1E25;&#257;&#x1E0F; w&#601;hamm&#601;&#x1E35;&#333;nw&#333;&#x1E6F; &#8217;&#259;&#353;er-&#8216;&#257;&#347;&acirc; &#353;&#601;l&#333;m&#333;h l&#601;&#x1E07;&ecirc;&#x1E6F; y&#601;hw&acirc; l&#333;&#8217;-h&#257;y&acirc; mi&#353;&#601;q&#257;l lin&#601;&#x1E25;&#333;&#353;e&#x1E6F; k&#257;l-hak&#275;l&icirc;m h&#257;&#8217;&#275;lleh: </P>
<P>17&nbsp;&#353;&#601;m&#333;neh &#8216;e&#347;&#601;r&#275;h &#8217;amm&acirc; qw&#333;ma&#x1E6F;| h&#257;&#8216;amm&ucirc;&#x1E0F; h&#257;&#8217;e&#x1E25;&#257;&#x1E0F; w&#601;&#x1E35;&#333;&#x1E6F;ere&#x1E6F; &#8216;&#257;l&#257;yw| n&#601;&#x1E25;&#333;&#353;e&#x1E6F; w&#601;qw&#333;ma&#x1E6F; hak&#333;&#x1E6F;ere&#x1E6F; &#353;&#257;l&#333;&#353; <font color="brown">&#8217;amm&acirc;</font> <font color="blue">&#8217;ammw&#333;&#x1E6F;</font> &ucirc;&#347;&#601;&#x1E07;&#257;&#x1E35;&acirc; w&#601;rimm&#333;n&icirc;m &#8216;al-hak&#333;&#x1E6F;ere&#x1E6F; s&#257;&#x1E07;&icirc;&#x1E07; hak&#333;l n&#601;&#x1E25;&#333;&#353;e&#x1E6F; w&#601;&#x1E35;&#257;&#8217;&#275;lleh l<sup>a</sup>&#8216;amm&ucirc;&#x1E0F; ha&#353;&#353;&#275;n&icirc; &#8216;al-ha&#347;&#347;&#601;&#x1E07;&#257;&#x1E35;&acirc;: </P>
<P>18&nbsp;wayyiqq<sup>a</sup>&#x1E25; ra&#x1E07;-&#x1E6D;ab&#257;&#x1E25;&icirc;m &#8217;e&#x1E6F;-&#347;&#601;r&#257;y&acirc; k&#333;h&#275;n h&#257;r&#333;&#8217;&#353; w&#601;&#8217;e&#x1E6F;-&#x1E63;&#601;fan&#601;y&acirc;&ucirc; k&#333;h&#275;n mi&#353;&#601;neh w&#601;&#8217;e&#x1E6F;-&#353;&#601;l&#333;&#353;e&#x1E6F; &#353;&#333;m&#601;r&ecirc; hassaf: </P>
<P>19&nbsp;&ucirc;min-h&#257;&#8216;&icirc;r l&#257;q<sup>a</sup>&#x1E25; s&#257;r&icirc;s &#8217;e&#x1E25;&#257;&#x1E0F; &#8217;&#259;&#x200D;&#353;er-h&ucirc;&#8217; f&#257;q&icirc;&#x1E0F;| &#8216;al-&#8217;an&#601;&#353;&ecirc; hammil&#601;&#x1E25;&#257;m&acirc; w<sup>a</sup>&#x1E25;&#259;mi&#353;&#353;&acirc; &#8217;&#259;n&#257;&#353;&icirc;m m&#275;r&#333;&#8217;&ecirc; f&#601;n&ecirc;-hammele&#x1E35;&#601; &#8217;&#259;&#353;er nim&#601;&#x1E63;&#601;&#8217;&ucirc; &#x1E07;&#257;&#8216;&icirc;r w&#601;&#8217;&#275;&#x1E6F; hass&#333;f&#275;r &#347;ar ha&#x1E63;&#x1E63;&#257;&#x1E07;&#257;&#8217; hamma&#x1E63;&#601;bi&#8217; &#8217;e&#x1E6F;-&#8216;am h&#257;&#8217;&#257;re&#x1E63; w&#601;&#353;i&#353;&#353;&icirc;m &#8217;&icirc;&#353; m&#275;&#8216;am h&#257;&#8217;&#257;re&#x1E63; hannim&#601;&#x1E63;&#601;&#8217;&icirc;m b&#257;&#8216;&icirc;r: </P>
<P>20&nbsp;wayyiqq<sup>a</sup>&#x1E25; &#8217;&#333;&#x1E6F;&#257;m n&#601;&#x1E07;&ucirc;zar&#601;&#8217;&#259;&#x1E0F;&#257;n ra&#x1E07;-&#x1E6D;ab&#257;&#x1E25;&icirc;m wayy&#333;le&#x1E35;&#601; &#8217;&#333;&#x1E6F;&#257;m &#8216;al-mele&#x1E35;&#601; b&#257;&#x1E07;el ri&#x1E07;&#601;l&#257;&#x1E6F;&acirc;: </P>
<P>21&nbsp;wayya&#x1E35;&#601; &#8217;&#333;&#x1E6F;&#257;m mele&#x1E35;&#601; b&#257;&#x1E07;el way&#601;m&icirc;&#x1E6F;&#275;m b&#601;ri&#x1E07;&#601;l&acirc; b&#601;&#8217;ere&#x1E63; &#x1E25;&#259;m&#257;&#x1E6F; wayyi&#x1E21;el y&#601;h&ucirc;&#x1E0F;&acirc; m&#275;&#8216;al &#8217;a&#x1E0F;&#601;m&#257;&#x1E6F;w&#333;: </P>
<P>22&nbsp;w&#601;h&#257;&#8216;&#257;m hanni&#353;&#601;&#8217;&#257;r b&#601;&#8217;ere&#x1E63; y&#601;h&ucirc;&#x1E0F;&acirc; &#8217;&#259;&#353;er hi&#353;&#601;&#8217;&icirc;r n&#601;&#x1E07;&ucirc;&#x1E35;a&#x1E0F;&#601;ne&#8217;&#x1E63;&#x1E63;ar mele&#x1E35;&#601; b&#257;&#x1E07;el wayyaf&#601;q&#275;&#x1E0F; &#8216;&#259;l&ecirc;hem &#8217;e&#x1E6F;-g&#601;&#x1E0F;al&#601;y&acirc;&ucirc; ben-&#8217;&#259;&#x1E25;&icirc;q&#257;m ben-&#353;&#257;f&#257;n: f</P>
<P>23&nbsp;wayyi&#353;&#601;m&#601;&#8216;&ucirc; &#x1E35;&#257;l-&#347;&#257;r&ecirc; h<sup>a</sup>&#x1E25;&#259;y&#257;l&icirc;m h&#275;mm&acirc; w&#601;h&#257;&#8217;&#259;n&#257;&#353;&icirc;m k&icirc;-hif&#601;q&icirc;&#x1E0F; mele&#x1E35;&#601;-b&#257;&#x1E07;el &#8217;e&#x1E6F;-g&#601;&#x1E0F;al&#601;y&acirc;&ucirc; wayy&#257;&#x1E07;&#333;&#8217;&ucirc; &#8217;el-g&#601;&#x1E0F;al&#601;y&acirc;&ucirc; hammi&#x1E63;&#601;p&acirc; w&#601;yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc; w&#601;yw&#333;&#x1E25;&#257;n&#257;n ben-q&#257;r&#275;&#x1E25;a &ucirc;&#347;&#601;r&#257;y&acirc; &#x1E07;en-tan&#601;&#x1E25;ume&#x1E6F; hann&#601;&#x1E6D;&#333;f&#257;&#x1E6F;&icirc; w&#601;ya&#8217;&#259;zan&#601;y&acirc;&ucirc; ben-hamm<sup>a</sup>&#8216;&#259;&#x1E35;&#257;&#x1E6F;&icirc; h&#275;mm&acirc; w&#601;&#8217;an&#601;&#353;&ecirc;hem: </P>
<P>24&nbsp;wayyi&#353;&#353;&#257;&#x1E07;<sup>a</sup>&#8216; l&acirc;em g&#601;&#x1E0F;al&#601;y&acirc;&ucirc; &ucirc;l&#601;&#8217;an&#601;&#353;&ecirc;hem wayy&#333;&#8217;mer l&acirc;em &#8217;al-t&icirc;r&#601;&#8217;&ucirc; m&#275;&#8216;a&#x1E07;&#601;&#x1E0F;&ecirc; haka&#347;&#601;d&icirc;m &#353;&#601;&#x1E07;&ucirc; &#x1E07;&#257;&#8217;&#257;re&#x1E63; w&#601;&#8216;i&#x1E07;&#601;&#x1E0F;&ucirc; &#8217;e&#x1E6F;-mele&#x1E35;&#601; b&#257;&#x1E07;el w&#601;yi&#x1E6D;a&#x1E07; l&#257;&#x1E35;em: s</P>
<P>25&nbsp;way&#601;h&icirc;| b<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;&icirc;&#8216;&icirc; b&#257;&#8217; yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc; ben-&#8217;&#277;l&icirc;&#353;&#257;m&#257;&#8216; mizzer<sup>a</sup>&#8216; hamm&#601;l&ucirc;&#x1E35;&acirc; w<sup>a</sup>&#8216;&#259;&#347;&#257;r&acirc; &#8217;&#259;n&#257;&#353;&icirc;m &#8217;itw&#333; wayyak&ucirc; &#8217;e&#x1E6F;-g&#601;&#x1E0F;al&#601;y&acirc;&ucirc; wayy&#257;m&#333;&#x1E6F; w&#601;&#8217;e&#x1E6F;-hayy&#601;h&ucirc;&#x1E0F;&icirc;m w&#601;&#8217;e&#x1E6F;-haka&#347;&#601;d&icirc;m &#8217;&#259;&#353;er-h&#257;y&ucirc; &#8217;itw&#333; bammi&#x1E63;&#601;p&acirc;: </P>
<P>26&nbsp;wayy&#257;qum&ucirc; &#x1E35;&#257;l-h&#257;&#8216;&#257;m miqq&#257;&#x1E6D;&#333;n w&#601;&#8216;a&#x1E0F;-g&#257;&#x1E0F;w&#333;l w&#601;&#347;&#257;r&ecirc; h<sup>a</sup>&#x1E25;&#259;y&#257;l&icirc;m wayy&#257;&#x1E07;&#333;&#8217;&ucirc; mi&#x1E63;&#601;r&#257;yim k&icirc; y&#257;r&#601;&#8217;&ucirc; mip&#601;n&ecirc; &#x1E35;a&#347;&#601;d&icirc;m: f</P>
<P>27&nbsp;way&#601;h&icirc; &#x1E07;i&#353;&#601;l&#333;&#353;&icirc;m w&#257;&#353;e&#x1E07;<sup>a</sup>&#8216; &#353;&#257;n&acirc; l&#601;&#x1E21;&#257;l&ucirc;&#x1E6F; y&#601;hw&#333;y&#257;&#x1E35;&icirc;n mele&#x1E35;&#601;-y&#601;h&ucirc;&#x1E0F;&acirc; bi&#353;&#601;n&ecirc;m &#8216;&#257;&#347;&#257;r &#x1E25;&#333;&#x1E0F;e&#353; b&#601;&#8216;e&#347;&#601;r&icirc;m w&#601;&#353;i&#x1E07;&#601;&#8216;&acirc; l<sup>a</sup>&#x1E25;&#333;&#x1E0F;e&#353; n&#257;&#347;&#257;&#8217; &#8217;&#277;w&icirc;l m&#601;r&#333;&#x1E0F;a&#x1E35;&#601; mele&#x1E35;&#601; b&#257;&#x1E07;el bi&#353;&#601;na&#x1E6F; m&#257;l&#601;&#x1E35;w&#333; &#8217;e&#x1E6F;-r&#333;&#8217;&#353; y&#601;hw&#333;y&#257;&#x1E35;&icirc;n mele&#x1E35;&#601;-y&#601;h&ucirc;&#x1E0F;&acirc; mib&ecirc;&#x1E6F; kele&#8217;: </P>
<P>28&nbsp;way&#601;&#x1E0F;ab&#275;r &#8217;itw&#333; &#x1E6D;&#333;&#x1E07;w&#333;&#x1E6F; wayyit&#275;n &#8217;e&#x1E6F;-kis&#601;&#8217;w&#333; m&#275;&#8216;al kiss&#275;&#8217; hamm&#601;l&#257;&#x1E35;&icirc;m &#8217;&#259;&#353;er &#8217;itw&#333; b&#601;&#x1E07;&#257;&#x1E07;el: </P>
<P>29&nbsp;w&#601;&#353;inn&#257;&#8217; &#8217;&#275;&#x1E6F; bi&#x1E21;&#601;&#x1E0F;&ecirc; &#x1E35;il&#601;&#8217;w&#333; w&#601;&#8217;&#257;&#x1E35;al le&#x1E25;em t&#257;m&icirc;&#x1E0F; l&#601;f&#257;n&#257;yw k&#257;l-y&#601;m&ecirc; &#x1E25;ayy&#257;yw: </P>
<P>30&nbsp;wa&#8217;&#259;ru&#x1E25;&#257;&#x1E6F;w&#333; &#8217;&#259;ru&#x1E25;a&#x1E6F; t&#257;m&icirc;&#x1E0F; nit&#601;n&acirc;-llw&#333; m&#275;&#8217;&#275;&#x1E6F; hammele&#x1E35;&#601; d&#601;&#x1E07;ar-yw&#333;m b&#601;yw&#333;mw&#333; k&#333;l y&#601;m&ecirc; &#x1E25;ayy&#257;w: </P>
</TD>
</TABLE>
<P><HR>
<CENTER>
<A HREF="isa001">Next: Isaiah (Yisheyah) Chapter 1</A></CENTER>
</BODY>
</HTML>
