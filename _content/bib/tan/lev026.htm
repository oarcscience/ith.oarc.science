<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 26</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev026">Polyglot</A>&nbsp;
<A HREF="../kjv/lev026">KJV</A>&nbsp;
<A HREF="../sep/lev026">Sep</A>&nbsp;
<A HREF="../vul/lev026">Vul</A>&nbsp;

<BR>
<BR><A HREF="lev">Leviticus (Vayikra) Index</A><BR>
&nbsp;
<A HREF="lev025">Previous</A>&nbsp;
<A HREF="lev027">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 26</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לֹֽא־תַעֲשׂ֨וּ לָכֶ֜ם אֱלִילִ֗ם וּפֶ֤סֶל וּמַצֵּבָה֙ לֹֽא־תָקִ֣ימוּ לָכֶ֔ם וְאֶ֣בֶן מַשְׂכִּ֗ית לֹ֤א תִתְּנוּ֙ בְּאַרְצְכֶ֔ם לְהִֽשְׁתַּחֲוֹ֖ת עָלֶ֑יהָ כִּ֛י אֲנִ֥י יְהוָ֖ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֶת־שַׁבְּתֹתַ֣י תִּשְׁמֹ֔רוּ וּמִקְדָּשִׁ֖י תִּירָ֑אוּ אֲנִ֖י יְהוָֽה׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אִם־בְּחֻקֹּתַ֖י תֵּלֵ֑כוּ וְאֶת־מִצְוֹתַ֣י תִּשְׁמְר֔וּ וַעֲשִׂיתֶ֖ם אֹתָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְנָתַתִּ֥י גִשְׁמֵיכֶ֖ם בְּעִתָּ֑ם וְנָתְנָ֤ה הָאָ֙רֶץ֙ יְבוּלָ֔הּ וְעֵ֥ץ הַשָּׂדֶ֖ה יִתֵּ֥ן פִּרְיֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהִשִּׂ֨יג לָכֶ֥ם דַּ֙יִשׁ֙ אֶת־בָּצִ֔יר וּבָצִ֖יר יַשִּׂ֣יג אֶת־זָ֑רַע וַאֲכַלְתֶּ֤ם לַחְמְכֶם֙ לָשֹׂ֔בַע וִֽישַׁבְתֶּ֥ם לָבֶ֖טַח בְּאַרְצְכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְנָתַתִּ֤י שָׁלוֹם֙ בָּאָ֔רֶץ וּשְׁכַבְתֶּ֖ם וְאֵ֣ין מַחֲרִ֑יד וְהִשְׁבַּתִּ֞י חַיָּ֤ה רָעָה֙ מִן־הָאָ֔רֶץ וְחֶ֖רֶב לֹא־תַעֲבֹ֥ר בְּאַרְצְכֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּרְדַפְתֶּ֖ם אֶת־אֹיְבֵיכֶ֑ם וְנָפְל֥וּ לִפְנֵיכֶ֖ם לֶחָֽרֶב<font color="red"><sup>2</font></sup> </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְרָדְפוּ֙ מִכֶּ֤ם חֲמִשָּׁה֙ מֵאָ֔ה וּמֵאָ֥ה מִכֶּ֖ם רְבָבָ֣ה יִרְדֹּ֑פוּ וְנָפְל֧וּ אֹיְבֵיכֶ֛ם לִפְנֵיכֶ֖ם לֶחָֽרֶב׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וּפָנִ֣יתִי אֲלֵיכֶ֔ם וְהִפְרֵיתִ֣י אֶתְכֶ֔ם וְהִרְבֵּיתִ֖י אֶתְכֶ֑ם וַהֲקִימֹתִ֥י אֶת־בְּרִיתִ֖י אִתְּכֶֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַאֲכַלְתֶּ֥ם יָשָׁ֖ן נוֹשָׁ֑ן וְיָשָׁ֕ן מִפְּנֵ֥י חָדָ֖שׁ תּוֹצִֽיאוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְנָתַתִּ֥י מִשְׁכָּנִ֖י בְּתוֹכְכֶ֑ם וְלֹֽא־תִגְעַ֥ל נַפְשִׁ֖י אֶתְכֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהִתְהַלַּכְתִּי֙ בְּת֣וֹכְכֶ֔ם וְהָיִ֥יתִי לָכֶ֖ם לֵֽאלֹהִ֑ים וְאַתֶּ֖ם תִּהְיוּ־לִ֥י לְעָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אֲנִ֞י יְהוָ֣ה אֱלֹֽהֵיכֶ֗ם אֲשֶׁ֨ר הוֹצֵ֤אתִי אֶתְכֶם֙ מֵאֶ֣רֶץ מִצְרַ֔יִם מִֽהְיֹ֥ת לָהֶ֖ם עֲבָדִ֑ים וָאֶשְׁבֹּר֙ מֹטֹ֣ת עֻלְּכֶ֔ם וָאוֹלֵ֥ךְ אֶתְכֶ֖ם קֽוֹמְמִיּֽוּת׃ פ</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאִם־לֹ֥א תִשְׁמְע֖וּ לִ֑י וְלֹ֣א תַעֲשׂ֔וּ אֵ֥ת כָּל־הַמִּצְוֹ֖ת הָאֵֽלֶּה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאִם־בְּחֻקֹּתַ֣י תִּמְאָ֔סוּ וְאִ֥ם אֶת־מִשְׁפָּטַ֖י תִּגְעַ֣ל נַפְשְׁכֶ֑ם לְבִלְתִּ֤י עֲשׂוֹת֙ אֶת־כָּל־מִצְוֹתַ֔י לְהַפְרְכֶ֖ם אֶת־בְּרִיתִֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אַף־אֲנִ֞י אֶֽעֱשֶׂה־זֹּ֣את לָכֶ֗ם וְהִפְקַדְתִּ֨י עֲלֵיכֶ֤ם בֶּֽהָלָה֙ אֶת־הַשַּׁחֶ֣פֶת וְאֶת־הַקַּדַּ֔חַת מְכַלּ֥וֹת עֵינַ֖יִם וּמְדִיבֹ֣ת נָ֑פֶשׁ וּזְרַעְתֶּ֤ם לָרִיק֙ זַרְעֲכֶ֔ם וַאֲכָלֻ֖הוּ אֹיְבֵיכֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְנָתַתִּ֤י פָנַי֙ בָּכֶ֔ם וְנִגַּפְתֶּ֖ם לִפְנֵ֣י אֹיְבֵיכֶ֑ם וְרָד֤וּ בָכֶם֙ שֹֽׂנְאֵיכֶ֔ם וְנַסְתֶּ֖ם וְאֵין־רֹדֵ֥ף אֶתְכֶֽם׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאִ֨ם־עַד־אֵ֔לֶּה לֹ֥א תִשְׁמְע֖וּ לִ֑י וְיָסַפְתִּי֙ לְיַסְּרָ֣ה אֶתְכֶ֔ם שֶׁ֖בַע עַל־חַטֹּאתֵיכֶֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְשָׁבַרְתִּ֖י אֶת־גְּא֣וֹן עֻזְּכֶ֑ם וְנָתַתִּ֤י אֶת־שְׁמֵיכֶם֙ כַּבַּרְזֶ֔ל וְאֶֽת־אַרְצְכֶ֖ם כַּנְּחֻשָֽׁה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְתַ֥ם לָרִ֖יק כֹּחֲכֶ֑ם וְלֹֽא־תִתֵּ֤ן אַרְצְכֶם֙ אֶת־יְבוּלָ֔הּ וְעֵ֣ץ הָאָ֔רֶץ לֹ֥א יִתֵּ֖ן פִּרְיֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאִם־תֵּֽלְכ֤וּ עִמִּי֙ קֶ֔רִי וְלֹ֥א תֹאב֖וּ לִשְׁמֹ֣עַֽ לִ֑י וְיָסַפְתִּ֤י עֲלֵיכֶם֙ מַכָּ֔ה שֶׁ֖בַע כְּחַטֹּאתֵיכֶֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְהִשְׁלַחְתִּ֨י בָכֶ֜ם אֶת־חַיַּ֤ת הַשָּׂדֶה֙ וְשִׁכְּלָ֣ה אֶתְכֶ֔ם וְהִכְרִ֙יתָה֙ אֶת־בְּהֶמְתְּכֶ֔ם וְהִמְעִ֖יטָה אֶתְכֶ֑ם וְנָשַׁ֖מּוּ דַּרְכֵיכֶֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְאִ֨ם־בְּאֵ֔לֶּה לֹ֥א תִוָּסְר֖וּ לִ֑י וַהֲלַכְתֶּ֥ם עִמִּ֖י קֶֽרִי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְהָלַכְתִּ֧י אַף־אֲנִ֛י עִמָּכֶ֖ם בְּקֶ֑רִי וְהִכֵּיתִ֤י אֶתְכֶם֙ גַּם־אָ֔נִי שֶׁ֖בַע עַל־חַטֹּאתֵיכֶֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְהֵבֵאתִ֨י עֲלֵיכֶ֜ם חֶ֗רֶב נֹקֶ֙מֶת֙ נְקַם־בְּרִ֔ית וְנֶאֱסַפְתֶּ֖ם אֶל־עָרֵיכֶ֑ם וְשִׁלַּ֤חְתִּי דֶ֙בֶר֙ בְּת֣וֹכְכֶ֔ם וְנִתַּתֶּ֖ם בְּיַד־אוֹיֵֽב׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בְּשִׁבְרִ֣י לָכֶם֮ מַטֵּה־לֶחֶם֒ וְ֠אָפוּ עֶ֣שֶׂר נָשִׁ֤ים לַחְמְכֶם֙ בְּתַנּ֣וּר אֶחָ֔ד וְהֵשִׁ֥יבוּ לַחְמְכֶ֖ם בַּמִּשְׁקָ֑ל וַאֲכַלְתֶּ֖ם וְלֹ֥א תִשְׂבָּֽעוּ׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְאִ֨ם־בְּזֹ֔את לֹ֥א תִשְׁמְע֖וּ לִ֑י וַהֲלַכְתֶּ֥ם עִמִּ֖י בְּקֶֽרִי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְהָלַכְתִּ֥י עִמָּכֶ֖ם בַּחֲמַת־קֶ֑רִי וְיִסַּרְתִּ֤י אֶתְכֶם֙ אַף־אָ֔נִי שֶׁ֖בַע עַל־חַטֹּאתֵיכֶם׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַאֲכַלְתֶּ֖ם בְּשַׂ֣ר בְּנֵיכֶ֑ם וּבְשַׂ֥ר בְּנֹתֵיכֶ֖ם תֹּאכֵֽלוּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְהִשְׁמַדְתִּ֞י אֶת־בָּמֹֽתֵיכֶ֗ם וְהִכְרַתִּי֙ אֶת־חַמָּ֣נֵיכֶ֔ם וְנָֽתַתִּי֙ אֶת־פִּגְרֵיכֶ֔ם עַל־פִּגְרֵ֖י גִּלּוּלֵיכֶ֑ם וְגָעֲלָ֥ה נַפְשִׁ֖י אֶתְכֶֽם׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְנָתַתִּ֤י אֶת־עָֽרֵיכֶם֙ חָרְבָּ֔ה וַהֲשִׁמּוֹתִ֖י אֶת־מִקְדְּשֵׁיכֶ֑ם וְלֹ֣א אָרִ֔יחַ בְּרֵ֖יחַ נִיחֹֽחֲכֶֽם׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַהֲשִׁמֹּתִ֥י אֲנִ֖י אֶת־הָאָ֑רֶץ וְשָֽׁמְמ֤וּ עָלֶ֙יהָ֙ אֹֽיְבֵיכֶ֔ם הַיֹּשְׁבִ֖ים בָּֽהּ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְאֶתְכֶם֙ אֱזָרֶ֣ה בַגּוֹיִ֔ם וַהֲרִיקֹתִ֥י אַחֲרֵיכֶ֖ם חָ֑רֶב וְהָיְתָ֤ה אַרְצְכֶם֙ שְׁמָמָ֔ה וְעָרֵיכֶ֖ם יִהְי֥וּ חָרְבָּֽה׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;אָז֩ תִּרְצֶ֨ה הָאָ֜רֶץ אֶת־שַׁבְּתֹתֶ֗יהָ כֹּ֚ל יְמֵ֣י הֳשַׁמָּ֔ה וְאַתֶּ֖ם בְּאֶ֣רֶץ אֹיְבֵיכֶ֑ם אָ֚ז תִּשְׁבַּ֣ת הָאָ֔רֶץ וְהִרְצָ֖ת אֶת־שַׁבְּתֹתֶֽיהָ׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;כָּל־יְמֵ֥י הָשַּׁמָּ֖ה תִּשְׁבֹּ֑ת אֵ֣ת אֲשֶׁ֧ר לֹֽא־שָׁבְתָ֛ה בְּשַׁבְּתֹתֵיכֶ֖ם בְּשִׁבְתְּכֶ֥ם עָלֶֽיהָ׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְהַנִּשְׁאָרִ֣ים בָּכֶ֔ם וְהֵבֵ֤אתִי מֹ֙רֶךְ֙ בִּלְבָבָ֔ם בְּאַרְצֹ֖ת אֹיְבֵיהֶ֑ם וְרָדַ֣ף אֹתָ֗ם ק֚וֹל עָלֶ֣ה נִדָּ֔ף וְנָס֧וּ מְנֻֽסַת־חֶ֛רֶב וְנָפְל֖וּ וְאֵ֥ין רֹדֵֽף׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְכָשְׁל֧וּ אִישׁ־בְּאָחִ֛יו כְּמִפְּנֵי־חֶ֖רֶב וְרֹדֵ֣ף אָ֑יִן וְלֹא־תִֽהְיֶ֤ה לָכֶם֙ תְּקוּמָ֔ה לִפְנֵ֖י אֹֽיְבֵיכֶֽם׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וַאֲבַדְתֶּ֖ם בַּגּוֹיִ֑ם וְאָכְלָ֣ה אֶתְכֶ֔ם אֶ֖רֶץ אֹיְבֵיכֶֽם׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְהַנִּשְׁאָרִ֣ים בָּכֶ֗ם יִמַּ֙קּוּ֙ בַּֽעֲוֹנָ֔ם בְּאַרְצֹ֖ת אֹיְבֵיכֶ֑ם וְאַ֛ף בַּעֲוֹנֹ֥ת אֲבֹתָ֖ם אִתָּ֥ם יִמָּֽקּוּ׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וְהִתְוַדּ֤וּ אֶת־עֲוֹנָם֙ וְאֶת־עֲוֹ֣ן אֲבֹתָ֔ם בְּמַעֲלָ֖ם אֲשֶׁ֣ר מָֽעֲלוּ־בִ֑י וְאַ֕ף אֲשֶׁר־הָֽלְכ֥וּ עִמִּ֖י בְּקֶֽרִי׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;אַף־אֲנִ֗י אֵלֵ֤ךְ עִמָּם֙ בְּקֶ֔רִי וְהֵבֵאתִ֣י אֹתָ֔ם בְּאֶ֖רֶץ אֹיְבֵיהֶ֑ם אוֹ־אָ֣ז יִכָּנַ֗ע לְבָבָם֙ הֶֽעָרֵ֔ל וְאָ֖ז יִרְצ֥וּ אֶת־עֲוֹנָֽם׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וְזָכַרְתִּ֖י אֶת־בְּרִיתִ֣י יַעֲק֑וֹב וְאַף֩ אֶת־בְּרִיתִ֨י יִצְחָ֜ק וְאַ֨ף אֶת־בְּרִיתִ֧י אַבְרָהָ֛ם אֶזְכֹּ֖ר וְהָאָ֥רֶץ אֶזְכֹּֽר׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וְהָאָרֶץ֩ תֵּעָזֵ֨ב מֵהֶ֜ם וְתִ֣רֶץ אֶת־שַׁבְּתֹתֶ֗יהָ בָּהְשַׁמָּה֙ מֵהֶ֔ם וְהֵ֖ם יִרְצ֣וּ אֶת־עֲוֹנָ֑ם יַ֣עַן וּבְיַ֔עַן בְּמִשְׁפָּטַ֣י מָאָ֔סוּ וְאֶת־חֻקֹּתַ֖י גָּעֲלָ֥ה נַפְשָֽׁם׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וְאַף־גַּם־זֹ֠את בִּֽהְיוֹתָ֞ם בְּאֶ֣רֶץ אֹֽיְבֵיהֶ֗ם לֹֽא־מְאַסְתִּ֤ים וְלֹֽא־גְעַלְתִּים֙ לְכַלֹּתָ֔ם לְהָפֵ֥ר בְּרִיתִ֖י אִתָּ֑ם כִּ֛י אֲנִ֥י יְהוָ֖ה אֱלֹהֵיהֶֽם׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וְזָכַרְתִּ֥י לָהֶ֖ם בְּרִ֣ית רִאשֹׁנִ֑ים אֲשֶׁ֣ר הוֹצֵֽאתִי־אֹתָם֩ מֵאֶ֨רֶץ מִצְרַ֜יִם לְעֵינֵ֣י הַגּוֹיִ֗ם לִהְיֹ֥ת לָהֶ֛ם לֵאלֹהִ֖ים אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;אֵ֠לֶּה הַֽחֻקִּ֣ים וְהַמִּשְׁפָּטִים֮ וְהַתּוֹרֹת֒ אֲשֶׁר֙ נָתַ֣ן יְהוָ֔ה בֵּינ֕וֹ וּבֵ֖ין בְּנֵ֣י יִשְׂרָאֵ֑ל בְּהַ֥ר סִינַ֖י בְּיַד־מֹשֶֽׁה׃ פ</P>
</TD>
<TD WIDTH="50%">
<P>1&nbsp;l&#333;&#8217;-&#x1E6F;<sup>a</sup>&#8216;&#259;&#347;&ucirc; l&#257;&#x1E35;em &#8217;&#277;l&icirc;lim &ucirc;fesel &ucirc;ma&#x1E63;&#x1E63;&#275;&#x1E07;&acirc; l&#333;&#8217;-&#x1E6F;&#257;q&icirc;m&ucirc; l&#257;&#x1E35;em w&#601;&#8217;e&#x1E07;en ma&#347;&#601;k&icirc;&#x1E6F; l&#333;&#8217; &#x1E6F;it&#601;n&ucirc; b&#601;&#8217;ar&#601;&#x1E63;&#601;&#x1E35;em l&#601;hi&#353;&#601;t<sup>a</sup>&#x1E25;&#259;w&#333;&#x1E6F; &#8216;&#257;leyh&#257; k&icirc; &#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em: </P>
<P>2&nbsp;&#8217;e&#x1E6F;-&#353;ab&#601;&#x1E6F;&#333;&#x1E6F;ay ti&#353;&#601;m&#333;r&ucirc; &ucirc;miq&#601;d&#257;&#353;&icirc; t&icirc;r&#257;&#8217;&ucirc; &#8217;&#259;n&icirc; y&#601;hw&acirc;: s</P>
<P>3&nbsp;&#8217;im-b&#601;&#x1E25;uqq&#333;&#x1E6F;ay t&#275;l&#275;&#x1E35;&ucirc; w&#601;&#8217;e&#x1E6F;-mi&#x1E63;&#601;w&#333;&#x1E6F;ay ti&#353;&#601;m&#601;r&ucirc; w<sup>a</sup>&#8216;&#259;&#347;&icirc;&#x1E6F;em &#8217;&#333;&#x1E6F;&#257;m: </P>
<P>4&nbsp;w&#601;n&#257;&#x1E6F;at&icirc; &#x1E21;i&#353;&#601;m&ecirc;&#x1E35;em b&#601;&#8216;it&#257;m w&#601;n&#257;&#x1E6F;&#601;n&acirc; h&#257;&#8217;&#257;re&#x1E63; y&#601;&#x1E07;&ucirc;l&#257;h w&#601;&#8216;&#275;&#x1E63; ha&#347;&#347;&#257;&#x1E0F;eh yit&#275;n pir&#601;yw&#333;: </P>
<P>5&nbsp;w&#601;hi&#347;&#347;&icirc;&#x1E21; l&#257;&#x1E35;em dayi&#353; &#8217;e&#x1E6F;-b&#257;&#x1E63;&icirc;r &ucirc;&#x1E07;&#257;&#x1E63;&icirc;r ya&#347;&#347;&icirc;&#x1E21; &#8217;e&#x1E6F;-z&#257;r<sup>a</sup>&#8216; wa&#8217;&#259;&#x1E35;al&#601;tem l<sup>a</sup>&#x1E25;&#601;m&#601;&#x1E35;em l&#257;&#347;&#333;&#x1E07;<sup>a</sup>&#8216; w&icirc;&#353;a&#x1E07;&#601;tem l&#257;&#x1E07;e&#x1E6D;<sup>a</sup>&#x1E25; b&#601;&#8217;ar&#601;&#x1E63;&#601;&#x1E35;em: </P>
<P>6&nbsp;w&#601;n&#257;&#x1E6F;at&icirc; &#353;&#257;lw&#333;m b&#257;&#8217;&#257;re&#x1E63; &ucirc;&#353;&#601;&#x1E35;a&#x1E07;&#601;tem w&#601;&#8217;&ecirc;n m<sup>a</sup>&#x1E25;&#259;r&icirc;&#x1E0F; w&#601;hi&#353;&#601;bat&icirc; &#x1E25;ayy&acirc; r&#257;&#8216;&acirc; min-h&#257;&#8217;&#257;re&#x1E63; w&#601;&#x1E25;ere&#x1E07; l&#333;&#8217;-&#x1E6F;<sup>a</sup>&#8216;&#259;&#x1E07;&#333;r b&#601;&#8217;ar&#601;&#x1E63;&#601;&#x1E35;em: </P>
<P>7&nbsp;&ucirc;r&#601;&#x1E0F;af&#601;tem &#8217;e&#x1E6F;-&#8217;&#333;y&#601;&#x1E07;&ecirc;&#x1E35;em w&#601;n&#257;f&#601;l&ucirc; lif&#601;n&ecirc;&#x1E35;em le&#x1E25;&#257;re&#x1E07;<font color="red"><sup>2</font></sup> </P>
<P>8&nbsp;w&#601;r&#257;&#x1E0F;&#601;f&ucirc; mikem &#x1E25;&#259;mi&#353;&#353;&acirc; m&#275;&#8217;&acirc; &ucirc;m&#275;&#8217;&acirc; mikem r&#601;&#x1E07;&#257;&#x1E07;&acirc; yir&#601;d&#333;f&ucirc; w&#601;n&#257;f&#601;l&ucirc; &#8217;&#333;y&#601;&#x1E07;&ecirc;&#x1E35;em lif&#601;n&ecirc;&#x1E35;em le&#x1E25;&#257;re&#x1E07;: </P>
<P>9&nbsp;&ucirc;f&#257;n&icirc;&#x1E6F;&icirc; &#8217;&#259;l&ecirc;&#x1E35;em w&#601;hif&#601;r&ecirc;&#x1E6F;&icirc; &#8217;e&#x1E6F;&#601;&#x1E35;em w&#601;hir&#601;b&ecirc;&#x1E6F;&icirc; &#8217;e&#x1E6F;&#601;&#x1E35;em wah&#259;q&icirc;m&#333;&#x1E6F;&icirc; &#8217;e&#x1E6F;-b&#601;r&icirc;&#x1E6F;&icirc; &#8217;it&#601;&#x1E35;em: </P>
<P>10&nbsp;wa&#8217;&#259;&#x1E35;al&#601;tem y&#257;&#353;&#257;n nw&#333;&#353;&#257;n w&#601;y&#257;&#353;&#257;n mip&#601;n&ecirc; &#x1E25;&#257;&#x1E0F;&#257;&#353; tw&#333;&#x1E63;&icirc;&#8217;&ucirc;: </P>
<P>11&nbsp;w&#601;n&#257;&#x1E6F;at&icirc; mi&#353;&#601;k&#257;n&icirc; b&#601;&#x1E6F;w&#333;&#x1E35;&#601;&#x1E35;em w&#601;l&#333;&#8217;-&#x1E6F;i&#x1E21;&#601;&#8216;al naf&#601;&#353;&icirc; &#8217;e&#x1E6F;&#601;&#x1E35;em: </P>
<P>12&nbsp;w&#601;hi&#x1E6F;&#601;halla&#x1E35;&#601;t&icirc; b&#601;&#x1E6F;w&#333;&#x1E35;&#601;&#x1E35;em w&#601;h&#257;y&icirc;&#x1E6F;&icirc; l&#257;&#x1E35;em l&#275;&#8217;l&#333;h&icirc;m w&#601;&#8217;atem tih&#601;y&ucirc;-l&icirc; l&#601;&#8216;&#257;m: </P>
<P>13&nbsp;&#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em &#8217;&#259;&#353;er hw&#333;&#x1E63;&#275;&#8217;&#x1E6F;&icirc; &#8217;e&#x1E6F;&#601;&#x1E35;em m&#275;&#8217;ere&#x1E63; mi&#x1E63;&#601;rayim mih&#601;y&#333;&#x1E6F; l&acirc;em &#8216;&#259;&#x1E07;&#257;&#x1E0F;&icirc;m w&#257;&#8217;e&#353;&#601;b&#333;r m&#333;&#x1E6D;&#333;&#x1E6F; &#8216;ull&#601;&#x1E35;em w&#257;&#8217;w&#333;l&#275;&#x1E35;&#601; &#8217;e&#x1E6F;&#601;&#x1E35;em qw&#333;m&#601;m&icirc;y&ucirc;&#x1E6F;: f</P>
<P>14&nbsp;w&#601;&#8217;im-l&#333;&#8217; &#x1E6F;i&#353;&#601;m&#601;&#8216;&ucirc; l&icirc; w&#601;l&#333;&#8217; &#x1E6F;<sup>a</sup>&#8216;&#259;&#347;&ucirc; &#8217;&#275;&#x1E6F; k&#257;l-hammi&#x1E63;&#601;w&#333;&#x1E6F; h&#257;&#8217;&#275;lleh: </P>
<P>15&nbsp;w&#601;&#8217;im-b&#601;&#x1E25;uqq&#333;&#x1E6F;ay tim&#601;&#8217;&#257;s&ucirc; w&#601;&#8217;im &#8217;e&#x1E6F;-mi&#353;&#601;p&#257;&#x1E6D;ay ti&#x1E21;&#601;&#8216;al naf&#601;&#353;&#601;&#x1E35;em l&#601;&#x1E07;il&#601;t&icirc; &#8216;&#259;&#347;w&#333;&#x1E6F; &#8217;e&#x1E6F;-k&#257;l-mi&#x1E63;&#601;w&#333;&#x1E6F;ay l&#601;haf&#601;r&#601;&#x1E35;em &#8217;e&#x1E6F;-b&#601;r&icirc;&#x1E6F;&icirc;: </P>
<P>16&nbsp;&#8217;af-&#8217;&#259;n&icirc; &#8217;e&#8216;&#277;&#347;eh-zz&#333;&#8217;&#x1E6F; l&#257;&#x1E35;em w&#601;hif&#601;qa&#x1E0F;&#601;t&icirc; &#8216;&#259;l&ecirc;&#x1E35;em beh&#257;l&acirc; &#8217;e&#x1E6F;-ha&#353;&#353;<sup>a</sup>&#x1E25;efe&#x1E6F; w&#601;&#8217;e&#x1E6F;-haqqad<sup>a</sup>&#x1E25;a&#x1E6F; m&#601;&#x1E35;allw&#333;&#x1E6F; &#8216;&ecirc;nayim &ucirc;m&#601;&#x1E0F;&icirc;&#x1E07;&#333;&#x1E6F; n&#257;fe&#353; &ucirc;z&#601;r<sup>a</sup>&#8216;&#601;tem l&#257;r&icirc;q zar&#601;&#8216;&#259;&#x1E35;em wa&#8217;&#259;&#x1E35;&#257;luh&ucirc; &#8217;&#333;y&#601;&#x1E07;&ecirc;&#x1E35;em: </P>
<P>17&nbsp;w&#601;n&#257;&#x1E6F;at&icirc; f&#257;nay b&#257;&#x1E35;em w&#601;nigaf&#601;tem lif&#601;n&ecirc; &#8217;&#333;y&#601;&#x1E07;&ecirc;&#x1E35;em w&#601;r&#257;&#x1E0F;&ucirc; &#x1E07;&#257;&#x1E35;em &#347;&#333;n&#601;&#8217;&ecirc;&#x1E35;em w&#601;nas&#601;tem w&#601;&#8217;&ecirc;n-r&#333;&#x1E0F;&#275;f &#8217;e&#x1E6F;&#601;&#x1E35;em: s</P>
<P>18&nbsp;w&#601;&#8217;im-&#8216;a&#x1E0F;-&#8217;&#275;lleh l&#333;&#8217; &#x1E6F;i&#353;&#601;m&#601;&#8216;&ucirc; l&icirc; w&#601;y&#257;saf&#601;t&icirc; l&#601;yass&#601;r&acirc; &#8217;e&#x1E6F;&#601;&#x1E35;em &#353;e&#x1E07;<sup>a</sup>&#8216; &#8216;al-&#x1E25;a&#x1E6D;&#x1E6D;&#333;&#8217;&#x1E6F;&ecirc;&#x1E35;em: </P>
<P>19&nbsp;w&#601;&#353;&#257;&#x1E07;ar&#601;t&icirc; &#8217;e&#x1E6F;-g&#601;&#8217;w&#333;n &#8216;uzz&#601;&#x1E35;em w&#601;n&#257;&#x1E6F;at&icirc; &#8217;e&#x1E6F;-&#353;&#601;m&ecirc;&#x1E35;em kabar&#601;zel w&#601;&#8217;e&#x1E6F;-&#8217;ar&#601;&#x1E63;&#601;&#x1E35;em kann&#601;&#x1E25;u&#353;&acirc;: </P>
<P>20&nbsp;w&#601;&#x1E6F;am l&#257;r&icirc;q k&#333;&#x1E25;&#259;&#x1E35;em w&#601;l&#333;&#8217;-&#x1E6F;it&#275;n &#8217;ar&#601;&#x1E63;&#601;&#x1E35;em &#8217;e&#x1E6F;-y&#601;&#x1E07;&ucirc;l&#257;h w&#601;&#8216;&#275;&#x1E63; h&#257;&#8217;&#257;re&#x1E63; l&#333;&#8217; yit&#275;n pir&#601;yw&#333;: </P>
<P>21&nbsp;w&#601;&#8217;im-t&#275;l&#601;&#x1E35;&ucirc; &#8216;imm&icirc; qer&icirc; w&#601;l&#333;&#8217; &#x1E6F;&#333;&#8217;&#x1E07;&ucirc; li&#353;&#601;m&#333;&#8216;a l&icirc; w&#601;y&#257;saf&#601;t&icirc; &#8216;&#259;l&ecirc;&#x1E35;em mak&acirc; &#353;e&#x1E07;<sup>a</sup>&#8216; k&#601;&#x1E25;a&#x1E6D;&#x1E6D;&#333;&#8217;&#x1E6F;&ecirc;&#x1E35;em: </P>
<P>22&nbsp;w&#601;hi&#353;&#601;l<sup>a</sup>&#x1E25;&#601;t&icirc; &#x1E07;&#257;&#x1E35;em &#8217;e&#x1E6F;-&#x1E25;ayya&#x1E6F; ha&#347;&#347;&#257;&#x1E0F;eh w&#601;&#353;ik&#601;l&acirc; &#8217;e&#x1E6F;&#601;&#x1E35;em w&#601;hi&#x1E35;&#601;r&icirc;&#x1E6F;&acirc; &#8217;e&#x1E6F;-b&#601;hem&#601;t&#601;&#x1E35;em w&#601;him&#601;&#8216;&icirc;&#x1E6D;&acirc; &#8217;e&#x1E6F;&#601;&#x1E35;em w&#601;n&#257;&#353;amm&ucirc; dar&#601;&#x1E35;&ecirc;&#x1E35;em: </P>
<P>23&nbsp;w&#601;&#8217;im-b&#601;&#8217;&#275;lleh l&#333;&#8217; &#x1E6F;i&ucirc;&#257;s&#601;r&ucirc; l&icirc; wah&#259;la&#x1E35;&#601;tem &#8216;imm&icirc; qer&icirc;: </P>
<P>24&nbsp;w&#601;h&#257;la&#x1E35;&#601;t&icirc; &#8217;af-&#8217;&#259;n&icirc; &#8216;imm&#257;&#x1E35;em b&#601;qer&icirc; w&#601;hik&ecirc;&#x1E6F;&icirc; &#8217;e&#x1E6F;&#601;&#x1E35;em gam-&#8217;&#257;n&icirc; &#353;e&#x1E07;<sup>a</sup>&#8216; &#8216;al-&#x1E25;a&#x1E6D;&#x1E6D;&#333;&#8217;&#x1E6F;&ecirc;&#x1E35;em: </P>
<P>25&nbsp;w&#601;h&#275;&#x1E07;&#275;&#8217;&#x1E6F;&icirc; &#8216;&#259;l&ecirc;&#x1E35;em &#x1E25;ere&#x1E07; n&#333;qeme&#x1E6F; n&#601;qam-b&#601;r&icirc;&#x1E6F; w&#601;ne&#8217;&#277;saf&#601;tem &#8217;el-&#8216;&#257;r&ecirc;&#x1E35;em w&#601;&#353;ill<sup>a</sup>&#x1E25;&#601;t&icirc; &#x1E0F;e&#x1E07;er b&#601;&#x1E6F;w&#333;&#x1E35;&#601;&#x1E35;em w&#601;nitatem b&#601;ya&#x1E0F;-&#8217;w&#333;y&#275;&#x1E07;: </P>
<P>26&nbsp;b&#601;&#353;i&#x1E07;&#601;r&icirc; l&#257;&#x1E35;em ma&#x1E6D;&#x1E6D;&#275;h-le&#x1E25;em w&#601;&#8217;&#257;f&ucirc; &#8216;e&#347;er n&#257;&#353;&icirc;m l<sup>a</sup>&#x1E25;&#601;m&#601;&#x1E35;em b&#601;&#x1E6F;ann&ucirc;r &#8217;e&#x1E25;&#257;&#x1E0F; w&#601;h&#275;&#353;&icirc;&#x1E07;&ucirc; l<sup>a</sup>&#x1E25;&#601;m&#601;&#x1E35;em bammi&#353;&#601;q&#257;l wa&#8217;&#259;&#x1E35;al&#601;tem w&#601;l&#333;&#8217; &#x1E6F;i&#347;&#601;b&#257;&#8216;&ucirc;: s</P>
<P>27&nbsp;w&#601;&#8217;im-b&#601;z&#333;&#8217;&#x1E6F; l&#333;&#8217; &#x1E6F;i&#353;&#601;m&#601;&#8216;&ucirc; l&icirc; wah&#259;la&#x1E35;&#601;tem &#8216;imm&icirc; b&#601;qer&icirc;: </P>
<P>28&nbsp;w&#601;h&#257;la&#x1E35;&#601;t&icirc; &#8216;imm&#257;&#x1E35;em b<sup>a</sup>&#x1E25;&#259;ma&#x1E6F;-qer&icirc; w&#601;yissar&#601;t&icirc; &#8217;e&#x1E6F;&#601;&#x1E35;em &#8217;af-&#8217;&#257;n&icirc; &#353;e&#x1E07;<sup>a</sup>&#8216; &#8216;al-&#x1E25;a&#x1E6D;&#x1E6D;&#333;&#8217;&#x1E6F;&ecirc;&#x1E35;em:<font color="red"><sup>1</font></sup> </P>
<P>29&nbsp;wa&#8217;&#259;&#x1E35;al&#601;tem b&#601;&#347;ar b&#601;n&ecirc;&#x1E35;em &ucirc;&#x1E07;&#601;&#347;ar b&#601;n&#333;&#x1E6F;&ecirc;&#x1E35;em t&#333;&#8217;&#x1E35;&#275;l&ucirc;: </P>
<P>30&nbsp;w&#601;hi&#353;&#601;ma&#x1E0F;&#601;t&icirc; &#8217;e&#x1E6F;-b&#257;m&#333;&#x1E6F;&ecirc;&#x1E35;em w&#601;hi&#x1E35;&#601;rat&icirc; &#8217;e&#x1E6F;-&#x1E25;amm&#257;n&ecirc;&#x1E35;em w&#601;n&#257;&#x1E6F;at&icirc; &#8217;e&#x1E6F;-pi&#x1E21;&#601;r&ecirc;&#x1E35;em &#8216;al-pi&#x1E21;&#601;r&ecirc; gill&ucirc;l&ecirc;&#x1E35;em w&#601;&#x1E21;&#257;&#8216;&#259;l&acirc; naf&#601;&#353;&icirc; &#8217;e&#x1E6F;&#601;&#x1E35;em: </P>
<P>31&nbsp;w&#601;n&#257;&#x1E6F;at&icirc; &#8217;e&#x1E6F;-&#8216;&#257;r&ecirc;&#x1E35;em &#x1E25;&#257;r&#601;b&acirc; wah&#259;&#353;immw&#333;&#x1E6F;&icirc; &#8217;e&#x1E6F;-miq&#601;d&#601;&#353;&ecirc;&#x1E35;em w&#601;l&#333;&#8217; &#8217;&#257;r&icirc;&#x1E25;a b&#601;r&ecirc;&#x1E25;a n&icirc;&#x1E25;&#333;&#x1E25;&#259;&#x1E35;em: </P>
<P>32&nbsp;wah&#259;&#353;imm&#333;&#x1E6F;&icirc; &#8217;&#259;n&icirc; &#8217;e&#x1E6F;-h&#257;&#8217;&#257;re&#x1E63; w&#601;&#353;&#257;m&#601;m&ucirc; &#8216;&#257;leyh&#257; &#8217;&#333;y&#601;&#x1E07;&ecirc;&#x1E35;em hayy&#333;&#353;&#601;&#x1E07;&icirc;m b&#257;h: </P>
<P>33&nbsp;w&#601;&#8217;e&#x1E6F;&#601;&#x1E35;em &#8217;&#277;z&#257;reh &#x1E07;agw&#333;yim wah&#259;r&icirc;q&#333;&#x1E6F;&icirc; &#8217;<sup>a</sup>&#x1E25;&#259;r&ecirc;&#x1E35;em &#x1E25;&#257;re&#x1E07; w&#601;h&#257;y&#601;&#x1E6F;&acirc; &#8217;ar&#601;&#x1E63;&#601;&#x1E35;em &#353;&#601;m&#257;m&acirc; w&#601;&#8216;&#257;r&ecirc;&#x1E35;em yih&#601;y&ucirc; &#x1E25;&#257;r&#601;b&acirc;: </P>
<P>34&nbsp;&#8217;&#257;z tir&#601;&#x1E63;eh h&#257;&#8217;&#257;re&#x1E63; &#8217;e&#x1E6F;-&#353;ab&#601;&#x1E6F;&#333;&#x1E6F;eyh&#257; k&#333;l y&#601;m&ecirc; h&#335;&#353;amm&acirc; w&#601;&#8217;atem b&#601;&#8217;ere&#x1E63; &#8217;&#333;y&#601;&#x1E07;&ecirc;&#x1E35;em &#8217;&#257;z ti&#353;&#601;ba&#x1E6F; h&#257;&#8217;&#257;re&#x1E63; w&#601;hir&#601;&#x1E63;&#257;&#x1E6F; &#8217;e&#x1E6F;-&#353;ab&#601;&#x1E6F;&#333;&#x1E6F;eyh&#257;: </P>
<P>35&nbsp;k&#257;l-y&#601;m&ecirc; h&#257;&#353;&#353;amm&acirc; ti&#353;&#601;b&#333;&#x1E6F; &#8217;&#275;&#x1E6F; &#8217;&#259;&#353;er l&#333;&#8217;-&#353;&#257;&#x1E07;&#601;&#x1E6F;&acirc; b&#601;&#353;ab&#601;&#x1E6F;&#333;&#x1E6F;&ecirc;&#x1E35;em b&#601;&#353;i&#x1E07;&#601;t&#601;&#x1E35;em &#8216;&#257;leyh&#257;: </P>
<P>36&nbsp;w&#601;hanni&#353;&#601;&#8217;&#257;r&icirc;m b&#257;&#x1E35;em w&#601;h&#275;&#x1E07;&#275;&#8217;&#x1E6F;&icirc; m&#333;re&#x1E35;&#601; bil&#601;&#x1E07;&#257;&#x1E07;&#257;m b&#601;&#8217;ar&#601;&#x1E63;&#333;&#x1E6F; &#8217;&#333;y&#601;&#x1E07;&ecirc;hem w&#601;r&#257;&#x1E0F;af &#8217;&#333;&#x1E6F;&#257;m qw&#333;l &#8216;&#257;leh nid&#257;f w&#601;n&#257;s&ucirc; m&#601;nusa&#x1E6F;-&#x1E25;ere&#x1E07; w&#601;n&#257;f&#601;l&ucirc; w&#601;&#8217;&ecirc;n r&#333;&#x1E0F;&#275;f: </P>
<P>37&nbsp;w&#601;&#x1E35;&#257;&#353;&#601;l&ucirc; &#8217;&icirc;&#353;-b&#601;&#8217;&#257;&#x1E25;&icirc;w k&#601;mip&#601;n&ecirc;-&#x1E25;ere&#x1E07; w&#601;r&#333;&#x1E0F;&#275;f &#8217;&#257;yin w&#601;l&#333;&#8217;-&#x1E6F;ih&#601;yeh l&#257;&#x1E35;em t&#601;q&ucirc;m&acirc; lif&#601;n&ecirc; &#8217;&#333;y&#601;&#x1E07;&ecirc;&#x1E35;em: </P>
<P>38&nbsp;wa&#8217;&#259;&#x1E07;a&#x1E0F;&#601;tem bagw&#333;yim w&#601;&#8217;&#257;&#x1E35;&#601;l&acirc; &#8217;e&#x1E6F;&#601;&#x1E35;em &#8217;ere&#x1E63; &#8217;&#333;y&#601;&#x1E07;&ecirc;&#x1E35;em: </P>
<P>39&nbsp;w&#601;hanni&#353;&#601;&#8217;&#257;r&icirc;m b&#257;&#x1E35;em yimmaqq&ucirc; b<sup>a</sup>&#8216;&#259;w&#333;n&#257;m b&#601;&#8217;ar&#601;&#x1E63;&#333;&#x1E6F; &#8217;&#333;y&#601;&#x1E07;&ecirc;&#x1E35;em w&#601;&#8217;af b<sup>a</sup>&#8216;&#259;w&#333;n&#333;&#x1E6F; &#8217;&#259;&#x1E07;&#333;&#x1E6F;&#257;m &#8217;it&#257;m yimm&#257;qq&ucirc;: </P>
<P>40&nbsp;w&#601;hi&#x1E6F;&#601;wad&ucirc; &#8217;e&#x1E6F;-&#8216;&#259;w&#333;n&#257;m w&#601;&#8217;e&#x1E6F;-&#8216;&#259;w&#333;n &#8217;&#259;&#x1E07;&#333;&#x1E6F;&#257;m b&#601;m<sup>a</sup>&#8216;&#259;l&#257;m &#8217;&#259;&#353;er m&#257;&#8216;&#259;l&ucirc;-&#x1E07;&icirc; w&#601;&#8217;af &#8217;&#259;&#353;er-h&#257;l&#601;&#x1E35;&ucirc; &#8216;imm&icirc; b&#601;qer&icirc;: </P>
<P>41&nbsp;&#8217;af-&#8217;&#259;n&icirc; &#8217;&#275;l&#275;&#x1E35;&#601; &#8216;imm&#257;m b&#601;qer&icirc; w&#601;h&#275;&#x1E07;&#275;&#8217;&#x1E6F;&icirc; &#8217;&#333;&#x1E6F;&#257;m b&#601;&#8217;ere&#x1E63; &#8217;&#333;y&#601;&#x1E07;&ecirc;hem &#8217;w&#333;-&#8217;&#257;z yik&#257;n<sup>a</sup>&#8216; l&#601;&#x1E07;&#257;&#x1E07;&#257;m he&#8216;&#257;r&#275;l w&#601;&#8217;&#257;z yir&#601;&#x1E63;&ucirc; &#8217;e&#x1E6F;-&#8216;&#259;w&#333;n&#257;m: </P>
<P>42&nbsp;w&#601;z&#257;&#x1E35;ar&#601;t&icirc; &#8217;e&#x1E6F;-b&#601;r&icirc;&#x1E6F;&icirc; y<sup>a</sup>&#8216;&#259;qw&#333;&#x1E07; w&#601;&#8217;af &#8217;e&#x1E6F;-b&#601;r&icirc;&#x1E6F;&icirc; yi&#x1E63;&#601;&#x1E25;&#257;q w&#601;&#8217;af &#8217;e&#x1E6F;-b&#601;r&icirc;&#x1E6F;&icirc; &#8217;a&#x1E07;&#601;r&acirc;&#257;m &#8217;ez&#601;k&#333;r w&#601;h&#257;&#8217;&#257;re&#x1E63; &#8217;ez&#601;k&#333;r: </P>
<P>43&nbsp;w&#601;h&#257;&#8217;&#257;re&#x1E63; t&#275;&#8216;&#257;z&#275;&#x1E07; m&#275;hem w&#601;&#x1E6F;ire&#x1E63; &#8217;e&#x1E6F;-&#353;ab&#601;&#x1E6F;&#333;&#x1E6F;eyh&#257; b&acirc;&#601;&#353;amm&acirc; m&#275;hem w&#601;h&#275;m yir&#601;&#x1E63;&ucirc; &#8217;e&#x1E6F;-&#8216;&#259;w&#333;n&#257;m y<sup>a</sup>&#8216;an &ucirc;&#x1E07;&#601;y<sup>a</sup>&#8216;an b&#601;mi&#353;&#601;p&#257;&#x1E6D;ay m&#257;&#8217;&#257;s&ucirc; w&#601;&#8217;e&#x1E6F;-&#x1E25;uqq&#333;&#x1E6F;ay g&#257;&#8216;&#259;l&acirc; naf&#601;&#353;&#257;m: </P>
<P>44&nbsp;w&#601;&#8217;af-gam-z&#333;&#8217;&#x1E6F; bih&#601;yw&#333;&#x1E6F;&#257;m b&#601;&#8217;ere&#x1E63; &#8217;&#333;y&#601;&#x1E07;&ecirc;hem l&#333;&#8217;-m&#601;&#8217;as&#601;t&icirc;m w&#601;l&#333;&#8217;-&#x1E21;&#601;&#8216;al&#601;t&icirc;m l&#601;&#x1E35;all&#333;&#x1E6F;&#257;m l&#601;h&#257;f&#275;r b&#601;r&icirc;&#x1E6F;&icirc; &#8217;it&#257;m k&icirc; &#8217;&#259;n&icirc; y&#601;hw&acirc; &#8217;&#277;l&#333;h&ecirc;hem: </P>
<P>45&nbsp;w&#601;z&#257;&#x1E35;ar&#601;t&icirc; l&acirc;em b&#601;r&icirc;&#x1E6F; ri&#8217;&#353;&#333;n&icirc;m &#8217;&#259;&#353;er hw&#333;&#x1E63;&#275;&#8217;&#x1E6F;&icirc;-&#8217;&#333;&#x1E6F;&#257;m m&#275;&#8217;ere&#x1E63; mi&#x1E63;&#601;rayim l&#601;&#8216;&ecirc;n&ecirc; hagw&#333;yim lih&#601;y&#333;&#x1E6F; l&acirc;em l&#275;&#8217;l&#333;h&icirc;m &#8217;&#259;n&icirc; y&#601;hw&acirc;: </P>
<P>46&nbsp;&#8217;&#275;lleh h<sup>a</sup>&#x1E25;uqq&icirc;m w&#601;hammi&#353;&#601;p&#257;&#x1E6D;&icirc;m w&#601;hatw&#333;r&#333;&#x1E6F; &#8217;&#259;&#353;er n&#257;&#x1E6F;an y&#601;hw&acirc; b&ecirc;nw&#333; &ucirc;&#x1E07;&ecirc;n b&#601;n&ecirc; yi&#347;&#601;r&#257;&#8217;&#275;l b&#601;har s&icirc;nay b&#601;ya&#x1E0F;-m&#333;&#353;eh: f</P>
</TD>
</TABLE>
<P><HR>
<CENTER>
<A HREF="lev027">Next: Leviticus (Vayikra) Chapter 27</A></CENTER>
</BODY>
</HTML>
