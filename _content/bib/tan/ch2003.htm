<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2003.htm">Polyglot</A>&nbsp;
<A HREF="../kjv/ch2003.htm">KJV</A>&nbsp;
<A HREF="../sep/ch2003.htm">Sep</A>&nbsp;
<A HREF="../vul/ch2003.htm">Vul</A>&nbsp;

<BR>
<BR><A HREF="ch2.htm">2 Chronicles (2 Divrey Yamim) Index</A><BR>
&nbsp;
<A HREF="ch2002.htm">Previous</A>&nbsp;
<A HREF="ch2004.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיָּ֣חֶל שְׁלֹמֹ֗ה לִבְנ֤וֹת אֶת־בֵּית־יְהוָה֙ בִּיר֣וּשָׁלִַ֔ם בְּהַר֙ הַמּ֣וֹרִיָּ֔ה אֲשֶׁ֥ר נִרְאָ֖ה לְדָוִ֣יד אָבִ֑יהוּ אֲשֶׁ֤ר הֵכִין֙ בִּמְק֣וֹם דָּוִ֔יד בְּגֹ֖רֶן אָרְנָ֥ן הַיְבוּסִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַ֠יָּחֶל לִבְנ֞וֹת בַּחֹ֤דֶשׁ הַשֵּׁנִי֙ בַּשֵּׁנִ֔י בִּשְׁנַ֥ת אַרְבַּ֖ע לְמַלְכוּתֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאֵ֙לֶּה֙ הוּסַ֣ד שְׁלֹמֹ֔ה לִבְנ֖וֹת אֶת־בֵּ֣ית הָאֱלֹהִ֑ים הָאֹ֡רֶךְ אַמּ֞וֹת בַּמִּדָּ֤ה הָרִֽאשׁוֹנָה֙ אַמּ֣וֹת שִׁשִּׁ֔ים וְרֹ֖חַב אַמּ֥וֹת עֶשְׂרִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְהָאוּלָ֡ם אֲשֶׁר֩ עַל־פְּנֵ֨י הָאֹ֜רֶךְ עַל־פְּנֵ֤י רֹֽחַב־הַבַּ֙יִת֙ אַמּ֣וֹת עֶשְׂרִ֔ים וְהַגֹּ֖בַהּ מֵאָ֣ה וְעֶשְׂרִ֑ים וַיְצַפֵּ֥הוּ מִפְּנִ֖ימָה זָהָ֥ב טָהֽוֹר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְאֵ֣ת׀ הַבַּ֣יִת הַגָּד֗וֹל חִפָּה֙ עֵ֣ץ בְּרוֹשִׁ֔ים וַיְחַפֵּ֖הוּ זָהָ֣ב ט֑וֹב וַיַּ֧עַל עָלָ֛יו תִּמֹרִ֖ים וְשַׁרְשְׁרֽוֹת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיְצַ֧ף אֶת־הַבַּ֛יִת אֶ֥בֶן יְקָרָ֖ה לְתִפְאָ֑רֶת וְהַזָּהָ֖ב זְהַ֥ב פַּרְוָֽיִם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְחַ֨ף אֶת־הַבַּ֜יִת הַקֹּר֧וֹת הַסִּפִּ֛ים וְקִֽירוֹתָ֥יו וְדַלְתוֹתָ֖יו זָהָ֑ב וּפִתַּ֥ח כְּרוּבִ֖ים עַל־הַקִּירֽוֹת׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיַּ֙עַשׂ֙ אֶת־בֵּֽית־קֹ֣דֶשׁ הַקֳּדָשִׁ֔ים אָרְכּ֞וֹ עַל־פְּנֵ֤י רֹֽחַב־הַבַּ֙יִת֙ אַמּ֣וֹת עֶשְׂרִ֔ים וְרָחְבּ֖וֹ אַמּ֣וֹת עֶשְׂרִ֑ים וַיְחַפֵּ֙הוּ֙ זָהָ֣ב ט֔וֹב לְכִכָּרִ֖ים שֵׁ֥שׁ מֵאֽוֹת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וּמִשְׁקָ֛ל לְמִסְמְר֥וֹת לִשְׁקָלִ֖ים חֲמִשִּׁ֣ים זָהָ֑ב וְהָעֲלִיּ֖וֹת חִפָּ֥ה זָהָֽב׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיַּ֜עַשׂ בְּבֵֽית־קֹ֤דֶשׁ הַקֳּדָשִׁים֙ כְּרוּבִ֣ים שְׁנַ֔יִם מַעֲשֵׂ֖ה צַעֲצֻעִ֑ים וַיְצַפּ֥וּ אֹתָ֖ם זָהָֽב׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְכַנְפֵי֙ הַכְּרוּבִ֔ים אָרְכָּ֖ם אַמּ֣וֹת עֶשְׂרִ֑ים כְּנַ֨ף הָאֶחָ֜ד לְאַמּ֣וֹת חָמֵ֗שׁ מַגַּ֙עַת֙ לְקִ֣יר הַבַּ֔יִת וְהַכָּנָ֤ף הָאַחֶ֙רֶת֙ אַמּ֣וֹת חָמֵ֔שׁ מַגִּ֕יעַ לִכְנַ֖ף הַכְּר֥וּב הָאַחֵֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּכְנַ֨ף הַכְּר֤וּב הָאֶחָד֙ אַמּ֣וֹת חָמֵ֔שׁ מַגִּ֖יעַ לְקִ֣יר הַבָּ֑יִת וְהַכָּנָ֤ף הָאַחֶ֙רֶת֙ אַמּ֣וֹת חָמֵ֔שׁ דְּבֵקָ֕ה לִכְנַ֖ף הַכְּר֥וּב הָאַחֵֽר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כַּנְפֵי֙ הַכְּרוּבִ֣ים הָאֵ֔לֶּה פֹּֽרְשִׂ֖ים אַמּ֣וֹת עֶשְׂרִ֑ים וְהֵ֛ם עֹמְדִ֥ים עַל־רַגְלֵיהֶ֖ם וּפְנֵיהֶ֥ם לַבָּֽיִת׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיַּ֙עַשׂ֙ אֶת־הַפָּרֹ֔כֶת תְּכֵ֥לֶת וְאַרְגָּמָ֖ן וְכַרְמִ֣יל וּב֑וּץ וַיַּ֥עַל עָלָ֖יו כְּרוּבִֽים׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיַּ֜עַשׂ לִפְנֵ֤י הַבַּ֙יִת֙ עַמּוּדִ֣ים שְׁנַ֔יִם אַמּ֕וֹת שְׁלֹשִׁ֥ים וְחָמֵ֖שׁ אֹ֑רֶךְ וְהַצֶּ֥פֶת אֲשֶׁר־עַל־רֹאשׁ֖וֹ אַמּ֥וֹת חָמֵֽשׁ׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיַּ֤עַשׂ שַׁרְשְׁרוֹת֙ בַּדְּבִ֔יר וַיִּתֵּ֖ן עַל־רֹ֣אשׁ הָעַמֻּדִ֑ים וַיַּ֤עַשׂ רִמּוֹנִים֙ מֵאָ֔ה וַיִּתֵּ֖ן בַּֽשַּׁרְשְׁרֽוֹת׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיָּ֤קֶם אֶת־הָֽעַמּוּדִים֙ עַל־פְּנֵ֣י הַהֵיכָ֔ל אֶחָ֥ד מִיָּמִ֖ין וְאֶחָ֣ד מֵֽהַשְּׂמֹ֑אול וַיִּקְרָ֤א שֵׁם־<font color="brown">הימיני</font> <font color="blue">הַיְמָנִי֙</font> יָכִ֔ין וְשֵׁ֥ם הַשְּׂמָאלִ֖י בֹּֽעַז׃ ס</P>
</TD>
<TD WIDTH="50%">
<P>1&nbsp;wayy&#257;&#x1E25;el &#353;&#601;l&#333;m&#333;h li&#x1E07;&#601;nw&#333;&#x1E6F; &#8217;e&#x1E6F;-b&ecirc;&#x1E6F;-y&#601;hw&acirc; b&icirc;r&ucirc;&#353;&#257;laim b&#601;har hammw&#333;r&icirc;y&acirc; &#8217;&#259;&#353;er nir&#601;&#8217;&acirc; l&#601;&#x1E0F;&#257;w&icirc;&#x1E0F; &#8217;&#257;&#x1E07;&icirc;h&ucirc; &#8217;&#259;&#353;er h&#275;&#x1E35;&icirc;n bim&#601;qw&#333;m d&#257;w&icirc;&#x1E0F; b&#601;&#x1E21;&#333;ren &#8217;&#257;r&#601;n&#257;n hay&#601;&#x1E07;&ucirc;s&icirc;: </P>
<P>2&nbsp;wayy&#257;&#x1E25;el li&#x1E07;&#601;nw&#333;&#x1E6F; b<sup>a</sup>&#x1E25;&#333;&#x1E0F;e&#353; ha&#353;&#353;&#275;n&icirc; ba&#353;&#353;&#275;n&icirc; bi&#353;&#601;na&#x1E6F; &#8217;ar&#601;b<sup>a</sup>&#8216; l&#601;mal&#601;&#x1E35;&ucirc;&#x1E6F;w&#333;: </P>
<P>3&nbsp;w&#601;&#8217;&#275;lleh h&ucirc;sa&#x1E0F; &#353;&#601;l&#333;m&#333;h li&#x1E07;&#601;nw&#333;&#x1E6F; &#8217;e&#x1E6F;-b&ecirc;&#x1E6F; h&#257;&#8217;&#277;l&#333;h&icirc;m h&#257;&#8217;&#333;re&#x1E35;&#601; &#8217;ammw&#333;&#x1E6F; bammid&acirc; h&#257;ri&#8217;&#353;w&#333;n&acirc; &#8217;ammw&#333;&#x1E6F; &#353;i&#353;&#353;&icirc;m w&#601;r&#333;&#x1E25;a&#x1E07; &#8217;ammw&#333;&#x1E6F; &#8216;e&#347;&#601;r&icirc;m: </P>
<P>4&nbsp;w&#601;h&#257;&#8217;&ucirc;l&#257;m &#8217;&#259;&#353;er &#8216;al-p&#601;n&ecirc; h&#257;&#8217;&#333;re&#x1E35;&#601; &#8216;al-p&#601;n&ecirc; r&#333;&#x1E25;a&#x1E07;-habayi&#x1E6F; &#8217;ammw&#333;&#x1E6F; &#8216;e&#347;&#601;r&icirc;m w&#601;hag&#333;&#x1E07;<sup>a</sup>h m&#275;&#8217;&acirc; w&#601;&#8216;e&#347;&#601;r&icirc;m way&#601;&#x1E63;ap&#275;h&ucirc; mip&#601;n&icirc;m&acirc; z&acirc;&#257;&#x1E07; &#x1E6D;&acirc;w&#333;r: </P>
<P>5&nbsp;w&#601;&#8217;&#275;&#x1E6F;| habayi&#x1E6F; hag&#257;&#x1E0F;w&#333;l &#x1E25;ip&acirc; &#8216;&#275;&#x1E63; b&#601;rw&#333;&#353;&icirc;m way&#601;&#x1E25;ap&#275;h&ucirc; z&acirc;&#257;&#x1E07; &#x1E6D;w&#333;&#x1E07; wayy<sup>a</sup>&#8216;al &#8216;&#257;l&#257;yw tim&#333;r&icirc;m w&#601;&#353;ar&#601;&#353;&#601;rw&#333;&#x1E6F;: </P>
<P>6&nbsp;way&#601;&#x1E63;af &#8217;e&#x1E6F;-habayi&#x1E6F; &#8217;e&#x1E07;en y&#601;q&#257;r&acirc; l&#601;&#x1E6F;if&#601;&#8217;&#257;re&#x1E6F; w&#601;hazz&acirc;&#257;&#x1E07; z&#601;ha&#x1E07; par&#601;w&#257;yim: </P>
<P>7&nbsp;way&#601;&#x1E25;af &#8217;e&#x1E6F;-habayi&#x1E6F; haqq&#333;rw&#333;&#x1E6F; hassip&icirc;m w&#601;q&icirc;rw&#333;&#x1E6F;&#257;yw w&#601;&#x1E0F;al&#601;&#x1E6F;w&#333;&#x1E6F;&#257;yw z&acirc;&#257;&#x1E07; &ucirc;fit<sup>a</sup>&#x1E25; k&#601;r&ucirc;&#x1E07;&icirc;m &#8216;al-haqq&icirc;rw&#333;&#x1E6F;: s</P>
<P>8&nbsp;wayy<sup>a</sup>&#8216;a&#347; &#8217;e&#x1E6F;-b&ecirc;&#x1E6F;-q&#333;&#x1E0F;e&#353; haqq&#335;&#x1E0F;&#257;&#353;&icirc;m &#8217;&#257;r&#601;kw&#333; &#8216;al-p&#601;n&ecirc; r&#333;&#x1E25;a&#x1E07;-habayi&#x1E6F; &#8217;ammw&#333;&#x1E6F; &#8216;e&#347;&#601;r&icirc;m w&#601;r&#257;&#x1E25;&#601;bw&#333; &#8217;ammw&#333;&#x1E6F; &#8216;e&#347;&#601;r&icirc;m way&#601;&#x1E25;ap&#275;h&ucirc; z&acirc;&#257;&#x1E07; &#x1E6D;w&#333;&#x1E07; l&#601;&#x1E35;ik&#257;r&icirc;m &#353;&#275;&#353; m&#275;&#8217;w&#333;&#x1E6F;: </P>
<P>9&nbsp;&ucirc;mi&#353;&#601;q&#257;l l&#601;mis&#601;m&#601;rw&#333;&#x1E6F; li&#353;&#601;q&#257;l&icirc;m &#x1E25;&#259;mi&#353;&#353;&icirc;m z&acirc;&#257;&#x1E07; w&#601;h&#257;&#8216;&#259;l&icirc;yw&#333;&#x1E6F; &#x1E25;ip&acirc; z&acirc;&#257;&#x1E07;: </P>
<P>10&nbsp;wayy<sup>a</sup>&#8216;a&#347; b&#601;&#x1E07;&ecirc;&#x1E6F;-q&#333;&#x1E0F;e&#353; haqq&#335;&#x1E0F;&#257;&#353;&icirc;m k&#601;r&ucirc;&#x1E07;&icirc;m &#353;&#601;nayim m<sup>a</sup>&#8216;&#259;&#347;&#275;h &#x1E63;<sup>a</sup>&#8216;&#259;&#x1E63;u&#8216;&icirc;m way&#601;&#x1E63;ap&ucirc; &#8217;&#333;&#x1E6F;&#257;m z&acirc;&#257;&#x1E07;: </P>
<P>11&nbsp;w&#601;&#x1E35;an&#601;f&ecirc; hak&#601;r&ucirc;&#x1E07;&icirc;m &#8217;&#257;r&#601;k&#257;m &#8217;ammw&#333;&#x1E6F; &#8216;e&#347;&#601;r&icirc;m k&#601;naf h&#257;&#8217;e&#x1E25;&#257;&#x1E0F; l&#601;&#8217;ammw&#333;&#x1E6F; &#x1E25;&#257;m&#275;&#353; mag<sup>a</sup>&#8216;a&#x1E6F; l&#601;q&icirc;r habayi&#x1E6F; w&#601;hak&#257;n&#257;f h&#257;&#8217;<sup>a</sup>&#x1E25;ere&#x1E6F; &#8217;ammw&#333;&#x1E6F; &#x1E25;&#257;m&#275;&#353; mag&icirc;&#8216;a li&#x1E35;&#601;naf hak&#601;r&ucirc;&#x1E07; h&#257;&#8217;<sup>a</sup>&#x1E25;&#275;r: </P>
<P>12&nbsp;&ucirc;&#x1E35;&#601;naf hak&#601;r&ucirc;&#x1E07; h&#257;&#8217;e&#x1E25;&#257;&#x1E0F; &#8217;ammw&#333;&#x1E6F; &#x1E25;&#257;m&#275;&#353; mag&icirc;&#8216;a l&#601;q&icirc;r hab&#257;yi&#x1E6F; w&#601;hak&#257;n&#257;f h&#257;&#8217;<sup>a</sup>&#x1E25;ere&#x1E6F; &#8217;ammw&#333;&#x1E6F; &#x1E25;&#257;m&#275;&#353; d&#601;&#x1E07;&#275;q&acirc; li&#x1E35;&#601;naf hak&#601;r&ucirc;&#x1E07; h&#257;&#8217;<sup>a</sup>&#x1E25;&#275;r: </P>
<P>13&nbsp;kan&#601;f&ecirc; hak&#601;r&ucirc;&#x1E07;&icirc;m h&#257;&#8217;&#275;lleh p&#333;r&#601;&#347;&icirc;m &#8217;ammw&#333;&#x1E6F; &#8216;e&#347;&#601;r&icirc;m w&#601;h&#275;m &#8216;&#333;m&#601;&#x1E0F;&icirc;m &#8216;al-ra&#x1E21;&#601;l&ecirc;hem &ucirc;f&#601;n&ecirc;hem lab&#257;yi&#x1E6F;: s</P>
<P>14&nbsp;wayy<sup>a</sup>&#8216;a&#347; &#8217;e&#x1E6F;-hap&#257;r&#333;&#x1E35;e&#x1E6F; t&#601;&#x1E35;&#275;le&#x1E6F; w&#601;&#8217;ar&#601;g&#257;m&#257;n w&#601;&#x1E35;ar&#601;m&icirc;l &ucirc;&#x1E07;&ucirc;&#x1E63; wayy<sup>a</sup>&#8216;al &#8216;&#257;l&#257;yw k&#601;r&ucirc;&#x1E07;&icirc;m: s</P>
<P>15&nbsp;wayy<sup>a</sup>&#8216;a&#347; lif&#601;n&ecirc; habayi&#x1E6F; &#8216;amm&ucirc;&#x1E0F;&icirc;m &#353;&#601;nayim &#8217;ammw&#333;&#x1E6F; &#353;&#601;l&#333;&#353;&icirc;m w&#601;&#x1E25;&#257;m&#275;&#353; &#8217;&#333;re&#x1E35;&#601; w&#601;ha&#x1E63;&#x1E63;efe&#x1E6F; &#8217;&#259;&#353;er-&#8216;al-r&#333;&#8217;&#353;w&#333; &#8217;ammw&#333;&#x1E6F; &#x1E25;&#257;m&#275;&#353;: s</P>
<P>16&nbsp;wayy<sup>a</sup>&#8216;a&#347; &#353;ar&#601;&#353;&#601;rw&#333;&#x1E6F; bad&#601;&#x1E07;&icirc;r wayyit&#275;n &#8216;al-r&#333;&#8217;&#353; h&#257;&#8216;ammu&#x1E0F;&icirc;m wayy<sup>a</sup>&#8216;a&#347; rimmw&#333;n&icirc;m m&#275;&#8217;&acirc; wayyit&#275;n ba&#353;&#353;ar&#601;&#353;&#601;rw&#333;&#x1E6F;: </P>
<P>17&nbsp;wayy&#257;qem &#8217;e&#x1E6F;-h&#257;&#8216;amm&ucirc;&#x1E0F;&icirc;m &#8216;al-p&#601;n&ecirc; hah&ecirc;&#x1E35;&#257;l &#8217;e&#x1E25;&#257;&#x1E0F; m&icirc;y&#257;m&icirc;n w&#601;&#8217;e&#x1E25;&#257;&#x1E0F; m&#275;ha&#347;&#347;&#601;m&#333;&#8217;wl wayyiq&#601;r&#257;&#8217; &#353;&#275;m-<font color="brown">hay&#601;m&icirc;n&icirc;</font> <font color="blue">hay&#601;m&#257;n&icirc;</font> y&#257;&#x1E35;&icirc;n w&#601;&#353;&#275;m ha&#347;&#347;&#601;m&#257;&#8217;l&icirc; b&#333;&#8216;az: s</P>
</TD>
</TABLE>
<P><HR>
<CENTER>
<A HREF="ch2004.htm">Next: 2 Chronicles (2 Divrey Yamim) Chapter 4</A></CENTER>
</BODY>
</HTML>
