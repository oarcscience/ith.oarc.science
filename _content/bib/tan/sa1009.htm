<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1009.htm">Polyglot</A>&nbsp;
<A HREF="../kjv/sa1009.htm">KJV</A>&nbsp;
<A HREF="../sep/sa1009.htm">Sep</A>&nbsp;
<A HREF="../vul/sa1009.htm">Vul</A>&nbsp;

<BR>
<BR><A HREF="sa1.htm">1 Samuel (1 Shmuel) Index</A><BR>
&nbsp;
<A HREF="sa1008.htm">Previous</A>&nbsp;
<A HREF="sa1010.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽיְהִי־אִ֣ישׁ <font color="brown">מבן־</font> <font color="brown">ימין</font> <font color="blue">מִבִּנְיָמִ֗ין<font color="red"><sup>a</font></sup></font> וּ֠שְׁמוֹ קִ֣ישׁ בֶּן־אֲבִיאֵ֞ל בֶּן־צְר֧וֹר בֶּן־בְּכוֹרַ֛ת בֶּן־אֲפִ֖יחַ בֶּן־אִ֣ישׁ יְמִינִ֑י גִּבּ֖וֹר חָֽיִל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְלוֹ־הָיָ֨ה בֵ֜ן וּשְׁמ֤וֹ שָׁאוּל֙ בָּח֣וּר וָט֔וֹב וְאֵ֥ין אִ֛ישׁ מִבְּנֵ֥י יִשְׂרָאֵ֖ל ט֣וֹב מִמֶּ֑נּוּ מִשִּׁכְמ֣וֹ וָמַ֔עְלָה גָּבֹ֖הַּ מִכָּל־הָעָֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַתֹּאבַ֙דְנָה֙ הָאֲתֹנ֔וֹת לְקִ֖ישׁ אֲבִ֣י שָׁא֑וּל וַיֹּ֨אמֶר קִ֜ישׁ אֶל־שָׁא֣וּל בְּנ֗וֹ קַח־נָ֤א אִתְּךָ֙ אֶת־אַחַ֣ד מֵֽהַנְּעָרִ֔ים וְק֣וּם לֵ֔ךְ בַּקֵּ֖שׁ אֶת־הָאֲתֹנֹֽת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּעֲבֹ֧ר בְּהַר־אֶפְרַ֛יִם וַיַּעֲבֹ֥ר בְּאֶֽרֶץ־שָׁלִ֖שָׁה וְלֹ֣א מָצָ֑אוּ וַיַּעַבְר֤וּ בְאֶֽרֶץ־שַׁעֲלִים֙ וָאַ֔יִן וַיַּעֲבֹ֥ר בְּאֶֽרֶץ־יְמִינִ֖י וְלֹ֥א מָצָֽאוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הֵ֗מָּה בָּ֚אוּ בְּאֶ֣רֶץ צ֔וּף וְשָׁא֥וּל אָמַ֛ר לְנַעֲר֥וֹ אֲשֶׁר־עִמּ֖וֹ לְכָ֣ה וְנָשׁ֑וּבָה פֶּן־יֶחְדַּ֥ל אָבִ֛י מִן־הָאֲתֹנ֖וֹת וְדָ֥אַג לָֽנוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֣אמֶר ל֗וֹ הִנֵּה־נָ֤א אִישׁ־אֱלֹהִים֙ בָּעִ֣יר הַזֹּ֔את וְהָאִ֣ישׁ נִכְבָּ֔ד כֹּ֥ל אֲשֶׁר־יְדַבֵּ֖ר בּ֣וֹא יָב֑וֹא עַתָּה֙ נֵ֣לֲכָה שָּׁ֔ם אוּלַי֙ יַגִּ֣יד לָ֔נוּ אֶת־דַּרְכֵּ֖נוּ אֲשֶׁר־הָלַ֥כְנוּ עָלֶֽיהָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֨אמֶר שָׁא֜וּל לְנַעֲר֗וֹ וְהִנֵּ֣ה נֵלֵךְ֮ וּמַה־נָּבִ֣יא לָאִישׁ֒ כִּ֤י הַלֶּ֙חֶם֙ אָזַ֣ל מִכֵּלֵ֔ינוּ וּתְשׁוּרָ֥ה אֵין־לְהָבִ֖יא לְאִ֣ישׁ הָאֱלֹהִ֑ים מָ֖ה אִתָּֽנוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֤סֶף הַנַּ֙עַר֙ לַעֲנ֣וֹת אֶת־שָׁא֔וּל וַיֹּ֕אמֶר הִנֵּה֙ נִמְצָ֣א בְיָדִ֔י רֶ֖בַע שֶׁ֣קֶל כָּ֑סֶף וְנָֽתַתִּי֙ לְאִ֣ישׁ הָאֱלֹהִ֔ים וְהִגִּ֥יד לָ֖נוּ אֶת־דַּרְכֵּֽנוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לְפָנִ֣ים׀ בְּיִשְׂרָאֵ֗ל כֹּֽה־אָמַ֤ר הָאִישׁ֙ בְּלֶכְתּוֹ֙ לִדְר֣וֹשׁ אֱלֹהִ֔ים לְכ֥וּ וְנֵלְכָ֖ה עַד־הָרֹאֶ֑ה כִּ֤י לַנָּבִיא֙ הַיּ֔וֹם יִקָּרֵ֥א לְפָנִ֖ים הָרֹאֶֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֨אמֶר שָׁא֧וּל לְנַעֲר֛וֹ ט֥וֹב דְּבָרְךָ֖ לְכָ֣ה׀ נֵלֵ֑כָה וַיֵּֽלְכוּ֙ אֶל־הָעִ֔יר אֲשֶׁר־שָׁ֖ם אִ֥ישׁ הָאֱלֹהִֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הֵ֗מָּה עֹלִים֙ בְּמַעֲלֵ֣ה הָעִ֔יר וְהֵ֙מָּה֙ מָצְא֣וּ נְעָר֔וֹת יֹצְא֖וֹת לִשְׁאֹ֣ב מָ֑יִם וַיֹּאמְר֣וּ לָהֶ֔ן הֲיֵ֥שׁ בָּזֶ֖ה הָרֹאֶֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַתַּעֲנֶ֧ינָה אוֹתָ֛ם וַתֹּאמַ֥רְנָה יֵּ֖שׁ הִנֵּ֣ה לְפָנֶ֑יךָ מַהֵ֣ר׀ עַתָּ֗ה כִּ֤י הַיּוֹם֙ בָּ֣א לָעִ֔יר כִּ֣י זֶ֧בַח הַיּ֛וֹם לָעָ֖ם בַּבָּמָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כְּבֹאֲכֶ֣ם הָעִ֣יר כֵּ֣ן תִּמְצְא֣וּן אֹת֡וֹ בְּטֶרֶם֩ יַעֲלֶ֨ה הַבָּמָ֜תָה לֶאֱכֹ֗ל כִּ֠י לֹֽא־יֹאכַ֤ל הָעָם֙ עַד־בֹּא֔וֹ כִּֽי־הוּא֙ יְבָרֵ֣ךְ הַזֶּ֔בַח אַחֲרֵי־כֵ֖ן יֹאכְל֣וּ הַקְּרֻאִ֑ים וְעַתָּ֣ה עֲל֔וּ כִּֽי־אֹת֥וֹ כְהַיּ֖וֹם תִּמְצְא֥וּן אֹתֽוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַֽיַּעֲל֖וּ הָעִ֑יר הֵ֗מָּה בָּאִים֙ בְּת֣וֹךְ הָעִ֔יר וְהִנֵּ֤ה שְׁמוּאֵל֙ יֹצֵ֣א לִקְרָאתָ֔ם לַעֲל֖וֹת הַבָּמָֽה׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַֽיהוָ֔ה גָּלָ֖ה אֶת־אֹ֣זֶן שְׁמוּאֵ֑ל י֣וֹם אֶחָ֔ד לִפְנֵ֥י בֽוֹא־שָׁא֖וּל לֵאמֹֽר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כָּעֵ֣ת׀ מָחָ֡ר אֶשְׁלַח֩ אֵלֶ֨יךָ אִ֜ישׁ מֵאֶ֣רֶץ בִּנְיָמִ֗ן וּמְשַׁחְתּ֤וֹ לְנָגִיד֙ עַל־עַמִּ֣י יִשְׂרָאֵ֔ל וְהוֹשִׁ֥יעַ אֶת־עַמִּ֖י מִיַּ֣ד פְּלִשְׁתִּ֑ים כִּ֤י רָאִ֙יתִי֙ אֶת־עַמִּ֔י כִּ֛י בָּ֥אָה צַעֲקָת֖וֹ אֵלָֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּשְׁמוּאֵ֖ל רָאָ֣ה אֶת־שָׁא֑וּל וַיהוָ֣ה עָנָ֔הוּ הִנֵּ֤ה הָאִישׁ֙ אֲשֶׁ֣ר אָמַ֣רְתִּי אֵלֶ֔יךָ זֶ֖ה יַעְצֹ֥ר בְּעַמִּֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּגַּ֥שׁ שָׁא֛וּל אֶת־שְׁמוּאֵ֖ל בְּת֣וֹךְ הַשָּׁ֑עַר וַיֹּ֙אמֶר֙ הַגִּֽידָה־נָּ֣א לִ֔י אֵי־זֶ֖ה בֵּ֥ית הָרֹאֶֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיַּ֨עַן שְׁמוּאֵ֜ל אֶת־שָׁא֗וּל וַיֹּ֙אמֶר֙ אָנֹכִ֣י הָרֹאֶ֔ה עֲלֵ֤ה לְפָנַי֙ הַבָּמָ֔ה וַאֲכַלְתֶּ֥ם עִמִּ֖י הַיּ֑וֹם וְשִׁלַּחְתִּ֣יךָ בַבֹּ֔קֶר וְכֹ֛ל אֲשֶׁ֥ר בִּֽלְבָבְךָ֖ אַגִּ֥יד לָֽךְ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְלָאֲתֹנ֞וֹת הָאֹבְד֣וֹת לְךָ֗ הַיּוֹם֙ שְׁלֹ֣שֶׁת הַיָּמִ֔ים אַל־תָּ֧שֶׂם אֶֽת־לִבְּךָ֛ לָהֶ֖ם כִּ֣י נִמְצָ֑אוּ וּלְמִי֙ כָּל־חֶמְדַּ֣ת יִשְׂרָאֵ֔ל הֲל֣וֹא לְךָ֔ וּלְכֹ֖ל בֵּ֥ית אָבִֽיךָ׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיַּ֨עַן שָׁא֜וּל וַיֹּ֗אמֶר הֲל֨וֹא בֶן־יְמִינִ֤י אָ֙נֹכִי֙ מִקַּטַנֵּי֙<font color="red"><sup>1</font></sup> שִׁבְטֵ֣י יִשְׂרָאֵ֔ל וּמִשְׁפַּחְתִּי֙ הַצְּעִרָ֔ה מִכָּֽל־מִשְׁפְּח֖וֹת שִׁבְטֵ֣י בִנְיָמִ֑ן וְלָ֙מָּה֙ דִּבַּ֣רְתָּ אֵלַ֔י כַּדָּבָ֖ר הַזֶּֽה׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּקַּ֤ח שְׁמוּאֵל֙ אֶת־שָׁא֣וּל וְאֶֽת־נַעֲר֔וֹ וַיְבִיאֵ֖ם לִשְׁכָּ֑תָה וַיִּתֵּ֨ן לָהֶ֤ם מָקוֹם֙ בְּרֹ֣אשׁ הַקְּרוּאִ֔ים וְהֵ֖מָּה כִּשְׁלֹשִׁ֥ים אִֽישׁ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֤אמֶר שְׁמוּאֵל֙ לַטַּבָּ֔ח תְּנָה֙ אֶת־הַמָּנָ֔ה אֲשֶׁ֥ר נָתַ֖תִּי לָ֑ךְ אֲשֶׁר֙ אָמַ֣רְתִּי אֵלֶ֔יךָ שִׂ֥ים אֹתָ֖הּ עִמָּֽךְ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיָּ֣רֶם הַ֠טַּבָּח אֶת־הַשּׁ֨וֹק וְהֶעָלֶ֜יהָ וַיָּ֣שֶׂם׀ לִפְנֵ֣י שָׁא֗וּל וַיֹּ֙אמֶר֙ הִנֵּ֤ה הַנִּשְׁאָר֙ שִׂים־לְפָנֶ֣יךָ אֱכֹ֔ל כִּ֧י לַמּוֹעֵ֛ד שָֽׁמוּר־לְךָ֥ לֵאמֹ֖ר הָעָ֣ם׀ קָרָ֑אתִי וַיֹּ֧אכַל שָׁא֛וּל עִם־שְׁמוּאֵ֖ל בַּיּ֥וֹם הַהֽוּא׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֵּרְד֥וּ מֵהַבָּמָ֖ה הָעִ֑יר וַיְדַבֵּ֥ר עִם־שָׁא֖וּל עַל־הַגָּֽג׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיַּשְׁכִּ֗מוּ וַיְהִ֞י כַּעֲל֤וֹת הַשַּׁ֙חַר֙ וַיִּקְרָ֨א שְׁמוּאֵ֤ל אֶל־שָׁאוּל֙ <font color="brown">הגג</font> <font color="blue">הַגָּ֣גָה</font> לֵאמֹ֔ר ק֖וּמָה וַאֲשַׁלְּחֶ֑ךָּ וַיָּ֣קָם שָׁא֗וּל וַיֵּצְא֧וּ שְׁנֵיהֶ֛ם ה֥וּא וּשְׁמוּאֵ֖ל הַחֽוּצָה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;הֵ֗מָּה יֽוֹרְדִים֙ בִּקְצֵ֣ה הָעִ֔יר וּשְׁמוּאֵ֞ל אָמַ֣ר אֶל־שָׁא֗וּל אֱמֹ֥ר לַנַּ֛עַר וְיַעֲבֹ֥ר לְפָנֵ֖ינוּ וַֽיַּעֲבֹ֑ר וְאַתָּה֙ עֲמֹ֣ד כַּיּ֔וֹם וְאַשְׁמִיעֲךָ֖ אֶת־דְּבַ֥ר אֱלֹהִֽים׃ פ</P>
</TD>
<TD WIDTH="50%">
<P>1&nbsp;way&#601;h&icirc;-&#8217;&icirc;&#353; <font color="brown">mibin-</font> <font color="brown">y&#257;m&icirc;n</font> <font color="blue">mibin&#601;y&#257;m&icirc;n<font color="red"><sup>a</font></sup></font> &ucirc;&#353;&#601;mw&#333; q&icirc;&#353; ben-&#8217;&#259;&#x1E07;&icirc;&#8217;&#275;l ben-&#x1E63;&#601;rw&#333;r ben-b&#601;&#x1E35;w&#333;ra&#x1E6F; ben-&#8217;&#259;f&icirc;&#x1E25;a ben-&#8217;&icirc;&#353; y&#601;m&icirc;n&icirc; gibw&#333;r &#x1E25;&#257;yil: </P>
<P>2&nbsp;w&#601;lw&#333;-h&#257;y&acirc; &#x1E07;&#275;n &ucirc;&#353;&#601;mw&#333; &#353;&#257;&#8217;&ucirc;l b&#257;&#x1E25;&ucirc;r w&#257;&#x1E6D;w&#333;&#x1E07; w&#601;&#8217;&ecirc;n &#8217;&icirc;&#353; mib&#601;n&ecirc; yi&#347;&#601;r&#257;&#8217;&#275;l &#x1E6D;w&#333;&#x1E07; mimmenn&ucirc; mi&#353;&#353;i&#x1E35;&#601;mw&#333; w&#257;m<sup>a</sup>&#8216;&#601;l&acirc; g&#257;&#x1E07;&#333;hha mik&#257;l-h&#257;&#8216;&#257;m: </P>
<P>3&nbsp;wat&#333;&#8217;&#x1E07;a&#x1E0F;&#601;n&acirc; h&#257;&#8217;&#259;&#x1E6F;&#333;nw&#333;&#x1E6F; l&#601;q&icirc;&#353; &#8217;&#259;&#x1E07;&icirc; &#353;&#257;&#8217;&ucirc;l wayy&#333;&#8217;mer q&icirc;&#353; &#8217;el-&#353;&#257;&#8217;&ucirc;l b&#601;nw&#333; q<sup>a</sup>&#x1E25;-n&#257;&#8217; &#8217;it&#601;&#x1E35;&#257; &#8217;e&#x1E6F;-&#8217;<sup>a</sup>&#x1E25;a&#x1E0F; m&#275;hann&#601;&#8216;&#257;r&icirc;m w&#601;q&ucirc;m l&#275;&#x1E35;&#601; baqq&#275;&#353; &#8217;e&#x1E6F;-h&#257;&#8217;&#259;&#x1E6F;&#333;n&#333;&#x1E6F;: </P>
<P>4&nbsp;wayy<sup>a</sup>&#8216;&#259;&#x1E07;&#333;r b&#601;har-&#8217;ef&#601;rayim wayy<sup>a</sup>&#8216;&#259;&#x1E07;&#333;r b&#601;&#8217;ere&#x1E63;-&#353;&#257;li&#353;&acirc; w&#601;l&#333;&#8217; m&#257;&#x1E63;&#257;&#8217;&ucirc; wayy<sup>a</sup>&#8216;a&#x1E07;&#601;r&ucirc; &#x1E07;&#601;&#8217;ere&#x1E63;-&#353;<sup>a</sup>&#8216;&#259;l&icirc;m w&#257;&#8217;ayin wayy<sup>a</sup>&#8216;&#259;&#x1E07;&#333;r b&#601;&#8217;ere&#x1E63;-y&#601;m&icirc;n&icirc; w&#601;l&#333;&#8217; m&#257;&#x1E63;&#257;&#8217;&ucirc;: </P>
<P>5&nbsp;h&#275;mm&acirc; b&#257;&#8217;&ucirc; b&#601;&#8217;ere&#x1E63; &#x1E63;&ucirc;f w&#601;&#353;&#257;&#8217;&ucirc;l &#8217;&#257;mar l&#601;n<sup>a</sup>&#8216;&#259;rw&#333; &#8217;&#259;&#353;er-&#8216;immw&#333; l&#601;&#x1E35;&acirc; w&#601;n&#257;&#353;&ucirc;&#x1E07;&acirc; pen-ye&#x1E25;&#601;dal &#8217;&#257;&#x1E07;&icirc; min-h&#257;&#8217;&#259;&#x1E6F;&#333;nw&#333;&#x1E6F; w&#601;&#x1E0F;&#257;&#8217;a&#x1E21; l&#257;n&ucirc;: </P>
<P>6&nbsp;wayy&#333;&#8217;mer lw&#333; hinn&#275;h-n&#257;&#8217; &#8217;&icirc;&#353;-&#8217;&#277;l&#333;h&icirc;m b&#257;&#8216;&icirc;r hazz&#333;&#8217;&#x1E6F; w&#601;h&#257;&#8217;&icirc;&#353; ni&#x1E35;&#601;b&#257;&#x1E0F; k&#333;l &#8217;&#259;&#353;er-y&#601;&#x1E0F;ab&#275;r bw&#333;&#8217; y&#257;&#x1E07;w&#333;&#8217; &#8216;at&acirc; n&#275;l&#259;&#x1E35;&acirc; &#353;&#353;&#257;m &#8217;&ucirc;lay yag&icirc;&#x1E0F; l&#257;n&ucirc; &#8217;e&#x1E6F;-dar&#601;k&#275;n&ucirc; &#8217;&#259;&#353;er-h&#257;la&#x1E35;&#601;n&ucirc; &#8216;&#257;leyh&#257;: </P>
<P>7&nbsp;wayy&#333;&#8217;mer &#353;&#257;&#8217;&ucirc;l l&#601;n<sup>a</sup>&#8216;&#259;rw&#333; w&#601;hinn&#275;h n&#275;l&#275;&#x1E35;&#601; &ucirc;mah-nn&#257;&#x1E07;&icirc;&#8217; l&#257;&#8217;&icirc;&#353; k&icirc; halle&#x1E25;em &#8217;&#257;zal mik&#275;l&ecirc;n&ucirc; &ucirc;&#x1E6F;&#601;&#353;&ucirc;r&acirc; &#8217;&ecirc;n-l&#601;h&#257;&#x1E07;&icirc;&#8217; l&#601;&#8217;&icirc;&#353; h&#257;&#8217;&#277;l&#333;h&icirc;m m&acirc; &#8217;it&#257;n&ucirc;: </P>
<P>8&nbsp;wayy&#333;sef hann<sup>a</sup>&#8216;ar l<sup>a</sup>&#8216;&#259;nw&#333;&#x1E6F; &#8217;e&#x1E6F;-&#353;&#257;&#8217;&ucirc;l wayy&#333;&#8217;mer hinn&#275;h nim&#601;&#x1E63;&#257;&#8217; &#x1E07;&#601;y&#257;&#x1E0F;&icirc; re&#x1E07;<sup>a</sup>&#8216; &#353;eqel k&#257;sef w&#601;n&#257;&#x1E6F;at&icirc; l&#601;&#8217;&icirc;&#353; h&#257;&#8217;&#277;l&#333;h&icirc;m w&#601;hig&icirc;&#x1E0F; l&#257;n&ucirc; &#8217;e&#x1E6F;-dar&#601;k&#275;n&ucirc;: </P>
<P>9&nbsp;l&#601;f&#257;n&icirc;m| b&#601;yi&#347;&#601;r&#257;&#8217;&#275;l k&#333;h-&#8217;&#257;mar h&#257;&#8217;&icirc;&#353; b&#601;le&#x1E35;&#601;tw&#333; li&#x1E0F;&#601;rw&#333;&#353; &#8217;&#277;l&#333;h&icirc;m l&#601;&#x1E35;&ucirc; w&#601;n&#275;l&#601;&#x1E35;&acirc; &#8216;a&#x1E0F;-h&#257;r&#333;&#8217;eh k&icirc; lann&#257;&#x1E07;&icirc;&#8217; hayyw&#333;m yiqq&#257;r&#275;&#8217; l&#601;f&#257;n&icirc;m h&#257;r&#333;&#8217;eh: </P>
<P>10&nbsp;wayy&#333;&#8217;mer &#353;&#257;&#8217;&ucirc;l l&#601;n<sup>a</sup>&#8216;&#259;rw&#333; &#x1E6D;w&#333;&#x1E07; d&#601;&#x1E07;&#257;r&#601;&#x1E35;&#257; l&#601;&#x1E35;&acirc;| n&#275;l&#275;&#x1E35;&acirc; wayy&#275;l&#601;&#x1E35;&ucirc; &#8217;el-h&#257;&#8216;&icirc;r &#8217;&#259;&#353;er-&#353;&#257;m &#8217;&icirc;&#353; h&#257;&#8217;&#277;l&#333;h&icirc;m: </P>
<P>11&nbsp;h&#275;mm&acirc; &#8216;&#333;l&icirc;m b&#601;m<sup>a</sup>&#8216;&#259;l&#275;h h&#257;&#8216;&icirc;r w&#601;h&#275;mm&acirc; m&#257;&#x1E63;&#601;&#8217;&ucirc; n&#601;&#8216;&#257;rw&#333;&#x1E6F; y&#333;&#x1E63;&#601;&#8217;w&#333;&#x1E6F; li&#353;&#601;&#8217;&#333;&#x1E07; m&#257;yim wayy&#333;&#8217;m&#601;r&ucirc; l&acirc;en h&#259;y&#275;&#353; b&#257;zeh h&#257;r&#333;&#8217;eh: </P>
<P>12&nbsp;wat<sup>a</sup>&#8216;&#259;neyn&acirc; &#8217;w&#333;&#x1E6F;&#257;m wat&#333;&#8217;mar&#601;n&acirc; yy&#275;&#353; hinn&#275;h l&#601;f&#257;ney&#x1E35;&#257; mah&#275;r| &#8216;at&acirc; k&icirc; hayyw&#333;m b&#257;&#8217; l&#257;&#8216;&icirc;r k&icirc; ze&#x1E07;<sup>a</sup>&#x1E25; hayyw&#333;m l&#257;&#8216;&#257;m bab&#257;m&acirc;: </P>
<P>13&nbsp;k&#601;&#x1E07;&#333;&#8217;&#259;&#x1E35;em h&#257;&#8216;&icirc;r k&#275;n tim&#601;&#x1E63;&#601;&#8217;&ucirc;n &#8217;&#333;&#x1E6F;w&#333; b&#601;&#x1E6D;erem y<sup>a</sup>&#8216;&#259;leh hab&#257;m&#257;&#x1E6F;&acirc; le&#8217;&#277;&#x1E35;&#333;l k&icirc; l&#333;&#8217;-y&#333;&#8217;&#x1E35;al h&#257;&#8216;&#257;m &#8216;a&#x1E0F;-b&#333;&#8217;w&#333; k&icirc;-h&ucirc;&#8217; y&#601;&#x1E07;&#257;r&#275;&#x1E35;&#601; hazze&#x1E07;<sup>a</sup>&#x1E25; &#8217;<sup>a</sup>&#x1E25;&#259;r&ecirc;-&#x1E35;&#275;n y&#333;&#8217;&#x1E35;&#601;l&ucirc; haqq&#601;ru&#8217;&icirc;m w&#601;&#8216;at&acirc; &#8216;&#259;l&ucirc; k&icirc;-&#8217;&#333;&#x1E6F;w&#333; &#x1E35;&#601;hayyw&#333;m tim&#601;&#x1E63;&#601;&#8217;&ucirc;n &#8217;&#333;&#x1E6F;w&#333;: </P>
<P>14&nbsp;wayy<sup>a</sup>&#8216;&#259;l&ucirc; h&#257;&#8216;&icirc;r h&#275;mm&acirc; b&#257;&#8217;&icirc;m b&#601;&#x1E6F;w&#333;&#x1E35;&#601; h&#257;&#8216;&icirc;r w&#601;hinn&#275;h &#353;&#601;m&ucirc;&#8217;&#275;l y&#333;&#x1E63;&#275;&#8217; liq&#601;r&#257;&#8217;&#x1E6F;&#257;m l<sup>a</sup>&#8216;&#259;lw&#333;&#x1E6F; hab&#257;m&acirc;: s</P>
<P>15&nbsp;wayhw&acirc; g&#257;l&acirc; &#8217;e&#x1E6F;-&#8217;&#333;zen &#353;&#601;m&ucirc;&#8217;&#275;l yw&#333;m &#8217;e&#x1E25;&#257;&#x1E0F; lif&#601;n&ecirc; &#x1E07;w&#333;&#8217;-&#353;&#257;&#8217;&ucirc;l l&#275;&#8217;m&#333;r: </P>
<P>16&nbsp;k&#257;&#8216;&#275;&#x1E6F;| m&#257;&#x1E25;&#257;r &#8217;e&#353;&#601;l<sup>a</sup>&#x1E25; &#8217;&#275;ley&#x1E35;&#257; &#8217;&icirc;&#353; m&#275;&#8217;ere&#x1E63; bin&#601;y&#257;min &ucirc;m&#601;&#353;<sup>a</sup>&#x1E25;&#601;tw&#333; l&#601;n&#257;&#x1E21;&icirc;&#x1E0F; &#8216;al-&#8216;amm&icirc; yi&#347;&#601;r&#257;&#8217;&#275;l w&#601;hw&#333;&#353;&icirc;&#8216;a &#8217;e&#x1E6F;-&#8216;amm&icirc; m&icirc;ya&#x1E0F; p&#601;li&#353;&#601;t&icirc;m k&icirc; r&#257;&#8217;&icirc;&#x1E6F;&icirc; &#8217;e&#x1E6F;-&#8216;amm&icirc; k&icirc; b&#257;&#8217;&acirc; &#x1E63;<sup>a</sup>&#8216;&#259;q&#257;&#x1E6F;w&#333; &#8217;&#275;l&#257;y: </P>
<P>17&nbsp;&ucirc;&#353;&#601;m&ucirc;&#8217;&#275;l r&#257;&#8217;&acirc; &#8217;e&#x1E6F;-&#353;&#257;&#8217;&ucirc;l wayhw&acirc; &#8216;&#257;n&acirc;&ucirc; hinn&#275;h h&#257;&#8217;&icirc;&#353; &#8217;&#259;&#353;er &#8217;&#257;mar&#601;t&icirc; &#8217;&#275;ley&#x1E35;&#257; zeh y<sup>a</sup>&#8216;&#601;&#x1E63;&#333;r b&#601;&#8216;amm&icirc;: </P>
<P>18&nbsp;wayyiga&#353; &#353;&#257;&#8217;&ucirc;l &#8217;e&#x1E6F;-&#353;&#601;m&ucirc;&#8217;&#275;l b&#601;&#x1E6F;w&#333;&#x1E35;&#601; ha&#353;&#353;&#257;&#8216;ar wayy&#333;&#8217;mer hag&icirc;&#x1E0F;&acirc;-nn&#257;&#8217; l&icirc; &#8217;&ecirc;-zeh b&ecirc;&#x1E6F; h&#257;r&#333;&#8217;eh: </P>
<P>19&nbsp;wayy<sup>a</sup>&#8216;an &#353;&#601;m&ucirc;&#8217;&#275;l &#8217;e&#x1E6F;-&#353;&#257;&#8217;&ucirc;l wayy&#333;&#8217;mer &#8217;&#257;n&#333;&#x1E35;&icirc; h&#257;r&#333;&#8217;eh &#8216;&#259;l&#275;h l&#601;f&#257;nay hab&#257;m&acirc; wa&#8217;&#259;&#x1E35;al&#601;tem &#8216;imm&icirc; hayyw&#333;m w&#601;&#353;ill<sup>a</sup>&#x1E25;&#601;t&icirc;&#x1E35;&#257; &#x1E07;ab&#333;qer w&#601;&#x1E35;&#333;l &#8217;&#259;&#353;er bil&#601;&#x1E07;&#257;&#x1E07;&#601;&#x1E35;&#257; &#8217;ag&icirc;&#x1E0F; l&#257;&#x1E35;&#601;: </P>
<P>20&nbsp;w&#601;l&#257;&#8217;&#259;&#x1E6F;&#333;nw&#333;&#x1E6F; h&#257;&#8217;&#333;&#x1E07;&#601;&#x1E0F;w&#333;&#x1E6F; l&#601;&#x1E35;&#257; hayyw&#333;m &#353;&#601;l&#333;&#353;e&#x1E6F; hayy&#257;m&icirc;m &#8217;al-t&#257;&#347;em &#8217;e&#x1E6F;-lib&#601;&#x1E35;&#257; l&acirc;em k&icirc; nim&#601;&#x1E63;&#257;&#8217;&ucirc; &ucirc;l&#601;m&icirc; k&#257;l-&#x1E25;em&#601;da&#x1E6F; yi&#347;&#601;r&#257;&#8217;&#275;l h&#259;lw&#333;&#8217; l&#601;&#x1E35;&#257; &ucirc;l&#601;&#x1E35;&#333;l b&ecirc;&#x1E6F; &#8217;&#257;&#x1E07;&icirc;&#x1E35;&#257;: s</P>
<P>21&nbsp;wayy<sup>a</sup>&#8216;an &#353;&#257;&#8217;&ucirc;l wayy&#333;&#8217;mer h&#259;lw&#333;&#8217; &#x1E07;en-y&#601;m&icirc;n&icirc; &#8217;&#257;n&#333;&#x1E35;&icirc; miqqa&#x1E6D;ann&ecirc;<font color="red"><sup>1</font></sup> &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l &ucirc;mi&#353;&#601;p<sup>a</sup>&#x1E25;&#601;t&icirc; ha&#x1E63;&#x1E63;&#601;&#8216;ir&acirc; mik&#257;l-mi&#353;&#601;p&#601;&#x1E25;w&#333;&#x1E6F; &#353;i&#x1E07;&#601;&#x1E6D;&ecirc; &#x1E07;in&#601;y&#257;min w&#601;l&#257;mm&acirc; dibar&#601;t&#257; &#8217;&#275;lay kad&#257;&#x1E07;&#257;r hazzeh: s</P>
<P>22&nbsp;wayyiqq<sup>a</sup>&#x1E25; &#353;&#601;m&ucirc;&#8217;&#275;l &#8217;e&#x1E6F;-&#353;&#257;&#8217;&ucirc;l w&#601;&#8217;e&#x1E6F;-n<sup>a</sup>&#8216;&#259;rw&#333; way&#601;&#x1E07;&icirc;&#8217;&#275;m li&#353;&#601;k&#257;&#x1E6F;&acirc; wayyit&#275;n l&acirc;em m&#257;qw&#333;m b&#601;r&#333;&#8217;&#353; haqq&#601;r&ucirc;&#8217;&icirc;m w&#601;h&#275;mm&acirc; ki&#353;&#601;l&#333;&#353;&icirc;m &#8217;&icirc;&#353;: </P>
<P>23&nbsp;wayy&#333;&#8217;mer &#353;&#601;m&ucirc;&#8217;&#275;l la&#x1E6D;&#x1E6D;ab&#257;&#x1E25; t&#601;n&acirc; &#8217;e&#x1E6F;-hamm&#257;n&acirc; &#8217;&#259;&#353;er n&#257;&#x1E6F;at&icirc; l&#257;&#x1E35;&#601; &#8217;&#259;&#353;er &#8217;&#257;mar&#601;t&icirc; &#8217;&#275;ley&#x1E35;&#257; &#347;&icirc;m &#8217;&#333;&#x1E6F;&#257;h &#8216;imm&#257;&#x1E35;&#601;: </P>
<P>24&nbsp;wayy&#257;rem ha&#x1E6D;&#x1E6D;ab&#257;&#x1E25; &#8217;e&#x1E6F;-ha&#353;&#353;w&#333;q w&#601;he&#8216;&#257;leyh&#257; wayy&#257;&#347;em| lif&#601;n&ecirc; &#353;&#257;&#8217;&ucirc;l wayy&#333;&#8217;mer hinn&#275;h hanni&#353;&#601;&#8217;&#257;r &#347;&icirc;m-l&#601;f&#257;ney&#x1E35;&#257; &#8217;&#277;&#x1E35;&#333;l k&icirc; lammw&#333;&#8216;&#275;&#x1E0F; &#353;&#257;m&ucirc;r-l&#601;&#x1E35;&#257; l&#275;&#8217;m&#333;r h&#257;&#8216;&#257;m| q&#257;r&#257;&#8217;&#x1E6F;&icirc; wayy&#333;&#8217;&#x1E35;al &#353;&#257;&#8217;&ucirc;l &#8216;im-&#353;&#601;m&ucirc;&#8217;&#275;l bayyw&#333;m hah&ucirc;&#8217;: </P>
<P>25&nbsp;wayy&#275;r&#601;&#x1E0F;&ucirc; m&#275;hab&#257;m&acirc; h&#257;&#8216;&icirc;r way&#601;&#x1E0F;ab&#275;r &#8216;im-&#353;&#257;&#8217;&ucirc;l &#8216;al-hag&#257;&#x1E21;: </P>
<P>26&nbsp;wayya&#353;&#601;kim&ucirc; way&#601;h&icirc; k<sup>a</sup>&#8216;&#259;lw&#333;&#x1E6F; ha&#353;&#353;<sup>a</sup>&#x1E25;ar wayyiq&#601;r&#257;&#8217; &#353;&#601;m&ucirc;&#8217;&#275;l &#8217;el-&#353;&#257;&#8217;&ucirc;l <font color="brown">hag&#257;&#x1E21;</font> <font color="blue">hag&#257;&#x1E21;&acirc;</font> l&#275;&#8217;m&#333;r q&ucirc;m&acirc; wa&#8217;&#259;&#353;all&#601;&#x1E25;e&#x1E35;&#x1E35;&#257; wayy&#257;q&#257;m &#353;&#257;&#8217;&ucirc;l wayy&#275;&#x1E63;&#601;&#8217;&ucirc; &#353;&#601;n&ecirc;hem h&ucirc;&#8217; &ucirc;&#353;&#601;m&ucirc;&#8217;&#275;l h<sup>a</sup>&#x1E25;&ucirc;&#x1E63;&acirc;: </P>
<P>27&nbsp;h&#275;mm&acirc; yw&#333;r&#601;&#x1E0F;&icirc;m biq&#601;&#x1E63;&#275;h h&#257;&#8216;&icirc;r &ucirc;&#353;&#601;m&ucirc;&#8217;&#275;l &#8217;&#257;mar &#8217;el-&#353;&#257;&#8217;&ucirc;l &#8217;&#277;m&#333;r lann<sup>a</sup>&#8216;ar w&#601;y<sup>a</sup>&#8216;&#259;&#x1E07;&#333;r l&#601;f&#257;n&ecirc;n&ucirc; wayy<sup>a</sup>&#8216;&#259;&#x1E07;&#333;r w&#601;&#8217;at&acirc; &#8216;&#259;m&#333;&#x1E0F; kayyw&#333;m w&#601;&#8217;a&#353;&#601;m&icirc;&#8216;&#259;&#x1E35;&#257; &#8217;e&#x1E6F;-d&#601;&#x1E07;ar &#8217;&#277;l&#333;h&icirc;m: f</P>
</TD>
</TABLE>
<P><HR>
<CENTER>
<A HREF="sa1010.htm">Next: 1 Samuel (1 Shmuel) Chapter 10</A></CENTER>
</BODY>
</HTML>
