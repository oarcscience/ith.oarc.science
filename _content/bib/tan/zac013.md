[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/zac013)  [KJV](../kjv/zac013)  [Sep](../sep/zac013) 
[Vul](../vul/zac013)   
  
[Zechariah (Zekharyah) Index](zac)  
  [Previous](zac012)  [Next](zac014) 

------------------------------------------------------------------------

### Tanach (Hebrew): Zechariah (Zekharyah) Chapter 13

‎<span id="001">1</span> ‏בַּיּ֣וֹם הַה֗וּא יִֽהְיֶה֙ מָק֣וֹר נִפְתָּ֔ח
לְבֵ֥ית דָּוִ֖יד וּלְיֹשְׁבֵ֣י יְרֽוּשָׁלִָ֑ם לְחַטַּ֖את וּלְנִדָּֽה׃

‎<span id="002">2</span> ‏וְהָיָה֩ בַיּ֨וֹם הַה֜וּא נְאֻ֣ם׀ יְהוָ֣ה
צְבָא֗וֹת אַכְרִ֞ית אֶת־שְׁמ֤וֹת הָֽעֲצַבִּים֙ מִן־הָאָ֔רֶץ וְלֹ֥א
יִזָּכְר֖וּ ע֑וֹד וְגַ֧ם אֶת־הַנְּבִיאִ֛ים וְאֶת־ר֥וּחַ הַטֻּמְאָ֖ה
אַעֲבִ֥יר מִן־הָאָֽרֶץ׃

‎<span id="003">3</span> ‏וְהָיָ֗ה כִּֽי־יִנָּבֵ֣א אִישׁ֮ עוֹד֒
וְאָמְר֣וּ אֵ֠לָיו אָבִ֨יו וְאִמּ֤וֹ יֹֽלְדָיו֙ לֹ֣א תִֽחְיֶ֔ה כִּ֛י
שֶׁ֥קֶר דִּבַּ֖רְתָּ בְּשֵׁ֣ם יְהוָ֑ה וּדְקָרֻ֜הוּ אָבִ֧יהוּ וְאִמּ֛וֹ
יֹלְדָ֖יו בְּהִנָּבְאֽוֹ׃

‎<span id="004">4</span> ‏וְהָיָ֣ה׀ בַּיּ֣וֹם הַה֗וּא יֵבֹ֧שׁוּ
הַנְּבִיאִ֛ים אִ֥ישׁ מֵחֶזְיֹנ֖וֹ בְּהִנָּֽבְאֹת֑וֹ וְלֹ֧א יִלְבְּשׁ֛וּ
אַדֶּ֥רֶת שֵׂעָ֖ר לְמַ֥עַן כַּחֵֽשׁ׃

‎<span id="005">5</span> ‏וְאָמַ֕ר לֹ֥א נָבִ֖יא אָנֹ֑כִי אִישׁ־עֹבֵ֤ד
אֲדָמָה֙ אָנֹ֔כִי כִּ֥י אָדָ֖ם הִקְנַ֥נִי מִנְּעוּרָֽי׃

‎<span id="006">6</span> ‏וְאָמַ֣ר אֵלָ֔יו מָ֧ה הַמַּכּ֛וֹת הָאֵ֖לֶּה
בֵּ֣ין יָדֶ֑יךָ וְאָמַ֕ר אֲשֶׁ֥ר הֻכֵּ֖יתִי בֵּ֥ית מְאַהֲבָֽי׃ ס

‎<span id="007">7</span> ‏חֶ֗רֶב עוּרִ֤י עַל־רֹעִי֙ וְעַל־גֶּ֣בֶר
עֲמִיתִ֔י נְאֻ֖ם יְהוָ֣ה צְבָא֑וֹת הַ֤ךְ אֶת־הָֽרֹעֶה֙ וּתְפוּצֶ֣יןָ
הַצֹּ֔אן וַהֲשִׁבֹתִ֥י יָדִ֖י עַל־הַצֹּעֲרִֽים׃

‎<span id="008">8</span> ‏וְהָיָ֤ה בְכָל־הָאָ֙רֶץ֙ נְאֻם־יְהוָ֔ה
פִּֽי־שְׁנַ֣יִם בָּ֔הּ יִכָּרְת֖וּ יִגְוָ֑עוּ וְהַשְּׁלִשִׁ֖ית יִוָּ֥תֶר
בָּֽהּ׃

‎<span id="009">9</span> ‏וְהֵבֵאתִ֤י אֶת־הַשְּׁלִשִׁית֙ בָּאֵ֔שׁ
וּצְרַפְתִּים֙ כִּצְרֹ֣ף אֶת־הַכֶּ֔סֶף וּבְחַנְתִּ֖ים כִּבְחֹ֣ן
אֶת־הַזָּהָ֑ב ה֣וּא׀ יִקְרָ֣א בִשְׁמִ֗י וַֽאֲנִי אֶעֱנֶ֣ה אֹת֔וֹ
אָמַ֙רְתִּי֙ עַמִּ֣י ה֔וּא וְה֥וּא יֹאמַ֖ר יְהוָ֥ה אֱלֹהָֽי׃ ס

1 bayywōm hahû’ yihəyeh māqwōr nifətāḥ ləḇêṯ dāwîḏ ûləyōšəḇê yərûšālāim
ləḥaṭṭa’ṯ ûlənidâ:

2 wəhāyâ ḇayywōm hahû’ nə’um\| yəhwâ ṣəḇā’wōṯ ’aḵərîṯ ’eṯ-šəmwōṯ
hā‘ăṣabîm min-hā’āreṣ wəlō’ yizzāḵərû ‘wōḏ wəḡam ’eṯ-hannəḇî’îm
wə’eṯ-rûḥa haṭṭumə’â ’<sup>a</sup>‘ăḇîr min-hā’āreṣ:

3 wəhāyâ kî-yinnāḇē’ ’îš ‘wōḏ wə’āmərû ’ēlāyw ’āḇîw wə’immwō yōləḏāyw
lō’ ṯiḥəyeh kî šeqer dibarətā bəšēm yəhwâ ûḏəqāruhû ’āḇîhû wə’immwō
yōləḏāyw bəhinnāḇə’wō:

4 wəhāyâ\| bayywōm hahû’ yēḇōšû hannəḇî’îm ’îš mēḥezəyōnwō
bəhinnāḇə’ōṯwō wəlō’ yiləbəšû ’adereṯ śē‘ār ləm<sup>a</sup>‘an
k<sup>a</sup>ḥēš:

5 wə’āmar lō’ nāḇî’ ’ānōḵî ’îš-‘ōḇēḏ ’ăḏāmâ ’ānōḵî kî ’āḏām hiqənanî
minnə‘ûrāy:

6 wə’āmar ’ēlāyw mâ hammakwōṯ hā’ēlleh bên yāḏeyḵā wə’āmar ’ăšer hukêṯî
bêṯ mə’ahăḇāy: s

7 ḥereḇ ‘ûrî ‘al-rō‘î wə‘al-geḇer ‘ămîṯî nə’um yəhwâ ṣəḇā’wōṯ haḵə
’eṯ-hārō‘eh ûṯəfûṣeynā haṣṣō’n wahăšiḇōṯî yāḏî ‘al-haṣṣō‘ărîm:

8 wəhāyâ ḇəḵāl-hā’āreṣ nə’um-yəhwâ pî-šənayim bāh yikārəṯû yiḡəwā‘û
wəhaššəlišîṯ yiûāṯer bāh:

9 wəhēḇē’ṯî ’eṯ-haššəlišîṯ bā’ēš ûṣərafətîm kiṣərōf ’eṯ-hakesef
ûḇəḥanətîm kiḇəḥōn ’eṯ-hazzâāḇ hû’\| yiqərā’ ḇišəmî wa’ănî ’e‘ĕneh ’ōṯwō
’āmarətî ‘ammî hû’ wəhû’ yō’mar yəhwâ ’ĕlōhāy: s

------------------------------------------------------------------------

[Next: Zechariah (Zekharyah) Chapter 14](zac014)
