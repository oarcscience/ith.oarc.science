<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 28</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2028">Polyglot</A>&nbsp;
<A HREF="../kjv/ch2028">KJV</A>&nbsp;
<A HREF="../sep/ch2028">Sep</A>&nbsp;
<A HREF="../vul/ch2028">Vul</A>&nbsp;

<BR>
<BR><A HREF="ch2">2 Chronicles (2 Divrey Yamim) Index</A><BR>
&nbsp;
<A HREF="ch2027">Previous</A>&nbsp;
<A HREF="ch2029">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 28</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בֶּן־עֶשְׂרִ֤ים שָׁנָה֙ אָחָ֣ז בְּמָלְכ֔וֹ וְשֵׁשׁ־עֶשְׂרֵ֣ה שָׁנָ֔ה מָלַ֖ךְ בִּירוּשָׁלִָ֑ם וְלֹא־עָשָׂ֧ה הַיָּשָׁ֛ר בְּעֵינֵ֥י יְהוָ֖ה כְּדָוִ֥יד אָבִֽיו׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֵּ֕לֶךְ בְּדַרְכֵ֖י מַלְכֵ֣י יִשְׂרָאֵ֑ל וְגַ֧ם מַסֵּכ֛וֹת עָשָׂ֖ה לַבְּעָלִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְה֥וּא הִקְטִ֖יר בְּגֵ֣יא בֶן־הִנֹּ֑ם וַיַּבְעֵ֤ר אֶת־בָּנָיו֙ בָּאֵ֔שׁ כְּתֹֽעֲבוֹת֙ הַגּוֹיִ֔ם אֲשֶׁר֙ הֹרִ֣ישׁ יְהוָ֔ה מִפְּנֵ֖י בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְזַבֵּ֧חַ וַיְקַטֵּ֛ר בַּבָּמ֖וֹת וְעַל־הַגְּבָע֑וֹת וְתַ֖חַת כָּל־עֵ֥ץ רַעֲנָֽן׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַֽיִּתְּנֵ֜הוּ יְהוָ֣ה אֱלֹהָיו֮ בְּיַ֣ד מֶ֣לֶךְ אֲרָם֒ וַיַּ֨כּוּ־ב֔וֹ וַיִּשְׁבּ֤וּ מִמֶּ֙נּוּ֙ שִׁבְיָ֣ה גְדוֹלָ֔ה וַיָּבִ֖יאוּ דַּרְמָ֑שֶׂק וְ֠גַם בְּיַד־מֶ֤לֶךְ יִשְׂרָאֵל֙ נִתָּ֔ן וַיַּךְ־בּ֖וֹ מַכָּ֥ה גְדוֹלָֽה׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּהֲרֹג֩ פֶּ֨קַח בֶּן־רְמַלְיָ֜הוּ בִּֽיהוּדָ֗ה מֵאָ֨ה וְעֶשְׂרִ֥ים אֶ֛לֶף בְּי֥וֹם אֶחָ֖ד הַכֹּ֣ל בְּנֵי־חָ֑יִל בְּעָזְבָ֕ם אֶת־יְהוָ֖ה אֱלֹהֵ֥י אֲבוֹתָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַֽיַּהֲרֹ֞ג זִכְרִ֣י׀ גִּבּ֣וֹר אֶפְרַ֗יִם אֶת־מַעֲשֵׂיָ֙הוּ֙ בֶּן־הַמֶּ֔לֶךְ וְאֶת־עַזְרִיקָ֖ם נְגִ֣יד הַבָּ֑יִת וְאֶת־אֶלְקָנָ֖ה מִשְׁנֵ֥ה הַמֶּֽלֶךְ׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּשְׁבּוּ֩ בְנֵֽי־יִשְׂרָאֵ֨ל מֵֽאֲחֵיהֶ֜ם מָאתַ֣יִם אֶ֗לֶף נָשִׁים֙ בָּנִ֣ים וּבָנ֔וֹת וְגַם־שָׁלָ֥ל רָ֖ב בָּזְז֣וּ מֵהֶ֑ם וַיָּבִ֥יאוּ אֶת־הַשָּׁלָ֖ל לְשֹׁמְרֽוֹן׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְ֠שָׁם הָיָ֨ה נָבִ֥יא לַֽיהוָה֮ עֹדֵ֣ד שְׁמוֹ֒ וַיֵּצֵ֗א לִפְנֵ֤י הַצָּבָא֙ הַבָּ֣א לְשֹׁמְר֔וֹן וַיֹּ֣אמֶר לָהֶ֗ם הִ֠נֵּה בַּחֲמַ֨ת יְהוָ֧ה אֱלֹהֵֽי־אֲבוֹתֵיכֶ֛ם עַל־יְהוּדָ֖ה נְתָנָ֣ם בְּיֶדְכֶ֑ם וַתַּֽהַרְגוּ־בָ֣ם בְזַ֔עַף עַ֥ד לַשָּׁמַ֖יִם הִגִּֽיעַ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְ֠עַתָּה בְּנֵֽי־יְהוּדָ֤ה וִֽירוּשָׁלִַ֙ם֙ אַתֶּ֣ם אֹמְרִ֔ים לִכְבֹּ֛שׁ לַעֲבָדִ֥ים וְלִשְׁפָח֖וֹת לָכֶ֑ם הֲלֹ֤א רַק־אַתֶּם֙ עִמָּכֶ֣ם אֲשָׁמ֔וֹת לַיהוָ֖ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְעַתָּ֣ה שְׁמָע֔וּנִי וְהָשִׁ֙יבוּ֙ הַשִּׁבְיָ֔ה אֲשֶׁ֥ר שְׁבִיתֶ֖ם מֵאֲחֵיכֶ֑ם כִּ֛י חֲר֥וֹן אַף־יְהוָ֖ה עֲלֵיכֶֽם׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיָּקֻ֨מוּ אֲנָשִׁ֜ים מֵרָאשֵׁ֣י בְנֵֽי־אֶפְרַ֗יִם עֲזַרְיָ֤הוּ בֶן־יְהֽוֹחָנָן֙ בֶּרֶכְיָ֣הוּ בֶן־מְשִׁלֵּמ֔וֹת וִֽיחִזְקִיָּ֙הוּ֙ בֶּן־שַׁלֻּ֔ם וַעֲמָשָׂ֖א בֶּן־חַדְלָ֑י עַל־הַבָּאִ֖ים מִן־הַצָּבָֽא׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּאמְר֣וּ לָהֶ֗ם לֹא־תָבִ֤יאוּ אֶת־הַשִּׁבְיָה֙ הֵ֔נָּה כִּי֩ לְאַשְׁמַ֨ת יְהוָ֤ה עָלֵ֙ינוּ֙ אַתֶּ֣ם אֹמְרִ֔ים לְהֹסִ֥יף עַל־חַטֹּאתֵ֖ינוּ וְעַל־אַשְׁמָתֵ֑ינוּ כִּֽי־רַבָּ֤ה אַשְׁמָה֙ לָ֔נוּ וַחֲר֥וֹן אָ֖ף עַל־יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיַּעֲזֹ֣ב הֶֽחָל֗וּץ אֶת־הַשִּׁבְיָה֙ וְאֶת־הַבִּזָּ֔ה לִפְנֵ֥י הַשָּׂרִ֖ים וְכָל־הַקָּהָֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיָּקֻ֣מוּ הָאֲנָשִׁים֩ אֲשֶׁר־נִקְּב֨וּ בְשֵׁמ֜וֹת וַיַּחֲזִ֣יקוּ בַשִּׁבְיָ֗ה וְכָֽל־מַעֲרֻמֵּיהֶם֮ הִלְבִּ֣ישׁוּ מִן־הַשָּׁלָל֒ וַיַּלְבִּשׁ֣וּם וַ֠יַּנְעִלוּם וַיַּאֲכִל֨וּם וַיַּשְׁק֜וּם וַיְסֻכ֗וּם וַיְנַהֲל֤וּם בַּחֲמֹרִים֙ לְכָל־כּוֹשֵׁ֔ל וַיְבִיא֛וּם יְרֵח֥וֹ עִיר־הַתְּמָרִ֖ים אֵ֣צֶל אֲחֵיהֶ֑ם וַיָּשׁ֖וּבוּ שֹׁמְרֽוֹן׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בָּעֵ֣ת הַהִ֗יא שָׁלַ֞ח הַמֶּ֧לֶךְ אָחָ֛ז עַל־מַלְכֵ֥י אַשּׁ֖וּר לַעְזֹ֥ר לֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְע֥וֹד אֲדוֹמִ֖ים בָּ֑אוּ וַיַּכּ֥וּ בִיהוּדָ֖ה וַיִּשְׁבּוּ־שֶֽׁבִי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּפְלִשְׁתִּ֣ים פָּשְׁט֗וּ בְּעָרֵ֨י הַשְּׁפֵלָ֣ה וְהַנֶּגֶב֮ לִֽיהוּדָה֒ וַֽ֠יִּלְכְּדוּ אֶת־בֵּֽית־שֶׁ֨מֶשׁ וְאֶת־אַיָּל֜וֹן וְאֶת־הַגְּדֵר֗וֹת וְאֶת־שׂוֹכ֤וֹ וּבְנוֹתֶ֙יהָ֙ וְאֶת־תִּמְנָ֣ה וּבְנוֹתֶ֔יהָ וְאֶת־גִּמְז֖וֹ וְאֶת־בְּנֹתֶ֑יהָ וַיֵּשְׁב֖וּ שָֽׁם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּֽי־הִכְנִ֤יעַ יְהוָה֙ אֶת־יְהוּדָ֔ה בַּעֲב֖וּר אָחָ֣ז מֶֽלֶךְ־יִשְׂרָאֵ֑ל כִּ֤י הִפְרִ֙יעַ֙ בִּֽיהוּדָ֔ה וּמָע֥וֹל מַ֖עַל בַּיהוָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיָּבֹ֣א עָלָ֔יו תִּלְּגַ֥ת פִּלְנְאֶ֖סֶר מֶ֣לֶךְ אַשּׁ֑וּר וַיָּ֥צַר ל֖וֹ וְלֹ֥א חֲזָקֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כִּֽי־חָלַ֤ק אָחָז֙ אֶת־בֵּ֣ית יְהוָ֔ה וְאֶת־בֵּ֥ית הַמֶּ֖לֶךְ וְהַשָּׂרִ֑ים וַיִּתֵּן֙ לְמֶ֣לֶךְ אַשּׁ֔וּר וְלֹ֥א לְעֶזְרָ֖ה לֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּבְעֵת֙ הָצֵ֣ר ל֔וֹ וַיּ֖וֹסֶף לִמְע֣וֹל בַּיהוָ֑ה ה֖וּא הַמֶּ֥לֶךְ אָחָֽז׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּזְבַּ֗ח לֵֽאלֹהֵ֣י דַרְמֶשֶׂק֮ הַמַּכִּ֣ים בּוֹ֒ וַיֹּ֗אמֶר כִּ֠י אֱלֹהֵ֤י מַלְכֵֽי־אֲרָם֙ הֵ֚ם מַעְזְרִ֣ים אוֹתָ֔ם לָהֶ֥ם אֲזַבֵּ֖חַ וְיַעְזְר֑וּנִי וְהֵ֛ם הָֽיוּ־ל֥וֹ לְהַכְשִׁיל֖וֹ וּלְכָל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֶּאֱסֹ֨ף אָחָ֜ז אֶת־כְּלֵ֣י בֵית־הָֽאֱלֹהִ֗ים וַיְקַצֵּץ֙ אֶת־כְּלֵ֣י בֵית־הָֽאֱלֹהִ֔ים וַיִּסְגֹּ֖ר אֶת־דַּלְת֣וֹת בֵּית־יְהוָ֑ה וַיַּ֨עַשׂ ל֧וֹ מִזְבְּח֛וֹת בְּכָל־פִּנָּ֖ה בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וּבְכָל־עִ֨יר וָעִ֤יר לִֽיהוּדָה֙ עָשָׂ֣ה בָמ֔וֹת לְקַטֵּ֖ר לֵֽאלֹהִ֣ים אֲחֵרִ֑ים וַיַּכְעֵ֕ס אֶת־יְהוָ֖ה אֱלֹהֵ֥י אֲבֹתָֽיו׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְיֶ֤תֶר דְּבָרָיו֙ וְכָל־דְּרָכָ֔יו הָרִאשֹׁנִ֖ים וְהָאַחֲרוֹנִ֑ים הִנָּ֣ם כְּתוּבִ֔ים עַל־סֵ֥פֶר מַלְכֵֽי־יְהוּדָ֖ה וְיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּשְׁכַּ֨ב אָחָ֜ז עִם־אֲבֹתָ֗יו וַֽיִּקְבְּרֻ֤הוּ בָעִיר֙ בִּיר֣וּשָׁלִַ֔ם כִּ֚י לֹ֣א הֱבִיאֻ֔הוּ לְקִבְרֵ֖י מַלְכֵ֣י יִשְׂרָאֵ֑ל וַיִּמְלֹ֛ךְ יְחִזְקִיָּ֥הֽוּ בְנ֖וֹ תַּחְתָּֽיו׃ פ</P>
</TD>
<TD WIDTH="50%">
<P>1&nbsp;ben-&#8216;e&#347;&#601;r&icirc;m &#353;&#257;n&acirc; &#8217;&#257;&#x1E25;&#257;z b&#601;m&#257;l&#601;&#x1E35;w&#333; w&#601;&#353;&#275;&#353;-&#8216;e&#347;&#601;r&#275;h &#353;&#257;n&acirc; m&#257;la&#x1E35;&#601; b&icirc;r&ucirc;&#353;&#257;l&#257;im w&#601;l&#333;&#8217;-&#8216;&#257;&#347;&acirc; hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc; k&#601;&#x1E0F;&#257;w&icirc;&#x1E0F; &#8217;&#257;&#x1E07;&icirc;w: </P>
<P>2&nbsp;wayy&#275;le&#x1E35;&#601; b&#601;&#x1E0F;ar&#601;&#x1E35;&ecirc; mal&#601;&#x1E35;&ecirc; yi&#347;&#601;r&#257;&#8217;&#275;l w&#601;&#x1E21;am mass&#275;&#x1E35;w&#333;&#x1E6F; &#8216;&#257;&#347;&acirc; lab&#601;&#8216;&#257;l&icirc;m: </P>
<P>3&nbsp;w&#601;h&ucirc;&#8217; hiq&#601;&#x1E6D;&icirc;r b&#601;&#x1E21;&ecirc;&#8217; &#x1E07;en-hinn&#333;m wayya&#x1E07;&#601;&#8216;&#275;r &#8217;e&#x1E6F;-b&#257;n&#257;yw b&#257;&#8217;&#275;&#353; k&#601;&#x1E6F;&#333;&#8216;&#259;&#x1E07;w&#333;&#x1E6F; hagw&#333;yim &#8217;&#259;&#353;er h&#333;r&icirc;&#353; y&#601;hw&acirc; mip&#601;n&ecirc; b&#601;n&ecirc; yi&#347;&#601;r&#257;&#8217;&#275;l: </P>
<P>4&nbsp;way&#601;zab&#275;&#x1E25;a way&#601;qa&#x1E6D;&#x1E6D;&#275;r bab&#257;mw&#333;&#x1E6F; w&#601;&#8216;al-hag&#601;&#x1E07;&#257;&#8216;w&#333;&#x1E6F; w&#601;&#x1E6F;<sup>a</sup>&#x1E25;a&#x1E6F; k&#257;l-&#8216;&#275;&#x1E63; r<sup>a</sup>&#8216;&#259;n&#257;n: </P>
<P>5&nbsp;wayyit&#601;n&#275;h&ucirc; y&#601;hw&acirc; &#8217;&#277;l&#333;h&#257;yw b&#601;ya&#x1E0F; mele&#x1E35;&#601; &#8217;&#259;r&#257;m wayyak&ucirc;-&#x1E07;w&#333; wayyi&#353;&#601;b&ucirc; mimmenn&ucirc; &#353;i&#x1E07;&#601;y&acirc; &#x1E21;&#601;&#x1E0F;w&#333;l&acirc; wayy&#257;&#x1E07;&icirc;&#8217;&ucirc; dar&#601;m&#257;&#347;eq w&#601;&#x1E21;am b&#601;ya&#x1E0F;-mele&#x1E35;&#601; yi&#347;&#601;r&#257;&#8217;&#275;l nit&#257;n wayya&#x1E35;&#601;-bw&#333; mak&acirc; &#x1E21;&#601;&#x1E0F;w&#333;l&acirc;: s</P>
<P>6&nbsp;wayyah&#259;r&#333;&#x1E21; peq<sup>a</sup>&#x1E25; ben-r&#601;mal&#601;y&acirc;&ucirc; b&icirc;h&ucirc;&#x1E0F;&acirc; m&#275;&#8217;&acirc; w&#601;&#8216;e&#347;&#601;r&icirc;m &#8217;elef b&#601;yw&#333;m &#8217;e&#x1E25;&#257;&#x1E0F; hak&#333;l b&#601;n&ecirc;-&#x1E25;&#257;yil b&#601;&#8216;&#257;z&#601;&#x1E07;&#257;m &#8217;e&#x1E6F;-y&#601;hw&acirc; &#8217;&#277;l&#333;h&ecirc; &#8217;&#259;&#x1E07;w&#333;&#x1E6F;&#257;m: </P>
<P>7&nbsp;wayyah&#259;r&#333;&#x1E21; zi&#x1E35;&#601;r&icirc;| gibw&#333;r &#8217;ef&#601;rayim &#8217;e&#x1E6F;-m<sup>a</sup>&#8216;&#259;&#347;&ecirc;&acirc;&ucirc; ben-hammele&#x1E35;&#601; w&#601;&#8217;e&#x1E6F;-&#8216;az&#601;r&icirc;q&#257;m n&#601;&#x1E21;&icirc;&#x1E0F; hab&#257;yi&#x1E6F; w&#601;&#8217;e&#x1E6F;-&#8217;el&#601;q&#257;n&acirc; mi&#353;&#601;n&#275;h hammele&#x1E35;&#601;: s</P>
<P>8&nbsp;wayyi&#353;&#601;b&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l m&#275;&#8217;&#259;&#x1E25;&ecirc;hem m&#257;&#8217;&#x1E6F;ayim &#8217;elef n&#257;&#353;&icirc;m b&#257;n&icirc;m &ucirc;&#x1E07;&#257;nw&#333;&#x1E6F; w&#601;&#x1E21;am-&#353;&#257;l&#257;l r&#257;&#x1E07; b&#257;z&#601;z&ucirc; m&#275;hem wayy&#257;&#x1E07;&icirc;&#8217;&ucirc; &#8217;e&#x1E6F;-ha&#353;&#353;&#257;l&#257;l l&#601;&#353;&#333;m&#601;rw&#333;n: s</P>
<P>9&nbsp;w&#601;&#353;&#257;m h&#257;y&acirc; n&#257;&#x1E07;&icirc;&#8217; layhw&acirc; &#8216;&#333;&#x1E0F;&#275;&#x1E0F; &#353;&#601;mw&#333; wayy&#275;&#x1E63;&#275;&#8217; lif&#601;n&ecirc; ha&#x1E63;&#x1E63;&#257;&#x1E07;&#257;&#8217; hab&#257;&#8217; l&#601;&#353;&#333;m&#601;rw&#333;n wayy&#333;&#8217;mer l&acirc;em hinn&#275;h b<sup>a</sup>&#x1E25;&#259;ma&#x1E6F; y&#601;hw&acirc; &#8217;&#277;l&#333;h&ecirc;-&#8217;&#259;&#x1E07;w&#333;&#x1E6F;&ecirc;&#x1E35;em &#8216;al-y&#601;h&ucirc;&#x1E0F;&acirc; n&#601;&#x1E6F;&#257;n&#257;m b&#601;ye&#x1E0F;&#601;&#x1E35;em watahar&#601;&#x1E21;&ucirc;-&#x1E07;&#257;m &#x1E07;&#601;z<sup>a</sup>&#8216;af &#8216;a&#x1E0F; la&#353;&#353;&#257;mayim hig&icirc;&#8216;a: </P>
<P>10&nbsp;w&#601;&#8216;at&acirc; b&#601;n&ecirc;-y&#601;h&ucirc;&#x1E0F;&acirc; w&icirc;r&ucirc;&#353;&#257;laim &#8217;atem &#8217;&#333;m&#601;r&icirc;m li&#x1E35;&#601;b&#333;&#353; l<sup>a</sup>&#8216;&#259;&#x1E07;&#257;&#x1E0F;&icirc;m w&#601;li&#353;&#601;f&#257;&#x1E25;w&#333;&#x1E6F; l&#257;&#x1E35;em h&#259;l&#333;&#8217; raq-&#8217;atem &#8216;imm&#257;&#x1E35;em &#8217;&#259;&#353;&#257;mw&#333;&#x1E6F; layhw&acirc; &#8217;&#277;l&#333;h&ecirc;&#x1E35;em: </P>
<P>11&nbsp;w&#601;&#8216;at&acirc; &#353;&#601;m&#257;&#8216;&ucirc;n&icirc; w&#601;h&#257;&#353;&icirc;&#x1E07;&ucirc; ha&#353;&#353;i&#x1E07;&#601;y&acirc; &#8217;&#259;&#353;er &#353;&#601;&#x1E07;&icirc;&#x1E6F;em m&#275;&#8217;&#259;&#x1E25;&ecirc;&#x1E35;em k&icirc; &#x1E25;&#259;rw&#333;n &#8217;af-y&#601;hw&acirc; &#8216;&#259;l&ecirc;&#x1E35;em: s</P>
<P>12&nbsp;wayy&#257;qum&ucirc; &#8217;&#259;n&#257;&#353;&icirc;m m&#275;r&#257;&#8217;&#353;&ecirc; &#x1E07;&#601;n&ecirc;-&#8217;ef&#601;rayim &#8216;&#259;zar&#601;y&acirc;&ucirc; &#x1E07;en-y&#601;hw&#333;&#x1E25;&#257;n&#257;n bere&#x1E35;&#601;y&acirc;&ucirc; &#x1E07;en-m&#601;&#353;ill&#275;mw&#333;&#x1E6F; w&icirc;&#x1E25;iz&#601;q&icirc;y&acirc;&ucirc; ben-&#353;allum w<sup>a</sup>&#8216;&#259;m&#257;&#347;&#257;&#8217; ben-&#x1E25;a&#x1E0F;&#601;l&#257;y &#8216;al-hab&#257;&#8217;&icirc;m min-ha&#x1E63;&#x1E63;&#257;&#x1E07;&#257;&#8217;: </P>
<P>13&nbsp;wayy&#333;&#8217;m&#601;r&ucirc; l&acirc;em l&#333;&#8217;-&#x1E6F;&#257;&#x1E07;&icirc;&#8217;&ucirc; &#8217;e&#x1E6F;-ha&#353;&#353;i&#x1E07;&#601;y&acirc; h&#275;nn&acirc; k&icirc; l&#601;&#8217;a&#353;&#601;ma&#x1E6F; y&#601;hw&acirc; &#8216;&#257;l&ecirc;n&ucirc; &#8217;atem &#8217;&#333;m&#601;r&icirc;m l&#601;h&#333;s&icirc;f &#8216;al-&#x1E25;a&#x1E6D;&#x1E6D;&#333;&#8217;&#x1E6F;&ecirc;n&ucirc; w&#601;&#8216;al-&#8217;a&#353;&#601;m&#257;&#x1E6F;&ecirc;n&ucirc; k&icirc;-rab&acirc; &#8217;a&#353;&#601;m&acirc; l&#257;n&ucirc; w<sup>a</sup>&#x1E25;&#259;rw&#333;n &#8217;&#257;f &#8216;al-yi&#347;&#601;r&#257;&#8217;&#275;l: s</P>
<P>14&nbsp;wayy<sup>a</sup>&#8216;&#259;z&#333;&#x1E07; he&#x1E25;&#257;l&ucirc;&#x1E63; &#8217;e&#x1E6F;-ha&#353;&#353;i&#x1E07;&#601;y&acirc; w&#601;&#8217;e&#x1E6F;-habizz&acirc; lif&#601;n&ecirc; ha&#347;&#347;&#257;r&icirc;m w&#601;&#x1E35;&#257;l-haqq&acirc;&#257;l: </P>
<P>15&nbsp;wayy&#257;qum&ucirc; h&#257;&#8217;&#259;n&#257;&#353;&icirc;m &#8217;&#259;&#353;er-niqq&#601;&#x1E07;&ucirc; &#x1E07;&#601;&#353;&#275;mw&#333;&#x1E6F; wayy<sup>a</sup>&#x1E25;&#259;z&icirc;q&ucirc; &#x1E07;a&#353;&#353;i&#x1E07;&#601;y&acirc; w&#601;&#x1E35;&#257;l-m<sup>a</sup>&#8216;&#259;rumm&ecirc;hem hil&#601;b&icirc;&#353;&ucirc; min-ha&#353;&#353;&#257;l&#257;l wayyal&#601;bi&#353;&ucirc;m wayyan&#601;&#8216;il&ucirc;m wayya&#8217;&#259;&#x1E35;il&ucirc;m wayya&#353;&#601;q&ucirc;m way&#601;su&#x1E35;&ucirc;m way&#601;nah&#259;l&ucirc;m b<sup>a</sup>&#x1E25;&#259;m&#333;r&icirc;m l&#601;&#x1E35;&#257;l-kw&#333;&#353;&#275;l way&#601;&#x1E07;&icirc;&#8217;&ucirc;m y&#601;r&#275;&#x1E25;w&#333; &#8216;&icirc;r-hat&#601;m&#257;r&icirc;m &#8217;&#275;&#x1E63;el &#8217;&#259;&#x1E25;&ecirc;hem wayy&#257;&#353;&ucirc;&#x1E07;&ucirc; &#353;&#333;m&#601;rw&#333;n: f</P>
<P>16&nbsp;b&#257;&#8216;&#275;&#x1E6F; hah&icirc;&#8217; &#353;&#257;l<sup>a</sup>&#x1E25; hammele&#x1E35;&#601; &#8217;&#257;&#x1E25;&#257;z &#8216;al-mal&#601;&#x1E35;&ecirc; &#8217;a&#353;&#353;&ucirc;r l<sup>a</sup>&#8216;&#601;z&#333;r lw&#333;: </P>
<P>17&nbsp;w&#601;&#8216;w&#333;&#x1E0F; &#8217;&#259;&#x1E0F;w&#333;m&icirc;m b&#257;&#8217;&ucirc; wayyak&ucirc; &#x1E07;&icirc;h&ucirc;&#x1E0F;&acirc; wayyi&#353;&#601;b&ucirc;-&#353;e&#x1E07;&icirc;: </P>
<P>18&nbsp;&ucirc;f&#601;li&#353;&#601;t&icirc;m p&#257;&#353;&#601;&#x1E6D;&ucirc; b&#601;&#8216;&#257;r&ecirc; ha&#353;&#353;&#601;f&#275;l&acirc; w&#601;hanne&#x1E21;e&#x1E07; l&icirc;h&ucirc;&#x1E0F;&acirc; wayyil&#601;k&#601;&#x1E0F;&ucirc; &#8217;e&#x1E6F;-b&ecirc;&#x1E6F;-&#353;eme&#353; w&#601;&#8217;e&#x1E6F;-&#8217;ayy&#257;lw&#333;n w&#601;&#8217;e&#x1E6F;-hag&#601;&#x1E0F;&#275;rw&#333;&#x1E6F; w&#601;&#8217;e&#x1E6F;-&#347;w&#333;&#x1E35;w&#333; &ucirc;&#x1E07;&#601;nw&#333;&#x1E6F;eyh&#257; w&#601;&#8217;e&#x1E6F;-tim&#601;n&acirc; &ucirc;&#x1E07;&#601;nw&#333;&#x1E6F;eyh&#257; w&#601;&#8217;e&#x1E6F;-gim&#601;zw&#333; w&#601;&#8217;e&#x1E6F;-b&#601;n&#333;&#x1E6F;eyh&#257; wayy&#275;&#353;&#601;&#x1E07;&ucirc; &#353;&#257;m: </P>
<P>19&nbsp;k&icirc;-hi&#x1E35;&#601;n&icirc;&#8216;a y&#601;hw&acirc; &#8217;e&#x1E6F;-y&#601;h&ucirc;&#x1E0F;&acirc; b<sup>a</sup>&#8216;&#259;&#x1E07;&ucirc;r &#8217;&#257;&#x1E25;&#257;z mele&#x1E35;&#601;-yi&#347;&#601;r&#257;&#8217;&#275;l k&icirc; hif&#601;r&icirc;&#8216;a b&icirc;h&ucirc;&#x1E0F;&acirc; &ucirc;m&#257;&#8216;w&#333;l m<sup>a</sup>&#8216;al bayhw&acirc;: </P>
<P>20&nbsp;wayy&#257;&#x1E07;&#333;&#8217; &#8216;&#257;l&#257;yw till&#601;&#x1E21;a&#x1E6F; pil&#601;n&#601;&#8217;eser mele&#x1E35;&#601; &#8217;a&#353;&#353;&ucirc;r wayy&#257;&#x1E63;ar lw&#333; w&#601;l&#333;&#8217; &#x1E25;&#259;z&#257;qw&#333;: </P>
<P>21&nbsp;k&icirc;-&#x1E25;&#257;laq &#8217;&#257;&#x1E25;&#257;z &#8217;e&#x1E6F;-b&ecirc;&#x1E6F; y&#601;hw&acirc; w&#601;&#8217;e&#x1E6F;-b&ecirc;&#x1E6F; hammele&#x1E35;&#601; w&#601;ha&#347;&#347;&#257;r&icirc;m wayyit&#275;n l&#601;mele&#x1E35;&#601; &#8217;a&#353;&#353;&ucirc;r w&#601;l&#333;&#8217; l&#601;&#8216;ez&#601;r&acirc; lw&#333;: </P>
<P>22&nbsp;&ucirc;&#x1E07;&#601;&#8216;&#275;&#x1E6F; h&#257;&#x1E63;&#275;r lw&#333; wayyw&#333;sef lim&#601;&#8216;w&#333;l bayhw&acirc; h&ucirc;&#8217; hammele&#x1E35;&#601; &#8217;&#257;&#x1E25;&#257;z: </P>
<P>23&nbsp;wayyiz&#601;b<sup>a</sup>&#x1E25; l&#275;&#8217;l&#333;h&ecirc; &#x1E0F;ar&#601;me&#347;eq hammak&icirc;m bw&#333; wayy&#333;&#8217;mer k&icirc; &#8217;&#277;l&#333;h&ecirc; mal&#601;&#x1E35;&ecirc;-&#8217;&#259;r&#257;m h&#275;m m<sup>a</sup>&#8216;&#601;z&#601;r&icirc;m &#8217;w&#333;&#x1E6F;&#257;m l&acirc;em &#8217;&#259;zab&#275;&#x1E25;a w&#601;y<sup>a</sup>&#8216;&#601;z&#601;r&ucirc;n&icirc; w&#601;h&#275;m h&#257;y&ucirc;-lw&#333; l&#601;ha&#x1E35;&#601;&#353;&icirc;lw&#333; &ucirc;l&#601;&#x1E35;&#257;l-yi&#347;&#601;r&#257;&#8217;&#275;l: </P>
<P>24&nbsp;wayye&#8217;&#277;s&#333;f &#8217;&#257;&#x1E25;&#257;z &#8217;e&#x1E6F;-k&#601;l&ecirc; &#x1E07;&ecirc;&#x1E6F;-h&#257;&#8217;&#277;l&#333;h&icirc;m way&#601;qa&#x1E63;&#x1E63;&#275;&#x1E63; &#8217;e&#x1E6F;-k&#601;l&ecirc; &#x1E07;&ecirc;&#x1E6F;-h&#257;&#8217;&#277;l&#333;h&icirc;m wayyis&#601;g&#333;r &#8217;e&#x1E6F;-dal&#601;&#x1E6F;w&#333;&#x1E6F; b&ecirc;&#x1E6F;-y&#601;hw&acirc; wayy<sup>a</sup>&#8216;a&#347; lw&#333; miz&#601;b&#601;&#x1E25;w&#333;&#x1E6F; b&#601;&#x1E35;&#257;l-pinn&acirc; b&icirc;r&ucirc;&#353;&#257;l&#257;im: </P>
<P>25&nbsp;&ucirc;&#x1E07;&#601;&#x1E35;&#257;l-&#8216;&icirc;r w&#257;&#8216;&icirc;r l&icirc;h&ucirc;&#x1E0F;&acirc; &#8216;&#257;&#347;&acirc; &#x1E07;&#257;mw&#333;&#x1E6F; l&#601;qa&#x1E6D;&#x1E6D;&#275;r l&#275;&#8217;l&#333;h&icirc;m &#8217;&#259;&#x1E25;&#275;r&icirc;m wayya&#x1E35;&#601;&#8216;&#275;s &#8217;e&#x1E6F;-y&#601;hw&acirc; &#8217;&#277;l&#333;h&ecirc; &#8217;&#259;&#x1E07;&#333;&#x1E6F;&#257;yw: </P>
<P>26&nbsp;w&#601;ye&#x1E6F;er d&#601;&#x1E07;&#257;r&#257;yw w&#601;&#x1E35;&#257;l-d&#601;r&#257;&#x1E35;&#257;yw h&#257;ri&#8217;&#353;&#333;n&icirc;m w&#601;h&#257;&#8217;<sup>a</sup>&#x1E25;&#259;rw&#333;n&icirc;m hinn&#257;m k&#601;&#x1E6F;&ucirc;&#x1E07;&icirc;m &#8216;al-s&#275;fer mal&#601;&#x1E35;&ecirc;-y&#601;h&ucirc;&#x1E0F;&acirc; w&#601;yi&#347;&#601;r&#257;&#8217;&#275;l: </P>
<P>27&nbsp;wayyi&#353;&#601;ka&#x1E07; &#8217;&#257;&#x1E25;&#257;z &#8216;im-&#8217;&#259;&#x1E07;&#333;&#x1E6F;&#257;yw wayyiq&#601;b&#601;ruh&ucirc; &#x1E07;&#257;&#8216;&icirc;r b&icirc;r&ucirc;&#353;&#257;laim k&icirc; l&#333;&#8217; h&#277;&#x1E07;&icirc;&#8217;uh&ucirc; l&#601;qi&#x1E07;&#601;r&ecirc; mal&#601;&#x1E35;&ecirc; yi&#347;&#601;r&#257;&#8217;&#275;l wayyim&#601;l&#333;&#x1E35;&#601; y&#601;&#x1E25;iz&#601;q&icirc;y&acirc;&ucirc; &#x1E07;&#601;nw&#333; t<sup>a</sup>&#x1E25;&#601;t&#257;yw: f</P>
</TD>
</TABLE>
<P><HR>
<CENTER>
<A HREF="ch2029">Next: 2 Chronicles (2 Divrey Yamim) Chapter 29</A></CENTER>
</BODY>
</HTML>
