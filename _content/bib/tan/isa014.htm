<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa014">Polyglot</A>&nbsp;
<A HREF="../kjv/isa014">KJV</A>&nbsp;
<A HREF="../sep/isa014">Sep</A>&nbsp;
<A HREF="../vul/isa014">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa013">Previous</A>&nbsp;
<A HREF="isa015">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 14</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כִּי֩ יְרַחֵ֨ם יְהוָ֜ה אֶֽת־יַעֲקֹ֗ב וּבָחַ֥ר עוֹד֙ בְּיִשְׂרָאֵ֔ל וְהִנִּיחָ֖ם עַל־אַדְמָתָ֑ם וְנִלְוָ֤ה הַגֵּר֙ עֲלֵיהֶ֔ם וְנִסְפְּח֖וּ עַל־בֵּ֥ית יַעֲקֹֽב׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וּלְקָח֣וּם עַמִּים֮ וֶהֱבִיא֣וּם אֶל־מְקוֹמָם֒ וְהִֽתְנַחֲל֣וּם בֵּֽית־יִשְׂרָאֵ֗ל עַ֚ל אַדְמַ֣ת יְהוָ֔ה לַעֲבָדִ֖ים וְלִשְׁפָח֑וֹת וְהָיוּ֙ שֹׁבִ֣ים לְשֹֽׁבֵיהֶ֔ם וְרָד֖וּ בְּנֹגְשֵׂיהֶֽם׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהָיָ֗ה בְּי֨וֹם הָנִ֤יחַ יְהוָה֙ לְךָ֔ מֵֽעָצְבְּךָ֖ וּמֵרָגְזֶ֑ךָ וּמִן־הָעֲבֹדָ֥ה הַקָּשָׁ֖ה אֲשֶׁ֥ר עֻבַּד־בָּֽךְ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְנָשָׂ֜אתָ הַמָּשָׁ֥ל הַזֶּ֛ה עַל־מֶ֥לֶךְ בָּבֶ֖ל וְאָמָ֑רְתָּ אֵ֚יךְ שָׁבַ֣ת נֹגֵ֔שׂ שָׁבְתָ֖ה מַדְהֵבָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;שָׁבַ֥ר יְהוָ֖ה מַטֵּ֣ה רְשָׁעִ֑ים שֵׁ֖בֶט מֹשְׁלִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;מַכֶּ֤ה עַמִּים֙ בְּעֶבְרָ֔ה מַכַּ֖ת בִּלְתִּ֣י סָרָ֑ה רֹדֶ֤ה בָאַף֙ גּוֹיִ֔ם מֻרְדָּ֖ף בְּלִ֥י חָשָֽׂךְ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;נָ֥חָה שָׁקְטָ֖ה כָּל־הָאָ֑רֶץ פָּצְח֖וּ רִנָּֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;גַּם־בְּרוֹשִׁ֛ים שָׂמְח֥וּ לְךָ֖ אַרְזֵ֣י לְבָנ֑וֹן<font color="red"><sup>3</font></sup> מֵאָ֣ז שָׁכַ֔בְתָּ לֹֽא־יַעֲלֶ֥ה הַכֹּרֵ֖ת עָלֵֽינוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;שְׁא֗וֹל מִתַּ֛חַת רָגְזָ֥ה לְךָ֖ לִקְרַ֣את בּוֹאֶ֑ךָ עוֹרֵ֨ר לְךָ֤ רְפָאִים֙ כָּל־עַתּ֣וּדֵי אָ֔רֶץ הֵקִים֙ מִכִּסְאוֹתָ֔ם כֹּ֖ל מַלְכֵ֥י גוֹיִֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כֻּלָּ֣ם יַֽעֲנ֔וּ וְיֹאמְר֖וּ אֵלֶ֑יךָ גַּם־אַתָּ֛ה חֻלֵּ֥יתָ כָמ֖וֹנוּ אֵלֵ֥ינוּ נִמְשָֽׁלְתָּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הוּרַ֥ד שְׁא֛וֹל גְּאוֹנֶ֖ךָ הֶמְיַ֣ת נְבָלֶ֑יךָ תַּחְתֶּ֙יךָ֙ יֻצַּ֣ע רִמָּ֔ה וּמְכַסֶּ֖יךָ תּוֹלֵעָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֵ֛יךְ נָפַ֥לְתָּ מִשָּׁמַ֖יִם הֵילֵ֣ל בֶּן־שָׁ֑חַר נִגְדַּ֣עְתָּ לָאָ֔רֶץ חוֹלֵ֖שׁ עַל־גּוֹיִֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאַתָּ֞ה אָמַ֤רְתָּ בִֽלְבָבְךָ֙ הַשָּׁמַ֣יִם אֶֽעֱלֶ֔ה מִמַּ֥עַל לְכֽוֹכְבֵי־אֵ֖ל אָרִ֣ים כִּסְאִ֑י וְאֵשֵׁ֥ב בְּהַר־מוֹעֵ֖ד בְּיַרְכְּתֵ֥י צָפֽוֹן׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אֶעֱלֶ֖ה עַל־בָּ֣מֳתֵי עָ֑ב אֶדַּמֶּ֖ה לְעֶלְיֽוֹן׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אַ֧ךְ אֶל־שְׁא֛וֹל תּוּרָ֖ד אֶל־יַרְכְּתֵי־בֽוֹר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;רֹאֶ֙יךָ֙ אֵלֶ֣יךָ יַשְׁגִּ֔יחוּ אֵלֶ֖יךָ יִתְבּוֹנָ֑נוּ הֲזֶ֤ה הָאִישׁ֙ מַרְגִּ֣יז הָאָ֔רֶץ מַרְעִ֖ישׁ מַמְלָכֽוֹת׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;שָׂ֥ם תֵּבֵ֛ל כַּמִּדְבָּ֖ר וְעָרָ֣יו הָרָ֑ס אֲסִירָ֖יו לֹא־פָ֥תַח בָּֽיְתָה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כָּל־מַלְכֵ֥י גוֹיִ֖ם כֻּלָּ֑ם שָׁכְב֥וּ בְכָב֖וֹד אִ֥ישׁ בְּבֵיתֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאַתָּ֞ה הָשְׁלַ֤כְתָּ מִֽקִּבְרְךָ֙ כְּנֵ֣צֶר נִתְעָ֔ב לְב֥וּשׁ הֲרֻגִ֖ים מְטֹ֣עֲנֵי חָ֑רֶב יוֹרְדֵ֥י אֶל־אַבְנֵי־ב֖וֹר כְּפֶ֥גֶר מוּבָֽס׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לֹֽא־תֵחַ֤ד אִתָּם֙ בִּקְבוּרָ֔ה כִּֽי־אַרְצְךָ֥ שִׁחַ֖תָּ עַמְּךָ֣ הָרָ֑גְתָּ לֹֽא־יִקָּרֵ֥א לְעוֹלָ֖ם זֶ֥רַע מְרֵעִֽים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;הָכִ֧ינוּ לְבָנָ֛יו מַטְבֵּ֖חַ בַּעֲוֹ֣ן אֲבוֹתָ֑ם בַּל־יָקֻ֙מוּ֙ וְיָ֣רְשׁוּ אָ֔רֶץ וּמָלְא֥וּ פְנֵֽי־תֵבֵ֖ל עָרִֽים׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְקַמְתִּ֣י עֲלֵיהֶ֔ם נְאֻ֖ם יְהוָ֣ה צְבָא֑וֹת וְהִכְרַתִּ֨י לְבָבֶ֜ל שֵׁ֥ם וּשְׁאָ֛ר וְנִ֥ין וָנֶ֖כֶד נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְשַׂמְתִּ֛יהָ לְמוֹרַ֥שׁ קִפֹּ֖ד וְאַגְמֵי־מָ֑יִם וְטֵֽאטֵאתִ֙יהָ֙ בְּמַטְאֲטֵ֣א הַשְׁמֵ֔ד נְאֻ֖ם יְהוָ֥ה צְבָאֽוֹת׃ פ</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;נִשְׁבַּ֛ע יְהוָ֥ה צְבָא֖וֹת לֵאמֹ֑ר אִם־לֹ֞א כַּאֲשֶׁ֤ר דִּמִּ֙יתִי֙ כֵּ֣ן הָיָ֔תָה וְכַאֲשֶׁ֥ר יָעַ֖צְתִּי הִ֥יא תָקֽוּם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;לִשְׁבֹּ֤ר אַשּׁוּר֙ בְּאַרְצִ֔י וְעַל־הָרַ֖י אֲבוּסֶ֑נּוּ וְסָ֤ר מֵֽעֲלֵיהֶם֙ עֻלּ֔וֹ וְסֻ֨בֳּל֔וֹ מֵעַ֥ל שִׁכְמ֖וֹ יָסֽוּר׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;זֹ֛את הָעֵצָ֥ה הַיְּעוּצָ֖ה עַל־כָּל־הָאָ֑רֶץ וְזֹ֛את הַיָּ֥ד הַנְּטוּיָ֖ה עַל־כָּל־הַגּוֹיִֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;כִּֽי־יְהוָ֧ה צְבָא֛וֹת יָעָ֖ץ וּמִ֣י יָפֵ֑ר וְיָד֥וֹ הַנְּטוּיָ֖ה וּמִ֥י<font color="red"><sup>3</font></sup> יְשִׁיבֶֽנָּה׃ פ</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;בִּשְׁנַת־מ֖וֹת הַמֶּ֣לֶךְ אָחָ֑ז הָיָ֖ה הַמַּשָּׂ֥א הַזֶּֽה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אַֽל־תִּשְׂמְחִ֤י פְלֶ֙שֶׁת֙ כֻּלֵּ֔ךְ כִּ֥י נִשְׁבַּ֖ר שֵׁ֣בֶט מַכֵּ֑ךְ כִּֽי־מִשֹּׁ֤רֶשׁ נָחָשׁ֙ יֵ֣צֵא צֶ֔פַע וּפִרְי֖וֹ שָׂרָ֥ף מְעוֹפֵֽף׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְרָעוּ֙ בְּכוֹרֵ֣י דַלִּ֔ים וְאֶבְיוֹנִ֖ים לָבֶ֣טַח יִרְבָּ֑צוּ וְהֵמַתִּ֤י בָֽרָעָב֙ שָׁרְשֵׁ֔ךְ וּשְׁאֵרִיתֵ֖ךְ יַהֲרֹֽג׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;הֵילִ֤ילִֽי שַׁ֙עַר֙ זַֽעֲקִי־עִ֔יר נָמ֖וֹג פְּלֶ֣שֶׁת כֻּלֵּ֑ךְ כִּ֤י מִצָּפוֹן֙ עָשָׁ֣ן בָּ֔א וְאֵ֥ין בּוֹדֵ֖ד בְּמוֹעָדָֽיו׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וּמַֽה־יַּעֲנֶ֖ה מַלְאֲכֵי־ג֑וֹי כִּ֤י יְהוָה֙ יִסַּ֣ד צִיּ֔וֹן וּבָ֥הּ יֶחֱס֖וּ עֲנִיֵּ֥י עַמּֽוֹ׃ ס</P>
</TD>
<TD WIDTH="50%">
<P>1&nbsp;k&icirc; y&#601;r<sup>a</sup>&#x1E25;&#275;m y&#601;hw&acirc; &#8217;e&#x1E6F;-y<sup>a</sup>&#8216;&#259;q&#333;&#x1E07; &ucirc;&#x1E07;&#257;&#x1E25;ar &#8216;w&#333;&#x1E0F; b&#601;yi&#347;&#601;r&#257;&#8217;&#275;l w&#601;hinn&icirc;&#x1E25;&#257;m &#8216;al-&#8217;a&#x1E0F;&#601;m&#257;&#x1E6F;&#257;m w&#601;nil&#601;w&acirc; hag&#275;r &#8216;&#259;l&ecirc;hem w&#601;nis&#601;p&#601;&#x1E25;&ucirc; &#8216;al-b&ecirc;&#x1E6F; y<sup>a</sup>&#8216;&#259;q&#333;&#x1E07;: </P>
<P>2&nbsp;&ucirc;l&#601;q&#257;&#x1E25;&ucirc;m &#8216;amm&icirc;m weh&#277;&#x1E07;&icirc;&#8217;&ucirc;m &#8217;el-m&#601;qw&#333;m&#257;m w&#601;hi&#x1E6F;&#601;n<sup>a</sup>&#x1E25;&#259;l&ucirc;m b&ecirc;&#x1E6F;-yi&#347;&#601;r&#257;&#8217;&#275;l &#8216;al &#8217;a&#x1E0F;&#601;ma&#x1E6F; y&#601;hw&acirc; l<sup>a</sup>&#8216;&#259;&#x1E07;&#257;&#x1E0F;&icirc;m w&#601;li&#353;&#601;f&#257;&#x1E25;w&#333;&#x1E6F; w&#601;h&#257;y&ucirc; &#353;&#333;&#x1E07;&icirc;m l&#601;&#353;&#333;&#x1E07;&ecirc;hem w&#601;r&#257;&#x1E0F;&ucirc; b&#601;n&#333;&#x1E21;&#601;&#347;&ecirc;hem: s</P>
<P>3&nbsp;w&#601;h&#257;y&acirc; b&#601;yw&#333;m h&#257;n&icirc;&#x1E25;a y&#601;hw&acirc; l&#601;&#x1E35;&#257; m&#275;&#8216;&#257;&#x1E63;&#601;b&#601;&#x1E35;&#257; &ucirc;m&#275;r&#257;&#x1E21;&#601;ze&#x1E35;&#257; &ucirc;min-h&#257;&#8216;&#259;&#x1E07;&#333;&#x1E0F;&acirc; haqq&#257;&#353;&acirc; &#8217;&#259;&#353;er &#8216;uba&#x1E0F;-b&#257;&#x1E35;&#601;: </P>
<P>4&nbsp;w&#601;n&#257;&#347;&#257;&#8217;&#x1E6F;&#257; hamm&#257;&#353;&#257;l hazzeh &#8216;al-mele&#x1E35;&#601; b&#257;&#x1E07;el w&#601;&#8217;&#257;m&#257;r&#601;t&#257; &#8217;&ecirc;&#x1E35;&#601; &#353;&#257;&#x1E07;a&#x1E6F; n&#333;&#x1E21;&#275;&#347; &#353;&#257;&#x1E07;&#601;&#x1E6F;&acirc; ma&#x1E0F;&#601;h&#275;&#x1E07;&acirc;: </P>
<P>5&nbsp;&#353;&#257;&#x1E07;ar y&#601;hw&acirc; ma&#x1E6D;&#x1E6D;&#275;h r&#601;&#353;&#257;&#8216;&icirc;m &#353;&#275;&#x1E07;e&#x1E6D; m&#333;&#353;&#601;l&icirc;m: </P>
<P>6&nbsp;makeh &#8216;amm&icirc;m b&#601;&#8216;e&#x1E07;&#601;r&acirc; maka&#x1E6F; bil&#601;t&icirc; s&#257;r&acirc; r&#333;&#x1E0F;eh &#x1E07;&#257;&#8217;af gw&#333;yim mur&#601;d&#257;f b&#601;l&icirc; &#x1E25;&#257;&#347;&#257;&#x1E35;&#601;: </P>
<P>7&nbsp;n&#257;&#x1E25;&acirc; &#353;&#257;q&#601;&#x1E6D;&acirc; k&#257;l-h&#257;&#8217;&#257;re&#x1E63; p&#257;&#x1E63;&#601;&#x1E25;&ucirc; rinn&acirc;: </P>
<P>8&nbsp;gam-b&#601;rw&#333;&#353;&icirc;m &#347;&#257;m&#601;&#x1E25;&ucirc; l&#601;&#x1E35;&#257; &#8217;ar&#601;z&ecirc; l&#601;&#x1E07;&#257;nw&#333;n<font color="red"><sup>3</font></sup> m&#275;&#8217;&#257;z &#353;&#257;&#x1E35;a&#x1E07;&#601;t&#257; l&#333;&#8217;-y<sup>a</sup>&#8216;&#259;leh hak&#333;r&#275;&#x1E6F; &#8216;&#257;l&ecirc;n&ucirc;: </P>
<P>9&nbsp;&#353;&#601;&#8217;w&#333;l mit<sup>a</sup>&#x1E25;a&#x1E6F; r&#257;&#x1E21;&#601;z&acirc; l&#601;&#x1E35;&#257; liq&#601;ra&#8217;&#x1E6F; bw&#333;&#8217;e&#x1E35;&#257; &#8216;w&#333;r&#275;r l&#601;&#x1E35;&#257; r&#601;f&#257;&#8217;&icirc;m k&#257;l-&#8216;at&ucirc;&#x1E0F;&ecirc; &#8217;&#257;re&#x1E63; h&#275;q&icirc;m mikis&#601;&#8217;w&#333;&#x1E6F;&#257;m k&#333;l mal&#601;&#x1E35;&ecirc; &#x1E21;w&#333;yim: </P>
<P>10&nbsp;kull&#257;m y<sup>a</sup>&#8216;&#259;n&ucirc; w&#601;y&#333;&#8217;m&#601;r&ucirc; &#8217;&#275;ley&#x1E35;&#257; gam-&#8217;at&acirc; &#x1E25;ull&ecirc;&#x1E6F;&#257; &#x1E35;&#257;mw&#333;n&ucirc; &#8217;&#275;l&ecirc;n&ucirc; nim&#601;&#353;&#257;l&#601;t&#257;: </P>
<P>11&nbsp;h&ucirc;ra&#x1E0F; &#353;&#601;&#8217;w&#333;l g&#601;&#8217;w&#333;ne&#x1E35;&#257; hem&#601;ya&#x1E6F; n&#601;&#x1E07;&#257;ley&#x1E35;&#257; t<sup>a</sup>&#x1E25;&#601;tey&#x1E35;&#257; yu&#x1E63;&#x1E63;<sup>a</sup>&#8216; rimm&acirc; &ucirc;m&#601;&#x1E35;assey&#x1E35;&#257; tw&#333;l&#275;&#8216;&acirc;: </P>
<P>12&nbsp;&#8217;&ecirc;&#x1E35;&#601; n&#257;fal&#601;t&#257; mi&#353;&#353;&#257;mayim h&ecirc;l&#275;l ben-&#353;&#257;&#x1E25;ar ni&#x1E21;&#601;d<sup>a</sup>&#8216;&#601;t&#257; l&#257;&#8217;&#257;re&#x1E63; &#x1E25;w&#333;l&#275;&#353; &#8216;al-gw&#333;yim: </P>
<P>13&nbsp;w&#601;&#8217;at&acirc; &#8217;&#257;mar&#601;t&#257; &#x1E07;il&#601;&#x1E07;&#257;&#x1E07;&#601;&#x1E35;&#257; ha&#353;&#353;&#257;mayim &#8217;e&#8216;&#277;leh mimm<sup>a</sup>&#8216;al l&#601;&#x1E35;w&#333;&#x1E35;&#601;&#x1E07;&ecirc;-&#8217;&#275;l &#8217;&#257;r&icirc;m kis&#601;&#8217;&icirc; w&#601;&#8217;&#275;&#353;&#275;&#x1E07; b&#601;har-mw&#333;&#8216;&#275;&#x1E0F; b&#601;yar&#601;k&#601;&#x1E6F;&ecirc; &#x1E63;&#257;fw&#333;n: </P>
<P>14&nbsp;&#8217;e&#8216;&#277;leh &#8216;al-b&#257;m&#335;&#x1E6F;&ecirc; &#8216;&#257;&#x1E07; &#8217;edammeh l&#601;&#8216;el&#601;yw&#333;n: </P>
<P>15&nbsp;&#8217;a&#x1E35;&#601; &#8217;el-&#353;&#601;&#8217;w&#333;l t&ucirc;r&#257;&#x1E0F; &#8217;el-yar&#601;k&#601;&#x1E6F;&ecirc;-&#x1E07;w&#333;r: </P>
<P>16&nbsp;r&#333;&#8217;ey&#x1E35;&#257; &#8217;&#275;ley&#x1E35;&#257; ya&#353;&#601;g&icirc;&#x1E25;&ucirc; &#8217;&#275;ley&#x1E35;&#257; yi&#x1E6F;&#601;bw&#333;n&#257;n&ucirc; h&#259;zeh h&#257;&#8217;&icirc;&#353; mar&#601;g&icirc;z h&#257;&#8217;&#257;re&#x1E63; mar&#601;&#8216;&icirc;&#353; mam&#601;l&#257;&#x1E35;w&#333;&#x1E6F;: </P>
<P>17&nbsp;&#347;&#257;m t&#275;&#x1E07;&#275;l kammi&#x1E0F;&#601;b&#257;r w&#601;&#8216;&#257;r&#257;yw h&#257;r&#257;s &#8217;&#259;s&icirc;r&#257;yw l&#333;&#8217;-f&#257;&#x1E6F;<sup>a</sup>&#x1E25; b&#257;y&#601;&#x1E6F;&acirc;: </P>
<P>18&nbsp;k&#257;l-mal&#601;&#x1E35;&ecirc; &#x1E21;w&#333;yim kull&#257;m &#353;&#257;&#x1E35;&#601;&#x1E07;&ucirc; &#x1E07;&#601;&#x1E35;&#257;&#x1E07;w&#333;&#x1E0F; &#8217;&icirc;&#353; b&#601;&#x1E07;&ecirc;&#x1E6F;w&#333;: </P>
<P>19&nbsp;w&#601;&#8217;at&acirc; h&#257;&#353;&#601;la&#x1E35;&#601;t&#257; miqqi&#x1E07;&#601;r&#601;&#x1E35;&#257; k&#601;n&#275;&#x1E63;er ni&#x1E6F;&#601;&#8216;&#257;&#x1E07; l&#601;&#x1E07;&ucirc;&#353; h&#259;ru&#x1E21;&icirc;m m&#601;&#x1E6D;&#333;&#8216;&#259;n&ecirc; &#x1E25;&#257;re&#x1E07; yw&#333;r&#601;&#x1E0F;&ecirc; &#8217;el-&#8217;a&#x1E07;&#601;n&ecirc;-&#x1E07;w&#333;r k&#601;fe&#x1E21;er m&ucirc;&#x1E07;&#257;s: </P>
<P>20&nbsp;l&#333;&#8217;-&#x1E6F;&#275;&#x1E25;a&#x1E0F; &#8217;it&#257;m biq&#601;&#x1E07;&ucirc;r&acirc; k&icirc;-&#8217;ar&#601;&#x1E63;&#601;&#x1E35;&#257; &#353;i&#x1E25;at&#257; &#8216;amm&#601;&#x1E35;&#257; h&#257;r&#257;&#x1E21;&#601;t&#257; l&#333;&#8217;-yiqq&#257;r&#275;&#8217; l&#601;&#8216;w&#333;l&#257;m zer<sup>a</sup>&#8216; m&#601;r&#275;&#8216;&icirc;m: </P>
<P>21&nbsp;h&#257;&#x1E35;&icirc;n&ucirc; l&#601;&#x1E07;&#257;n&#257;yw ma&#x1E6D;&#601;b&#275;&#x1E25;a b<sup>a</sup>&#8216;&#259;w&#333;n &#8217;&#259;&#x1E07;w&#333;&#x1E6F;&#257;m bal-y&#257;qum&ucirc; w&#601;y&#257;r&#601;&#353;&ucirc; &#8217;&#257;re&#x1E63; &ucirc;m&#257;l&#601;&#8217;&ucirc; f&#601;n&ecirc;-&#x1E6F;&#275;&#x1E07;&#275;l &#8216;&#257;r&icirc;m: </P>
<P>22&nbsp;w&#601;qam&#601;t&icirc; &#8216;&#259;l&ecirc;hem n&#601;&#8217;um y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; w&#601;hi&#x1E35;&#601;rat&icirc; l&#601;&#x1E07;&#257;&#x1E07;el &#353;&#275;m &ucirc;&#353;&#601;&#8217;&#257;r w&#601;n&icirc;n w&#257;ne&#x1E35;e&#x1E0F; n&#601;&#8217;um-y&#601;hw&acirc;: </P>
<P>23&nbsp;w&#601;&#347;am&#601;t&icirc;h&#257; l&#601;mw&#333;ra&#353; qip&#333;&#x1E0F; w&#601;&#8217;a&#x1E21;&#601;m&ecirc;-m&#257;yim w&#601;&#x1E6D;&#275;&#8217;&#x1E6D;&#275;&#8217;&#x1E6F;&icirc;h&#257; b&#601;ma&#x1E6D;&#601;&#8217;&#259;&#x1E6D;&#275;&#8217; ha&#353;&#601;m&#275;&#x1E0F; n&#601;&#8217;um y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: f</P>
<P>24&nbsp;ni&#353;&#601;b<sup>a</sup>&#8216; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; l&#275;&#8217;m&#333;r &#8217;im-l&#333;&#8217; ka&#8217;&#259;&#353;er dimm&icirc;&#x1E6F;&icirc; k&#275;n h&#257;y&#257;&#x1E6F;&acirc; w&#601;&#x1E35;a&#8217;&#259;&#353;er y&#257;&#8216;a&#x1E63;&#601;t&icirc; h&icirc;&#8217; &#x1E6F;&#257;q&ucirc;m: </P>
<P>25&nbsp;li&#353;&#601;b&#333;r &#8217;a&#353;&#353;&ucirc;r b&#601;&#8217;ar&#601;&#x1E63;&icirc; w&#601;&#8216;al-h&#257;ray &#8217;&#259;&#x1E07;&ucirc;senn&ucirc; w&#601;s&#257;r m&#275;&#8216;&#259;l&ecirc;hem &#8216;ullw&#333; w&#601;sub&#335;lw&#333; m&#275;&#8216;al &#353;i&#x1E35;&#601;mw&#333; y&#257;s&ucirc;r: </P>
<P>26&nbsp;z&#333;&#8217;&#x1E6F; h&#257;&#8216;&#275;&#x1E63;&acirc; hayy&#601;&#8216;&ucirc;&#x1E63;&acirc; &#8216;al-k&#257;l-h&#257;&#8217;&#257;re&#x1E63; w&#601;z&#333;&#8217;&#x1E6F; hayy&#257;&#x1E0F; hann&#601;&#x1E6D;&ucirc;y&acirc; &#8216;al-k&#257;l-hagw&#333;yim: </P>
<P>27&nbsp;k&icirc;-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; y&#257;&#8216;&#257;&#x1E63; &ucirc;m&icirc; y&#257;f&#275;r w&#601;y&#257;&#x1E0F;w&#333; hann&#601;&#x1E6D;&ucirc;y&acirc; &ucirc;m&icirc;<font color="red"><sup>3</font></sup> y&#601;&#353;&icirc;&#x1E07;enn&acirc;: f</P>
<P>28&nbsp;bi&#353;&#601;na&#x1E6F;-mw&#333;&#x1E6F; hammele&#x1E35;&#601; &#8217;&#257;&#x1E25;&#257;z h&#257;y&acirc; hamma&#347;&#347;&#257;&#8217; hazzeh: </P>
<P>29&nbsp;&#8217;al-ti&#347;&#601;m&#601;&#x1E25;&icirc; f&#601;le&#353;e&#x1E6F; kull&#275;&#x1E35;&#601; k&icirc; ni&#353;&#601;bar &#353;&#275;&#x1E07;e&#x1E6D; mak&#275;&#x1E35;&#601; k&icirc;-mi&#353;&#353;&#333;re&#353; n&#257;&#x1E25;&#257;&#353; y&#275;&#x1E63;&#275;&#8217; &#x1E63;ef<sup>a</sup>&#8216; &ucirc;fir&#601;yw&#333; &#347;&#257;r&#257;f m&#601;&#8216;w&#333;f&#275;f: </P>
<P>30&nbsp;w&#601;r&#257;&#8216;&ucirc; b&#601;&#x1E35;w&#333;r&ecirc; &#x1E0F;all&icirc;m w&#601;&#8217;e&#x1E07;&#601;yw&#333;n&icirc;m l&#257;&#x1E07;e&#x1E6D;<sup>a</sup>&#x1E25; yir&#601;b&#257;&#x1E63;&ucirc; w&#601;h&#275;mat&icirc; &#x1E07;&#257;r&#257;&#8216;&#257;&#x1E07; &#353;&#257;r&#601;&#353;&#275;&#x1E35;&#601; &ucirc;&#353;&#601;&#8217;&#275;r&icirc;&#x1E6F;&#275;&#x1E35;&#601; yah&#259;r&#333;&#x1E21;: </P>
<P>31&nbsp;h&ecirc;l&icirc;l&icirc; &#353;<sup>a</sup>&#8216;ar z<sup>a</sup>&#8216;&#259;q&icirc;-&#8216;&icirc;r n&#257;mw&#333;&#x1E21; p&#601;le&#353;e&#x1E6F; kull&#275;&#x1E35;&#601; k&icirc; mi&#x1E63;&#x1E63;&#257;fw&#333;n &#8216;&#257;&#353;&#257;n b&#257;&#8217; w&#601;&#8217;&ecirc;n bw&#333;&#x1E0F;&#275;&#x1E0F; b&#601;mw&#333;&#8216;&#257;&#x1E0F;&#257;yw: </P>
<P>32&nbsp;&ucirc;mah-yy<sup>a</sup>&#8216;&#259;neh mal&#601;&#8217;&#259;&#x1E35;&ecirc;-&#x1E21;w&#333;y k&icirc; y&#601;hw&acirc; yissa&#x1E0F; &#x1E63;&icirc;yw&#333;n &ucirc;&#x1E07;&#257;h ye&#x1E25;&#277;s&ucirc; &#8216;&#259;n&icirc;y&ecirc; &#8216;ammw&#333;: s</P>
</TD>
</TABLE>
<P><HR>
<CENTER>
<A HREF="isa015">Next: Isaiah (Yisheyah) Chapter 15</A></CENTER>
</BODY>
</HTML>
