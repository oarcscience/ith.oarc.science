<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 25</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2025.htm">Polyglot</A>&nbsp;
<A HREF="../kjv/ch2025.htm">KJV</A>&nbsp;
<A HREF="../sep/ch2025.htm">Sep</A>&nbsp;
<A HREF="../vul/ch2025.htm">Vul</A>&nbsp;

<BR>
<BR><A HREF="ch2.htm">2 Chronicles (2 Divrey Yamim) Index</A><BR>
&nbsp;
<A HREF="ch2024.htm">Previous</A>&nbsp;
<A HREF="ch2026.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 25</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בֶּן־עֶשְׂרִ֨ים וְחָמֵ֤שׁ שָׁנָה֙ מָלַ֣ךְ אֲמַצְיָ֔הוּ וְעֶשְׂרִ֣ים וָתֵ֙שַׁע֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ יְהוֹעַדָּ֖ן מִירוּשָׁלָֽיִם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה רַ֕ק לֹ֖א בְּלֵבָ֥ב שָׁלֵֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְהִ֕י כַּאֲשֶׁ֛ר חָזְקָ֥ה הַמַּמְלָכָ֖ה עָלָ֑יו וַֽיַּהֲרֹג֙ אֶת־עֲבָדָ֔יו הַמַּכִּ֖ים אֶת־הַמֶּ֥לֶךְ אָבִֽיו׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאֶת־בְּנֵיהֶ֖ם לֹ֣א הֵמִ֑ית כִּ֣י כַכָּת֣וּב בַּתּוֹרָ֡ה בְּסֵ֣פֶר מֹשֶׁה֩ אֲשֶׁר־צִוָּ֨ה יְהוָ֜ה לֵאמֹ֗ר לֹא־יָמ֨וּתוּ אָב֤וֹת עַל־בָּנִים֙ וּבָנִים֙ לֹא־יָמ֣וּתוּ עַל־אָב֔וֹת כִּ֛י אִ֥ישׁ בְּחֶטְא֖וֹ יָמֽוּתוּ׃ פ</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּקְבֹּ֤ץ אֲמַצְיָ֙הוּ֙ אֶת־יְהוּדָ֔ה וַיַּֽעֲמִידֵ֣ם לְבֵית־אָב֗וֹת לְשָׂרֵ֤י הָאֲלָפִים֙ וּלְשָׂרֵ֣י הַמֵּא֔וֹת לְכָל־יְהוּדָ֖ה וּבִנְיָמִ֑ן וַֽיִּפְקְדֵ֗ם לְמִבֶּ֨ן עֶשְׂרִ֤ים שָׁנָה֙ וָמַ֔עְלָה וַיִּמְצָאֵ֗ם שְׁלֹשׁ־מֵא֨וֹת אֶ֤לֶף בָּחוּר֙ יוֹצֵ֣א צָבָ֔א אֹחֵ֖ז רֹ֥מַח וְצִנָּֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּשְׂכֹּ֣ר מִיִּשְׂרָאֵ֗ל מֵ֥אָה אֶ֛לֶף גִּבּ֥וֹר חָ֖יִל בְּמֵאָ֥ה כִכַּר־כָּֽסֶף׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאִ֣ישׁ הָאֱלֹהִ֗ים בָּ֤א אֵלָיו֙ לֵאמֹ֔ר הַמֶּ֕לֶךְ אַל־יָבֹ֥א עִמְּךָ֖ צְבָ֣א יִשְׂרָאֵ֑ל כִּ֣י אֵ֤ין יְהוָה֙ עִם־יִשְׂרָאֵ֔ל כֹּ֖ל בְּנֵ֥י אֶפְרָֽיִם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּ֚י אִם־בֹּ֣א אַתָּ֔ה עֲשֵׂ֖ה חֲזַ֣ק לַמִּלְחָמָ֑ה יַכְשִֽׁילְךָ֤ הָֽאֱלֹהִים֙ לִפְנֵ֣י אוֹיֵ֔ב כִּ֥י יֶשׁ־כֹּ֛חַ בֵּאלֹהִ֖ים לַעְז֥וֹר וּלְהַכְשִֽׁיל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֤אמֶר אֲמַצְיָ֙הוּ֙ לְאִ֣ישׁ הָאֱלֹהִ֔ים וּמַֽה־לַּעֲשׂוֹת֙ לִמְאַ֣ת הַכִּכָּ֔ר אֲשֶׁ֥ר נָתַ֖תִּי לִגְד֣וּד יִשְׂרָאֵ֑ל וַיֹּ֙אמֶר֙ אִ֣ישׁ הָֽאֱלֹהִ֔ים יֵ֚שׁ לַֽיהוָ֔ה לָ֥תֶת לְךָ֖ הַרְבֵּ֥ה מִזֶּֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיַּבְדִּילֵ֣ם אֲמַצְיָ֗הוּ לְהַגְּדוּד֙ אֲשֶׁר־בָּ֤א אֵלָיו֙ מֵֽאֶפְרַ֔יִם לָלֶ֖כֶת לִמְקוֹמָ֑ם וַיִּ֨חַר אַפָּ֤ם מְאֹד֙ בִּֽיהוּדָ֔ה וַיָּשׁ֥וּבוּ לִמְקוֹמָ֖ם בָּחֳרִי־אָֽף׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַאֲמַצְיָ֙הוּ֙ הִתְחַזַּ֔ק וַיִּנְהַג֙ אֶת־עַמּ֔וֹ וַיֵּ֖לֶךְ גֵּ֣יא הַמֶּ֑לַח וַיַּ֥ךְ אֶת־בְּנֵי־שֵׂעִ֖יר עֲשֶׂ֥רֶת אֲלָפִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַעֲשֶׂ֨רֶת אֲלָפִ֜ים חַיִּ֗ים שָׁבוּ֙ בְּנֵ֣י יְהוּדָ֔ה וַיְבִיא֖וּם לְרֹ֣אשׁ הַסָּ֑לַע וַיַּשְׁלִיכ֛וּם מֵֽרֹאשׁ־הַסֶּ֖לַע וְכֻלָּ֥ם נִבְקָֽעוּ׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּבְנֵ֣י הַגְּד֗וּד אֲשֶׁ֨ר הֵשִׁ֤יב אֲמַצְיָ֙הוּ֙ מִלֶּ֤כֶת עִמּוֹ֙ לַמִּלְחָמָ֔ה וַֽיִּפְשְׁטוּ֙ בְּעָרֵ֣י יְהוּדָ֔ה מִשֹּׁמְר֖וֹן וְעַד־בֵּ֣ית חוֹר֑וֹן וַיַּכּ֤וּ מֵהֶם֙ שְׁלֹ֣שֶׁת אֲלָפִ֔ים וַיָּבֹ֖זּוּ בִּזָּ֥ה רַבָּֽה׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיְהִ֗י אַחֲרֵ֨י ב֤וֹא אֲמַצְיָ֙הוּ֙ מֵֽהַכּ֣וֹת אֶת־אֲדוֹמִ֔ים וַיָּבֵ֗א אֶת־אֱלֹהֵי֙ בְּנֵ֣י שֵׂעִ֔יר וַיַּֽעֲמִידֵ֥ם ל֖וֹ לֵאלֹהִ֑ים וְלִפְנֵיהֶ֥ם יִֽשְׁתַּחֲוֶ֖ה וְלָהֶ֥ם יְקַטֵּֽר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּֽחַר־אַ֥ף יְהוָ֖ה בַּאֲמַצְיָ֑הוּ וַיִּשְׁלַ֤ח אֵלָיו֙ נָבִ֔יא וַיֹּ֣אמֶר ל֗וֹ לָ֤מָּה דָרַ֙שְׁתָּ֙ אֶת־אֱלֹהֵ֣י הָעָ֔ם אֲשֶׁ֛ר לֹא־הִצִּ֥ילוּ אֶת־עַמָּ֖ם מִיָּדֶֽךָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְהִ֣י׀ בְּדַבְּר֣וֹ אֵלָ֗יו וַיֹּ֤אמֶר לוֹ֙ הַלְיוֹעֵ֤ץ לַמֶּ֙לֶךְ֙ נְתַנּ֔וּךָ חֲדַל־לְךָ֖ לָ֣מָּה יַכּ֑וּךָ וַיֶּחְדַּ֣ל הַנָּבִ֗יא וַיֹּ֙אמֶר֙ יָדַ֗עְתִּי כִּֽי־יָעַ֤ץ אֱלֹהִים֙ לְהַשְׁחִיתֶ֔ךָ כִּֽי־עָשִׂ֣יתָ זֹּ֔את וְלֹ֥א שָׁמַ֖עְתָּ לַעֲצָתִֽי׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּוָּעַ֗ץ אֲמַצְיָ֙הוּ֙ מֶ֣לֶךְ יְהוּדָ֔ה וַ֠יִּשְׁלַח אֶל־יוֹאָ֨שׁ בֶּן־יְהוֹאָחָ֧ז בֶּן־יֵה֛וּא מֶ֥לֶךְ יִשְׂרָאֵ֖ל לֵאמֹ֑ר <font color="brown">לך</font> <font color="blue">לְכָ֖ה</font> נִתְרָאֶ֥ה פָנִֽים׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּשְׁלַ֞ח יוֹאָ֣שׁ מֶֽלֶךְ־יִשְׂרָאֵ֗ל אֶל־אֲמַצְיָ֣הוּ מֶֽלֶךְ־יְהוּדָה֮ לֵאמֹר֒ הַח֜וֹחַ אֲשֶׁ֣ר בַּלְּבָנ֗וֹן שָׁ֠לַח אֶל־הָאֶ֜רֶז אֲשֶׁ֤ר בַּלְּבָנוֹן֙ לֵאמֹ֔ר תְּנָֽה־אֶת־בִּתְּךָ֥ לִבְנִ֖י לְאִשָּׁ֑ה וַֽתַּעֲבֹ֞ר חַיַּ֤ת הַשָּׂדֶה֙ אֲשֶׁ֣ר בַּלְּבָנ֔וֹן וַתִּרְמֹ֖ס אֶת־הַחֽוֹחַ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אָמַ֗רְתָּ הִנֵּ֤ה הִכִּ֙יתָ֙ אֶת־אֱד֔וֹם וּנְשָׂאֲךָ֥ לִבְּךָ֖ לְהַכְבִּ֑יד עַתָּה֙ שְׁבָ֣ה בְּבֵיתֶ֔ךָ לָ֤מָּה תִתְגָּרֶה֙ בְּרָעָ֔ה וְנָ֣פַלְתָּ֔ אַתָּ֖ה וִיהוּדָ֥ה עִמָּֽךְ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְלֹא־שָׁמַ֣ע אֲמַצְיָ֔הוּ כִּ֤י מֵהָֽאֱלֹהִים֙ הִ֔יא לְמַ֖עַן תִּתָּ֣ם בְּיָ֑ד כִּ֣י דָֽרְשׁ֔וּ אֵ֖ת אֱלֹהֵ֥י אֱדֽוֹם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיַּ֨עַל יוֹאָ֤שׁ מֶֽלֶךְ־יִשְׂרָאֵל֙ וַיִּתְרָא֣וּ פָנִ֔ים ה֖וּא וַאֲמַצְיָ֣הוּ מֶֽלֶךְ־יְהוּדָ֑ה בְּבֵ֥ית שֶׁ֖מֶשׁ אֲשֶׁ֥ר לִיהוּדָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּנָּ֥גֶף יְהוּדָ֖ה לִפְנֵ֣י יִשְׂרָאֵ֑ל וַיָּנֻ֖סוּ אִ֥ישׁ לְאֹהָלָֽיו׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְאֵת֩ אֲמַצְיָ֨הוּ מֶֽלֶךְ־יְהוּדָ֜ה בֶּן־יוֹאָ֣שׁ בֶּן־יְהוֹאָחָ֗ז תָּפַ֛שׂ יוֹאָ֥שׁ מֶֽלֶךְ־יִשְׂרָאֵ֖ל בְּבֵ֣ית שָׁ֑מֶשׁ וַיְבִיאֵ֙הוּ֙ יְר֣וּשָׁלִַ֔ם וַיִּפְרֹ֞ץ בְּחוֹמַ֣ת יְרוּשָׁלִַ֗ם מִשַּׁ֤עַר אֶפְרַ֙יִם֙ עַד־שַׁ֣עַר הַפּוֹנֶ֔ה אַרְבַּ֥ע מֵא֖וֹת אַמָּֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְכָֽל־הַזָּהָ֣ב וְהַכֶּ֡סֶף וְאֵ֣ת כָּל־הַ֠כֵּלִים הַנִּמְצְאִ֨ים בְּבֵית־הָאֱלֹהִ֜ים עִם־עֹבֵ֣ד אֱד֗וֹם וְאֶת־אֹצְרוֹת֙ בֵּ֣ית הַמֶּ֔לֶךְ וְאֵ֖ת בְּנֵ֣י הַתַּֽעֲרֻב֑וֹת וַיָּ֖שָׁב שֹׁמְרֽוֹן׃ פ</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְחִ֨י אֲמַצְיָ֤הוּ בֶן־יוֹאָשׁ֙ מֶ֣לֶךְ יְהוּדָ֔ה אַחֲרֵ֣י מ֔וֹת יוֹאָ֥שׁ בֶּן־יְהוֹאָחָ֖ז מֶ֣לֶךְ יִשְׂרָאֵ֑ל חֲמֵ֥שׁ עֶשְׂרֵ֖ה שָׁנָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְיֶ֙תֶר֙ דִּבְרֵ֣י אֲמַצְיָ֔הוּ הָרִאשֹׁנִ֖ים וְהָאַחֲרוֹנִ֑ים הֲלֹא֙ הִנָּ֣ם כְּתוּבִ֔ים עַל־סֵ֥פֶר מַלְכֵי־יְהוּדָ֖ה וְיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וּמֵעֵ֗ת אֲשֶׁר־סָ֤ר אֲמַצְיָ֙הוּ֙ מֵאַחֲרֵ֣י יְהוָ֔ה וַיִּקְשְׁר֨וּ עָלָ֥יו קֶ֛שֶׁר בִּירוּשָׁלִַ֖ם וַיָּ֣נָס לָכִ֑ישָׁה וַיִּשְׁלְח֤וּ אַחֲרָיו֙ לָכִ֔ישָׁה וַיְמִיתֻ֖הוּ שָֽׁם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּשָּׂאֻ֖הוּ עַל־הַסּוּסִ֑ים וַֽיִּקְבְּר֥וּ אֹת֛וֹ עִם־אֲבֹתָ֖יו בְּעִ֥יר יְהוּדָֽה׃ </P>
</TD>
<TD WIDTH="50%">
<P>1&nbsp;ben-&#8216;e&#347;&#601;r&icirc;m w&#601;&#x1E25;&#257;m&#275;&#353; &#353;&#257;n&acirc; m&#257;la&#x1E35;&#601; &#8217;&#259;ma&#x1E63;&#601;y&acirc;&ucirc; w&#601;&#8216;e&#347;&#601;r&icirc;m w&#257;&#x1E6F;&#275;&#353;<sup>a</sup>&#8216; &#353;&#257;n&acirc; m&#257;la&#x1E35;&#601; b&icirc;r&ucirc;&#353;&#257;l&#257;im w&#601;&#353;&#275;m &#8217;immw&#333; y&#601;hw&#333;&#8216;ad&#257;n m&icirc;r&ucirc;&#353;&#257;l&#257;yim: </P>
<P>2&nbsp;wayy<sup>a</sup>&#8216;a&#347; hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc; raq l&#333;&#8217; b&#601;l&#275;&#x1E07;&#257;&#x1E07; &#353;&#257;l&#275;m: </P>
<P>3&nbsp;way&#601;h&icirc; ka&#8217;&#259;&#353;er &#x1E25;&#257;z&#601;q&acirc; hammam&#601;l&#257;&#x1E35;&acirc; &#8216;&#257;l&#257;yw wayyah&#259;r&#333;&#x1E21; &#8217;e&#x1E6F;-&#8216;&#259;&#x1E07;&#257;&#x1E0F;&#257;yw hammak&icirc;m &#8217;e&#x1E6F;-hammele&#x1E35;&#601; &#8217;&#257;&#x1E07;&icirc;w: </P>
<P>4&nbsp;w&#601;&#8217;e&#x1E6F;-b&#601;n&ecirc;hem l&#333;&#8217; h&#275;m&icirc;&#x1E6F; k&icirc; &#x1E35;ak&#257;&#x1E6F;&ucirc;&#x1E07; batw&#333;r&acirc; b&#601;s&#275;fer m&#333;&#353;eh &#8217;&#259;&#353;er-&#x1E63;i&ucirc;&acirc; y&#601;hw&acirc; l&#275;&#8217;m&#333;r l&#333;&#8217;-y&#257;m&ucirc;&#x1E6F;&ucirc; &#8217;&#257;&#x1E07;w&#333;&#x1E6F; &#8216;al-b&#257;n&icirc;m &ucirc;&#x1E07;&#257;n&icirc;m l&#333;&#8217;-y&#257;m&ucirc;&#x1E6F;&ucirc; &#8216;al-&#8217;&#257;&#x1E07;w&#333;&#x1E6F; k&icirc; &#8217;&icirc;&#353; b&#601;&#x1E25;e&#x1E6D;&#601;&#8217;w&#333; y&#257;m&ucirc;&#x1E6F;&ucirc;: f</P>
<P>5&nbsp;wayyiq&#601;b&#333;&#x1E63; &#8217;&#259;ma&#x1E63;&#601;y&acirc;&ucirc; &#8217;e&#x1E6F;-y&#601;h&ucirc;&#x1E0F;&acirc; wayy<sup>a</sup>&#8216;&#259;m&icirc;&#x1E0F;&#275;m l&#601;&#x1E07;&ecirc;&#x1E6F;-&#8217;&#257;&#x1E07;w&#333;&#x1E6F; l&#601;&#347;&#257;r&ecirc; h&#257;&#8217;&#259;l&#257;f&icirc;m &ucirc;l&#601;&#347;&#257;r&ecirc; hamm&#275;&#8217;w&#333;&#x1E6F; l&#601;&#x1E35;&#257;l-y&#601;h&ucirc;&#x1E0F;&acirc; &ucirc;&#x1E07;in&#601;y&#257;min wayyif&#601;q&#601;&#x1E0F;&#275;m l&#601;miben &#8216;e&#347;&#601;r&icirc;m &#353;&#257;n&acirc; w&#257;m<sup>a</sup>&#8216;&#601;l&acirc; wayyim&#601;&#x1E63;&#257;&#8217;&#275;m &#353;&#601;l&#333;&#353;-m&#275;&#8217;w&#333;&#x1E6F; &#8217;elef b&#257;&#x1E25;&ucirc;r yw&#333;&#x1E63;&#275;&#8217; &#x1E63;&#257;&#x1E07;&#257;&#8217; &#8217;&#333;&#x1E25;&#275;z r&#333;m<sup>a</sup>&#x1E25; w&#601;&#x1E63;inn&acirc;: </P>
<P>6&nbsp;wayyi&#347;&#601;k&#333;r m&icirc;yi&#347;&#601;r&#257;&#8217;&#275;l m&#275;&#8217;&acirc; &#8217;elef gibw&#333;r &#x1E25;&#257;yil b&#601;m&#275;&#8217;&acirc; &#x1E35;ikar-k&#257;sef: </P>
<P>7&nbsp;w&#601;&#8217;&icirc;&#353; h&#257;&#8217;&#277;l&#333;h&icirc;m b&#257;&#8217; &#8217;&#275;l&#257;yw l&#275;&#8217;m&#333;r hammele&#x1E35;&#601; &#8217;al-y&#257;&#x1E07;&#333;&#8217; &#8216;imm&#601;&#x1E35;&#257; &#x1E63;&#601;&#x1E07;&#257;&#8217; yi&#347;&#601;r&#257;&#8217;&#275;l k&icirc; &#8217;&ecirc;n y&#601;hw&acirc; &#8216;im-yi&#347;&#601;r&#257;&#8217;&#275;l k&#333;l b&#601;n&ecirc; &#8217;ef&#601;r&#257;yim: </P>
<P>8&nbsp;k&icirc; &#8217;im-b&#333;&#8217; &#8217;at&acirc; &#8216;&#259;&#347;&#275;h &#x1E25;&#259;zaq lammil&#601;&#x1E25;&#257;m&acirc; ya&#x1E35;&#601;&#353;&icirc;l&#601;&#x1E35;&#257; h&#257;&#8217;&#277;l&#333;h&icirc;m lif&#601;n&ecirc; &#8217;w&#333;y&#275;&#x1E07; k&icirc; ye&#353;-k&#333;&#x1E25;a b&#275;&#8217;l&#333;h&icirc;m l<sup>a</sup>&#8216;&#601;zw&#333;r &ucirc;l&#601;ha&#x1E35;&#601;&#353;&icirc;l: </P>
<P>9&nbsp;wayy&#333;&#8217;mer &#8217;&#259;ma&#x1E63;&#601;y&acirc;&ucirc; l&#601;&#8217;&icirc;&#353; h&#257;&#8217;&#277;l&#333;h&icirc;m &ucirc;mah-ll<sup>a</sup>&#8216;&#259;&#347;w&#333;&#x1E6F; lim&#601;&#8217;a&#x1E6F; hakik&#257;r &#8217;&#259;&#353;er n&#257;&#x1E6F;at&icirc; li&#x1E21;&#601;&#x1E0F;&ucirc;&#x1E0F; yi&#347;&#601;r&#257;&#8217;&#275;l wayy&#333;&#8217;mer &#8217;&icirc;&#353; h&#257;&#8217;&#277;l&#333;h&icirc;m y&#275;&#353; layhw&acirc; l&#257;&#x1E6F;e&#x1E6F; l&#601;&#x1E35;&#257; har&#601;b&#275;h mizzeh: </P>
<P>10&nbsp;wayya&#x1E07;&#601;d&icirc;l&#275;m &#8217;&#259;ma&#x1E63;&#601;y&acirc;&ucirc; l&#601;hag&#601;&#x1E0F;&ucirc;&#x1E0F; &#8217;&#259;&#353;er-b&#257;&#8217; &#8217;&#275;l&#257;yw m&#275;&#8217;ef&#601;rayim l&#257;le&#x1E35;e&#x1E6F; lim&#601;qw&#333;m&#257;m wayyi&#x1E25;ar &#8217;ap&#257;m m&#601;&#8217;&#333;&#x1E0F; b&icirc;h&ucirc;&#x1E0F;&acirc; wayy&#257;&#353;&ucirc;&#x1E07;&ucirc; lim&#601;qw&#333;m&#257;m b&#257;&#x1E25;&#335;r&icirc;-&#8217;&#257;f: f</P>
<P>11&nbsp;wa&#8217;&#259;ma&#x1E63;&#601;y&acirc;&ucirc; hi&#x1E6F;&#601;&#x1E25;azzaq wayyin&#601;ha&#x1E21; &#8217;e&#x1E6F;-&#8216;ammw&#333; wayy&#275;le&#x1E35;&#601; g&ecirc;&#8217; hammel<sup>a</sup>&#x1E25; wayya&#x1E35;&#601; &#8217;e&#x1E6F;-b&#601;n&ecirc;-&#347;&#275;&#8216;&icirc;r &#8216;&#259;&#347;ere&#x1E6F; &#8217;&#259;l&#257;f&icirc;m: </P>
<P>12&nbsp;w<sup>a</sup>&#8216;&#259;&#347;ere&#x1E6F; &#8217;&#259;l&#257;f&icirc;m &#x1E25;ayy&icirc;m &#353;&#257;&#x1E07;&ucirc; b&#601;n&ecirc; y&#601;h&ucirc;&#x1E0F;&acirc; way&#601;&#x1E07;&icirc;&#8217;&ucirc;m l&#601;r&#333;&#8217;&#353; hass&#257;l<sup>a</sup>&#8216; wayya&#353;&#601;l&icirc;&#x1E35;&ucirc;m m&#275;r&#333;&#8217;&#353;-hassel<sup>a</sup>&#8216; w&#601;&#x1E35;ull&#257;m ni&#x1E07;&#601;q&#257;&#8216;&ucirc;: s</P>
<P>13&nbsp;&ucirc;&#x1E07;&#601;n&ecirc; hag&#601;&#x1E0F;&ucirc;&#x1E0F; &#8217;&#259;&#353;er h&#275;&#353;&icirc;&#x1E07; &#8217;&#259;ma&#x1E63;&#601;y&acirc;&ucirc; mille&#x1E35;e&#x1E6F; &#8216;immw&#333; lammil&#601;&#x1E25;&#257;m&acirc; wayyif&#601;&#353;&#601;&#x1E6D;&ucirc; b&#601;&#8216;&#257;r&ecirc; y&#601;h&ucirc;&#x1E0F;&acirc; mi&#353;&#353;&#333;m&#601;rw&#333;n w&#601;&#8216;a&#x1E0F;-b&ecirc;&#x1E6F; &#x1E25;w&#333;rw&#333;n wayyak&ucirc; m&#275;hem &#353;&#601;l&#333;&#353;e&#x1E6F; &#8217;&#259;l&#257;f&icirc;m wayy&#257;&#x1E07;&#333;zz&ucirc; bizz&acirc; rab&acirc;: s</P>
<P>14&nbsp;way&#601;h&icirc; &#8217;<sup>a</sup>&#x1E25;&#259;r&ecirc; &#x1E07;w&#333;&#8217; &#8217;&#259;ma&#x1E63;&#601;y&acirc;&ucirc; m&#275;hakw&#333;&#x1E6F; &#8217;e&#x1E6F;-&#8217;&#259;&#x1E0F;w&#333;m&icirc;m wayy&#257;&#x1E07;&#275;&#8217; &#8217;e&#x1E6F;-&#8217;&#277;l&#333;h&ecirc; b&#601;n&ecirc; &#347;&#275;&#8216;&icirc;r wayy<sup>a</sup>&#8216;&#259;m&icirc;&#x1E0F;&#275;m lw&#333; l&#275;&#8217;l&#333;h&icirc;m w&#601;lif&#601;n&ecirc;hem yi&#353;&#601;t<sup>a</sup>&#x1E25;&#259;weh w&#601;l&acirc;em y&#601;qa&#x1E6D;&#x1E6D;&#275;r: </P>
<P>15&nbsp;wayyi&#x1E25;ar-&#8217;af y&#601;hw&acirc; ba&#8217;&#259;ma&#x1E63;&#601;y&acirc;&ucirc; wayyi&#353;&#601;l<sup>a</sup>&#x1E25; &#8217;&#275;l&#257;yw n&#257;&#x1E07;&icirc;&#8217; wayy&#333;&#8217;mer lw&#333; l&#257;mm&acirc; &#x1E0F;&#257;ra&#353;&#601;t&#257; &#8217;e&#x1E6F;-&#8217;&#277;l&#333;h&ecirc; h&#257;&#8216;&#257;m &#8217;&#259;&#353;er l&#333;&#8217;-hi&#x1E63;&#x1E63;&icirc;l&ucirc; &#8217;e&#x1E6F;-&#8216;amm&#257;m m&icirc;y&#257;&#x1E0F;e&#x1E35;&#257;: </P>
<P>16&nbsp;way&#601;h&icirc;| b&#601;&#x1E0F;ab&#601;rw&#333; &#8217;&#275;l&#257;yw wayy&#333;&#8217;mer lw&#333; hal&#601;yw&#333;&#8216;&#275;&#x1E63; lammele&#x1E35;&#601; n&#601;&#x1E6F;ann&ucirc;&#x1E35;&#257; &#x1E25;&#259;&#x1E0F;al-l&#601;&#x1E35;&#257; l&#257;mm&acirc; yak&ucirc;&#x1E35;&#257; wayye&#x1E25;&#601;dal hann&#257;&#x1E07;&icirc;&#8217; wayy&#333;&#8217;mer y&#257;&#x1E0F;<sup>a</sup>&#8216;&#601;t&icirc; k&icirc;-y&#257;&#8216;a&#x1E63; &#8217;&#277;l&#333;h&icirc;m l&#601;ha&#353;&#601;&#x1E25;&icirc;&#x1E6F;e&#x1E35;&#257; k&icirc;-&#8216;&#257;&#347;&icirc;&#x1E6F;&#257; zz&#333;&#8217;&#x1E6F; w&#601;l&#333;&#8217; &#353;&#257;m<sup>a</sup>&#8216;&#601;t&#257; l<sup>a</sup>&#8216;&#259;&#x1E63;&#257;&#x1E6F;&icirc;: f</P>
<P>17&nbsp;wayyi&ucirc;&#257;&#8216;a&#x1E63; &#8217;&#259;ma&#x1E63;&#601;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; wayyi&#353;&#601;l<sup>a</sup>&#x1E25; &#8217;el-yw&#333;&#8217;&#257;&#353; ben-y&#601;hw&#333;&#8217;&#257;&#x1E25;&#257;z ben-y&#275;h&ucirc;&#8217; mele&#x1E35;&#601; yi&#347;&#601;r&#257;&#8217;&#275;l l&#275;&#8217;m&#333;r <font color="brown">l&#601;&#x1E35;&#257;</font> <font color="blue">l&#601;&#x1E35;&acirc;</font> ni&#x1E6F;&#601;r&#257;&#8217;eh f&#257;n&icirc;m: </P>
<P>18&nbsp;wayyi&#353;&#601;l<sup>a</sup>&#x1E25; yw&#333;&#8217;&#257;&#353; mele&#x1E35;&#601;-yi&#347;&#601;r&#257;&#8217;&#275;l &#8217;el-&#8217;&#259;ma&#x1E63;&#601;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; l&#275;&#8217;m&#333;r h<sup>a</sup>&#x1E25;w&#333;&#x1E25;a &#8217;&#259;&#353;er ball&#601;&#x1E07;&#257;nw&#333;n &#353;&#257;l<sup>a</sup>&#x1E25; &#8217;el-h&#257;&#8217;erez &#8217;&#259;&#353;er ball&#601;&#x1E07;&#257;nw&#333;n l&#275;&#8217;m&#333;r t&#601;n&acirc;-&#8217;e&#x1E6F;-bit&#601;&#x1E35;&#257; li&#x1E07;&#601;n&icirc; l&#601;&#8217;i&#353;&#353;&acirc; wat<sup>a</sup>&#8216;&#259;&#x1E07;&#333;r &#x1E25;ayya&#x1E6F; ha&#347;&#347;&#257;&#x1E0F;eh &#8217;&#259;&#353;er ball&#601;&#x1E07;&#257;nw&#333;n watir&#601;m&#333;s &#8217;e&#x1E6F;-h<sup>a</sup>&#x1E25;w&#333;&#x1E25;a: </P>
<P>19&nbsp;&#8217;&#257;mar&#601;t&#257; hinn&#275;h hik&icirc;&#x1E6F;&#257; &#8217;e&#x1E6F;-&#8217;&#277;&#x1E0F;w&#333;m &ucirc;n&#601;&#347;&#257;&#8217;&#259;&#x1E35;&#257; lib&#601;&#x1E35;&#257; l&#601;ha&#x1E35;&#601;b&icirc;&#x1E0F; &#8216;at&acirc; &#353;&#601;&#x1E07;&acirc; b&#601;&#x1E07;&ecirc;&#x1E6F;e&#x1E35;&#257; l&#257;mm&acirc; &#x1E6F;i&#x1E6F;&#601;g&#257;reh b&#601;r&#257;&#8216;&acirc; w&#601;n&#257;fal&#601;t&#257; &#8217;at&acirc; w&icirc;h&ucirc;&#x1E0F;&acirc; &#8216;imm&#257;&#x1E35;&#601;: </P>
<P>20&nbsp;w&#601;l&#333;&#8217;-&#353;&#257;m<sup>a</sup>&#8216; &#8217;&#259;ma&#x1E63;&#601;y&acirc;&ucirc; k&icirc; m&#275;h&#257;&#8217;&#277;l&#333;h&icirc;m h&icirc;&#8217; l&#601;m<sup>a</sup>&#8216;an tit&#257;m b&#601;y&#257;&#x1E0F; k&icirc; &#x1E0F;&#257;r&#601;&#353;&ucirc; &#8217;&#275;&#x1E6F; &#8217;&#277;l&#333;h&ecirc; &#8217;&#277;&#x1E0F;w&#333;m: </P>
<P>21&nbsp;wayy<sup>a</sup>&#8216;al yw&#333;&#8217;&#257;&#353; mele&#x1E35;&#601;-yi&#347;&#601;r&#257;&#8217;&#275;l wayyi&#x1E6F;&#601;r&#257;&#8217;&ucirc; f&#257;n&icirc;m h&ucirc;&#8217; wa&#8217;&#259;ma&#x1E63;&#601;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; b&#601;&#x1E07;&ecirc;&#x1E6F; &#353;eme&#353; &#8217;&#259;&#353;er l&icirc;h&ucirc;&#x1E0F;&acirc;: </P>
<P>22&nbsp;wayyinn&#257;&#x1E21;ef y&#601;h&ucirc;&#x1E0F;&acirc; lif&#601;n&ecirc; yi&#347;&#601;r&#257;&#8217;&#275;l wayy&#257;nus&ucirc; &#8217;&icirc;&#353; l&#601;&#8217;&#333;h&#257;l&#257;yw: </P>
<P>23&nbsp;w&#601;&#8217;&#275;&#x1E6F; &#8217;&#259;ma&#x1E63;&#601;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; ben-yw&#333;&#8217;&#257;&#353; ben-y&#601;hw&#333;&#8217;&#257;&#x1E25;&#257;z t&#257;fa&#347; yw&#333;&#8217;&#257;&#353; mele&#x1E35;&#601;-yi&#347;&#601;r&#257;&#8217;&#275;l b&#601;&#x1E07;&ecirc;&#x1E6F; &#353;&#257;me&#353; way&#601;&#x1E07;&icirc;&#8217;&#275;h&ucirc; y&#601;r&ucirc;&#353;&#257;laim wayyif&#601;r&#333;&#x1E63; b&#601;&#x1E25;w&#333;ma&#x1E6F; y&#601;r&ucirc;&#353;&#257;laim mi&#353;&#353;<sup>a</sup>&#8216;ar &#8217;ef&#601;rayim &#8216;a&#x1E0F;-&#353;<sup>a</sup>&#8216;ar hapw&#333;neh &#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#8217;amm&acirc;: </P>
<P>24&nbsp;w&#601;&#x1E35;&#257;l-hazz&acirc;&#257;&#x1E07; w&#601;hakesef w&#601;&#8217;&#275;&#x1E6F; k&#257;l-hak&#275;l&icirc;m hannim&#601;&#x1E63;&#601;&#8217;&icirc;m b&#601;&#x1E07;&ecirc;&#x1E6F;-h&#257;&#8217;&#277;l&#333;h&icirc;m &#8216;im-&#8216;&#333;&#x1E07;&#275;&#x1E0F; &#8217;&#277;&#x1E0F;w&#333;m w&#601;&#8217;e&#x1E6F;-&#8217;&#333;&#x1E63;&#601;rw&#333;&#x1E6F; b&ecirc;&#x1E6F; hammele&#x1E35;&#601; w&#601;&#8217;&#275;&#x1E6F; b&#601;n&ecirc; hat<sup>a</sup>&#8216;&#259;ru&#x1E07;w&#333;&#x1E6F; wayy&#257;&#353;&#257;&#x1E07; &#353;&#333;m&#601;rw&#333;n: f</P>
<P>25&nbsp;way&#601;&#x1E25;&icirc; &#8217;&#259;ma&#x1E63;&#601;y&acirc;&ucirc; &#x1E07;en-yw&#333;&#8217;&#257;&#353; mele&#x1E35;&#601; y&#601;h&ucirc;&#x1E0F;&acirc; &#8217;<sup>a</sup>&#x1E25;&#259;r&ecirc; mw&#333;&#x1E6F; yw&#333;&#8217;&#257;&#353; ben-y&#601;hw&#333;&#8217;&#257;&#x1E25;&#257;z mele&#x1E35;&#601; yi&#347;&#601;r&#257;&#8217;&#275;l &#x1E25;&#259;m&#275;&#353; &#8216;e&#347;&#601;r&#275;h &#353;&#257;n&acirc;: </P>
<P>26&nbsp;w&#601;ye&#x1E6F;er di&#x1E07;&#601;r&ecirc; &#8217;&#259;ma&#x1E63;&#601;y&acirc;&ucirc; h&#257;ri&#8217;&#353;&#333;n&icirc;m w&#601;h&#257;&#8217;<sup>a</sup>&#x1E25;&#259;rw&#333;n&icirc;m h&#259;l&#333;&#8217; hinn&#257;m k&#601;&#x1E6F;&ucirc;&#x1E07;&icirc;m &#8216;al-s&#275;fer mal&#601;&#x1E35;&ecirc;-y&#601;h&ucirc;&#x1E0F;&acirc; w&#601;yi&#347;&#601;r&#257;&#8217;&#275;l: </P>
<P>27&nbsp;&ucirc;m&#275;&#8216;&#275;&#x1E6F; &#8217;&#259;&#353;er-s&#257;r &#8217;&#259;ma&#x1E63;&#601;y&acirc;&ucirc; m&#275;&#8217;<sup>a</sup>&#x1E25;&#259;r&ecirc; y&#601;hw&acirc; wayyiq&#601;&#353;&#601;r&ucirc; &#8216;&#257;l&#257;yw qe&#353;er b&icirc;r&ucirc;&#353;&#257;laim wayy&#257;n&#257;s l&#257;&#x1E35;&icirc;&#353;&acirc; wayyi&#353;&#601;l&#601;&#x1E25;&ucirc; &#8217;<sup>a</sup>&#x1E25;&#259;r&#257;yw l&#257;&#x1E35;&icirc;&#353;&acirc; way&#601;m&icirc;&#x1E6F;uh&ucirc; &#353;&#257;m: </P>
<P>28&nbsp;wayyi&#347;&#347;&#257;&#8217;uh&ucirc; &#8216;al-hass&ucirc;s&icirc;m wayyiq&#601;b&#601;r&ucirc; &#8217;&#333;&#x1E6F;w&#333; &#8216;im-&#8217;&#259;&#x1E07;&#333;&#x1E6F;&#257;yw b&#601;&#8216;&icirc;r y&#601;h&ucirc;&#x1E0F;&acirc;: </P>
</TD>
</TABLE>
<P><HR>
<CENTER>
<A HREF="ch2026.htm">Next: 2 Chronicles (2 Divrey Yamim) Chapter 26</A></CENTER>
</BODY>
</HTML>
