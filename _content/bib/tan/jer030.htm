<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 30</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer030">Polyglot</A>&nbsp;
<A HREF="../kjv/jer030">KJV</A>&nbsp;
<A HREF="../sep/jer030">Sep</A>&nbsp;
<A HREF="../vul/jer030">Vul</A>&nbsp;

<BR>
<BR><A HREF="jer">Jeremiah (Yermiyah) Index</A><BR>
&nbsp;
<A HREF="jer029">Previous</A>&nbsp;
<A HREF="jer031">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 30</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הַדָּבָר֙ אֲשֶׁ֣ר הָיָ֣ה אֶֽל־יִרְמְיָ֔הוּ מֵאֵ֥ת יְהוָ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כֹּֽה־אָמַ֧ר יְהוָ֛ה אֱלֹהֵ֥י יִשְׂרָאֵ֖ל לֵאמֹ֑ר כְּתָב־לְךָ֗ אֵ֧ת כָּל־הַדְּבָרִ֛ים אֲשֶׁר־דִּבַּ֥רְתִּי אֵלֶ֖יךָ אֶל־סֵֽפֶר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּ֠י הִנֵּ֨ה יָמִ֤ים בָּאִים֙ נְאֻם־יְהוָ֔ה וְ֠שַׁבְתִּי אֶת־שְׁב֨וּת עַמִּ֧י יִשְׂרָאֵ֛ל וִֽיהוּדָ֖ה אָמַ֣ר יְהוָ֑ה וַהֲשִׁבֹתִ֗ים אֶל־הָאָ֛רֶץ אֲשֶׁר־נָתַ֥תִּי לַאֲבוֹתָ֖ם וִֽירֵשֽׁוּהָ׃ פ</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאֵ֣לֶּה הַדְּבָרִ֗ים אֲשֶׁ֨ר דִּבֶּ֧ר יְהוָ֛ה אֶל־יִשְׂרָאֵ֖ל וְאֶל־יְהוּדָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּי־כֹה֙ אָמַ֣ר יְהוָ֔ה ק֥וֹל חֲרָדָ֖ה שָׁמָ֑עְנוּ פַּ֖חַד וְאֵ֥ין שָׁלֽוֹם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שַׁאֲלוּ־נָ֣א וּרְא֔וּ אִם־יֹלֵ֖ד זָכָ֑ר מַדּוּעַ֩ רָאִ֨יתִי כָל־גֶּ֜בֶר יָדָ֤יו עַל־חֲלָצָיו֙ כַּיּ֣וֹלֵדָ֔ה וְנֶהֶפְכ֥וּ כָל־פָּנִ֖ים לְיֵרָקֽוֹן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;ה֗וֹי כִּ֥י גָד֛וֹל הַיּ֥וֹם הַה֖וּא מֵאַ֣יִן כָּמֹ֑הוּ וְעֵֽת־צָרָ֥ה הִיא֙ לְיַֽעֲקֹ֔ב וּמִמֶּ֖נָּה יִוָּשֵֽׁעַ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהָיָה֩ בַיּ֨וֹם הַה֜וּא נְאֻ֣ם׀ יְהוָ֣ה צְבָא֗וֹת אֶשְׁבֹּ֤ר עֻלּוֹ֙ מֵעַ֣ל צַוָּארֶ֔ךָ וּמוֹסְרוֹתֶ֖יךָ אֲנַתֵּ֑ק וְלֹא־יַעַבְדוּ־ב֥וֹ ע֖וֹד זָרִֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְעָ֣בְד֔וּ אֵ֖ת יְהוָ֣ה אֱלֹֽהֵיהֶ֑ם וְאֵת֙ דָּוִ֣ד מַלְכָּ֔ם אֲשֶׁ֥ר אָקִ֖ים לָהֶֽם׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאַתָּ֡ה אַל־תִּירָא֩ עַבְדִּ֨י יַעֲקֹ֤ב נְאֻם־יְהוָֹה֙ וְאַל־תֵּחַ֣ת יִשְׂרָאֵ֔ל כִּ֠י הִנְנִ֤י מוֹשִֽׁיעֲךָ֙ מֵֽרָח֔וֹק וְאֶֽת־זַרְעֲךָ֖ מֵאֶ֣רֶץ שִׁבְיָ֑ם וְשָׁ֧ב יַעֲקֹ֛ב וְשָׁקַ֥ט וְשַׁאֲנַ֖ן וְאֵ֥ין מַחֲרִֽיד׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּֽי־אִתְּךָ֥ אֲנִ֛י נְאֻם־יְהוָ֖ה לְהֽוֹשִׁיעֶ֑ךָ כִּי֩ אֶעֱשֶׂ֨ה כָלָ֜ה בְּכָֽל־הַגּוֹיִ֣ם׀ אֲשֶׁ֧ר הֲפִצוֹתִ֣יךָ שָּׁ֗ם אַ֤ךְ אֹֽתְךָ֙ לֹֽא־אֶעֱשֶׂ֣ה כָלָ֔ה וְיִסַּרְתִּ֙יךָ֙ לַמִּשְׁפָּ֔ט וְנַקֵּ֖ה לֹ֥א אֲנַקֶּֽךָּ׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּ֣י כֹ֥ה אָמַ֛ר יְהוָ֖ה אָנ֣וּשׁ לְשִׁבְרֵ֑ךְ נַחְלָ֖ה מַכָּתֵֽךְ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אֵֽין־דָּ֥ן דִּינֵ֖ךְ לְמָז֑וֹר רְפֻא֥וֹת תְּעָלָ֖ה אֵ֥ין לָֽךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כָּל־מְאַהֲבַ֣יִךְ שְׁכֵח֔וּךְ אוֹתָ֖ךְ לֹ֣א יִדְרֹ֑שׁוּ כִּי֩ מַכַּ֨ת אוֹיֵ֤ב הִכִּיתִיךְ֙ מוּסַ֣ר אַכְזָרִ֔י עַ֚ל רֹ֣ב עֲוֹנֵ֔ךְ עָצְמ֖וּ חַטֹּאתָֽיִךְ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;מַה־תִּזְעַק֙ עַל־שִׁבְרֵ֔ךְ אָנ֖וּשׁ מַכְאֹבֵ֑ךְ עַ֣ל׀ רֹ֣ב עֲוֹנֵ֗ךְ עָֽצְמוּ֙ חַטֹּאתַ֔יִךְ עָשִׂ֥יתִי אֵ֖לֶּה לָֽךְ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לָכֵ֞ן כָּל־אֹכְלַ֙יִךְ֙ יֵאָכֵ֔לוּ וְכָל־צָרַ֥יִךְ כֻּלָּ֖ם בַּשְּׁבִ֣י יֵלֵ֑כוּ וְהָי֤וּ שֹׁאסַ֙יִךְ֙ לִמְשִׁסָּ֔ה וְכָל־בֹּזְזַ֖יִךְ אֶתֵּ֥ן לָבַֽז׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּי֩ אַעֲלֶ֨ה אֲרֻכָ֥ה לָ֛ךְ וּמִמַּכּוֹתַ֥יִךְ אֶרְפָּאֵ֖ךְ נְאֻם־יְהוָ֑ה כִּ֤י נִדָּחָה֙ קָ֣רְאוּ לָ֔ךְ צִיּ֣וֹן הִ֔יא דֹּרֵ֖שׁ אֵ֥ין לָֽהּ׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כֹּ֣ה׀ אָמַ֣ר יְהוָ֗ה הִנְנִי־שָׁב֙ שְׁבוּת֙ אָהֳלֵ֣י יַֽעֲק֔וֹב וּמִשְׁכְּנֹתָ֖יו אֲרַחֵ֑ם וְנִבְנְתָ֥ה עִיר֙ עַל־תִּלָּ֔הּ וְאַרְמ֖וֹן עַל־מִשְׁפָּט֥וֹ יֵשֵֽׁב׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְיָצָ֥א מֵהֶ֛ם תּוֹדָ֖ה וְק֣וֹל מְשַׂחֲקִ֑ים וְהִרְבִּתִים֙ וְלֹ֣א יִמְעָ֔טוּ וְהִכְבַּדְתִּ֖ים וְלֹ֥א יִצְעָֽרוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְהָי֤וּ בָנָיו֙ כְּקֶ֔דֶם וַעֲדָת֖וֹ לְפָנַ֣י תִּכּ֑וֹן וּפָ֣קַדְתִּ֔י עַ֖ל כָּל־לֹחֲצָֽיו׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהָיָ֨ה אַדִּיר֜וֹ מִמֶּ֗נּוּ וּמֹֽשְׁלוֹ֙ מִקִּרְבּ֣וֹ יֵצֵ֔א וְהִקְרַבְתִּ֖יו וְנִגַּ֣שׁ אֵלָ֑י כִּי֩ מִ֨י הוּא־זֶ֜ה עָרַ֧ב אֶת־לִבּ֛וֹ לָגֶ֥שֶׁת אֵלַ֖י נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וִהְיִ֥יתֶם לִ֖י לְעָ֑ם וְאָ֣נֹכִ֔י אֶהְיֶ֥ה לָכֶ֖ם לֵאלֹהִֽים׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;הִנֵּ֣ה׀ סַעֲרַ֣ת יְהוָ֗ה חֵמָה֙ יָֽצְאָ֔ה סַ֖עַר מִתְגּוֹרֵ֑ר עַ֛ל רֹ֥אשׁ רְשָׁעִ֖ים יָחֽוּל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;לֹ֣א יָשׁ֗וּב חֲרוֹן֙ אַף־יְהוָ֔ה עַד־עֲשֹׂת֥וֹ וְעַד־הֲקִימ֖וֹ מְזִמּ֣וֹת לִבּ֑וֹ בְּאַחֲרִ֥ית הַיָּמִ֖ים תִּתְבּ֥וֹנְנוּ בָֽהּ׃ </P>
</TD>
<TD WIDTH="50%">
<P>1&nbsp;had&#257;&#x1E07;&#257;r &#8217;&#259;&#353;er h&#257;y&acirc; &#8217;el-yir&#601;m&#601;y&acirc;&ucirc; m&#275;&#8217;&#275;&#x1E6F; y&#601;hw&acirc; l&#275;&#8217;m&#333;r: </P>
<P>2&nbsp;k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l l&#275;&#8217;m&#333;r k&#601;&#x1E6F;&#257;&#x1E07;-l&#601;&#x1E35;&#257; &#8217;&#275;&#x1E6F; k&#257;l-had&#601;&#x1E07;&#257;r&icirc;m &#8217;&#259;&#353;er-dibar&#601;t&icirc; &#8217;&#275;ley&#x1E35;&#257; &#8217;el-s&#275;fer: </P>
<P>3&nbsp;k&icirc; hinn&#275;h y&#257;m&icirc;m b&#257;&#8217;&icirc;m n&#601;&#8217;um-y&#601;hw&acirc; w&#601;&#353;a&#x1E07;&#601;t&icirc; &#8217;e&#x1E6F;-&#353;&#601;&#x1E07;&ucirc;&#x1E6F; &#8216;amm&icirc; yi&#347;&#601;r&#257;&#8217;&#275;l w&icirc;h&ucirc;&#x1E0F;&acirc; &#8217;&#257;mar y&#601;hw&acirc; wah&#259;&#353;i&#x1E07;&#333;&#x1E6F;&icirc;m &#8217;el-h&#257;&#8217;&#257;re&#x1E63; &#8217;&#259;&#353;er-n&#257;&#x1E6F;at&icirc; la&#8217;&#259;&#x1E07;w&#333;&#x1E6F;&#257;m w&icirc;r&#275;&#353;&ucirc;h&#257;: f</P>
<P>4&nbsp;w&#601;&#8217;&#275;lleh had&#601;&#x1E07;&#257;r&icirc;m &#8217;&#259;&#353;er diber y&#601;hw&acirc; &#8217;el-yi&#347;&#601;r&#257;&#8217;&#275;l w&#601;&#8217;el-y&#601;h&ucirc;&#x1E0F;&acirc;: </P>
<P>5&nbsp;k&icirc;-&#x1E35;&#333;h &#8217;&#257;mar y&#601;hw&acirc; qw&#333;l &#x1E25;&#259;r&#257;&#x1E0F;&acirc; &#353;&#257;m&#257;&#8216;&#601;n&ucirc; p<sup>a</sup>&#x1E25;a&#x1E0F; w&#601;&#8217;&ecirc;n &#353;&#257;lw&#333;m: </P>
<P>6&nbsp;&#353;a&#8217;&#259;l&ucirc;-n&#257;&#8217; &ucirc;r&#601;&#8217;&ucirc; &#8217;im-y&#333;l&#275;&#x1E0F; z&#257;&#x1E35;&#257;r mad&ucirc;&#8216;a r&#257;&#8217;&icirc;&#x1E6F;&icirc; &#x1E35;&#257;l-ge&#x1E07;er y&#257;&#x1E0F;&#257;yw &#8216;al-&#x1E25;&#259;l&#257;&#x1E63;&#257;yw kayyw&#333;l&#275;&#x1E0F;&acirc; w&#601;nehef&#601;&#x1E35;&ucirc; &#x1E35;&#257;l-p&#257;n&icirc;m l&#601;y&#275;r&#257;qw&#333;n: </P>
<P>7&nbsp;hw&#333;y k&icirc; &#x1E21;&#257;&#x1E0F;w&#333;l hayyw&#333;m hah&ucirc;&#8217; m&#275;&#8217;ayin k&#257;m&#333;h&ucirc; w&#601;&#8216;&#275;&#x1E6F;-&#x1E63;&#257;r&acirc; h&icirc;&#8217; l&#601;y<sup>a</sup>&#8216;&#259;q&#333;&#x1E07; &ucirc;mimmenn&acirc; yi&ucirc;&#257;&#353;&#275;&#8216;a: </P>
<P>8&nbsp;w&#601;h&#257;y&acirc; &#x1E07;ayyw&#333;m hah&ucirc;&#8217; n&#601;&#8217;um| y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;e&#353;&#601;b&#333;r &#8216;ullw&#333; m&#275;&#8216;al &#x1E63;a&ucirc;&#257;&#8217;re&#x1E35;&#257; &ucirc;mw&#333;s&#601;rw&#333;&#x1E6F;ey&#x1E35;&#257; &#8217;&#259;nat&#275;q w&#601;l&#333;&#8217;-y<sup>a</sup>&#8216;a&#x1E07;&#601;&#x1E0F;&ucirc;-&#x1E07;w&#333; &#8216;w&#333;&#x1E0F; z&#257;r&icirc;m: </P>
<P>9&nbsp;w&#601;&#8216;&#257;&#x1E07;&#601;&#x1E0F;&ucirc; &#8217;&#275;&#x1E6F; y&#601;hw&acirc; &#8217;&#277;l&#333;h&ecirc;hem w&#601;&#8217;&#275;&#x1E6F; d&#257;wi&#x1E0F; mal&#601;k&#257;m &#8217;&#259;&#353;er &#8217;&#257;q&icirc;m l&acirc;em: s</P>
<P>10&nbsp;w&#601;&#8217;at&acirc; &#8217;al-t&icirc;r&#257;&#8217; &#8216;a&#x1E07;&#601;d&icirc; y<sup>a</sup>&#8216;&#259;q&#333;&#x1E07; n&#601;&#8217;um-y&#601;hw&#333;&acirc; w&#601;&#8217;al-t&#275;&#x1E25;a&#x1E6F; yi&#347;&#601;r&#257;&#8217;&#275;l k&icirc; hin&#601;n&icirc; mw&#333;&#353;&icirc;&#8216;&#259;&#x1E35;&#257; m&#275;r&#257;&#x1E25;w&#333;q w&#601;&#8217;e&#x1E6F;-zar&#601;&#8216;&#259;&#x1E35;&#257; m&#275;&#8217;ere&#x1E63; &#353;i&#x1E07;&#601;y&#257;m w&#601;&#353;&#257;&#x1E07; y<sup>a</sup>&#8216;&#259;q&#333;&#x1E07; w&#601;&#353;&#257;qa&#x1E6D; w&#601;&#353;a&#8217;&#259;nan w&#601;&#8217;&ecirc;n m<sup>a</sup>&#x1E25;&#259;r&icirc;&#x1E0F;: </P>
<P>11&nbsp;k&icirc;-&#8217;it&#601;&#x1E35;&#257; &#8217;&#259;n&icirc; n&#601;&#8217;um-y&#601;hw&acirc; l&#601;hw&#333;&#353;&icirc;&#8216;e&#x1E35;&#257; k&icirc; &#8217;e&#8216;&#277;&#347;eh &#x1E35;&#257;l&acirc; b&#601;&#x1E35;&#257;l-hagw&#333;yim| &#8217;&#259;&#353;er h&#259;fi&#x1E63;w&#333;&#x1E6F;&icirc;&#x1E35;&#257; &#353;&#353;&#257;m &#8217;a&#x1E35;&#601; &#8217;&#333;&#x1E6F;&#601;&#x1E35;&#257; l&#333;&#8217;-&#8217;e&#8216;&#277;&#347;eh &#x1E35;&#257;l&acirc; w&#601;yissar&#601;t&icirc;&#x1E35;&#257; lammi&#353;&#601;p&#257;&#x1E6D; w&#601;naqq&#275;h l&#333;&#8217; &#8217;&#259;naqqe&#x1E35;&#x1E35;&#257;: f</P>
<P>12&nbsp;k&icirc; &#x1E35;&#333;h &#8217;&#257;mar y&#601;hw&acirc; &#8217;&#257;n&ucirc;&#353; l&#601;&#353;i&#x1E07;&#601;r&#275;&#x1E35;&#601; n<sup>a</sup>&#x1E25;&#601;l&acirc; mak&#257;&#x1E6F;&#275;&#x1E35;&#601;: </P>
<P>13&nbsp;&#8217;&ecirc;n-d&#257;n d&icirc;n&#275;&#x1E35;&#601; l&#601;m&#257;zw&#333;r r&#601;fu&#8217;w&#333;&#x1E6F; t&#601;&#8216;&#257;l&acirc; &#8217;&ecirc;n l&#257;&#x1E35;&#601;: </P>
<P>14&nbsp;k&#257;l-m&#601;&#8217;ah&#259;&#x1E07;ayi&#x1E35;&#601; &#353;&#601;&#x1E35;&#275;&#x1E25;&ucirc;&#x1E35;&#601; &#8217;w&#333;&#x1E6F;&#257;&#x1E35;&#601; l&#333;&#8217; yi&#x1E0F;&#601;r&#333;&#353;&ucirc; k&icirc; maka&#x1E6F; &#8217;w&#333;y&#275;&#x1E07; hik&icirc;&#x1E6F;&icirc;&#x1E35;&#601; m&ucirc;sar &#8217;a&#x1E35;&#601;z&#257;r&icirc; &#8216;al r&#333;&#x1E07; &#8216;&#259;w&#333;n&#275;&#x1E35;&#601; &#8216;&#257;&#x1E63;&#601;m&ucirc; &#x1E25;a&#x1E6D;&#x1E6D;&#333;&#8217;&#x1E6F;&#257;yi&#x1E35;&#601;: </P>
<P>15&nbsp;mah-tiz&#601;&#8216;aq &#8216;al-&#353;i&#x1E07;&#601;r&#275;&#x1E35;&#601; &#8217;&#257;n&ucirc;&#353; ma&#x1E35;&#601;&#8217;&#333;&#x1E07;&#275;&#x1E35;&#601; &#8216;al| r&#333;&#x1E07; &#8216;&#259;w&#333;n&#275;&#x1E35;&#601; &#8216;&#257;&#x1E63;&#601;m&ucirc; &#x1E25;a&#x1E6D;&#x1E6D;&#333;&#8217;&#x1E6F;ayi&#x1E35;&#601; &#8216;&#257;&#347;&icirc;&#x1E6F;&icirc; &#8217;&#275;lleh l&#257;&#x1E35;&#601;: </P>
<P>16&nbsp;l&#257;&#x1E35;&#275;n k&#257;l-&#8217;&#333;&#x1E35;&#601;layi&#x1E35;&#601; y&#275;&#8217;&#257;&#x1E35;&#275;l&ucirc; w&#601;&#x1E35;&#257;l-&#x1E63;&#257;rayi&#x1E35;&#601; kull&#257;m ba&#353;&#353;&#601;&#x1E07;&icirc; y&#275;l&#275;&#x1E35;&ucirc; w&#601;h&#257;y&ucirc; &#353;&#333;&#8217;sayi&#x1E35;&#601; lim&#601;&#353;iss&acirc; w&#601;&#x1E35;&#257;l-b&#333;z&#601;zayi&#x1E35;&#601; &#8217;et&#275;n l&#257;&#x1E07;az: </P>
<P>17&nbsp;k&icirc; &#8217;<sup>a</sup>&#8216;&#259;leh &#8217;&#259;ru&#x1E35;&acirc; l&#257;&#x1E35;&#601; &ucirc;mimmakw&#333;&#x1E6F;ayi&#x1E35;&#601; &#8217;er&#601;p&#257;&#8217;&#275;&#x1E35;&#601; n&#601;&#8217;um-y&#601;hw&acirc; k&icirc; nid&#257;&#x1E25;&acirc; q&#257;r&#601;&#8217;&ucirc; l&#257;&#x1E35;&#601; &#x1E63;&icirc;yw&#333;n h&icirc;&#8217; d&#333;r&#275;&#353; &#8217;&ecirc;n l&#257;h: s</P>
<P>18&nbsp;k&#333;h| &#8217;&#257;mar y&#601;hw&acirc; hin&#601;n&icirc;-&#353;&#257;&#x1E07; &#353;&#601;&#x1E07;&ucirc;&#x1E6F; &#8217;&acirc;&#335;l&ecirc; y<sup>a</sup>&#8216;&#259;qw&#333;&#x1E07; &ucirc;mi&#353;&#601;k&#601;n&#333;&#x1E6F;&#257;yw &#8217;&#259;r<sup>a</sup>&#x1E25;&#275;m w&#601;ni&#x1E07;&#601;n&#601;&#x1E6F;&acirc; &#8216;&icirc;r &#8216;al-till&#257;h w&#601;&#8217;ar&#601;mw&#333;n &#8216;al-mi&#353;&#601;p&#257;&#x1E6D;w&#333; y&#275;&#353;&#275;&#x1E07;: </P>
<P>19&nbsp;w&#601;y&#257;&#x1E63;&#257;&#8217; m&#275;hem tw&#333;&#x1E0F;&acirc; w&#601;qw&#333;l m&#601;&#347;<sup>a</sup>&#x1E25;&#259;q&icirc;m w&#601;hir&#601;bi&#x1E6F;&icirc;m w&#601;l&#333;&#8217; yim&#601;&#8216;&#257;&#x1E6D;&ucirc; w&#601;hi&#x1E35;&#601;ba&#x1E0F;&#601;t&icirc;m w&#601;l&#333;&#8217; yi&#x1E63;&#601;&#8216;&#257;r&ucirc;: </P>
<P>20&nbsp;w&#601;h&#257;y&ucirc; &#x1E07;&#257;n&#257;yw k&#601;qe&#x1E0F;em w<sup>a</sup>&#8216;&#259;&#x1E0F;&#257;&#x1E6F;w&#333; l&#601;f&#257;nay tikw&#333;n &ucirc;f&#257;qa&#x1E0F;&#601;t&icirc; &#8216;al k&#257;l-l&#333;&#x1E25;&#259;&#x1E63;&#257;yw: </P>
<P>21&nbsp;w&#601;h&#257;y&acirc; &#8217;ad&icirc;rw&#333; mimmenn&ucirc; &ucirc;m&#333;&#353;&#601;lw&#333; miqqir&#601;bw&#333; y&#275;&#x1E63;&#275;&#8217; w&#601;hiq&#601;ra&#x1E07;&#601;t&icirc;w w&#601;niga&#353; &#8217;&#275;l&#257;y k&icirc; m&icirc; h&ucirc;&#8217;-zeh &#8216;&#257;ra&#x1E07; &#8217;e&#x1E6F;-libw&#333; l&#257;&#x1E21;e&#353;e&#x1E6F; &#8217;&#275;lay n&#601;&#8217;um-y&#601;hw&acirc;: </P>
<P>22&nbsp;wih&#601;y&icirc;&#x1E6F;em l&icirc; l&#601;&#8216;&#257;m w&#601;&#8217;&#257;n&#333;&#x1E35;&icirc; &#8217;eh&#601;yeh l&#257;&#x1E35;em l&#275;&#8217;l&#333;h&icirc;m: s</P>
<P>23&nbsp;hinn&#275;h| s<sup>a</sup>&#8216;&#259;ra&#x1E6F; y&#601;hw&acirc; &#x1E25;&#275;m&acirc; y&#257;&#x1E63;&#601;&#8217;&acirc; s<sup>a</sup>&#8216;ar mi&#x1E6F;&#601;gw&#333;r&#275;r &#8216;al r&#333;&#8217;&#353; r&#601;&#353;&#257;&#8216;&icirc;m y&#257;&#x1E25;&ucirc;l: </P>
<P>24&nbsp;l&#333;&#8217; y&#257;&#353;&ucirc;&#x1E07; &#x1E25;&#259;rw&#333;n &#8217;af-y&#601;hw&acirc; &#8216;a&#x1E0F;-&#8216;&#259;&#347;&#333;&#x1E6F;w&#333; w&#601;&#8216;a&#x1E0F;-h&#259;q&icirc;mw&#333; m&#601;zimmw&#333;&#x1E6F; libw&#333; b&#601;&#8217;<sup>a</sup>&#x1E25;&#259;r&icirc;&#x1E6F; hayy&#257;m&icirc;m ti&#x1E6F;&#601;bw&#333;n&#601;n&ucirc; &#x1E07;&#257;h: </P>
</TD>
</TABLE>
<P><HR>
<CENTER>
<A HREF="jer031">Next: Jeremiah (Yermiyah) Chapter 31</A></CENTER>
</BODY>
</HTML>
