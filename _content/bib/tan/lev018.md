[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/lev018)  [KJV](../kjv/lev018)  [Sep](../sep/lev018) 
[Vul](../vul/lev018)   
  
[Leviticus (Vayikra) Index](lev)  
  [Previous](lev017)  [Next](lev019) 

------------------------------------------------------------------------

### Tanach (Hebrew): Leviticus (Vayikra) Chapter 18

‎<span id="001">1</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="002">2</span> ‏דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖
אֲלֵהֶ֑ם אֲנִ֖י יְהוָ֥ה אֱלֹהֵיכֶֽם׃

‎<span id="003">3</span> ‏כְּמַעֲשֵׂ֧ה אֶֽרֶץ־מִצְרַ֛יִם אֲשֶׁ֥ר
יְשַׁבְתֶּם־בָּ֖הּ לֹ֣א תַעֲשׂ֑וּ וּכְמַעֲשֵׂ֣ה אֶֽרֶץ־כְּנַ֡עַן אֲשֶׁ֣ר
אֲנִי֩ מֵבִ֨יא אֶתְכֶ֥ם שָׁ֙מָּה֙ לֹ֣א תַעֲשׂ֔וּ וּבְחֻקֹּתֵיהֶ֖ם לֹ֥א
תֵלֵֽכוּ׃

‎<span id="004">4</span> ‏אֶת־מִשְׁפָּטַ֧י תַּעֲשׂ֛וּ וְאֶת־חֻקֹּתַ֥י
תִּשְׁמְר֖וּ לָלֶ֣כֶת בָּהֶ֑ם אֲנִ֖י יְהוָ֥ה אֱלֹהֵיכֶֽם׃

‎<span id="005">5</span> ‏וּשְׁמַרְתֶּ֤ם אֶת־חֻקֹּתַי֙
וְאֶת־מִשְׁפָּטַ֔י אֲשֶׁ֨ר יַעֲשֶׂ֥ה אֹתָ֛ם הָאָדָ֖ם וָחַ֣י בָּהֶ֑ם
אֲנִ֖י יְהוָֽה׃ ס

‎<span id="006">6</span> ‏אִ֥ישׁ אִישׁ֙ אֶל־כָּל־שְׁאֵ֣ר בְּשָׂר֔וֹ לֹ֥א
תִקְרְב֖וּ לְגַלּ֣וֹת עֶרְוָ֑ה אֲנִ֖י יְהוָֽה׃ ס

‎<span id="007">7</span> ‏עֶרְוַ֥ת אָבִ֛יךָ וְעֶרְוַ֥ת אִמְּךָ֖ לֹ֣א
תְגַלֵּ֑ה אִמְּךָ֣ הִ֔וא לֹ֥א תְגַלֶּ֖ה עֶרְוָתָֽהּ׃ ס

‎<span id="008">8</span> ‏עֶרְוַ֥ת אֵֽשֶׁת־אָבִ֖יךָ לֹ֣א תְגַלֵּ֑ה
עֶרְוַ֥ת אָבִ֖יךָ הִֽוא׃ ס

‎<span id="009">9</span> ‏עֶרְוַ֨ת אֲחֽוֹתְךָ֤ בַת־אָבִ֙יךָ֙ א֣וֹ
בַת־אִמֶּ֔ךָ מוֹלֶ֣דֶת בַּ֔יִת א֖וֹ מוֹלֶ֣דֶת ח֑וּץ לֹ֥א תְגַלֶּ֖ה
עֶרְוָתָֽן׃ ס

‎<span id="010">10</span> ‏עֶרְוַ֤ת בַּת־בִּנְךָ֙ א֣וֹ בַֽת־בִּתְּךָ֔
לֹ֥א תְגַלֶּ֖ה עֶרְוָתָ֑ן כִּ֥י עֶרְוָתְךָ֖ הֵֽנָּה׃ ס

‎<span id="011">11</span> ‏עֶרְוַ֨ת בַּת־אֵ֤שֶׁת אָבִ֙יךָ֙ מוֹלֶ֣דֶת
אָבִ֔יךָ אֲחוֹתְךָ֖ הִ֑וא לֹ֥א תְגַלֶּ֖ה עֶרְוָתָֽהּ׃ ס

‎<span id="012">12</span> ‏עֶרְוַ֥ת אֲחוֹת־אָבִ֖יךָ לֹ֣א תְגַלֵּ֑ה
שְׁאֵ֥ר אָבִ֖יךָ הִֽוא׃ ס

‎<span id="013">13</span> ‏עֶרְוַ֥ת אֲחֽוֹת־אִמְּךָ֖ לֹ֣א תְגַלֵּ֑ה
כִּֽי־שְׁאֵ֥ר אִמְּךָ֖ הִֽוא׃ ס

‎<span id="014">14</span> ‏עֶרְוַ֥ת אֲחִֽי־אָבִ֖יךָ לֹ֣א תְגַלֵּ֑ה
אֶל־אִשְׁתּוֹ֙ לֹ֣א תִקְרָ֔ב דֹּדָֽתְךָ֖ הִֽוא׃ ס

‎<span id="015">15</span> ‏עֶרְוַ֥ת כַּלָּֽתְךָ֖ לֹ֣א תְגַלֵּ֑ה אֵ֤שֶׁת
בִּנְךָ֙ הִ֔וא לֹ֥א תְגַלֶּ֖ה עֶרְוָתָֽהּ׃ ס

‎<span id="016">16</span> ‏עֶרְוַ֥ת אֵֽשֶׁת־אָחִ֖יךָ לֹ֣א תְגַלֵּ֑ה
עֶרְוַ֥ת אָחִ֖יךָ הִֽוא׃ ס

‎<span id="017">17</span> ‏עֶרְוַ֥ת אִשָּׁ֛ה וּבִתָּ֖הּ לֹ֣א תְגַלֵּ֑ה
אֶֽת־בַּת־בְּנָ֞הּ וְאֶת־בַּת־בִּתָּ֗הּ לֹ֤א תִקַּח֙ לְגַלּ֣וֹת
עֶרְוָתָ֔הּ שַׁאֲרָ֥ה הֵ֖נָּה זִמָּ֥ה הִֽוא<sup>2</sup>

‎<span id="018">18</span> ‏וְאִשָּׁ֥ה אֶל־אֲחֹתָ֖הּ לֹ֣א תִקָּ֑ח
לִצְרֹ֗ר לְגַלּ֧וֹת עֶרְוָתָ֛הּ עָלֶ֖יהָ בְּחַיֶּֽיהָ׃

‎<span id="019">19</span> ‏וְאֶל־אִשָּׁ֖ה בְּנִדַּ֣ת טֻמְאָתָ֑הּ לֹ֣א
תִקְרַ֔ב לְגַלּ֖וֹת עֶרְוָתָֽהּ׃

‎<span id="020">20</span> ‏וְאֶל־אֵ֙שֶׁת֙ עֲמִֽיתְךָ֔ לֹא־תִתֵּ֥ן
שְׁכָבְתְּךָ֖ לְזָ֑רַע לְטָמְאָה־בָֽהּ׃

‎<span id="021">21</span> ‏וּמִֽזַּרְעֲךָ֥ לֹא־תִתֵּ֖ן לְהַעֲבִ֣יר
לַמֹּ֑לֶךְ וְלֹ֧א תְחַלֵּ֛ל אֶת־שֵׁ֥ם אֱלֹהֶ֖יךָ אֲנִ֥י יְהוָֽה׃

‎<span id="022">22</span> ‏וְאֶ֨ת־זָכָ֔ר לֹ֥א תִשְׁכַּ֖ב מִשְׁכְּבֵ֣י
אִשָּׁ֑ה תּוֹעֵבָ֖ה הִֽוא׃

‎<span id="023">23</span> ‏וּבְכָל־בְּהֵמָ֛ה לֹא־תִתֵּ֥ן שְׁכָבְתְּךָ֖
לְטָמְאָה־בָ֑הּ וְאִשָּׁ֗ה לֹֽא־תַעֲמֹ֞ד לִפְנֵ֧י בְהֵמָ֛ה לְרִבְעָ֖הּ
תֶּ֥בֶל הֽוּא׃

‎<span id="024">24</span> ‏אַל־תִּֽטַּמְּא֖וּ בְּכָל־אֵ֑לֶּה כִּ֤י
בְכָל־אֵ֙לֶּה֙ נִטְמְא֣וּ הַגּוֹיִ֔ם אֲשֶׁר־אֲנִ֥י מְשַׁלֵּ֖חַ
מִפְּנֵיכֶֽם׃

‎<span id="025">25</span> ‏וַתִּטְמָ֣א הָאָ֔רֶץ וָאֶפְקֹ֥ד עֲוֹנָ֖הּ
עָלֶ֑יהָ וַתָּקִ֥א הָאָ֖רֶץ אֶת־יֹשְׁבֶֽיהָ׃

‎<span id="026">26</span> ‏וּשְׁמַרְתֶּ֣ם אַתֶּ֗ם אֶת־חֻקֹּתַי֙
וְאֶת־מִשְׁפָּטַ֔י וְלֹ֣א תַעֲשׂ֔וּ מִכֹּ֥ל הַתּוֹעֵבֹ֖ת הָאֵ֑לֶּה
הָֽאֶזְרָ֔ח וְהַגֵּ֖ר הַגָּ֥ר בְּתוֹכְכֶֽם׃

‎<span id="027">27</span> ‏כִּ֚י אֶת־כָּל־הַתּוֹעֵבֹ֣ת הָאֵ֔ל עָשׂ֥וּ
אַנְשֵֽׁי־הָאָ֖רֶץ אֲשֶׁ֣ר לִפְנֵיכֶ֑ם וַתִּטְמָ֖א הָאָֽרֶץ׃

‎<span id="028">28</span> ‏וְלֹֽא־תָקִ֤יא הָאָ֙רֶץ֙ אֶתְכֶ֔ם
בְּטַֽמַּאֲכֶ֖ם אֹתָ֑הּ כַּאֲשֶׁ֥ר קָאָ֛ה אֶת־הַגּ֖וֹי אֲשֶׁ֥ר
לִפְנֵיכֶֽם׃

‎<span id="029">29</span> ‏כִּ֚י כָּל־אֲשֶׁ֣ר יַעֲשֶׂ֔ה מִכֹּ֥ל
הַתּוֹעֵב֖וֹת הָאֵ֑לֶּה וְנִכְרְת֛וּ הַנְּפָשׁ֥וֹת הָעֹשֹׂ֖ת מִקֶּ֥רֶב
עַמָּֽם׃

‎<span id="030">30</span> ‏וּשְׁמַרְתֶּ֣ם אֶת־מִשְׁמַרְתִּ֗י לְבִלְתִּ֨י
עֲשׂ֜וֹת מֵחֻקּ֤וֹת הַתּֽוֹעֵבֹת֙ אֲשֶׁ֣ר נַעֲשׂ֣וּ לִפְנֵיכֶ֔ם וְלֹ֥א
תִֽטַּמְּא֖וּ בָּהֶ֑ם אֲנִ֖י יְהוָ֥ה אֱלֹהֵיכֶֽם׃ פ

1 wayəḏabēr yəhwâ ’el-mōšeh llē’mōr:

2 dabēr ’el-bənê yiśərā’ēl wə’āmarətā ’ălēhem ’ănî yəhwâ ’ĕlōhêḵem:

3 kəm<sup>a</sup>‘ăśēh ’ereṣ-miṣərayim ’ăšer yəšaḇətem-bāh lō’
ṯ<sup>a</sup>‘ăśû ûḵəm<sup>a</sup>‘ăśēh ’ereṣ-kən<sup>a</sup>‘an ’ăšer
’ănî mēḇî’ ’eṯəḵem šāmmâ lō’ ṯ<sup>a</sup>‘ăśû ûḇəḥuqqōṯêhem lō’ ṯēlēḵû:

4 ’eṯ-mišəpāṭay t<sup>a</sup>‘ăśû wə’eṯ-ḥuqqōṯay tišəmərû lāleḵeṯ bâem
’ănî yəhwâ ’ĕlōhêḵem:

5 ûšəmarətem ’eṯ-ḥuqqōṯay wə’eṯ-mišəpāṭay ’ăšer y<sup>a</sup>‘ăśeh ’ōṯām
hā’āḏām wāḥay bâem ’ănî yəhwâ: s

6 ’îš ’îš ’el-kāl-šə’ēr bəśārwō lō’ ṯiqərəḇû ləḡallwōṯ ‘erəwâ ’ănî
yəhwâ: s

7 ‘erəwaṯ ’āḇîḵā wə‘erəwaṯ ’imməḵā lō’ ṯəḡallēh ’imməḵā hiw’ lō’
ṯəḡalleh ‘erəwāṯāh: s

8 ‘erəwaṯ ’ēšeṯ-’āḇîḵā lō’ ṯəḡallēh ‘erəwaṯ ’āḇîḵā hiw’: s

9 ‘erəwaṯ ’ăḥwōṯəḵā ḇaṯ-’āḇîḵā ’wō ḇaṯ-’immeḵā mwōleḏeṯ bayiṯ ’wō
mwōleḏeṯ ḥûṣ lō’ ṯəḡalleh ‘erəwāṯān: s

10 ‘erəwaṯ baṯ-binəḵā ’wō ḇaṯ-bitəḵā lō’ ṯəḡalleh ‘erəwāṯān kî
‘erəwāṯəḵā hēnnâ: s

11 ‘erəwaṯ baṯ-’ēšeṯ ’āḇîḵā mwōleḏeṯ ’āḇîḵā ’ăḥwōṯəḵā hiw’ lō’ ṯəḡalleh
‘erəwāṯāh: s

12 ‘erəwaṯ ’ăḥwōṯ-’āḇîḵā lō’ ṯəḡallēh šə’ēr ’āḇîḵā hiw’: s

13 ‘erəwaṯ ’ăḥwōṯ-’imməḵā lō’ ṯəḡallēh kî-šə’ēr ’imməḵā hiw’: s

14 ‘erəwaṯ ’ăḥî-’āḇîḵā lō’ ṯəḡallēh ’el-’išətwō lō’ ṯiqərāḇ dōḏāṯəḵā
hiw’: s

15 ‘erəwaṯ kallāṯəḵā lō’ ṯəḡallēh ’ēšeṯ binəḵā hiw’ lō’ ṯəḡalleh
‘erəwāṯāh: s

16 ‘erəwaṯ ’ēšeṯ-’āḥîḵā lō’ ṯəḡallēh ‘erəwaṯ ’āḥîḵā hiw’: s

17 ‘erəwaṯ ’iššâ ûḇitāh lō’ ṯəḡallēh ’eṯ-baṯ-bənāh wə’eṯ-baṯ-bitāh lō’
ṯiqq<sup>a</sup>ḥ ləḡallwōṯ ‘erəwāṯāh ša’ărâ hēnnâ zimmâ
hiw’<sup>2</sup>

18 wə’iššâ ’el-’ăḥōṯāh lō’ ṯiqqāḥ liṣərōr ləḡallwōṯ ‘erəwāṯāh ‘āleyhā
bəḥayyeyhā:

19 wə’el-’iššâ bənidaṯ ṭumə’āṯāh lō’ ṯiqəraḇ ləḡallwōṯ ‘erəwāṯāh:

20 wə’el-’ēšeṯ ‘ămîṯəḵā lō’-ṯitēn šəḵāḇətəḵā ləzār<sup>a</sup>‘
ləṭāmə’â-ḇāh:

21 ûmizzarə‘ăḵā lō’-ṯitēn ləh<sup>a</sup>‘ăḇîr lammōleḵə wəlō’ ṯəḥallēl
’eṯ-šēm ’ĕlōheyḵā ’ănî yəhwâ:

22 wə’eṯ-zāḵār lō’ ṯišəkaḇ mišəkəḇê ’iššâ twō‘ēḇâ hiw’:

23 ûḇəḵāl-bəhēmâ lō’-ṯitēn šəḵāḇətəḵā ləṭāmə’â-ḇāh wə’iššâ
lō’-ṯ<sup>a</sup>‘ămōḏ lifənê ḇəhēmâ ləriḇə‘āh teḇel hû’:

24 ’al-tiṭṭammə’û bəḵāl-’ēlleh kî ḇəḵāl-’ēlleh niṭəmə’û hagwōyim
’ăšer-’ănî məšallēḥa mipənêḵem:

25 watiṭəmā’ hā’āreṣ wā’efəqōḏ ‘ăwōnāh ‘āleyhā watāqi’ hā’āreṣ
’eṯ-yōšəḇeyhā:

26 ûšəmarətem ’atem ’eṯ-ḥuqqōṯay wə’eṯ-mišəpāṭay wəlō’ ṯ<sup>a</sup>‘ăśû
mikōl hatwō‘ēḇōṯ hā’ēlleh hā’ezərāḥ wəhagēr hagār bəṯwōḵəḵem:

27 kî ’eṯ-kāl-hatwō‘ēḇōṯ hā’ēl ‘āśû ’anəšê-hā’āreṣ ’ăšer lifənêḵem
watiṭəmā’ hā’āreṣ:

28 wəlō’-ṯāqî’ hā’āreṣ ’eṯəḵem bəṭamma’ăḵem ’ōṯāh ka’ăšer qā’â
’eṯ-hagwōy ’ăšer lifənêḵem:

29 kî kāl-’ăšer y<sup>a</sup>‘ăśeh mikōl hatwō‘ēḇwōṯ hā’ēlleh wəniḵərəṯû
hannəfāšwōṯ hā‘ōśōṯ miqqereḇ ‘ammām:

30 ûšəmarətem ’eṯ-mišəmarətî ləḇilətî ‘ăśwōṯ mēḥuqqwōṯ hatwō‘ēḇōṯ ’ăšer
n<sup>a</sup>‘ăśû lifənêḵem wəlō’ ṯiṭṭammə’û bâem ’ănî yəhwâ ’ĕlōhêḵem:
f

------------------------------------------------------------------------

[Next: Leviticus (Vayikra) Chapter 19](lev019)
