<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 28</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze028">Polyglot</A>&nbsp;
<A HREF="../kjv/eze028">KJV</A>&nbsp;
<A HREF="../sep/eze028">Sep</A>&nbsp;
<A HREF="../vul/eze028">Vul</A>&nbsp;

<BR>
<BR><A HREF="eze">Ezekiel (Yechezqel) Index</A><BR>
&nbsp;
<A HREF="eze027">Previous</A>&nbsp;
<A HREF="eze029">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 28</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בֶּן־אָדָ֡ם אֱמֹר֩ לִנְגִ֨יד צֹ֜ר כֹּֽה־אָמַ֣ר׀ אֲדֹנָ֣י יְהוִֹ֗ה יַ֣עַן גָּבַ֤הּ לִבְּךָ֙ וַתֹּ֙אמֶר֙ אֵ֣ל אָ֔נִי מוֹשַׁ֧ב אֱלֹהִ֛ים יָשַׁ֖בְתִּי בְּלֵ֣ב יַמִּ֑ים וְאַתָּ֤ה אָדָם֙ וְֽלֹא־אֵ֔ל וַתִּתֵּ֥ן לִבְּךָ֖ כְּלֵ֥ב אֱלֹהִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הִנֵּ֥ה חָכָ֛ם אַתָּ֖ה <font color="brown">מדנאל</font> <font color="blue">מִדָּֽנִיאֵ֑ל</font> כָּל־סָת֖וּם לֹ֥א עֲמָמֽוּךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בְּחָכְמָֽתְךָ֙ וּבִתְבוּנָ֣תְךָ֔<font color="red"><sup>3</font></sup> עָשִׂ֥יתָ לְּךָ֖ חָ֑יִל וַתַּ֛עַשׂ זָהָ֥ב וָכֶ֖סֶף בְּאוֹצְרוֹתֶֽיךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בְּרֹ֧ב חָכְמָתְךָ֛ בִּרְכֻלָּתְךָ֖ הִרְבִּ֣יתָ חֵילֶ֑ךָ וַיִּגְבַּ֥הּ לְבָבְךָ֖ בְּחֵילֶֽךָ׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לָכֵ֕ן כֹּ֥ה אָמַ֖ר אֲדֹנָ֣י יְהוִ֑ה יַ֛עַן תִּתְּךָ֥ אֶת־לְבָבְךָ֖ כְּלֵ֥ב אֱלֹהִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לָכֵ֗ן הִנְנִ֨י מֵבִ֤יא עָלֶ֙יךָ֙ זָרִ֔ים עָרִיצֵ֖י גּוֹיִ֑ם וְהֵרִ֤יקוּ חַרְבוֹתָם֙ עַל־יְפִ֣י חָכְמָתֶ֔ךָ וְחִלְּל֖וּ יִפְעָתֶֽךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;לַשַּׁ֖חַת יֽוֹרִד֑וּךָ וָמַ֛תָּה מְמוֹתֵ֥י חָלָ֖ל בְּלֵ֥ב יַמִּֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הֶאָמֹ֤ר תֹּאמַר֙ אֱלֹהִ֣ים אָ֔נִי לִפְנֵ֖י הֹֽרְגֶ֑ךָ וְאַתָּ֥ה אָדָ֛ם וְלֹא־אֵ֖ל בְּיַ֥ד מְחַלְלֶֽיךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מוֹתֵ֧י עֲרֵלִ֛ים תָּמ֖וּת בְּיַד־זָרִ֑ים כִּ֚י אֲנִ֣י דִבַּ֔רְתִּי נְאֻ֖ם אֲדֹנָ֥י יְהוִֽה׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בֶּן־אָדָ֕ם שָׂ֥א קִינָ֖ה עַל־מֶ֣לֶךְ צ֑וֹר וְאָמַ֣רְתָּ לּ֗וֹ כֹּ֤ה אָמַר֙ אֲדֹנָ֣י יְהוִ֔ה אַתָּה֙ חוֹתֵ֣ם תָּכְנִ֔ית מָלֵ֥א חָכְמָ֖ה וּכְלִ֥יל יֹֽפִי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בְּעֵ֨דֶן גַּן־אֱלֹהִ֜ים הָיִ֗יתָ כָּל־אֶ֨בֶן יְקָרָ֤ה מְסֻכָתֶ֙ךָ֙ אֹ֣דֶם פִּטְדָ֞ה וְיָהֲלֹ֗ם תַּרְשִׁ֥ישׁ שֹׁ֙הַם֙ וְיָ֣שְׁפֵ֔ה סַפִּ֣יר נֹ֔פֶךְ וּבָרְקַ֖ת וְזָהָ֑ב מְלֶ֨אכֶת תֻּפֶּ֤יךָ וּנְקָבֶ֙יךָ֙ בָּ֔ךְ בְּי֥וֹם הִבָּרַאֲךָ֖ כּוֹנָֽנוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אַ֨תְּ־כְּר֔וּב מִמְשַׁ֖ח הַסּוֹכֵ֑ךְ וּנְתַתִּ֗יךָ בְּהַ֨ר קֹ֤דֶשׁ אֱלֹהִים֙ הָיִ֔יתָ בְּת֥וֹךְ אַבְנֵי־אֵ֖שׁ הִתְהַלָּֽכְתָּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;תָּמִ֤ים אַתָּה֙ בִּדְרָכֶ֔יךָ מִיּ֖וֹם הִבָּֽרְאָ֑ךְ עַד־נִמְצָ֥א עַוְלָ֖תָה בָּֽךְ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בְּרֹ֣ב רְכֻלָּתְךָ֗ מָל֧וּ תוֹכְךָ֛ חָמָ֖ס וַֽתֶּחֱטָ֑א וָאֶחַלֶּלְךָ֩ מֵהַ֨ר אֱלֹהִ֤ים וָֽאַבֶּדְךָ֙ כְּר֣וּב הַסֹּכֵ֔ךְ מִתּ֖וֹךְ אַבְנֵי־אֵֽשׁ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;גָּבַ֤הּ לִבְּךָ֙ בְּיָפְיֶ֔ךָ שִׁחַ֥תָּ חָכְמָתְךָ֖ עַל־יִפְעָתֶ֑ךָ עַל־אֶ֣רֶץ הִשְׁלַכְתִּ֗יךָ לִפְנֵ֧י מְלָכִ֛ים נְתַתִּ֖יךָ לְרַ֥אֲוָה בָֽךְ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;מֵרֹ֣ב עֲוֹנֶ֗יךָ בְּעֶ֙וֶל֙ רְכֻלָּ֣תְךָ֔ חִלַּ֖לְתָּ מִקְדָּשֶׁ֑יךָ וָֽאוֹצִא־אֵ֤שׁ מִתּֽוֹכְךָ֙ הִ֣יא אֲכָלַ֔תְךָ וָאֶתֶּנְךָ֤ לְאֵ֙פֶר֙ עַל־הָאָ֔רֶץ לְעֵינֵ֖י כָּל־רֹאֶֽיךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כָּל־יוֹדְעֶ֙יךָ֙ בָּֽעַמִּ֔ים שָׁמְמ֖וּ עָלֶ֑יךָ בַּלָּה֣וֹת הָיִ֔יתָ וְאֵינְךָ֖ עַד־עוֹלָֽם׃ פ</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;בֶּן־אָדָ֕ם שִׂ֥ים פָּנֶ֖יךָ אֶל־צִיד֑וֹן וְהִנָּבֵ֖א עָלֶֽיהָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאָמַרְתָּ֗ כֹּ֤ה אָמַר֙ אֲדֹנָ֣י יְהוִ֔ה הִנְנִ֤י עָלַ֙יִךְ֙ צִיד֔וֹן וְנִכְבַּדְתִּ֖י בְּתוֹכֵ֑ךְ וְֽיָדְע֞וּ כִּֽי־אֲנִ֣י יְהוָ֗ה בַּעֲשׂ֥וֹתִי בָ֛הּ שְׁפָטִ֖ים וְנִקְדַּ֥שְׁתִּי בָֽהּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְשִׁלַּחְתִּי־בָ֞הּ דֶּ֤בֶר וָדָם֙ בְּח֣וּצוֹתֶ֔יהָ וְנִפְלַ֤ל חָלָל֙ בְּתוֹכָ֔הּ בְּחֶ֥רֶב עָלֶ֖יהָ מִסָּבִ֑יב וְיָדְע֖וּ כִּֽי־אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְלֹֽא־יִהְיֶ֨ה ע֜וֹד לְבֵ֣ית יִשְׂרָאֵ֗ל סִלּ֤וֹן מַמְאִיר֙ וְק֣וֹץ מַכְאִ֔ב מִכֹּל֙ סְבִ֣יבֹתָ֔ם הַשָּׁאטִ֖ים אוֹתָ֑ם וְיָ֣דְע֔וּ כִּ֥י אֲנִ֖י אֲדֹנָ֥י יְהוִֽה׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;כֹּֽה־אָמַר֮ אֲדֹנָ֣י יְהוִה֒ בְּקַבְּצִ֣י׀ אֶת־בֵּ֣ית יִשְׂרָאֵ֗ל מִן־הָֽעַמִּים֙ אֲשֶׁ֣ר נָפֹ֣צוּ בָ֔ם וְנִקְדַּ֥שְׁתִּי בָ֖ם לְעֵינֵ֣י הַגּוֹיִ֑ם וְיָֽשְׁבוּ֙ עַל־אַדְמָתָ֔ם אֲשֶׁ֥ר נָתַ֖תִּי לְעַבְדִּ֥י לְיַעֲקֹֽב׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְיָשְׁב֣וּ עָלֶיהָ֮ לָבֶטַח֒ וּבָנ֤וּ בָתִּים֙ וְנָטְע֣וּ כְרָמִ֔ים וְיָשְׁב֖וּ לָבֶ֑טַח בַּעֲשׂוֹתִ֣י שְׁפָטִ֗ים בְּכֹ֨ל הַשָּׁאטִ֤ים אֹתָם֙ מִסְּבִ֣יבוֹתָ֔ם וְיָ֣דְע֔וּ כִּ֛י אֲנִ֥י יְהוָ֖ה אֱלֹהֵיהֶֽם׃ ס</P>
</TD>
<TD WIDTH="50%">
<P>1&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>2&nbsp;ben-&#8217;&#257;&#x1E0F;&#257;m &#8217;&#277;m&#333;r lin&#601;&#x1E21;&icirc;&#x1E0F; &#x1E63;&#333;r k&#333;h-&#8217;&#257;mar| &#8217;&#259;&#x1E0F;&#333;n&#257;y y&#601;hw&#333;ih y<sup>a</sup>&#8216;an g&#257;&#x1E07;<sup>a</sup>h lib&#601;&#x1E35;&#257; wat&#333;&#8217;mer &#8217;&#275;l &#8217;&#257;n&icirc; mw&#333;&#353;a&#x1E07; &#8217;&#277;l&#333;h&icirc;m y&#257;&#353;a&#x1E07;&#601;t&icirc; b&#601;l&#275;&#x1E07; yamm&icirc;m w&#601;&#8217;at&acirc; &#8217;&#257;&#x1E0F;&#257;m w&#601;l&#333;&#8217;-&#8217;&#275;l watit&#275;n lib&#601;&#x1E35;&#257; k&#601;l&#275;&#x1E07; &#8217;&#277;l&#333;h&icirc;m: </P>
<P>3&nbsp;hinn&#275;h &#x1E25;&#257;&#x1E35;&#257;m &#8217;at&acirc; <font color="brown">mid&#257;ni&#8217;&#275;l</font> <font color="blue">mid&#257;n&icirc;&#8217;&#275;l</font> k&#257;l-s&#257;&#x1E6F;&ucirc;m l&#333;&#8217; &#8216;&#259;m&#257;m&ucirc;&#x1E35;&#257;: </P>
<P>4&nbsp;b&#601;&#x1E25;&#257;&#x1E35;&#601;m&#257;&#x1E6F;&#601;&#x1E35;&#257; &ucirc;&#x1E07;i&#x1E6F;&#601;&#x1E07;&ucirc;n&#257;&#x1E6F;&#601;&#x1E35;&#257;<font color="red"><sup>3</font></sup> &#8216;&#257;&#347;&icirc;&#x1E6F;&#257; ll&#601;&#x1E35;&#257; &#x1E25;&#257;yil wat<sup>a</sup>&#8216;a&#347; z&acirc;&#257;&#x1E07; w&#257;&#x1E35;esef b&#601;&#8217;w&#333;&#x1E63;&#601;rw&#333;&#x1E6F;ey&#x1E35;&#257;: </P>
<P>5&nbsp;b&#601;r&#333;&#x1E07; &#x1E25;&#257;&#x1E35;&#601;m&#257;&#x1E6F;&#601;&#x1E35;&#257; bir&#601;&#x1E35;ull&#257;&#x1E6F;&#601;&#x1E35;&#257; hir&#601;b&icirc;&#x1E6F;&#257; &#x1E25;&ecirc;le&#x1E35;&#257; wayyi&#x1E21;&#601;b<sup>a</sup>h l&#601;&#x1E07;&#257;&#x1E07;&#601;&#x1E35;&#257; b&#601;&#x1E25;&ecirc;le&#x1E35;&#257;: s</P>
<P>6&nbsp;l&#257;&#x1E35;&#275;n k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih y<sup>a</sup>&#8216;an tit&#601;&#x1E35;&#257; &#8217;e&#x1E6F;-l&#601;&#x1E07;&#257;&#x1E07;&#601;&#x1E35;&#257; k&#601;l&#275;&#x1E07; &#8217;&#277;l&#333;h&icirc;m: </P>
<P>7&nbsp;l&#257;&#x1E35;&#275;n hin&#601;n&icirc; m&#275;&#x1E07;&icirc;&#8217; &#8216;&#257;ley&#x1E35;&#257; z&#257;r&icirc;m &#8216;&#257;r&icirc;&#x1E63;&ecirc; gw&#333;yim w&#601;h&#275;r&icirc;q&ucirc; &#x1E25;ar&#601;&#x1E07;w&#333;&#x1E6F;&#257;m &#8216;al-y&#601;f&icirc; &#x1E25;&#257;&#x1E35;&#601;m&#257;&#x1E6F;e&#x1E35;&#257; w&#601;&#x1E25;ill&#601;l&ucirc; yif&#601;&#8216;&#257;&#x1E6F;e&#x1E35;&#257;: </P>
<P>8&nbsp;la&#353;&#353;<sup>a</sup>&#x1E25;a&#x1E6F; yw&#333;ri&#x1E0F;&ucirc;&#x1E35;&#257; w&#257;mat&acirc; m&#601;mw&#333;&#x1E6F;&ecirc; &#x1E25;&#257;l&#257;l b&#601;l&#275;&#x1E07; yamm&icirc;m: </P>
<P>9&nbsp;he&#8217;&#257;m&#333;r t&#333;&#8217;mar &#8217;&#277;l&#333;h&icirc;m &#8217;&#257;n&icirc; lif&#601;n&ecirc; h&#333;r&#601;&#x1E21;e&#x1E35;&#257; w&#601;&#8217;at&acirc; &#8217;&#257;&#x1E0F;&#257;m w&#601;l&#333;&#8217;-&#8217;&#275;l b&#601;ya&#x1E0F; m&#601;&#x1E25;al&#601;ley&#x1E35;&#257;: </P>
<P>10&nbsp;mw&#333;&#x1E6F;&ecirc; &#8216;&#259;r&#275;l&icirc;m t&#257;m&ucirc;&#x1E6F; b&#601;ya&#x1E0F;-z&#257;r&icirc;m k&icirc; &#8217;&#259;n&icirc; &#x1E0F;ibar&#601;t&icirc; n&#601;&#8217;um &#8217;&#259;&#x1E0F;&#333;n&#257;y y&#601;hwih: s</P>
<P>11&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>12&nbsp;ben-&#8217;&#257;&#x1E0F;&#257;m &#347;&#257;&#8217; q&icirc;n&acirc; &#8216;al-mele&#x1E35;&#601; &#x1E63;w&#333;r w&#601;&#8217;&#257;mar&#601;t&#257; llw&#333; k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &#8217;at&acirc; &#x1E25;w&#333;&#x1E6F;&#275;m t&#257;&#x1E35;&#601;n&icirc;&#x1E6F; m&#257;l&#275;&#8217; &#x1E25;&#257;&#x1E35;&#601;m&acirc; &ucirc;&#x1E35;&#601;l&icirc;l y&#333;f&icirc;: </P>
<P>13&nbsp;b&#601;&#8216;&#275;&#x1E0F;en gan-&#8217;&#277;l&#333;h&icirc;m h&#257;y&icirc;&#x1E6F;&#257; k&#257;l-&#8217;e&#x1E07;en y&#601;q&#257;r&acirc; m&#601;su&#x1E35;&#257;&#x1E6F;e&#x1E35;&#257; &#8217;&#333;&#x1E0F;em pi&#x1E6D;&#601;&#x1E0F;&acirc; w&#601;y&acirc;&#259;l&#333;m tar&#601;&#353;&icirc;&#353; &#353;&#333;ham w&#601;y&#257;&#353;&#601;f&#275;h sap&icirc;r n&#333;fe&#x1E35;&#601; &ucirc;&#x1E07;&#257;r&#601;qa&#x1E6F; w&#601;z&acirc;&#257;&#x1E07; m&#601;le&#8217;&#x1E35;e&#x1E6F; tupey&#x1E35;&#257; &ucirc;n&#601;q&#257;&#x1E07;ey&#x1E35;&#257; b&#257;&#x1E35;&#601; b&#601;yw&#333;m hib&#257;ra&#8217;&#259;&#x1E35;&#257; kw&#333;n&#257;n&ucirc;: </P>
<P>14&nbsp;&#8217;at&#601;-k&#601;r&ucirc;&#x1E07; mim&#601;&#353;<sup>a</sup>&#x1E25; hassw&#333;&#x1E35;&#275;&#x1E35;&#601; &ucirc;n&#601;&#x1E6F;at&icirc;&#x1E35;&#257; b&#601;har q&#333;&#x1E0F;e&#353; &#8217;&#277;l&#333;h&icirc;m h&#257;y&icirc;&#x1E6F;&#257; b&#601;&#x1E6F;w&#333;&#x1E35;&#601; &#8217;a&#x1E07;&#601;n&ecirc;-&#8217;&#275;&#353; hi&#x1E6F;&#601;hall&#257;&#x1E35;&#601;t&#257;: </P>
<P>15&nbsp;t&#257;m&icirc;m &#8217;at&acirc; bi&#x1E0F;&#601;r&#257;&#x1E35;ey&#x1E35;&#257; m&icirc;yw&#333;m hib&#257;r&#601;&#8217;&#257;&#x1E35;&#601; &#8216;a&#x1E0F;-nim&#601;&#x1E63;&#257;&#8217; &#8216;aw&#601;l&#257;&#x1E6F;&acirc; b&#257;&#x1E35;&#601;: </P>
<P>16&nbsp;b&#601;r&#333;&#x1E07; r&#601;&#x1E35;ull&#257;&#x1E6F;&#601;&#x1E35;&#257; m&#257;l&ucirc; &#x1E6F;w&#333;&#x1E35;&#601;&#x1E35;&#257; &#x1E25;&#257;m&#257;s wate&#x1E25;&#277;&#x1E6D;&#257;&#8217; w&#257;&#8217;e&#x1E25;allel&#601;&#x1E35;&#257; m&#275;har &#8217;&#277;l&#333;h&icirc;m w&#257;&#8217;abe&#x1E0F;&#601;&#x1E35;&#257; k&#601;r&ucirc;&#x1E07; hass&#333;&#x1E35;&#275;&#x1E35;&#601; mitw&#333;&#x1E35;&#601; &#8217;a&#x1E07;&#601;n&ecirc;-&#8217;&#275;&#353;: </P>
<P>17&nbsp;g&#257;&#x1E07;<sup>a</sup>h lib&#601;&#x1E35;&#257; b&#601;y&#257;f&#601;ye&#x1E35;&#257; &#353;i&#x1E25;at&#257; &#x1E25;&#257;&#x1E35;&#601;m&#257;&#x1E6F;&#601;&#x1E35;&#257; &#8216;al-yif&#601;&#8216;&#257;&#x1E6F;e&#x1E35;&#257; &#8216;al-&#8217;ere&#x1E63; hi&#353;&#601;la&#x1E35;&#601;t&icirc;&#x1E35;&#257; lif&#601;n&ecirc; m&#601;l&#257;&#x1E35;&icirc;m n&#601;&#x1E6F;at&icirc;&#x1E35;&#257; l&#601;ra&#8217;&#259;w&acirc; &#x1E07;&#257;&#x1E35;&#601;: </P>
<P>18&nbsp;m&#275;r&#333;&#x1E07; &#8216;&#259;w&#333;ney&#x1E35;&#257; b&#601;&#8216;ewel r&#601;&#x1E35;ull&#257;&#x1E6F;&#601;&#x1E35;&#257; &#x1E25;illal&#601;t&#257; miq&#601;d&#257;&#353;ey&#x1E35;&#257; w&#257;&#8217;w&#333;&#x1E63;i&#8217;-&#8217;&#275;&#353; mitw&#333;&#x1E35;&#601;&#x1E35;&#257; h&icirc;&#8217; &#8217;&#259;&#x1E35;&#257;la&#x1E6F;&#601;&#x1E35;&#257; w&#257;&#8217;eten&#601;&#x1E35;&#257; l&#601;&#8217;&#275;fer &#8216;al-h&#257;&#8217;&#257;re&#x1E63; l&#601;&#8216;&ecirc;n&ecirc; k&#257;l-r&#333;&#8217;ey&#x1E35;&#257;: </P>
<P>19&nbsp;k&#257;l-yw&#333;&#x1E0F;&#601;&#8216;ey&#x1E35;&#257; b&#257;&#8216;amm&icirc;m &#353;&#257;m&#601;m&ucirc; &#8216;&#257;ley&#x1E35;&#257; ball&acirc;w&#333;&#x1E6F; h&#257;y&icirc;&#x1E6F;&#257; w&#601;&#8217;&ecirc;n&#601;&#x1E35;&#257; &#8216;a&#x1E0F;-&#8216;w&#333;l&#257;m: f</P>
<P>20&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>21&nbsp;ben-&#8217;&#257;&#x1E0F;&#257;m &#347;&icirc;m p&#257;ney&#x1E35;&#257; &#8217;el-&#x1E63;&icirc;&#x1E0F;w&#333;n w&#601;hinn&#257;&#x1E07;&#275;&#8217; &#8216;&#257;leyh&#257;: </P>
<P>22&nbsp;w&#601;&#8217;&#257;mar&#601;t&#257; k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih hin&#601;n&icirc; &#8216;&#257;layi&#x1E35;&#601; &#x1E63;&icirc;&#x1E0F;w&#333;n w&#601;ni&#x1E35;&#601;ba&#x1E0F;&#601;t&icirc; b&#601;&#x1E6F;w&#333;&#x1E35;&#275;&#x1E35;&#601; w&#601;y&#257;&#x1E0F;&#601;&#8216;&ucirc; k&icirc;-&#8217;&#259;n&icirc; y&#601;hw&acirc; b<sup>a</sup>&#8216;&#259;&#347;w&#333;&#x1E6F;&icirc; &#x1E07;&#257;h &#353;&#601;f&#257;&#x1E6D;&icirc;m w&#601;niq&#601;da&#353;&#601;t&icirc; &#x1E07;&#257;h: </P>
<P>23&nbsp;w&#601;&#353;ill<sup>a</sup>&#x1E25;&#601;t&icirc;-&#x1E07;&#257;h de&#x1E07;er w&#257;&#x1E0F;&#257;m b&#601;&#x1E25;&ucirc;&#x1E63;w&#333;&#x1E6F;eyh&#257; w&#601;nif&#601;lal &#x1E25;&#257;l&#257;l b&#601;&#x1E6F;w&#333;&#x1E35;&#257;h b&#601;&#x1E25;ere&#x1E07; &#8216;&#257;leyh&#257; miss&#257;&#x1E07;&icirc;&#x1E07; w&#601;y&#257;&#x1E0F;&#601;&#8216;&ucirc; k&icirc;-&#8217;&#259;n&icirc; y&#601;hw&acirc;: </P>
<P>24&nbsp;w&#601;l&#333;&#8217;-yih&#601;yeh &#8216;w&#333;&#x1E0F; l&#601;&#x1E07;&ecirc;&#x1E6F; yi&#347;&#601;r&#257;&#8217;&#275;l sillw&#333;n mam&#601;&#8217;&icirc;r w&#601;qw&#333;&#x1E63; ma&#x1E35;&#601;&#8217;i&#x1E07; mik&#333;l s&#601;&#x1E07;&icirc;&#x1E07;&#333;&#x1E6F;&#257;m ha&#353;&#353;&#257;&#8217;&#x1E6D;&icirc;m &#8217;w&#333;&#x1E6F;&#257;m w&#601;y&#257;&#x1E0F;&#601;&#8216;&ucirc; k&icirc; &#8217;&#259;n&icirc; &#8217;&#259;&#x1E0F;&#333;n&#257;y y&#601;hwih: s</P>
<P>25&nbsp;k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih b&#601;qab&#601;&#x1E63;&icirc;| &#8217;e&#x1E6F;-b&ecirc;&#x1E6F; yi&#347;&#601;r&#257;&#8217;&#275;l min-h&#257;&#8216;amm&icirc;m &#8217;&#259;&#353;er n&#257;f&#333;&#x1E63;&ucirc; &#x1E07;&#257;m w&#601;niq&#601;da&#353;&#601;t&icirc; &#x1E07;&#257;m l&#601;&#8216;&ecirc;n&ecirc; hagw&#333;yim w&#601;y&#257;&#353;&#601;&#x1E07;&ucirc; &#8216;al-&#8217;a&#x1E0F;&#601;m&#257;&#x1E6F;&#257;m &#8217;&#259;&#353;er n&#257;&#x1E6F;at&icirc; l&#601;&#8216;a&#x1E07;&#601;d&icirc; l&#601;y<sup>a</sup>&#8216;&#259;q&#333;&#x1E07;: </P>
<P>26&nbsp;w&#601;y&#257;&#353;&#601;&#x1E07;&ucirc; &#8216;&#257;leyh&#257; l&#257;&#x1E07;e&#x1E6D;<sup>a</sup>&#x1E25; &ucirc;&#x1E07;&#257;n&ucirc; &#x1E07;&#257;t&icirc;m w&#601;n&#257;&#x1E6D;&#601;&#8216;&ucirc; &#x1E35;&#601;r&#257;m&icirc;m w&#601;y&#257;&#353;&#601;&#x1E07;&ucirc; l&#257;&#x1E07;e&#x1E6D;<sup>a</sup>&#x1E25; b<sup>a</sup>&#8216;&#259;&#347;w&#333;&#x1E6F;&icirc; &#353;&#601;f&#257;&#x1E6D;&icirc;m b&#601;&#x1E35;&#333;l ha&#353;&#353;&#257;&#8217;&#x1E6D;&icirc;m &#8217;&#333;&#x1E6F;&#257;m miss&#601;&#x1E07;&icirc;&#x1E07;w&#333;&#x1E6F;&#257;m w&#601;y&#257;&#x1E0F;&#601;&#8216;&ucirc; k&icirc; &#8217;&#259;n&icirc; y&#601;hw&acirc; &#8217;&#277;l&#333;h&ecirc;hem: s</P>
</TD>
</TABLE>
<P><HR>
<CENTER>
<A HREF="eze029">Next: Ezekiel (Yechezqel) Chapter 29</A></CENTER>
</BODY>
</HTML>
