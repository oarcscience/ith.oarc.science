[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jos021)  [KJV](../kjv/jos021) 
[Sep:JsB](../sep/jsb021)  [Vul](../vul/jos021)   
  
[Joshua (Yehoshua) Index](jos)  
  [Previous](jos020)  [Next](jos022) 

------------------------------------------------------------------------

### Tanach (Hebrew): Joshua (Yehoshua) Chapter 21

‎<span id="001">1</span> ‏וַֽיִּגְּשׁ֗וּ רָאשֵׁי֙ אֲב֣וֹת הַלְוִיִּ֔ם
אֶל־אֶלְעָזָר֙ הַכֹּהֵ֔ן וְאֶל־יְהוֹשֻׁ֖עַ בִּן־נ֑וּן וְאֶל־רָאשֵׁ֛י
אֲב֥וֹת הַמַּטּ֖וֹת לִבְנֵ֥י יִשְׂרָאֵֽל׃

‎<span id="002">2</span> ‏וַיְדַבְּר֨וּ אֲלֵיהֶ֜ם בְּשִׁלֹ֗ה בְּאֶ֤רֶץ
כְּנַ֙עַן֙ לֵאמֹ֔ר יְהוָה֙ צִוָּ֣ה בְיַד־מֹשֶׁ֔ה לָֽתֶת־לָ֥נוּ עָרִ֖ים
לָשָׁ֑בֶת וּמִגְרְשֵׁיהֶ֖ן לִבְהֶמְתֵּֽנוּ׃

‎<span id="003">3</span> ‏וַיִּתְּנ֨וּ בְנֵי־יִשְׂרָאֵ֧ל לַלְוִיִּ֛ם
מִנַּחֲלָתָ֖ם אֶל־פִּ֣י יְהוָ֑ה אֶת־הֶעָרִ֥ים הָאֵ֖לֶּה
וְאֶת־מִגְרְשֵׁיהֶֽן׃

‎<span id="004">4</span> ‏וַיֵּצֵ֥א הַגּוֹרָ֖ל לְמִשְׁפְּחֹ֣ת
הַקְּהָתִ֑י וַיְהִ֡י לִבְנֵי֩ אַהֲרֹ֨ן הַכֹּהֵ֜ן מִן־הַלְוִיִּ֗ם
מִמַּטֵּ֣ה יְ֠הוּדָה וּמִמַּטֵּ֨ה הַשִּׁמְעֹנִ֜י וּמִמַּטֵּ֤ה בִנְיָמִן֙
בַּגּוֹרָ֔ל עָרִ֖ים שְׁלֹ֥שׁ עֶשְׂרֵֽה׃ ס

‎<span id="005">5</span> ‏וְלִבְנֵ֨י קְהָ֜ת הַנּוֹתָרִ֗ים
מִמִּשְׁפְּחֹ֣ת מַטֵּֽה־אֶ֠פְרַיִם וּֽמִמַּטֵּה־דָ֞ן וּמֵחֲצִ֨י מַטֵּ֧ה
מְנַשֶּׁ֛ה בַּגּוֹרָ֖ל עָרִ֥ים עָֽשֶׂר׃ ס

‎<span id="006">6</span> ‏וְלִבְנֵ֣י גֵרְשׁ֗וֹן מִמִּשְׁפְּח֣וֹת
מַטֵּֽה־יִשָּׂשכָ֣ר וּמִמַּטֵּֽה־אָ֠שֵׁר וּמִמַּטֵּ֨ה נַפְתָּלִ֜י
וּ֠מֵחֲצִי מַטֵּ֨ה מְנַשֶּׁ֤ה בַבָּשָׁן֙ בַּגּוֹרָ֔ל עָרִ֖ים שְׁלֹ֥שׁ
עֶשְׂרֵֽה׃ ס

‎<span id="007">7</span> ‏לִבְנֵ֨י מְרָרִ֜י לְמִשְׁפְּחֹתָ֗ם מִמַּטֵּ֨ה
רְאוּבֵ֤ן וּמִמַּטֵּה־גָד֙ וּמִמַּטֵּ֣ה זְבוּלֻ֔ן עָרִ֖ים שְׁתֵּ֥ים
עֶשְׂרֵֽה׃

‎<span id="008">8</span> ‏וַיִּתְּנ֤וּ בְנֵֽי־יִשְׂרָאֵל֙ לַלְוִיִּ֔ם
אֶת־הֶעָרִ֥ים הָאֵ֖לֶּה וְאֶת־מִגְרְשֵׁיהֶ֑ן כַּאֲשֶׁ֨ר צִוָּ֧ה יְהוָ֛ה
בְּיַד־מֹשֶׁ֖ה בַּגּוֹרָֽל׃ פ

‎<span id="009">9</span> ‏וַֽיִּתְּנ֗וּ מִמַּטֵּה֙ בְּנֵ֣י יְהוּדָ֔ה
וּמִמַּטֵּ֖ה בְּנֵ֣י שִׁמְע֑וֹן אֵ֚ת הֶֽעָרִ֣ים הָאֵ֔לֶּה
אֲשֶׁר־יִקְרָ֥א אֶתְהֶ֖ן בְּשֵֽׁם׃

‎<span id="010">10</span> ‏וַֽיְהִי֙ לִבְנֵ֣י אַהֲרֹ֔ן מִמִּשְׁפְּח֥וֹת
הַקְּהָתִ֖י מִבְּנֵ֣י לֵוִ֑י כִּ֥י לָהֶ֛ם הָיָ֥ה הַגּוֹרָ֖ל רִיאשֹׁנָֽה׃

‎<span id="011">11</span> ‏וַיִּתְּנ֨וּ לָהֶ֜ם אֶת־קִרְיַת֩ אַרְבַּ֨ע
אֲבִ֧י הָֽעֲנ֛וֹק הִ֥יא חֶבְר֖וֹן בְּהַ֣ר יְהוּדָ֑ה וְאֶת־מִגְרָשֶׁ֖הָ
סְבִיבֹתֶֽיהָ׃

‎<span id="012">12</span> ‏וְאֶת־שְׂדֵ֥ה הָעִ֖יר וְאֶת־חֲצֵרֶ֑יהָ
נָֽתְנ֛וּ לְכָלֵ֥ב בֶּן־יְפֻנֶּ֖ה בַּאֲחֻזָּתֽוֹ׃ ס

‎<span id="013">13</span> ‏וְלִבְנֵ֣י׀ אַהֲרֹ֣ן הַכֹּהֵ֗ן נָֽתְנוּ֙
אֶת־עִיר֙ מִקְלַ֣ט הָרֹצֵ֔חַ אֶת־חֶבְר֖וֹן וְאֶת־מִגְרָשֶׁ֑הָ
וְאֶת־לִבְנָ֖ה וְאֶת־מִגְרָשֶֽׁהָ׃

‎<span id="014">14</span> ‏וְאֶת־יַתִּר֙ וְאֶת־מִגְרָשֶׁ֔הָ
וְאֶת־אֶשְׁתְּמֹ֖עַ וְאֶת־מִגְרָשֶֽׁהָ׃

‎<span id="015">15</span> ‏וְאֶת־חֹלֹן֙ וְאֶת־מִגְרָשֶׁ֔הָ וְאֶת־דְּבִ֖ר
וְאֶת־מִגְרָשֶֽׁהָ׃

‎<span id="016">16</span> ‏וְאֶת־עַ֣יִן וְאֶת־מִגְרָשֶׁ֗הָ וְאֶת־יֻטָּה֙
וְאֶת־מִגְרָשֶׁ֔הָ אֶת־בֵּ֥ית שֶׁ֖מֶשׁ וְאֶת־מִגְרָשֶׁ֑הָ עָרִ֣ים
תֵּ֔שַׁע מֵאֵ֕ת שְׁנֵ֥י הַשְּׁבָטִ֖ים הָאֵֽלֶּה׃ פ

‎<span id="017">17</span> ‏וּמִמַּטֵּ֣ה בִנְיָמִ֔ן אֶת־גִּבְע֖וֹן
וְאֶת־מִגְרָשֶׁ֑הָ אֶת־גֶּ֖בַע וְאֶת־מִגְרָשֶֽׁהָ׃

‎<span id="018">18</span> ‏אֶת־עֲנָתוֹת֙ וְאֶת־מִגְרָשֶׁ֔הָ
וְאֶת־עַלְמ֖וֹן וְאֶת־מִגְרָשֶׁ֑הָ עָרִ֖ים אַרְבַּֽע׃

‎<span id="019">19</span> ‏כָּל־עָרֵ֥י בְנֵֽי־אַהֲרֹ֖ן הַכֹּֽהֲנִ֑ים
שְׁלֹשׁ־עֶשְׂרֵ֥ה עָרִ֖ים וּמִגְרְשֵׁיהֶֽן׃ ס

‎<span id="020">20</span> ‏וּלְמִשְׁפְּח֤וֹת בְּנֵֽי־קְהָת֙ הַלְוִיִּ֔ם
הַנּוֹתָרִ֖ים מִבְּנֵ֣י קְהָ֑ת וַֽיְהִי֙ עָרֵ֣י גֽוֹרָלָ֔ם מִמַּטֵּ֖ה
אֶפְרָֽיִם׃

‎<span id="021">21</span> ‏וַיִּתְּנ֨וּ לָהֶ֜ם אֶת־עִ֨יר מִקְלַ֧ט
הָרֹצֵ֛חַ אֶת־שְׁכֶ֥ם וְאֶת־מִגְרָשֶׁ֖הָ בְּהַ֣ר אֶפְרָ֑יִם
וְאֶת־גֶּ֖זֶר וְאֶת־מִגְרָשֶֽׁהָ׃

‎<span id="022">22</span> ‏וְאֶת־קִבְצַ֙יִם֙ וְאֶת־מִגְרָשֶׁ֔הָ
וְאֶת־בֵּ֥ית חוֹרֹ֖ן וְאֶת־מִגְרָשֶׁ֑הָ עָרִ֖ים אַרְבַּֽע׃ ס

‎<span id="023">23</span> ‏וּמִמַּ֨טֵּה־דָ֔ן אֶֽת־אֶלְתְּקֵ֖א
וְאֶת־מִגְרָשֶׁ֑הָ אֶֽת־גִּבְּת֖וֹן וְאֶת־מִגְרָשֶֽׁהָ׃

‎<span id="024">24</span> ‏אֶת־אַיָּלוֹן֙ וְאֶת־מִגְרָשֶׁ֔הָ
אֶת־גַּת־רִמּ֖וֹן וְאֶת־מִגְרָשֶׁ֑הָ עָרִ֖ים אַרְבַּֽע׃ ס

‎<span id="025">25</span> ‏וּמִֽמַּחֲצִית֙ מַטֵּ֣ה מְנַשֶּׁ֔ה
אֶת־תַּעְנַךְ֙ וְאֶת־מִגְרָשֶׁ֔הָ וְאֶת־גַּת־רִמּ֖וֹן וְאֶת־מִגְרָשֶׁ֑הָ
עָרִ֖ים שְׁתָּֽיִם׃

‎<span id="026">26</span> ‏כָּל־עָרִ֥ים עֶ֖שֶׂר וּמִגְרְשֵׁיהֶ֑ן
לְמִשְׁפְּח֥וֹת בְּנֵֽי־קְהָ֖ת הַנּוֹתָרִֽים׃ ס

‎<span id="027">27</span> ‏וְלִבְנֵ֣י גֵרְשׁוֹן֮ מִמִּשְׁפְּחֹ֣ת
הַלְוִיִּם֒ מֵחֲצִ֞י מַטֵּ֣ה מְנַשֶּׁ֗ה אֶת־עִיר֙ מִקְלַ֣ט הָרֹצֵ֔חַ
אֶת־גלון גּוֹלָ֤ן בַּבָּשָׁן֙ וְאֶת־מִגְרָשֶׁ֔הָ וְאֶֽת־בְּעֶשְׁתְּרָ֖ה
וְאֶת־מִגְרָשֶׁ֑הָ עָרִ֖ים שְׁתָּֽיִם׃ ס

‎<span id="028">28</span> ‏וּמִמַּטֵּ֣ה יִשָּׂשכָ֔ר אֶת־קִשְׁי֖וֹן
וְאֶת־מִגְרָשֶׁ֑הָ אֶת־דָּֽבְרַ֖ת וְאֶת־מִגְרָשֶֽׁהָ׃

‎<span id="029">29</span> ‏אֶת־יַרְמוּת֙ וְאֶת־מִגְרָשֶׁ֔הָ אֶת־עֵ֥ין
גַּנִּ֖ים וְאֶת־מִגְרָשֶׁ֑הָ עָרִ֖ים אַרְבַּֽע׃ ס

‎<span id="030">30</span> ‏וּמִמַּטֵּ֣ה אָשֵׁ֔ר אֶת־מִשְׁאָ֖ל
וְאֶת־מִגְרָשֶׁ֑הָ אֶת־עַבְדּ֖וֹן וְאֶת־מִגְרָשֶֽׁהָ׃

‎<span id="031">31</span> ‏אֶת־חֶלְקָת֙ וְאֶת־מִגְרָשֶׁ֔הָ וְאֶת־רְחֹ֖ב
וְאֶת־מִגְרָשֶׁ֑הָ עָרִ֖ים אַרְבַּֽע׃ ס

‎<span id="032">32</span> ‏וּמִמַּטֵּ֨ה נַפְתָּלִ֜י אֶת־עִ֣יר׀ מִקְלַ֣ט
הָֽרֹצֵ֗חַ אֶת־קֶ֨דֶשׁ בַּגָּלִ֤יל וְאֶת־מִגְרָשֶׁ֙הָ֙ וְאֶת־חַמֹּ֥ת
דֹּאר֙ וְאֶת־מִגְרָשֶׁ֔הָ וְאֶת־קַרְתָּ֖ן וְאֶת־מִגְרָשֶׁ֑הָ עָרִ֖ים
שָׁלֹֽשׁ׃

‎<span id="033">33</span> ‏כָּל־עָרֵ֥י הַגֵּרְשֻׁנִּ֖י לְמִשְׁפְּחֹתָ֑ם
שְׁלֹשׁ־עֶשְׂרֵ֥ה עִ֖יר וּמִגְרְשֵׁיהֶֽן׃ ס

‎<span id="034">34</span> ‏וּלְמִשְׁפְּח֣וֹת בְּנֵֽי־מְרָרִי֮
הַלְוִיִּ֣ם הַנּוֹתָרִים֒ מֵאֵת֙ מַטֵּ֣ה זְבוּלֻ֔ן אֶֽת־יָקְנְעָ֖ם
וְאֶת־מִגְרָשֶׁ֑הָ אֶת־קַרְתָּ֖ה וְאֶת־מִגְרָשֶֽׁהָ׃

‎<span id="035">35</span> ‏אֶת־דִּמְנָה֙ וְאֶת־מִגְרָשֶׁ֔הָ
אֶֽת־נַהֲלָ֖ל וְאֶת־מִגְרָשֶׁ֑הָ עָרִ֖ים אַרְבַּֽע׃

‎<span id="036">36</span> ‏וּמִמַּטֵּ֣ה רְאוּבֵ֔ן אֶת־בֶּ֖צֶר
וְאֶת־מִגְרָשֶׁ֑הָ וְאֶת־יַ֖הְצָה וְאֶת־מִגְרָשֶֽׁהָ׃

‎<span id="037">37</span> ‏אֶת־קְדֵמוֹת֙ וְאֶת־מִגְרָשֶׁ֔הָ
וְאֶת־מֵיפָ֖עַת וְאֶת־מִגְרָשֶׁ֑הָ עָרִ֖ים אַרְבַּֽע׃ ס

‎<span id="038">38</span> ‏וּמִמַּטֵּה־גָ֗ד אֶת־עִיר֙ מִקְלַ֣ט הָרֹצֵ֔חַ
אֶת־רָמֹ֥ת בַּגִּלְעָ֖ד וְאֶת־מִגְרָשֶׁ֑הָ וְאֶֽת־מַחֲנַ֖יִם
וְאֶת־מִגְרָשֶֽׁהָ׃

‎<span id="039">39</span> ‏אֶת־חֶשְׁבּוֹן֙ וְאֶת־מִגְרָשֶׁ֔הָ
אֶת־יַעְזֵ֖ר וְאֶת־מִגְרָשֶׁ֑הָ כָּל־עָרִ֖ים אַרְבַּֽע׃

‎<span id="040">40</span> ‏כָּל־הֶ֨עָרִ֜ים לִבְנֵ֤י מְרָרִי֙
לְמִשְׁפְּחֹתָ֔ם הַנּוֹתָרִ֖ים מִמִּשְׁפְּח֣וֹת הַלְוִיִּ֑ם וַיְהִי֙
גּוֹרָלָ֔ם עָרִ֖ים שְׁתֵּ֥ים עֶשְׂרֵֽה׃

‎<span id="041">41</span> ‏כֹּ֚ל עָרֵ֣י הַלְוִיִּ֔ם בְּת֖וֹךְ אֲחֻזַּ֣ת
בְּנֵֽי־יִשְׂרָאֵ֑ל עָרִ֛ים אַרְבָּעִ֥ים וּשְׁמֹנֶ֖ה וּמִגְרְשֵׁיהֶֽן׃

‎<span id="042">42</span> ‏תִּֽהְיֶ֙ינָה֙ הֶעָרִ֣ים הָאֵ֔לֶּה עִ֣יר
עִ֔יר וּמִגְרָשֶׁ֖יהָ סְבִיבֹתֶ֑יהָ כֵּ֖ן לְכָל־הֶעָרִ֥ים הָאֵֽלֶּה׃ ס

‎<span id="043">43</span> ‏וַיִּתֵּ֤ן יְהוָה֙ לְיִשְׂרָאֵ֔ל
אֶת־כָּל־הָאָ֔רֶץ אֲשֶׁ֥ר נִשְׁבַּ֖ע לָתֵ֣ת לַאֲבוֹתָ֑ם וַיִּרָשׁ֖וּהָ
וַיֵּ֥שְׁבוּ בָֽהּ׃

‎<span id="044">44</span> ‏וַיָּ֨נַח יְהוָ֤ה לָהֶם֙ מִסָּבִ֔יב כְּכֹ֥ל
אֲשֶׁר־נִשְׁבַּ֖ע לַאֲבוֹתָ֑ם וְלֹא־עָ֨מַד אִ֤ישׁ בִּפְנֵיהֶם֙
מִכָּל־אֹ֣יְבֵיהֶ֔ם אֵ֚ת כָּל־אֹ֣יְבֵיהֶ֔ם נָתַ֥ן יְהוָ֖ה בְּיָדָֽם׃

‎<span id="045">45</span> ‏לֹֽא־נָפַ֣ל דָּבָ֔ר מִכֹּל֙ הַדָּבָ֣ר
הַטּ֔וֹב אֲשֶׁר־דִּבֶּ֥ר יְהוָ֖ה אֶל־בֵּ֣ית יִשְׂרָאֵ֑ל הַכֹּ֖ל בָּֽא׃ פ

1 wayyigəšû rā’šê ’ăḇwōṯ haləwîyim ’el-’elə‘āzār hakōhēn wə’el-yəhwōšu‘a
bin-nûn wə’el-rā’šê ’ăḇwōṯ hammaṭṭwōṯ liḇənê yiśərā’ēl:

2 wayəḏabərû ’ălêhem bəšilōh bə’ereṣ kən<sup>a</sup>‘an lē’mōr yəhwâ
ṣiûâ ḇəyaḏ-mōšeh lāṯeṯ-lānû ‘ārîm lāšāḇeṯ ûmiḡərəšêhen liḇəhemətēnû:

3 wayyitənû ḇənê-yiśərā’ēl laləwîyim minn<sup>a</sup>ḥălāṯām ’el-pî
yəhwâ ’eṯ-he‘ārîm hā’ēlleh wə’eṯ-miḡərəšêhen:

4 wayyēṣē’ hagwōrāl ləmišəpəḥōṯ haqqəhāṯî wayəhî liḇənê ’ahărōn hakōhēn
min-haləwîyim mimmaṭṭēh yəhûḏâ ûmimmaṭṭēh haššimə‘ōnî ûmimmaṭṭēh
ḇinəyāmin bagwōrāl ‘ārîm šəlōš ‘eśərēh: s

5 wəliḇənê qəhāṯ hannwōṯārîm mimmišəpəḥōṯ maṭṭēh-’efərayim
ûmimmaṭṭēh-ḏān ûmēḥăṣî maṭṭēh mənaššeh bagwōrāl ‘ārîm ‘āśer: s

6 wəliḇənê ḡērəšwōn mimmišəpəḥwōṯ maṭṭēh-yiśśāsḵār ûmimmaṭṭēh-’āšēr
ûmimmaṭṭēh nafətālî ûmēḥăṣî maṭṭēh mənaššeh ḇabāšān bagwōrāl ‘ārîm šəlōš
‘eśərēh: s

7 liḇənê mərārî ləmišəpəḥōṯām mimmaṭṭēh rə’ûḇēn ûmimmaṭṭēh-ḡāḏ
ûmimmaṭṭēh zəḇûlun ‘ārîm šətêm ‘eśərēh:

8 wayyitənû ḇənê-yiśərā’ēl laləwîyim ’eṯ-he‘ārîm hā’ēlleh
wə’eṯ-miḡərəšêhen ka’ăšer ṣiûâ yəhwâ bəyaḏ-mōšeh bagwōrāl: f

9 wayyitənû mimmaṭṭēh bənê yəhûḏâ ûmimmaṭṭēh bənê šimə‘wōn ’ēṯ he‘ārîm
hā’ēlleh ’ăšer-yiqərā’ ’eṯəhen bəšēm:

10 wayəhî liḇənê ’ahărōn mimmišəpəḥwōṯ haqqəhāṯî mibənê lēwî kî lâem
hāyâ hagwōrāl rî’šōnâ:

11 wayyitənû lâem ’eṯ-qirəyaṯ ’arəb<sup>a</sup>‘ ’ăḇî hā‘ănwōq hî’
ḥeḇərwōn bəhar yəhûḏâ wə’eṯ-miḡərāšehā səḇîḇōṯeyhā:

12 wə’eṯ-śəḏēh hā‘îr wə’eṯ-ḥăṣēreyhā nāṯənû ləḵālēḇ ben-yəfunneh
ba’ăḥuzzāṯwō: s

13 wəliḇənê\| ’ahărōn hakōhēn nāṯənû ’eṯ-‘îr miqəlaṭ hārōṣēḥa
’eṯ-ḥeḇərwōn wə’eṯ-miḡərāšehā wə’eṯ-liḇənâ wə’eṯ-miḡərāšehā:

14 wə’eṯ-yatir wə’eṯ-miḡərāšehā wə’eṯ-’ešətəmō‘a wə’eṯ-miḡərāšehā:

15 wə’eṯ-ḥōlōn wə’eṯ-miḡərāšehā wə’eṯ-dəḇir wə’eṯ-miḡərāšehā:

16 wə’eṯ-‘ayin wə’eṯ-miḡərāšehā wə’eṯ-yuṭṭâ wə’eṯ-miḡərāšehā ’eṯ-bêṯ
šemeš wə’eṯ-miḡərāšehā ‘ārîm tēš<sup>a</sup>‘ mē’ēṯ šənê haššəḇāṭîm
hā’ēlleh: f

17 ûmimmaṭṭēh ḇinəyāmin ’eṯ-giḇə‘wōn wə’eṯ-miḡərāšehā
’eṯ-geḇ<sup>a</sup>‘ wə’eṯ-miḡərāšehā:

18 ’eṯ-‘ănāṯwōṯ wə’eṯ-miḡərāšehā wə’eṯ-‘aləmwōn wə’eṯ-miḡərāšehā ‘ārîm
’arəb<sup>a</sup>‘:

19 kāl-‘ārê ḇənê-’ahărōn hakōhănîm šəlōš-‘eśərēh ‘ārîm ûmiḡərəšêhen: s

20 ûləmišəpəḥwōṯ bənê-qəhāṯ haləwîyim hannwōṯārîm mibənê qəhāṯ wayəhî
‘ārê ḡwōrālām mimmaṭṭēh ’efərāyim:

21 wayyitənû lâem ’eṯ-‘îr miqəlaṭ hārōṣēḥa ’eṯ-šəḵem wə’eṯ-miḡərāšehā
bəhar ’efərāyim wə’eṯ-gezer wə’eṯ-miḡərāšehā:

22 wə’eṯ-qiḇəṣayim wə’eṯ-miḡərāšehā wə’eṯ-bêṯ ḥwōrōn wə’eṯ-miḡərāšehā
‘ārîm ’arəb<sup>a</sup>‘: s

23 ûmimmaṭṭēh-ḏān ’eṯ-’elətəqē’ wə’eṯ-miḡərāšehā ’eṯ-gibəṯwōn
wə’eṯ-miḡərāšehā:

24 ’eṯ-’ayyālwōn wə’eṯ-miḡərāšehā ’eṯ-gaṯ-rimmwōn wə’eṯ-miḡərāšehā ‘ārîm
’arəb<sup>a</sup>‘: s

25 ûmimm<sup>a</sup>ḥăṣîṯ maṭṭēh mənaššeh ’eṯ-t<sup>a</sup>‘ənaḵə
wə’eṯ-miḡərāšehā wə’eṯ-gaṯ-rimmwōn wə’eṯ-miḡərāšehā ‘ārîm šətāyim:

26 kāl-‘ārîm ‘eśer ûmiḡərəšêhen ləmišəpəḥwōṯ bənê-qəhāṯ hannwōṯārîm: s

27 wəliḇənê ḡērəšwōn mimmišəpəḥōṯ haləwîyim mēḥăṣî maṭṭēh mənaššeh
’eṯ-‘îr miqəlaṭ hārōṣēḥa ’eṯ-gālwōn gwōlān babāšān wə’eṯ-miḡərāšehā
wə’eṯ-bə‘ešətərâ wə’eṯ-miḡərāšehā ‘ārîm šətāyim: s

28 ûmimmaṭṭēh yiśśāsḵār ’eṯ-qišəywōn wə’eṯ-miḡərāšehā ’eṯ-dāḇəraṯ
wə’eṯ-miḡərāšehā:

29 ’eṯ-yarəmûṯ wə’eṯ-miḡərāšehā ’eṯ-‘ên gannîm wə’eṯ-miḡərāšehā ‘ārîm
’arəb<sup>a</sup>‘: s

30 ûmimmaṭṭēh ’āšēr ’eṯ-mišə’āl wə’eṯ-miḡərāšehā ’eṯ-‘aḇədwōn
wə’eṯ-miḡərāšehā:

31 ’eṯ-ḥeləqāṯ wə’eṯ-miḡərāšehā wə’eṯ-rəḥōḇ wə’eṯ-miḡərāšehā ‘ārîm
’arəb<sup>a</sup>‘: s

32 ûmimmaṭṭēh nafətālî ’eṯ-‘îr\| miqəlaṭ hārōṣēḥa ’eṯ-qeḏeš bagālîl
wə’eṯ-miḡərāšehā wə’eṯ-ḥammōṯ dō’r wə’eṯ-miḡərāšehā wə’eṯ-qarətān
wə’eṯ-miḡərāšehā ‘ārîm šālōš:

33 kāl-‘ārê hagērəšunnî ləmišəpəḥōṯām šəlōš-‘eśərēh ‘îr ûmiḡərəšêhen: s

34 ûləmišəpəḥwōṯ bənê-mərārî haləwîyim hannwōṯārîm mē’ēṯ maṭṭēh zəḇûlun
’eṯ-yāqənə‘ām wə’eṯ-miḡərāšehā ’eṯ-qarətâ wə’eṯ-miḡərāšehā:

35 ’eṯ-dimənâ wə’eṯ-miḡərāšehā ’eṯ-nahălāl wə’eṯ-miḡərāšehā ‘ārîm
’arəb<sup>a</sup>‘:

36 ûmimmaṭṭēh rə’ûḇēn ’eṯ-beṣer wə’eṯ-miḡərāšehā wə’eṯ-yahəṣâ
wə’eṯ-miḡərāšehā:

37 ’eṯ-qəḏēmwōṯ wə’eṯ-miḡərāšehā wə’eṯ-mêfā‘aṯ wə’eṯ-miḡərāšehā ‘ārîm
’arəb<sup>a</sup>‘: s

38 ûmimmaṭṭēh-ḡāḏ ’eṯ-‘îr miqəlaṭ hārōṣēḥa ’eṯ-rāmōṯ bagilə‘āḏ
wə’eṯ-miḡərāšehā wə’eṯ-m<sup>a</sup>ḥănayim wə’eṯ-miḡərāšehā:

39 ’eṯ-ḥešəbwōn wə’eṯ-miḡərāšehā ’eṯ-y<sup>a</sup>‘əzēr wə’eṯ-miḡərāšehā
kāl-‘ārîm ’arəb<sup>a</sup>‘:

40 kāl-he‘ārîm liḇənê mərārî ləmišəpəḥōṯām hannwōṯārîm mimmišəpəḥwōṯ
haləwîyim wayəhî gwōrālām ‘ārîm šətêm ‘eśərēh:

41 kōl ‘ārê haləwîyim bəṯwōḵə ’ăḥuzzaṯ bənê-yiśərā’ēl ‘ārîm ’arəbā‘îm
ûšəmōneh ûmiḡərəšêhen:

42 tihəyeynâ he‘ārîm hā’ēlleh ‘îr ‘îr ûmiḡərāšeyhā səḇîḇōṯeyhā kēn
ləḵāl-he‘ārîm hā’ēlleh: s

43 wayyitēn yəhwâ ləyiśərā’ēl ’eṯ-kāl-hā’āreṣ ’ăšer nišəb<sup>a</sup>‘
lāṯēṯ la’ăḇwōṯām wayyirāšûhā wayyēšəḇû ḇāh:

44 wayyān<sup>a</sup>ḥ yəhwâ lâem missāḇîḇ kəḵōl
’ăšer-nišəb<sup>a</sup>‘ la’ăḇwōṯām wəlō’-‘āmaḏ ’îš bifənêhem
mikāl-’ōyəḇêhem ’ēṯ kāl-’ōyəḇêhem nāṯan yəhwâ bəyāḏām:

45 lō’-nāfal dāḇār mikōl hadāḇār haṭṭwōḇ ’ăšer-diber yəhwâ ’el-bêṯ
yiśərā’ēl hakōl bā’: f

------------------------------------------------------------------------

[Next: Joshua (Yehoshua) Chapter 22](jos022)
