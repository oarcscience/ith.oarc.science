<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Zechariah (Zekharyah): Zechariah (Zekharyah) Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/zac002.htm">Polyglot</A>&nbsp;
<A HREF="../kjv/zac002.htm">KJV</A>&nbsp;
<A HREF="../sep/zac002.htm">Sep</A>&nbsp;
<A HREF="../vul/zac002.htm">Vul</A>&nbsp;

<BR>
<BR><A HREF="zac.htm">Zechariah (Zekharyah) Index</A><BR>
&nbsp;
<A HREF="zac001.htm">Previous</A>&nbsp;
<A HREF="zac003.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Zechariah (Zekharyah) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וָאֶשָּׂ֥א אֶת־עֵינַ֖י וָאֵ֑רֶא וְהִנֵּ֖ה אַרְבַּ֥ע קְרָנֽוֹת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וָאֹמַ֗ר אֶל־הַמַּלְאָ֛ךְ הַדֹּבֵ֥ר בִּ֖י מָה־אֵ֑לֶּה וַיֹּ֣אמֶר אֵלַ֔י אֵ֤לֶּה הַקְּרָנוֹת֙ אֲשֶׁ֣ר זֵר֣וּ אֶת־יְהוּדָ֔ה אֶת־יִשְׂרָאֵ֖ל וִירוּשָׁלָֽם׃<font color="red"><sup>1</font></sup> ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיַּרְאֵ֣נִי יְהוָ֔ה אַרְבָּעָ֖ה חָרָשִֽׁים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וָאֹמַ֕ר מָ֛ה אֵ֥לֶּה בָאִ֖ים לַֽעֲשׂ֑וֹת וַיֹּ֣אמֶר לֵאמֹ֗ר אֵ֣לֶּה הַקְּרָנ֞וֹת אֲשֶׁר־זֵ֣רוּ אֶת־יְהוּדָ֗ה כְּפִי־אִישׁ֙ לֹא־נָשָׂ֣א רֹאשׁ֔וֹ וַיָּבֹ֤אוּ אֵ֙לֶּה֙ לְהַחֲרִ֣יד אֹתָ֔ם לְיַדּ֞וֹת אֶת־קַרְנ֣וֹת הַגּוֹיִ֗ם הַנֹּשְׂאִ֥ים קֶ֛רֶן אֶל־אֶ֥רֶץ יְהוּדָ֖ה לְזָרוֹתָֽהּ׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וָאֶשָּׂ֥א עֵינַ֛י וָאֵ֖רֶא וְהִנֵּה־אִ֑ישׁ וּבְיָד֖וֹ חֶ֥בֶל מִדָּֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וָאֹמַ֕ר אָ֖נָה אַתָּ֣ה הֹלֵ֑ךְ וַיֹּ֣אמֶר אֵלַ֗י לָמֹד֙ אֶת־יְר֣וּשָׁלִַ֔ם לִרְא֥וֹת כַּמָּֽה־רָחְבָּ֖הּ וְכַמָּ֥ה אָרְכָּֽהּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהִנֵּ֗ה הַמַּלְאָ֛ךְ הַדֹּבֵ֥ר בִּ֖י יֹצֵ֑א וּמַלְאָ֣ךְ אַחֵ֔ר יֹצֵ֖א לִקְרָאתֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֣אמֶר אֵלָ֔ו<font color="red"><sup>q</font></sup> רֻ֗ץ דַּבֵּ֛ר אֶל־הַנַּ֥עַר הַלָּ֖ז לֵאמֹ֑ר פְּרָזוֹת֙ תֵּשֵׁ֣ב יְרוּשָׁלִַ֔ם מֵרֹ֥ב אָדָ֛ם וּבְהֵמָ֖ה בְּתוֹכָֽהּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַאֲנִ֤י אֶֽהְיֶה־לָּהּ֙ נְאֻם־יְהוָ֔ה ח֥וֹמַת אֵ֖שׁ סָבִ֑יב וּלְכָב֖וֹד אֶֽהְיֶ֥ה<font color="red"><sup>1</font></sup> בְתוֹכָֽהּ׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;ה֣וֹי ה֗וֹי וְנֻ֛סוּ מֵאֶ֥רֶץ צָפ֖וֹן נְאֻם־יְהוָ֑ה כִּ֠י כְּאַרְבַּ֞ע רוּח֧וֹת הַשָּׁמַ֛יִם פֵּרַ֥שְׂתִּי אֶתְכֶ֖ם נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;ה֥וֹי צִיּ֖וֹן הִמָּלְטִ֑י יוֹשֶׁ֖בֶת בַּת־בָּבֶֽל׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּ֣י כֹ֣ה אָמַר֮ יְהוָ֣ה צְבָאוֹת֒ אַחַ֣ר כָּב֔וֹד שְׁלָחַ֕נִי אֶל־הַגּוֹיִ֖ם הַשֹּׁלְלִ֣ים אֶתְכֶ֑ם כִּ֚י הַנֹּגֵ֣עַ בָּכֶ֔ם נֹגֵ֖עַ בְּבָבַ֥ת עֵינֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּ֠י הִנְנִ֨י מֵנִ֤יף אֶת־יָדִי֙ עֲלֵיהֶ֔ם וְהָי֥וּ שָׁלָ֖ל לְעַבְדֵיהֶ֑ם וִֽידַעְתֶּ֕ם כִּֽי־יְהוָ֥ה צְבָא֖וֹת שְׁלָחָֽנִי׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;רָנִּ֥י וְשִׂמְחִ֖י בַּת־צִיּ֑וֹן כִּ֧י הִנְנִי־בָ֛א וְשָׁכַנְתִּ֥י בְתוֹכֵ֖ךְ נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְנִלְווּ֩ גוֹיִ֨ם רַבִּ֤ים אֶל־יְהוָה֙ בַּיּ֣וֹם הַה֔וּא וְהָ֥יוּ לִ֖י לְעָ֑ם וְשָׁכַנְתִּ֣י בְתוֹכֵ֔ךְ וְיָדַ֕עַתְּ כִּי־יְהוָ֥ה צְבָא֖וֹת שְׁלָחַ֥נִי אֵלָֽיִךְ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְנָחַ֨ל יְהוָ֤ה אֶת־יְהוּדָה֙ חֶלְק֔וֹ עַ֖ל אַדְמַ֣ת הַקֹּ֑דֶשׁ וּבָחַ֥ר ע֖וֹד בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הַ֥ס כָּל־בָּשָׂ֖ר מִפְּנֵ֣י יְהוָ֑ה כִּ֥י נֵע֖וֹר מִמְּע֥וֹן קָדְשֽׁוֹ׃ ס</P>
</TD>
<TD WIDTH="50%">
<P>1&nbsp;w&#257;&#8217;e&#347;&#347;&#257;&#8217; &#8217;e&#x1E6F;-&#8216;&ecirc;nay w&#257;&#8217;&#275;re&#8217; w&#601;hinn&#275;h &#8217;ar&#601;b<sup>a</sup>&#8216; q&#601;r&#257;nw&#333;&#x1E6F;: </P>
<P>2&nbsp;w&#257;&#8217;&#333;mar &#8217;el-hammal&#601;&#8217;&#257;&#x1E35;&#601; had&#333;&#x1E07;&#275;r b&icirc; m&acirc;-&#8217;&#275;lleh wayy&#333;&#8217;mer &#8217;&#275;lay &#8217;&#275;lleh haqq&#601;r&#257;nw&#333;&#x1E6F; &#8217;&#259;&#353;er z&#275;r&ucirc; &#8217;e&#x1E6F;-y&#601;h&ucirc;&#x1E0F;&acirc; &#8217;e&#x1E6F;-yi&#347;&#601;r&#257;&#8217;&#275;l w&icirc;r&ucirc;&#353;&#257;l&#257;m:<font color="red"><sup>1</font></sup> s</P>
<P>3&nbsp;wayyar&#601;&#8217;&#275;n&icirc; y&#601;hw&acirc; &#8217;ar&#601;b&#257;&#8216;&acirc; &#x1E25;&#257;r&#257;&#353;&icirc;m: </P>
<P>4&nbsp;w&#257;&#8217;&#333;mar m&acirc; &#8217;&#275;lleh &#x1E07;&#257;&#8217;&icirc;m l<sup>a</sup>&#8216;&#259;&#347;w&#333;&#x1E6F; wayy&#333;&#8217;mer l&#275;&#8217;m&#333;r &#8217;&#275;lleh haqq&#601;r&#257;nw&#333;&#x1E6F; &#8217;&#259;&#353;er-z&#275;r&ucirc; &#8217;e&#x1E6F;-y&#601;h&ucirc;&#x1E0F;&acirc; k&#601;f&icirc;-&#8217;&icirc;&#353; l&#333;&#8217;-n&#257;&#347;&#257;&#8217; r&#333;&#8217;&#353;w&#333; wayy&#257;&#x1E07;&#333;&#8217;&ucirc; &#8217;&#275;lleh l&#601;h<sup>a</sup>&#x1E25;&#259;r&icirc;&#x1E0F; &#8217;&#333;&#x1E6F;&#257;m l&#601;yadw&#333;&#x1E6F; &#8217;e&#x1E6F;-qar&#601;nw&#333;&#x1E6F; hagw&#333;yim hann&#333;&#347;&#601;&#8217;&icirc;m qeren &#8217;el-&#8217;ere&#x1E63; y&#601;h&ucirc;&#x1E0F;&acirc; l&#601;z&#257;rw&#333;&#x1E6F;&#257;h: s</P>
<P>5&nbsp;w&#257;&#8217;e&#347;&#347;&#257;&#8217; &#8216;&ecirc;nay w&#257;&#8217;&#275;re&#8217; w&#601;hinn&#275;h-&#8217;&icirc;&#353; &ucirc;&#x1E07;&#601;y&#257;&#x1E0F;w&#333; &#x1E25;e&#x1E07;el mid&acirc;: </P>
<P>6&nbsp;w&#257;&#8217;&#333;mar &#8217;&#257;n&acirc; &#8217;at&acirc; h&#333;l&#275;&#x1E35;&#601; wayy&#333;&#8217;mer &#8217;&#275;lay l&#257;m&#333;&#x1E0F; &#8217;e&#x1E6F;-y&#601;r&ucirc;&#353;&#257;laim lir&#601;&#8217;w&#333;&#x1E6F; kamm&acirc;-r&#257;&#x1E25;&#601;b&#257;h w&#601;&#x1E35;amm&acirc; &#8217;&#257;r&#601;k&#257;h: </P>
<P>7&nbsp;w&#601;hinn&#275;h hammal&#601;&#8217;&#257;&#x1E35;&#601; had&#333;&#x1E07;&#275;r b&icirc; y&#333;&#x1E63;&#275;&#8217; &ucirc;mal&#601;&#8217;&#257;&#x1E35;&#601; &#8217;<sup>a</sup>&#x1E25;&#275;r y&#333;&#x1E63;&#275;&#8217; liq&#601;r&#257;&#8217;&#x1E6F;w&#333;: </P>
<P>8&nbsp;wayy&#333;&#8217;mer &#8217;&#275;l&#257;w<font color="red"><sup>q</font></sup> ru&#x1E63; dab&#275;r &#8217;el-hann<sup>a</sup>&#8216;ar hall&#257;z l&#275;&#8217;m&#333;r p&#601;r&#257;zw&#333;&#x1E6F; t&#275;&#353;&#275;&#x1E07; y&#601;r&ucirc;&#353;&#257;laim m&#275;r&#333;&#x1E07; &#8217;&#257;&#x1E0F;&#257;m &ucirc;&#x1E07;&#601;h&#275;m&acirc; b&#601;&#x1E6F;w&#333;&#x1E35;&#257;h: </P>
<P>9&nbsp;wa&#8217;&#259;n&icirc; &#8217;eh&#601;yeh-ll&#257;h n&#601;&#8217;um-y&#601;hw&acirc; &#x1E25;w&#333;ma&#x1E6F; &#8217;&#275;&#353; s&#257;&#x1E07;&icirc;&#x1E07; &ucirc;l&#601;&#x1E35;&#257;&#x1E07;w&#333;&#x1E0F; &#8217;eh&#601;yeh<font color="red"><sup>1</font></sup> &#x1E07;&#601;&#x1E6F;w&#333;&#x1E35;&#257;h: f</P>
<P>10&nbsp;hw&#333;y hw&#333;y w&#601;nus&ucirc; m&#275;&#8217;ere&#x1E63; &#x1E63;&#257;fw&#333;n n&#601;&#8217;um-y&#601;hw&acirc; k&icirc; k&#601;&#8217;ar&#601;b<sup>a</sup>&#8216; r&ucirc;&#x1E25;w&#333;&#x1E6F; ha&#353;&#353;&#257;mayim p&#275;ra&#347;&#601;t&icirc; &#8217;e&#x1E6F;&#601;&#x1E35;em n&#601;&#8217;um-y&#601;hw&acirc;: </P>
<P>11&nbsp;hw&#333;y &#x1E63;&icirc;yw&#333;n himm&#257;l&#601;&#x1E6D;&icirc; yw&#333;&#353;e&#x1E07;e&#x1E6F; ba&#x1E6F;-b&#257;&#x1E07;el: s</P>
<P>12&nbsp;k&icirc; &#x1E35;&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;<sup>a</sup>&#x1E25;ar k&#257;&#x1E07;w&#333;&#x1E0F; &#353;&#601;l&#257;&#x1E25;an&icirc; &#8217;el-hagw&#333;yim ha&#353;&#353;&#333;l&#601;l&icirc;m &#8217;e&#x1E6F;&#601;&#x1E35;em k&icirc; hann&#333;&#x1E21;&#275;&#8216;a b&#257;&#x1E35;em n&#333;&#x1E21;&#275;&#8216;a b&#601;&#x1E07;&#257;&#x1E07;a&#x1E6F; &#8216;&ecirc;nw&#333;: </P>
<P>13&nbsp;k&icirc; hin&#601;n&icirc; m&#275;n&icirc;f &#8217;e&#x1E6F;-y&#257;&#x1E0F;&icirc; &#8216;&#259;l&ecirc;hem w&#601;h&#257;y&ucirc; &#353;&#257;l&#257;l l&#601;&#8216;a&#x1E07;&#601;&#x1E0F;&ecirc;hem w&icirc;&#x1E0F;<sup>a</sup>&#8216;&#601;tem k&icirc;-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#353;&#601;l&#257;&#x1E25;&#257;n&icirc;: s</P>
<P>14&nbsp;r&#257;nn&icirc; w&#601;&#347;im&#601;&#x1E25;&icirc; ba&#x1E6F;-&#x1E63;&icirc;yw&#333;n k&icirc; hin&#601;n&icirc;-&#x1E07;&#257;&#8217; w&#601;&#353;&#257;&#x1E35;an&#601;t&icirc; &#x1E07;&#601;&#x1E6F;w&#333;&#x1E35;&#275;&#x1E35;&#601; n&#601;&#8217;um-y&#601;hw&acirc;: </P>
<P>15&nbsp;w&#601;nil&#601;w&ucirc; &#x1E21;w&#333;yim rab&icirc;m &#8217;el-y&#601;hw&acirc; bayyw&#333;m hah&ucirc;&#8217; w&#601;h&#257;y&ucirc; l&icirc; l&#601;&#8216;&#257;m w&#601;&#353;&#257;&#x1E35;an&#601;t&icirc; &#x1E07;&#601;&#x1E6F;w&#333;&#x1E35;&#275;&#x1E35;&#601; w&#601;y&#257;&#x1E0F;<sup>a</sup>&#8216;at&#601; k&icirc;-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#353;&#601;l&#257;&#x1E25;an&icirc; &#8217;&#275;l&#257;yi&#x1E35;&#601;: </P>
<P>16&nbsp;w&#601;n&#257;&#x1E25;al y&#601;hw&acirc; &#8217;e&#x1E6F;-y&#601;h&ucirc;&#x1E0F;&acirc; &#x1E25;el&#601;qw&#333; &#8216;al &#8217;a&#x1E0F;&#601;ma&#x1E6F; haqq&#333;&#x1E0F;e&#353; &ucirc;&#x1E07;&#257;&#x1E25;ar &#8216;w&#333;&#x1E0F; b&icirc;r&ucirc;&#353;&#257;l&#257;im: </P>
<P>17&nbsp;has k&#257;l-b&#257;&#347;&#257;r mip&#601;n&ecirc; y&#601;hw&acirc; k&icirc; n&#275;&#8216;w&#333;r mimm&#601;&#8216;w&#333;n q&#257;&#x1E0F;&#601;&#353;w&#333;: s</P>
</TD>
</TABLE>
<P><HR>
<CENTER>
<A HREF="zac003.htm">Next: Zechariah (Zekharyah) Chapter 3</A></CENTER>
</BODY>
</HTML>
