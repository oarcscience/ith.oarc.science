[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/eze040)  [KJV](../kjv/eze040)  [Sep](../sep/eze040) 
[Vul](../vul/eze040)   
  
[Ezekiel (Yechezqel) Index](eze)  
  [Previous](eze039)  [Next](eze041) 

------------------------------------------------------------------------

### Tanach (Hebrew): Ezekiel (Yechezqel) Chapter 40

‎<span id="001">1</span> ‏בְּעֶשְׂרִ֣ים וְחָמֵ֣שׁ שָׁנָ֣ה לְ֠גָלוּתֵנוּ
בְּרֹ֨אשׁ הַשָּׁנָ֜ה בֶּעָשׂ֣וֹר לַחֹ֗דֶשׁ בְּאַרְבַּ֤ע עֶשְׂרֵה֙
שָׁנָ֔ה אַחַ֕ר אֲשֶׁ֥ר הֻכְּתָ֖ה הָעִ֑יר בְּעֶ֣צֶם׀ הַיּ֣וֹם הַזֶּ֗ה
הָיְתָ֤ה עָלַי֙ יַד־יְהוָ֔ה וַיָּבֵ֥א אֹתִ֖י שָֽׁמָּה׃

‎<span id="002">2</span> ‏בְּמַרְא֣וֹת אֱלֹהִ֔ים הֱבִיאַ֖נִי אֶל־אֶ֣רֶץ
יִשְׂרָאֵ֑ל וַיְנִיחֵ֗נִי אֶל־הַ֤ר גָּבֹ֙הַּ֙ מְאֹ֔ד וְעָלָ֥יו
כְּמִבְנֵה־עִ֖יר מִנֶּֽגֶב׃

‎<span id="003">3</span> ‏וַיָּבֵ֨יא אוֹתִ֜י שָׁ֗מָּה וְהִנֵּה־אִישׁ֙
מַרְאֵ֙הוּ֙ כְּמַרְאֵ֣ה נְחֹ֔שֶׁת וּפְתִיל־פִּשְׁתִּ֥ים בְּיָד֖וֹ
וּקְנֵ֣ה הַמִּדָּ֑ה וְה֥וּא עֹמֵ֖ד בַּשָּֽׁעַר׃

‎<span id="004">4</span> ‏וַיְדַבֵּ֨ר אֵלַ֜י הָאִ֗ישׁ בֶּן־אָדָ֡ם רְאֵ֣ה
בְעֵינֶיךָ֩ וּבְאָזְנֶ֨יךָ שְּׁמָ֜ע וְשִׂ֣ים לִבְּךָ֗ לְכֹ֤ל
אֲשֶׁר־אֲנִי֙ מַרְאֶ֣ה אוֹתָ֔ךְ כִּ֛י לְמַ֥עַן הַרְאוֹתְכָ֖ה הֻבָ֣אתָה
הֵ֑נָּה הַגֵּ֛ד אֶת־כָּל־אֲשֶׁר־אַתָּ֥ה רֹאֶ֖ה לְבֵ֥ית יִשְׂרָאֵֽל׃

‎<span id="005">5</span> ‏וְהִנֵּ֥ה חוֹמָ֛ה מִח֥וּץ לַבַּ֖יִת סָבִ֣יב׀
סָבִ֑יב וּבְיַ֨ד הָאִ֜ישׁ קְנֵ֣ה הַמִּדָּ֗ה שֵׁשׁ־אַמּ֤וֹת בָּֽאַמָּה֙
וָטֹ֔פַח וַיָּ֜מָד אֶת־רֹ֤חַב הַבִּנְיָן֙ קָנֶ֣ה אֶחָ֔ד וְקוֹמָ֖ה קָנֶ֥ה
אֶחָֽד׃

‎<span id="006">6</span> ‏וַיָּב֗וֹא אֶל־שַׁ֙עַר֙ אֲשֶׁ֤ר פָּנָיו֙
דֶּ֣רֶךְ הַקָּדִ֔ימָה וַיַּ֖עַל במעלותו בְּמַֽעֲלוֹתָ֑יו וַיָּ֣מָד׀
אֶת־סַ֣ף הַשַּׁ֗עַר קָנֶ֤ה אֶחָד֙ רֹ֔חַב וְאֵת֙ סַ֣ף אֶחָ֔ד קָנֶ֥ה
אֶחָ֖ד רֹֽחַב׃

‎<span id="007">7</span> ‏וְהַתָּ֗א קָנֶ֨ה אֶחָ֥ד אֹ֙רֶךְ֙ וְקָנֶ֤ה
אֶחָד֙ רֹ֔חַב וּבֵ֥ין הַתָּאִ֖ים חָמֵ֣שׁ אַמּ֑וֹת וְסַ֣ף הַ֠שַּׁעַר
מֵאֵ֨צֶל אוּלָ֥ם הַשַּׁ֛עַר מֵֽהַבַּ֖יִת קָנֶ֥ה אֶחָֽד׃

‎<span id="008">8</span> ‏וַיָּ֜מָד אֶת־אֻלָ֥ם הַשַּׁ֛עַר מֵהַבַּ֖יִת
קָנֶ֥ה אֶחָֽד׃

‎<span id="009">9</span> ‏וַיָּ֜מָד אֶת־אֻלָ֤ם הַשַּׁ֙עַר֙ שְׁמֹנֶ֣ה
אַמּ֔וֹת ואילו וְאֵילָ֖יו שְׁתַּ֣יִם אַמּ֑וֹת וְאֻלָ֥ם הַשַּׁ֖עַר
מֵהַבָּֽיִת׃

‎<span id="010">10</span> ‏וְתָאֵ֨י הַשַּׁ֜עַר דֶּ֣רֶךְ הַקָּדִ֗ים
שְׁלֹשָׁ֤ה מִפֹּה֙ וּשְׁלֹשָׁ֣ה מִפֹּ֔ה מִדָּ֥ה אַחַ֖ת לִשְׁלָשְׁתָּ֑ם
וּמִדָּ֥ה אַחַ֛ת לָאֵילִ֖ם מִפֹּ֥ה וּמִפּֽוֹ׃

‎<span id="011">11</span> ‏וַיָּ֛מָד אֶת־רֹ֥חַב פֶּֽתַח־הַשַּׁ֖עַר
עֶ֣שֶׂר אַמּ֑וֹת אֹ֣רֶךְ הַשַּׁ֔עַר שְׁל֥וֹשׁ עֶשְׂרֵ֖ה אַמּֽוֹת׃

‎<span id="012">12</span> ‏וּגְב֞וּל לִפְנֵ֤י הַתָּאוֹת֙ אַמָּ֣ה אֶחָ֔ת
וְאַמָּה־אַחַ֥ת גְּב֖וּל מִפֹּ֑ה וְהַתָּ֕א שֵׁשׁ־אַמּ֣וֹת מִפּ֔וֹ
וְשֵׁ֥שׁ אַמּ֖וֹת מִפּֽוֹ׃

‎<span id="013">13</span> ‏וַיָּ֣מָד אֶת־הַשַּׁ֗עַר מִגַּ֤ג הַתָּא֙
לְגַגּ֔וֹ רֹ֕חַב עֶשְׂרִ֥ים וְחָמֵ֖שׁ אַמּ֑וֹת פֶּ֖תַח נֶ֥גֶד פָּֽתַח׃

‎<span id="014">14</span> ‏וַיַּ֥עַשׂ אֶת־אֵילִ֖ים שִׁשִּׁ֣ים אַמָּ֑ה
וְאֶל־אֵיל֙ הֶֽחָצֵ֔ר הַשַּׁ֖עַר סָבִ֥יב׀ סָבִֽיב׃

‎<span id="015">15</span> ‏וְעַ֗ל פְּנֵי֙ הַשַּׁ֣עַר היאתון הָֽאִית֔וֹן
עַל־לִפְנֵ֕י אֻלָ֥ם הַשַּׁ֖עַר הַפְּנִימִ֑י חֲמִשִּׁ֖ים אַמָּֽה׃

‎<span id="016">16</span> ‏וְחַלֹּנ֣וֹת אֲטֻמ֣וֹת אֶֽל־הַתָּאִ֡ים וְאֶל֩
אֵלֵיהֵ֨מָה לִפְנִ֤ימָה לַשַּׁ֙עַר֙ סָבִ֣יב׀ סָבִ֔יב וְכֵ֖ן
לָאֵֽלַמּ֑וֹת וְחַלּוֹנ֞וֹת סָבִ֤יב׀ סָבִיב֙ לִפְנִ֔ימָה וְאֶל־אַ֖יִל
תִּמֹרִֽים׃

‎<span id="017">17</span> ‏וַיְבִיאֵ֗נִי אֶל־הֶֽחָצֵר֙ הַחִ֣יצוֹנָ֔ה
וְהִנֵּ֤ה לְשָׁכוֹת֙ וְרִֽצְפָ֔ה עָשׂ֥וּי לֶחָצֵ֖ר סָבִ֣יב׀ סָבִ֑יב
שְׁלֹשִׁ֥ים לְשָׁכ֖וֹת אֶל־הָרִֽצְפָֽה׃

‎<span id="018">18</span> ‏וְהָרִֽצְפָה֙ אֶל־כֶּ֣תֶף הַשְּׁעָרִ֔ים
לְעֻמַּ֖ת אֹ֣רֶךְ הַשְּׁעָרִ֑ים הָרִֽצְפָ֖ה הַתַּחְתּוֹנָֽה׃

‎<span id="019">19</span> ‏וַיָּ֣מָד רֹ֡חַב מִלִּפְנֵי֩ הַשַּׁ֨עַר
הַתַּחְתּ֜וֹנָה לִפְנֵ֨י הֶחָצֵ֧ר הַפְּנִימִ֛י מִח֖וּץ מֵאָ֣ה אַמָּ֑ה
הַקָּדִ֖ים וְהַצָּפֽוֹן׃

‎<span id="020">20</span> ‏וְהַשַּׁ֗עַר אֲשֶׁ֤ר פָּנָיו֙ דֶּ֣רֶךְ
הַצָּפ֔וֹן לֶחָצֵ֖ר הַחִֽיצוֹנָ֑ה מָדַ֥ד אָרְכּ֖וֹ וְרָחְבּֽוֹ׃

‎<span id="021">21</span> ‏ותאו וְתָאָ֗יו שְׁלוֹשָׁ֤ה מִפּוֹ֙
וּשְׁלֹשָׁ֣ה מִפּ֔וֹ ואילו וְאֵילָ֤יו ואלמו וְאֵֽלַמָּיו֙ הָיָ֔ה
כְּמִדַּ֖ת הַשַּׁ֣עַר הָרִאשׁ֑וֹן חֲמִשִּׁ֤ים אַמָּה֙ אָרְכּ֔וֹ וְרֹ֕חַב
חָמֵ֥שׁ וְעֶשְׂרִ֖ים בָּאַמָּֽה׃

‎<span id="022">22</span> ‏וחלונו וְחַלּוֹנָ֤יו ואלמו וְאֵֽלַמָּיו֙
ותמרו וְתִ֣מֹרָ֔יו כְּמִדַּ֣ת הַשַּׁ֔עַר אֲשֶׁ֥ר פָּנָ֖יו דֶּ֣רֶךְ
הַקָּדִ֑ים וּבְמַעֲל֥וֹת שֶׁ֙בַע֙ יַֽעֲלוּ־ב֔וֹ ואילמו וְאֵֽילַמָּ֖יו
לִפְנֵיהֶֽם׃

‎<span id="023">23</span> ‏וְשַׁ֙עַר֙ לֶחָצֵ֣ר הַפְּנִימִ֔י נֶ֣גֶד
הַשַּׁ֔עַר לַצָּפ֖וֹן וְלַקָּדִ֑ים וַיָּ֧מָד מִשַּׁ֛עַר אֶל־שַׁ֖עַר
מֵאָ֥ה אַמָּֽה׃

‎<span id="024">24</span> ‏וַיּוֹלִכֵ֙נִי֙ דֶּ֣רֶךְ הַדָּר֔וֹם
וְהִנֵּה־שַׁ֖עַר דֶּ֣רֶךְ הַדָּר֑וֹם וּמָדַ֤ד אילו אֵילָיו֙ ואילמו
וְאֵ֣ילַמָּ֔יו כַּמִּדּ֖וֹת הָאֵֽלֶּה׃

‎<span id="025">25</span> ‏וְחַלּוֹנִ֨ים ל֤וֹ ולאילמו וּלְאֵֽילַמָּיו֙
סָבִ֣יב׀ סָבִ֔יב כְּהַחֲלֹּנ֖וֹת הָאֵ֑לֶּה חֲמִשִּׁ֤ים אַמָּה֙ אֹ֔רֶךְ
וְרֹ֕חַב חָמֵ֥שׁ וְעֶשְׂרִ֖ים אַמָּֽה׃

‎<span id="026">26</span> ‏וּמַעֲל֤וֹת שִׁבְעָה֙ עלותו עֹֽלוֹתָ֔יו ואלמו
וְאֵֽלַמָּ֖יו לִפְנֵיהֶ֑ם וְתִמֹרִ֣ים ל֗וֹ אֶחָ֥ד מִפּ֛וֹ וְאֶחָ֥ד
מִפּ֖וֹ אֶל־אילו אֵילָֽיו׃

‎<span id="027">27</span> ‏וְשַׁ֛עַר לֶחָצֵ֥ר הַפְּנִימִ֖י דֶּ֣רֶךְ
הַדָּר֑וֹם וַיָּ֨מָד מִשַּׁ֧עַר אֶל־הַשַּׁ֛עַר דֶּ֥רֶךְ הַדָּר֖וֹם
מֵאָ֥ה אַמּֽוֹת׃

‎<span id="028">28</span> ‏וַיְבִיאֵ֛נִי אֶל־חָצֵ֥ר הַפְּנִימִ֖י
בְּשַׁ֣עַר הַדָּר֑וֹם וַיָּ֙מָד֙ אֶת־הַשַּׁ֣עַר הַדָּר֔וֹם כַּמִּדּ֖וֹת
הָאֵֽלֶּה׃

‎<span id="029">29</span> ‏ותאו וְתָאָ֞יו ואילו וְאֵילָ֤יו ואלמו
וְאֵֽלַמָּיו֙ כַּמִּדּ֣וֹת הָאֵ֔לֶּה וְחַלּוֹנ֥וֹת ל֛וֹ ולאלמו
וּלְאֵלַמָּ֖יו סָבִ֣יב׀ סָבִ֑יב חֲמִשִּׁ֤ים אַמָּה֙ אֹ֔רֶךְ וְרֹ֕חַב
עֶשְׂרִ֥ים וְחָמֵ֖שׁ אַמּֽוֹת׃

‎<span id="030">30</span> ‏וְאֵֽלַמּ֖וֹת סָבִ֣יב׀ סָבִ֑יב אֹ֗רֶךְ
חָמֵ֤שׁ וְעֶשְׂרִים֙ אַמָּ֔ה וְרֹ֖חַב חָמֵ֥שׁ אַמּֽוֹת׃

‎<span id="031">31</span> ‏וְאֵלַמָּ֗ו<sup>q</sup> אֶל־חָצֵר֙
הַחִ֣צוֹנָ֔ה וְתִמֹרִ֖ים אֶל־אילו אֵילָ֑יו וּמַעֲל֥וֹת שְׁמוֹנֶ֖ה מעלו
מַעֲלָֽיו׃

‎<span id="032">32</span> ‏וַיְבִיאֵ֛נִי אֶל־הֶחָצֵ֥ר הַפְּנִימִ֖י
דֶּ֣רֶךְ הַקָּדִ֑ים וַיָּ֣מָד אֶת־הַשַּׁ֔עַר כַּמִּדּ֖וֹת הָאֵֽלֶּה׃

‎<span id="033">33</span> ‏ותאו וְתָאָ֞יו ואלו וְאֵלָ֤יו ואלמו
וְאֵֽלַמָּיו֙ כַּמִּדּ֣וֹת הָאֵ֔לֶּה וְחַלּוֹנ֥וֹת ל֛וֹ ולאלמו
וּלְאֵלַמָּ֖יו סָבִ֣יב׀ סָבִ֑יב אֹ֚רֶךְ חֲמִשִּׁ֣ים אַמָּ֔ה וְרֹ֕חַב
חָמֵ֥שׁ וְעֶשְׂרִ֖ים אַמָּֽה׃

‎<span id="034">34</span> ‏ואלמו וְאֵלַמָּ֗יו לֶֽחָצֵר֙ הַחִ֣יצוֹנָ֔ה
וְתִמֹרִ֥ים אֶל־אלו אֵלָ֖יו מִפּ֣וֹ וּמִפּ֑וֹ וּשְׁמֹנֶ֥ה מַעֲל֖וֹת מעלו
מַעֲלָֽיו׃

‎<span id="035">35</span> ‏וַיְבִיאֵ֖נִי אֶל־שַׁ֣עַר הַצָּפ֑וֹן וּמָדַ֖ד
כַּמִּדּ֥וֹת הָאֵֽלֶּה׃

‎<span id="036">36</span> ‏תאו תָּאָיו֙ אלו אֵלָ֣יו ואלמו וְאֵֽלַמָּ֔יו
וְחַלּוֹנ֥וֹת ל֖וֹ סָבִ֣יב׀ סָבִ֑יב אֹ֚רֶךְ חֲמִשִּׁ֣ים אַמָּ֔ה וְרֹ֕חַב
חָמֵ֥שׁ וְעֶשְׂרִ֖ים אַמָּֽה׃

‎<span id="037">37</span> ‏ואילו וְאֵילָ֗יו לֶֽחָצֵר֙ הַחִ֣יצוֹנָ֔ה
וְתִמֹרִ֥ים אֶל־אילו אֵילָ֖יו מִפּ֣וֹ וּמִפּ֑וֹ וּשְׁמֹנֶ֥ה מַעֲל֖וֹת
מעלו מַעֲלָֽיו׃

‎<span id="038">38</span> ‏וְלִשְׁכָּ֣ה וּפִתְחָ֔הּ בְּאֵילִ֖ים
הַשְּׁעָרִ֑ים שָׁ֖ם יָדִ֥יחוּ אֶת־הָעֹלָֽה׃

‎<span id="039">39</span> ‏וּבְאֻלָ֣ם הַשַּׁ֗עַר שְׁנַ֤יִם שֻׁלְחָנוֹת֙
מִפּ֔וֹ וּשְׁנַ֥יִם שֻׁלְחָנ֖וֹת מִפֹּ֑ה לִשְׁח֤וֹט אֲלֵיהֶם֙ הָעוֹלָ֔ה
וְהַחַטָּ֖את וְהָאָשָֽׁם׃

‎<span id="040">40</span> ‏וְאֶל־הַכָּתֵ֣ף מִח֗וּצָה לָעוֹלֶה֙ לְפֶ֙תַח֙
הַשַּׁ֣עַר הַצָּפ֔וֹנָה שְׁנַ֖יִם שֻׁלְחָנ֑וֹת וְאֶל־הַכָּתֵ֣ף
הָאַחֶ֗רֶת אֲשֶׁר֙ לְאֻלָ֣ם הַשַּׁ֔עַר שְׁנַ֖יִם שֻׁלְחָנֽוֹת׃

‎<span id="041">41</span> ‏אַרְבָּעָ֨ה שֻׁלְחָנ֜וֹת מִפֹּ֗ה
וְאַרְבָּעָ֧ה שֻׁלְחָנ֛וֹת מִפֹּ֖ה לְכֶ֣תֶף הַשָּׁ֑עַר שְׁמוֹנָ֥ה
שֻׁלְחָנ֖וֹת אֲלֵיהֶ֥ם יִשְׁחָֽטוּ׃

‎<span id="042">42</span> ‏וְאַרְבָּעָה֩ שֻׁלְחָנ֨וֹת לָעוֹלָ֜ה אַבְנֵ֣י
גָזִ֗ית אֹרֶךְ֩ אַמָּ֨ה אַחַ֤ת וָחֵ֙צִי֙ וְרֹ֨חַב אַמָּ֤ה אַחַת֙
וָחֵ֔צִי וְגֹ֖בַהּ אַמָּ֣ה אֶחָ֑ת אֲלֵיהֶ֗ם וְיַנִּ֤יחוּ אֶת־הַכֵּלִים֙
אֲשֶׁ֨ר יִשְׁחֲט֧וּ אֶת־הָעוֹלָ֛ה בָּ֖ם וְהַזָּֽבַח׃

‎<span id="043">43</span> ‏וְהַֽשְׁפַתַּ֗יִם טֹ֧פַח אֶחָ֛ד מוּכָנִ֥ים
בַּבַּ֖יִת סָבִ֣יב׀ סָבִ֑יב וְאֶל־הַשֻּׁלְחָנ֖וֹת בְּשַׂ֥ר הַקָּרְבָֽן׃

‎<span id="044">44</span> ‏וּמִחוּצָה֩ לַשַּׁ֨עַר הַפְּנִימִ֜י
לִֽשְׁכ֣וֹת שָׁרִ֗ים בֶּחָצֵ֤ר הַפְּנִימִי֙ אֲשֶׁ֗ר אֶל־כֶּ֙תֶף֙ שַׁ֣עַר
הַצָּפ֔וֹן וּפְנֵיהֶ֖ם דֶּ֣רֶךְ הַדָּר֑וֹם אֶחָ֗ד אֶל־כֶּ֙תֶף֙ שַׁ֣עַר
הַקָּדִ֔ים פְּנֵ֖י דֶּ֥רֶךְ הַצָּפֹֽן׃

‎<span id="045">45</span> ‏וַיְדַבֵּ֖ר אֵלָ֑י זֹ֣ה הַלִּשְׁכָּ֗ה אֲשֶׁ֤ר
פָּנֶ֙יהָ֙ דֶּ֣רֶךְ הַדָּר֔וֹם לַכֹּ֣הֲנִ֔ים שֹׁמְרֵ֖י מִשְׁמֶ֥רֶת
הַבָּֽיִת׃

‎<span id="046">46</span> ‏וְהַלִּשְׁכָּ֗ה אֲשֶׁ֤ר פָּנֶ֙יהָ֙ דֶּ֣רֶךְ
הַצָּפ֔וֹן לַכֹּ֣הֲנִ֔ים שֹׁמְרֵ֖י מִשְׁמֶ֣רֶת הַמִּזְבֵּ֑חַ הֵ֣מָּה
בְנֵֽי־צָד֗וֹק הַקְּרֵבִ֧ים מִבְּנֵֽי־לֵוִ֛י אֶל־יְהוָ֖ה לְשָׁרְתֽוֹ׃

‎<span id="047">47</span> ‏וַיָּ֨מָד אֶת־הֶחָצֵ֜ר אֹ֣רֶךְ׀ מֵאָ֣ה
אַמָּ֗ה וְרֹ֛חַב מֵאָ֥ה אַמָּ֖ה מְרֻבָּ֑עַת וְהַמִּזְבֵּ֖חַ לִפְנֵ֥י
הַבָּֽיִת׃

‎<span id="048">48</span> ‏וַיְבִאֵנִי֮ אֶל־אֻלָ֣ם הַבַּיִת֒ וַיָּ֙מָד֙
אֵ֣ל אֻלָ֔ם חָמֵ֤שׁ אַמּוֹת֙ מִפֹּ֔ה וְחָמֵ֥שׁ אַמּ֖וֹת מִפֹּ֑ה וְרֹ֣חַב
הַשַּׁ֔עַר שָׁלֹ֤שׁ אַמּוֹת֙ מִפּ֔וֹ וְשָׁלֹ֥שׁ אַמּ֖וֹת מִפּֽוֹ׃

‎<span id="049">49</span> ‏אֹ֣רֶךְ הָאֻלָ֞ם עֶשְׂרִ֣ים אַמָּ֗ה וְרֹ֙חַב֙
עַשְׁתֵּ֣י עֶשְׂרֵ֣ה אַמָּ֔ה וּבַֽמַּעֲל֔וֹת אֲשֶׁ֥ר יַעֲל֖וּ אֵלָ֑יו
וְעַמֻּדִים֙ אֶל־הָ֣אֵילִ֔ים אֶחָ֥ד מִפֹּ֖ה וְאֶחָ֥ד מִפֹּֽה׃

1 bə‘eśərîm wəḥāmēš šānâ ləḡālûṯēnû bərō’š haššānâ be‘āśwōr
l<sup>a</sup>ḥōḏeš bə’arəb<sup>a</sup>‘ ‘eśərēh šānâ ’<sup>a</sup>ḥar
’ăšer hukəṯâ hā‘îr bə‘eṣem\| hayywōm hazzeh hāyəṯâ ‘ālay yaḏ-yəhwâ
wayyāḇē’ ’ōṯî šāmmâ:

2 bəmarə’wōṯ ’ĕlōhîm hĕḇî’anî ’el-’ereṣ yiśərā’ēl wayənîḥēnî ’el-har
gāḇōhha mə’ōḏ wə‘ālāyw kəmiḇənēh-‘îr minneḡeḇ:

3 wayyāḇê’ ’wōṯî šāmmâ wəhinnēh-’îš marə’ēhû kəmarə’ēh nəḥōšeṯ
ûfəṯîl-pišətîm bəyāḏwō ûqənēh hammidâ wəhû’ ‘ōmēḏ baššā‘ar:

4 wayəḏabēr ’ēlay hā’îš ben-’āḏām rə’ēh ḇə‘êneyḵā ûḇə’āzəneyḵā ššəmā‘
wəśîm libəḵā ləḵōl ’ăšer-’ănî marə’eh ’wōṯāḵə kî ləm<sup>a</sup>‘an
harə’wōṯəḵâ huḇā’ṯâ hēnnâ hagēḏ ’eṯ-kāl-’ăšer-’atâ rō’eh ləḇêṯ
yiśərā’ēl:

5 wəhinnēh ḥwōmâ miḥûṣ labayiṯ sāḇîḇ\| sāḇîḇ ûḇəyaḏ hā’îš qənēh hammidâ
šēš-’ammwōṯ bā’ammâ wāṭōf<sup>a</sup>ḥ wayyāmāḏ ’eṯ-rōḥaḇ habinəyān
qāneh ’eḥāḏ wəqwōmâ qāneh ’eḥāḏ:

6 wayyāḇwō’ ’el-š<sup>a</sup>‘ar ’ăšer pānāyw dereḵə haqqāḏîmâ
wayy<sup>a</sup>‘al bəm<sup>a</sup>‘ălwōṯāw bəm<sup>a</sup>‘ălwōṯāyw
wayyāmāḏ\| ’eṯ-saf hašš<sup>a</sup>‘ar qāneh ’eḥāḏ rōḥaḇ wə’ēṯ saf ’eḥāḏ
qāneh ’eḥāḏ rōḥaḇ:

7 wəhatā’ qāneh ’eḥāḏ ’ōreḵə wəqāneh ’eḥāḏ rōḥaḇ ûḇên hatā’îm ḥāmēš
’ammwōṯ wəsaf hašš<sup>a</sup>‘ar mē’ēṣel ’ûlām hašš<sup>a</sup>‘ar
mēhabayiṯ qāneh ’eḥāḏ:

8 wayyāmāḏ ’eṯ-’ulām hašš<sup>a</sup>‘ar mēhabayiṯ qāneh ’eḥāḏ:

9 wayyāmāḏ ’eṯ-’ulām hašš<sup>a</sup>‘ar šəmōneh ’ammwōṯ wə’êlāw
wə’êlāyw šətayim ’ammwōṯ wə’ulām hašš<sup>a</sup>‘ar mēhabāyiṯ:

10 wəṯā’ê hašš<sup>a</sup>‘ar dereḵə haqqāḏîm šəlōšâ mipōh ûšəlōšâ mipōh
midâ ’<sup>a</sup>ḥaṯ lišəlāšətām ûmidâ ’<sup>a</sup>ḥaṯ lā’êlim mipōh
ûmipwō:

11 wayyāmāḏ ’eṯ-rōḥaḇ peṯ<sup>a</sup>ḥ-hašš<sup>a</sup>‘ar ‘eśer ’ammwōṯ
’ōreḵə hašš<sup>a</sup>‘ar šəlwōš ‘eśərēh ’ammwōṯ:

12 ûḡəḇûl lifənê hatā’wōṯ ’ammâ ’eḥāṯ wə’ammâ-’<sup>a</sup>ḥaṯ gəḇûl
mipōh wəhatā’ šēš-’ammwōṯ mipwō wəšēš ’ammwōṯ mipwō:

13 wayyāmāḏ ’eṯ-hašš<sup>a</sup>‘ar migaḡ hatā’ ləḡagwō rōḥaḇ ‘eśərîm
wəḥāmēš ’ammwōṯ peṯ<sup>a</sup>ḥ neḡeḏ pāṯ<sup>a</sup>ḥ:

14 wayy<sup>a</sup>‘aś ’eṯ-’êlîm šiššîm ’ammâ wə’el-’êl heḥāṣēr
hašš<sup>a</sup>‘ar sāḇîḇ\| sāḇîḇ:

15 wə‘al pənê hašš<sup>a</sup>‘ar hayyō’ṯwōn hā’îṯwōn ‘al-lifənê ’ulām
hašš<sup>a</sup>‘ar hapənîmî ḥămiššîm ’ammâ:

16 wəḥallōnwōṯ ’ăṭumwōṯ ’el-hatā’îm wə’el ’ēlêhēmâ lifənîmâ
lašš<sup>a</sup>‘ar sāḇîḇ\| sāḇîḇ wəḵēn lā’ēlammwōṯ wəḥallwōnwōṯ sāḇîḇ\|
sāḇîḇ lifənîmâ wə’el-’ayil timōrîm:

17 wayəḇî’ēnî ’el-heḥāṣēr h<sup>a</sup>ḥîṣwōnâ wəhinnēh ləšāḵwōṯ
wəriṣəfâ ‘āśûy leḥāṣēr sāḇîḇ\| sāḇîḇ šəlōšîm ləšāḵwōṯ ’el-hāriṣəfâ:

18 wəhāriṣəfâ ’el-keṯef haššə‘ārîm lə‘ummaṯ ’ōreḵə haššə‘ārîm hāriṣəfâ
hat<sup>a</sup>ḥətwōnâ:

19 wayyāmāḏ rōḥaḇ millifənê hašš<sup>a</sup>‘ar hat<sup>a</sup>ḥətwōnâ
lifənê heḥāṣēr hapənîmî miḥûṣ mē’â ’ammâ haqqāḏîm wəhaṣṣāfwōn:

20 wəhašš<sup>a</sup>‘ar ’ăšer pānāyw dereḵə haṣṣāfwōn leḥāṣēr
h<sup>a</sup>ḥîṣwōnâ māḏaḏ ’ārəkwō wərāḥəbwō:

21 wəṯā’āw wəṯā’āyw šəlwōšâ mipwō ûšəlōšâ mipwō wə’êlāw wə’êlāyw
wə’ēlammwō wə’ēlammāyw hāyâ kəmidaṯ hašš<sup>a</sup>‘ar hāri’šwōn
ḥămiššîm ’ammâ ’ārəkwō wərōḥaḇ ḥāmēš wə‘eśərîm bā’ammâ:

22 wəḥallwōnwō wəḥallwōnāyw wə’ēlammwō wə’ēlammāyw wəṯimōrwō wəṯimōrāyw
kəmidaṯ hašš<sup>a</sup>‘ar ’ăšer pānāyw dereḵə haqqāḏîm
ûḇəm<sup>a</sup>‘ălwōṯ šeḇ<sup>a</sup>‘ y<sup>a</sup>‘ălû-ḇwō wə’êlammwō
wə’êlammāyw lifənêhem:

23 wəš<sup>a</sup>‘ar leḥāṣēr hapənîmî neḡeḏ hašš<sup>a</sup>‘ar
laṣṣāfwōn wəlaqqāḏîm wayyāmāḏ mišš<sup>a</sup>‘ar ’el-š<sup>a</sup>‘ar
mē’â ’ammâ:

24 wayywōliḵēnî dereḵə hadārwōm wəhinnēh-š<sup>a</sup>‘ar dereḵə
hadārwōm ûmāḏaḏ ’êlāw ’êlāyw wə’êlammwō wə’êlammāyw kammidwōṯ hā’ēlleh:

25 wəḥallwōnîm lwō ûlə’êlammwō ûlə’êlammāyw sāḇîḇ\| sāḇîḇ
kəh<sup>a</sup>ḥăllōnwōṯ hā’ēlleh ḥămiššîm ’ammâ ’ōreḵə wərōḥaḇ ḥāmēš
wə‘eśərîm ’ammâ:

26 ûm<sup>a</sup>‘ălwōṯ šiḇə‘â ‘ōlwōṯāw ‘ōlwōṯāyw wə’ēlammwō wə’ēlammāyw
lifənêhem wəṯimōrîm lwō ’eḥāḏ mipwō wə’eḥāḏ mipwō ’el-’êlāw ’êlāyw:

27 wəš<sup>a</sup>‘ar leḥāṣēr hapənîmî dereḵə hadārwōm wayyāmāḏ
mišš<sup>a</sup>‘ar ’el-hašš<sup>a</sup>‘ar dereḵə hadārwōm mē’â
’ammwōṯ:

28 wayəḇî’ēnî ’el-ḥāṣēr hapənîmî bəš<sup>a</sup>‘ar hadārwōm wayyāmāḏ
’eṯ-hašš<sup>a</sup>‘ar hadārwōm kammidwōṯ hā’ēlleh:

29 wəṯā’āw wəṯā’āyw wə’êlāw wə’êlāyw wə’ēlammwō wə’ēlammāyw kammidwōṯ
hā’ēlleh wəḥallwōnwōṯ lwō ûlə’ēlammwō ûlə’ēlammāyw sāḇîḇ\| sāḇîḇ
ḥămiššîm ’ammâ ’ōreḵə wərōḥaḇ ‘eśərîm wəḥāmēš ’ammwōṯ:

30 wə’ēlammwōṯ sāḇîḇ\| sāḇîḇ ’ōreḵə ḥāmēš wə‘eśərîm ’ammâ wərōḥaḇ ḥāmēš
’ammwōṯ:

31 wə’ēlammāw<sup>q</sup> ’el-ḥāṣēr h<sup>a</sup>ḥiṣwōnâ wəṯimōrîm
’el-’êlāw ’êlāyw ûm<sup>a</sup>‘ălwōṯ šəmwōneh m<sup>a</sup>‘ălwō
m<sup>a</sup>‘ălāyw:

32 wayəḇî’ēnî ’el-heḥāṣēr hapənîmî dereḵə haqqāḏîm wayyāmāḏ
’eṯ-hašš<sup>a</sup>‘ar kammidwōṯ hā’ēlleh:

33 wəṯā’āw wəṯā’āyw wə’ēlwō wə’ēlāyw wə’ēlammwō wə’ēlammāyw kammidwōṯ
hā’ēlleh wəḥallwōnwōṯ lwō ûlə’ēlammwō ûlə’ēlammāyw sāḇîḇ\| sāḇîḇ ’ōreḵə
ḥămiššîm ’ammâ wərōḥaḇ ḥāmēš wə‘eśərîm ’ammâ:

34 wə’ēlammwō wə’ēlammāyw leḥāṣēr h<sup>a</sup>ḥîṣwōnâ wəṯimōrîm
’el-’ēlwō ’ēlāyw mipwō ûmipwō ûšəmōneh m<sup>a</sup>‘ălwōṯ
m<sup>a</sup>‘ălwō m<sup>a</sup>‘ălāyw:

35 wayəḇî’ēnî ’el-š<sup>a</sup>‘ar haṣṣāfwōn ûmāḏaḏ kammidwōṯ hā’ēlleh:

36 tā’āw tā’āyw ’ēlwō ’ēlāyw wə’ēlammwō wə’ēlammāyw wəḥallwōnwōṯ lwō
sāḇîḇ\| sāḇîḇ ’ōreḵə ḥămiššîm ’ammâ wərōḥaḇ ḥāmēš wə‘eśərîm ’ammâ:

37 wə’êlāw wə’êlāyw leḥāṣēr h<sup>a</sup>ḥîṣwōnâ wəṯimōrîm ’el-’êlāw
’êlāyw mipwō ûmipwō ûšəmōneh m<sup>a</sup>‘ălwōṯ m<sup>a</sup>‘ălwō
m<sup>a</sup>‘ălāyw:

38 wəlišəkâ ûfiṯəḥāh bə’êlîm haššə‘ārîm šām yāḏîḥû ’eṯ-hā‘ōlâ:

39 ûḇə’ulām hašš<sup>a</sup>‘ar šənayim šuləḥānwōṯ mipwō ûšənayim
šuləḥānwōṯ mipōh lišəḥwōṭ ’ălêhem hā‘wōlâ wəh<sup>a</sup>ḥaṭṭā’ṯ
wəhā’āšām:

40 wə’el-hakāṯēf miḥûṣâ lā‘wōleh ləfeṯ<sup>a</sup>ḥ hašš<sup>a</sup>‘ar
haṣṣāfwōnâ šənayim šuləḥānwōṯ wə’el-hakāṯēf hā’<sup>a</sup>ḥereṯ ’ăšer
lə’ulām hašš<sup>a</sup>‘ar šənayim šuləḥānwōṯ:

41 ’arəbā‘â šuləḥānwōṯ mipōh wə’arəbā‘â šuləḥānwōṯ mipōh ləḵeṯef
haššā‘ar šəmwōnâ šuləḥānwōṯ ’ălêhem yišəḥāṭû:

42 wə’arəbā‘â šuləḥānwōṯ lā‘wōlâ ’aḇənê ḡāzîṯ ’ōreḵə ’ammâ
’<sup>a</sup>ḥaṯ wāḥēṣî wərōḥaḇ ’ammâ ’<sup>a</sup>ḥaṯ wāḥēṣî
wəḡōḇ<sup>a</sup>h ’ammâ ’eḥāṯ ’ălêhem wəyannîḥû ’eṯ-hakēlîm ’ăšer
yišəḥăṭû ’eṯ-hā‘wōlâ bām wəhazzāḇ<sup>a</sup>ḥ:

43 wəhašəfatayim ṭōf<sup>a</sup>ḥ ’eḥāḏ mûḵānîm babayiṯ sāḇîḇ\| sāḇîḇ
wə’el-haššuləḥānwōṯ bəśar haqqārəḇān:

44 ûmiḥûṣâ lašš<sup>a</sup>‘ar hapənîmî lišəḵwōṯ šārîm beḥāṣēr hapənîmî
’ăšer ’el-keṯef š<sup>a</sup>‘ar haṣṣāfwōn ûfənêhem dereḵə hadārwōm
’eḥāḏ ’el-keṯef š<sup>a</sup>‘ar haqqāḏîm pənê dereḵə haṣṣāfōn:

45 wayəḏabēr ’ēlāy zōh hallišəkâ ’ăšer pāneyhā dereḵə hadārwōm lakōhănîm
šōmərê mišəmereṯ habāyiṯ:

46 wəhallišəkâ ’ăšer pāneyhā dereḵə haṣṣāfwōn lakōhănîm šōmərê mišəmereṯ
hammizəbēḥa hēmmâ ḇənê-ṣāḏwōq haqqərēḇîm mibənê-lēwî ’el-yəhwâ
ləšārəṯwō:

47 wayyāmāḏ ’eṯ-heḥāṣēr ’ōreḵə\| mē’â ’ammâ wərōḥaḇ mē’â ’ammâ mərubā‘aṯ
wəhammizəbēḥa lifənê habāyiṯ:

48 wayəḇi’ēnî ’el-’ulām habayiṯ wayyāmāḏ ’ēl ’ulām ḥāmēš ’ammwōṯ mipōh
wəḥāmēš ’ammwōṯ mipōh wərōḥaḇ hašš<sup>a</sup>‘ar šālōš ’ammwōṯ mipwō
wəšālōš ’ammwōṯ mipwō:

49 ’ōreḵə hā’ulām ‘eśərîm ’ammâ wərōḥaḇ ‘ašətê ‘eśərēh ’ammâ
ûḇamm<sup>a</sup>‘ălwōṯ ’ăšer y<sup>a</sup>‘ălû ’ēlāyw wə‘ammuḏîm
’el-hā’êlîm ’eḥāḏ mipōh wə’eḥāḏ mipōh:

------------------------------------------------------------------------

[Next: Ezekiel (Yechezqel) Chapter 41](eze041)
