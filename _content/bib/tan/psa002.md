[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa002)  [KJV](../kjv/psa002)  [Sep](../sep/psa002) 
[Vul](../vul/psa002)   
  
[Psalms (Tehilim) Index](psa)  
  [Previous](psa001)  [Next](psa003) 

------------------------------------------------------------------------

### Tanach (Hebrew): Psalms (Tehilim) Chapter 2

‎<span id="001">1</span> ‏לָ֭מָּה רָגְשׁ֣וּ גוֹיִ֑ם וּ֝לְאֻמִּ֗ים
יֶהְגּוּ־רִֽיק׃

‎<span id="002">2</span> ‏יִ֥תְיַצְּב֨וּ׀<sup>3</sup> מַלְכֵי־אֶ֗רֶץ
וְרוֹזְנִ֥ים נֽוֹסְדוּ־יָ֑חַד עַל־יְ֝הוָה וְעַל־מְשִׁיחֽוֹ׃

‎<span id="003">3</span> ‏נְֽ֭נַתְּקָה אֶת־מֽוֹסְרוֹתֵ֑ימוֹ
וְנַשְׁלִ֖יכָה מִמֶּ֣נּוּ עֲבֹתֵֽימוֹ׃

‎<span id="004">4</span> ‏יוֹשֵׁ֣ב בַּשָּׁמַ֣יִם יִשְׂחָ֑ק אֲ֝דֹנָ֗י
יִלְעַג־לָֽמוֹ׃

‎<span id="005">5</span> ‏אָ֤ז יְדַבֵּ֣ר אֵלֵ֣ימוֹ בְאַפּ֑וֹ
וּֽבַחֲרוֹנ֥וֹ יְבַהֲלֵֽמוֹ׃

‎<span id="006">6</span> ‏וַ֭אֲנִי נָסַ֣כְתִּי מַלְכִּ֑י עַל־צִ֝יּ֗וֹן
הַר־קָדְשִֽׁי׃

‎<span id="007">7</span> ‏אֲסַפְּרָ֗ה אֶֽ֫ל<sup>3</sup> חֹ֥ק יְֽהוָ֗ה
אָמַ֘ר אֵלַ֥י בְּנִ֥י אַ֑תָּה אֲ֝נִ֗י הַיּ֥וֹם יְלִדְתִּֽיךָ׃

‎<span id="008">8</span> ‏שְׁאַ֤ל מִמֶּ֗נִּי וְאֶתְּנָ֣ה ג֭וֹיִם
נַחֲלָתֶ֑ךָ וַ֝אֲחֻזָּתְךָ֗ אַפְסֵי־אָֽרֶץ׃

‎<span id="009">9</span> ‏תְּ֭רֹעֵם בְּשֵׁ֣בֶט בַּרְזֶ֑ל כִּכְלִ֖י
יוֹצֵ֣ר תְּנַפְּצֵֽם׃

‎<span id="010">10</span> ‏וְ֭עַתָּה מְלָכִ֣ים הַשְׂכִּ֑ילוּ
הִ֝וָּסְר֗וּ שֹׁ֣פְטֵי אָֽרֶץ׃

‎<span id="011">11</span> ‏עִבְד֣וּ אֶת־יְהוָ֣ה בְּיִרְאָ֑ה וְ֝גִ֗ילוּ
בִּרְעָדָֽה׃

‎<span id="012">12</span> ‏נַשְּׁקוּ־בַ֡ר פֶּן־יֶאֱנַ֤ף׀ וְתֹ֬אבְדוּ
דֶ֗רֶךְ כִּֽי־יִבְעַ֣ר כִּמְעַ֣ט אַפּ֑וֹ אַ֝שְׁרֵ֗י כָּל־ח֥וֹסֵי בֽוֹ׃

1 lāmmâ rāḡəšû ḡwōyim ûlə’ummîm yehəgû-rîq:

2 yiṯəyaṣṣəḇû\|<sup>3</sup> maləḵê-’ereṣ wərwōzənîm nwōsəḏû-yāḥaḏ
‘al-yəhwâ wə‘al-məšîḥwō:

3 nənatəqâ ’eṯ-mwōsərwōṯêmwō wənašəlîḵâ mimmennû ‘ăḇōṯêmwō:

4 ywōšēḇ baššāmayim yiśəḥāq ’ăḏōnāy yilə‘aḡ-lāmwō:

5 ’āz yəḏabēr ’ēlêmwō ḇə’apwō ûḇ<sup>a</sup>ḥărwōnwō yəḇahălēmwō:

6 wa’ănî nāsaḵətî maləkî ‘al-ṣîywōn har-qāḏəšî:

7 ’ăsapərâ ’el<sup>3</sup> ḥōq yəhwâ ’āmar ’ēlay bənî ’atâ ’ănî hayywōm
yəliḏətîḵā:

8 šə’al mimmennî wə’etənâ ḡwōyim n<sup>a</sup>ḥălāṯeḵā wa’ăḥuzzāṯəḵā
’afəsê-’āreṣ:

9 tərō‘ēm bəšēḇeṭ barəzel kiḵəlî ywōṣēr tənapəṣēm:

10 wə‘atâ məlāḵîm haśəkîlû hiûāsərû šōfəṭê ’āreṣ:

11 ‘iḇəḏû ’eṯ-yəhwâ bəyirə’â wəḡîlû birə‘āḏâ:

12 naššəqû-ḇar pen-ye’ĕnaf\| wəṯō’ḇəḏû ḏereḵə kî-yiḇə‘ar kimə‘aṭ ’apwō
’ašərê kāl-ḥwōsê ḇwō:

------------------------------------------------------------------------

[Next: Psalms (Tehilim) Chapter 3](psa003)
