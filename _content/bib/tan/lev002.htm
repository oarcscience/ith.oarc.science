<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev002">Polyglot</A>&nbsp;
<A HREF="../kjv/lev002">KJV</A>&nbsp;
<A HREF="../sep/lev002">Sep</A>&nbsp;
<A HREF="../vul/lev002">Vul</A>&nbsp;

<BR>
<BR><A HREF="lev">Leviticus (Vayikra) Index</A><BR>
&nbsp;
<A HREF="lev001">Previous</A>&nbsp;
<A HREF="lev003">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְנֶ֗פֶשׁ כִּֽי־תַקְרִ֞יב קָרְבַּ֤ן מִנְחָה֙ לַֽיהוָ֔ה סֹ֖לֶת יִהְיֶ֣ה קָרְבָּנ֑וֹ וְיָצַ֤ק עָלֶ֙יהָ֙ שֶׁ֔מֶן וְנָתַ֥ן עָלֶ֖יהָ לְבֹנָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וֶֽהֱבִיאָ֗הּ אֶל־בְּנֵ֣י אַהֲרֹן֮ הַכֹּהֲנִים֒ וְקָמַ֨ץ מִשָּׁ֜ם מְלֹ֣א קֻמְצ֗וֹ מִסָּלְתָּהּ֙ וּמִשַּׁמְנָ֔הּ עַ֖ל כָּל־לְבֹנָתָ֑הּ וְהִקְטִ֨יר הַכֹּהֵ֜ן אֶת־אַזְכָּרָתָהּ֙ הַמִּזְבֵּ֔חָה אִשֵּׁ֛ה רֵ֥יחַ נִיחֹ֖חַ לַיהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהַנּוֹתֶ֙רֶת֙ מִן־הַמִּנְחָ֔ה לְאַהֲרֹ֖ן וּלְבָנָ֑יו קֹ֥דֶשׁ קָֽדָשִׁ֖ים מֵאִשֵּׁ֥י יְהוָֽה׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְכִ֥י תַקְרִ֛ב קָרְבַּ֥ן מִנְחָ֖ה מַאֲפֵ֣ה תַנּ֑וּר סֹ֣לֶת חַלּ֤וֹת מַצֹּת֙ בְּלוּלֹ֣ת בַּשֶּׁ֔מֶן וּרְקִיקֵ֥י מַצּ֖וֹת מְשֻׁחִ֥ים בַּשָּֽׁמֶן׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְאִם־מִנְחָ֥ה עַל־הַֽמַּחֲבַ֖ת קָרְבָּנֶ֑ךָ סֹ֛לֶת בְּלוּלָ֥ה בַשֶּׁ֖מֶן מַצָּ֥ה תִהְיֶֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;פָּת֤וֹת אֹתָהּ֙ פִּתִּ֔ים וְיָצַקְתָּ֥ עָלֶ֖יהָ שָׁ֑מֶן מִנְחָ֖ה הִֽוא׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאִם־מִנְחַ֥ת מַרְחֶ֖שֶׁת קָרְבָּנֶ֑ךָ סֹ֥לֶת בַּשֶּׁ֖מֶן תֵּעָשֶֽׂה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהֵבֵאתָ֣ אֶת־הַמִּנְחָ֗ה אֲשֶׁ֧ר יֵעָשֶׂ֛ה מֵאֵ֖לֶּה לַיהוָ֑ה וְהִקְרִיבָהּ֙ אֶל־הַכֹּהֵ֔ן וְהִגִּישָׁ֖הּ אֶל־הַמִּזְבֵּֽחַ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהֵרִ֨ים הַכֹּהֵ֤ן מִן־הַמִּנְחָה֙ אֶת־אַזְכָּ֣רָתָ֔הּ וְהִקְטִ֖יר הַמִּזְבֵּ֑חָה אִשֵּׁ֛ה רֵ֥יחַ נִיחֹ֖חַ לַיהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהַנּוֹתֶ֙רֶת֙ מִן־הַמִּנְחָ֔ה לְאַהֲרֹ֖ן וּלְבָנָ֑יו קֹ֥דֶשׁ קָֽדָשִׁ֖ים מֵאִשֵּׁ֥י יְהוָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כָּל־הַמִּנְחָ֗ה אֲשֶׁ֤ר תַּקְרִ֙יבוּ֙ לַיהוָ֔ה לֹ֥א תֵעָשֶׂ֖ה חָמֵ֑ץ כִּ֤י כָל־שְׂאֹר֙ וְכָל־דְּבַ֔שׁ לֹֽא־תַקְטִ֧ירוּ מִמֶּ֛נּוּ אִשֶּׁ֖ה לַֽיהוָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;קָרְבַּ֥ן רֵאשִׁ֛ית תַּקְרִ֥יבוּ אֹתָ֖ם לַיהוָ֑ה וְאֶל־הַמִּזְבֵּ֥חַ לֹא־יַעֲל֖וּ לְרֵ֥יחַ נִיחֹֽחַ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְכָל־קָרְבַּ֣ן מִנְחָתְךָ֮ בַּמֶּ֣לַח תִּמְלָח֒ וְלֹ֣א תַשְׁבִּ֗ית מֶ֚לַח בְּרִ֣ית אֱלֹהֶ֔יךָ מֵעַ֖ל מִנְחָתֶ֑ךָ עַ֥ל כָּל־קָרְבָּנְךָ֖ תַּקְרִ֥יב מֶֽלַח׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאִם־תַּקְרִ֛יב מִנְחַ֥ת בִּכּוּרִ֖ים לַיהוָ֑ה אָבִ֞יב קָל֤וּי בָּאֵשׁ֙ גֶּ֣רֶשׂ כַּרְמֶ֔ל תַּקְרִ֕יב אֵ֖ת מִנְחַ֥ת בִּכּוּרֶֽיךָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְנָתַתָּ֤ עָלֶ֙יהָ֙ שֶׁ֔מֶן וְשַׂמְתָּ֥ עָלֶ֖יהָ לְבֹנָ֑ה מִנְחָ֖ה הִֽוא׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהִקְטִ֨יר הַכֹּהֵ֜ן אֶת־אַזְכָּרָתָ֗הּ מִגִּרְשָׂהּ֙ וּמִשַּׁמְנָ֔הּ עַ֖ל כָּל־לְבֹנָתָ֑הּ אִשֶּׁ֖ה לַיהוָֽה׃ פ</P>
</TD>
<TD WIDTH="50%">
<P>1&nbsp;w&#601;nefe&#353; k&icirc;-&#x1E6F;aq&#601;r&icirc;&#x1E07; q&#257;r&#601;ban min&#601;&#x1E25;&acirc; layhw&acirc; s&#333;le&#x1E6F; yih&#601;yeh q&#257;r&#601;b&#257;nw&#333; w&#601;y&#257;&#x1E63;aq &#8216;&#257;leyh&#257; &#353;emen w&#601;n&#257;&#x1E6F;an &#8216;&#257;leyh&#257; l&#601;&#x1E07;&#333;n&acirc;: </P>
<P>2&nbsp;weh&#277;&#x1E07;&icirc;&#8217;&#257;h &#8217;el-b&#601;n&ecirc; &#8217;ah&#259;r&#333;n hak&#333;h&#259;n&icirc;m w&#601;q&#257;ma&#x1E63; mi&#353;&#353;&#257;m m&#601;l&#333;&#8217; qum&#601;&#x1E63;w&#333; miss&#257;l&#601;t&#257;h &ucirc;mi&#353;&#353;am&#601;n&#257;h &#8216;al k&#257;l-l&#601;&#x1E07;&#333;n&#257;&#x1E6F;&#257;h w&#601;hiq&#601;&#x1E6D;&icirc;r hak&#333;h&#275;n &#8217;e&#x1E6F;-&#8217;az&#601;k&#257;r&#257;&#x1E6F;&#257;h hammiz&#601;b&#275;&#x1E25;&acirc; &#8217;i&#353;&#353;&#275;h r&ecirc;&#x1E25;a n&icirc;&#x1E25;&#333;&#x1E25;a layhw&acirc;: </P>
<P>3&nbsp;w&#601;hannw&#333;&#x1E6F;ere&#x1E6F; min-hammin&#601;&#x1E25;&acirc; l&#601;&#8217;ah&#259;r&#333;n &ucirc;l&#601;&#x1E07;&#257;n&#257;yw q&#333;&#x1E0F;e&#353; q&#257;&#x1E0F;&#257;&#353;&icirc;m m&#275;&#8217;i&#353;&#353;&ecirc; y&#601;hw&acirc;: s</P>
<P>4&nbsp;w&#601;&#x1E35;&icirc; &#x1E6F;aq&#601;ri&#x1E07; q&#257;r&#601;ban min&#601;&#x1E25;&acirc; ma&#8217;&#259;f&#275;h &#x1E6F;ann&ucirc;r s&#333;le&#x1E6F; &#x1E25;allw&#333;&#x1E6F; ma&#x1E63;&#x1E63;&#333;&#x1E6F; b&#601;l&ucirc;l&#333;&#x1E6F; ba&#353;&#353;emen &ucirc;r&#601;q&icirc;q&ecirc; ma&#x1E63;&#x1E63;w&#333;&#x1E6F; m&#601;&#353;u&#x1E25;&icirc;m ba&#353;&#353;&#257;men: s</P>
<P>5&nbsp;w&#601;&#8217;im-min&#601;&#x1E25;&acirc; &#8216;al-hamm<sup>a</sup>&#x1E25;&#259;&#x1E07;a&#x1E6F; q&#257;r&#601;b&#257;ne&#x1E35;&#257; s&#333;le&#x1E6F; b&#601;l&ucirc;l&acirc; &#x1E07;a&#353;&#353;emen ma&#x1E63;&#x1E63;&acirc; &#x1E6F;ih&#601;yeh: </P>
<P>6&nbsp;p&#257;&#x1E6F;w&#333;&#x1E6F; &#8217;&#333;&#x1E6F;&#257;h pit&icirc;m w&#601;y&#257;&#x1E63;aq&#601;t&#257; &#8216;&#257;leyh&#257; &#353;&#257;men min&#601;&#x1E25;&acirc; hiw&#8217;: s</P>
<P>7&nbsp;w&#601;&#8217;im-min&#601;&#x1E25;a&#x1E6F; mar&#601;&#x1E25;e&#353;e&#x1E6F; q&#257;r&#601;b&#257;ne&#x1E35;&#257; s&#333;le&#x1E6F; ba&#353;&#353;emen t&#275;&#8216;&#257;&#347;eh: </P>
<P>8&nbsp;w&#601;h&#275;&#x1E07;&#275;&#8217;&#x1E6F;&#257; &#8217;e&#x1E6F;-hammin&#601;&#x1E25;&acirc; &#8217;&#259;&#353;er y&#275;&#8216;&#257;&#347;eh m&#275;&#8217;&#275;lleh layhw&acirc; w&#601;hiq&#601;r&icirc;&#x1E07;&#257;h &#8217;el-hak&#333;h&#275;n w&#601;hig&icirc;&#353;&#257;h &#8217;el-hammiz&#601;b&#275;&#x1E25;a: </P>
<P>9&nbsp;w&#601;h&#275;r&icirc;m hak&#333;h&#275;n min-hammin&#601;&#x1E25;&acirc; &#8217;e&#x1E6F;-&#8217;az&#601;k&#257;r&#257;&#x1E6F;&#257;h w&#601;hiq&#601;&#x1E6D;&icirc;r hammiz&#601;b&#275;&#x1E25;&acirc; &#8217;i&#353;&#353;&#275;h r&ecirc;&#x1E25;a n&icirc;&#x1E25;&#333;&#x1E25;a layhw&acirc;: </P>
<P>10&nbsp;w&#601;hannw&#333;&#x1E6F;ere&#x1E6F; min-hammin&#601;&#x1E25;&acirc; l&#601;&#8217;ah&#259;r&#333;n &ucirc;l&#601;&#x1E07;&#257;n&#257;yw q&#333;&#x1E0F;e&#353; q&#257;&#x1E0F;&#257;&#353;&icirc;m m&#275;&#8217;i&#353;&#353;&ecirc; y&#601;hw&acirc;: </P>
<P>11&nbsp;k&#257;l-hammin&#601;&#x1E25;&acirc; &#8217;&#259;&#353;er taq&#601;r&icirc;&#x1E07;&ucirc; layhw&acirc; l&#333;&#8217; &#x1E6F;&#275;&#8216;&#257;&#347;eh &#x1E25;&#257;m&#275;&#x1E63; k&icirc; &#x1E35;&#257;l-&#347;&#601;&#8217;&#333;r w&#601;&#x1E35;&#257;l-d&#601;&#x1E07;a&#353; l&#333;&#8217;-&#x1E6F;aq&#601;&#x1E6D;&icirc;r&ucirc; mimmenn&ucirc; &#8217;i&#353;&#353;eh layhw&acirc;: </P>
<P>12&nbsp;q&#257;r&#601;ban r&#275;&#8217;&#353;&icirc;&#x1E6F; taq&#601;r&icirc;&#x1E07;&ucirc; &#8217;&#333;&#x1E6F;&#257;m layhw&acirc; w&#601;&#8217;el-hammiz&#601;b&#275;&#x1E25;a l&#333;&#8217;-y<sup>a</sup>&#8216;&#259;l&ucirc; l&#601;r&ecirc;&#x1E25;a n&icirc;&#x1E25;&#333;&#x1E25;a: </P>
<P>13&nbsp;w&#601;&#x1E35;&#257;l-q&#257;r&#601;ban min&#601;&#x1E25;&#257;&#x1E6F;&#601;&#x1E35;&#257; bammel<sup>a</sup>&#x1E25; tim&#601;l&#257;&#x1E25; w&#601;l&#333;&#8217; &#x1E6F;a&#353;&#601;b&icirc;&#x1E6F; mel<sup>a</sup>&#x1E25; b&#601;r&icirc;&#x1E6F; &#8217;&#277;l&#333;hey&#x1E35;&#257; m&#275;&#8216;al min&#601;&#x1E25;&#257;&#x1E6F;e&#x1E35;&#257; &#8216;al k&#257;l-q&#257;r&#601;b&#257;n&#601;&#x1E35;&#257; taq&#601;r&icirc;&#x1E07; mel<sup>a</sup>&#x1E25;: s</P>
<P>14&nbsp;w&#601;&#8217;im-taq&#601;r&icirc;&#x1E07; min&#601;&#x1E25;a&#x1E6F; bik&ucirc;r&icirc;m layhw&acirc; &#8217;&#257;&#x1E07;&icirc;&#x1E07; q&#257;l&ucirc;y b&#257;&#8217;&#275;&#353; gere&#347; kar&#601;mel taq&#601;r&icirc;&#x1E07; &#8217;&#275;&#x1E6F; min&#601;&#x1E25;a&#x1E6F; bik&ucirc;rey&#x1E35;&#257;: </P>
<P>15&nbsp;w&#601;n&#257;&#x1E6F;at&#257; &#8216;&#257;leyh&#257; &#353;emen w&#601;&#347;am&#601;t&#257; &#8216;&#257;leyh&#257; l&#601;&#x1E07;&#333;n&acirc; min&#601;&#x1E25;&acirc; hiw&#8217;: </P>
<P>16&nbsp;w&#601;hiq&#601;&#x1E6D;&icirc;r hak&#333;h&#275;n &#8217;e&#x1E6F;-&#8217;az&#601;k&#257;r&#257;&#x1E6F;&#257;h migir&#601;&#347;&#257;h &ucirc;mi&#353;&#353;am&#601;n&#257;h &#8216;al k&#257;l-l&#601;&#x1E07;&#333;n&#257;&#x1E6F;&#257;h &#8217;i&#353;&#353;eh layhw&acirc;: f</P>
</TD>
</TABLE>
<P><HR>
<CENTER>
<A HREF="lev003">Next: Leviticus (Vayikra) Chapter 3</A></CENTER>
</BODY>
</HTML>
