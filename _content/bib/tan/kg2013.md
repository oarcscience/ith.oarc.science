[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/kg2013)  [KJV](../kjv/kg2013)  [Sep](../sep/kg2013) 
[Vul](../vul/kg2013)   
  
[2 Kings (2 Melakhim) Index](kg2)  
  [Previous](kg2012)  [Next](kg2014) 

------------------------------------------------------------------------

### Tanach (Hebrew): 2 Kings (2 Melakhim) Chapter 13

‎<span id="001">1</span> ‏בִּשְׁנַ֨ת עֶשְׂרִ֤ים וְשָׁלֹשׁ֙ שָׁנָ֔ה
לְיוֹאָ֥שׁ בֶּן־אֲחַזְיָ֖הוּ מֶ֣לֶךְ יְהוּדָ֑ה מָ֠לַךְ יְהוֹאָחָ֨ז
בֶּן־יֵה֤וּא עַל־יִשְׂרָאֵל֙ בְּשֹׁ֣מְר֔וֹן שְׁבַ֥ע עֶשְׂרֵ֖ה שָׁנָֽה׃

‎<span id="002">2</span> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה
וַ֠יֵּלֶךְ אַחַ֨ר חַטֹּ֜את יָרָבְעָ֧ם בֶּן־נְבָ֛ט אֲשֶׁר־הֶחֱטִ֥יא
אֶת־יִשְׂרָאֵ֖ל לֹא־סָ֥ר מִמֶּֽנָּה׃

‎<span id="003">3</span> ‏וַיִּֽחַר־אַ֥ף יְהוָ֖ה בְּיִשְׂרָאֵ֑ל
וַֽיִּתְּנֵ֞ם בְּיַ֣ד׀ חֲזָאֵ֣ל מֶֽלֶךְ־אֲרָ֗ם וּבְיַ֛ד בֶּן־הֲדַ֥ד
בֶּן־חֲזָאֵ֖ל כָּל־הַיָּמִֽים׃

‎<span id="004">4</span> ‏וַיְחַ֥ל יְהוֹאָחָ֖ז אֶת־פְּנֵ֣י יְהוָ֑ה
וַיִּשְׁמַ֤ע אֵלָיו֙ יְהוָ֔ה כִּ֤י רָאָה֙ אֶת־לַ֣חַץ יִשְׂרָאֵ֔ל
כִּֽי־לָחַ֥ץ אֹתָ֖ם מֶ֥לֶךְ אֲרָֽם׃

‎<span id="005">5</span> ‏וַיִּתֵּ֨ן יְהוָ֤ה לְיִשְׂרָאֵל֙ מוֹשִׁ֔יעַ
וַיֵּ֣צְא֔וּ מִתַּ֖חַת יַד־אֲרָ֑ם וַיֵּשְׁב֧וּ בְנֵֽי־יִשְׂרָאֵ֛ל
בְּאָהֳלֵיהֶ֖ם כִּתְמ֥וֹל שִׁלְשֽׁוֹם׃

‎<span id="006">6</span> ‏אַ֠ךְ לֹֽא־סָ֜רוּ מֵחַטֹּ֧אות בֵּית־יָרָבְעָ֛ם
אֲשֶׁר־החטי הֶחֱטִ֥יא אֶת־יִשְׂרָאֵ֖ל בָּ֣הּ הָלָ֑ךְ וְגַם֙ הָאֲשֵׁרָ֔ה
עָמְדָ֖ה בְּשֹׁמְרֽוֹן׃

‎<span id="007">7</span> ‏כִּ֣י לֹא֩ הִשְׁאִ֨יר לִיהוֹאָחָ֜ז עָ֗ם כִּ֣י
אִם־חֲמִשִּׁ֤ים פָּֽרָשִׁים֙ וַעֲשָׂ֣רָה רֶ֔כֶב וַעֲשֶׂ֥רֶת אֲלָפִ֖ים
רַגְלִ֑י כִּ֤י אִבְּדָם֙ מֶ֣לֶךְ אֲרָ֔ם וַיְשִׂמֵ֥ם כֶּֽעָפָ֖ר לָדֻֽשׁ׃

‎<span id="008">8</span> ‏וְיֶ֨תֶר<sup>3</sup> דִּבְרֵ֧י יְהוֹאָחָ֛ז
וְכָל־אֲשֶׁ֥ר עָשָׂ֖ה וּגְבוּרָת֑וֹ הֲלוֹא־הֵ֣ם כְּתוּבִ֗ים עַל־סֵ֛פֶר
דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃

‎<span id="009">9</span> ‏וַיִּשְׁכַּ֤ב יְהֽוֹאָחָז֙ עִם־אֲבֹתָ֔יו
וַֽיִּקְבְּרֻ֖הוּ בְּשֹׁמְר֑וֹן וַיִּמְלֹ֛ךְ יוֹאָ֥שׁ בְּנ֖וֹ
תַּחְתָּֽיו׃ פ

‎<span id="010">10</span> ‏בִּשְׁנַ֨ת שְׁלֹשִׁ֤ים וָשֶׁ֙בַע֙ שָׁנָ֔ה
לְיוֹאָ֖שׁ מֶ֣לֶךְ יְהוּדָ֑ה מָ֠לַךְ יְהוֹאָ֨שׁ בֶּן־יְהוֹאָחָ֤ז
עַל־יִשְׂרָאֵל֙ בְּשֹׁ֣מְר֔וֹן שֵׁ֥שׁ עֶשְׂרֵ֖ה שָׁנָֽה׃

‎<span id="011">11</span> ‏וַיַּֽעֲשֶׂ֥ה הָרַ֖ע בְּעֵינֵ֣י יְהוָ֑ה לֹ֣א
סָ֗ר מִכָּל־חַטֹּ֞אות יָרָבְעָ֧ם בֶּן־נְבָ֛ט אֲשֶׁר־הֶחֱטִ֥יא
אֶת־יִשְׂרָאֵ֖ל בָּ֥הּ הָלָֽךְ׃

‎<span id="012">12</span> ‏וְיֶ֨תֶר דִּבְרֵ֤י יוֹאָשׁ֙ וְכָל־אֲשֶׁ֣ר
עָשָׂ֔ה וּגְב֣וּרָת֔וֹ אֲשֶׁ֣ר נִלְחַ֔ם עִ֖ם אֲמַצְיָ֣ה
מֶֽלֶךְ־יְהוּדָ֑ה הֲלֽוֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י
הַיָּמִ֖ים לְמַלְכֵ֥י יִשְׂרָאֵֽל׃

‎<span id="013">13</span> ‏וַיִּשְׁכַּ֤ב יוֹאָשׁ֙ עִם־אֲבֹתָ֔יו
וְיָרָבְעָ֖ם יָשַׁ֣ב עַל־כִּסְא֑וֹ וַיִּקָּבֵ֤ר יוֹאָשׁ֙ בְּשֹׁ֣מְר֔וֹן
עִ֖ם מַלְכֵ֥י יִשְׂרָאֵֽל׃ פ

‎<span id="014">14</span> ‏וֶֽאֱלִישָׁע֙ חָלָ֣ה אֶת־חָלְי֔וֹ אֲשֶׁ֥ר
יָמ֖וּת בּ֑וֹ וַיֵּ֨רֶד אֵלָ֜יו יוֹאָ֣שׁ מֶֽלֶךְ־יִשְׂרָאֵ֗ל וַיֵּ֤בְךְּ
עַל־פָּנָיו֙ וַיֹּאמַ֔ר אָבִ֣י׀ אָבִ֔י רֶ֥כֶב יִשְׂרָאֵ֖ל וּפָרָשָֽׁיו׃

‎<span id="015">15</span> ‏וַיֹּ֤אמֶר לוֹ֙ אֱלִישָׁ֔ע קַ֖ח קֶ֣שֶׁת
וְחִצִּ֑ים וַיִּקַּ֥ח אֵלָ֖יו קֶ֥שֶׁת וְחִצִּֽים׃

‎<span id="016">16</span> ‏וַיֹּ֣אמֶר׀ לְמֶ֣לֶךְ יִשְׂרָאֵ֗ל הַרְכֵּ֤ב
יָֽדְךָ֙ עַל־הַקֶּ֔שֶׁת וַיַּרְכֵּ֖ב יָד֑וֹ וַיָּ֧שֶׂם אֱלִישָׁ֛ע
יָדָ֖יו עַל־יְדֵ֥י הַמֶּֽלֶךְ׃

‎<span id="017">17</span> ‏וַיֹּ֗אמֶר פְּתַ֧ח הַחַלּ֛וֹן קֵ֖דְמָה
וַיִּפְתָּ֑ח וַיֹּ֤אמֶר אֱלִישָׁ֤ע יְרֵה֙ וַיּ֔וֹר וַיֹּ֗אמֶר
חֵץ־תְּשׁוּעָ֤ה לַֽיהוָה֙ וְחֵ֣ץ תְּשׁוּעָ֣ה בַֽאֲרָ֔ם וְהִכִּיתָ֧
אֶת־אֲרָ֛ם בַּאֲפֵ֖ק עַד־כַּלֵּֽה׃

‎<span id="018">18</span> ‏וַיֹּ֛אמֶר קַ֥ח הַחִצִּ֖ים וַיִּקָּ֑ח
וַיֹּ֤אמֶר לְמֶֽלֶךְ־יִשְׂרָאֵל֙ הַךְ־אַ֔רְצָה וַיַּ֥ךְ
שָֽׁלֹשׁ־פְּעָמִ֖ים וַֽיַּעֲמֹֽד׃

‎<span id="019">19</span> ‏וַיִּקְצֹ֨ף עָלָ֜יו אִ֣ישׁ הָאֱלֹהִ֗ים
וַיֹּ֙אמֶר֙ לְהַכּ֨וֹת חָמֵ֤שׁ אוֹ־שֵׁשׁ֙ פְּעָמִ֔ים אָ֛ז הִכִּ֥יתָ
אֶת־אֲרָ֖ם עַד־כַּלֵּ֑ה וְעַתָּ֕ה שָׁלֹ֥שׁ פְּעָמִ֖ים תַּכֶּ֥ה
אֶת־אֲרָֽם׃ ס

‎<span id="020">20</span> ‏וַיָּ֥מָת אֱלִישָׁ֖ע וַֽיִּקְבְּרֻ֑הוּ
וּגְדוּדֵ֥י מוֹאָ֛ב יָבֹ֥אוּ בָאָ֖רֶץ בָּ֥א שָׁנָֽה׃

‎<span id="021">21</span> ‏וַיְהִ֞י הֵ֣ם׀ קֹבְרִ֣ים אִ֗ישׁ וְהִנֵּה֙
רָא֣וּ אֶֽת־הַגְּד֔וּד וַיַּשְׁלִ֥יכוּ אֶת־הָאִ֖ישׁ בְּקֶ֣בֶר אֱלִישָׁ֑ע
וַיֵּ֜לֶךְ וַיִּגַּ֤ע הָאִישׁ֙ בְּעַצְמ֣וֹת אֱלִישָׁ֔ע וַיְחִ֖י
וַיָּ֥קָם עַל־רַגְלָֽיו׃ פ

‎<span id="022">22</span> ‏וַֽחֲזָאֵל֙ מֶ֣לֶךְ אֲרָ֔ם לָחַ֖ץ
אֶת־יִשְׂרָאֵ֑ל כֹּ֖ל יְמֵ֥י יְהוֹאָחָֽז׃

‎<span id="023">23</span> ‏וַיָּחָן֩ יְהוָ֨ה אֹתָ֤ם וַֽיְרַחֲמֵם֙
וַיִּ֣פֶן אֲלֵיהֶ֔ם לְמַ֣עַן בְּרִית֔וֹ אֶת־אַבְרָהָ֖ם יִצְחָ֣ק
וְיַֽעֲקֹ֑ב וְלֹ֤א אָבָה֙ הַשְׁחִיתָ֔ם וְלֹֽא־הִשְׁלִיכָ֥ם
מֵֽעַל־פָּנָ֖יו עַד־עָֽתָּה׃

‎<span id="024">24</span> ‏וַיָּ֖מָת חֲזָאֵ֣ל מֶֽלֶךְ־אֲרָ֑ם
וַיִּמְלֹ֛ךְ בֶּן־הֲדַ֥ד בְּנ֖וֹ תַּחְתָּֽיו׃

‎<span id="025">25</span> ‏וַיָּ֜שָׁב יְהוֹאָ֣שׁ בֶּן־יְהוֹאָחָ֗ז
וַיִּקַּ֤ח אֶת־הֶֽעָרִים֙ מִיַּד֙ בֶּן־הֲדַ֣ד בֶּן־חֲזָאֵ֔ל אֲשֶׁ֣ר
לָקַ֗ח מִיַּ֛ד יְהוֹאָחָ֥ז אָבִ֖יו בַּמִּלְחָמָ֑ה שָׁלֹ֤שׁ פְּעָמִים֙
הִכָּ֣הוּ יוֹאָ֔שׁ וַיָּ֖שֶׁב אֶת־עָרֵ֥י יִשְׂרָאֵֽל׃ פ

1 bišənaṯ ‘eśərîm wəšālōš šānâ ləywō’āš ben-’ăḥazəyâû meleḵə yəhûḏâ
mālaḵə yəhwō’āḥāz ben-yēhû’ ‘al-yiśərā’ēl bəšōmərwōn šəḇ<sup>a</sup>‘
‘eśərēh šānâ:

2 wayy<sup>a</sup>‘aś hār<sup>a</sup>‘ bə‘ênê yəhwâ wayyēleḵə
’<sup>a</sup>ḥar ḥaṭṭō’ṯ yārāḇə‘ām ben-nəḇāṭ ’ăšer-heḥĕṭî’ ’eṯ-yiśərā’ēl
lō’-sār mimmennâ:

3 wayyiḥar-’af yəhwâ bəyiśərā’ēl wayyitənēm bəyaḏ\| ḥăzā’ēl meleḵə-’ărām
ûḇəyaḏ ben-hăḏaḏ ben-ḥăzā’ēl kāl-hayyāmîm:

4 wayəḥal yəhwō’āḥāz ’eṯ-pənê yəhwâ wayyišəm<sup>a</sup>‘ ’ēlāyw yəhwâ
kî rā’â ’eṯ-l<sup>a</sup>ḥaṣ yiśərā’ēl kî-lāḥaṣ ’ōṯām meleḵə ’ărām:

5 wayyitēn yəhwâ ləyiśərā’ēl mwōšî‘a wayyēṣə’û mit<sup>a</sup>ḥaṯ
yaḏ-’ărām wayyēšəḇû ḇənê-yiśərā’ēl bə’âŏlêhem kiṯəmwōl šiləšwōm:

6 ’aḵə lō’-sārû mēḥaṭṭō’wṯ bêṯ-yārāḇə‘ām ’ăšer-heḥĕṭî heḥĕṭî’
’eṯ-yiśərā’ēl bāh hālāḵə wəḡam hā’ăšērâ ‘āməḏâ bəšōmərwōn:

7 kî lō’ hišə’îr lîhwō’āḥāz ‘ām kî ’im-ḥămiššîm pārāšîm
w<sup>a</sup>‘ăśārâ reḵeḇ w<sup>a</sup>‘ăśereṯ ’ălāfîm raḡəlî kî ’ibəḏām
meleḵə ’ărām wayəśimēm ke‘āfār lāḏuš:

8 wəyeṯer<sup>3</sup> diḇərê yəhwō’āḥāz wəḵāl-’ăšer ‘āśâ ûḡəḇûrāṯwō
hălwō’-hēm kəṯûḇîm ‘al-sēfer diḇərê hayyāmîm ləmaləḵê yiśərā’ēl:

9 wayyišəkaḇ yəhwō’āḥāz ‘im-’ăḇōṯāyw wayyiqəbəruhû bəšōmərwōn
wayyiməlōḵə ywō’āš bənwō t<sup>a</sup>ḥətāyw: f

10 bišənaṯ šəlōšîm wāšeḇ<sup>a</sup>‘ šānâ ləywō’āš meleḵə yəhûḏâ mālaḵə
yəhwō’āš ben-yəhwō’āḥāz ‘al-yiśərā’ēl bəšōmərwōn šēš ‘eśərēh šānâ:

11 wayy<sup>a</sup>‘ăśeh hār<sup>a</sup>‘ bə‘ênê yəhwâ lō’ sār
mikāl-ḥaṭṭō’wṯ yārāḇə‘ām ben-nəḇāṭ ’ăšer-heḥĕṭî’ ’eṯ-yiśərā’ēl bāh
hālāḵə:

12 wəyeṯer diḇərê ywō’āš wəḵāl-’ăšer ‘āśâ ûḡəḇûrāṯwō ’ăšer niləḥam ‘im
’ămaṣəyâ meleḵə-yəhûḏâ hălwō’-hēm kəṯûḇîm ‘al-sēfer diḇərê hayyāmîm
ləmaləḵê yiśərā’ēl:

13 wayyišəkaḇ ywō’āš ‘im-’ăḇōṯāyw wəyārāḇə‘ām yāšaḇ ‘al-kisə’wō
wayyiqqāḇēr ywō’āš bəšōmərwōn ‘im maləḵê yiśərā’ēl: f

14 we’ĕlîšā‘ ḥālâ ’eṯ-ḥāləywō ’ăšer yāmûṯ bwō wayyēreḏ ’ēlāyw ywō’āš
meleḵə-yiśərā’ēl wayyēḇəḵḵə ‘al-pānāyw wayyō’mar ’āḇî\| ’āḇî reḵeḇ
yiśərā’ēl ûfārāšāyw:

15 wayyō’mer lwō ’ĕlîšā‘ q<sup>a</sup>ḥ qešeṯ wəḥiṣṣîm
wayyiqq<sup>a</sup>ḥ ’ēlāyw qešeṯ wəḥiṣṣîm:

16 wayyō’mer\| ləmeleḵə yiśərā’ēl harəkēḇ yāḏəḵā ‘al-haqqešeṯ wayyarəkēḇ
yāḏwō wayyāśem ’ĕlîšā‘ yāḏāyw ‘al-yəḏê hammeleḵə:

17 wayyō’mer pəṯ<sup>a</sup>ḥ h<sup>a</sup>ḥallwōn qēḏəmâ wayyifətāḥ
wayyō’mer ’ĕlîšā‘ yərēh wayywōr wayyō’mer ḥēṣ-təšû‘â layhwâ wəḥēṣ təšû‘â
ḇa’ărām wəhikîṯā ’eṯ-’ărām ba’ăfēq ‘aḏ-kallēh:

18 wayyō’mer q<sup>a</sup>ḥ h<sup>a</sup>ḥiṣṣîm wayyiqqāḥ wayyō’mer
ləmeleḵə-yiśərā’ēl haḵə-’arəṣâ wayyaḵə šālōš-pə‘āmîm
wayy<sup>a</sup>‘ămōḏ:

19 wayyiqəṣōf ‘ālāyw ’îš hā’ĕlōhîm wayyō’mer ləhakwōṯ ḥāmēš ’wō-šēš
pə‘āmîm ’āz hikîṯā ’eṯ-’ărām ‘aḏ-kallēh wə‘atâ šālōš pə‘āmîm takeh
’eṯ-’ărām: s

20 wayyāmāṯ ’ĕlîšā‘ wayyiqəbəruhû ûḡəḏûḏê mwō’āḇ yāḇō’û ḇā’āreṣ bā’
šānâ:

21 wayəhî hēm\| qōḇərîm ’îš wəhinnēh rā’û ’eṯ-hagəḏûḏ wayyašəlîḵû
’eṯ-hā’îš bəqeḇer ’ĕlîšā‘ wayyēleḵə wayyig<sup>a</sup>‘ hā’îš bə‘aṣəmwōṯ
’ĕlîšā‘ wayəḥî wayyāqām ‘al-raḡəlāyw: f

22 w<sup>a</sup>ḥăzā’ēl meleḵə ’ărām lāḥaṣ ’eṯ-yiśərā’ēl kōl yəmê
yəhwō’āḥāz:

23 wayyāḥān yəhwâ ’ōṯām wayər<sup>a</sup>ḥămēm wayyifen ’ălêhem
ləm<sup>a</sup>‘an bərîṯwō ’eṯ-’aḇərâām yiṣəḥāq wəy<sup>a</sup>‘ăqōḇ
wəlō’ ’āḇâ hašəḥîṯām wəlō’-hišəlîḵām mē‘al-pānāyw ‘aḏ-‘ātâ:

24 wayyāmāṯ ḥăzā’ēl meleḵə-’ărām wayyiməlōḵə ben-hăḏaḏ bənwō
t<sup>a</sup>ḥətāyw:

25 wayyāšāḇ yəhwō’āš ben-yəhwō’āḥāz wayyiqq<sup>a</sup>ḥ ’eṯ-he‘ārîm
mîyaḏ ben-hăḏaḏ ben-ḥăzā’ēl ’ăšer lāq<sup>a</sup>ḥ mîyaḏ yəhwō’āḥāz
’āḇîw bammiləḥāmâ šālōš pə‘āmîm hikâû ywō’āš wayyāšeḇ ’eṯ-‘ārê
yiśərā’ēl: f

------------------------------------------------------------------------

[Next: 2 Kings (2 Melakhim) Chapter 14](kg2014)
