<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 43</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa043.htm">Polyglot</A>&nbsp;
<A HREF="../kjv/isa043.htm">KJV</A>&nbsp;
<A HREF="../sep/isa043.htm">Sep</A>&nbsp;
<A HREF="../vul/isa043.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa042.htm">Previous</A>&nbsp;
<A HREF="isa044.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 43</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְעַתָּ֞ה כֹּֽה־אָמַ֤ר יְהוָה֙ בֹּרַאֲךָ֣ יַעֲקֹ֔ב וְיֹצֶרְךָ֖ יִשְׂרָאֵ֑ל אַל־תִּירָא֙ כִּ֣י גְאַלְתִּ֔יךָ קָרָ֥אתִי בְשִׁמְךָ֖ לִי־אָֽתָּה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כִּֽי־תַעֲבֹ֤ר בַּמַּ֙יִם֙ אִתְּךָ־אָ֔נִי וּבַנְּהָר֖וֹת לֹ֣א יִשְׁטְפ֑וּךָ כִּֽי־תֵלֵ֤ךְ בְּמוֹ־אֵשׁ֙ לֹ֣א תִכָּוֶ֔ה וְלֶהָבָ֖ה לֹ֥א תִבְעַר־בָּֽךְ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּ֗י אֲנִי֙ יְהוָ֣ה אֱלֹהֶ֔יךָ קְד֥וֹשׁ יִשְׂרָאֵ֖ל מוֹשִׁיעֶ֑ךָ נָתַ֤תִּי כָפְרְךָ֙ מִצְרַ֔יִם כּ֥וּשׁ וּסְבָ֖א תַּחְתֶּֽיךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מֵאֲשֶׁ֨ר יָקַ֧רְתָּ בְעֵינַ֛י נִכְבַּ֖דְתָּ וַאֲנִ֣י אֲהַבְתִּ֑יךָ וְאֶתֵּ֤ן אָדָם֙ תַּחְתֶּ֔יךָ וּלְאֻמִּ֖ים תַּ֥חַת נַפְשֶֽׁךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אַל־תִּירָ֖א כִּ֣י אִתְּךָ־אָ֑נִי מִמִּזְרָח֙ אָבִ֣יא זַרְעֶ֔ךָ וּמִֽמַּעֲרָ֖ב אֲקַבְּצֶֽךָּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אֹמַ֤ר לַצָּפוֹן֙ תֵּ֔נִי וּלְתֵימָ֖ן אַל־תִּכְלָ֑אִי הָבִ֤יאִי בָנַי֙ מֵרָח֔וֹק וּבְנוֹתַ֖י מִקְצֵ֥ה הָאָֽרֶץ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כֹּ֚ל הַנִּקְרָ֣א בִשְׁמִ֔י וְלִכְבוֹדִ֖י בְּרָאתִ֑יו יְצַרְתִּ֖יו אַף־עֲשִׂיתִֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הוֹצִ֥יא עַם־עִוֵּ֖ר וְעֵינַ֣יִם יֵ֑שׁ וְחֵרְשִׁ֖ים וְאָזְנַ֥יִם לָֽמוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כָּֽל־הַגּוֹיִ֞ם נִקְבְּצ֣וּ יַחְדָּ֗ו וְיֵאָֽסְפוּ֙ לְאֻמִּ֔ים מִ֤י בָהֶם֙ יַגִּ֣יד זֹ֔את וְרִֽאשֹׁנ֖וֹת יַשְׁמִיעֻ֑נוּ יִתְּנ֤וּ עֵֽדֵיהֶם֙ וְיִצְדָּ֔קוּ וְיִשְׁמְע֖וּ וְיֹאמְר֥וּ אֱמֶֽת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אַתֶּ֤ם עֵדַי֙ נְאֻם־יְהוָ֔ה וְעַבְדִּ֖י אֲשֶׁ֣ר בָּחָ֑רְתִּי לְמַ֣עַן תֵּ֠דְעוּ וְתַאֲמִ֨ינוּ לִ֤י וְתָבִ֙ינוּ֙ כִּֽי־אֲנִ֣י ה֔וּא לְפָנַי֙ לֹא־נ֣וֹצַר אֵ֔ל וְאַחֲרַ֖י לֹ֥א יִהְיֶֽה׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אָנֹכִ֥י אָנֹכִ֖י יְהוָ֑ה וְאֵ֥ין מִבַּלְעָדַ֖י מוֹשִֽׁיעַ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אָנֹכִ֞י הִגַּ֤דְתִּי וְהוֹשַׁ֙עְתִּי֙ וְהִשְׁמַ֔עְתִּי וְאֵ֥ין בָּכֶ֖ם זָ֑ר וְאַתֶּ֥ם עֵדַ֛י נְאֻם־יְהוָ֖ה וַֽאֲנִי־אֵֽל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;גַּם־מִיּוֹם֙ אֲנִ֣י ה֔וּא וְאֵ֥ין מִיָּדִ֖י מַצִּ֑יל אֶפְעַ֖ל וּמִ֥י יְשִׁיבֶֽנָּה׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כֹּֽה־אָמַ֧ר יְהוָ֛ה גֹּאַלְכֶ֖ם קְד֣וֹשׁ יִשְׂרָאֵ֑ל לְמַעַנְכֶ֞ם שִׁלַּ֣חְתִּי בָבֶ֗לָה וְהוֹרַדְתִּ֤י בָֽרִיחִים֙ כֻּלָּ֔ם וְכַשְׂדִּ֖ים בָּאֳנִיּ֥וֹת רִנָּתָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֲנִ֥י יְהוָ֖ה קְדֽוֹשְׁכֶ֑ם בּוֹרֵ֥א יִשְׂרָאֵ֖ל מַלְכְּכֶֽם׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כֹּ֚ה אָמַ֣ר יְהוָ֔ה הַנּוֹתֵ֥ן בַּיָּ֖ם דָּ֑רֶךְ וּבְמַ֥יִם עַזִּ֖ים נְתִיבָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הַמּוֹצִ֥יא רֶֽכֶב־וָס֖וּס חַ֣יִל וְעִזּ֑וּז יַחְדָּ֤ו יִשְׁכְּבוּ֙ בַּל־יָק֔וּמוּ דָּעֲכ֖וּ כַּפִּשְׁתָּ֥ה כָבֽוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אַֽל־תִּזְכְּר֖וּ רִֽאשֹׁנ֑וֹת וְקַדְמֹנִיּ֖וֹת אַל־תִּתְבֹּנָֽנוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הִנְנִ֨י עֹשֶׂ֤ה חֲדָשָׁה֙ עַתָּ֣ה תִצְמָ֔ח הֲל֖וֹא תֵֽדָע֑וּהָ אַ֣ף אָשִׂ֤ים בַּמִּדְבָּר֙ דֶּ֔רֶךְ בִּֽישִׁמ֖וֹן נְהָרֽוֹת׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;תְּכַבְּדֵ֙נִי֙ חַיַּ֣ת הַשָּׂדֶ֔ה תַּנִּ֖ים וּבְנ֣וֹת יַֽעֲנָ֑ה כִּֽי־נָתַ֨תִּי בַמִּדְבָּ֜ר מַ֗יִם נְהָרוֹת֙ בִּֽישִׁימֹ֔ן לְהַשְׁק֖וֹת עַמִּ֥י בְחִירִֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;עַם־זוּ֙ יָצַ֣רְתִּי לִ֔י תְּהִלָּתִ֖י יְסַפֵּֽרוּ׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְלֹא־אֹתִ֥י קָרָ֖אתָ יַֽעֲקֹ֑ב כִּֽי־יָגַ֥עְתָּ בִּ֖י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;לֹֽא־הֵבֵ֤יאתָ לִּי֙ שֵׂ֣ה עֹלֹתֶ֔יךָ וּזְבָחֶ֖יךָ לֹ֣א כִבַּדְתָּ֑נִי לֹ֤א הֶעֱבַדְתִּ֙יךָ֙ בְּמִנְחָ֔ה וְלֹ֥א הוֹגַעְתִּ֖יךָ בִּלְבוֹנָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;לֹא־קָנִ֨יתָ לִּ֤י בַכֶּ֙סֶף֙ קָנֶ֔ה וְחֵ֥לֶב זְבָחֶ֖יךָ לֹ֣א הִרְוִיתָ֑נִי אַ֗ךְ הֶעֱבַדְתַּ֙נִי֙ בְּחַטֹּאותֶ֔יךָ הוֹגַעְתַּ֖נִי בַּעֲוֹנֹתֶֽיךָ׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אָנֹכִ֨י אָנֹכִ֥י ה֛וּא מֹחֶ֥ה פְשָׁעֶ֖יךָ לְמַעֲנִ֑י וְחַטֹּאתֶ֖יךָ לֹ֥א אֶזְכֹּֽר׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;הַזְכִּירֵ֕נִי נִשָּׁפְטָ֖ה יָ֑חַד סַפֵּ֥ר אַתָּ֖ה לְמַ֥עַן תִּצְדָּֽק׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אָבִ֥יךָ הָרִאשׁ֖וֹן חָטָ֑א וּמְלִיצֶ֖יךָ פָּ֥שְׁעוּ בִֽי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַאֲחַלֵּ֖ל שָׂ֣רֵי קֹ֑דֶשׁ וְאֶתְּנָ֤ה לַחֵ֙רֶם֙ יַעֲקֹ֔ב וְיִשְׂרָאֵ֖ל לְגִדּוּפִֽים׃ ס</P>
</TD>
<TD WIDTH="50%">
<P>1&nbsp;w&#601;&#8216;at&acirc; k&#333;h-&#8217;&#257;mar y&#601;hw&acirc; b&#333;ra&#8217;&#259;&#x1E35;&#257; y<sup>a</sup>&#8216;&#259;q&#333;&#x1E07; w&#601;y&#333;&#x1E63;er&#601;&#x1E35;&#257; yi&#347;&#601;r&#257;&#8217;&#275;l &#8217;al-t&icirc;r&#257;&#8217; k&icirc; &#x1E21;&#601;&#8217;al&#601;t&icirc;&#x1E35;&#257; q&#257;r&#257;&#8217;&#x1E6F;&icirc; &#x1E07;&#601;&#353;im&#601;&#x1E35;&#257; l&icirc;-&#8217;&#257;t&acirc;: </P>
<P>2&nbsp;k&icirc;-&#x1E6F;<sup>a</sup>&#8216;&#259;&#x1E07;&#333;r bammayim &#8217;it&#601;&#x1E35;&#257;-&#8217;&#257;n&icirc; &ucirc;&#x1E07;ann&#601;h&#257;rw&#333;&#x1E6F; l&#333;&#8217; yi&#353;&#601;&#x1E6D;&#601;f&ucirc;&#x1E35;&#257; k&icirc;-&#x1E6F;&#275;l&#275;&#x1E35;&#601; b&#601;mw&#333;-&#8217;&#275;&#353; l&#333;&#8217; &#x1E6F;ik&#257;weh w&#601;leh&#257;&#x1E07;&acirc; l&#333;&#8217; &#x1E6F;i&#x1E07;&#601;&#8216;ar-b&#257;&#x1E35;&#601;: </P>
<P>3&nbsp;k&icirc; &#8217;&#259;n&icirc; y&#601;hw&acirc; &#8217;&#277;l&#333;hey&#x1E35;&#257; q&#601;&#x1E0F;w&#333;&#353; yi&#347;&#601;r&#257;&#8217;&#275;l mw&#333;&#353;&icirc;&#8216;e&#x1E35;&#257; n&#257;&#x1E6F;at&icirc; &#x1E35;&#257;f&#601;r&#601;&#x1E35;&#257; mi&#x1E63;&#601;rayim k&ucirc;&#353; &ucirc;s&#601;&#x1E07;&#257;&#8217; t<sup>a</sup>&#x1E25;&#601;tey&#x1E35;&#257;: </P>
<P>4&nbsp;m&#275;&#8217;&#259;&#353;er y&#257;qar&#601;t&#257; &#x1E07;&#601;&#8216;&ecirc;nay ni&#x1E35;&#601;ba&#x1E0F;&#601;t&#257; wa&#8217;&#259;n&icirc; &#8217;&#259;ha&#x1E07;&#601;t&icirc;&#x1E35;&#257; w&#601;&#8217;et&#275;n &#8217;&#257;&#x1E0F;&#257;m t<sup>a</sup>&#x1E25;&#601;tey&#x1E35;&#257; &ucirc;l&#601;&#8217;umm&icirc;m t<sup>a</sup>&#x1E25;a&#x1E6F; naf&#601;&#353;e&#x1E35;&#257;: </P>
<P>5&nbsp;&#8217;al-t&icirc;r&#257;&#8217; k&icirc; &#8217;it&#601;&#x1E35;&#257;-&#8217;&#257;n&icirc; mimmiz&#601;r&#257;&#x1E25; &#8217;&#257;&#x1E07;&icirc;&#8217; zar&#601;&#8216;e&#x1E35;&#257; &ucirc;mimm<sup>a</sup>&#8216;&#259;r&#257;&#x1E07; &#8217;&#259;qab&#601;&#x1E63;e&#x1E35;&#x1E35;&#257;: </P>
<P>6&nbsp;&#8217;&#333;mar la&#x1E63;&#x1E63;&#257;fw&#333;n t&#275;n&icirc; &ucirc;l&#601;&#x1E6F;&ecirc;m&#257;n &#8217;al-ti&#x1E35;&#601;l&#257;&#8217;&icirc; h&#257;&#x1E07;&icirc;&#8217;&icirc; &#x1E07;&#257;nay m&#275;r&#257;&#x1E25;w&#333;q &ucirc;&#x1E07;&#601;nw&#333;&#x1E6F;ay miq&#601;&#x1E63;&#275;h h&#257;&#8217;&#257;re&#x1E63;: </P>
<P>7&nbsp;k&#333;l hanniq&#601;r&#257;&#8217; &#x1E07;i&#353;&#601;m&icirc; w&#601;li&#x1E35;&#601;&#x1E07;w&#333;&#x1E0F;&icirc; b&#601;r&#257;&#8217;&#x1E6F;&icirc;w y&#601;&#x1E63;ar&#601;t&icirc;w &#8217;af-&#8216;&#259;&#347;&icirc;&#x1E6F;&icirc;w: </P>
<P>8&nbsp;hw&#333;&#x1E63;&icirc;&#8217; &#8216;am-&#8216;i&ucirc;&#275;r w&#601;&#8216;&ecirc;nayim y&#275;&#353; w&#601;&#x1E25;&#275;r&#601;&#353;&icirc;m w&#601;&#8217;&#257;z&#601;nayim l&#257;mw&#333;: </P>
<P>9&nbsp;k&#257;l-hagw&#333;yim niq&#601;b&#601;&#x1E63;&ucirc; y<sup>a</sup>&#x1E25;&#601;d&#257;w w&#601;y&#275;&#8217;&#257;s&#601;f&ucirc; l&#601;&#8217;umm&icirc;m m&icirc; &#x1E07;&acirc;em yag&icirc;&#x1E0F; z&#333;&#8217;&#x1E6F; w&#601;ri&#8217;&#353;&#333;nw&#333;&#x1E6F; ya&#353;&#601;m&icirc;&#8216;un&ucirc; yit&#601;n&ucirc; &#8216;&#275;&#x1E0F;&ecirc;hem w&#601;yi&#x1E63;&#601;d&#257;q&ucirc; w&#601;yi&#353;&#601;m&#601;&#8216;&ucirc; w&#601;y&#333;&#8217;m&#601;r&ucirc; &#8217;&#277;me&#x1E6F;: </P>
<P>10&nbsp;&#8217;atem &#8216;&#275;&#x1E0F;ay n&#601;&#8217;um-y&#601;hw&acirc; w&#601;&#8216;a&#x1E07;&#601;d&icirc; &#8217;&#259;&#353;er b&#257;&#x1E25;&#257;r&#601;t&icirc; l&#601;m<sup>a</sup>&#8216;an t&#275;&#x1E0F;&#601;&#8216;&ucirc; w&#601;&#x1E6F;a&#8217;&#259;m&icirc;n&ucirc; l&icirc; w&#601;&#x1E6F;&#257;&#x1E07;&icirc;n&ucirc; k&icirc;-&#8217;&#259;n&icirc; h&ucirc;&#8217; l&#601;f&#257;nay l&#333;&#8217;-nw&#333;&#x1E63;ar &#8217;&#275;l w&#601;&#8217;<sup>a</sup>&#x1E25;&#259;ray l&#333;&#8217; yih&#601;yeh: s</P>
<P>11&nbsp;&#8217;&#257;n&#333;&#x1E35;&icirc; &#8217;&#257;n&#333;&#x1E35;&icirc; y&#601;hw&acirc; w&#601;&#8217;&ecirc;n mibal&#601;&#8216;&#257;&#x1E0F;ay mw&#333;&#353;&icirc;&#8216;a: </P>
<P>12&nbsp;&#8217;&#257;n&#333;&#x1E35;&icirc; higa&#x1E0F;&#601;t&icirc; w&#601;hw&#333;&#353;<sup>a</sup>&#8216;&#601;t&icirc; w&#601;hi&#353;&#601;m<sup>a</sup>&#8216;&#601;t&icirc; w&#601;&#8217;&ecirc;n b&#257;&#x1E35;em z&#257;r w&#601;&#8217;atem &#8216;&#275;&#x1E0F;ay n&#601;&#8217;um-y&#601;hw&acirc; wa&#8217;&#259;n&icirc;-&#8217;&#275;l: </P>
<P>13&nbsp;gam-m&icirc;yw&#333;m &#8217;&#259;n&icirc; h&ucirc;&#8217; w&#601;&#8217;&ecirc;n m&icirc;y&#257;&#x1E0F;&icirc; ma&#x1E63;&#x1E63;&icirc;l &#8217;ef&#601;&#8216;al &ucirc;m&icirc; y&#601;&#353;&icirc;&#x1E07;enn&acirc;: s</P>
<P>14&nbsp;k&#333;h-&#8217;&#257;mar y&#601;hw&acirc; g&#333;&#8217;al&#601;&#x1E35;em q&#601;&#x1E0F;w&#333;&#353; yi&#347;&#601;r&#257;&#8217;&#275;l l&#601;m<sup>a</sup>&#8216;an&#601;&#x1E35;em &#353;ill<sup>a</sup>&#x1E25;&#601;t&icirc; &#x1E07;&#257;&#x1E07;el&acirc; w&#601;hw&#333;ra&#x1E0F;&#601;t&icirc; &#x1E07;&#257;r&icirc;&#x1E25;&icirc;m kull&#257;m w&#601;&#x1E35;a&#347;&#601;d&icirc;m b&#257;&#8217;&#335;n&icirc;yw&#333;&#x1E6F; rinn&#257;&#x1E6F;&#257;m: </P>
<P>15&nbsp;&#8217;&#259;n&icirc; y&#601;hw&acirc; q&#601;&#x1E0F;w&#333;&#353;&#601;&#x1E35;em bw&#333;r&#275;&#8217; yi&#347;&#601;r&#257;&#8217;&#275;l mal&#601;k&#601;&#x1E35;em: s</P>
<P>16&nbsp;k&#333;h &#8217;&#257;mar y&#601;hw&acirc; hannw&#333;&#x1E6F;&#275;n bayy&#257;m d&#257;re&#x1E35;&#601; &ucirc;&#x1E07;&#601;mayim &#8216;azz&icirc;m n&#601;&#x1E6F;&icirc;&#x1E07;&acirc;: </P>
<P>17&nbsp;hammw&#333;&#x1E63;&icirc;&#8217; re&#x1E35;e&#x1E07;-w&#257;s&ucirc;s &#x1E25;ayil w&#601;&#8216;izz&ucirc;z y<sup>a</sup>&#x1E25;&#601;d&#257;w yi&#353;&#601;k&#601;&#x1E07;&ucirc; bal-y&#257;q&ucirc;m&ucirc; d&#257;&#8216;&#259;&#x1E35;&ucirc; kapi&#353;&#601;t&acirc; &#x1E35;&#257;&#x1E07;&ucirc;: </P>
<P>18&nbsp;&#8217;al-tiz&#601;k&#601;r&ucirc; ri&#8217;&#353;&#333;nw&#333;&#x1E6F; w&#601;qa&#x1E0F;&#601;m&#333;n&icirc;yw&#333;&#x1E6F; &#8217;al-ti&#x1E6F;&#601;b&#333;n&#257;n&ucirc;: </P>
<P>19&nbsp;hin&#601;n&icirc; &#8216;&#333;&#347;eh &#x1E25;&#259;&#x1E0F;&#257;&#353;&acirc; &#8216;at&acirc; &#x1E6F;i&#x1E63;&#601;m&#257;&#x1E25; h&#259;lw&#333;&#8217; &#x1E6F;&#275;&#x1E0F;&#257;&#8216;&ucirc;h&#257; &#8217;af &#8217;&#257;&#347;&icirc;m bammi&#x1E0F;&#601;b&#257;r dere&#x1E35;&#601; b&icirc;&#353;imw&#333;n n&#601;h&#257;rw&#333;&#x1E6F;: </P>
<P>20&nbsp;t&#601;&#x1E35;ab&#601;&#x1E0F;&#275;n&icirc; &#x1E25;ayya&#x1E6F; ha&#347;&#347;&#257;&#x1E0F;eh tann&icirc;m &ucirc;&#x1E07;&#601;nw&#333;&#x1E6F; y<sup>a</sup>&#8216;&#259;n&acirc; k&icirc;-n&#257;&#x1E6F;at&icirc; &#x1E07;ammi&#x1E0F;&#601;b&#257;r mayim n&#601;h&#257;rw&#333;&#x1E6F; b&icirc;&#353;&icirc;m&#333;n l&#601;ha&#353;&#601;qw&#333;&#x1E6F; &#8216;amm&icirc; &#x1E07;&#601;&#x1E25;&icirc;r&icirc;: </P>
<P>21&nbsp;&#8216;am-z&ucirc; y&#257;&#x1E63;ar&#601;t&icirc; l&icirc; t&#601;hill&#257;&#x1E6F;&icirc; y&#601;sap&#275;r&ucirc;: s</P>
<P>22&nbsp;w&#601;l&#333;&#8217;-&#8217;&#333;&#x1E6F;&icirc; q&#257;r&#257;&#8217;&#x1E6F;&#257; y<sup>a</sup>&#8216;&#259;q&#333;&#x1E07; k&icirc;-y&#257;&#x1E21;<sup>a</sup>&#8216;&#601;t&#257; b&icirc; yi&#347;&#601;r&#257;&#8217;&#275;l: </P>
<P>23&nbsp;l&#333;&#8217;-h&#275;&#x1E07;&ecirc;&#8217;&#x1E6F;&#257; ll&icirc; &#347;&#275;h &#8216;&#333;l&#333;&#x1E6F;ey&#x1E35;&#257; &ucirc;z&#601;&#x1E07;&#257;&#x1E25;ey&#x1E35;&#257; l&#333;&#8217; &#x1E35;iba&#x1E0F;&#601;t&#257;n&icirc; l&#333;&#8217; he&#8216;&#277;&#x1E07;a&#x1E0F;&#601;t&icirc;&#x1E35;&#257; b&#601;min&#601;&#x1E25;&acirc; w&#601;l&#333;&#8217; hw&#333;&#x1E21;<sup>a</sup>&#8216;&#601;t&icirc;&#x1E35;&#257; bil&#601;&#x1E07;w&#333;n&acirc;: </P>
<P>24&nbsp;l&#333;&#8217;-q&#257;n&icirc;&#x1E6F;&#257; ll&icirc; &#x1E07;akesef q&#257;neh w&#601;&#x1E25;&#275;le&#x1E07; z&#601;&#x1E07;&#257;&#x1E25;ey&#x1E35;&#257; l&#333;&#8217; hir&#601;w&icirc;&#x1E6F;&#257;n&icirc; &#8217;a&#x1E35;&#601; he&#8216;&#277;&#x1E07;a&#x1E0F;&#601;tan&icirc; b&#601;&#x1E25;a&#x1E6D;&#x1E6D;&#333;&#8217;w&#x1E6F;ey&#x1E35;&#257; hw&#333;&#x1E21;<sup>a</sup>&#8216;&#601;tan&icirc; b<sup>a</sup>&#8216;&#259;w&#333;n&#333;&#x1E6F;ey&#x1E35;&#257;: s</P>
<P>25&nbsp;&#8217;&#257;n&#333;&#x1E35;&icirc; &#8217;&#257;n&#333;&#x1E35;&icirc; h&ucirc;&#8217; m&#333;&#x1E25;eh f&#601;&#353;&#257;&#8216;ey&#x1E35;&#257; l&#601;m<sup>a</sup>&#8216;&#259;n&icirc; w&#601;&#x1E25;a&#x1E6D;&#x1E6D;&#333;&#8217;&#x1E6F;ey&#x1E35;&#257; l&#333;&#8217; &#8217;ez&#601;k&#333;r: </P>
<P>26&nbsp;haz&#601;k&icirc;r&#275;n&icirc; ni&#353;&#353;&#257;f&#601;&#x1E6D;&acirc; y&#257;&#x1E25;a&#x1E0F; sap&#275;r &#8217;at&acirc; l&#601;m<sup>a</sup>&#8216;an ti&#x1E63;&#601;d&#257;q: </P>
<P>27&nbsp;&#8217;&#257;&#x1E07;&icirc;&#x1E35;&#257; h&#257;ri&#8217;&#353;w&#333;n &#x1E25;&#257;&#x1E6D;&#257;&#8217; &ucirc;m&#601;l&icirc;&#x1E63;ey&#x1E35;&#257; p&#257;&#353;&#601;&#8216;&ucirc; &#x1E07;&icirc;: </P>
<P>28&nbsp;wa&#8217;&#259;&#x1E25;all&#275;l &#347;&#257;r&ecirc; q&#333;&#x1E0F;e&#353; w&#601;&#8217;et&#601;n&acirc; l<sup>a</sup>&#x1E25;&#275;rem y<sup>a</sup>&#8216;&#259;q&#333;&#x1E07; w&#601;yi&#347;&#601;r&#257;&#8217;&#275;l l&#601;&#x1E21;id&ucirc;f&icirc;m: s</P>
</TD>
</TABLE>
<P><HR>
<CENTER>
<A HREF="isa044.htm">Next: Isaiah (Yisheyah) Chapter 44</A></CENTER>
</BODY>
</HTML>
