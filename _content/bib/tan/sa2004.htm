<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Samuel (2 Shmuel): 2 Samuel (2 Shmuel) Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa2004.htm">Polyglot</A>&nbsp;
<A HREF="../kjv/sa2004.htm">KJV</A>&nbsp;
<A HREF="../sep/sa2004.htm">Sep</A>&nbsp;
<A HREF="../vul/sa2004.htm">Vul</A>&nbsp;

<BR>
<BR><A HREF="sa2.htm">2 Samuel (2 Shmuel) Index</A><BR>
&nbsp;
<A HREF="sa2003.htm">Previous</A>&nbsp;
<A HREF="sa2005.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Samuel (2 Shmuel) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּשְׁמַ֣ע בֶּן־שָׁא֗וּל כִּ֣י מֵ֤ת אַבְנֵר֙ בְּחֶבְר֔וֹן וַיִּרְפּ֖וּ יָדָ֑יו וְכָל־יִשְׂרָאֵ֖ל נִבְהָֽלוּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וּשְׁנֵ֣י אֲנָשִׁ֣ים שָׂרֵֽי־גְדוּדִ֣ים הָי֪וּ בֶן־שָׁא֟וּל שֵׁם֩ הָאֶחָ֨ד בַּֽעֲנָ֜ה וְשֵׁ֧ם הַשֵּׁנִ֣י רֵכָ֗ב בְּנֵ֛י רִמּ֥וֹן הַבְּאֶֽרֹתִ֖י מִבְּנֵ֣י בִנְיָמִ֑ן כִּ֚י גַּם־בְּאֵר֔וֹת תֵּחָשֵׁ֖ב עַל־בִּנְיָמִֽן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּבְרְח֥וּ הַבְּאֵרֹתִ֖ים גִּתָּ֑יְמָה וַֽיִּהְיוּ־שָׁ֣ם גָּרִ֔ים עַ֖ד הַיּ֥וֹם הַזֶּֽה׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְלִיהֽוֹנָתָן֙ בֶּן־שָׁא֔וּל בֵּ֖ן נְכֵ֣ה רַגְלָ֑יִם בֶּן־חָמֵ֣שׁ שָׁנִ֣ים הָיָ֡ה בְּבֹ֣א שְׁמֻעַת֩ שָׁא֨וּל וִיהֽוֹנָתָ֜ן מִֽיִּזְרְעֶ֗אל וַתִּשָּׂאֵ֤הוּ אֹֽמַנְתּוֹ֙ וַתָּנֹ֔ס וַיְהִ֞י בְּחָפְזָ֥הּ לָנ֛וּס וַיִּפֹּ֥ל וַיִּפָּסֵ֖חַ וּשְׁמ֥וֹ מְפִיבֹֽשֶׁת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֵּ֨לְכ֜וּ בְּנֵֽי־רִמּ֤וֹן הַבְּאֵֽרֹתִי֙ רֵכָ֣ב וּבַעֲנָ֔ה וַיָּבֹ֙אוּ֙ כְּחֹ֣ם הַיּ֔וֹם אֶל־בֵּ֖ית אִ֣ישׁ בֹּ֑שֶׁת וְה֣וּא שֹׁכֵ֔ב אֵ֖ת מִשְׁכַּ֥ב הַֽצָּהֳרָֽיִם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְ֠הֵנָּה בָּ֜אוּ עַד־תּ֤וֹךְ הַבַּ֙יִת֙ לֹקְחֵ֣י חִטִּ֔ים וַיַּכֻּ֖הוּ אֶל־הַחֹ֑מֶשׁ וְרֵכָ֛ב וּבַעֲנָ֥ה אָחִ֖יו נִמְלָֽטוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיָּבֹ֣אוּ הַבַּ֗יִת וְהֽוּא־שֹׁכֵ֤ב עַל־מִטָּתוֹ֙ בַּחֲדַ֣ר מִשְׁכָּב֔וֹ וַיַּכֻּ֙הוּ֙ וַיְמִתֻ֔הוּ וַיָּסִ֖ירוּ אֶת־רֹאשׁ֑וֹ וַיִּקְחוּ֙ אֶת־רֹאשׁ֔וֹ וַיֵּֽלְכ֛וּ דֶּ֥רֶךְ הָעֲרָבָ֖ה כָּל־הַלָּֽיְלָה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַ֠יָּבִאוּ אֶת־רֹ֨אשׁ אִֽישׁ־בֹּ֥שֶׁת אֶל־דָּוִד֮ חֶבְרוֹן֒ וַיֹּֽאמְרוּ֙ אֶל־הַמֶּ֔לֶךְ הִנֵּֽה־רֹ֣אשׁ אִֽישׁ־בֹּ֗שֶׁת בֶּן־שָׁאוּל֙ אֹֽיִבְךָ֔ אֲשֶׁ֥ר בִּקֵּ֖שׁ אֶת־נַפְשֶׁ֑ךָ וַיִּתֵּ֣ן יְ֠הוָה לַֽאדֹנִ֨י הַמֶּ֤לֶךְ נְקָמוֹת֙ הַיּ֣וֹם הַזֶּ֔ה מִשָּׁא֖וּל וּמִזַּרְעֽוֹ׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּ֨עַן דָּוִ֜ד אֶת־רֵכָ֣ב׀ וְאֶת־בַּעֲנָ֣ה אָחִ֗יו בְּנֵ֛י רִמּ֥וֹן הַבְּאֵֽרֹתִ֖י וַיֹּ֣אמֶר לָהֶ֑ם חַי־יְהוָ֕ה אֲשֶׁר־פָּדָ֥ה אֶת־נַפְשִׁ֖י מִכָּל־צָרָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֣י הַמַּגִּיד֩ לִ֨י לֵאמֹ֜ר הִנֵּה־מֵ֣ת שָׁא֗וּל וְהֽוּא־הָיָ֤ה כִמְבַשֵּׂר֙ בְּעֵינָ֔יו וָאֹחֲזָ֣ה ב֔וֹ וָאֶהְרְגֵ֖הוּ בְּצִֽקְלָ֑ג אֲשֶׁ֥ר לְתִתִּי־ל֖וֹ בְּשֹׂרָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אַ֞ף כִּֽי־אֲנָשִׁ֣ים רְשָׁעִ֗ים הָרְג֧וּ אֶת־אִישׁ־צַדִּ֛יק בְּבֵית֖וֹ עַל־מִשְׁכָּב֑וֹ וְעַתָּ֗ה הֲל֨וֹא אֲבַקֵּ֤שׁ אֶת־דָּמוֹ֙ מִיֶּדְכֶ֔ם וּבִעַרְתִּ֥י אֶתְכֶ֖ם מִן־הָאָֽרֶץ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיְצַו֩ דָּוִ֨ד אֶת־הַנְּעָרִ֜ים וַיַּהַרְג֗וּם וַֽיְקַצְּצ֤וּ אֶת־יְדֵיהֶם֙ וְאֶת־רַגְלֵיהֶ֔ם וַיִּתְל֥וּ עַל־הַבְּרֵכָ֖ה בְּחֶבְר֑וֹן וְאֵ֨ת רֹ֤אשׁ אִֽישׁ־בֹּ֙שֶׁת֙ לָקָ֔חוּ וַיִּקְבְּר֥וּ בְקֶֽבֶר־אַבְנֵ֖ר בְּחֶבְרֽוֹן׃ פ</P>
</TD>
<TD WIDTH="50%">
<P>1&nbsp;wayyi&#353;&#601;m<sup>a</sup>&#8216; ben-&#353;&#257;&#8217;&ucirc;l k&icirc; m&#275;&#x1E6F; &#8217;a&#x1E07;&#601;n&#275;r b&#601;&#x1E25;e&#x1E07;&#601;rw&#333;n wayyir&#601;p&ucirc; y&#257;&#x1E0F;&#257;yw w&#601;&#x1E35;&#257;l-yi&#347;&#601;r&#257;&#8217;&#275;l ni&#x1E07;&#601;h&#257;l&ucirc;: </P>
<P>2&nbsp;&ucirc;&#353;&#601;n&ecirc; &#8217;&#259;n&#257;&#353;&icirc;m &#347;&#257;r&ecirc;-&#x1E21;&#601;&#x1E0F;&ucirc;&#x1E0F;&icirc;m h&#257;y&ucirc; &#x1E07;en-&#353;&#257;&#8217;&ucirc;l &#353;&#275;m h&#257;&#8217;e&#x1E25;&#257;&#x1E0F; b<sup>a</sup>&#8216;&#259;n&acirc; w&#601;&#353;&#275;m ha&#353;&#353;&#275;n&icirc; r&#275;&#x1E35;&#257;&#x1E07; b&#601;n&ecirc; rimmw&#333;n hab&#601;&#8217;er&#333;&#x1E6F;&icirc; mib&#601;n&ecirc; &#x1E07;in&#601;y&#257;min k&icirc; gam-b&#601;&#8217;&#275;rw&#333;&#x1E6F; t&#275;&#x1E25;&#257;&#353;&#275;&#x1E07; &#8216;al-bin&#601;y&#257;min: </P>
<P>3&nbsp;wayyi&#x1E07;&#601;r&#601;&#x1E25;&ucirc; hab&#601;&#8217;&#275;r&#333;&#x1E6F;&icirc;m git&#257;y&#601;m&acirc; wayyih&#601;y&ucirc;-&#353;&#257;m g&#257;r&icirc;m &#8216;a&#x1E0F; hayyw&#333;m hazzeh: s</P>
<P>4&nbsp;w&#601;l&icirc;hw&#333;n&#257;&#x1E6F;&#257;n ben-&#353;&#257;&#8217;&ucirc;l b&#275;n n&#601;&#x1E35;&#275;h ra&#x1E21;&#601;l&#257;yim ben-&#x1E25;&#257;m&#275;&#353; &#353;&#257;n&icirc;m h&#257;y&acirc; b&#601;&#x1E07;&#333;&#8217; &#353;&#601;mu&#8216;a&#x1E6F; &#353;&#257;&#8217;&ucirc;l w&icirc;hw&#333;n&#257;&#x1E6F;&#257;n m&icirc;yiz&#601;r&#601;&#8216;e&#8217;l wati&#347;&#347;&#257;&#8217;&#275;h&ucirc; &#8217;&#333;man&#601;tw&#333; wat&#257;n&#333;s way&#601;h&icirc; b&#601;&#x1E25;&#257;f&#601;z&#257;h l&#257;n&ucirc;s wayyip&#333;l wayyip&#257;s&#275;&#x1E25;a &ucirc;&#353;&#601;mw&#333; m&#601;f&icirc;&#x1E07;&#333;&#353;e&#x1E6F;: </P>
<P>5&nbsp;wayy&#275;l&#601;&#x1E35;&ucirc; b&#601;n&ecirc;-rimmw&#333;n hab&#601;&#8217;&#275;r&#333;&#x1E6F;&icirc; r&#275;&#x1E35;&#257;&#x1E07; &ucirc;&#x1E07;<sup>a</sup>&#8216;&#259;n&acirc; wayy&#257;&#x1E07;&#333;&#8217;&ucirc; k&#601;&#x1E25;&#333;m hayyw&#333;m &#8217;el-b&ecirc;&#x1E6F; &#8217;&icirc;&#353; b&#333;&#353;e&#x1E6F; w&#601;h&ucirc;&#8217; &#353;&#333;&#x1E35;&#275;&#x1E07; &#8217;&#275;&#x1E6F; mi&#353;&#601;ka&#x1E07; ha&#x1E63;&#x1E63;&acirc;&#335;r&#257;yim: </P>
<P>6&nbsp;w&#601;h&#275;nn&acirc; b&#257;&#8217;&ucirc; &#8216;a&#x1E0F;-tw&#333;&#x1E35;&#601; habayi&#x1E6F; l&#333;q&#601;&#x1E25;&ecirc; &#x1E25;i&#x1E6D;&#x1E6D;&icirc;m wayyakuh&ucirc; &#8217;el-h<sup>a</sup>&#x1E25;&#333;me&#353; w&#601;r&#275;&#x1E35;&#257;&#x1E07; &ucirc;&#x1E07;<sup>a</sup>&#8216;&#259;n&acirc; &#8217;&#257;&#x1E25;&icirc;w nim&#601;l&#257;&#x1E6D;&ucirc;: </P>
<P>7&nbsp;wayy&#257;&#x1E07;&#333;&#8217;&ucirc; habayi&#x1E6F; w&#601;h&ucirc;&#8217;-&#353;&#333;&#x1E35;&#275;&#x1E07; &#8216;al-mi&#x1E6D;&#x1E6D;&#257;&#x1E6F;w&#333; b<sup>a</sup>&#x1E25;&#259;&#x1E0F;ar mi&#353;&#601;k&#257;&#x1E07;w&#333; wayyakuh&ucirc; way&#601;mi&#x1E6F;uh&ucirc; wayy&#257;s&icirc;r&ucirc; &#8217;e&#x1E6F;-r&#333;&#8217;&#353;w&#333; wayyiq&#601;&#x1E25;&ucirc; &#8217;e&#x1E6F;-r&#333;&#8217;&#353;w&#333; wayy&#275;l&#601;&#x1E35;&ucirc; dere&#x1E35;&#601; h&#257;&#8216;&#259;r&#257;&#x1E07;&acirc; k&#257;l-hall&#257;y&#601;l&acirc;: </P>
<P>8&nbsp;wayy&#257;&#x1E07;i&#8217;&ucirc; &#8217;e&#x1E6F;-r&#333;&#8217;&#353; &#8217;&icirc;&#353;-b&#333;&#353;e&#x1E6F; &#8217;el-d&#257;wi&#x1E0F; &#x1E25;e&#x1E07;&#601;rw&#333;n wayy&#333;&#8217;m&#601;r&ucirc; &#8217;el-hammele&#x1E35;&#601; hinn&#275;h-r&#333;&#8217;&#353; &#8217;&icirc;&#353;-b&#333;&#353;e&#x1E6F; ben-&#353;&#257;&#8217;&ucirc;l &#8217;&#333;yi&#x1E07;&#601;&#x1E35;&#257; &#8217;&#259;&#353;er biqq&#275;&#353; &#8217;e&#x1E6F;-naf&#601;&#353;e&#x1E35;&#257; wayyit&#275;n y&#601;hw&acirc; la&#8217;&#x1E0F;&#333;n&icirc; hammele&#x1E35;&#601; n&#601;q&#257;mw&#333;&#x1E6F; hayyw&#333;m hazzeh mi&#353;&#353;&#257;&#8217;&ucirc;l &ucirc;mizzar&#601;&#8216;w&#333;: s</P>
<P>9&nbsp;wayy<sup>a</sup>&#8216;an d&#257;wi&#x1E0F; &#8217;e&#x1E6F;-r&#275;&#x1E35;&#257;&#x1E07;| w&#601;&#8217;e&#x1E6F;-b<sup>a</sup>&#8216;&#259;n&acirc; &#8217;&#257;&#x1E25;&icirc;w b&#601;n&ecirc; rimmw&#333;n hab&#601;&#8217;&#275;r&#333;&#x1E6F;&icirc; wayy&#333;&#8217;mer l&acirc;em &#x1E25;ay-y&#601;hw&acirc; &#8217;&#259;&#353;er-p&#257;&#x1E0F;&acirc; &#8217;e&#x1E6F;-naf&#601;&#353;&icirc; mik&#257;l-&#x1E63;&#257;r&acirc;: </P>
<P>10&nbsp;k&icirc; hammag&icirc;&#x1E0F; l&icirc; l&#275;&#8217;m&#333;r hinn&#275;h-m&#275;&#x1E6F; &#353;&#257;&#8217;&ucirc;l w&#601;h&ucirc;&#8217;-h&#257;y&acirc; &#x1E35;im&#601;&#x1E07;a&#347;&#347;&#275;r b&#601;&#8216;&ecirc;n&#257;yw w&#257;&#8217;&#333;&#x1E25;&#259;z&acirc; &#x1E07;w&#333; w&#257;&#8217;eh&#601;r&#601;&#x1E21;&#275;h&ucirc; b&#601;&#x1E63;iq&#601;l&#257;&#x1E21; &#8217;&#259;&#353;er l&#601;&#x1E6F;it&icirc;-lw&#333; b&#601;&#347;&#333;r&acirc;: </P>
<P>11&nbsp;&#8217;af k&icirc;-&#8217;&#259;n&#257;&#353;&icirc;m r&#601;&#353;&#257;&#8216;&icirc;m h&#257;r&#601;&#x1E21;&ucirc; &#8217;e&#x1E6F;-&#8217;&icirc;&#353;-&#x1E63;ad&icirc;q b&#601;&#x1E07;&ecirc;&#x1E6F;w&#333; &#8216;al-mi&#353;&#601;k&#257;&#x1E07;w&#333; w&#601;&#8216;at&acirc; h&#259;lw&#333;&#8217; &#8217;&#259;&#x1E07;aqq&#275;&#353; &#8217;e&#x1E6F;-d&#257;mw&#333; m&icirc;ye&#x1E0F;&#601;&#x1E35;em &ucirc;&#x1E07;i&#8216;ar&#601;t&icirc; &#8217;e&#x1E6F;&#601;&#x1E35;em min-h&#257;&#8217;&#257;re&#x1E63;: </P>
<P>12&nbsp;way&#601;&#x1E63;aw d&#257;wi&#x1E0F; &#8217;e&#x1E6F;-hann&#601;&#8216;&#257;r&icirc;m wayyahar&#601;&#x1E21;&ucirc;m way&#601;qa&#x1E63;&#x1E63;&#601;&#x1E63;&ucirc; &#8217;e&#x1E6F;-y&#601;&#x1E0F;&ecirc;hem w&#601;&#8217;e&#x1E6F;-ra&#x1E21;&#601;l&ecirc;hem wayyi&#x1E6F;&#601;l&ucirc; &#8216;al-hab&#601;r&#275;&#x1E35;&acirc; b&#601;&#x1E25;e&#x1E07;&#601;rw&#333;n w&#601;&#8217;&#275;&#x1E6F; r&#333;&#8217;&#353; &#8217;&icirc;&#353;-b&#333;&#353;e&#x1E6F; l&#257;q&#257;&#x1E25;&ucirc; wayyiq&#601;b&#601;r&ucirc; &#x1E07;&#601;qe&#x1E07;er-&#8217;a&#x1E07;&#601;n&#275;r b&#601;&#x1E25;e&#x1E07;&#601;rw&#333;n: f</P>
</TD>
</TABLE>
<P><HR>
<CENTER>
<A HREF="sa2005.htm">Next: 2 Samuel (2 Shmuel) Chapter 5</A></CENTER>
</BODY>
</HTML>
