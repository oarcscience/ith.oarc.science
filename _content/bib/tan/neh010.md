[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/neh010)  [KJV](../kjv/neh010) 
[Vul](../vul/neh010)   
  
[Nehemiah (Nechemiyah) Index](neh)  
  [Previous](neh009)  [Next](neh011) 

------------------------------------------------------------------------

### Tanach (Hebrew): Nehemiah (Nechemiyah) Chapter 10

‎<span id="001">1</span> ‏וּבְכָל־זֹ֕את אֲנַ֛חְנוּ כֹּרְתִ֥ים אֲמָנָ֖ה
וְכֹתְבִ֑ים וְעַל֙ הֶֽחָת֔וּם שָׂרֵ֥ינוּ לְוִיֵּ֖נוּ כֹּהֲנֵֽינוּ׃

‎<span id="002">2</span> ‏וְעַ֖ל הַחֲתוּמִ֑ים נְחֶמְיָ֧ה הַתִּרְשָׁ֛תָא
בֶּן־חֲכַלְיָ֖ה וְצִדְקִיָּֽה׃

‎<span id="003">3</span> ‏שְׂרָיָ֥ה עֲזַרְיָ֖ה יִרְמְיָֽה׃

‎<span id="004">4</span> ‏פַּשְׁח֥וּר אֲמַרְיָ֖ה מַלְכִּיָּֽה׃

‎<span id="005">5</span> ‏חַטּ֥וּשׁ שְׁבַנְיָ֖ה מַלּֽוּךְ׃

‎<span id="006">6</span> ‏חָרִ֥ם מְרֵמ֖וֹת עֹֽבַדְיָֽה׃

‎<span id="007">7</span> ‏דָּנִיֵּ֥אל גִּנְּת֖וֹן בָּרֽוּךְ׃

‎<span id="008">8</span> ‏מְשֻׁלָּ֥ם אֲבִיָּ֖ה מִיָּמִֽן׃

‎<span id="009">9</span> ‏מַֽעַזְיָ֥ה בִלְגַּ֖י שְׁמַֽעְיָ֑ה אֵ֖לֶּה
הַכֹּהֲנִֽים׃ ס

‎<span id="010">10</span> ‏וְֽהַלְוִיִּ֑ם וְיֵשׁ֙וּעַ֙ בֶּן־אֲזַנְיָ֔ה
בִּנּ֕וּי מִבְּנֵ֥י חֵנָדָ֖ד קַדְמִיאֵֽל׃

‎<span id="011">11</span> ‏וַאֲחֵיהֶ֑ם שְׁבַנְיָ֧ה הֽוֹדִיָּ֛ה קְלִיטָ֖א
פְּלָאיָ֥ה חָנָֽן׃

‎<span id="012">12</span> ‏מִיכָ֥א רְח֖וֹב חֲשַׁבְיָֽה׃

‎<span id="013">13</span> ‏זַכּ֥וּר שֵׁרֵֽבְיָ֖ה שְׁבַנְיָֽה׃

‎<span id="014">14</span> ‏הוֹדִיָּ֥ה בָנִ֖י בְּנִֽינוּ׃ ס

‎<span id="015">15</span> ‏רָאשֵׁ֖י הָעָ֑ם פַּרְעֹשׁ֙ פַּחַ֣ת מוֹאָ֔ב
עֵילָ֥ם זַתּ֖וּא בָּנִֽי׃

‎<span id="016">16</span> ‏בֻּנִּ֥י עַזְגָּ֖ד בֵּבָֽי׃

‎<span id="017">17</span> ‏אֲדֹנִיָּ֥ה בִגְוַ֖י עָדִֽין׃

‎<span id="018">18</span> ‏אָטֵ֥ר חִזְקִיָּ֖ה עַזּֽוּר׃

‎<span id="019">19</span> ‏הוֹדִיָּ֥ה חָשֻׁ֖ם בֵּצָֽי׃

‎<span id="020">20</span> ‏חָרִ֥יף עֲנָת֖וֹת נובי נֵיבָֽי׃

‎<span id="021">21</span> ‏מַגְפִּיעָ֥שׁ מְשֻׁלָּ֖ם חֵזִֽיר׃

‎<span id="022">22</span> ‏מְשֵׁיזַבְאֵ֥ל צָד֖וֹק יַדּֽוּעַ׃

‎<span id="023">23</span> ‏פְּלַטְיָ֥ה חָנָ֖ן עֲנָיָֽה׃

‎<span id="024">24</span> ‏הוֹשֵׁ֥עַ חֲנַנְיָ֖ה חַשּֽׁוּב׃

‎<span id="025">25</span> ‏הַלּוֹחֵ֥שׁ פִּלְחָ֖א שׁוֹבֵֽק׃

‎<span id="026">26</span> ‏רְח֥וּם חֲשַׁבְנָ֖ה מַעֲשֵׂיָֽה׃

‎<span id="027">27</span> ‏וַאֲחִיָּ֥ה חָנָ֖ן עָנָֽן׃

‎<span id="028">28</span> ‏מַלּ֥וּךְ חָרִ֖ם בַּעֲנָֽה׃

‎<span id="029">29</span> ‏וּשְׁאָ֣ר הָעָ֡ם הַכֹּהֲנִ֣ים הַ֠לְוִיִּם
הַשּׁוֹעֲרִ֨ים הַמְשֹׁרְרִ֜ים הַנְּתִינִ֗ים וְֽכָל־הַנִּבְדָּ֞ל
מֵעַמֵּ֤י הָאֲרָצוֹת֙ אֶל־תּוֹרַ֣ת הָאֱלֹהִ֔ים נְשֵׁיהֶ֖ם בְּנֵיהֶ֣ם
וּבְנֹתֵיהֶ֑ם כֹּ֖ל יוֹדֵ֥עַ מֵבִֽין׃

‎<span id="030">30</span> ‏מַחֲזִיקִ֣ים עַל־אֲחֵיהֶם֮ אַדִּירֵיהֶם֒
וּבָאִ֞ים בְּאָלָ֣ה וּבִשְׁבוּעָ֗ה לָלֶ֙כֶת֙ בְּתוֹרַ֣ת הָאֱלֹהִ֔ים
אֲשֶׁ֣ר נִתְּנָ֔ה בְּיַ֖ד מֹשֶׁ֣ה עֶֽבֶד־הָֽאֱלֹהִ֑ים וְלִשְׁמ֣וֹר
וְלַעֲשׂ֗וֹת אֶת־כָּל־מִצְוֹת֙ יְהוָ֣ה אֲדֹנֵ֔ינוּ וּמִשְׁפָּטָ֖יו
וְחֻקָּֽיו׃

‎<span id="031">31</span> ‏וַאֲשֶׁ֛ר לֹא־נִתֵּ֥ן בְּנֹתֵ֖ינוּ לְעַמֵּ֣י
הָאָ֑רֶץ וְאֶת־בְּנֹ֣תֵיהֶ֔ם לֹ֥א נִקַּ֖ח לְבָנֵֽינוּ׃

‎<span id="032">32</span> ‏וְעַמֵּ֣י הָאָ֡רֶץ הַֽמְבִיאִים֩
אֶת־הַמַּקָּח֨וֹת וְכָל־שֶׁ֜בֶר בְּי֤וֹם הַשַּׁבָּת֙ לִמְכּ֔וֹר
לֹא־נִקַּ֥ח מֵהֶ֛ם בַּשַּׁבָּ֖ת וּבְי֣וֹם קֹ֑דֶשׁ וְנִטֹּ֛שׁ
אֶת־הַשָּׁנָ֥ה הַשְּׁבִיעִ֖ית וּמַשָּׁ֥א כָל־יָֽד׃

‎<span id="033">33</span> ‏וְהֶעֱמַ֤דְנוּ עָלֵ֙ינוּ֙ מִצְוֹ֔ת לָתֵ֥ת
עָלֵ֛ינוּ שְׁלִשִׁ֥ית הַשֶּׁ֖קֶל בַּשָּׁנָ֑ה לַעֲבֹדַ֖ת בֵּ֥ית
אֱלֹהֵֽינוּ׃

‎<span id="034">34</span> ‏לְלֶ֣חֶם הַֽמַּעֲרֶ֡כֶת וּמִנְחַ֣ת הַתָּמִ֣יד
וּלְעוֹלַ֣ת הַ֠תָּמִיד הַשַּׁבָּת֨וֹת הֶחֳדָשִׁ֜ים לַמּוֹעֲדִ֗ים
וְלַקֳּדָשִׁים֙ וְלַ֣חַטָּא֔וֹת לְכַפֵּ֖ר עַל־יִשְׂרָאֵ֑ל וְכֹ֖ל
מְלֶ֥אכֶת בֵּית־אֱלֹהֵֽינוּ׃ ס

‎<span id="035">35</span> ‏וְהַגּוֹרָל֨וֹת הִפַּ֜לְנוּ עַל־קֻרְבַּ֣ן
הָעֵצִ֗ים הַכֹּהֲנִ֣ים הַלְוִיִּם֮ וְהָעָם֒ לְ֠הָבִיא לְבֵ֨ית
אֱלֹהֵ֧ינוּ לְבֵית־אֲבֹתֵ֛ינוּ לְעִתִּ֥ים מְזֻמָּנִ֖ים שָׁנָ֣ה בְשָׁנָ֑ה
לְבַעֵ֗ר עַל־מִזְבַּח֙ יְהוָ֣ה אֱלֹהֵ֔ינוּ כַּכָּת֖וּב בַּתּוֹרָֽה׃

‎<span id="036">36</span> ‏וּלְהָבִ֞יא אֶת־בִּכּוּרֵ֣י אַדְמָתֵ֗נוּ
וּבִכּוּרֵ֛י כָּל־פְּרִ֥י כָל־עֵ֖ץ שָׁנָ֣ה בְשָׁנָ֑ה לְבֵ֖ית יְהוָֽה׃

‎<span id="037">37</span> ‏וְאֶת־בְּכֹר֤וֹת בָּנֵ֙ינוּ֙ וּבְהֶמְתֵּ֔ינוּ
כַּכָּת֖וּב בַּתּוֹרָ֑ה וְאֶת־בְּכוֹרֵ֨י בְקָרֵ֜ינוּ וְצֹאנֵ֗ינוּ
לְהָבִיא֙ לְבֵ֣ית אֱלֹהֵ֔ינוּ לַכֹּ֣הֲנִ֔ים הַמְשָׁרְתִ֖ים בְּבֵ֥ית
אֱלֹהֵֽינוּ׃

‎<span id="038">38</span> ‏וְאֶת־רֵאשִׁ֣ית עֲרִיסֹתֵ֣ינוּ
וּ֠תְרוּמֹתֵינוּ וּפְרִ֨י כָל־עֵ֜ץ תִּיר֣וֹשׁ וְיִצְהָ֗ר נָבִ֤יא
לַכֹּהֲנִים֙ אֶל־לִשְׁכ֣וֹת בֵּית־אֱלֹהֵ֔ינוּ וּמַעְשַׂ֥ר אַדְמָתֵ֖נוּ
לַלְוִיִּ֑ם וְהֵם֙ הַלְוִיִּ֔ם הַֽמְעַשְּׂרִ֔ים בְּכֹ֖ל עָרֵ֥י
עֲבֹדָתֵֽנוּ׃

‎<span id="039">39</span> ‏וְהָיָ֨ה הַכֹּהֵ֧ן בֶּֽן־אַהֲרֹ֛ן
עִם־הַלְוִיִּ֖ם בַּעְשֵׂ֣ר הַלְוִיִּ֑ם וְהַלְוִיִּ֞ם יַעֲל֨וּ
אֶת־מַעֲשַׂ֤ר הַֽמַּעֲשֵׂר֙ לְבֵ֣ית אֱלֹהֵ֔ינוּ אֶל־הַלְּשָׁכ֖וֹת
לְבֵ֥ית הָאוֹצָֽר׃

‎<span id="040">40</span> ‏כִּ֣י אֶל־הַ֠לְּשָׁכוֹת יָבִ֨יאוּ
בְנֵי־יִשְׂרָאֵ֜ל וּבְנֵ֣י הַלֵּוִ֗י אֶת־תְּרוּמַ֣ת הַדָּגָן֮
הַתִּיר֣וֹשׁ וְהַיִּצְהָר֒ וְשָׁם֙ כְּלֵ֣י הַמִּקְדָּ֔שׁ וְהַכֹּהֲנִים֙
הַמְשָׁ֣רְתִ֔ים וְהַשּׁוֹעֲרִ֖ים וְהַמְשֹׁרְרִ֑ים וְלֹ֥א נַעֲזֹ֖ב
אֶת־בֵּ֥ית אֱלֹהֵֽינוּ׃

1 ûḇəḵāl-zō’ṯ ’ăn<sup>a</sup>ḥənû kōrəṯîm ’ămānâ wəḵōṯəḇîm wə‘al heḥāṯûm
śārênû ləwîyēnû kōhănênû:

2 wə‘al h<sup>a</sup>ḥăṯûmîm nəḥeməyâ hatirəšāṯā’ ben-ḥăḵaləyâ
wəṣiḏəqîyâ:

3 śərāyâ ‘ăzarəyâ yirəməyâ:

4 pašəḥûr ’ămarəyâ maləkîyâ:

5 ḥaṭṭûš šəḇanəyâ mallûḵə:

6 ḥārim mərēmwōṯ ‘ōḇaḏəyâ:

7 dānîyē’l ginnəṯwōn bārûḵə:

8 məšullām ’ăḇîyâ mîyāmin:

9 m<sup>a</sup>‘azəyâ ḇiləgay šəm<sup>a</sup>‘əyâ ’ēlleh hakōhănîm: s

10 wəhaləwîyim wəyēšû‘a ben-’ăzanəyâ binnûy mibənê ḥēnāḏāḏ qaḏəmî’ēl:

11 wa’ăḥêhem šəḇanəyâ hwōḏîyâ qəlîṭā’ pəlā’yâ ḥānān:

12 mîḵā’ rəḥwōḇ ḥăšaḇəyâ:

13 zakûr šērēḇəyâ šəḇanəyâ:

14 hwōḏîyâ ḇānî bənînû: s

15 rā’šê hā‘ām parə‘ōš p<sup>a</sup>ḥaṯ mwō’āḇ ‘êlām zatû’ bānî:

16 bunnî ‘azəgāḏ bēḇāy:

17 ’ăḏōnîyâ ḇiḡəway ‘āḏîn:

18 ’āṭēr ḥizəqîyâ ‘azzûr:

19 hwōḏîyâ ḥāšum bēṣāy:

20 ḥārîf ‘ănāṯwōṯ nwōḇāy nêḇāy:

21 maḡəpî‘āš məšullām ḥēzîr:

22 məšêzaḇə’ēl ṣāḏwōq yadû‘a:

23 pəlaṭəyâ ḥānān ‘ănāyâ:

24 hwōšē‘a ḥănanəyâ ḥaššûḇ:

25 hallwōḥēš piləḥā’ šwōḇēq:

26 rəḥûm ḥăšaḇənâ m<sup>a</sup>‘ăśêâ:

27 wa’ăḥîyâ ḥānān ‘ānān:

28 mallûḵə ḥārim b<sup>a</sup>‘ănâ:

29 ûšə’ār hā‘ām hakōhănîm haləwîyim haššwō‘ărîm haməšōrərîm hannəṯînîm
wəḵāl-hanniḇədāl mē‘ammê hā’ărāṣwōṯ ’el-twōraṯ hā’ĕlōhîm nəšêhem bənêhem
ûḇənōṯêhem kōl ywōḏē‘a mēḇîn:

30 m<sup>a</sup>ḥăzîqîm ‘al-’ăḥêhem ’adîrêhem ûḇā’îm bə’ālâ ûḇišəḇû‘â
lāleḵeṯ bəṯwōraṯ hā’ĕlōhîm ’ăšer nitənâ bəyaḏ mōšeh ‘eḇeḏ-hā’ĕlōhîm
wəlišəmwōr wəl<sup>a</sup>‘ăśwōṯ ’eṯ-kāl-miṣəwōṯ yəhwâ ’ăḏōnênû
ûmišəpāṭāyw wəḥuqqāyw:

31 wa’ăšer lō’-nitēn bənōṯênû lə‘ammê hā’āreṣ wə’eṯ-bənōṯêhem lō’
niqq<sup>a</sup>ḥ ləḇānênû:

32 wə‘ammê hā’āreṣ haməḇî’îm ’eṯ-hammaqqāḥwōṯ wəḵāl-šeḇer bəywōm
haššabāṯ liməkwōr lō’-niqq<sup>a</sup>ḥ mēhem baššabāṯ ûḇəywōm qōḏeš
wəniṭṭōš ’eṯ-haššānâ haššəḇî‘îṯ ûmaššā’ ḵāl-yāḏ:

33 wəhe‘ĕmaḏənû ‘ālênû miṣəwōṯ lāṯēṯ ‘ālênû šəlišîṯ haššeqel baššānâ
l<sup>a</sup>‘ăḇōḏaṯ bêṯ ’ĕlōhênû:

34 ləleḥem hamm<sup>a</sup>‘ăreḵeṯ ûminəḥaṯ hatāmîḏ ûlə‘wōlaṯ hatāmîḏ
haššabāṯwōṯ heḥŏḏāšîm lammwō‘ăḏîm wəlaqqŏḏāšîm wəl<sup>a</sup>ḥaṭṭā’wōṯ
ləḵapēr ‘al-yiśərā’ēl wəḵōl məle’ḵeṯ bêṯ-’ĕlōhênû: s

35 wəhagwōrālwōṯ hipalənû ‘al-qurəban hā‘ēṣîm hakōhănîm haləwîyim
wəhā‘ām ləhāḇî’ ləḇêṯ ’ĕlōhênû ləḇêṯ-’ăḇōṯênû lə‘itîm məzummānîm šānâ
ḇəšānâ ləḇ<sup>a</sup>‘ēr ‘al-mizəb<sup>a</sup>ḥ yəhwâ ’ĕlōhênû kakāṯûḇ
batwōrâ:

36 ûləhāḇî’ ’eṯ-bikûrê ’aḏəmāṯēnû ûḇikûrê kāl-pərî ḵāl-‘ēṣ šānâ ḇəšānâ
ləḇêṯ yəhwâ:

37 wə’eṯ-bəḵōrwōṯ bānênû ûḇəhemətênû kakāṯûḇ batwōrâ wə’eṯ-bəḵwōrê
ḇəqārênû wəṣō’nênû ləhāḇî’ ləḇêṯ ’ĕlōhênû lakōhănîm haməšārəṯîm bəḇêṯ
’ĕlōhênû:

38 wə’eṯ-rē’šîṯ ‘ărîsōṯênû ûṯərûmōṯênû ûfərî ḵāl-‘ēṣ tîrwōš wəyiṣəhār
nāḇî’ lakōhănîm ’el-lišəḵwōṯ bêṯ-’ĕlōhênû ûm<sup>a</sup>‘əśar ’aḏəmāṯēnû
laləwîyim wəhēm haləwîyim hamə‘aśśərîm bəḵōl ‘ārê ‘ăḇōḏāṯēnû:

39 wəhāyâ hakōhēn ben-’ahărōn ‘im-haləwîyim b<sup>a</sup>‘əśēr haləwîyim
wəhaləwîyim y<sup>a</sup>‘ălû ’eṯ-m<sup>a</sup>‘ăśar
hamm<sup>a</sup>‘ăśēr ləḇêṯ ’ĕlōhênû ’el-halləšāḵwōṯ ləḇêṯ hā’wōṣār:

40 kî ’el-halləšāḵwōṯ yāḇî’û ḇənê-yiśərā’ēl ûḇənê hallēwî ’eṯ-tərûmaṯ
hadāḡān hatîrwōš wəhayyiṣəhār wəšām kəlê hammiqədāš wəhakōhănîm
haməšārəṯîm wəhaššwō‘ărîm wəhaməšōrərîm wəlō’ n<sup>a</sup>‘ăzōḇ ’eṯ-bêṯ
’ĕlōhênû:

------------------------------------------------------------------------

[Next: Nehemiah (Nechemiyah) Chapter 11](neh011)
