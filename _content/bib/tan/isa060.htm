<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 60</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa060.htm">Polyglot</A>&nbsp;
<A HREF="../kjv/isa060.htm">KJV</A>&nbsp;
<A HREF="../sep/isa060.htm">Sep</A>&nbsp;
<A HREF="../vul/isa060.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa059.htm">Previous</A>&nbsp;
<A HREF="isa061.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 60</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;ק֥וּמִי א֖וֹרִי כִּ֣י בָ֣א אוֹרֵ֑ךְ וּכְב֥וֹד יְהוָ֖ה עָלַ֥יִךְ זָרָֽח׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כִּֽי־הִנֵּ֤ה הַחֹ֙שֶׁךְ֙ יְכַסֶּה־אֶ֔רֶץ וַעֲרָפֶ֖ל לְאֻמִּ֑ים וְעָלַ֙יִךְ֙ יִזְרַ֣ח יְהוָ֔ה וּכְבוֹד֖וֹ עָלַ֥יִךְ יֵרָאֶֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהָלְכ֥וּ גוֹיִ֖ם לְאוֹרֵ֑ךְ וּמְלָכִ֖ים לְנֹ֥גַהּ זַרְחֵֽךְ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;שְׂאִֽי־סָבִ֤יב עֵינַ֙יִךְ֙ וּרְאִ֔י כֻּלָּ֖ם נִקְבְּצ֣וּ בָֽאוּ־לָ֑ךְ בָּנַ֙יִךְ֙ מֵרָח֣וֹק יָבֹ֔אוּ וּבְנֹתַ֖יִךְ עַל־צַ֥ד תֵּאָמַֽנָה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אָ֤ז תִּרְאִי֙ וְנָהַ֔רְתְּ וּפָחַ֥ד וְרָחַ֖ב לְבָבֵ֑ךְ כִּֽי־יֵהָפֵ֤ךְ עָלַ֙יִךְ֙ הֲמ֣וֹן יָ֔ם חֵ֥יל גּוֹיִ֖ם יָבֹ֥אוּ לָֽךְ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שִֽׁפְעַ֨ת גְּמַלִּ֜ים תְּכַסֵּ֗ךְ בִּכְרֵ֤י מִדְיָן֙ וְעֵיפָ֔ה כֻּלָּ֖ם מִשְּׁבָ֣א יָבֹ֑אוּ זָהָ֤ב וּלְבוֹנָה֙ יִשָּׂ֔אוּ וּתְהִלֹּ֥ת יְהוָ֖ה יְבַשֵּֽׂרוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כָּל־צֹ֤אן קֵדָר֙ יִקָּ֣בְצוּ לָ֔ךְ אֵילֵ֥י נְבָי֖וֹת יְשָׁרְת֑וּנֶךְ יַעֲל֤וּ עַל־רָצוֹן֙ מִזְבְּחִ֔י וּבֵ֥ית תִּפְאַרְתִּ֖י אֲפָאֵֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מִי־אֵ֖לֶּה כָּעָ֣ב תְּעוּפֶ֑ינָה וְכַיּוֹנִ֖ים אֶל־אֲרֻבֹּתֵיהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּֽי־לִ֣י׀ אִיִּ֣ים יְקַוּ֗וּ וָאֳנִיּ֤וֹת תַּרְשִׁישׁ֙ בָּרִ֣אשֹׁנָ֔ה לְהָבִ֤יא בָנַ֙יִךְ֙ מֵֽרָח֔וֹק כַּסְפָּ֥ם וּזְהָבָ֖ם אִתָּ֑ם לְשֵׁם֙ יְהוָ֣ה אֱלֹהַ֔יִךְ וְלִקְד֥וֹשׁ יִשְׂרָאֵ֖ל כִּ֥י פֵאֲרָֽךְ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּבָנ֤וּ בְנֵֽי־נֵכָר֙ חֹמֹתַ֔יִךְ וּמַלְכֵיהֶ֖ם יְשָׁרְת֑וּנֶךְ כִּ֤י בְקִצְפִּי֙ הִכִּיתִ֔יךְ וּבִרְצוֹנִ֖י רִֽחַמְתִּֽיךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּפִתְּח֨וּ שְׁעָרַ֧יִךְ תָּמִ֛יד יוֹמָ֥ם וָלַ֖יְלָה לֹ֣א יִסָּגֵ֑רוּ<font color="red"><sup>3</font></sup> לְהָבִ֤יא אֵלַ֙יִךְ֙ חֵ֣יל גּוֹיִ֔ם וּמַלְכֵיהֶ֖ם נְהוּגִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּֽי־הַגּ֧וֹי וְהַמַּמְלָכָ֛ה אֲשֶׁ֥ר לֹא־יַעַבְד֖וּךְ יֹאבֵ֑דוּ וְהַגּוֹיִ֖ם חָרֹ֥ב יֶחֱרָֽבוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כְּב֤וֹד הַלְּבָנוֹן֙ אֵלַ֣יִךְ יָב֔וֹא בְּר֛וֹשׁ תִּדְהָ֥ר וּתְאַשּׁ֖וּר יַחְדָּ֑ו לְפָאֵר֙ מְק֣וֹם מִקְדָּשִׁ֔י וּמְק֥וֹם רַגְלַ֖י אֲכַבֵּֽד׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהָלְכ֨וּ אֵלַ֤יִךְ שְׁח֙וֹחַ֙ בְּנֵ֣י מְעַנַּ֔יִךְ וְהִֽשְׁתַּחֲו֛וּ עַל־כַּפּ֥וֹת רַגְלַ֖יִךְ כָּל־מְנַֽאֲצָ֑יִךְ וְקָ֤רְאוּ לָךְ֙ עִ֣יר יְהוָ֔ה צִיּ֖וֹן קְד֥וֹשׁ יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;תַּ֧חַת הֱיוֹתֵ֛ךְ עֲזוּבָ֥ה וּשְׂנוּאָ֖ה וְאֵ֣ין עוֹבֵ֑ר וְשַׂמְתִּיךְ֙ לִגְא֣וֹן עוֹלָ֔ם מְשׂ֖וֹשׂ דּ֥וֹר וָדֽוֹר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְיָנַקְתְּ֙ חֲלֵ֣ב גּוֹיִ֔ם וְשֹׁ֥ד מְלָכִ֖ים תִּינָ֑קִי וְיָדַ֗עַתְּ כִּ֣י אֲנִ֤י יְהוָה֙ מֽוֹשִׁיעֵ֔ךְ וְגֹאֲלֵ֖ךְ אֲבִ֥יר יַעֲקֹֽב׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;תַּ֣חַת הַנְּחֹ֜שֶׁת אָבִ֣יא זָהָ֗ב וְתַ֤חַת הַבַּרְזֶל֙ אָ֣בִיא כֶ֔סֶף וְתַ֤חַת הָֽעֵצִים֙ נְחֹ֔שֶׁת וְתַ֥חַת הָאֲבָנִ֖ים בַּרְזֶ֑ל וְשַׂמְתִּ֤י פְקֻדָּתֵךְ֙ שָׁל֔וֹם וְנֹגְשַׂ֖יִךְ צְדָקָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לֹא־יִשָּׁמַ֨ע ע֤וֹד חָמָס֙ בְּאַרְצֵ֔ךְ שֹׁ֥ד וָשֶׁ֖בֶר בִּגְבוּלָ֑יִךְ וְקָרָ֤את יְשׁוּעָה֙ חוֹמֹתַ֔יִךְ וּשְׁעָרַ֖יִךְ תְּהִלָּֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לֹא־יִֽהְיֶה־לָּ֨ךְ ע֤וֹד הַשֶּׁ֙מֶשׁ֙ לְא֣וֹר יוֹמָ֔ם וּלְנֹ֕גַהּ הַיָּרֵ֖חַ לֹא־יָאִ֣יר לָ֑ךְ וְהָיָה־לָ֤ךְ יְהוָה֙ לְא֣וֹר עוֹלָ֔ם וֵאלֹהַ֖יִךְ לְתִפְאַרְתֵּֽךְ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לֹא־יָב֥וֹא עוֹד֙ שִׁמְשֵׁ֔ךְ וִירֵחֵ֖ךְ לֹ֣א יֵאָסֵ֑ף כִּ֣י יְהוָ֗ה יִֽהְיֶה־לָּךְ֙ לְא֣וֹר עוֹלָ֔ם וְשָׁלְמ֖וּ יְמֵ֥י אֶבְלֵֽךְ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְעַמֵּךְ֙ כֻּלָּ֣ם צַדִּיקִ֔ים לְעוֹלָ֖ם יִ֣ירְשׁוּ אָ֑רֶץ נֵ֧צֶר <font color="brown">מטעו</font> <font color="blue">מַטָּעַ֛י</font> מַעֲשֵׂ֥ה יָדַ֖י לְהִתְפָּאֵֽר׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;הַקָּטֹן֙ יִֽהְיֶ֣ה לָאֶ֔לֶף וְהַצָּעִ֖יר לְג֣וֹי עָצ֑וּם אֲנִ֥י יְהוָ֖ה בְּעִתָּ֥הּ אֲחִישֶֽׁנָּה׃ ס</P>
</TD>
<TD WIDTH="50%">
<P>1&nbsp;q&ucirc;m&icirc; &#8217;w&#333;r&icirc; k&icirc; &#x1E07;&#257;&#8217; &#8217;w&#333;r&#275;&#x1E35;&#601; &ucirc;&#x1E35;&#601;&#x1E07;w&#333;&#x1E0F; y&#601;hw&acirc; &#8216;&#257;layi&#x1E35;&#601; z&#257;r&#257;&#x1E25;: </P>
<P>2&nbsp;k&icirc;-hinn&#275;h h<sup>a</sup>&#x1E25;&#333;&#353;e&#x1E35;&#601; y&#601;&#x1E35;asseh-&#8217;ere&#x1E63; w<sup>a</sup>&#8216;&#259;r&#257;fel l&#601;&#8217;umm&icirc;m w&#601;&#8216;&#257;layi&#x1E35;&#601; yiz&#601;r<sup>a</sup>&#x1E25; y&#601;hw&acirc; &ucirc;&#x1E35;&#601;&#x1E07;w&#333;&#x1E0F;w&#333; &#8216;&#257;layi&#x1E35;&#601; y&#275;r&#257;&#8217;eh: </P>
<P>3&nbsp;w&#601;h&#257;l&#601;&#x1E35;&ucirc; &#x1E21;w&#333;yim l&#601;&#8217;w&#333;r&#275;&#x1E35;&#601; &ucirc;m&#601;l&#257;&#x1E35;&icirc;m l&#601;n&#333;&#x1E21;<sup>a</sup>h zar&#601;&#x1E25;&#275;&#x1E35;&#601;: </P>
<P>4&nbsp;&#347;&#601;&#8217;&icirc;-s&#257;&#x1E07;&icirc;&#x1E07; &#8216;&ecirc;nayi&#x1E35;&#601; &ucirc;r&#601;&#8217;&icirc; kull&#257;m niq&#601;b&#601;&#x1E63;&ucirc; &#x1E07;&#257;&#8217;&ucirc;-l&#257;&#x1E35;&#601; b&#257;nayi&#x1E35;&#601; m&#275;r&#257;&#x1E25;w&#333;q y&#257;&#x1E07;&#333;&#8217;&ucirc; &ucirc;&#x1E07;&#601;n&#333;&#x1E6F;ayi&#x1E35;&#601; &#8216;al-&#x1E63;a&#x1E0F; t&#275;&#8217;&#257;man&acirc;: </P>
<P>5&nbsp;&#8217;&#257;z tir&#601;&#8217;&icirc; w&#601;n&acirc;ar&#601;t&#601; &ucirc;f&#257;&#x1E25;a&#x1E0F; w&#601;r&#257;&#x1E25;a&#x1E07; l&#601;&#x1E07;&#257;&#x1E07;&#275;&#x1E35;&#601; k&icirc;-y&#275;h&#257;f&#275;&#x1E35;&#601; &#8216;&#257;layi&#x1E35;&#601; h&#259;mw&#333;n y&#257;m &#x1E25;&ecirc;l gw&#333;yim y&#257;&#x1E07;&#333;&#8217;&ucirc; l&#257;&#x1E35;&#601;: </P>
<P>6&nbsp;&#353;if&#601;&#8216;a&#x1E6F; g&#601;mall&icirc;m t&#601;&#x1E35;ass&#275;&#x1E35;&#601; bi&#x1E35;&#601;r&ecirc; mi&#x1E0F;&#601;y&#257;n w&#601;&#8216;&ecirc;f&acirc; kull&#257;m mi&#353;&#353;&#601;&#x1E07;&#257;&#8217; y&#257;&#x1E07;&#333;&#8217;&ucirc; z&acirc;&#257;&#x1E07; &ucirc;l&#601;&#x1E07;w&#333;n&acirc; yi&#347;&#347;&#257;&#8217;&ucirc; &ucirc;&#x1E6F;&#601;hill&#333;&#x1E6F; y&#601;hw&acirc; y&#601;&#x1E07;a&#347;&#347;&#275;r&ucirc;: </P>
<P>7&nbsp;k&#257;l-&#x1E63;&#333;&#8217;n q&#275;&#x1E0F;&#257;r yiqq&#257;&#x1E07;&#601;&#x1E63;&ucirc; l&#257;&#x1E35;&#601; &#8217;&ecirc;l&ecirc; n&#601;&#x1E07;&#257;yw&#333;&#x1E6F; y&#601;&#353;&#257;r&#601;&#x1E6F;&ucirc;ne&#x1E35;&#601; y<sup>a</sup>&#8216;&#259;l&ucirc; &#8216;al-r&#257;&#x1E63;w&#333;n miz&#601;b&#601;&#x1E25;&icirc; &ucirc;&#x1E07;&ecirc;&#x1E6F; tif&#601;&#8217;ar&#601;t&icirc; &#8217;&#259;f&#257;&#8217;&#275;r: </P>
<P>8&nbsp;m&icirc;-&#8217;&#275;lleh k&#257;&#8216;&#257;&#x1E07; t&#601;&#8216;&ucirc;feyn&acirc; w&#601;&#x1E35;ayyw&#333;n&icirc;m &#8217;el-&#8217;&#259;rub&#333;&#x1E6F;&ecirc;hem: </P>
<P>9&nbsp;k&icirc;-l&icirc;| &#8217;&icirc;y&icirc;m y&#601;qa&ucirc;&ucirc; w&#257;&#8217;&#335;n&icirc;yw&#333;&#x1E6F; tar&#601;&#353;&icirc;&#353; b&#257;ri&#8217;&#353;&#333;n&acirc; l&#601;h&#257;&#x1E07;&icirc;&#8217; &#x1E07;&#257;nayi&#x1E35;&#601; m&#275;r&#257;&#x1E25;w&#333;q kas&#601;p&#257;m &ucirc;z&#601;h&#257;&#x1E07;&#257;m &#8217;it&#257;m l&#601;&#353;&#275;m y&#601;hw&acirc; &#8217;&#277;l&#333;hayi&#x1E35;&#601; w&#601;liq&#601;&#x1E0F;w&#333;&#353; yi&#347;&#601;r&#257;&#8217;&#275;l k&icirc; f&#275;&#8217;&#259;r&#257;&#x1E35;&#601;: </P>
<P>10&nbsp;&ucirc;&#x1E07;&#257;n&ucirc; &#x1E07;&#601;n&ecirc;-n&#275;&#x1E35;&#257;r &#x1E25;&#333;m&#333;&#x1E6F;ayi&#x1E35;&#601; &ucirc;mal&#601;&#x1E35;&ecirc;hem y&#601;&#353;&#257;r&#601;&#x1E6F;&ucirc;ne&#x1E35;&#601; k&icirc; &#x1E07;&#601;qi&#x1E63;&#601;p&icirc; hik&icirc;&#x1E6F;&icirc;&#x1E35;&#601; &ucirc;&#x1E07;ir&#601;&#x1E63;w&#333;n&icirc; ri&#x1E25;am&#601;t&icirc;&#x1E35;&#601;: </P>
<P>11&nbsp;&ucirc;fit&#601;&#x1E25;&ucirc; &#353;&#601;&#8216;&#257;rayi&#x1E35;&#601; t&#257;m&icirc;&#x1E0F; yw&#333;m&#257;m w&#257;lay&#601;l&acirc; l&#333;&#8217; yiss&#257;&#x1E21;&#275;r&ucirc;<font color="red"><sup>3</font></sup> l&#601;h&#257;&#x1E07;&icirc;&#8217; &#8217;&#275;layi&#x1E35;&#601; &#x1E25;&ecirc;l gw&#333;yim &ucirc;mal&#601;&#x1E35;&ecirc;hem n&#601;h&ucirc;&#x1E21;&icirc;m: </P>
<P>12&nbsp;k&icirc;-hagw&#333;y w&#601;hammam&#601;l&#257;&#x1E35;&acirc; &#8217;&#259;&#353;er l&#333;&#8217;-y<sup>a</sup>&#8216;a&#x1E07;&#601;&#x1E0F;&ucirc;&#x1E35;&#601; y&#333;&#8217;&#x1E07;&#275;&#x1E0F;&ucirc; w&#601;hagw&#333;yim &#x1E25;&#257;r&#333;&#x1E07; ye&#x1E25;&#277;r&#257;&#x1E07;&ucirc;: </P>
<P>13&nbsp;k&#601;&#x1E07;w&#333;&#x1E0F; hall&#601;&#x1E07;&#257;nw&#333;n &#8217;&#275;layi&#x1E35;&#601; y&#257;&#x1E07;w&#333;&#8217; b&#601;rw&#333;&#353; ti&#x1E0F;&#601;h&#257;r &ucirc;&#x1E6F;&#601;&#8217;a&#353;&#353;&ucirc;r y<sup>a</sup>&#x1E25;&#601;d&#257;w l&#601;f&#257;&#8217;&#275;r m&#601;qw&#333;m miq&#601;d&#257;&#353;&icirc; &ucirc;m&#601;qw&#333;m ra&#x1E21;&#601;lay &#8217;&#259;&#x1E35;ab&#275;&#x1E0F;: </P>
<P>14&nbsp;w&#601;h&#257;l&#601;&#x1E35;&ucirc; &#8217;&#275;layi&#x1E35;&#601; &#353;&#601;&#x1E25;w&#333;&#x1E25;a b&#601;n&ecirc; m&#601;&#8216;annayi&#x1E35;&#601; w&#601;hi&#353;&#601;t<sup>a</sup>&#x1E25;&#259;w&ucirc; &#8216;al-kapw&#333;&#x1E6F; ra&#x1E21;&#601;layi&#x1E35;&#601; k&#257;l-m&#601;na&#8217;&#259;&#x1E63;&#257;yi&#x1E35;&#601; w&#601;q&#257;r&#601;&#8217;&ucirc; l&#257;&#x1E35;&#601; &#8216;&icirc;r y&#601;hw&acirc; &#x1E63;&icirc;yw&#333;n q&#601;&#x1E0F;w&#333;&#353; yi&#347;&#601;r&#257;&#8217;&#275;l: </P>
<P>15&nbsp;t<sup>a</sup>&#x1E25;a&#x1E6F; h&#277;yw&#333;&#x1E6F;&#275;&#x1E35;&#601; &#8216;&#259;z&ucirc;&#x1E07;&acirc; &ucirc;&#347;&#601;n&ucirc;&#8217;&acirc; w&#601;&#8217;&ecirc;n &#8216;w&#333;&#x1E07;&#275;r w&#601;&#347;am&#601;t&icirc;&#x1E35;&#601; li&#x1E21;&#601;&#8217;w&#333;n &#8216;w&#333;l&#257;m m&#601;&#347;w&#333;&#347; dw&#333;r w&#257;&#x1E0F;w&#333;r: </P>
<P>16&nbsp;w&#601;y&#257;naq&#601;t&#601; &#x1E25;&#259;l&#275;&#x1E07; gw&#333;yim w&#601;&#353;&#333;&#x1E0F; m&#601;l&#257;&#x1E35;&icirc;m t&icirc;n&#257;q&icirc; w&#601;y&#257;&#x1E0F;<sup>a</sup>&#8216;at&#601; k&icirc; &#8217;&#259;n&icirc; y&#601;hw&acirc; mw&#333;&#353;&icirc;&#8216;&#275;&#x1E35;&#601; w&#601;&#x1E21;&#333;&#8217;&#259;l&#275;&#x1E35;&#601; &#8217;&#259;&#x1E07;&icirc;r y<sup>a</sup>&#8216;&#259;q&#333;&#x1E07;: </P>
<P>17&nbsp;t<sup>a</sup>&#x1E25;a&#x1E6F; hann&#601;&#x1E25;&#333;&#353;e&#x1E6F; &#8217;&#257;&#x1E07;&icirc;&#8217; z&acirc;&#257;&#x1E07; w&#601;&#x1E6F;<sup>a</sup>&#x1E25;a&#x1E6F; habar&#601;zel &#8217;&#257;&#x1E07;&icirc;&#8217; &#x1E35;esef w&#601;&#x1E6F;<sup>a</sup>&#x1E25;a&#x1E6F; h&#257;&#8216;&#275;&#x1E63;&icirc;m n&#601;&#x1E25;&#333;&#353;e&#x1E6F; w&#601;&#x1E6F;<sup>a</sup>&#x1E25;a&#x1E6F; h&#257;&#8217;&#259;&#x1E07;&#257;n&icirc;m bar&#601;zel w&#601;&#347;am&#601;t&icirc; f&#601;qud&#257;&#x1E6F;&#275;&#x1E35;&#601; &#353;&#257;lw&#333;m w&#601;n&#333;&#x1E21;&#601;&#347;ayi&#x1E35;&#601; &#x1E63;&#601;&#x1E0F;&#257;q&acirc;: </P>
<P>18&nbsp;l&#333;&#8217;-yi&#353;&#353;&#257;m<sup>a</sup>&#8216; &#8216;w&#333;&#x1E0F; &#x1E25;&#257;m&#257;s b&#601;&#8217;ar&#601;&#x1E63;&#275;&#x1E35;&#601; &#353;&#333;&#x1E0F; w&#257;&#353;e&#x1E07;er bi&#x1E21;&#601;&#x1E07;&ucirc;l&#257;yi&#x1E35;&#601; w&#601;q&#257;r&#257;&#8217;&#x1E6F; y&#601;&#353;&ucirc;&#8216;&acirc; &#x1E25;w&#333;m&#333;&#x1E6F;ayi&#x1E35;&#601; &ucirc;&#353;&#601;&#8216;&#257;rayi&#x1E35;&#601; t&#601;hill&acirc;: </P>
<P>19&nbsp;l&#333;&#8217;-yih&#601;yeh-ll&#257;&#x1E35;&#601; &#8216;w&#333;&#x1E0F; ha&#353;&#353;eme&#353; l&#601;&#8217;w&#333;r yw&#333;m&#257;m &ucirc;l&#601;n&#333;&#x1E21;<sup>a</sup>h hayy&#257;r&#275;&#x1E25;a l&#333;&#8217;-y&#257;&#8217;&icirc;r l&#257;&#x1E35;&#601; w&#601;h&#257;y&acirc;-l&#257;&#x1E35;&#601; y&#601;hw&acirc; l&#601;&#8217;w&#333;r &#8216;w&#333;l&#257;m w&#275;&#8217;l&#333;hayi&#x1E35;&#601; l&#601;&#x1E6F;if&#601;&#8217;ar&#601;t&#275;&#x1E35;&#601;: </P>
<P>20&nbsp;l&#333;&#8217;-y&#257;&#x1E07;w&#333;&#8217; &#8216;w&#333;&#x1E0F; &#353;im&#601;&#353;&#275;&#x1E35;&#601; w&icirc;r&#275;&#x1E25;&#275;&#x1E35;&#601; l&#333;&#8217; y&#275;&#8217;&#257;s&#275;f k&icirc; y&#601;hw&acirc; yih&#601;yeh-ll&#257;&#x1E35;&#601; l&#601;&#8217;w&#333;r &#8216;w&#333;l&#257;m w&#601;&#353;&#257;l&#601;m&ucirc; y&#601;m&ecirc; &#8217;e&#x1E07;&#601;l&#275;&#x1E35;&#601;: </P>
<P>21&nbsp;w&#601;&#8216;amm&#275;&#x1E35;&#601; kull&#257;m &#x1E63;ad&icirc;q&icirc;m l&#601;&#8216;w&#333;l&#257;m y&icirc;r&#601;&#353;&ucirc; &#8217;&#257;re&#x1E63; n&#275;&#x1E63;er <font color="brown">ma&#x1E6D;&#x1E6D;&#257;&#8216;w&#333;</font> <font color="blue">ma&#x1E6D;&#x1E6D;&#257;&#8216;ay</font> m<sup>a</sup>&#8216;&#259;&#347;&#275;h y&#257;&#x1E0F;ay l&#601;hi&#x1E6F;&#601;p&#257;&#8217;&#275;r: </P>
<P>22&nbsp;haqq&#257;&#x1E6D;&#333;n yih&#601;yeh l&#257;&#8217;elef w&#601;ha&#x1E63;&#x1E63;&#257;&#8216;&icirc;r l&#601;&#x1E21;w&#333;y &#8216;&#257;&#x1E63;&ucirc;m &#8217;&#259;n&icirc; y&#601;hw&acirc; b&#601;&#8216;it&#257;h &#8217;&#259;&#x1E25;&icirc;&#353;enn&acirc;: s</P>
</TD>
</TABLE>
<P><HR>
<CENTER>
<A HREF="isa061.htm">Next: Isaiah (Yisheyah) Chapter 61</A></CENTER>
</BODY>
</HTML>
