[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa126)  [KJV](../kjv/psa126)  [Sep](../sep/psa126) 
[Vul](../vul/psa126)   
  
[Psalms (Tehilim) Index](psa)  
  [Previous](psa125)  [Next](psa127) 

------------------------------------------------------------------------

### Tanach (Hebrew): Psalms (Tehilim) Chapter 126

‎<span id="001">1</span> ‏שִׁ֗יר הַֽמַּ֫עֲל֥וֹת בְּשׁ֣וּב יְ֭הוָה
אֶת־שִׁיבַ֣ת צִיּ֑וֹן הָ֝יִ֗ינוּ כְּחֹלְמִֽים׃

‎<span id="002">2</span> ‏אָ֤ז יִמָּלֵ֪א שְׂח֡וֹק פִּינוּ֮
וּלְשׁוֹנֵ֪נוּ רִ֫נָּ֥ה אָ֭ז יֹאמְר֣וּ בַגּוֹיִ֑ם הִגְדִּ֥יל יְ֝הוָ֗ה
לַעֲשׂ֥וֹת עִם־אֵֽלֶּה׃

‎<span id="003">3</span> ‏הִגְדִּ֣יל יְ֭הוָה לַעֲשׂ֥וֹת עִמָּ֗נוּ
הָיִ֥ינוּ שְׂמֵחִֽים׃

‎<span id="004">4</span> ‏שׁוּבָ֣ה יְ֭הוָה אֶת־שבותנו שְׁבִיתֵ֑נוּ
כַּאֲפִיקִ֥ים בַּנֶּֽגֶב׃

‎<span id="005">5</span> ‏הַזֹּרְעִ֥ים בְּדִמְעָ֗ה בְּרִנָּ֥ה
יִקְצֹֽרוּ׃

‎<span id="006">6</span> ‏הָ֘ל֤וֹךְ יֵלֵ֨ךְ׀ וּבָכֹה֮ נֹשֵׂ֪א
מֶֽשֶׁךְ־הַ֫זָּ֥רַע בֹּֽא־יָב֥וֹא<sup>3</sup> בְרִנָּ֑ה נֹ֝שֵׂ֗א
אֲלֻמֹּתָֽיו׃

1 šîr hamm<sup>a</sup>‘ălwōṯ bəšûḇ yəhwâ ’eṯ-šîḇaṯ ṣîywōn hāyînû
kəḥōləmîm:

2 ’āz yimmālē’ śəḥwōq pînû ûləšwōnēnû rinnâ ’āz yō’mərû ḇagwōyim hiḡədîl
yəhwâ l<sup>a</sup>‘ăśwōṯ ‘im-’ēlleh:

3 hiḡədîl yəhwâ l<sup>a</sup>‘ăśwōṯ ‘immānû hāyînû śəmēḥîm:

4 šûḇâ yəhwâ ’eṯ-šəḇûṯēnû šəḇîṯēnû ka’ăfîqîm banneḡeḇ:

5 hazzōrə‘îm bəḏimə‘â bərinnâ yiqəṣōrû:

6 hālwōḵə yēlēḵə\| ûḇāḵōh nōśē’ mešeḵə-hazzār<sup>a</sup>‘
bō’-yāḇwō’<sup>3</sup> ḇərinnâ nōśē’ ’ălummōṯāyw:

------------------------------------------------------------------------

[Next: Psalms (Tehilim) Chapter 127](psa127)
