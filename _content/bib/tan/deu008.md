[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/deu008)  [KJV](../kjv/deu008)  [Sep](../sep/deu008) 
[Vul](../vul/deu008)   
  
[Deuteronomy (Devarim) Index](deu)  
  [Previous](deu007)  [Next](deu009) 

------------------------------------------------------------------------

### Tanach (Hebrew): Deuteronomy (Devarim) Chapter 8

‎<span id="001">1</span> ‏כָּל־הַמִּצְוָ֗ה אֲשֶׁ֨ר אָנֹכִ֧י מְצַוְּךָ֛
הַיּ֖וֹם תִּשְׁמְר֣וּן לַעֲשׂ֑וֹת לְמַ֨עַן תִּֽחְי֜וּן וּרְבִיתֶ֗ם
וּבָאתֶם֙ וִֽירִשְׁתֶּ֣ם אֶת־הָאָ֔רֶץ אֲשֶׁר־נִשְׁבַּ֥ע יְהוָ֖ה
לַאֲבֹתֵיכֶֽם׃

‎<span id="002">2</span> ‏וְזָכַרְתָּ֣ אֶת־כָּל־הַדֶּ֗רֶךְ
אֲשֶׁ֨ר<sup>3</sup> הֹלִֽיכֲךָ֜ יְהוָ֧ה אֱלֹהֶ֛יךָ זֶ֛ה אַרְבָּעִ֥ים
שָׁנָ֖ה בַּמִּדְבָּ֑ר לְמַ֨עַן עַנֹּֽתְךָ֜ לְנַסֹּֽתְךָ֗ לָדַ֜עַת
אֶת־אֲשֶׁ֧ר בִּֽלְבָבְךָ֛ הֲתִשְׁמֹ֥ר מצותו מִצְוֹתָ֖יו אִם־לֹֽא׃

‎<span id="003">3</span> ‏וַֽיְעַנְּךָ֮ וַיַּרְעִבֶךָ֒ וַיַּֽאֲכִֽלְךָ֤
אֶת־הַמָּן֙ אֲשֶׁ֣ר לֹא־יָדַ֔עְתָּ וְלֹ֥א יָדְע֖וּן אֲבֹתֶ֑יךָ לְמַ֣עַן
הוֹדִֽעֲךָ֗ כִּ֠י לֹ֣א עַל־הַלֶּ֤חֶם לְבַדּוֹ֙ יִחְיֶ֣ה הָֽאָדָ֔ם כִּ֛י
עַל־כָּל־מוֹצָ֥א פִֽי־יְהוָ֖ה יִחְיֶ֥ה הָאָדָֽם׃

‎<span id="004">4</span> ‏שִׂמְלָ֨תְךָ֜ לֹ֤א בָֽלְתָה֙ מֵֽעָלֶ֔יךָ
וְרַגְלְךָ֖ לֹ֣א בָצֵ֑קָה זֶ֖ה אַרְבָּעִ֥ים שָׁנָֽה׃

‎<span id="005">5</span> ‏וְיָדַעְתָּ֖ עִם־לְבָבֶ֑ךָ כִּ֗י כַּאֲשֶׁ֨ר
יְיַסֵּ֥ר אִישׁ֙ אֶת־בְּנ֔וֹ יְהוָ֥ה אֱלֹהֶ֖יךָ מְיַסְּרֶֽךָּ׃

‎<span id="006">6</span> ‏וְשָׁ֣מַרְתָּ֔ אֶת־מִצְוֹ֖ת יְהוָ֣ה אֱלֹהֶ֑יךָ
לָלֶ֥כֶת בִּדְרָכָ֖יו וּלְיִרְאָ֥ה אֹתֽוֹ׃

‎<span id="007">7</span> ‏כִּ֚י יְהוָ֣ה אֱלֹהֶ֔יךָ מְבִֽיאֲךָ֖
אֶל־אֶ֣רֶץ טוֹבָ֑ה אֶ֚רֶץ נַ֣חֲלֵי מָ֔יִם עֲיָנֹת֙ וּתְהֹמֹ֔ת יֹצְאִ֥ים
בַּבִּקְעָ֖ה וּבָהָֽר׃

‎<span id="008">8</span> ‏אֶ֤רֶץ חִטָּה֙ וּשְׂעֹרָ֔ה וְגֶ֥פֶן וּתְאֵנָ֖ה
וְרִמּ֑וֹן אֶֽרֶץ־זֵ֥ית שֶׁ֖מֶן וּדְבָֽשׁ׃

‎<span id="009">9</span> ‏אֶ֗רֶץ אֲשֶׁ֨ר לֹ֤א בְמִסְכֵּנֻת֙
תֹּֽאכַל־בָּ֣הּ לֶ֔חֶם לֹֽא־תֶחְסַ֥ר כֹּ֖ל בָּ֑הּ אֶ֚רֶץ אֲשֶׁ֣ר
אֲבָנֶ֣יהָ בַרְזֶ֔ל וּמֵהֲרָרֶ֖יהָ תַּחְצֹ֥ב נְחֹֽשֶׁת׃

‎<span id="010">10</span> ‏וְאָכַלְתָּ֖ וְשָׂבָ֑עְתָּ וּבֵֽרַכְתָּ֙
אֶת־יְהוָ֣ה אֱלֹהֶ֔יךָ עַל־הָאָ֥רֶץ הַטֹּבָ֖ה אֲשֶׁ֥ר נָֽתַן־לָֽךְ׃

‎<span id="011">11</span> ‏הִשָּׁ֣מֶר לְךָ֔ פֶּן־תִּשְׁכַּ֖ח אֶת־יְהוָ֣ה
אֱלֹהֶ֑יךָ לְבִלְתִּ֨י שְׁמֹ֤ר מִצְוֹתָיו֙ וּמִשְׁפָּטָ֣יו וְחֻקֹּתָ֔יו
אֲשֶׁ֛ר אָנֹכִ֥י מְצַוְּךָ֖ הַיּֽוֹם׃

‎<span id="012">12</span> ‏פֶּן־תֹּאכַ֖ל וְשָׂבָ֑עְתָּ וּבָתִּ֥ים
טוֹבִ֛ים תִּבְנֶ֖ה וְיָשָֽׁבְתָּ׃

‎<span id="013">13</span> ‏וּבְקָֽרְךָ֤ וְצֹֽאנְךָ֙ יִרְבְּיֻ֔ן וְכֶ֥סֶף
וְזָהָ֖ב יִרְבֶּה־לָּ֑ךְ וְכֹ֥ל אֲשֶׁר־לְךָ֖ יִרְבֶּֽה׃

‎<span id="014">14</span> ‏וְרָ֖ם לְבָבֶ֑ךָ וְשָֽׁכַחְתָּ֙ אֶת־יְהוָ֣ה
אֱלֹהֶ֔יךָ הַמּוֹצִיאֲךָ֛ מֵאֶ֥רֶץ מִצְרַ֖יִם מִבֵּ֥ית עֲבָדִֽים׃

‎<span id="015">15</span> ‏הַמּוֹלִ֨יכֲךָ֜ בַּמִּדְבָּ֣ר׀ הַגָּדֹ֣ל
וְהַנּוֹרָ֗א נָחָ֤שׁ׀ שָׂרָף֙ וְעַקְרָ֔ב וְצִמָּא֖וֹן אֲשֶׁ֣ר
אֵֽין־מָ֑יִם הַמּוֹצִ֤יא לְךָ֙ מַ֔יִם מִצּ֖וּר הַֽחַלָּמִֽישׁ׃

‎<span id="016">16</span> ‏הַמַּֽאֲכִ֨לְךָ֥ מָן֙ בַּמִּדְבָּ֔ר אֲשֶׁ֥ר
לֹא־יָדְע֖וּן אֲבֹתֶ֑יךָ לְמַ֣עַן עַנֹּֽתְךָ֗ וּלְמַ֙עַן֙ נַסֹּתֶ֔ךָ
לְהֵיטִֽבְךָ֖ בְּאַחֲרִיתֶֽךָ׃

‎<span id="017">17</span> ‏וְאָמַרְתָּ֖ בִּלְבָבֶ֑ךָ כֹּחִי֙ וְעֹ֣צֶם
יָדִ֔י עָ֥שָׂה לִ֖י אֶת־הַחַ֥יִל הַזֶּֽה׃

‎<span id="018">18</span> ‏וְזָֽכַרְתָּ֙ אֶת־יְהוָ֣ה אֱלֹהֶ֔יךָ כִּ֣י
ה֗וּא הַנֹּתֵ֥ן לְךָ֛ כֹּ֖חַ לַעֲשׂ֣וֹת חָ֑יִל לְמַ֨עַן הָקִ֧ים
אֶת־בְּרִית֛וֹ אֲשֶׁר־נִשְׁבַּ֥ע לַאֲבֹתֶ֖יךָ כַּיּ֥וֹם הַזֶּֽה׃ פ

‎<span id="019">19</span> ‏וְהָיָ֗ה אִם־שָׁכֹ֤חַ תִּשְׁכַּח֙ אֶת־יְהוָ֣ה
אֱלֹהֶ֔יךָ וְהָֽלַכְתָּ֗ אַחֲרֵי֙ אֱלֹהִ֣ים אֲחֵרִ֔ים וַעֲבַדְתָּ֖ם
וְהִשְׁתַּחֲוִ֣יתָ לָהֶ֑ם הַעִדֹ֤תִי בָכֶם֙ הַיּ֔וֹם כִּ֥י אָבֹ֖ד
תֹּאבֵדֽוּן׃

‎<span id="020">20</span> ‏כַּגּוֹיִ֗ם אֲשֶׁ֤ר יְהוָה֙ מַאֲבִ֣יד
מִפְּנֵיכֶ֔ם כֵּ֖ן תֹאבֵד֑וּן עֵ֚קֶב לֹ֣א תִשְׁמְע֔וּן בְּק֖וֹל יְהוָ֥ה
אֱלֹהֵיכֶֽם׃ פ

1 kāl-hammiṣəwâ ’ăšer ’ānōḵî məṣaûəḵā hayywōm tišəmərûn
l<sup>a</sup>‘ăśwōṯ ləm<sup>a</sup>‘an tiḥəyûn ûrəḇîṯem ûḇā’ṯem
wîrišətem ’eṯ-hā’āreṣ ’ăšer-nišəb<sup>a</sup>‘ yəhwâ la’ăḇōṯêḵem:

2 wəzāḵarətā ’eṯ-kāl-hadereḵə ’ăšer<sup>3</sup> hōlîḵăḵā yəhwâ ’ĕlōheyḵā
zeh ’arəbā‘îm šānâ bammiḏəbār ləm<sup>a</sup>‘an ‘annōṯəḵā lənassōṯəḵā
lāḏ<sup>a</sup>‘aṯ ’eṯ-’ăšer biləḇāḇəḵā hăṯišəmōr miṣəwōṯāw miṣəwōṯāyw
’im-lō’:

3 wayə‘annəḵā wayyarə‘iḇeḵā wayya’ăḵiləḵā ’eṯ-hammān ’ăšer
lō’-yāḏ<sup>a</sup>‘ətā wəlō’ yāḏə‘ûn ’ăḇōṯeyḵā ləm<sup>a</sup>‘an
hwōḏi‘ăḵā kî lō’ ‘al-halleḥem ləḇadwō yiḥəyeh hā’āḏām kî ‘al-kāl-mwōṣā’
fî-yəhwâ yiḥəyeh hā’āḏām:

4 śiməlāṯəḵā lō’ ḇāləṯâ mē‘āleyḵā wəraḡələḵā lō’ ḇāṣēqâ zeh ’arəbā‘îm
šānâ:

5 wəyāḏ<sup>a</sup>‘ətā ‘im-ləḇāḇeḵā kî ka’ăšer yəyassēr ’îš ’eṯ-bənwō
yəhwâ ’ĕlōheyḵā məyassəreḵḵā:

6 wəšāmarətā ’eṯ-miṣəwōṯ yəhwâ ’ĕlōheyḵā lāleḵeṯ biḏərāḵāyw ûləyirə’â
’ōṯwō:

7 kî yəhwâ ’ĕlōheyḵā məḇî’ăḵā ’el-’ereṣ ṭwōḇâ ’ereṣ n<sup>a</sup>ḥălê
māyim ‘ăyānōṯ ûṯəhōmōṯ yōṣə’îm babiqə‘â ûḇâār:

8 ’ereṣ ḥiṭṭâ ûśə‘ōrâ wəḡefen ûṯə’ēnâ wərimmwōn ’ereṣ-zêṯ šemen ûḏəḇāš:

9 ’ereṣ ’ăšer lō’ ḇəmisəkēnuṯ tō’ḵal-bāh leḥem lō’-ṯeḥəsar kōl bāh ’ereṣ
’ăšer ’ăḇāneyhā ḇarəzel ûmēhărāreyhā t<sup>a</sup>ḥəṣōḇ nəḥōšeṯ:

10 wə’āḵalətā wəśāḇā‘ətā ûḇēraḵətā ’eṯ-yəhwâ ’ĕlōheyḵā ‘al-hā’āreṣ
haṭṭōḇâ ’ăšer nāṯan-lāḵə:

11 hiššāmer ləḵā pen-tišək<sup>a</sup>ḥ ’eṯ-yəhwâ ’ĕlōheyḵā ləḇilətî
šəmōr miṣəwōṯāyw ûmišəpāṭāyw wəḥuqqōṯāyw ’ăšer ’ānōḵî məṣaûəḵā hayywōm:

12 pen-tō’ḵal wəśāḇā‘ətā ûḇātîm ṭwōḇîm tiḇəneh wəyāšāḇətā:

13 ûḇəqārəḵā wəṣō’nəḵā yirəbəyun wəḵesef wəzâāḇ yirəbeh-llāḵə wəḵōl
’ăšer-ləḵā yirəbeh:

14 wərām ləḇāḇeḵā wəšāḵ<sup>a</sup>ḥətā ’eṯ-yəhwâ ’ĕlōheyḵā hammwōṣî’ăḵā
mē’ereṣ miṣərayim mibêṯ ‘ăḇāḏîm:

15 hammwōlîḵăḵā bammiḏəbār\| hagāḏōl wəhannwōrā’ nāḥāš\| śārāf wə‘aqərāḇ
wəṣimmā’wōn ’ăšer ’ên-māyim hammwōṣî’ ləḵā mayim miṣṣûr
h<sup>a</sup>ḥallāmîš:

16 hamma’ăḵiləḵā mān bammiḏəbār ’ăšer lō’-yāḏə‘ûn ’ăḇōṯeyḵā
ləm<sup>a</sup>‘an ‘annōṯəḵā ûləm<sup>a</sup>‘an nassōṯeḵā ləhêṭiḇəḵā
bə’<sup>a</sup>ḥărîṯeḵā:

17 wə’āmarətā biləḇāḇeḵā kōḥî wə‘ōṣem yāḏî ‘āśâ lî
’eṯ-h<sup>a</sup>ḥayil hazzeh:

18 wəzāḵarətā ’eṯ-yəhwâ ’ĕlōheyḵā kî hû’ hannōṯēn ləḵā kōḥa
l<sup>a</sup>‘ăśwōṯ ḥāyil ləm<sup>a</sup>‘an hāqîm ’eṯ-bərîṯwō
’ăšer-nišəb<sup>a</sup>‘ la’ăḇōṯeyḵā kayywōm hazzeh: f

19 wəhāyâ ’im-šāḵōḥa tišək<sup>a</sup>ḥ ’eṯ-yəhwâ ’ĕlōheyḵā wəhālaḵətā
’<sup>a</sup>ḥărê ’ĕlōhîm ’ăḥērîm w<sup>a</sup>‘ăḇaḏətām
wəhišət<sup>a</sup>ḥăwîṯā lâem h<sup>a</sup>‘iḏōṯî ḇāḵem hayywōm kî
’āḇōḏ tō’ḇēḏûn:

20 kagwōyim ’ăšer yəhwâ ma’ăḇîḏ mipənêḵem kēn ṯō’ḇēḏûn ‘ēqeḇ lō’
ṯišəmə‘ûn bəqwōl yəhwâ ’ĕlōhêḵem: f

------------------------------------------------------------------------

[Next: Deuteronomy (Devarim) Chapter 9](deu009)
