<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze014.htm">Polyglot</A>&nbsp;
<A HREF="../kjv/eze014.htm">KJV</A>&nbsp;
<A HREF="../sep/eze014.htm">Sep</A>&nbsp;
<A HREF="../vul/eze014.htm">Vul</A>&nbsp;

<BR>
<BR><A HREF="eze.htm">Ezekiel (Yechezqel) Index</A><BR>
&nbsp;
<A HREF="eze013.htm">Previous</A>&nbsp;
<A HREF="eze015.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 14</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיָּב֤וֹא אֵלַי֙ אֲנָשִׁ֔ים מִזִּקְנֵ֖י יִשְׂרָאֵ֑ל וַיֵּשְׁב֖וּ לְפָנָֽי׃ פ</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בֶּן־אָדָ֗ם הָאֲנָשִׁ֤ים הָאֵ֙לֶּה֙ הֶעֱל֤וּ גִלּֽוּלֵיהֶם֙ עַל־לִבָּ֔ם וּמִכְשׁ֣וֹל עֲוֹנָ֔ם נָתְנ֖וּ נֹ֣כַח פְּנֵיהֶ֑ם הַאִדָּרֹ֥שׁ אִדָּרֵ֖שׁ לָהֶֽם׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לָכֵ֣ן דַּבֵּר־א֠וֹתָם וְאָמַרְתָּ֨ אֲלֵיהֶ֜ם כֹּה־אָמַ֣ר׀ אֲדֹנָ֣י יְהוִ֗ה אִ֣ישׁ אִ֣ישׁ מִבֵּ֣ית יִשְׂרָאֵ֡ל אֲשֶׁר֩ יַעֲלֶ֨ה אֶת־גִּלּוּלָ֜יו אֶל־לִבּ֗וֹ וּמִכְשׁ֤וֹל עֲוֹנוֹ֙ יָשִׂים֙ נֹ֣כַח פָּנָ֔יו וּבָ֖א אֶל־הַנָּבִ֑יא אֲנִ֣י יְהוָ֗ה נַעֲנֵ֧יתִי ל֦וֹ <font color="brown">בה</font> <font color="blue">בָ֖א</font> בְּרֹ֥ב גִּלּוּלָֽיו׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לְמַ֛עַן תְּפֹ֥שׂ אֶת־בֵּֽית־יִשְׂרָאֵ֖ל בְּלִבָּ֑ם אֲשֶׁ֤ר נָזֹ֙רוּ֙ מֵֽעָלַ֔י בְּגִלּֽוּלֵיהֶ֖ם כֻּלָּֽם׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לָכֵ֞ן אֱמֹ֣ר׀ אֶל־בֵּ֣ית יִשְׂרָאֵ֗ל כֹּ֤ה אָמַר֙ אֲדֹנָ֣י יְהוִ֔ה שׁ֣וּבוּ וְהָשִׁ֔יבוּ מֵעַ֖ל גִּלּֽוּלֵיכֶ֑ם וּמֵעַ֥ל כָּל־תּוֹעֲבֹתֵיכֶ֖ם הָשִׁ֥יבוּ פְנֵיכֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּי֩ אִ֨ישׁ אִ֜ישׁ מִבֵּ֣ית יִשְׂרָאֵ֗ל וּמֵהַגֵּר֮ אֲשֶׁר־יָג֣וּר בְּיִשְׂרָאֵל֒ וְיִנָּזֵ֣ר מֵֽאַחֲרַ֗י וְיַ֤עַל גִּלּוּלָיו֙ אֶל־לִבּ֔וֹ וּמִכְשׁ֣וֹל עֲוֹנ֔וֹ יָשִׂ֖ים נֹ֣כַח פָּנָ֑יו וּבָ֤א אֶל־הַנָּבִיא֙ לִדְרָשׁ־ל֣וֹ בִ֔י אֲנִ֣י יְהוָ֔ה נַֽעֲנֶה־לּ֖וֹ בִּֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְנָתַתִּ֨י פָנַ֜י בָּאִ֣ישׁ הַה֗וּא וַהֲשִֽׂמֹתִ֙יהוּ֙ לְא֣וֹת וְלִמְשָׁלִ֔ים וְהִכְרַתִּ֖יו מִתּ֣וֹךְ עַמִּ֑י וִֽידַעְתֶּ֖ם כִּֽי־אֲנִ֥י יְהוָֽה׃<font color="red"><sup>3</font></sup> ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהַנָּבִ֤יא כִֽי־יְפֻתֶּה֙ וְדִבֶּ֣ר דָּבָ֔ר אֲנִ֤י יְהוָה֙ פִּתֵּ֔יתִי אֵ֖ת הַנָּבִ֣יא הַה֑וּא וְנָטִ֤יתִי אֶת־יָדִי֙ עָלָ֔יו וְהִ֨שְׁמַדְתִּ֔יו מִתּ֖וֹךְ עַמִּ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְנָשְׂא֖וּ עֲוֹנָ֑ם כַּֽעֲוֹן֙ הַדֹּרֵ֔שׁ כַּעֲוֹ֥ן הַנָּבִ֖יא יִֽהְיֶֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לְ֠מַעַן לֹֽא־יִתְע֨וּ ע֤וֹד בֵּֽית־יִשְׂרָאֵל֙ מֵאַֽחֲרַ֔י וְלֹֽא־יִטַּמְּא֥וּ ע֖וֹד בְּכָל־פִּשְׁעֵיהֶ֑ם וְהָ֥יוּ לִ֣י לְעָ֗ם וַֽאֲנִי֙ אֶהְיֶ֤ה לָהֶם֙ לֵֽאלֹהִ֔ים נְאֻ֖ם אֲדֹנָ֥י יְהוִֽה׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בֶּן־אָדָ֗ם אֶ֚רֶץ כִּ֤י תֶחֱטָא־לִי֙ לִמְעָל־מַ֔עַל וְנָטִ֤יתִי יָדִי֙ עָלֶ֔יהָ וְשָׁבַ֥רְתִּי לָ֖הּ מַטֵּה־לָ֑חֶם וְהִשְׁלַחְתִּי־בָ֣הּ רָעָ֔ב וְהִכְרַתִּ֥י מִמֶּ֖נָּה אָדָ֥ם וּבְהֵמָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְ֠הָיוּ שְׁלֹ֨שֶׁת הָאֲנָשִׁ֤ים הָאֵ֙לֶּה֙ בְּתוֹכָ֔הּ נֹ֖חַ <font color="brown">דנאל</font> <font color="blue">דָּנִיאֵ֣ל</font> וְאִיּ֑וֹב הֵ֤מָּה בְצִדְקָתָם֙ יְנַצְּל֣וּ נַפְשָׁ֔ם נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;לֽוּ־חַיָּ֥ה רָעָ֛ה אַעֲבִ֥יר בָּאָ֖רֶץ וְשִׁכְּלָ֑תָּה וְהָיְתָ֤ה שְׁמָמָה֙ מִבְּלִ֣י עוֹבֵ֔ר מִפְּנֵ֖י הַחַיָּֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;שְׁלֹ֨שֶׁת הָאֲנָשִׁ֣ים הָאֵלֶּה֮ בְּתוֹכָהּ֒ חַי־אָ֗נִי נְאֻם֙ אֲדֹנָ֣י יְהוִ֔ה אִם־בָּנִ֥ים וְאִם־בָּנ֖וֹת יַצִּ֑ילוּ הֵ֤מָּה לְבַדָּם֙ יִנָּצֵ֔לוּ וְהָאָ֖רֶץ תִּהְיֶ֥ה שְׁמָמָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;א֛וֹ חֶ֥רֶב אָבִ֖יא עַל־הָאָ֣רֶץ הַהִ֑יא וְאָמַרְתִּ֗י חֶ֚רֶב תַּעֲבֹ֣ר בָּאָ֔רֶץ וְהִכְרַתִּ֥י מִמֶּ֖נָּה אָדָ֥ם וּבְהֵמָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּשְׁלֹ֨שֶׁת הָאֲנָשִׁ֣ים הָאֵלֶּה֮ בְּתוֹכָהּ֒ חַי־אָ֗נִי נְאֻם֙ אֲדֹנָ֣י יְהוִ֔ה לֹ֥א יַצִּ֖ילוּ בָּנִ֣ים וּבָנ֑וֹת כִּ֛י הֵ֥ם לְבַדָּ֖ם יִנָּצֵֽלוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;א֛וֹ דֶּ֥בֶר אֲשַׁלַּ֖ח אֶל־הָאָ֣רֶץ הַהִ֑יא וְשָׁפַכְתִּ֨י חֲמָתִ֤י עָלֶ֙יהָ֙ בְּדָ֔ם לְהַכְרִ֥ית מִמֶּ֖נָּה אָדָ֥ם וּבְהֵמָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְנֹ֨חַ <font color="brown">דנאל</font> <font color="blue">דָּנִיאֵ֣ל</font> וְאִיּוֹב֮ בְּתוֹכָהּ֒ חַי־אָ֗נִי נְאֻם֙ אֲדֹנָ֣י יְהוִ֔ה אִם־בֵּ֥ן אִם־בַּ֖ת יַצִּ֑ילוּ הֵ֥מָּה בְצִדְקָתָ֖ם יַצִּ֥ילוּ נַפְשָֽׁם׃ פ</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כִּי֩ כֹ֨ה אָמַ֜ר אֲדֹנָ֣י יְהוִֹ֗ה אַ֣ף כִּֽי־אַרְבַּ֣עַת שְׁפָטַ֣י׀ הָרָעִ֡ים חֶ֠רֶב וְרָעָ֞ב וְחַיָּ֤ה רָעָה֙ וָדֶ֔בֶר שִׁלַּ֖חְתִּי אֶל־יְרוּשָׁלִָ֑ם לְהַכְרִ֥ית מִמֶּ֖נָּה אָדָ֥ם וּבְהֵמָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְהִנֵּ֨ה נֽוֹתְרָה־בָּ֜הּ פְּלֵטָ֗ה הַֽמּוּצָאִים֮ בָּנִ֣ים וּבָנוֹת֒ הִנָּם֙ יוֹצְאִ֣ים אֲלֵיכֶ֔ם וּרְאִיתֶ֥ם אֶת־דַּרְכָּ֖ם וְאֶת־עֲלִֽילוֹתָ֑ם וְנִחַמְתֶּ֗ם עַל־הָֽרָעָה֙ אֲשֶׁ֤ר הֵבֵ֙אתִי֙ עַל־יְר֣וּשָׁלִַ֔ם אֵ֛ת כָּל־אֲשֶׁ֥ר הֵבֵ֖אתִי עָלֶֽיהָ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְנִחֲמ֣וּ אֶתְכֶ֔ם כִּֽי־תִרְא֥וּ אֶת־דַּרְכָּ֖ם וְאֶת־עֲלִֽילוֹתָ֑ם וִֽידַעְתֶּ֗ם כִּי֩ לֹ֨א חִנָּ֤ם עָשִׂ֙יתִי֙ אֵ֣ת כָּל־אֲשֶׁר־עָשִׂ֣יתִי בָ֔הּ נְאֻ֖ם אֲדֹנָ֥י יְהוִֹֽה׃ פ</P>
</TD>
<TD WIDTH="50%">
<P>1&nbsp;wayy&#257;&#x1E07;w&#333;&#8217; &#8217;&#275;lay &#8217;&#259;n&#257;&#353;&icirc;m mizziq&#601;n&ecirc; yi&#347;&#601;r&#257;&#8217;&#275;l wayy&#275;&#353;&#601;&#x1E07;&ucirc; l&#601;f&#257;n&#257;y: f</P>
<P>2&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>3&nbsp;ben-&#8217;&#257;&#x1E0F;&#257;m h&#257;&#8217;&#259;n&#257;&#353;&icirc;m h&#257;&#8217;&#275;lleh he&#8216;&#277;l&ucirc; &#x1E21;ill&ucirc;l&ecirc;hem &#8216;al-lib&#257;m &ucirc;mi&#x1E35;&#601;&#353;w&#333;l &#8216;&#259;w&#333;n&#257;m n&#257;&#x1E6F;&#601;n&ucirc; n&#333;&#x1E35;<sup>a</sup>&#x1E25; p&#601;n&ecirc;hem ha&#8217;id&#257;r&#333;&#353; &#8217;id&#257;r&#275;&#353; l&acirc;em: s</P>
<P>4&nbsp;l&#257;&#x1E35;&#275;n dab&#275;r-&#8217;w&#333;&#x1E6F;&#257;m w&#601;&#8217;&#257;mar&#601;t&#257; &#8217;&#259;l&ecirc;hem k&#333;h-&#8217;&#257;mar| &#8217;&#259;&#x1E0F;&#333;n&#257;y y&#601;hwih &#8217;&icirc;&#353; &#8217;&icirc;&#353; mib&ecirc;&#x1E6F; yi&#347;&#601;r&#257;&#8217;&#275;l &#8217;&#259;&#353;er y<sup>a</sup>&#8216;&#259;leh &#8217;e&#x1E6F;-gill&ucirc;l&#257;yw &#8217;el-libw&#333; &ucirc;mi&#x1E35;&#601;&#353;w&#333;l &#8216;&#259;w&#333;nw&#333; y&#257;&#347;&icirc;m n&#333;&#x1E35;<sup>a</sup>&#x1E25; p&#257;n&#257;yw &ucirc;&#x1E07;&#257;&#8217; &#8217;el-hann&#257;&#x1E07;&icirc;&#8217; &#8217;&#259;n&icirc; y&#601;hw&acirc; n<sup>a</sup>&#8216;&#259;n&ecirc;&#x1E6F;&icirc; lw&#333; <font color="brown">&#x1E07;&#257;h</font> <font color="blue">&#x1E07;&#257;&#8217;</font> b&#601;r&#333;&#x1E07; gill&ucirc;l&#257;yw: </P>
<P>5&nbsp;l&#601;m<sup>a</sup>&#8216;an t&#601;f&#333;&#347; &#8217;e&#x1E6F;-b&ecirc;&#x1E6F;-yi&#347;&#601;r&#257;&#8217;&#275;l b&#601;lib&#257;m &#8217;&#259;&#353;er n&#257;z&#333;r&ucirc; m&#275;&#8216;&#257;lay b&#601;&#x1E21;ill&ucirc;l&ecirc;hem kull&#257;m: s</P>
<P>6&nbsp;l&#257;&#x1E35;&#275;n &#8217;&#277;m&#333;r| &#8217;el-b&ecirc;&#x1E6F; yi&#347;&#601;r&#257;&#8217;&#275;l k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &#353;&ucirc;&#x1E07;&ucirc; w&#601;h&#257;&#353;&icirc;&#x1E07;&ucirc; m&#275;&#8216;al gill&ucirc;l&ecirc;&#x1E35;em &ucirc;m&#275;&#8216;al k&#257;l-tw&#333;&#8216;&#259;&#x1E07;&#333;&#x1E6F;&ecirc;&#x1E35;em h&#257;&#353;&icirc;&#x1E07;&ucirc; f&#601;n&ecirc;&#x1E35;em: </P>
<P>7&nbsp;k&icirc; &#8217;&icirc;&#353; &#8217;&icirc;&#353; mib&ecirc;&#x1E6F; yi&#347;&#601;r&#257;&#8217;&#275;l &ucirc;m&#275;hag&#275;r &#8217;&#259;&#353;er-y&#257;&#x1E21;&ucirc;r b&#601;yi&#347;&#601;r&#257;&#8217;&#275;l w&#601;yinn&#257;z&#275;r m&#275;&#8217;<sup>a</sup>&#x1E25;&#259;ray w&#601;y<sup>a</sup>&#8216;al gill&ucirc;l&#257;yw &#8217;el-libw&#333; &ucirc;mi&#x1E35;&#601;&#353;w&#333;l &#8216;&#259;w&#333;nw&#333; y&#257;&#347;&icirc;m n&#333;&#x1E35;<sup>a</sup>&#x1E25; p&#257;n&#257;yw &ucirc;&#x1E07;&#257;&#8217; &#8217;el-hann&#257;&#x1E07;&icirc;&#8217; li&#x1E0F;&#601;r&#257;&#353;-lw&#333; &#x1E07;&icirc; &#8217;&#259;n&icirc; y&#601;hw&acirc; n<sup>a</sup>&#8216;&#259;neh-llw&#333; b&icirc;: </P>
<P>8&nbsp;w&#601;n&#257;&#x1E6F;at&icirc; f&#257;nay b&#257;&#8217;&icirc;&#353; hah&ucirc;&#8217; wah&#259;&#347;im&#333;&#x1E6F;&icirc;h&ucirc; l&#601;&#8217;w&#333;&#x1E6F; w&#601;lim&#601;&#353;&#257;l&icirc;m w&#601;hi&#x1E35;&#601;rat&icirc;w mitw&#333;&#x1E35;&#601; &#8216;amm&icirc; w&icirc;&#x1E0F;<sup>a</sup>&#8216;&#601;tem k&icirc;-&#8217;&#259;n&icirc; y&#601;hw&acirc;:<font color="red"><sup>3</font></sup> s</P>
<P>9&nbsp;w&#601;hann&#257;&#x1E07;&icirc;&#8217; &#x1E35;&icirc;-y&#601;futeh w&#601;&#x1E0F;iber d&#257;&#x1E07;&#257;r &#8217;&#259;n&icirc; y&#601;hw&acirc; pit&ecirc;&#x1E6F;&icirc; &#8217;&#275;&#x1E6F; hann&#257;&#x1E07;&icirc;&#8217; hah&ucirc;&#8217; w&#601;n&#257;&#x1E6D;&icirc;&#x1E6F;&icirc; &#8217;e&#x1E6F;-y&#257;&#x1E0F;&icirc; &#8216;&#257;l&#257;yw w&#601;hi&#353;&#601;ma&#x1E0F;&#601;t&icirc;w mitw&#333;&#x1E35;&#601; &#8216;amm&icirc; yi&#347;&#601;r&#257;&#8217;&#275;l: </P>
<P>10&nbsp;w&#601;n&#257;&#347;&#601;&#8217;&ucirc; &#8216;&#259;w&#333;n&#257;m k<sup>a</sup>&#8216;&#259;w&#333;n had&#333;r&#275;&#353; k<sup>a</sup>&#8216;&#259;w&#333;n hann&#257;&#x1E07;&icirc;&#8217; yih&#601;yeh: </P>
<P>11&nbsp;l&#601;m<sup>a</sup>&#8216;an l&#333;&#8217;-yi&#x1E6F;&#601;&#8216;&ucirc; &#8216;w&#333;&#x1E0F; b&ecirc;&#x1E6F;-yi&#347;&#601;r&#257;&#8217;&#275;l m&#275;&#8217;<sup>a</sup>&#x1E25;&#259;ray w&#601;l&#333;&#8217;-yi&#x1E6D;&#x1E6D;amm&#601;&#8217;&ucirc; &#8216;w&#333;&#x1E0F; b&#601;&#x1E35;&#257;l-pi&#353;&#601;&#8216;&ecirc;hem w&#601;h&#257;y&ucirc; l&icirc; l&#601;&#8216;&#257;m wa&#8217;&#259;n&icirc; &#8217;eh&#601;yeh l&acirc;em l&#275;&#8217;l&#333;h&icirc;m n&#601;&#8217;um &#8217;&#259;&#x1E0F;&#333;n&#257;y y&#601;hwih: f</P>
<P>12&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>13&nbsp;ben-&#8217;&#257;&#x1E0F;&#257;m &#8217;ere&#x1E63; k&icirc; &#x1E6F;e&#x1E25;&#277;&#x1E6D;&#257;&#8217;-l&icirc; lim&#601;&#8216;&#257;l-m<sup>a</sup>&#8216;al w&#601;n&#257;&#x1E6D;&icirc;&#x1E6F;&icirc; y&#257;&#x1E0F;&icirc; &#8216;&#257;leyh&#257; w&#601;&#353;&#257;&#x1E07;ar&#601;t&icirc; l&#257;h ma&#x1E6D;&#x1E6D;&#275;h-l&#257;&#x1E25;em w&#601;hi&#353;&#601;l<sup>a</sup>&#x1E25;&#601;t&icirc;-&#x1E07;&#257;h r&#257;&#8216;&#257;&#x1E07; w&#601;hi&#x1E35;&#601;rat&icirc; mimmenn&acirc; &#8217;&#257;&#x1E0F;&#257;m &ucirc;&#x1E07;&#601;h&#275;m&acirc;: </P>
<P>14&nbsp;w&#601;h&#257;y&ucirc; &#353;&#601;l&#333;&#353;e&#x1E6F; h&#257;&#8217;&#259;n&#257;&#353;&icirc;m h&#257;&#8217;&#275;lleh b&#601;&#x1E6F;w&#333;&#x1E35;&#257;h n&#333;&#x1E25;a <font color="brown">d&#257;ni&#8217;&#275;l</font> <font color="blue">d&#257;n&icirc;&#8217;&#275;l</font> w&#601;&#8217;&icirc;yw&#333;&#x1E07; h&#275;mm&acirc; &#x1E07;&#601;&#x1E63;i&#x1E0F;&#601;q&#257;&#x1E6F;&#257;m y&#601;na&#x1E63;&#x1E63;&#601;l&ucirc; naf&#601;&#353;&#257;m n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>15&nbsp;l&ucirc;-&#x1E25;ayy&acirc; r&#257;&#8216;&acirc; &#8217;<sup>a</sup>&#8216;&#259;&#x1E07;&icirc;r b&#257;&#8217;&#257;re&#x1E63; w&#601;&#353;ik&#601;l&#257;t&acirc; w&#601;h&#257;y&#601;&#x1E6F;&acirc; &#353;&#601;m&#257;m&acirc; mib&#601;l&icirc; &#8216;w&#333;&#x1E07;&#275;r mip&#601;n&ecirc; h<sup>a</sup>&#x1E25;ayy&acirc;: </P>
<P>16&nbsp;&#353;&#601;l&#333;&#353;e&#x1E6F; h&#257;&#8217;&#259;n&#257;&#353;&icirc;m h&#257;&#8217;&#275;lleh b&#601;&#x1E6F;w&#333;&#x1E35;&#257;h &#x1E25;ay-&#8217;&#257;n&icirc; n&#601;&#8217;um &#8217;&#259;&#x1E0F;&#333;n&#257;y y&#601;hwih &#8217;im-b&#257;n&icirc;m w&#601;&#8217;im-b&#257;nw&#333;&#x1E6F; ya&#x1E63;&#x1E63;&icirc;l&ucirc; h&#275;mm&acirc; l&#601;&#x1E07;ad&#257;m yinn&#257;&#x1E63;&#275;l&ucirc; w&#601;h&#257;&#8217;&#257;re&#x1E63; tih&#601;yeh &#353;&#601;m&#257;m&acirc;: </P>
<P>17&nbsp;&#8217;w&#333; &#x1E25;ere&#x1E07; &#8217;&#257;&#x1E07;&icirc;&#8217; &#8216;al-h&#257;&#8217;&#257;re&#x1E63; hah&icirc;&#8217; w&#601;&#8217;&#257;mar&#601;t&icirc; &#x1E25;ere&#x1E07; t<sup>a</sup>&#8216;&#259;&#x1E07;&#333;r b&#257;&#8217;&#257;re&#x1E63; w&#601;hi&#x1E35;&#601;rat&icirc; mimmenn&acirc; &#8217;&#257;&#x1E0F;&#257;m &ucirc;&#x1E07;&#601;h&#275;m&acirc;: </P>
<P>18&nbsp;&ucirc;&#353;&#601;l&#333;&#353;e&#x1E6F; h&#257;&#8217;&#259;n&#257;&#353;&icirc;m h&#257;&#8217;&#275;lleh b&#601;&#x1E6F;w&#333;&#x1E35;&#257;h &#x1E25;ay-&#8217;&#257;n&icirc; n&#601;&#8217;um &#8217;&#259;&#x1E0F;&#333;n&#257;y y&#601;hwih l&#333;&#8217; ya&#x1E63;&#x1E63;&icirc;l&ucirc; b&#257;n&icirc;m &ucirc;&#x1E07;&#257;nw&#333;&#x1E6F; k&icirc; h&#275;m l&#601;&#x1E07;ad&#257;m yinn&#257;&#x1E63;&#275;l&ucirc;: </P>
<P>19&nbsp;&#8217;w&#333; de&#x1E07;er &#8217;&#259;&#353;all<sup>a</sup>&#x1E25; &#8217;el-h&#257;&#8217;&#257;re&#x1E63; hah&icirc;&#8217; w&#601;&#353;&#257;fa&#x1E35;&#601;t&icirc; &#x1E25;&#259;m&#257;&#x1E6F;&icirc; &#8216;&#257;leyh&#257; b&#601;&#x1E0F;&#257;m l&#601;ha&#x1E35;&#601;r&icirc;&#x1E6F; mimmenn&acirc; &#8217;&#257;&#x1E0F;&#257;m &ucirc;&#x1E07;&#601;h&#275;m&acirc;: </P>
<P>20&nbsp;w&#601;n&#333;&#x1E25;a <font color="brown">d&#257;ni&#8217;&#275;l</font> <font color="blue">d&#257;n&icirc;&#8217;&#275;l</font> w&#601;&#8217;&icirc;yw&#333;&#x1E07; b&#601;&#x1E6F;w&#333;&#x1E35;&#257;h &#x1E25;ay-&#8217;&#257;n&icirc; n&#601;&#8217;um &#8217;&#259;&#x1E0F;&#333;n&#257;y y&#601;hwih &#8217;im-b&#275;n &#8217;im-ba&#x1E6F; ya&#x1E63;&#x1E63;&icirc;l&ucirc; h&#275;mm&acirc; &#x1E07;&#601;&#x1E63;i&#x1E0F;&#601;q&#257;&#x1E6F;&#257;m ya&#x1E63;&#x1E63;&icirc;l&ucirc; naf&#601;&#353;&#257;m: f</P>
<P>21&nbsp;k&icirc; &#x1E35;&#333;h &#8217;&#257;mar &#8217;&#259;&#x1E0F;&#333;n&#257;y y&#601;hw&#333;ih &#8217;af k&icirc;-&#8217;ar&#601;b<sup>a</sup>&#8216;a&#x1E6F; &#353;&#601;f&#257;&#x1E6D;ay| h&#257;r&#257;&#8216;&icirc;m &#x1E25;ere&#x1E07; w&#601;r&#257;&#8216;&#257;&#x1E07; w&#601;&#x1E25;ayy&acirc; r&#257;&#8216;&acirc; w&#257;&#x1E0F;e&#x1E07;er &#353;ill<sup>a</sup>&#x1E25;&#601;t&icirc; &#8217;el-y&#601;r&ucirc;&#353;&#257;l&#257;im l&#601;ha&#x1E35;&#601;r&icirc;&#x1E6F; mimmenn&acirc; &#8217;&#257;&#x1E0F;&#257;m &ucirc;&#x1E07;&#601;h&#275;m&acirc;: </P>
<P>22&nbsp;w&#601;hinn&#275;h nw&#333;&#x1E6F;&#601;r&acirc;-b&#257;h p&#601;l&#275;&#x1E6D;&acirc; hamm&ucirc;&#x1E63;&#257;&#8217;&icirc;m b&#257;n&icirc;m &ucirc;&#x1E07;&#257;nw&#333;&#x1E6F; hinn&#257;m yw&#333;&#x1E63;&#601;&#8217;&icirc;m &#8217;&#259;l&ecirc;&#x1E35;em &ucirc;r&#601;&#8217;&icirc;&#x1E6F;em &#8217;e&#x1E6F;-dar&#601;k&#257;m w&#601;&#8217;e&#x1E6F;-&#8216;&#259;l&icirc;lw&#333;&#x1E6F;&#257;m w&#601;ni&#x1E25;am&#601;tem &#8216;al-h&#257;r&#257;&#8216;&acirc; &#8217;&#259;&#353;er h&#275;&#x1E07;&#275;&#8217;&#x1E6F;&icirc; &#8216;al-y&#601;r&ucirc;&#353;&#257;laim &#8217;&#275;&#x1E6F; k&#257;l-&#8217;&#259;&#353;er h&#275;&#x1E07;&#275;&#8217;&#x1E6F;&icirc; &#8216;&#257;leyh&#257;: </P>
<P>23&nbsp;w&#601;ni&#x1E25;&#259;m&ucirc; &#8217;e&#x1E6F;&#601;&#x1E35;em k&icirc;-&#x1E6F;ir&#601;&#8217;&ucirc; &#8217;e&#x1E6F;-dar&#601;k&#257;m w&#601;&#8217;e&#x1E6F;-&#8216;&#259;l&icirc;lw&#333;&#x1E6F;&#257;m w&icirc;&#x1E0F;<sup>a</sup>&#8216;&#601;tem k&icirc; l&#333;&#8217; &#x1E25;inn&#257;m &#8216;&#257;&#347;&icirc;&#x1E6F;&icirc; &#8217;&#275;&#x1E6F; k&#257;l-&#8217;&#259;&#353;er-&#8216;&#257;&#347;&icirc;&#x1E6F;&icirc; &#x1E07;&#257;h n&#601;&#8217;um &#8217;&#259;&#x1E0F;&#333;n&#257;y y&#601;hw&#333;ih: f</P>
</TD>
</TABLE>
<P><HR>
<CENTER>
<A HREF="eze015.htm">Next: Ezekiel (Yechezqel) Chapter 15</A></CENTER>
</BODY>
</HTML>
