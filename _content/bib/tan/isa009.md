[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa009)  [KJV](../kjv/isa009)  [Sep](../sep/isa009) 
[Vul](../vul/isa009)   
  
[Isaiah (Yisheyah) Index](isa)  
  [Previous](isa008)  [Next](isa010) 

------------------------------------------------------------------------

### Tanach (Hebrew): Isaiah (Yisheyah) Chapter 9

‎<span id="001">1</span> ‏הָעָם֙ הַהֹלְכִ֣ים בַּחֹ֔שֶׁךְ רָא֖וּ א֣וֹר
גָּד֑וֹל יֹשְׁבֵי֙ בְּאֶ֣רֶץ צַלְמָ֔וֶת א֖וֹר נָגַ֥הּ עֲלֵיהֶֽם׃

‎<span id="002">2</span> ‏הִרְבִּ֣יתָ הַגּ֔וֹי לא ל֖וֹ הִגְדַּ֣לְתָּ
הַשִּׂמְחָ֑ה שָׂמְח֤וּ לְפָנֶ֙יךָ֙ כְּשִׂמְחַ֣ת בַּקָּצִ֔יר כַּאֲשֶׁ֥ר
יָגִ֖ילוּ בְּחַלְּקָ֥ם שָׁלָֽל׃

‎<span id="003">3</span> ‏כִּ֣י׀ אֶת־עֹ֣ל סֻבֳּל֗וֹ וְאֵת֙ מַטֵּ֣ה
שִׁכְמ֔וֹ שֵׁ֖בֶט הַנֹּגֵ֣שׂ בּ֑וֹ הַחִתֹּ֖תָ כְּי֥וֹם מִדְיָֽן׃

‎<span id="004">4</span> ‏כִּ֤י כָל־סְאוֹן֙ סֹאֵ֣ן בְּרַ֔עַשׁ
וְשִׂמְלָ֖ה מְגוֹלָלָ֣ה בְדָמִ֑ים וְהָיְתָ֥ה לִשְׂרֵפָ֖ה מַאֲכֹ֥לֶת
אֵֽשׁ׃

‎<span id="005">5</span> ‏כִּי־יֶ֣לֶד יֻלַּד־לָ֗נוּ בֵּ֚ן נִתַּן־לָ֔נוּ
וַתְּהִ֥י הַמִּשְׂרָ֖ה עַל־שִׁכְמ֑וֹ וַיִּקְרָ֨א שְׁמ֜וֹ פֶּ֠לֶא יוֹעֵץ֙
אֵ֣ל גִּבּ֔וֹר אֲבִיעַ֖ד שַׂר־שָׁלֽוֹם׃

‎<span id="006">6</span> ‏למרבה<sup>m</sup> לְמַרְבֵּ֨ה הַמִּשְׂרָ֜ה
וּלְשָׁל֣וֹם אֵֽין־קֵ֗ץ עַל־כִּסֵּ֤א דָוִד֙ וְעַל־מַמְלַכְתּ֔וֹ
לְהָכִ֤ין אֹתָהּ֙ וּֽלְסַעֲדָ֔הּ בְּמִשְׁפָּ֖ט וּבִצְדָקָ֑ה מֵעַתָּה֙
וְעַד־עוֹלָ֔ם קִנְאַ֛ת יְהוָ֥ה צְבָא֖וֹת תַּעֲשֶׂה־זֹּֽאת׃ ס

‎<span id="007">7</span> ‏דָּבָ֛ר שָׁלַ֥ח אֲדֹנָ֖י בְּיַעֲקֹ֑ב וְנָפַ֖ל
בְּיִשְׂרָאֵֽל׃

‎<span id="008">8</span> ‏וְיָדְעוּ֙ הָעָ֣ם כֻּלּ֔וֹ אֶפְרַ֖יִם
וְיוֹשֵׁ֣ב שֹׁמְר֑וֹן בְּגַאֲוָ֛ה וּבְגֹ֥דֶל לֵבָ֖ב לֵאמֹֽר׃

‎<span id="009">9</span> ‏לְבֵנִ֥ים נָפָ֖לוּ וְגָזִ֣ית נִבְנֶ֑ה
שִׁקְמִ֣ים גֻּדָּ֔עוּ וַאֲרָזִ֖ים נַחֲלִֽיף׃

‎<span id="010">10</span> ‏וַיְשַׂגֵּ֧ב יְהוָ֛ה אֶת־צָרֵ֥י רְצִ֖ין
עָלָ֑יו וְאֶת־אֹיְבָ֖יו יְסַכְסֵֽךְ׃

‎<span id="011">11</span> ‏אֲרָ֣ם מִקֶּ֗דֶם וּפְלִשְׁתִּים֙ מֵֽאָח֔וֹר
וַיֹּאכְל֥וּ אֶת־יִשְׂרָאֵ֖ל בְּכָל־פֶּ֑ה בְּכָל־זֹאת֙ לֹא־שָׁ֣ב אַפּ֔וֹ
וְע֖וֹד יָד֥וֹ נְטוּיָֽה׃

‎<span id="012">12</span> ‏וְהָעָ֥ם לֹא־שָׁ֖ב עַד־הַמַּכֵּ֑הוּ
וְאֶת־יְהוָ֥ה צְבָא֖וֹת לֹ֥א דָרָֽשׁוּ׃ ס

‎<span id="013">13</span> ‏וַיַּכְרֵ֨ת יְהוָ֜ה מִיִּשְׂרָאֵ֗ל רֹ֧אשׁ
וְזָנָ֛ב כִּפָּ֥ה וְאַגְמ֖וֹן י֥וֹם אֶחָֽד׃

‎<span id="014">14</span> ‏זָקֵ֥ן וּנְשׂוּא־פָנִ֖ים ה֣וּא הָרֹ֑אשׁ
וְנָבִ֥יא מֽוֹרֶה־שֶּׁ֖קֶר ה֥וּא הַזָּנָֽב׃

‎<span id="015">15</span> ‏וַיִּֽהְי֛וּ מְאַשְּׁרֵ֥י הָֽעָם־הַזֶּ֖ה
מַתְעִ֑ים וּמְאֻשָּׁרָ֖יו מְבֻלָּעִֽים׃

‎<span id="016">16</span> ‏עַל־כֵּ֨ן עַל־בַּחוּרָ֜יו לֹֽא־יִשְׂמַ֣ח׀
אֲדֹנָ֗י וְאֶת־יְתֹמָ֤יו וְאֶת־אַלְמְנֹתָיו֙ לֹ֣א יְרַחֵ֔ם כִּ֤י כֻלּוֹ֙
חָנֵ֣ף וּמֵרַ֔ע וְכָל־פֶּ֖ה דֹּבֵ֣ר נְבָלָ֑ה בְּכָל־זֹאת֙ לֹא־שָׁ֣ב
אַפּ֔וֹ וְע֖וֹד יָד֥וֹ נְטוּיָֽה׃

‎<span id="017">17</span> ‏כִּֽי־בָעֲרָ֤ה כָאֵשׁ֙ רִשְׁעָ֔ה שָׁמִ֥יר
וָשַׁ֖יִת תֹּאכֵ֑ל וַתִּצַּת֙ בְּסִֽבְכֵ֣י הַיַּ֔עַר וַיִּֽתְאַבְּכ֖וּ
גֵּא֥וּת עָשָֽׁן׃

‎<span id="018">18</span> ‏בְּעֶבְרַ֛ת יְהוָ֥ה צְבָא֖וֹת נֶעְתַּ֣ם
אָ֑רֶץ וַיְהִ֤י הָעָם֙ כְּמַאֲכֹ֣לֶת אֵ֔שׁ אִ֥ישׁ אֶל־אָחִ֖יו לֹ֥א
יַחְמֹֽלוּ׃

‎<span id="019">19</span> ‏וַיִּגְזֹ֤ר עַל־יָמִין֙ וְרָעֵ֔ב וַיֹּ֥אכַל
עַל־שְׂמֹ֖אול וְלֹ֣א שָׂבֵ֑עוּ אִ֥ישׁ בְּשַׂר־זְרֹע֖וֹ יֹאכֵֽלוּ׃

‎<span id="020">20</span> ‏מְנַשֶּׁ֣ה אֶת־אֶפְרַ֗יִם וְאֶפְרַ֙יִם֙
אֶת־מְנַשֶּׁ֔ה יַחְדָּ֥ו הֵ֖מָּה עַל־יְהוּדָ֑ה בְּכָל־זֹאת֙ לֹא־שָׁ֣ב
אַפּ֔וֹ וְע֖וֹד יָד֥וֹ נְטוּיָֽה׃ ס

1 hā‘ām hahōləḵîm b<sup>a</sup>ḥōšeḵə rā’û ’wōr gāḏwōl yōšəḇê bə’ereṣ
ṣaləmāweṯ ’wōr nāḡ<sup>a</sup>h ‘ălêhem:

2 hirəbîṯā hagwōy lō’ lwō hiḡədalətā haśśiməḥâ śāməḥû ləfāneyḵā
kəśiməḥaṯ baqqāṣîr ka’ăšer yāḡîlû bəḥalləqām šālāl:

3 kî\| ’eṯ-‘ōl subŏlwō wə’ēṯ maṭṭēh šiḵəmwō šēḇeṭ hannōḡēś bwō
h<sup>a</sup>ḥitōṯā kəywōm miḏəyān:

4 kî ḵāl-sə’wōn sō’ēn bər<sup>a</sup>‘aš wəśiməlâ məḡwōlālâ ḇəḏāmîm
wəhāyəṯâ liśərēfâ ma’ăḵōleṯ ’ēš:

5 kî-yeleḏ yullaḏ-lānû bēn nitan-lānû watəhî hammiśərâ ‘al-šiḵəmwō
wayyiqərā’ šəmwō pele’ ywō‘ēṣ ’ēl gibwōr ’ăḇî‘aḏ śar-šālwōm:

6 ləmarəbēh ləmarəbēh<sup>m</sup> hammiśərâ ûləšālwōm ’ên-qēṣ ‘al-kissē’
ḏāwiḏ wə‘al-maməlaḵətwō ləhāḵîn ’ōṯāh ûləs<sup>a</sup>‘ăḏāh bəmišəpāṭ
ûḇiṣəḏāqâ mē‘atâ wə‘aḏ-‘wōlām qinə’aṯ yəhwâ ṣəḇā’wōṯ
t<sup>a</sup>‘ăśeh-zzō’ṯ: s

7 dāḇār šāl<sup>a</sup>ḥ ’ăḏōnāy bəy<sup>a</sup>‘ăqōḇ wənāfal
bəyiśərā’ēl:

8 wəyāḏə‘û hā‘ām kullwō ’efərayim wəywōšēḇ šōmərwōn bəḡa’ăwâ ûḇəḡōḏel
lēḇāḇ lē’mōr:

9 ləḇēnîm nāfālû wəḡāzîṯ niḇəneh šiqəmîm gudā‘û wa’ărāzîm
n<sup>a</sup>ḥălîf:

10 wayəśagēḇ yəhwâ ’eṯ-ṣārê rəṣîn ‘ālāyw wə’eṯ-’ōyəḇāyw yəsaḵəsēḵə:

11 ’ărām miqqeḏem ûfəlišətîm mē’āḥwōr wayyō’ḵəlû ’eṯ-yiśərā’ēl bəḵāl-peh
bəḵāl-zō’ṯ lō’-šāḇ ’apwō wə‘wōḏ yāḏwō nəṭûyâ:

12 wəhā‘ām lō’-šāḇ ‘aḏ-hammakēhû wə’eṯ-yəhwâ ṣəḇā’wōṯ lō’ ḏārāšû: s

13 wayyaḵərēṯ yəhwâ mîyiśərā’ēl rō’š wəzānāḇ kipâ wə’aḡəmwōn ywōm ’eḥāḏ:

14 zāqēn ûnəśû’-fānîm hû’ hārō’š wənāḇî’ mwōreh-ššeqer hû’ hazzānāḇ:

15 wayyihəyû mə’aššərê hā‘ām-hazzeh maṯə‘îm ûmə’uššārāyw məḇullā‘îm:

16 ‘al-kēn ‘al-b<sup>a</sup>ḥûrāyw lō’-yiśəm<sup>a</sup>ḥ\| ’ăḏōnāy
wə’eṯ-yəṯōmāyw wə’eṯ-’aləmənōṯāyw lō’ yər<sup>a</sup>ḥēm kî ḵullwō ḥānēf
ûmēr<sup>a</sup>‘ wəḵāl-peh dōḇēr nəḇālâ bəḵāl-zō’ṯ lō’-šāḇ ’apwō wə‘wōḏ
yāḏwō nəṭûyâ:

17 kî-ḇā‘ărâ ḵā’ēš rišə‘â šāmîr wāšayiṯ tō’ḵēl watiṣṣaṯ bəsiḇəḵê
hayy<sup>a</sup>‘ar wayyiṯə’abəḵû gē’ûṯ ‘āšān:

18 bə‘eḇəraṯ yəhwâ ṣəḇā’wōṯ ne‘ətam ’āreṣ wayəhî hā‘ām kəma’ăḵōleṯ ’ēš
’îš ’el-’āḥîw lō’ y<sup>a</sup>ḥəmōlû:

19 wayyiḡəzōr ‘al-yāmîn wərā‘ēḇ wayyō’ḵal ‘al-śəmō’wl wəlō’ śāḇē‘û ’îš
bəśar-zərō‘wō yō’ḵēlû:

20 mənaššeh ’eṯ-’efərayim wə’efərayim ’eṯ-mənaššeh y<sup>a</sup>ḥədāw
hēmmâ ‘al-yəhûḏâ bəḵāl-zō’ṯ lō’-šāḇ ’apwō wə‘wōḏ yāḏwō nəṭûyâ: s

------------------------------------------------------------------------

[Next: Isaiah (Yisheyah) Chapter 10](isa010)
