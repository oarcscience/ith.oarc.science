<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Kings (2 Melakhim): 2 Kings (2 Melakhim) Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg2024">Polyglot</A>&nbsp;
<A HREF="../kjv/kg2024">KJV</A>&nbsp;
<A HREF="../sep/kg2024">Sep</A>&nbsp;
<A HREF="../vul/kg2024">Vul</A>&nbsp;

<BR>
<BR><A HREF="kg2">2 Kings (2 Melakhim) Index</A><BR>
&nbsp;
<A HREF="kg2023">Previous</A>&nbsp;
<A HREF="kg2025">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Kings (2 Melakhim) Chapter 24</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בְּיָמָ֣יו עָלָ֔ה נְבֻכַדְנֶאצַּ֖ר מֶ֣לֶךְ בָּבֶ֑ל וַיְהִי־ל֨וֹ יְהוֹיָקִ֥ים עֶ֙בֶד֙ שָׁלֹ֣שׁ שָׁנִ֔ים וַיָּ֖שָׁב וַיִּמְרָד־בּֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְשַׁלַּ֣ח יְהוָ֣ה׀ בּ֡וֹ אֶת־גְּדוּדֵ֣י כַשְׂדִּים֩ וְאֶת־גְּדוּדֵ֨י אֲרָ֜ם וְאֵ֣ת׀ גְּדוּדֵ֣י מוֹאָ֗ב וְאֵת֙ גְּדוּדֵ֣י בְנֵֽי־עַמּ֔וֹן וַיְשַׁלְּחֵ֥ם בִּֽיהוּדָ֖ה לְהַֽאֲבִיד֑וֹ כִּדְבַ֣ר יְהוָ֔ה אֲשֶׁ֣ר דִּבֶּ֔ר בְּיַ֖ד עֲבָדָ֥יו הַנְּבִיאִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אַ֣ךְ׀ עַל־פִּ֣י יְהוָ֗ה הָֽיְתָה֙ בִּֽיהוּדָ֔ה לְהָסִ֖יר מֵעַ֣ל פָּנָ֑יו בְּחַטֹּ֣את מְנַשֶּׁ֔ה כְּכֹ֖ל אֲשֶׁ֥ר עָשָֽׂה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְגַ֤ם דַּֽם־הַנָּקִי֙ אֲשֶׁ֣ר שָׁפָ֔ךְ וַיְמַלֵּ֥א אֶת־יְרוּשָׁלִַ֖ם דָּ֣ם נָקִ֑י וְלֹֽא־אָבָ֥ה יְהוָ֖ה לִסְלֹֽחַ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְיֶ֛תֶר דִּבְרֵ֥י יְהוֹיָקִ֖ים וְכָל־אֲשֶׁ֣ר עָשָׂ֑ה הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּשְׁכַּ֥ב יְהוֹיָקִ֖ים עִם־אֲבֹתָ֑יו וַיִּמְלֹ֛ךְ יְהוֹיָכִ֥ין בְּנ֖וֹ תַּחְתָּֽיו׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְלֹֽא־הֹסִ֥יף עוֹד֙ מֶ֣לֶךְ מִצְרַ֔יִם לָצֵ֖את מֵֽאַרְצ֑וֹ כִּֽי־לָקַ֞ח מֶ֣לֶךְ בָּבֶ֗ל מִנַּ֤חַל מִצְרַ֙יִם֙ עַד־נְהַר־פְּרָ֔ת כֹּ֛ל אֲשֶׁ֥ר הָיְתָ֖ה לְמֶ֥לֶךְ מִצְרָֽיִם׃ פ</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בֶּן־שְׁמֹנֶ֨ה עֶשְׂרֵ֤ה שָׁנָה֙ יְהוֹיָכִ֣ין בְּמָלְכ֔וֹ וּשְׁלֹשָׁ֣ה חֳדָשִׁ֔ים מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ נְחֻשְׁתָּ֥א בַת־אֶלְנָתָ֖ן מִירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּ֥עַשׂ הָרַ֖ע בְּעֵינֵ֣י יְהוָ֑ה כְּכֹ֥ל אֲשֶׁר־עָשָׂ֖ה אָבִֽיו׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בָּעֵ֣ת הַהִ֔יא <font color="brown">עלה</font> <font color="blue">עָל֗וּ</font> עַבְדֵ֛י נְבֻכַדְנֶאצַּ֥ר מֶֽלֶךְ־בָּבֶ֖ל יְרוּשָׁלִָ֑ם וַתָּבֹ֥א הָעִ֖יר בַּמָּצֽוֹר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיָּבֹ֛א נְבוּכַדְנֶאצַּ֥ר מֶֽלֶךְ־בָּבֶ֖ל עַל־הָעִ֑יר וַעֲבָדָ֖יו צָרִ֥ים עָלֶֽיהָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֵּצֵ֞א יְהוֹיָכִ֤ין מֶֽלֶךְ־יְהוּדָה֙ עַל־מֶ֣לֶךְ בָּבֶ֔ל ה֣וּא וְאִמּ֔וֹ וַעֲבָדָ֖יו וְשָׂרָ֣יו וְסָֽרִיסָ֑יו וַיִּקַּ֤ח אֹתוֹ֙ מֶ֣לֶךְ בָּבֶ֔ל בִּשְׁנַ֥ת שְׁמֹנֶ֖ה לְמָלְכֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיּוֹצֵ֣א מִשָּׁ֗ם אֶת־כָּל־אוֹצְרוֹת֙ בֵּ֣ית יְהוָ֔ה וְאֽוֹצְר֖וֹת בֵּ֣ית הַמֶּ֑לֶךְ וַיְקַצֵּ֞ץ אֶת־כָּל־כְּלֵ֣י הַזָּהָ֗ב אֲשֶׁ֨ר עָשָׂ֜ה שְׁלֹמֹ֤ה מֶֽלֶךְ־יִשְׂרָאֵל֙ בְּהֵיכַ֣ל יְהוָ֔ה כַּֽאֲשֶׁ֖ר דִּבֶּ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהִגְלָ֣ה אֶת־כָּל־יְ֠רוּשָׁלִַם וְֽאֶת־כָּל־הַשָּׂרִ֞ים וְאֵ֣ת׀ כָּל־גִּבּוֹרֵ֣י הַחַ֗יִל <font color="brown">עשרה</font> <font color="blue">עֲשֶׂ֤רֶת</font> אֲלָפִים֙ גּוֹלֶ֔ה וְכָל־הֶחָרָ֖שׁ וְהַמַּסְגֵּ֑ר לֹ֣א נִשְׁאַ֔ר זוּלַ֖ת דַּלַּ֥ת עַם־הָאָֽרֶץ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֶּ֥גֶל אֶת־יְהוֹיָכִ֖ין בָּבֶ֑לָה וְאֶת־אֵ֣ם הַ֠מֶּלֶךְ וְאֶת־נְשֵׁ֨י הַמֶּ֜לֶךְ וְאֶת־סָרִיסָ֗יו וְאֵת֙ <font color="brown">אולי</font> <font color="blue">אֵילֵ֣י</font> הָאָ֔רֶץ הוֹלִ֛יךְ גּוֹלָ֥ה מִירוּשָׁלִַ֖ם בָּבֶֽלָה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאֵת֩ כָּל־אַנְשֵׁ֨י הַחַ֜יִל שִׁבְעַ֣ת אֲלָפִ֗ים וְהֶחָרָ֤שׁ וְהַמַּסְגֵּר֙ אֶ֔לֶף הַכֹּ֕ל גִּבּוֹרִ֖ים עֹשֵׂ֣י מִלְחָמָ֑ה וַיְבִיאֵ֧ם מֶֽלֶךְ־בָּבֶ֛ל גּוֹלָ֖ה בָּבֶֽלָה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּמְלֵ֧ךְ מֶֽלֶךְ־בָּבֶ֛ל אֶת־מַתַּנְיָ֥ה דֹד֖וֹ תַּחְתָּ֑יו וַיַּסֵּ֥ב אֶת־שְׁמ֖וֹ צִדְקִיָּֽהוּ׃ פ</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בֶּן־עֶשְׂרִ֨ים וְאַחַ֤ת שָׁנָה֙ צִדְקִיָּ֣הוּ בְמָלְכ֔וֹ וְאַחַ֤ת עֶשְׂרֵה֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ <font color="brown">חמיטל</font> <font color="blue">חֲמוּטַ֥ל</font> בַּֽת־יִרְמְיָ֖הוּ מִלִּבְנָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיַּ֥עַשׂ הָרַ֖ע בְּעֵינֵ֣י יְהוָ֑ה כְּכֹ֥ל אֲשֶׁר־עָשָׂ֖ה יְהוֹיָקִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כִּ֣י׀ עַל־אַ֣ף יְהוָ֗ה הָיְתָ֤ה בִירוּשָׁלִַ֙ם֙ וּבִ֣יהוּדָ֔ה עַד־הִשְׁלִכ֥וֹ אֹתָ֖ם מֵעַ֣ל פָּנָ֑יו וַיִּמְרֹ֥ד צִדְקִיָּ֖הוּ בְּמֶ֥לֶךְ בָּבֶֽל׃ ס</P>
</TD>
<TD WIDTH="50%">
<P>1&nbsp;b&#601;y&#257;m&#257;yw &#8216;&#257;l&acirc; n&#601;&#x1E07;u&#x1E35;a&#x1E0F;&#601;ne&#8217;&#x1E63;&#x1E63;ar mele&#x1E35;&#601; b&#257;&#x1E07;el way&#601;h&icirc;-lw&#333; y&#601;hw&#333;y&#257;q&icirc;m &#8216;e&#x1E07;e&#x1E0F; &#353;&#257;l&#333;&#353; &#353;&#257;n&icirc;m wayy&#257;&#353;&#257;&#x1E07; wayyim&#601;r&#257;&#x1E0F;-bw&#333;: </P>
<P>2&nbsp;way&#601;&#353;all<sup>a</sup>&#x1E25; y&#601;hw&acirc;| bw&#333; &#8217;e&#x1E6F;-g&#601;&#x1E0F;&ucirc;&#x1E0F;&ecirc; &#x1E35;a&#347;&#601;d&icirc;m w&#601;&#8217;e&#x1E6F;-g&#601;&#x1E0F;&ucirc;&#x1E0F;&ecirc; &#8217;&#259;r&#257;m w&#601;&#8217;&#275;&#x1E6F;| g&#601;&#x1E0F;&ucirc;&#x1E0F;&ecirc; mw&#333;&#8217;&#257;&#x1E07; w&#601;&#8217;&#275;&#x1E6F; g&#601;&#x1E0F;&ucirc;&#x1E0F;&ecirc; &#x1E07;&#601;n&ecirc;-&#8216;ammw&#333;n way&#601;&#353;all&#601;&#x1E25;&#275;m b&icirc;h&ucirc;&#x1E0F;&acirc; l&#601;ha&#8217;&#259;&#x1E07;&icirc;&#x1E0F;w&#333; ki&#x1E0F;&#601;&#x1E07;ar y&#601;hw&acirc; &#8217;&#259;&#353;er diber b&#601;ya&#x1E0F; &#8216;&#259;&#x1E07;&#257;&#x1E0F;&#257;yw hann&#601;&#x1E07;&icirc;&#8217;&icirc;m: </P>
<P>3&nbsp;&#8217;a&#x1E35;&#601;| &#8216;al-p&icirc; y&#601;hw&acirc; h&#257;y&#601;&#x1E6F;&acirc; b&icirc;h&ucirc;&#x1E0F;&acirc; l&#601;h&#257;s&icirc;r m&#275;&#8216;al p&#257;n&#257;yw b&#601;&#x1E25;a&#x1E6D;&#x1E6D;&#333;&#8217;&#x1E6F; m&#601;na&#353;&#353;eh k&#601;&#x1E35;&#333;l &#8217;&#259;&#353;er &#8216;&#257;&#347;&acirc;: </P>
<P>4&nbsp;w&#601;&#x1E21;am dam-hann&#257;q&icirc; &#8217;&#259;&#353;er &#353;&#257;f&#257;&#x1E35;&#601; way&#601;mall&#275;&#8217; &#8217;e&#x1E6F;-y&#601;r&ucirc;&#353;&#257;laim d&#257;m n&#257;q&icirc; w&#601;l&#333;&#8217;-&#8217;&#257;&#x1E07;&acirc; y&#601;hw&acirc; lis&#601;l&#333;&#x1E25;a: </P>
<P>5&nbsp;w&#601;ye&#x1E6F;er di&#x1E07;&#601;r&ecirc; y&#601;hw&#333;y&#257;q&icirc;m w&#601;&#x1E35;&#257;l-&#8217;&#259;&#353;er &#8216;&#257;&#347;&acirc; h&#259;l&#333;&#8217;-h&#275;m k&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m l&#601;mal&#601;&#x1E35;&ecirc; y&#601;h&ucirc;&#x1E0F;&acirc;: </P>
<P>6&nbsp;wayyi&#353;&#601;ka&#x1E07; y&#601;hw&#333;y&#257;q&icirc;m &#8216;im-&#8217;&#259;&#x1E07;&#333;&#x1E6F;&#257;yw wayyim&#601;l&#333;&#x1E35;&#601; y&#601;hw&#333;y&#257;&#x1E35;&icirc;n b&#601;nw&#333; t<sup>a</sup>&#x1E25;&#601;t&#257;yw: </P>
<P>7&nbsp;w&#601;l&#333;&#8217;-h&#333;s&icirc;f &#8216;w&#333;&#x1E0F; mele&#x1E35;&#601; mi&#x1E63;&#601;rayim l&#257;&#x1E63;&#275;&#8217;&#x1E6F; m&#275;&#8217;ar&#601;&#x1E63;w&#333; k&icirc;-l&#257;q<sup>a</sup>&#x1E25; mele&#x1E35;&#601; b&#257;&#x1E07;el minn<sup>a</sup>&#x1E25;al mi&#x1E63;&#601;rayim &#8216;a&#x1E0F;-n&#601;har-p&#601;r&#257;&#x1E6F; k&#333;l &#8217;&#259;&#353;er h&#257;y&#601;&#x1E6F;&acirc; l&#601;mele&#x1E35;&#601; mi&#x1E63;&#601;r&#257;yim: f</P>
<P>8&nbsp;ben-&#353;&#601;m&#333;neh &#8216;e&#347;&#601;r&#275;h &#353;&#257;n&acirc; y&#601;hw&#333;y&#257;&#x1E35;&icirc;n b&#601;m&#257;l&#601;&#x1E35;w&#333; &ucirc;&#353;&#601;l&#333;&#353;&acirc; &#x1E25;&#335;&#x1E0F;&#257;&#353;&icirc;m m&#257;la&#x1E35;&#601; b&icirc;r&ucirc;&#353;&#257;l&#257;im w&#601;&#353;&#275;m &#8217;immw&#333; n&#601;&#x1E25;u&#353;&#601;t&#257;&#8217; &#x1E07;a&#x1E6F;-&#8217;el&#601;n&#257;&#x1E6F;&#257;n m&icirc;r&ucirc;&#353;&#257;l&#257;im: </P>
<P>9&nbsp;wayy<sup>a</sup>&#8216;a&#347; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; k&#601;&#x1E35;&#333;l &#8217;&#259;&#353;er-&#8216;&#257;&#347;&acirc; &#8217;&#257;&#x1E07;&icirc;w: </P>
<P>10&nbsp;b&#257;&#8216;&#275;&#x1E6F; hah&icirc;&#8217; <font color="brown">&#8216;&#257;l&acirc;</font> <font color="blue">&#8216;&#257;l&ucirc;</font> &#8216;a&#x1E07;&#601;&#x1E0F;&ecirc; n&#601;&#x1E07;u&#x1E35;a&#x1E0F;&#601;ne&#8217;&#x1E63;&#x1E63;ar mele&#x1E35;&#601;-b&#257;&#x1E07;el y&#601;r&ucirc;&#353;&#257;l&#257;im wat&#257;&#x1E07;&#333;&#8217; h&#257;&#8216;&icirc;r bamm&#257;&#x1E63;w&#333;r: </P>
<P>11&nbsp;wayy&#257;&#x1E07;&#333;&#8217; n&#601;&#x1E07;&ucirc;&#x1E35;a&#x1E0F;&#601;ne&#8217;&#x1E63;&#x1E63;ar mele&#x1E35;&#601;-b&#257;&#x1E07;el &#8216;al-h&#257;&#8216;&icirc;r w<sup>a</sup>&#8216;&#259;&#x1E07;&#257;&#x1E0F;&#257;yw &#x1E63;&#257;r&icirc;m &#8216;&#257;leyh&#257;: </P>
<P>12&nbsp;wayy&#275;&#x1E63;&#275;&#8217; y&#601;hw&#333;y&#257;&#x1E35;&icirc;n mele&#x1E35;&#601;-y&#601;h&ucirc;&#x1E0F;&acirc; &#8216;al-mele&#x1E35;&#601; b&#257;&#x1E07;el h&ucirc;&#8217; w&#601;&#8217;immw&#333; w<sup>a</sup>&#8216;&#259;&#x1E07;&#257;&#x1E0F;&#257;yw w&#601;&#347;&#257;r&#257;yw w&#601;s&#257;r&icirc;s&#257;yw wayyiqq<sup>a</sup>&#x1E25; &#8217;&#333;&#x1E6F;w&#333; mele&#x1E35;&#601; b&#257;&#x1E07;el bi&#353;&#601;na&#x1E6F; &#353;&#601;m&#333;neh l&#601;m&#257;l&#601;&#x1E35;w&#333;: </P>
<P>13&nbsp;wayyw&#333;&#x1E63;&#275;&#8217; mi&#353;&#353;&#257;m &#8217;e&#x1E6F;-k&#257;l-&#8217;w&#333;&#x1E63;&#601;rw&#333;&#x1E6F; b&ecirc;&#x1E6F; y&#601;hw&acirc; w&#601;&#8217;w&#333;&#x1E63;&#601;rw&#333;&#x1E6F; b&ecirc;&#x1E6F; hammele&#x1E35;&#601; way&#601;qa&#x1E63;&#x1E63;&#275;&#x1E63; &#8217;e&#x1E6F;-k&#257;l-k&#601;l&ecirc; hazz&acirc;&#257;&#x1E07; &#8217;&#259;&#353;er &#8216;&#257;&#347;&acirc; &#353;&#601;l&#333;m&#333;h mele&#x1E35;&#601;-yi&#347;&#601;r&#257;&#8217;&#275;l b&#601;h&ecirc;&#x1E35;al y&#601;hw&acirc; ka&#8217;&#259;&#353;er diber y&#601;hw&acirc;: </P>
<P>14&nbsp;w&#601;hi&#x1E21;&#601;l&acirc; &#8217;e&#x1E6F;-k&#257;l-y&#601;r&ucirc;&#353;&#257;laim w&#601;&#8217;e&#x1E6F;-k&#257;l-ha&#347;&#347;&#257;r&icirc;m w&#601;&#8217;&#275;&#x1E6F;| k&#257;l-gibw&#333;r&ecirc; h<sup>a</sup>&#x1E25;ayil <font color="brown">&#8216;&#259;&#347;&#257;r&acirc;</font> <font color="blue">&#8216;&#259;&#347;ere&#x1E6F;</font> &#8217;&#259;l&#257;f&icirc;m gw&#333;leh w&#601;&#x1E35;&#257;l-he&#x1E25;&#257;r&#257;&#353; w&#601;hammas&#601;g&#275;r l&#333;&#8217; ni&#353;&#601;&#8217;ar z&ucirc;la&#x1E6F; dalla&#x1E6F; &#8216;am-h&#257;&#8217;&#257;re&#x1E63;: </P>
<P>15&nbsp;wayye&#x1E21;el &#8217;e&#x1E6F;-y&#601;hw&#333;y&#257;&#x1E35;&icirc;n b&#257;&#x1E07;el&acirc; w&#601;&#8217;e&#x1E6F;-&#8217;&#275;m hammele&#x1E35;&#601; w&#601;&#8217;e&#x1E6F;-n&#601;&#353;&ecirc; hammele&#x1E35;&#601; w&#601;&#8217;e&#x1E6F;-s&#257;r&icirc;s&#257;yw w&#601;&#8217;&#275;&#x1E6F; <font color="brown">&#8217;&#277;wil&ecirc;</font> <font color="blue">&#8217;&ecirc;l&ecirc;</font> h&#257;&#8217;&#257;re&#x1E63; hw&#333;l&icirc;&#x1E35;&#601; gw&#333;l&acirc; m&icirc;r&ucirc;&#353;&#257;laim b&#257;&#x1E07;el&acirc;: </P>
<P>16&nbsp;w&#601;&#8217;&#275;&#x1E6F; k&#257;l-&#8217;an&#601;&#353;&ecirc; h<sup>a</sup>&#x1E25;ayil &#353;i&#x1E07;&#601;&#8216;a&#x1E6F; &#8217;&#259;l&#257;f&icirc;m w&#601;he&#x1E25;&#257;r&#257;&#353; w&#601;hammas&#601;g&#275;r &#8217;elef hak&#333;l gibw&#333;r&icirc;m &#8216;&#333;&#347;&ecirc; mil&#601;&#x1E25;&#257;m&acirc; way&#601;&#x1E07;&icirc;&#8217;&#275;m mele&#x1E35;&#601;-b&#257;&#x1E07;el gw&#333;l&acirc; b&#257;&#x1E07;el&acirc;: </P>
<P>17&nbsp;wayyam&#601;l&#275;&#x1E35;&#601; mele&#x1E35;&#601;-b&#257;&#x1E07;el &#8217;e&#x1E6F;-matan&#601;y&acirc; &#x1E0F;&#333;&#x1E0F;w&#333; t<sup>a</sup>&#x1E25;&#601;t&#257;yw wayyass&#275;&#x1E07; &#8217;e&#x1E6F;-&#353;&#601;mw&#333; &#x1E63;i&#x1E0F;&#601;q&icirc;y&acirc;&ucirc;: f</P>
<P>18&nbsp;ben-&#8216;e&#347;&#601;r&icirc;m w&#601;&#8217;<sup>a</sup>&#x1E25;a&#x1E6F; &#353;&#257;n&acirc; &#x1E63;i&#x1E0F;&#601;q&icirc;y&acirc;&ucirc; &#x1E07;&#601;m&#257;l&#601;&#x1E35;w&#333; w&#601;&#8217;<sup>a</sup>&#x1E25;a&#x1E6F; &#8216;e&#347;&#601;r&#275;h &#353;&#257;n&acirc; m&#257;la&#x1E35;&#601; b&icirc;r&ucirc;&#353;&#257;l&#257;im w&#601;&#353;&#275;m &#8217;immw&#333; <font color="brown">&#x1E25;&#259;m&icirc;&#x1E6D;al</font> <font color="blue">&#x1E25;&#259;m&ucirc;&#x1E6D;al</font> ba&#x1E6F;-yir&#601;m&#601;y&acirc;&ucirc; milli&#x1E07;&#601;n&acirc;: </P>
<P>19&nbsp;wayy<sup>a</sup>&#8216;a&#347; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; k&#601;&#x1E35;&#333;l &#8217;&#259;&#353;er-&#8216;&#257;&#347;&acirc; y&#601;hw&#333;y&#257;q&icirc;m: </P>
<P>20&nbsp;k&icirc;| &#8216;al-&#8217;af y&#601;hw&acirc; h&#257;y&#601;&#x1E6F;&acirc; &#x1E07;&icirc;r&ucirc;&#353;&#257;laim &ucirc;&#x1E07;&icirc;h&ucirc;&#x1E0F;&acirc; &#8216;a&#x1E0F;-hi&#353;&#601;li&#x1E35;w&#333; &#8217;&#333;&#x1E6F;&#257;m m&#275;&#8216;al p&#257;n&#257;yw wayyim&#601;r&#333;&#x1E0F; &#x1E63;i&#x1E0F;&#601;q&icirc;y&acirc;&ucirc; b&#601;mele&#x1E35;&#601; b&#257;&#x1E07;el: s</P>
</TD>
</TABLE>
<P><HR>
<CENTER>
<A HREF="kg2025">Next: 2 Kings (2 Melakhim) Chapter 25</A></CENTER>
</BODY>
</HTML>
