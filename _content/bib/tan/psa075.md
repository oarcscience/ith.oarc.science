[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa075)  [KJV](../kjv/psa075)  [Sep](../sep/psa075) 
[Vul](../vul/psa075)   
  
[Psalms (Tehilim) Index](psa)  
  [Previous](psa074)  [Next](psa076) 

------------------------------------------------------------------------

### Tanach (Hebrew): Psalms (Tehilim) Chapter 75

‎<span id="001">1</span> ‏לַמְנַצֵּ֥חַ אַל־תַּשְׁחֵ֑ת מִזְמ֖וֹר לְאָסָ֣ף
שִֽׁיר׃

‎<span id="002">2</span> ‏ה֘וֹדִ֤ינוּ לְּךָ֨׀<sup>3</sup> אֱ‍ֽלֹהִ֗ים
ה֭וֹדִינוּ וְקָר֣וֹב שְׁמֶ֑ךָ סִ֝פְּר֗וּ נִפְלְאוֹתֶֽיךָ׃

‎<span id="003">3</span> ‏כִּ֭י אֶקַּ֣ח מוֹעֵ֑ד אֲ֝נִ֗י מֵישָׁרִ֥ים
אֶשְׁפֹּֽט׃

‎<span id="004">4</span> ‏נְֽמֹגִ֗ים אֶ֥רֶץ וְכָל־יֹשְׁבֶ֑יהָ אָנֹכִ֨י
תִכַּ֖נְתִּי עַמּוּדֶ֣יהָ סֶּֽלָה׃

‎<span id="005">5</span> ‏אָמַ֣רְתִּי לַֽ֭הוֹלְלִים אַל־תָּהֹ֑לּוּ
וְ֝לָרְשָׁעִ֗ים אַל־תָּרִ֥ימוּ קָֽרֶן׃

‎<span id="006">6</span> ‏אַל־תָּרִ֣ימוּ לַמָּר֣וֹם קַרְנְכֶ֑ם
תְּדַבְּר֖וּ בְצַוָּ֣אר עָתָֽק׃

‎<span id="007">7</span> ‏כִּ֤י לֹ֣א מִ֭מּוֹצָא וּמִֽמַּעֲרָ֑ב וְ֝לֹ֗א
מִמִּדְבַּ֥ר הָרִֽים׃

‎<span id="008">8</span> ‏כִּֽי־אֱלֹהִ֥ים שֹׁפֵ֑ט זֶ֥ה יַ֝שְׁפִּ֗יל
וְזֶ֣ה יָרִֽים׃

‎<span id="009">9</span> ‏כִּ֤י כ֪וֹס בְּֽיַד־יְהוָ֡ה וְיַ֤יִן חָמַ֨ר׀
מָ֥לֵא מֶסֶךְ֮ וַיַּגֵּ֪ר מִ֫זֶּ֥ה אַךְ־שְׁ֭מָרֶיהָ יִמְצ֣וּ יִשְׁתּ֑וּ
כֹּ֝֗ל רִשְׁעֵי־אָֽרֶץ׃

‎<span id="010">10</span> ‏וַ֭אֲנִי אַגִּ֣יד לְעֹלָ֑ם אֲ֝זַמְּרָ֗ה
לֵאלֹהֵ֥י יַעֲקֹֽב׃

‎<span id="011">11</span> ‏וְכָל־קַרְנֵ֣י רְשָׁעִ֣ים אֲגַדֵּ֑עַ
תְּ֝רוֹמַ֗מְנָה קַֽרְנ֥וֹת צַדִּֽיק׃

1 lamənaṣṣēḥa ’al-tašəḥēṯ mizəmwōr lə’āsāf šîr:

2 hwōḏînû lləḵā\|<sup>3</sup> ’ĕ‍lōhîm hwōḏînû wəqārwōḇ šəmeḵā sipərû
nifələ’wōṯeyḵā:

3 kî ’eqq<sup>a</sup>ḥ mwō‘ēḏ ’ănî mêšārîm ’ešəpōṭ:

4 nəmōḡîm ’ereṣ wəḵāl-yōšəḇeyhā ’ānōḵî ṯikanətî ‘ammûḏeyhā sselâ:

5 ’āmarətî lahwōləlîm ’al-tâōllû wəlārəšā‘îm ’al-tārîmû qāren:

6 ’al-tārîmû lammārwōm qarənəḵem təḏabərû ḇəṣaûā’r ‘āṯāq:

7 kî lō’ mimmwōṣā’ ûmimm<sup>a</sup>‘ărāḇ wəlō’ mimmiḏəbar hārîm:

8 kî-’ĕlōhîm šōfēṭ zeh yašəpîl wəzeh yārîm:

9 kî ḵwōs bəyaḏ-yəhwâ wəyayin ḥāmar\| mālē’ meseḵə wayyagēr mizzeh
’aḵə-šəmāreyhā yiməṣû yišətû kōl rišə‘ê-’āreṣ:

10 wa’ănî ’agîḏ lə‘ōlām ’ăzammərâ lē’lōhê y<sup>a</sup>‘ăqōḇ:

11 wəḵāl-qarənê rəšā‘îm ’ăḡadē‘a tərwōmamənâ qarənwōṯ ṣadîq:

------------------------------------------------------------------------

[Next: Psalms (Tehilim) Chapter 76](psa076)
