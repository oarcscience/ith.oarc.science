<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 20</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg1020">Polyglot</A>&nbsp;
<A HREF="../kjv/kg1020">KJV</A>&nbsp;
<A HREF="../sep/kg1020">Sep</A>&nbsp;
<A HREF="../vul/kg1020">Vul</A>&nbsp;

<BR>
<BR><A HREF="kg1">1 Kings (1 Melakhim) Index</A><BR>
&nbsp;
<A HREF="kg1019">Previous</A>&nbsp;
<A HREF="kg1021">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 20</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וּבֶן־הֲדַ֣ד מֶֽלֶךְ־אֲרָ֗ם קָבַץ֙ אֶת־כָּל־חֵיל֔וֹ וּשְׁלֹשִׁ֨ים וּשְׁנַ֥יִם מֶ֛לֶךְ אִתּ֖וֹ וְס֣וּס וָרָ֑כֶב וַיַּ֗עַל וַיָּ֙צַר֙ עַל־שֹׁ֣מְר֔וֹן וַיִּלָּ֖חֶם בָּֽהּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּשְׁלַ֧ח מַלְאָכִ֛ים אֶל־אַחְאָ֥ב מֶֽלֶךְ־יִשְׂרָאֵ֖ל הָעִֽירָה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֣אמֶר ל֗וֹ כֹּ֚ה אָמַ֣ר בֶּן־הֲדַ֔ד כַּסְפְּךָ֥ וּֽזְהָבְךָ֖ לִֽי־ה֑וּא וְנָשֶׁ֧יךָ וּבָנֶ֛יךָ הַטּוֹבִ֖ים לִי־הֵֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּ֤עַן מֶֽלֶךְ־יִשְׂרָאֵל֙ וַיֹּ֔אמֶר כִּדְבָרְךָ֖ אֲדֹנִ֣י הַמֶּ֑לֶךְ לְךָ֥ אֲנִ֖י וְכָל־אֲשֶׁר־לִֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּשֻׁ֙בוּ֙ הַמַּלְאָכִ֔ים וַיֹּ֣אמְר֔וּ כֹּֽה־אָמַ֥ר בֶּן־הֲדַ֖ד לֵאמֹ֑ר כִּֽי־שָׁלַ֤חְתִּי אֵלֶ֙יךָ֙ לֵאמֹ֔ר כַּסְפְּךָ֧ וּזְהָבְךָ֛ וְנָשֶׁ֧יךָ וּבָנֶ֖יךָ לִ֥י תִתֵּֽן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּ֣י׀ אִם־כָּעֵ֣ת מָחָ֗ר אֶשְׁלַ֤ח אֶת־עֲבָדַי֙ אֵלֶ֔יךָ וְחִפְּשׂוּ֙ אֶת־בֵּ֣יתְךָ֔ וְאֵ֖ת בָּתֵּ֣י עֲבָדֶ֑יךָ וְהָיָה֙ כָּל־מַחְמַ֣ד עֵינֶ֔יךָ יָשִׂ֥ימוּ בְיָדָ֖ם וְלָקָֽחוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּקְרָ֤א מֶֽלֶךְ־יִשְׂרָאֵל֙ לְכָל־זִקְנֵ֣י הָאָ֔רֶץ וַיֹּ֙אמֶר֙ דְּעֽוּ־נָ֣א וּרְא֔וּ כִּ֥י רָעָ֖ה זֶ֣ה מְבַקֵּ֑שׁ כִּֽי־שָׁלַ֨ח אֵלַ֜י לְנָשַׁ֤י וּלְבָנַי֙ וּלְכַסְפִּ֣י וְלִזְהָבִ֔י וְלֹ֥א מָנַ֖עְתִּי מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּאמְר֥וּ אֵלָ֛יו כָּל־הַזְּקֵנִ֖ים וְכָל־הָעָ֑ם אַל־תִּשְׁמַ֖ע וְל֥וֹא תֹאבֶֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֜אמֶר לְמַלְאֲכֵ֣י בֶן־הֲדַ֗ד אִמְר֞וּ לַֽאדֹנִ֤י הַמֶּ֙לֶךְ֙ כֹּל֩ אֲשֶׁר־שָׁלַ֨חְתָּ אֶל־עַבְדְּךָ֤ בָרִֽאשֹׁנָה֙ אֶעֱשֶׂ֔ה וְהַדָּבָ֣ר הַזֶּ֔ה לֹ֥א אוּכַ֖ל לַעֲשׂ֑וֹת וַיֵּֽלְכוּ֙ הַמַּלְאָכִ֔ים וַיְשִׁבֻ֖הוּ דָּבָֽר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּשְׁלַ֤ח אֵלָיו֙ בֶּן־הֲדַ֔ד וַיֹּ֕אמֶר כֹּֽה־יַעֲשׂ֥וּן לִ֛י אֱלֹהִ֖ים וְכֹ֣ה יוֹסִ֑פוּ אִם־יִשְׂפֹּק֙ עֲפַ֣ר שֹׁמְר֔וֹן לִשְׁעָלִ֕ים לְכָל־הָעָ֖ם אֲשֶׁ֥ר בְּרַגְלָֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיַּ֤עַן מֶֽלֶךְ־יִשְׂרָאֵל֙ וַיֹּ֣אמֶר דַּבְּר֔וּ אַל־יִתְהַלֵּ֥ל חֹגֵ֖ר כִּמְפַתֵּֽחַ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיְהִ֗י כִּשְׁמֹ֙עַ֙ אֶת־הַדָּבָ֣ר הַזֶּ֔ה וְה֥וּא שֹׁתֶ֛ה ה֥וּא וְהַמְּלָכִ֖ים בַּסֻּכּ֑וֹת וַיֹּ֤אמֶר אֶל־עֲבָדָיו֙ שִׂ֔ימוּ וַיָּשִׂ֖ימוּ עַל־הָעִֽיר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהִנֵּ֣ה׀ נָבִ֣יא אֶחָ֗ד נִגַּשׁ֮ אֶל־אַחְאָ֣ב מֶֽלֶךְ־יִשְׂרָאֵל֒ וַיֹּ֗אמֶר כֹּ֚ה אָמַ֣ר יְהוָ֔ה הְֽרָאִ֔יתָ אֵ֛ת כָּל־הֶהָמ֥וֹן הַגָּד֖וֹל הַזֶּ֑ה הִנְנִ֨י נֹתְנ֤וֹ בְיָֽדְךָ֙ הַיּ֔וֹם וְיָדַעְתָּ֖ כִּֽי־אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֤אמֶר אַחְאָב֙ בְּמִ֔י וַיֹּ֙אמֶר֙ כֹּֽה־אָמַ֣ר יְהוָ֔ה בְּנַעֲרֵ֖י שָׂרֵ֣י הַמְּדִינ֑וֹת וַיֹּ֛אמֶר מִֽי־יֶאְסֹ֥ר הַמִּלְחָמָ֖ה וַיֹּ֥אמֶר אָֽתָּה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּפְקֹ֗ד אֶֽת־נַעֲרֵי֙ שָׂרֵ֣י הַמְּדִינ֔וֹת וַיִּהְי֕וּ מָאתַ֖יִם שְׁנַ֣יִם וּשְׁלֹשִׁ֑ים וְאַחֲרֵיהֶ֗ם פָּקַ֧ד אֶת־כָּל־הָעָ֛ם כָּל־בְּנֵ֥י יִשְׂרָאֵ֖ל שִׁבְעַ֥ת אֲלָפִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֵּצְא֖וּ בַּֽצָּהֳרָ֑יִם וּבֶן־הֲדַד֩ שֹׁתֶ֨ה שִׁכּ֜וֹר בַּסֻּכּ֗וֹת ה֧וּא וְהַמְּלָכִ֛ים שְׁלֹשִֽׁים־וּשְׁנַ֥יִם מֶ֖לֶךְ עֹזֵ֥ר אֹתֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֵּצְא֗וּ נַעֲרֵ֛י שָׂרֵ֥י הַמְּדִינ֖וֹת בָּרִֽאשֹׁנָ֑ה וַיִּשְׁלַ֣ח בֶּן־הֲדַ֗ד וַיַּגִּ֤ידוּ לוֹ֙ לֵאמֹ֔ר אֲנָשִׁ֕ים יָצְא֖וּ מִשֹּׁמְרֽוֹן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּ֛אמֶר אִם־לְשָׁל֥וֹם יָצָ֖אוּ תִּפְשׂ֣וּם חַיִּ֑ים וְאִ֧ם לְמִלְחָמָ֛ה יָצָ֖אוּ חַיִּ֥ים תִּפְשֽׂוּם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאֵ֙לֶּה֙ יָצְא֣וּ מִן־הָעִ֔יר נַעֲרֵ֖י שָׂרֵ֣י הַמְּדִינ֑וֹת וְהַחַ֖יִל אֲשֶׁ֥ר אַחֲרֵיהֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיַּכּוּ֙ אִ֣ישׁ אִישׁ֔וֹ וַיָּנֻ֣סוּ אֲרָ֔ם וַֽיִּרְדְּפֵ֖ם יִשְׂרָאֵ֑ל וַיִּמָּלֵ֗ט בֶּן־הֲדַד֙ מֶ֣לֶךְ אֲרָ֔ם עַל־ס֖וּס וּפָרָשִֽׁים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֵּצֵא֙ מֶ֣לֶךְ יִשְׂרָאֵ֔ל וַיַּ֥ךְ אֶת־הַסּ֖וּס וְאֶת־הָרָ֑כֶב וְהִכָּ֥ה בַאֲרָ֖ם מַכָּ֥ה גְדוֹלָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּגַּ֤שׁ הַנָּבִיא֙ אֶל־מֶ֣לֶךְ יִשְׂרָאֵ֔ל וַיֹּ֤אמֶר לוֹ֙ לֵ֣ךְ הִתְחַזַּ֔ק וְדַ֥ע וּרְאֵ֖ה אֵ֣ת אֲשֶֽׁר־תַּעֲשֶׂ֑ה כִּ֚י לִתְשׁוּבַ֣ת הַשָּׁנָ֔ה מֶ֥לֶךְ אֲרָ֖ם עֹלֶ֥ה עָלֶֽיךָ׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְעַבְדֵ֨י מֶֽלֶךְ־אֲרָ֜ם אָמְר֣וּ אֵלָ֗יו אֱלֹהֵ֤י הָרִים֙ אֱלֹ֣הֵיהֶ֔ם עַל־כֵּ֖ן חָזְק֣וּ מִמֶּ֑נּוּ וְאוּלָ֗ם נִלָּחֵ֤ם אִתָּם֙ בַּמִּישׁ֔וֹר אִם־לֹ֥א נֶחֱזַ֖ק מֵהֶֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְאֶת־הַדָּבָ֥ר הַזֶּ֖ה עֲשֵׂ֑ה הָסֵ֤ר הַמְּלָכִים֙ אִ֣ישׁ מִמְּקֹמ֔וֹ וְשִׂ֥ים פַּח֖וֹת תַּחְתֵּיהֶֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאַתָּ֣ה תִֽמְנֶה־לְךָ֣׀ חַ֡יִל כַּחַיִל֩ הַנֹּפֵ֨ל מֵאוֹתָ֜ךְ וְס֣וּס כַּסּ֣וּס׀ וְרֶ֣כֶב כָּרֶ֗כֶב וְנִֽלָּחֲמָ֤ה אוֹתָם֙ בַּמִּישׁ֔וֹר אִם־לֹ֥א נֶחֱזַ֖ק מֵהֶ֑ם וַיִּשְׁמַ֥ע לְקֹלָ֖ם וַיַּ֥עַשׂ כֵּֽן׃ פ</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַֽיְהִי֙ לִתְשׁוּבַ֣ת הַשָּׁנָ֔ה וַיִּפְקֹ֥ד בֶּן־הֲדַ֖ד אֶת־אֲרָ֑ם וַיַּ֣עַל אֲפֵ֔קָה לַמִּלְחָמָ֖ה עִם־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וּבְנֵ֣י יִשְׂרָאֵ֗ל הָתְפָּקְדוּ֙ וְכָלְכְּל֔וּ וַיֵּלְכ֖וּ לִקְרָאתָ֑ם וַיַּחֲנ֨וּ בְנֵֽי־יִשְׂרָאֵ֜ל נֶגְדָּ֗ם כִּשְׁנֵי֙ חֲשִׂפֵ֣י עִזִּ֔ים וַאֲרָ֖ם מִלְא֥וּ אֶת־הָאָֽרֶץ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּגַּ֞שׁ אִ֣ישׁ הָאֱלֹהִ֗ים וַיֹּאמֶר֮ אֶל־מֶ֣לֶךְ יִשְׂרָאֵל֒ וַיֹּ֜אמֶר כֹּֽה־אָמַ֣ר יְהוָ֗ה יַ֠עַן אֲשֶׁ֨ר אָמְר֤וּ אֲרָם֙ אֱלֹהֵ֤י הָרִים֙ יְהוָ֔ה וְלֹֽא־אֱלֹהֵ֥י עֲמָקִ֖ים ה֑וּא וְ֠נָתַתִּי אֶת־כָּל־הֶהָמ֨וֹן הַגָּ֤דוֹל הַזֶּה֙ בְּיָדֶ֔ךָ וִֽידַעְתֶּ֖ם כִּֽי־אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַֽיַּחֲנ֧וּ אֵ֦לֶּה נֹ֥כַח אֵ֖לֶּה שִׁבְעַ֣ת יָמִ֑ים וַיְהִ֣י׀ בַּיּ֣וֹם הַשְּׁבִיעִ֗י וַתִּקְרַב֙ הַמִּלְחָמָ֔ה וַיַּכּ֨וּ בְנֵֽי־יִשְׂרָאֵ֧ל אֶת־אֲרָ֛ם מֵאָה־אֶ֥לֶף רַגְלִ֖י בְּי֥וֹם אֶחָֽד׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיָּנֻ֨סוּ הַנּוֹתָרִ֥ים׀ אֲפֵקָה֮ אֶל־הָעִיר֒ וַתִּפֹּל֙ הַחוֹמָ֔ה עַל־עֶשְׂרִ֨ים וְשִׁבְעָ֥ה אֶ֛לֶף אִ֖ישׁ הַנּוֹתָרִ֑ים וּבֶן־הֲדַ֣ד נָ֔ס וַיָּבֹ֥א אֶל־הָעִ֖יר חֶ֥דֶר בְּחָֽדֶר׃ ס</P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיֹּאמְר֣וּ אֵלָיו֮ עֲבָדָיו֒ הִנֵּֽה־נָ֣א שָׁמַ֔עְנוּ כִּ֗י מַלְכֵי֙ בֵּ֣ית יִשְׂרָאֵ֔ל כִּֽי־מַלְכֵ֥י חֶ֖סֶד הֵ֑ם נָשִׂ֣ימָה נָּא֩ שַׂקִּ֨ים בְּמָתְנֵ֜ינוּ וַחֲבָלִ֣ים בְּרֹאשֵׁ֗נוּ וְנֵצֵא֙ אֶל־מֶ֣לֶךְ יִשְׂרָאֵ֔ל אוּלַ֖י יְחַיֶּ֥ה אֶת־נַפְשֶֽׁךָ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיַּחְגְּרוּ֩ שַׂקִּ֨ים בְּמָתְנֵיהֶ֜ם וַחֲבָלִ֣ים בְּרָאשֵׁיהֶ֗ם וַיָּבֹ֙אוּ֙ אֶל־מֶ֣לֶךְ יִשְׂרָאֵ֔ל וַיֹּ֣אמְר֔וּ עַבְדְּךָ֧ בֶן־הֲדַ֛ד אָמַ֖ר תְּחִֽי־נָ֣א נַפְשִׁ֑י וַיֹּ֛אמֶר הַעוֹדֶ֥נּוּ חַ֖י אָחִ֥י הֽוּא׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְהָאֲנָשִׁים֩ יְנַחֲשׁ֨וּ וַֽיְמַהֲר֜וּ וַיַּחְלְט֣וּ הֲמִמֶּ֗נּוּ וַיֹּֽאמְרוּ֙ אָחִ֣יךָ בֶן־הֲדַ֔ד וַיֹּ֖אמֶר בֹּ֣אוּ קָחֻ֑הוּ וַיֵּצֵ֤א אֵלָיו֙ בֶּן־הֲדַ֔ד וַֽיַּעֲלֵ֖הוּ עַל־הַמֶּרְכָּבָֽה׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיֹּ֣אמֶר אֵלָ֡יו הֶעָרִ֣ים אֲשֶׁר־לָֽקַח־אָבִי֩ מֵאֵ֨ת אָבִ֜יךָ אָשִׁ֗יב וְ֠חוּצוֹת תָּשִׂ֨ים לְךָ֤ בְדַמֶּ֙שֶׂק֙ כַּאֲשֶׁר־שָׂ֤ם אָבִי֙ בְּשֹׁ֣מְר֔וֹן וַאֲנִ֖י בַּבְּרִ֣ית אֲשַׁלְּחֶ֑ךָּ וַיִּכְרָת־ל֥וֹ בְרִ֖ית וַֽיְשַׁלְּחֵֽהוּ׃ ס</P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְאִ֨ישׁ אֶחָ֜ד מִבְּנֵ֣י הַנְּבִיאִ֗ים אָמַ֧ר אֶל־רֵעֵ֛הוּ בִּדְבַ֥ר יְהוָ֖ה הַכֵּ֣ינִי נָ֑א וַיְמָאֵ֥ן הָאִ֖ישׁ לְהַכֹּתֽוֹ׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיֹּ֣אמֶר ל֗וֹ יַ֚עַן אֲשֶׁ֤ר לֹֽא־שָׁמַ֙עְתָּ֙ בְּק֣וֹל יְהוָ֔ה הִנְּךָ֤ הוֹלֵךְ֙ מֵֽאִתִּ֔י וְהִכְּךָ֖ הָאַרְיֵ֑ה וַיֵּ֙לֶךְ֙ מֵֽאֶצְל֔וֹ וַיִּמְצָאֵ֥הוּ הָאַרְיֵ֖ה וַיַּכֵּֽהוּ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיִּמְצָא֙ אִ֣ישׁ אַחֵ֔ר וַיֹּ֖אמֶר הַכֵּ֣ינִי נָ֑א וַיַּכֵּ֥הוּ הָאִ֖ישׁ הַכֵּ֥ה וּפָצֹֽעַ׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וַיֵּ֙לֶךְ֙ הַנָּבִ֔יא וַיַּעֲמֹ֥ד לַמֶּ֖לֶךְ עַל־הַדָּ֑רֶךְ וַיִּתְחַפֵּ֥שׂ בָּאֲפֵ֖ר עַל־עֵינָֽיו׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַיְהִ֤י הַמֶּ֙לֶךְ֙ עֹבֵ֔ר וְה֖וּא צָעַ֣ק אֶל־הַמֶּ֑לֶךְ וַיֹּ֜אמֶר עַבְדְּךָ֣׀ יָצָ֣א בְקֶֽרֶב־הַמִּלְחָמָ֗ה וְהִנֵּֽה־אִ֨ישׁ סָ֜ר וַיָּבֵ֧א אֵלַ֣י אִ֗ישׁ וַיֹּ֙אמֶר֙ שְׁמֹר֙ אֶת־הָאִ֣ישׁ הַזֶּ֔ה אִם־הִפָּקֵד֙ יִפָּקֵ֔ד וְהָיְתָ֤ה נַפְשְׁךָ֙ תַּ֣חַת נַפְשׁ֔וֹ א֥וֹ כִכַּר־כֶּ֖סֶף תִּשְׁקֽוֹל׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַיְהִ֣י עַבְדְּךָ֗ עֹשֵׂ֥ה הֵ֛נָּה וָהֵ֖נָּה וְה֣וּא אֵינֶ֑נּוּ וַיֹּ֨אמֶר אֵלָ֧יו מֶֽלֶךְ־יִשְׂרָאֵ֛ל כֵּ֥ן מִשְׁפָּטֶ֖ךָ אַתָּ֥ה חָרָֽצְתָּ׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וַיְמַהֵ֕ר וַיָּ֙סַר֙ אֶת־הָ֣אֲפֵ֔ר <font color="brown">מעל</font> <font color="blue">מֵעֲלֵ֖י</font> עֵינָ֑יו וַיַּכֵּ֤ר אֹתוֹ֙ מֶ֣לֶךְ יִשְׂרָאֵ֔ל כִּ֥י מֵֽהַנְּבִאִ֖ים הֽוּא׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וַיֹּ֣אמֶר אֵלָ֗יו כֹּ֚ה אָמַ֣ר יְהוָ֔ה יַ֛עַן שִׁלַּ֥חְתָּ אֶת־אִישׁ־חֶרְמִ֖י מִיָּ֑ד וְהָיְתָ֤ה נַפְשְׁךָ֙ תַּ֣חַת נַפְשׁ֔וֹ וְעַמְּךָ֖ תַּ֥חַת עַמּֽוֹ׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיֵּ֧לֶךְ מֶֽלֶךְ־יִשְׂרָאֵ֛ל עַל־בֵּית֖וֹ סַ֣ר וְזָעֵ֑ף וַיָּבֹ֖א שֹׁמְרֽוֹנָה׃ פ</P>
</TD>
<TD WIDTH="50%">
<P>1&nbsp;&ucirc;&#x1E07;en-h&#259;&#x1E0F;a&#x1E0F; mele&#x1E35;&#601;-&#8217;&#259;r&#257;m q&#257;&#x1E07;a&#x1E63; &#8217;e&#x1E6F;-k&#257;l-&#x1E25;&ecirc;lw&#333; &ucirc;&#353;&#601;l&#333;&#353;&icirc;m &ucirc;&#353;&#601;nayim mele&#x1E35;&#601; &#8217;itw&#333; w&#601;s&ucirc;s w&#257;r&#257;&#x1E35;e&#x1E07; wayy<sup>a</sup>&#8216;al wayy&#257;&#x1E63;ar &#8216;al-&#353;&#333;m&#601;rw&#333;n wayyill&#257;&#x1E25;em b&#257;h: </P>
<P>2&nbsp;wayyi&#353;&#601;l<sup>a</sup>&#x1E25; mal&#601;&#8217;&#257;&#x1E35;&icirc;m &#8217;el-&#8217;<sup>a</sup>&#x1E25;&#601;&#8217;&#257;&#x1E07; mele&#x1E35;&#601;-yi&#347;&#601;r&#257;&#8217;&#275;l h&#257;&#8216;&icirc;r&acirc;: </P>
<P>3&nbsp;wayy&#333;&#8217;mer lw&#333; k&#333;h &#8217;&#257;mar ben-h&#259;&#x1E0F;a&#x1E0F; kas&#601;p&#601;&#x1E35;&#257; &ucirc;z&#601;h&#257;&#x1E07;&#601;&#x1E35;&#257; l&icirc;-h&ucirc;&#8217; w&#601;n&#257;&#353;ey&#x1E35;&#257; &ucirc;&#x1E07;&#257;ney&#x1E35;&#257; ha&#x1E6D;&#x1E6D;w&#333;&#x1E07;&icirc;m l&icirc;-h&#275;m: </P>
<P>4&nbsp;wayy<sup>a</sup>&#8216;an mele&#x1E35;&#601;-yi&#347;&#601;r&#257;&#8217;&#275;l wayy&#333;&#8217;mer ki&#x1E0F;&#601;&#x1E07;&#257;r&#601;&#x1E35;&#257; &#8217;&#259;&#x1E0F;&#333;n&icirc; hammele&#x1E35;&#601; l&#601;&#x1E35;&#257; &#8217;&#259;n&icirc; w&#601;&#x1E35;&#257;l-&#8217;&#259;&#353;er-l&icirc;: </P>
<P>5&nbsp;wayy&#257;&#353;u&#x1E07;&ucirc; hammal&#601;&#8217;&#257;&#x1E35;&icirc;m wayy&#333;&#8217;m&#601;r&ucirc; k&#333;h-&#8217;&#257;mar ben-h&#259;&#x1E0F;a&#x1E0F; l&#275;&#8217;m&#333;r k&icirc;-&#353;&#257;l<sup>a</sup>&#x1E25;&#601;t&icirc; &#8217;&#275;ley&#x1E35;&#257; l&#275;&#8217;m&#333;r kas&#601;p&#601;&#x1E35;&#257; &ucirc;z&#601;h&#257;&#x1E07;&#601;&#x1E35;&#257; w&#601;n&#257;&#353;ey&#x1E35;&#257; &ucirc;&#x1E07;&#257;ney&#x1E35;&#257; l&icirc; &#x1E6F;it&#275;n: </P>
<P>6&nbsp;k&icirc;| &#8217;im-k&#257;&#8216;&#275;&#x1E6F; m&#257;&#x1E25;&#257;r &#8217;e&#353;&#601;l<sup>a</sup>&#x1E25; &#8217;e&#x1E6F;-&#8216;&#259;&#x1E07;&#257;&#x1E0F;ay &#8217;&#275;ley&#x1E35;&#257; w&#601;&#x1E25;ip&#601;&#347;&ucirc; &#8217;e&#x1E6F;-b&ecirc;&#x1E6F;&#601;&#x1E35;&#257; w&#601;&#8217;&#275;&#x1E6F; b&#257;t&ecirc; &#8216;&#259;&#x1E07;&#257;&#x1E0F;ey&#x1E35;&#257; w&#601;h&#257;y&acirc; k&#257;l-m<sup>a</sup>&#x1E25;&#601;ma&#x1E0F; &#8216;&ecirc;ney&#x1E35;&#257; y&#257;&#347;&icirc;m&ucirc; &#x1E07;&#601;y&#257;&#x1E0F;&#257;m w&#601;l&#257;q&#257;&#x1E25;&ucirc;: </P>
<P>7&nbsp;wayyiq&#601;r&#257;&#8217; mele&#x1E35;&#601;-yi&#347;&#601;r&#257;&#8217;&#275;l l&#601;&#x1E35;&#257;l-ziq&#601;n&ecirc; h&#257;&#8217;&#257;re&#x1E63; wayy&#333;&#8217;mer d&#601;&#8216;&ucirc;-n&#257;&#8217; &ucirc;r&#601;&#8217;&ucirc; k&icirc; r&#257;&#8216;&acirc; zeh m&#601;&#x1E07;aqq&#275;&#353; k&icirc;-&#353;&#257;l<sup>a</sup>&#x1E25; &#8217;&#275;lay l&#601;n&#257;&#353;ay &ucirc;l&#601;&#x1E07;&#257;nay &ucirc;l&#601;&#x1E35;as&#601;p&icirc; w&#601;liz&#601;h&#257;&#x1E07;&icirc; w&#601;l&#333;&#8217; m&#257;n<sup>a</sup>&#8216;&#601;t&icirc; mimmenn&ucirc;: </P>
<P>8&nbsp;wayy&#333;&#8217;m&#601;r&ucirc; &#8217;&#275;l&#257;yw k&#257;l-hazz&#601;q&#275;n&icirc;m w&#601;&#x1E35;&#257;l-h&#257;&#8216;&#257;m &#8217;al-ti&#353;&#601;m<sup>a</sup>&#8216; w&#601;lw&#333;&#8217; &#x1E6F;&#333;&#8217;&#x1E07;eh: </P>
<P>9&nbsp;wayy&#333;&#8217;mer l&#601;mal&#601;&#8217;&#259;&#x1E35;&ecirc; &#x1E07;en-h&#259;&#x1E0F;a&#x1E0F; &#8217;im&#601;r&ucirc; la&#8217;&#x1E0F;&#333;n&icirc; hammele&#x1E35;&#601; k&#333;l &#8217;&#259;&#353;er-&#353;&#257;l<sup>a</sup>&#x1E25;&#601;t&#257; &#8217;el-&#8216;a&#x1E07;&#601;d&#601;&#x1E35;&#257; &#x1E07;&#257;ri&#8217;&#353;&#333;n&acirc; &#8217;e&#8216;&#277;&#347;eh w&#601;had&#257;&#x1E07;&#257;r hazzeh l&#333;&#8217; &#8217;&ucirc;&#x1E35;al l<sup>a</sup>&#8216;&#259;&#347;w&#333;&#x1E6F; wayy&#275;l&#601;&#x1E35;&ucirc; hammal&#601;&#8217;&#257;&#x1E35;&icirc;m way&#601;&#353;i&#x1E07;uh&ucirc; d&#257;&#x1E07;&#257;r: </P>
<P>10&nbsp;wayyi&#353;&#601;l<sup>a</sup>&#x1E25; &#8217;&#275;l&#257;yw ben-h&#259;&#x1E0F;a&#x1E0F; wayy&#333;&#8217;mer k&#333;h-y<sup>a</sup>&#8216;&#259;&#347;&ucirc;n l&icirc; &#8217;&#277;l&#333;h&icirc;m w&#601;&#x1E35;&#333;h yw&#333;sif&ucirc; &#8217;im-yi&#347;&#601;p&#333;q &#8216;&#259;far &#353;&#333;m&#601;rw&#333;n li&#353;&#601;&#8216;&#257;l&icirc;m l&#601;&#x1E35;&#257;l-h&#257;&#8216;&#257;m &#8217;&#259;&#353;er b&#601;ra&#x1E21;&#601;l&#257;y: </P>
<P>11&nbsp;wayy<sup>a</sup>&#8216;an mele&#x1E35;&#601;-yi&#347;&#601;r&#257;&#8217;&#275;l wayy&#333;&#8217;mer dab&#601;r&ucirc; &#8217;al-yi&#x1E6F;&#601;hall&#275;l &#x1E25;&#333;&#x1E21;&#275;r kim&#601;fat&#275;&#x1E25;a: </P>
<P>12&nbsp;way&#601;h&icirc; ki&#353;&#601;m&#333;&#8216;a &#8217;e&#x1E6F;-had&#257;&#x1E07;&#257;r hazzeh w&#601;h&ucirc;&#8217; &#353;&#333;&#x1E6F;eh h&ucirc;&#8217; w&#601;hamm&#601;l&#257;&#x1E35;&icirc;m bassukw&#333;&#x1E6F; wayy&#333;&#8217;mer &#8217;el-&#8216;&#259;&#x1E07;&#257;&#x1E0F;&#257;yw &#347;&icirc;m&ucirc; wayy&#257;&#347;&icirc;m&ucirc; &#8216;al-h&#257;&#8216;&icirc;r: </P>
<P>13&nbsp;w&#601;hinn&#275;h| n&#257;&#x1E07;&icirc;&#8217; &#8217;e&#x1E25;&#257;&#x1E0F; niga&#353; &#8217;el-&#8217;<sup>a</sup>&#x1E25;&#601;&#8217;&#257;&#x1E07; mele&#x1E35;&#601;-yi&#347;&#601;r&#257;&#8217;&#275;l wayy&#333;&#8217;mer k&#333;h &#8217;&#257;mar y&#601;hw&acirc; h&#601;r&#257;&#8217;&icirc;&#x1E6F;&#257; &#8217;&#275;&#x1E6F; k&#257;l-heh&#257;mw&#333;n hag&#257;&#x1E0F;w&#333;l hazzeh hin&#601;n&icirc; n&#333;&#x1E6F;&#601;nw&#333; &#x1E07;&#601;y&#257;&#x1E0F;&#601;&#x1E35;&#257; hayyw&#333;m w&#601;y&#257;&#x1E0F;<sup>a</sup>&#8216;&#601;t&#257; k&icirc;-&#8217;&#259;n&icirc; y&#601;hw&acirc;: </P>
<P>14&nbsp;wayy&#333;&#8217;mer &#8217;<sup>a</sup>&#x1E25;&#601;&#8217;&#257;&#x1E07; b&#601;m&icirc; wayy&#333;&#8217;mer k&#333;h-&#8217;&#257;mar y&#601;hw&acirc; b&#601;n<sup>a</sup>&#8216;&#259;r&ecirc; &#347;&#257;r&ecirc; hamm&#601;&#x1E0F;&icirc;nw&#333;&#x1E6F; wayy&#333;&#8217;mer m&icirc;-ye&#8217;&#601;s&#333;r hammil&#601;&#x1E25;&#257;m&acirc; wayy&#333;&#8217;mer &#8217;&#257;t&acirc;: </P>
<P>15&nbsp;wayyif&#601;q&#333;&#x1E0F; &#8217;e&#x1E6F;-n<sup>a</sup>&#8216;&#259;r&ecirc; &#347;&#257;r&ecirc; hamm&#601;&#x1E0F;&icirc;nw&#333;&#x1E6F; wayyih&#601;y&ucirc; m&#257;&#8217;&#x1E6F;ayim &#353;&#601;nayim &ucirc;&#353;&#601;l&#333;&#353;&icirc;m w&#601;&#8217;<sup>a</sup>&#x1E25;&#259;r&ecirc;hem p&#257;qa&#x1E0F; &#8217;e&#x1E6F;-k&#257;l-h&#257;&#8216;&#257;m k&#257;l-b&#601;n&ecirc; yi&#347;&#601;r&#257;&#8217;&#275;l &#353;i&#x1E07;&#601;&#8216;a&#x1E6F; &#8217;&#259;l&#257;f&icirc;m: </P>
<P>16&nbsp;wayy&#275;&#x1E63;&#601;&#8217;&ucirc; ba&#x1E63;&#x1E63;&acirc;&#335;r&#257;yim &ucirc;&#x1E07;en-h&#259;&#x1E0F;a&#x1E0F; &#353;&#333;&#x1E6F;eh &#353;ikw&#333;r bassukw&#333;&#x1E6F; h&ucirc;&#8217; w&#601;hamm&#601;l&#257;&#x1E35;&icirc;m &#353;&#601;l&#333;&#353;&icirc;m-&ucirc;&#353;&#601;nayim mele&#x1E35;&#601; &#8216;&#333;z&#275;r &#8217;&#333;&#x1E6F;w&#333;: </P>
<P>17&nbsp;wayy&#275;&#x1E63;&#601;&#8217;&ucirc; n<sup>a</sup>&#8216;&#259;r&ecirc; &#347;&#257;r&ecirc; hamm&#601;&#x1E0F;&icirc;nw&#333;&#x1E6F; b&#257;ri&#8217;&#353;&#333;n&acirc; wayyi&#353;&#601;l<sup>a</sup>&#x1E25; ben-h&#259;&#x1E0F;a&#x1E0F; wayyag&icirc;&#x1E0F;&ucirc; lw&#333; l&#275;&#8217;m&#333;r &#8217;&#259;n&#257;&#353;&icirc;m y&#257;&#x1E63;&#601;&#8217;&ucirc; mi&#353;&#353;&#333;m&#601;rw&#333;n: </P>
<P>18&nbsp;wayy&#333;&#8217;mer &#8217;im-l&#601;&#353;&#257;lw&#333;m y&#257;&#x1E63;&#257;&#8217;&ucirc; tif&#601;&#347;&ucirc;m &#x1E25;ayy&icirc;m w&#601;&#8217;im l&#601;mil&#601;&#x1E25;&#257;m&acirc; y&#257;&#x1E63;&#257;&#8217;&ucirc; &#x1E25;ayy&icirc;m tif&#601;&#347;&ucirc;m: </P>
<P>19&nbsp;w&#601;&#8217;&#275;lleh y&#257;&#x1E63;&#601;&#8217;&ucirc; min-h&#257;&#8216;&icirc;r n<sup>a</sup>&#8216;&#259;r&ecirc; &#347;&#257;r&ecirc; hamm&#601;&#x1E0F;&icirc;nw&#333;&#x1E6F; w&#601;h<sup>a</sup>&#x1E25;ayil &#8217;&#259;&#353;er &#8217;<sup>a</sup>&#x1E25;&#259;r&ecirc;hem: </P>
<P>20&nbsp;wayyak&ucirc; &#8217;&icirc;&#353; &#8217;&icirc;&#353;w&#333; wayy&#257;nus&ucirc; &#8217;&#259;r&#257;m wayyir&#601;d&#601;f&#275;m yi&#347;&#601;r&#257;&#8217;&#275;l wayyimm&#257;l&#275;&#x1E6D; ben-h&#259;&#x1E0F;a&#x1E0F; mele&#x1E35;&#601; &#8217;&#259;r&#257;m &#8216;al-s&ucirc;s &ucirc;f&#257;r&#257;&#353;&icirc;m: </P>
<P>21&nbsp;wayy&#275;&#x1E63;&#275;&#8217; mele&#x1E35;&#601; yi&#347;&#601;r&#257;&#8217;&#275;l wayya&#x1E35;&#601; &#8217;e&#x1E6F;-hass&ucirc;s w&#601;&#8217;e&#x1E6F;-h&#257;r&#257;&#x1E35;e&#x1E07; w&#601;hik&acirc; &#x1E07;a&#8217;&#259;r&#257;m mak&acirc; &#x1E21;&#601;&#x1E0F;w&#333;l&acirc;: </P>
<P>22&nbsp;wayyiga&#353; hann&#257;&#x1E07;&icirc;&#8217; &#8217;el-mele&#x1E35;&#601; yi&#347;&#601;r&#257;&#8217;&#275;l wayy&#333;&#8217;mer lw&#333; l&#275;&#x1E35;&#601; hi&#x1E6F;&#601;&#x1E25;azzaq w&#601;&#x1E0F;<sup>a</sup>&#8216; &ucirc;r&#601;&#8217;&#275;h &#8217;&#275;&#x1E6F; &#8217;&#259;&#353;er-t<sup>a</sup>&#8216;&#259;&#347;eh k&icirc; li&#x1E6F;&#601;&#353;&ucirc;&#x1E07;a&#x1E6F; ha&#353;&#353;&#257;n&acirc; mele&#x1E35;&#601; &#8217;&#259;r&#257;m &#8216;&#333;leh &#8216;&#257;ley&#x1E35;&#257;: s</P>
<P>23&nbsp;w&#601;&#8216;a&#x1E07;&#601;&#x1E0F;&ecirc; mele&#x1E35;&#601;-&#8217;&#259;r&#257;m &#8217;&#257;m&#601;r&ucirc; &#8217;&#275;l&#257;yw &#8217;&#277;l&#333;h&ecirc; h&#257;r&icirc;m &#8217;&#277;l&#333;h&ecirc;hem &#8216;al-k&#275;n &#x1E25;&#257;z&#601;q&ucirc; mimmenn&ucirc; w&#601;&#8217;&ucirc;l&#257;m nill&#257;&#x1E25;&#275;m &#8217;it&#257;m bamm&icirc;&#353;w&#333;r &#8217;im-l&#333;&#8217; ne&#x1E25;&#277;zaq m&#275;hem: </P>
<P>24&nbsp;w&#601;&#8217;e&#x1E6F;-had&#257;&#x1E07;&#257;r hazzeh &#8216;&#259;&#347;&#275;h h&#257;s&#275;r hamm&#601;l&#257;&#x1E35;&icirc;m &#8217;&icirc;&#353; mimm&#601;q&#333;mw&#333; w&#601;&#347;&icirc;m p<sup>a</sup>&#x1E25;w&#333;&#x1E6F; t<sup>a</sup>&#x1E25;&#601;t&ecirc;hem: </P>
<P>25&nbsp;w&#601;&#8217;at&acirc; &#x1E6F;im&#601;neh-l&#601;&#x1E35;&#257;| &#x1E25;ayil k<sup>a</sup>&#x1E25;ayil hann&#333;f&#275;l m&#275;&#8217;w&#333;&#x1E6F;&#257;&#x1E35;&#601; w&#601;s&ucirc;s kass&ucirc;s| w&#601;re&#x1E35;e&#x1E07; k&#257;re&#x1E35;e&#x1E07; w&#601;nill&#257;&#x1E25;&#259;m&acirc; &#8217;w&#333;&#x1E6F;&#257;m bamm&icirc;&#353;w&#333;r &#8217;im-l&#333;&#8217; ne&#x1E25;&#277;zaq m&#275;hem wayyi&#353;&#601;m<sup>a</sup>&#8216; l&#601;q&#333;l&#257;m wayy<sup>a</sup>&#8216;a&#347; k&#275;n: f</P>
<P>26&nbsp;way&#601;h&icirc; li&#x1E6F;&#601;&#353;&ucirc;&#x1E07;a&#x1E6F; ha&#353;&#353;&#257;n&acirc; wayyif&#601;q&#333;&#x1E0F; ben-h&#259;&#x1E0F;a&#x1E0F; &#8217;e&#x1E6F;-&#8217;&#259;r&#257;m wayy<sup>a</sup>&#8216;al &#8217;&#259;f&#275;q&acirc; lammil&#601;&#x1E25;&#257;m&acirc; &#8216;im-yi&#347;&#601;r&#257;&#8217;&#275;l: </P>
<P>27&nbsp;&ucirc;&#x1E07;&#601;n&ecirc; yi&#347;&#601;r&#257;&#8217;&#275;l h&#257;&#x1E6F;&#601;p&#257;q&#601;&#x1E0F;&ucirc; w&#601;&#x1E35;&#257;l&#601;k&#601;l&ucirc; wayy&#275;l&#601;&#x1E35;&ucirc; liq&#601;r&#257;&#8217;&#x1E6F;&#257;m wayy<sup>a</sup>&#x1E25;&#259;n&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l ne&#x1E21;&#601;d&#257;m ki&#353;&#601;n&ecirc; &#x1E25;&#259;&#347;if&ecirc; &#8216;izz&icirc;m wa&#8217;&#259;r&#257;m mil&#601;&#8217;&ucirc; &#8217;e&#x1E6F;-h&#257;&#8217;&#257;re&#x1E63;: </P>
<P>28&nbsp;wayyiga&#353; &#8217;&icirc;&#353; h&#257;&#8217;&#277;l&#333;h&icirc;m wayy&#333;&#8217;mer &#8217;el-mele&#x1E35;&#601; yi&#347;&#601;r&#257;&#8217;&#275;l wayy&#333;&#8217;mer k&#333;h-&#8217;&#257;mar y&#601;hw&acirc; y<sup>a</sup>&#8216;an &#8217;&#259;&#353;er &#8217;&#257;m&#601;r&ucirc; &#8217;&#259;r&#257;m &#8217;&#277;l&#333;h&ecirc; h&#257;r&icirc;m y&#601;hw&acirc; w&#601;l&#333;&#8217;-&#8217;&#277;l&#333;h&ecirc; &#8216;&#259;m&#257;q&icirc;m h&ucirc;&#8217; w&#601;n&#257;&#x1E6F;at&icirc; &#8217;e&#x1E6F;-k&#257;l-heh&#257;mw&#333;n hag&#257;&#x1E0F;w&#333;l hazzeh b&#601;y&#257;&#x1E0F;e&#x1E35;&#257; w&icirc;&#x1E0F;<sup>a</sup>&#8216;&#601;tem k&icirc;-&#8217;&#259;n&icirc; y&#601;hw&acirc;: </P>
<P>29&nbsp;wayy<sup>a</sup>&#x1E25;&#259;n&ucirc; &#8217;&#275;lleh n&#333;&#x1E35;<sup>a</sup>&#x1E25; &#8217;&#275;lleh &#353;i&#x1E07;&#601;&#8216;a&#x1E6F; y&#257;m&icirc;m way&#601;h&icirc;| bayyw&#333;m ha&#353;&#353;&#601;&#x1E07;&icirc;&#8216;&icirc; watiq&#601;ra&#x1E07; hammil&#601;&#x1E25;&#257;m&acirc; wayyak&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;e&#x1E6F;-&#8217;&#259;r&#257;m m&#275;&#8217;&acirc;-&#8217;elef ra&#x1E21;&#601;l&icirc; b&#601;yw&#333;m &#8217;e&#x1E25;&#257;&#x1E0F;: </P>
<P>30&nbsp;wayy&#257;nus&ucirc; hannw&#333;&#x1E6F;&#257;r&icirc;m| &#8217;&#259;f&#275;q&acirc; &#8217;el-h&#257;&#8216;&icirc;r watip&#333;l h<sup>a</sup>&#x1E25;w&#333;m&acirc; &#8216;al-&#8216;e&#347;&#601;r&icirc;m w&#601;&#353;i&#x1E07;&#601;&#8216;&acirc; &#8217;elef &#8217;&icirc;&#353; hannw&#333;&#x1E6F;&#257;r&icirc;m &ucirc;&#x1E07;en-h&#259;&#x1E0F;a&#x1E0F; n&#257;s wayy&#257;&#x1E07;&#333;&#8217; &#8217;el-h&#257;&#8216;&icirc;r &#x1E25;e&#x1E0F;er b&#601;&#x1E25;&#257;&#x1E0F;er: s</P>
<P>31&nbsp;wayy&#333;&#8217;m&#601;r&ucirc; &#8217;&#275;l&#257;yw &#8216;&#259;&#x1E07;&#257;&#x1E0F;&#257;yw hinn&#275;h-n&#257;&#8217; &#353;&#257;m<sup>a</sup>&#8216;&#601;n&ucirc; k&icirc; mal&#601;&#x1E35;&ecirc; b&ecirc;&#x1E6F; yi&#347;&#601;r&#257;&#8217;&#275;l k&icirc;-mal&#601;&#x1E35;&ecirc; &#x1E25;ese&#x1E0F; h&#275;m n&#257;&#347;&icirc;m&acirc; nn&#257;&#8217; &#347;aqq&icirc;m b&#601;m&#257;&#x1E6F;&#601;n&ecirc;n&ucirc; w<sup>a</sup>&#x1E25;&#259;&#x1E07;&#257;l&icirc;m b&#601;r&#333;&#8217;&#353;&#275;n&ucirc; w&#601;n&#275;&#x1E63;&#275;&#8217; &#8217;el-mele&#x1E35;&#601; yi&#347;&#601;r&#257;&#8217;&#275;l &#8217;&ucirc;lay y&#601;&#x1E25;ayyeh &#8217;e&#x1E6F;-naf&#601;&#353;e&#x1E35;&#257;: </P>
<P>32&nbsp;wayy<sup>a</sup>&#x1E25;&#601;g&#601;r&ucirc; &#347;aqq&icirc;m b&#601;m&#257;&#x1E6F;&#601;n&ecirc;hem w<sup>a</sup>&#x1E25;&#259;&#x1E07;&#257;l&icirc;m b&#601;r&#257;&#8217;&#353;&ecirc;hem wayy&#257;&#x1E07;&#333;&#8217;&ucirc; &#8217;el-mele&#x1E35;&#601; yi&#347;&#601;r&#257;&#8217;&#275;l wayy&#333;&#8217;m&#601;r&ucirc; &#8216;a&#x1E07;&#601;d&#601;&#x1E35;&#257; &#x1E07;en-h&#259;&#x1E0F;a&#x1E0F; &#8217;&#257;mar t&#601;&#x1E25;&icirc;-n&#257;&#8217; naf&#601;&#353;&icirc; wayy&#333;&#8217;mer h<sup>a</sup>&#8216;w&#333;&#x1E0F;enn&ucirc; &#x1E25;ay &#8217;&#257;&#x1E25;&icirc; h&ucirc;&#8217;: </P>
<P>33&nbsp;w&#601;h&#257;&#8217;&#259;n&#257;&#353;&icirc;m y&#601;n<sup>a</sup>&#x1E25;&#259;&#353;&ucirc; way&#601;mah&#259;r&ucirc; wayy<sup>a</sup>&#x1E25;&#601;l&#601;&#x1E6D;&ucirc; h&#259;mimmenn&ucirc; wayy&#333;&#8217;m&#601;r&ucirc; &#8217;&#257;&#x1E25;&icirc;&#x1E35;&#257; &#x1E07;en-h&#259;&#x1E0F;a&#x1E0F; wayy&#333;&#8217;mer b&#333;&#8217;&ucirc; q&#257;&#x1E25;uh&ucirc; wayy&#275;&#x1E63;&#275;&#8217; &#8217;&#275;l&#257;yw ben-h&#259;&#x1E0F;a&#x1E0F; wayy<sup>a</sup>&#8216;&#259;l&#275;h&ucirc; &#8216;al-hammer&#601;k&#257;&#x1E07;&acirc;: </P>
<P>34&nbsp;wayy&#333;&#8217;mer &#8217;&#275;l&#257;yw he&#8216;&#257;r&icirc;m &#8217;&#259;&#353;er-l&#257;q<sup>a</sup>&#x1E25;-&#8217;&#257;&#x1E07;&icirc; m&#275;&#8217;&#275;&#x1E6F; &#8217;&#257;&#x1E07;&icirc;&#x1E35;&#257; &#8217;&#257;&#353;&icirc;&#x1E07; w&#601;&#x1E25;&ucirc;&#x1E63;w&#333;&#x1E6F; t&#257;&#347;&icirc;m l&#601;&#x1E35;&#257; &#x1E07;&#601;&#x1E0F;amme&#347;eq ka&#8217;&#259;&#353;er-&#347;&#257;m &#8217;&#257;&#x1E07;&icirc; b&#601;&#353;&#333;m&#601;rw&#333;n wa&#8217;&#259;n&icirc; bab&#601;r&icirc;&#x1E6F; &#8217;&#259;&#353;all&#601;&#x1E25;e&#x1E35;&#x1E35;&#257; wayyi&#x1E35;&#601;r&#257;&#x1E6F;-lw&#333; &#x1E07;&#601;r&icirc;&#x1E6F; way&#601;&#353;all&#601;&#x1E25;&#275;h&ucirc;: s</P>
<P>35&nbsp;w&#601;&#8217;&icirc;&#353; &#8217;e&#x1E25;&#257;&#x1E0F; mib&#601;n&ecirc; hann&#601;&#x1E07;&icirc;&#8217;&icirc;m &#8217;&#257;mar &#8217;el-r&#275;&#8216;&#275;h&ucirc; bi&#x1E0F;&#601;&#x1E07;ar y&#601;hw&acirc; hak&ecirc;n&icirc; n&#257;&#8217; way&#601;m&#257;&#8217;&#275;n h&#257;&#8217;&icirc;&#353; l&#601;hak&#333;&#x1E6F;w&#333;: </P>
<P>36&nbsp;wayy&#333;&#8217;mer lw&#333; y<sup>a</sup>&#8216;an &#8217;&#259;&#353;er l&#333;&#8217;-&#353;&#257;m<sup>a</sup>&#8216;&#601;t&#257; b&#601;qw&#333;l y&#601;hw&acirc; hinn&#601;&#x1E35;&#257; hw&#333;l&#275;&#x1E35;&#601; m&#275;&#8217;it&icirc; w&#601;hik&#601;&#x1E35;&#257; h&#257;&#8217;ar&#601;y&#275;h wayy&#275;le&#x1E35;&#601; m&#275;&#8217;e&#x1E63;&#601;lw&#333; wayyim&#601;&#x1E63;&#257;&#8217;&#275;h&ucirc; h&#257;&#8217;ar&#601;y&#275;h wayyak&#275;h&ucirc;: </P>
<P>37&nbsp;wayyim&#601;&#x1E63;&#257;&#8217; &#8217;&icirc;&#353; &#8217;<sup>a</sup>&#x1E25;&#275;r wayy&#333;&#8217;mer hak&ecirc;n&icirc; n&#257;&#8217; wayyak&#275;h&ucirc; h&#257;&#8217;&icirc;&#353; hak&#275;h &ucirc;f&#257;&#x1E63;&#333;&#8216;a: </P>
<P>38&nbsp;wayy&#275;le&#x1E35;&#601; hann&#257;&#x1E07;&icirc;&#8217; wayy<sup>a</sup>&#8216;&#259;m&#333;&#x1E0F; lammele&#x1E35;&#601; &#8216;al-had&#257;re&#x1E35;&#601; wayyi&#x1E6F;&#601;&#x1E25;ap&#275;&#347; b&#257;&#8217;&#259;f&#275;r &#8216;al-&#8216;&ecirc;n&#257;yw: </P>
<P>39&nbsp;way&#601;h&icirc; hammele&#x1E35;&#601; &#8216;&#333;&#x1E07;&#275;r w&#601;h&ucirc;&#8217; &#x1E63;&#257;&#8216;aq &#8217;el-hammele&#x1E35;&#601; wayy&#333;&#8217;mer &#8216;a&#x1E07;&#601;d&#601;&#x1E35;&#257;| y&#257;&#x1E63;&#257;&#8217; &#x1E07;&#601;qere&#x1E07;-hammil&#601;&#x1E25;&#257;m&acirc; w&#601;hinn&#275;h-&#8217;&icirc;&#353; s&#257;r wayy&#257;&#x1E07;&#275;&#8217; &#8217;&#275;lay &#8217;&icirc;&#353; wayy&#333;&#8217;mer &#353;&#601;m&#333;r &#8217;e&#x1E6F;-h&#257;&#8217;&icirc;&#353; hazzeh &#8217;im-hip&#257;q&#275;&#x1E0F; yip&#257;q&#275;&#x1E0F; w&#601;h&#257;y&#601;&#x1E6F;&acirc; naf&#601;&#353;&#601;&#x1E35;&#257; t<sup>a</sup>&#x1E25;a&#x1E6F; naf&#601;&#353;w&#333; &#8217;w&#333; &#x1E35;ikar-kesef ti&#353;&#601;qw&#333;l: </P>
<P>40&nbsp;way&#601;h&icirc; &#8216;a&#x1E07;&#601;d&#601;&#x1E35;&#257; &#8216;&#333;&#347;&#275;h h&#275;nn&acirc; w&acirc;&#275;nn&acirc; w&#601;h&ucirc;&#8217; &#8217;&ecirc;nenn&ucirc; wayy&#333;&#8217;mer &#8217;&#275;l&#257;yw mele&#x1E35;&#601;-yi&#347;&#601;r&#257;&#8217;&#275;l k&#275;n mi&#353;&#601;p&#257;&#x1E6D;e&#x1E35;&#257; &#8217;at&acirc; &#x1E25;&#257;r&#257;&#x1E63;&#601;t&#257;: </P>
<P>41&nbsp;way&#601;mah&#275;r wayy&#257;sar &#8217;e&#x1E6F;-h&#257;&#8217;&#259;f&#275;r <font color="brown">m&#275;&#8216;al</font> <font color="blue">m&#275;&#8216;&#259;l&ecirc;</font> &#8216;&ecirc;n&#257;yw wayyak&#275;r &#8217;&#333;&#x1E6F;w&#333; mele&#x1E35;&#601; yi&#347;&#601;r&#257;&#8217;&#275;l k&icirc; m&#275;hann&#601;&#x1E07;i&#8217;&icirc;m h&ucirc;&#8217;: </P>
<P>42&nbsp;wayy&#333;&#8217;mer &#8217;&#275;l&#257;yw k&#333;h &#8217;&#257;mar y&#601;hw&acirc; y<sup>a</sup>&#8216;an &#353;ill<sup>a</sup>&#x1E25;&#601;t&#257; &#8217;e&#x1E6F;-&#8217;&icirc;&#353;-&#x1E25;er&#601;m&icirc; m&icirc;y&#257;&#x1E0F; w&#601;h&#257;y&#601;&#x1E6F;&acirc; naf&#601;&#353;&#601;&#x1E35;&#257; t<sup>a</sup>&#x1E25;a&#x1E6F; naf&#601;&#353;w&#333; w&#601;&#8216;amm&#601;&#x1E35;&#257; t<sup>a</sup>&#x1E25;a&#x1E6F; &#8216;ammw&#333;: </P>
<P>43&nbsp;wayy&#275;le&#x1E35;&#601; mele&#x1E35;&#601;-yi&#347;&#601;r&#257;&#8217;&#275;l &#8216;al-b&ecirc;&#x1E6F;w&#333; sar w&#601;z&#257;&#8216;&#275;f wayy&#257;&#x1E07;&#333;&#8217; &#353;&#333;m&#601;rw&#333;n&acirc;: f</P>
</TD>
</TABLE>
<P><HR>
<CENTER>
<A HREF="kg1021">Next: 1 Kings (1 Melakhim) Chapter 21</A></CENTER>
</BODY>
</HTML>
