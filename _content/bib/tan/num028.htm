<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 28</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num028.htm">Polyglot</A>&nbsp;
<A HREF="../kjv/num028.htm">KJV</A>&nbsp;
<A HREF="../sep/num028.htm">Sep</A>&nbsp;
<A HREF="../vul/num028.htm">Vul</A>&nbsp;

<BR>
<BR><A HREF="num.htm">Numbers (Bemidbar) Index</A><BR>
&nbsp;
<A HREF="num027.htm">Previous</A>&nbsp;
<A HREF="num029.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 28</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;צַ֚ו אֶת־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אֶת־קָרְבָּנִ֨י לַחְמִ֜י לְאִשַּׁ֗י רֵ֚יחַ נִֽיחֹחִ֔י תִּשְׁמְר֕וּ לְהַקְרִ֥יב לִ֖י בְּמוֹעֲדֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאָמַרְתָּ֣ לָהֶ֔ם זֶ֚ה הָֽאִשֶּׁ֔ה אֲשֶׁ֥ר תַּקְרִ֖יבוּ לַיהוָ֑ה כְּבָשִׂ֨ים בְּנֵֽי־שָׁנָ֧ה תְמִימִ֛ם שְׁנַ֥יִם לַיּ֖וֹם עֹלָ֥ה תָמִֽיד׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֶת־הַכֶּ֥בֶשׂ אֶחָ֖ד תַּעֲשֶׂ֣ה בַבֹּ֑קֶר וְאֵת֙ הַכֶּ֣בֶשׂ הַשֵּׁנִ֔י תַּעֲשֶׂ֖ה בֵּ֥ין הָֽעַרְבָּֽיִם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַעֲשִׂירִ֧ית הָאֵיפָ֛ה סֹ֖לֶת לְמִנְחָ֑ה בְּלוּלָ֛ה בְּשֶׁ֥מֶן כָּתִ֖ית רְבִיעִ֥ת הַהִֽין׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;עֹלַ֖ת תָּמִ֑יד הָעֲשֻׂיָה֙ בְּהַ֣ר סִינַ֔י לְרֵ֣יחַ נִיחֹ֔חַ אִשֶּׁ֖ה לַֽיהוָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְנִסְכּוֹ֙ רְבִיעִ֣ת הַהִ֔ין לַכֶּ֖בֶשׂ הָאֶחָ֑ד בַּקֹּ֗דֶשׁ הַסֵּ֛ךְ נֶ֥סֶךְ שֵׁכָ֖ר לַיהוָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאֵת֙ הַכֶּ֣בֶשׂ הַשֵּׁנִ֔י תַּעֲשֶׂ֖ה בֵּ֣ין הָֽעַרְבָּ֑יִם כְּמִנְחַ֨ת הַבֹּ֤קֶר וּכְנִסְכּוֹ֙ תַּעֲשֶׂ֔ה אִשֵּׁ֛ה רֵ֥יחַ נִיחֹ֖חַ לַיהוָֽה׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וּבְיוֹם֙ הַשַּׁבָּ֔ת שְׁנֵֽי־כְבָשִׂ֥ים בְּנֵֽי־שָׁנָ֖ה תְּמִימִ֑ם וּשְׁנֵ֣י עֶשְׂרֹנִ֗ים סֹ֧לֶת מִנְחָ֛ה בְּלוּלָ֥ה בַשֶּׁ֖מֶן וְנִסְכּֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עֹלַ֥ת שַׁבַּ֖ת בְּשַׁבַּתּ֑וֹ עַל־עֹלַ֥ת הַתָּמִ֖יד וְנִסְכָּֽהּ׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּבְרָאשֵׁי֙ חָדְשֵׁיכֶ֔ם תַּקְרִ֥יבוּ עֹלָ֖ה לַיהוָ֑ה פָּרִ֨ים בְּנֵֽי־בָקָ֤ר שְׁנַ֙יִם֙ וְאַ֣יִל אֶחָ֔ד כְּבָשִׂ֧ים בְּנֵי־שָׁנָ֛ה שִׁבְעָ֖ה תְּמִימִֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּשְׁלֹשָׁ֣ה עֶשְׂרֹנִ֗ים סֹ֤לֶת מִנְחָה֙ בְּלוּלָ֣ה בַשֶּׁ֔מֶן לַפָּ֖ר הָאֶחָ֑ד וּשְׁנֵ֣י עֶשְׂרֹנִ֗ים סֹ֤לֶת מִנְחָה֙ בְּלוּלָ֣ה בַשֶּׁ֔מֶן לָאַ֖יִל הָֽאֶחָֽד׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְעִשָּׂרֹ֣ן עִשָּׂר֗וֹן סֹ֤לֶת מִנְחָה֙ בְּלוּלָ֣ה בַשֶּׁ֔מֶן לַכֶּ֖בֶשׂ הָאֶחָ֑ד עֹלָה֙ רֵ֣יחַ נִיחֹ֔חַ אִשֶּׁ֖ה לַיהוָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְנִסְכֵּיהֶ֗ם חֲצִ֣י הַהִין֩ יִהְיֶ֨ה לַפָּ֜ר וּשְׁלִישִׁ֧ת הַהִ֣ין לָאַ֗יִל וּרְבִיעִ֥ת הַהִ֛ין לַכֶּ֖בֶשׂ יָ֑יִן זֹ֣את עֹלַ֥ת חֹ֙דֶשׁ֙ בְּחָדְשׁ֔וֹ לְחָדְשֵׁ֖י הַשָּׁנָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּשְׂעִ֨יר עִזִּ֥ים אֶחָ֛ד לְחַטָּ֖את לַיהוָ֑ה עַל־עֹלַ֧ת הַתָּמִ֛יד יֵעָשֶׂ֖ה וְנִסְכּֽוֹ׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּבַחֹ֣דֶשׁ הָרִאשׁ֗וֹן בְּאַרְבָּעָ֥ה עָשָׂ֛ר י֖וֹם לַחֹ֑דֶשׁ פֶּ֖סַח לַיהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּבַחֲמִשָּׁ֨ה עָשָׂ֥ר י֛וֹם לַחֹ֥דֶשׁ הַזֶּ֖ה חָ֑ג שִׁבְעַ֣ת יָמִ֔ים מַצּ֖וֹת יֵאָכֵֽל׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בַּיּ֥וֹם הָרִאשׁ֖וֹן מִקְרָא־קֹ֑דֶשׁ כָּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְהִקְרַבְתֶּ֨ם אִשֶּׁ֤ה עֹלָה֙ לַֽיהוָ֔ה פָּרִ֧ים בְּנֵי־בָקָ֛ר שְׁנַ֖יִם וְאַ֣יִל אֶחָ֑ד וְשִׁבְעָ֤ה כְבָשִׂים֙ בְּנֵ֣י שָׁנָ֔ה תְּמִימִ֖ם יִהְי֥וּ לָכֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּמִ֨נְחָתָ֔ם סֹ֖לֶת בְּלוּלָ֣ה בַשָּׁ֑מֶן שְׁלֹשָׁ֨ה עֶשְׂרֹנִ֜ים לַפָּ֗ר וּשְׁנֵ֧י עֶשְׂרֹנִ֛ים לָאַ֖יִל תַּעֲשֽׂוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;עִשָּׂר֤וֹן עִשָּׂרוֹן֙ תַּעֲשֶׂ֔ה לַכֶּ֖בֶשׂ הָאֶחָ֑ד לְשִׁבְעַ֖ת הַכְּבָשִֽׂים׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּשְׂעִ֥יר חַטָּ֖את אֶחָ֑ד לְכַפֵּ֖ר עֲלֵיכֶֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;מִלְּבַד֙ עֹלַ֣ת הַבֹּ֔קֶר אֲשֶׁ֖ר לְעֹלַ֣ת הַתָּמִ֑יד תַּעֲשׂ֖וּ אֶת־אֵֽלֶּה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;כָּאֵ֜לֶּה תַּעֲשׂ֤וּ לַיּוֹם֙ שִׁבְעַ֣ת יָמִ֔ים לֶ֛חֶם אִשֵּׁ֥ה רֵֽיחַ־נִיחֹ֖חַ לַיהוָ֑ה עַל־עוֹלַ֧ת הַתָּמִ֛יד יֵעָשֶׂ֖ה וְנִסְכּֽוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וּבַיּוֹם֙ הַשְּׁבִיעִ֔י מִקְרָא־קֹ֖דֶשׁ יִהְיֶ֣ה לָכֶ֑ם כָּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃ ס</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וּבְי֣וֹם הַבִּכּוּרִ֗ים בְּהַקְרִ֨יבְכֶ֜ם מִנְחָ֤ה חֲדָשָׁה֙ לַֽיהוָ֔ה בְּשָׁבֻעֹ֖תֵיכֶ֑ם מִֽקְרָא־קֹ֙דֶשׁ֙ יִהְיֶ֣ה לָכֶ֔ם כָּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְהִקְרַבְתֶּ֨ם עוֹלָ֜ה לְרֵ֤יחַ נִיחֹ֙חַ֙ לַֽיהוָ֔ה פָּרִ֧ים בְּנֵי־בָקָ֛ר שְׁנַ֖יִם אַ֣יִל אֶחָ֑ד שִׁבְעָ֥ה כְבָשִׂ֖ים בְּנֵ֥י שָׁנָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וּמִנְחָתָ֔ם סֹ֖לֶת בְּלוּלָ֣ה בַשָּׁ֑מֶן שְׁלֹשָׁ֤ה עֶשְׂרֹנִים֙ לַפָּ֣ר הָֽאֶחָ֔ד שְׁנֵי֙ עֶשְׂרֹנִ֔ים לָאַ֖יִל הָאֶחָֽד׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;עִשָּׂרוֹן֙ עִשָּׂר֔וֹן לַכֶּ֖בֶשׂ הָאֶחָ֑ד לְשִׁבְעַ֖ת הַכְּבָשִֽׂים׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;שְׂעִ֥יר עִזִּ֖ים אֶחָ֑ד לְכַפֵּ֖ר עֲלֵיכֶֽם׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;מִלְּבַ֞ד עֹלַ֧ת הַתָּמִ֛יד וּמִנְחָת֖וֹ תַּעֲשׂ֑וּ תְּמִימִ֥ם יִהְיוּ־לָכֶ֖ם וְנִסְכֵּיהֶֽם׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;&#x1E63;aw &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; &#8217;&#259;l&#275;hem &#8217;e&#x1E6F;-q&#257;r&#601;b&#257;n&icirc; l<sup>a</sup>&#x1E25;&#601;m&icirc; l&#601;&#8217;i&#353;&#353;ay r&ecirc;&#x1E25;a n&icirc;&#x1E25;&#333;&#x1E25;&icirc; ti&#353;&#601;m&#601;r&ucirc; l&#601;haq&#601;r&icirc;&#x1E07; l&icirc; b&#601;mw&#333;&#8216;&#259;&#x1E0F;w&#333;: </P>
<P>3&nbsp;w&#601;&#8217;&#257;mar&#601;t&#257; l&acirc;em zeh h&#257;&#8217;i&#353;&#353;eh &#8217;&#259;&#353;er taq&#601;r&icirc;&#x1E07;&ucirc; layhw&acirc; k&#601;&#x1E07;&#257;&#347;&icirc;m b&#601;n&ecirc;-&#353;&#257;n&acirc; &#x1E6F;&#601;m&icirc;mim &#353;&#601;nayim layyw&#333;m &#8216;&#333;l&acirc; &#x1E6F;&#257;m&icirc;&#x1E0F;: </P>
<P>4&nbsp;&#8217;e&#x1E6F;-hake&#x1E07;e&#347; &#8217;e&#x1E25;&#257;&#x1E0F; t<sup>a</sup>&#8216;&#259;&#347;eh &#x1E07;ab&#333;qer w&#601;&#8217;&#275;&#x1E6F; hake&#x1E07;e&#347; ha&#353;&#353;&#275;n&icirc; t<sup>a</sup>&#8216;&#259;&#347;eh b&ecirc;n h&#257;&#8216;ar&#601;b&#257;yim: </P>
<P>5&nbsp;w<sup>a</sup>&#8216;&#259;&#347;&icirc;r&icirc;&#x1E6F; h&#257;&#8217;&ecirc;f&acirc; s&#333;le&#x1E6F; l&#601;min&#601;&#x1E25;&acirc; b&#601;l&ucirc;l&acirc; b&#601;&#353;emen k&#257;&#x1E6F;&icirc;&#x1E6F; r&#601;&#x1E07;&icirc;&#8216;i&#x1E6F; hah&icirc;n: </P>
<P>6&nbsp;&#8216;&#333;la&#x1E6F; t&#257;m&icirc;&#x1E0F; h&#257;&#8216;&#259;&#347;uy&acirc; b&#601;har s&icirc;nay l&#601;r&ecirc;&#x1E25;a n&icirc;&#x1E25;&#333;&#x1E25;a &#8217;i&#353;&#353;eh layhw&acirc;: </P>
<P>7&nbsp;w&#601;nis&#601;kw&#333; r&#601;&#x1E07;&icirc;&#8216;i&#x1E6F; hah&icirc;n lake&#x1E07;e&#347; h&#257;&#8217;e&#x1E25;&#257;&#x1E0F; baqq&#333;&#x1E0F;e&#353; hass&#275;&#x1E35;&#601; nese&#x1E35;&#601; &#353;&#275;&#x1E35;&#257;r layhw&acirc;: </P>
<P>8&nbsp;w&#601;&#8217;&#275;&#x1E6F; hake&#x1E07;e&#347; ha&#353;&#353;&#275;n&icirc; t<sup>a</sup>&#8216;&#259;&#347;eh b&ecirc;n h&#257;&#8216;ar&#601;b&#257;yim k&#601;min&#601;&#x1E25;a&#x1E6F; hab&#333;qer &ucirc;&#x1E35;&#601;nis&#601;kw&#333; t<sup>a</sup>&#8216;&#259;&#347;eh &#8217;i&#353;&#353;&#275;h r&ecirc;&#x1E25;a n&icirc;&#x1E25;&#333;&#x1E25;a layhw&acirc;: f</P>
<P>9&nbsp;&ucirc;&#x1E07;&#601;yw&#333;m ha&#353;&#353;ab&#257;&#x1E6F; &#353;&#601;n&ecirc;-&#x1E35;&#601;&#x1E07;&#257;&#347;&icirc;m b&#601;n&ecirc;-&#353;&#257;n&acirc; t&#601;m&icirc;mim &ucirc;&#353;&#601;n&ecirc; &#8216;e&#347;&#601;r&#333;n&icirc;m s&#333;le&#x1E6F; min&#601;&#x1E25;&acirc; b&#601;l&ucirc;l&acirc; &#x1E07;a&#353;&#353;emen w&#601;nis&#601;kw&#333;: </P>
<P>10&nbsp;&#8216;&#333;la&#x1E6F; &#353;aba&#x1E6F; b&#601;&#353;abatw&#333; &#8216;al-&#8216;&#333;la&#x1E6F; hat&#257;m&icirc;&#x1E0F; w&#601;nis&#601;k&#257;h: s</P>
<P>11&nbsp;&ucirc;&#x1E07;&#601;r&#257;&#8217;&#353;&ecirc; &#x1E25;&#257;&#x1E0F;&#601;&#353;&ecirc;&#x1E35;em taq&#601;r&icirc;&#x1E07;&ucirc; &#8216;&#333;l&acirc; layhw&acirc; p&#257;r&icirc;m b&#601;n&ecirc;-&#x1E07;&#257;q&#257;r &#353;&#601;nayim w&#601;&#8217;ayil &#8217;e&#x1E25;&#257;&#x1E0F; k&#601;&#x1E07;&#257;&#347;&icirc;m b&#601;n&ecirc;-&#353;&#257;n&acirc; &#353;i&#x1E07;&#601;&#8216;&acirc; t&#601;m&icirc;mim: </P>
<P>12&nbsp;&ucirc;&#353;&#601;l&#333;&#353;&acirc; &#8216;e&#347;&#601;r&#333;n&icirc;m s&#333;le&#x1E6F; min&#601;&#x1E25;&acirc; b&#601;l&ucirc;l&acirc; &#x1E07;a&#353;&#353;emen lap&#257;r h&#257;&#8217;e&#x1E25;&#257;&#x1E0F; &ucirc;&#353;&#601;n&ecirc; &#8216;e&#347;&#601;r&#333;n&icirc;m s&#333;le&#x1E6F; min&#601;&#x1E25;&acirc; b&#601;l&ucirc;l&acirc; &#x1E07;a&#353;&#353;emen l&#257;&#8217;ayil h&#257;&#8217;e&#x1E25;&#257;&#x1E0F;: </P>
<P>13&nbsp;w&#601;&#8216;i&#347;&#347;&#257;r&#333;n &#8216;i&#347;&#347;&#257;rw&#333;n s&#333;le&#x1E6F; min&#601;&#x1E25;&acirc; b&#601;l&ucirc;l&acirc; &#x1E07;a&#353;&#353;emen lake&#x1E07;e&#347; h&#257;&#8217;e&#x1E25;&#257;&#x1E0F; &#8216;&#333;l&acirc; r&ecirc;&#x1E25;a n&icirc;&#x1E25;&#333;&#x1E25;a &#8217;i&#353;&#353;eh layhw&acirc;: </P>
<P>14&nbsp;w&#601;nis&#601;k&ecirc;hem &#x1E25;&#259;&#x1E63;&icirc; hah&icirc;n yih&#601;yeh lap&#257;r &ucirc;&#353;&#601;l&icirc;&#353;i&#x1E6F; hah&icirc;n l&#257;&#8217;ayil &ucirc;r&#601;&#x1E07;&icirc;&#8216;i&#x1E6F; hah&icirc;n lake&#x1E07;e&#347; y&#257;yin z&#333;&#8217;&#x1E6F; &#8216;&#333;la&#x1E6F; &#x1E25;&#333;&#x1E0F;e&#353; b&#601;&#x1E25;&#257;&#x1E0F;&#601;&#353;w&#333; l&#601;&#x1E25;&#257;&#x1E0F;&#601;&#353;&ecirc; ha&#353;&#353;&#257;n&acirc;: </P>
<P>15&nbsp;&ucirc;&#347;&#601;&#8216;&icirc;r &#8216;izz&icirc;m &#8217;e&#x1E25;&#257;&#x1E0F; l&#601;&#x1E25;a&#x1E6D;&#x1E6D;&#257;&#8217;&#x1E6F; layhw&acirc; &#8216;al-&#8216;&#333;la&#x1E6F; hat&#257;m&icirc;&#x1E0F; y&#275;&#8216;&#257;&#347;eh w&#601;nis&#601;kw&#333;: s</P>
<P>16&nbsp;&ucirc;&#x1E07;<sup>a</sup>&#x1E25;&#333;&#x1E0F;e&#353; h&#257;ri&#8217;&#353;w&#333;n b&#601;&#8217;ar&#601;b&#257;&#8216;&acirc; &#8216;&#257;&#347;&#257;r yw&#333;m l<sup>a</sup>&#x1E25;&#333;&#x1E0F;e&#353; pes<sup>a</sup>&#x1E25; layhw&acirc;: </P>
<P>17&nbsp;&ucirc;&#x1E07;<sup>a</sup>&#x1E25;&#259;mi&#353;&#353;&acirc; &#8216;&#257;&#347;&#257;r yw&#333;m l<sup>a</sup>&#x1E25;&#333;&#x1E0F;e&#353; hazzeh &#x1E25;&#257;&#x1E21; &#353;i&#x1E07;&#601;&#8216;a&#x1E6F; y&#257;m&icirc;m ma&#x1E63;&#x1E63;w&#333;&#x1E6F; y&#275;&#8217;&#257;&#x1E35;&#275;l: </P>
<P>18&nbsp;bayyw&#333;m h&#257;ri&#8217;&#353;w&#333;n miq&#601;r&#257;&#8217;-q&#333;&#x1E0F;e&#353; k&#257;l-m&#601;le&#8217;&#x1E35;e&#x1E6F; &#8216;&#259;&#x1E07;&#333;&#x1E0F;&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc;: </P>
<P>19&nbsp;w&#601;hiq&#601;ra&#x1E07;&#601;tem &#8217;i&#353;&#353;eh &#8216;&#333;l&acirc; layhw&acirc; p&#257;r&icirc;m b&#601;n&ecirc;-&#x1E07;&#257;q&#257;r &#353;&#601;nayim w&#601;&#8217;ayil &#8217;e&#x1E25;&#257;&#x1E0F; w&#601;&#353;i&#x1E07;&#601;&#8216;&acirc; &#x1E35;&#601;&#x1E07;&#257;&#347;&icirc;m b&#601;n&ecirc; &#353;&#257;n&acirc; t&#601;m&icirc;mim yih&#601;y&ucirc; l&#257;&#x1E35;em: </P>
<P>20&nbsp;&ucirc;min&#601;&#x1E25;&#257;&#x1E6F;&#257;m s&#333;le&#x1E6F; b&#601;l&ucirc;l&acirc; &#x1E07;a&#353;&#353;&#257;men &#353;&#601;l&#333;&#353;&acirc; &#8216;e&#347;&#601;r&#333;n&icirc;m lap&#257;r &ucirc;&#353;&#601;n&ecirc; &#8216;e&#347;&#601;r&#333;n&icirc;m l&#257;&#8217;ayil t<sup>a</sup>&#8216;&#259;&#347;&ucirc;: </P>
<P>21&nbsp;&#8216;i&#347;&#347;&#257;rw&#333;n &#8216;i&#347;&#347;&#257;rw&#333;n t<sup>a</sup>&#8216;&#259;&#347;eh lake&#x1E07;e&#347; h&#257;&#8217;e&#x1E25;&#257;&#x1E0F; l&#601;&#353;i&#x1E07;&#601;&#8216;a&#x1E6F; hak&#601;&#x1E07;&#257;&#347;&icirc;m: </P>
<P>22&nbsp;&ucirc;&#347;&#601;&#8216;&icirc;r &#x1E25;a&#x1E6D;&#x1E6D;&#257;&#8217;&#x1E6F; &#8217;e&#x1E25;&#257;&#x1E0F; l&#601;&#x1E35;ap&#275;r &#8216;&#259;l&ecirc;&#x1E35;em: </P>
<P>23&nbsp;mill&#601;&#x1E07;a&#x1E0F; &#8216;&#333;la&#x1E6F; hab&#333;qer &#8217;&#259;&#353;er l&#601;&#8216;&#333;la&#x1E6F; hat&#257;m&icirc;&#x1E0F; t<sup>a</sup>&#8216;&#259;&#347;&ucirc; &#8217;e&#x1E6F;-&#8217;&#275;lleh: </P>
<P>24&nbsp;k&#257;&#8217;&#275;lleh t<sup>a</sup>&#8216;&#259;&#347;&ucirc; layyw&#333;m &#353;i&#x1E07;&#601;&#8216;a&#x1E6F; y&#257;m&icirc;m le&#x1E25;em &#8217;i&#353;&#353;&#275;h r&ecirc;&#x1E25;a-n&icirc;&#x1E25;&#333;&#x1E25;a layhw&acirc; &#8216;al-&#8216;w&#333;la&#x1E6F; hat&#257;m&icirc;&#x1E0F; y&#275;&#8216;&#257;&#347;eh w&#601;nis&#601;kw&#333;: </P>
<P>25&nbsp;&ucirc;&#x1E07;ayyw&#333;m ha&#353;&#353;&#601;&#x1E07;&icirc;&#8216;&icirc; miq&#601;r&#257;&#8217;-q&#333;&#x1E0F;e&#353; yih&#601;yeh l&#257;&#x1E35;em k&#257;l-m&#601;le&#8217;&#x1E35;e&#x1E6F; &#8216;&#259;&#x1E07;&#333;&#x1E0F;&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc;: s</P>
<P>26&nbsp;&ucirc;&#x1E07;&#601;yw&#333;m habik&ucirc;r&icirc;m b&#601;haq&#601;r&icirc;&#x1E07;&#601;&#x1E35;em min&#601;&#x1E25;&acirc; &#x1E25;&#259;&#x1E0F;&#257;&#353;&acirc; layhw&acirc; b&#601;&#353;&#257;&#x1E07;u&#8216;&#333;&#x1E6F;&ecirc;&#x1E35;em miq&#601;r&#257;&#8217;-q&#333;&#x1E0F;e&#353; yih&#601;yeh l&#257;&#x1E35;em k&#257;l-m&#601;le&#8217;&#x1E35;e&#x1E6F; &#8216;&#259;&#x1E07;&#333;&#x1E0F;&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc;: </P>
<P>27&nbsp;w&#601;hiq&#601;ra&#x1E07;&#601;tem &#8216;w&#333;l&acirc; l&#601;r&ecirc;&#x1E25;a n&icirc;&#x1E25;&#333;&#x1E25;a layhw&acirc; p&#257;r&icirc;m b&#601;n&ecirc;-&#x1E07;&#257;q&#257;r &#353;&#601;nayim &#8217;ayil &#8217;e&#x1E25;&#257;&#x1E0F; &#353;i&#x1E07;&#601;&#8216;&acirc; &#x1E35;&#601;&#x1E07;&#257;&#347;&icirc;m b&#601;n&ecirc; &#353;&#257;n&acirc;: </P>
<P>28&nbsp;&ucirc;min&#601;&#x1E25;&#257;&#x1E6F;&#257;m s&#333;le&#x1E6F; b&#601;l&ucirc;l&acirc; &#x1E07;a&#353;&#353;&#257;men &#353;&#601;l&#333;&#353;&acirc; &#8216;e&#347;&#601;r&#333;n&icirc;m lap&#257;r h&#257;&#8217;e&#x1E25;&#257;&#x1E0F; &#353;&#601;n&ecirc; &#8216;e&#347;&#601;r&#333;n&icirc;m l&#257;&#8217;ayil h&#257;&#8217;e&#x1E25;&#257;&#x1E0F;: </P>
<P>29&nbsp;&#8216;i&#347;&#347;&#257;rw&#333;n &#8216;i&#347;&#347;&#257;rw&#333;n lake&#x1E07;e&#347; h&#257;&#8217;e&#x1E25;&#257;&#x1E0F; l&#601;&#353;i&#x1E07;&#601;&#8216;a&#x1E6F; hak&#601;&#x1E07;&#257;&#347;&icirc;m: </P>
<P>30&nbsp;&#347;&#601;&#8216;&icirc;r &#8216;izz&icirc;m &#8217;e&#x1E25;&#257;&#x1E0F; l&#601;&#x1E35;ap&#275;r &#8216;&#259;l&ecirc;&#x1E35;em: </P>
<P>31&nbsp;mill&#601;&#x1E07;a&#x1E0F; &#8216;&#333;la&#x1E6F; hat&#257;m&icirc;&#x1E0F; &ucirc;min&#601;&#x1E25;&#257;&#x1E6F;w&#333; t<sup>a</sup>&#8216;&#259;&#347;&ucirc; t&#601;m&icirc;mim yih&#601;y&ucirc;-l&#257;&#x1E35;em w&#601;nis&#601;k&ecirc;hem: f</P>
</TD>
</TABLE>
<P><HR>
<CENTER>
<A HREF="num029.htm">Next: Numbers (Bemidbar) Chapter 29</A></CENTER>
</BODY>
</HTML>
