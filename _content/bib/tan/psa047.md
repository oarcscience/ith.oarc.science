[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa047)  [KJV](../kjv/psa047)  [Sep](../sep/psa047) 
[Vul](../vul/psa047)   
  
[Psalms (Tehilim) Index](psa)  
  [Previous](psa046)  [Next](psa048) 

------------------------------------------------------------------------

### Tanach (Hebrew): Psalms (Tehilim) Chapter 47

‎<span id="001">1</span> ‏לַמְנַצֵּ֬חַ׀ לִבְנֵי־קֹ֬רַח מִזְמֽוֹר׃

‎<span id="002">2</span> ‏כָּֽל־הָ֭עַמִּים תִּקְעוּ־כָ֑ף הָרִ֥יעוּ
לֵ֝אלֹהִ֗ים בְּק֣וֹל רִנָּֽה׃

‎<span id="003">3</span> ‏כִּֽי־יְהוָ֣ה עֶלְי֣וֹן נוֹרָ֑א מֶ֥לֶךְ
גָּ֝דוֹל עַל־כָּל־הָאָֽרֶץ׃

‎<span id="004">4</span> ‏יַדְבֵּ֣ר עַמִּ֣ים תַּחְתֵּ֑ינוּ וּ֝לְאֻמִּ֗ים
תַּ֣חַת רַגְלֵֽינוּ׃

‎<span id="005">5</span> ‏יִבְחַר־לָ֥נוּ אֶת־נַחֲלָתֵ֑נוּ אֶ֥ת גְּא֨וֹן
יַעֲקֹ֖ב אֲשֶׁר־אָהֵ֣ב סֶֽלָה׃

‎<span id="006">6</span> ‏עָלָ֣ה אֱ֭לֹהִים בִּתְרוּעָ֑ה יְ֝הוָֹ֗ה
בְּק֣וֹל שׁוֹפָֽר׃

‎<span id="007">7</span> ‏זַמְּר֣וּ אֱלֹהִ֣ים זַמֵּ֑רוּ זַמְּר֖וּ
לְמַלְכֵּ֣נוּ זַמֵּֽרוּ׃

‎<span id="008">8</span> ‏כִּ֤י מֶ֖לֶךְ כָּל־הָאָ֥רֶץ אֱלֹהִ֗ים
זַמְּר֥וּ מַשְׂכִּֽיל׃

‎<span id="009">9</span> ‏מָלַ֣ךְ אֱ֭לֹהִים עַל־גּוֹיִ֑ם אֱ֝לֹהִ֗ים
יָשַׁ֤ב׀ עַל־כִּסֵּ֬א קָדְשֽׁוֹ׃

‎<span id="010">10</span> ‏נְדִ֘יבֵ֤י עַמִּ֨ים׀ נֶאֱסָ֗פוּ עַם֮ אֱלֹהֵ֪י
אַבְרָ֫הָ֥ם כִּ֣י לֵֽ֭אלֹהִים מָֽגִנֵּי־אֶ֗רֶץ מְאֹ֣ד נַעֲלָֽה׃

1 lamənaṣṣēḥa\| liḇənê-qōr<sup>a</sup>ḥ mizəmwōr:

2 kāl-hā‘ammîm tiqə‘û-ḵāf hārî‘û lē’lōhîm bəqwōl rinnâ:

3 kî-yəhwâ ‘eləywōn nwōrā’ meleḵə gāḏwōl ‘al-kāl-hā’āreṣ:

4 yaḏəbēr ‘ammîm t<sup>a</sup>ḥətênû ûlə’ummîm t<sup>a</sup>ḥaṯ
raḡəlênû:

5 yiḇəḥar-lānû ’eṯ-n<sup>a</sup>ḥălāṯēnû ’eṯ gə’wōn y<sup>a</sup>‘ăqōḇ
’ăšer-’âēḇ selâ:

6 ‘ālâ ’ĕlōhîm biṯərû‘â yəhwōâ bəqwōl šwōfār:

7 zammərû ’ĕlōhîm zammērû zammərû ləmaləkēnû zammērû:

8 kî meleḵə kāl-hā’āreṣ ’ĕlōhîm zammərû maśəkîl:

9 mālaḵə ’ĕlōhîm ‘al-gwōyim ’ĕlōhîm yāšaḇ\| ‘al-kissē’ qāḏəšwō:

10 nəḏîḇê ‘ammîm\| ne’ĕsāfû ‘am ’ĕlōhê ’aḇərâām kî lē’lōhîm
māḡinnê-’ereṣ mə’ōḏ n<sup>a</sup>‘ălâ:

------------------------------------------------------------------------

[Next: Psalms (Tehilim) Chapter 48](psa048)
