[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jer045)  [KJV](../kjv/jer045)  [Sep](../sep/jer045) 
[Vul](../vul/jer045)   
  
[Jeremiah (Yermiyah) Index](jer)  
  [Previous](jer044)  [Next](jer046) 

------------------------------------------------------------------------

### Tanach (Hebrew): Jeremiah (Yermiyah) Chapter 45

‎<span id="001">1</span> ‏הַדָּבָ֗ר אֲשֶׁ֤ר דִּבֶּר֙ יִרְמְיָ֣הוּ
הַנָּבִ֔יא אֶל־בָּר֖וּךְ בֶּֽן־נֵֽרִיָּ֑ה בְּכָתְבוֹ֩ אֶת־הַדְּבָרִ֨ים
הָאֵ֤לֶּה עַל־סֵ֙פֶר֙ מִפִּ֣י יִרְמְיָ֔הוּ בַּשָּׁנָה֙ הָֽרְבִעִ֔ית
לִיהוֹיָקִ֧ים בֶּן־יֹאשִׁיָּ֛הוּ מֶ֥לֶךְ יְהוּדָ֖ה לֵאמֹֽר׃ ס

‎<span id="002">2</span> ‏כֹּֽה־אָמַ֥ר יְהוָ֖ה אֱלֹהֵ֣י יִשְׂרָאֵ֑ל
עָלֶ֖יךָ בָּרֽוּךְ׃

‎<span id="003">3</span> ‏אָמַ֙רְתָּ֙ אֽוֹי־נָ֣א לִ֔י כִּֽי־יָסַ֧ף
יְהוָ֛ה יָג֖וֹן עַל־מַכְאֹבִ֑י יָגַ֙עְתִּי֙ בְּאַנְחָתִ֔י וּמְנוּחָ֖ה
לֹ֥א מָצָֽאתִי׃ ס

‎<span id="004">4</span> ‏כֹּ֣ה׀ תֹּאמַ֣ר אֵלָ֗יו כֹּ֚ה אָמַ֣ר יְהוָ֔ה
הִנֵּ֤ה אֲשֶׁר־בָּנִ֙יתִי֙ אֲנִ֣י הֹרֵ֔ס וְאֵ֥ת אֲשֶׁר־נָטַ֖עְתִּי
אֲנִ֣י נֹתֵ֑שׁ וְאֶת־כָּל־הָאָ֖רֶץ הִֽיא׃

‎<span id="005">5</span> ‏וְאַתָּ֛ה תְּבַקֶּשׁ־לְךָ֥ גְדֹל֖וֹת
אַל־תְּבַקֵּ֑שׁ כִּ֡י הִנְנִי֩ מֵבִ֨יא רָעָ֤ה עַל־כָּל־בָּשָׂר֙
נְאֻם־יְהוָ֔ה וְנָתַתִּ֨י לְךָ֤ אֶֽת־נַפְשְׁךָ֙ לְשָׁלָ֔ל עַ֥ל
כָּל־הַמְּקֹמ֖וֹת אֲשֶׁ֥ר תֵּֽלֶךְ־שָֽׁם׃ ס

1 hadāḇār ’ăšer diber yirəməyâû hannāḇî’ ’el-bārûḵə ben-nērîyâ bəḵāṯəḇwō
’eṯ-hadəḇārîm hā’ēlleh ‘al-sēfer mipî yirəməyâû baššānâ hārəḇi‘îṯ
lîhwōyāqîm ben-yō’šîyâû meleḵə yəhûḏâ lē’mōr: s

2 kōh-’āmar yəhwâ ’ĕlōhê yiśərā’ēl ‘āleyḵā bārûḵə:

3 ’āmarətā ’wōy-nā’ lî kî-yāsaf yəhwâ yāḡwōn ‘al-maḵə’ōḇî
yāḡ<sup>a</sup>‘ətî bə’anəḥāṯî ûmənûḥâ lō’ māṣā’ṯî: s

4 kōh\| tō’mar ’ēlāyw kōh ’āmar yəhwâ hinnēh ’ăšer-bānîṯî ’ănî hōrēs
wə’ēṯ ’ăšer-nāṭ<sup>a</sup>‘ətî ’ănî nōṯēš wə’eṯ-kāl-hā’āreṣ hî’:

5 wə’atâ təḇaqqeš-ləḵā ḡəḏōlwōṯ ’al-təḇaqqēš kî hinənî mēḇî’ rā‘â
‘al-kāl-bāśār nə’um-yəhwâ wənāṯatî ləḵā ’eṯ-nafəšəḵā ləšālāl ‘al
kāl-hamməqōmwōṯ ’ăšer tēleḵə-šām: s

------------------------------------------------------------------------

[Next: Jeremiah (Yermiyah) Chapter 46](jer046)
