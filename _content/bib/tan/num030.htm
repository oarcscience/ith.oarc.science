<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 30</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num030.htm">Polyglot</A>&nbsp;
<A HREF="../kjv/num030.htm">KJV</A>&nbsp;
<A HREF="../sep/num030.htm">Sep</A>&nbsp;
<A HREF="../vul/num030.htm">Vul</A>&nbsp;

<BR>
<BR><A HREF="num.htm">Numbers (Bemidbar) Index</A><BR>
&nbsp;
<A HREF="num029.htm">Previous</A>&nbsp;
<A HREF="num031.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 30</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֥אמֶר מֹשֶׁ֖ה אֶל־בְּנֵ֣י יִשְׂרָאֵ֑ל כְּכֹ֛ל אֲשֶׁר־צִוָּ֥ה יְהוָ֖ה אֶת־מֹשֶֽׁה׃ פ</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְדַבֵּ֤ר מֹשֶׁה֙ אֶל־רָאשֵׁ֣י הַמַּטּ֔וֹת לִבְנֵ֥י יִשְׂרָאֵ֖ל לֵאמֹ֑ר זֶ֣ה הַדָּבָ֔ר אֲשֶׁ֖ר צִוָּ֥ה יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אִישׁ֩ כִּֽי־יִדֹּ֨ר נֶ֜דֶר לַֽיהוָ֗ה אֽוֹ־הִשָּׁ֤בַע שְׁבֻעָה֙ לֶאְסֹ֤ר אִסָּר֙ עַל־נַפְשׁ֔וֹ לֹ֥א יַחֵ֖ל דְּבָר֑וֹ כְּכָל־הַיֹּצֵ֥א מִפִּ֖יו יַעֲשֶֽׂה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאִשָּׁ֕ה כִּֽי־תִדֹּ֥ר נֶ֖דֶר לַיהוָ֑ה וְאָסְרָ֥ה אִסָּ֛ר בְּבֵ֥ית אָבִ֖יהָ בִּנְעֻרֶֽיהָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְשָׁמַ֨ע אָבִ֜יהָ אֶת־נִדְרָ֗הּ וֶֽאֱסָרָהּ֙ אֲשֶׁ֣ר אָֽסְרָ֣ה עַל־נַפְשָׁ֔הּ וְהֶחֱרִ֥ישׁ לָ֖הּ אָבִ֑יהָ וְקָ֙מוּ֙ כָּל־נְדָרֶ֔יהָ וְכָל־אִסָּ֛ר אֲשֶׁר־אָסְרָ֥ה עַל־נַפְשָׁ֖הּ יָקֽוּם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאִם־הֵנִ֨יא אָבִ֣יהָ אֹתָהּ֮ בְּי֣וֹם שָׁמְעוֹ֒ כָּל־נְדָרֶ֗יהָ וֶֽאֱסָרֶ֛יהָ אֲשֶׁר־אָסְרָ֥ה עַל־נַפְשָׁ֖הּ לֹ֣א יָק֑וּם וַֽיהוָה֙ יִֽסְלַח־לָ֔הּ כִּי־הֵנִ֥יא אָבִ֖יהָ אֹתָֽהּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאִם־הָי֤וֹ תִֽהְיֶה֙ לְאִ֔ישׁ וּנְדָרֶ֖יהָ עָלֶ֑יהָ א֚וֹ מִבְטָ֣א שְׂפָתֶ֔יהָ אֲשֶׁ֥ר אָסְרָ֖ה עַל־נַפְשָֽׁהּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְשָׁמַ֥ע אִישָׁ֛הּ בְּי֥וֹם שָׁמְע֖וֹ וְהֶחֱרִ֣ישׁ לָ֑הּ וְקָ֣מוּ נְדָרֶ֗יהָ וֶֽאֱסָרֶ֛הָ אֲשֶׁר־אָסְרָ֥ה עַל־נַפְשָׁ֖הּ יָקֻֽמוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְ֠אִם בְּי֨וֹם שְׁמֹ֣עַ אִישָׁהּ֮ יָנִ֣יא אוֹתָהּ֒ וְהֵפֵ֗ר אֶת־נִדְרָהּ֙ אֲשֶׁ֣ר עָלֶ֔יהָ וְאֵת֙ מִבְטָ֣א שְׂפָתֶ֔יהָ אֲשֶׁ֥ר אָסְרָ֖ה עַל־נַפְשָׁ֑הּ וַיהוָ֖ה יִֽסְלַֽח־לָֽהּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְנֵ֥דֶר אַלְמָנָ֖ה וּגְרוּשָׁ֑ה כֹּ֛ל אֲשֶׁר־אָסְרָ֥ה עַל־נַפְשָׁ֖הּ יָק֥וּם עָלֶֽיהָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאִם־בֵּ֥ית אִישָׁ֖הּ נָדָ֑רָה אֽוֹ־אָסְרָ֥ה אִסָּ֛ר עַל־נַפְשָׁ֖הּ בִּשְׁבֻעָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְשָׁמַ֤ע אִישָׁהּ֙ וְהֶחֱרִ֣שׁ לָ֔הּ לֹ֥א הֵנִ֖יא אֹתָ֑הּ וְקָ֙מוּ֙ כָּל־נְדָרֶ֔יהָ וְכָל־אִסָּ֛ר אֲשֶׁר־אָסְרָ֥ה עַל־נַפְשָׁ֖הּ יָקֽוּם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאִם־הָפֵר֩ יָפֵ֨ר אֹתָ֥ם׀ אִישָׁהּ֮ בְּי֣וֹם שָׁמְעוֹ֒ כָּל־מוֹצָ֨א שְׂפָתֶ֧יהָ לִנְדָרֶ֛יהָ וּלְאִסַּ֥ר נַפְשָׁ֖הּ לֹ֣א יָק֑וּם אִישָׁ֣הּ הֲפֵרָ֔ם וַיהוָ֖ה יִֽסְלַֽח־לָֽהּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כָּל־נֵ֛דֶר וְכָל־שְׁבֻעַ֥ת אִסָּ֖ר לְעַנֹּ֣ת נָ֑פֶשׁ אִישָׁ֥הּ יְקִימֶ֖נּוּ וְאִישָׁ֥הּ יְפֵרֶֽנּוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאִם־הַחֲרֵשׁ֩ יַחֲרִ֨ישׁ לָ֥הּ אִישָׁהּ֮ מִיּ֣וֹם אֶל־יוֹם֒ וְהֵקִים֙ אֶת־כָּל־נְדָרֶ֔יהָ א֥וֹ אֶת־כָּל־אֱסָרֶ֖יהָ אֲשֶׁ֣ר עָלֶ֑יהָ הֵקִ֣ים אֹתָ֔ם כִּי־הֶחֱרִ֥שׁ לָ֖הּ בְּי֥וֹם שָׁמְעֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאִם־הָפֵ֥ר יָפֵ֛ר אֹתָ֖ם אַחֲרֵ֣י שָׁמְע֑וֹ וְנָשָׂ֖א אֶת־עֲוֹנָֽהּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֵ֣לֶּה הַֽחֻקִּ֗ים אֲשֶׁ֨ר צִוָּ֤ה יְהוָה֙ אֶת־מֹשֶׁ֔ה בֵּ֥ין אִ֖ישׁ לְאִשְׁתּ֑וֹ בֵּֽין־אָ֣ב לְבִתּ֔וֹ בִּנְעֻרֶ֖יהָ בֵּ֥ית אָבִֽיהָ׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer m&#333;&#353;eh &#8217;el-b&#601;n&ecirc; yi&#347;&#601;r&#257;&#8217;&#275;l k&#601;&#x1E35;&#333;l &#8217;&#259;&#353;er-&#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: f</P>
<P>2&nbsp;way&#601;&#x1E0F;ab&#275;r m&#333;&#353;eh &#8217;el-r&#257;&#8217;&#353;&ecirc; hamma&#x1E6D;&#x1E6D;w&#333;&#x1E6F; li&#x1E07;&#601;n&ecirc; yi&#347;&#601;r&#257;&#8217;&#275;l l&#275;&#8217;m&#333;r zeh had&#257;&#x1E07;&#257;r &#8217;&#259;&#353;er &#x1E63;i&ucirc;&acirc; y&#601;hw&acirc;: </P>
<P>3&nbsp;&#8217;&icirc;&#353; k&icirc;-yid&#333;r ne&#x1E0F;er layhw&acirc; &#8217;w&#333;-hi&#353;&#353;&#257;&#x1E07;<sup>a</sup>&#8216; &#353;&#601;&#x1E07;u&#8216;&acirc; le&#8217;&#601;s&#333;r &#8217;iss&#257;r &#8216;al-naf&#601;&#353;w&#333; l&#333;&#8217; y<sup>a</sup>&#x1E25;&#275;l d&#601;&#x1E07;&#257;rw&#333; k&#601;&#x1E35;&#257;l-hayy&#333;&#x1E63;&#275;&#8217; mip&icirc;w y<sup>a</sup>&#8216;&#259;&#347;eh: </P>
<P>4&nbsp;w&#601;&#8217;i&#353;&#353;&acirc; k&icirc;-&#x1E6F;id&#333;r ne&#x1E0F;er layhw&acirc; w&#601;&#8217;&#257;s&#601;r&acirc; &#8217;iss&#257;r b&#601;&#x1E07;&ecirc;&#x1E6F; &#8217;&#257;&#x1E07;&icirc;h&#257; bin&#601;&#8216;ureyh&#257;: </P>
<P>5&nbsp;w&#601;&#353;&#257;m<sup>a</sup>&#8216; &#8217;&#257;&#x1E07;&icirc;h&#257; &#8217;e&#x1E6F;-ni&#x1E0F;&#601;r&#257;h we&#8217;&#277;s&#257;r&#257;h &#8217;&#259;&#353;er &#8217;&#257;s&#601;r&acirc; &#8216;al-naf&#601;&#353;&#257;h w&#601;he&#x1E25;&#277;r&icirc;&#353; l&#257;h &#8217;&#257;&#x1E07;&icirc;h&#257; w&#601;q&#257;m&ucirc; k&#257;l-n&#601;&#x1E0F;&#257;reyh&#257; w&#601;&#x1E35;&#257;l-&#8217;iss&#257;r &#8217;&#259;&#353;er-&#8217;&#257;s&#601;r&acirc; &#8216;al-naf&#601;&#353;&#257;h y&#257;q&ucirc;m: </P>
<P>6&nbsp;w&#601;&#8217;im-h&#275;n&icirc;&#8217; &#8217;&#257;&#x1E07;&icirc;h&#257; &#8217;&#333;&#x1E6F;&#257;h b&#601;yw&#333;m &#353;&#257;m&#601;&#8216;w&#333; k&#257;l-n&#601;&#x1E0F;&#257;reyh&#257; we&#8217;&#277;s&#257;reyh&#257; &#8217;&#259;&#353;er-&#8217;&#257;s&#601;r&acirc; &#8216;al-naf&#601;&#353;&#257;h l&#333;&#8217; y&#257;q&ucirc;m wayhw&acirc; yis&#601;l<sup>a</sup>&#x1E25;-l&#257;h k&icirc;-h&#275;n&icirc;&#8217; &#8217;&#257;&#x1E07;&icirc;h&#257; &#8217;&#333;&#x1E6F;&#257;h: </P>
<P>7&nbsp;w&#601;&#8217;im-h&#257;yw&#333; &#x1E6F;ih&#601;yeh l&#601;&#8217;&icirc;&#353; &ucirc;n&#601;&#x1E0F;&#257;reyh&#257; &#8216;&#257;leyh&#257; &#8217;w&#333; mi&#x1E07;&#601;&#x1E6D;&#257;&#8217; &#347;&#601;f&#257;&#x1E6F;eyh&#257; &#8217;&#259;&#353;er &#8217;&#257;s&#601;r&acirc; &#8216;al-naf&#601;&#353;&#257;h: </P>
<P>8&nbsp;w&#601;&#353;&#257;m<sup>a</sup>&#8216; &#8217;&icirc;&#353;&#257;h b&#601;yw&#333;m &#353;&#257;m&#601;&#8216;w&#333; w&#601;he&#x1E25;&#277;r&icirc;&#353; l&#257;h w&#601;q&#257;m&ucirc; n&#601;&#x1E0F;&#257;reyh&#257; we&#8217;&#277;s&#257;reh&#257; &#8217;&#259;&#353;er-&#8217;&#257;s&#601;r&acirc; &#8216;al-naf&#601;&#353;&#257;h y&#257;qum&ucirc;: </P>
<P>9&nbsp;w&#601;&#8217;im b&#601;yw&#333;m &#353;&#601;m&#333;&#8216;a &#8217;&icirc;&#353;&#257;h y&#257;n&icirc;&#8217; &#8217;w&#333;&#x1E6F;&#257;h w&#601;h&#275;f&#275;r &#8217;e&#x1E6F;-ni&#x1E0F;&#601;r&#257;h &#8217;&#259;&#353;er &#8216;&#257;leyh&#257; w&#601;&#8217;&#275;&#x1E6F; mi&#x1E07;&#601;&#x1E6D;&#257;&#8217; &#347;&#601;f&#257;&#x1E6F;eyh&#257; &#8217;&#259;&#353;er &#8217;&#257;s&#601;r&acirc; &#8216;al-naf&#601;&#353;&#257;h wayhw&acirc; yis&#601;l<sup>a</sup>&#x1E25;-l&#257;h: </P>
<P>10&nbsp;w&#601;n&#275;&#x1E0F;er &#8217;al&#601;m&#257;n&acirc; &ucirc;&#x1E21;&#601;r&ucirc;&#353;&acirc; k&#333;l &#8217;&#259;&#353;er-&#8217;&#257;s&#601;r&acirc; &#8216;al-naf&#601;&#353;&#257;h y&#257;q&ucirc;m &#8216;&#257;leyh&#257;: </P>
<P>11&nbsp;w&#601;&#8217;im-b&ecirc;&#x1E6F; &#8217;&icirc;&#353;&#257;h n&#257;&#x1E0F;&#257;r&acirc; &#8217;w&#333;-&#8217;&#257;s&#601;r&acirc; &#8217;iss&#257;r &#8216;al-naf&#601;&#353;&#257;h bi&#353;&#601;&#x1E07;u&#8216;&acirc;: </P>
<P>12&nbsp;w&#601;&#353;&#257;m<sup>a</sup>&#8216; &#8217;&icirc;&#353;&#257;h w&#601;he&#x1E25;&#277;ri&#353; l&#257;h l&#333;&#8217; h&#275;n&icirc;&#8217; &#8217;&#333;&#x1E6F;&#257;h w&#601;q&#257;m&ucirc; k&#257;l-n&#601;&#x1E0F;&#257;reyh&#257; w&#601;&#x1E35;&#257;l-&#8217;iss&#257;r &#8217;&#259;&#353;er-&#8217;&#257;s&#601;r&acirc; &#8216;al-naf&#601;&#353;&#257;h y&#257;q&ucirc;m: </P>
<P>13&nbsp;w&#601;&#8217;im-h&#257;f&#275;r y&#257;f&#275;r &#8217;&#333;&#x1E6F;&#257;m| &#8217;&icirc;&#353;&#257;h b&#601;yw&#333;m &#353;&#257;m&#601;&#8216;w&#333; k&#257;l-mw&#333;&#x1E63;&#257;&#8217; &#347;&#601;f&#257;&#x1E6F;eyh&#257; lin&#601;&#x1E0F;&#257;reyh&#257; &ucirc;l&#601;&#8217;issar naf&#601;&#353;&#257;h l&#333;&#8217; y&#257;q&ucirc;m &#8217;&icirc;&#353;&#257;h h&#259;f&#275;r&#257;m wayhw&acirc; yis&#601;l<sup>a</sup>&#x1E25;-l&#257;h: </P>
<P>14&nbsp;k&#257;l-n&#275;&#x1E0F;er w&#601;&#x1E35;&#257;l-&#353;&#601;&#x1E07;u&#8216;a&#x1E6F; &#8217;iss&#257;r l&#601;&#8216;ann&#333;&#x1E6F; n&#257;fe&#353; &#8217;&icirc;&#353;&#257;h y&#601;q&icirc;menn&ucirc; w&#601;&#8217;&icirc;&#353;&#257;h y&#601;f&#275;renn&ucirc;: </P>
<P>15&nbsp;w&#601;&#8217;im-h<sup>a</sup>&#x1E25;&#259;r&#275;&#353; y<sup>a</sup>&#x1E25;&#259;r&icirc;&#353; l&#257;h &#8217;&icirc;&#353;&#257;h m&icirc;yw&#333;m &#8217;el-yw&#333;m w&#601;h&#275;q&icirc;m &#8217;e&#x1E6F;-k&#257;l-n&#601;&#x1E0F;&#257;reyh&#257; &#8217;w&#333; &#8217;e&#x1E6F;-k&#257;l-&#8217;&#277;s&#257;reyh&#257; &#8217;&#259;&#353;er &#8216;&#257;leyh&#257; h&#275;q&icirc;m &#8217;&#333;&#x1E6F;&#257;m k&icirc;-he&#x1E25;&#277;ri&#353; l&#257;h b&#601;yw&#333;m &#353;&#257;m&#601;&#8216;w&#333;: </P>
<P>16&nbsp;w&#601;&#8217;im-h&#257;f&#275;r y&#257;f&#275;r &#8217;&#333;&#x1E6F;&#257;m &#8217;<sup>a</sup>&#x1E25;&#259;r&ecirc; &#353;&#257;m&#601;&#8216;w&#333; w&#601;n&#257;&#347;&#257;&#8217; &#8217;e&#x1E6F;-&#8216;&#259;w&#333;n&#257;h: </P>
<P>17&nbsp;&#8217;&#275;lleh h<sup>a</sup>&#x1E25;uqq&icirc;m &#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh b&ecirc;n &#8217;&icirc;&#353; l&#601;&#8217;i&#353;&#601;tw&#333; b&ecirc;n-&#8217;&#257;&#x1E07; l&#601;&#x1E07;itw&#333; bin&#601;&#8216;ureyh&#257; b&ecirc;&#x1E6F; &#8217;&#257;&#x1E07;&icirc;h&#257;: f</P>
</TD>
</TABLE>
<P><HR>
<CENTER>
<A HREF="num031.htm">Next: Numbers (Bemidbar) Chapter 31</A></CENTER>
</BODY>
</HTML>
