<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 34</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2034.htm">Polyglot</A>&nbsp;
<A HREF="../kjv/ch2034.htm">KJV</A>&nbsp;
<A HREF="../sep/ch2034.htm">Sep</A>&nbsp;
<A HREF="../vul/ch2034.htm">Vul</A>&nbsp;

<BR>
<BR><A HREF="ch2.htm">2 Chronicles (2 Divrey Yamim) Index</A><BR>
&nbsp;
<A HREF="ch2033.htm">Previous</A>&nbsp;
<A HREF="ch2035.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 34</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בֶּן־שְׁמוֹנֶ֥ה שָׁנִ֖ים יֹאשִׁיָּ֣הוּ בְמָלְכ֑וֹ וּשְׁלֹשִׁ֤ים וְאַחַת֙ שָׁנָ֔ה מָלַ֖ךְ בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה וַיֵּ֗לֶךְ בְּדַרְכֵי֙ דָּוִ֣יד אָבִ֔יו וְלֹא־סָ֖ר יָמִ֥ין וּשְׂמֹֽאול׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּבִשְׁמוֹנֶ֨ה שָׁנִ֜ים לְמָלְכ֗וֹ וְהוּא֙ עוֹדֶ֣נּוּ נַ֔עַר הֵחֵ֕ל לִדְר֕וֹשׁ לֵאלֹהֵ֖י דָּוִ֣יד אָבִ֑יו וּבִשְׁתֵּ֧ים עֶשְׂרֵ֣ה שָׁנָ֗ה הֵחֵל֙ לְטַהֵ֔ר אֶת־יְהוּדָה֙ וִיר֣וּשָׁלִַ֔ם מִן־הַבָּמוֹת֙ וְהָ֣אֲשֵׁרִ֔ים וְהַפְּסִלִ֖ים וְהַמַּסֵּכֽוֹת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְנַתְּצ֣וּ לְפָנָ֗יו אֵ֚ת מִזְבְּח֣וֹת הַבְּעָלִ֔ים וְהַֽחַמָּנִ֛ים אֲשֶׁר־לְמַ֥עְלָה מֵעֲלֵיהֶ֖ם גִּדֵּ֑עַ וְ֠הָאֲשֵׁרִים וְהַפְּסִלִ֤ים וְהַמַּסֵּכוֹת֙ שִׁבַּ֣ר וְהֵדַ֔ק וַיִּזְרֹק֙ עַל־פְּנֵ֣י הַקְּבָרִ֔ים הַזֹּבְחִ֖ים לָהֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְעַצְמוֹת֙ כֹּֽהֲנִ֔ים שָׂרַ֖ף עַל־<font color="brown">מזבחותים</font> <font color="blue">מִזְבְּחוֹתָ֑ם</font> וַיְטַהֵ֥ר אֶת־יְהוּדָ֖ה וְאֶת־יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וּבְעָרֵ֨י מְנַשֶּׁ֧ה וְאֶפְרַ֛יִם וְשִׁמְע֖וֹן וְעַד־נַפְתָּלִ֑י <font color="brown">בהר</font> <font color="brown">בתיהם</font> <font color="blue">בְּחַרְבֹתֵיהֶ֖ם</font> סָבִֽיב׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְנַתֵּ֣ץ אֶת־הַֽמִּזְבְּח֗וֹת וְאֶת־הָאֲשֵׁרִ֤ים וְהַפְּסִלִים֙ כִּתַּ֣ת לְהֵדַ֔ק וְכָל־הַֽחַמָּנִ֥ים גִּדַּ֖ע בְּכָל־אֶ֣רֶץ יִשְׂרָאֵ֑ל וַיָּ֖שָׁב לִירוּשָׁלִָֽם׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּבִשְׁנַ֨ת שְׁמוֹנֶ֤ה עֶשְׂרֵה֙ לְמָלְכ֔וֹ לְטַהֵ֥ר הָאָ֖רֶץ וְהַבָּ֑יִת שָׁ֠לַח אֶת־שָׁפָ֨ן בֶּן־אֲצַלְיָ֜הוּ וְאֶת־מַעֲשֵׂיָ֣הוּ שַׂר־הָעִ֗יר וְ֠אֵת יוֹאָ֤ח בֶּן־יֽוֹאָחָז֙ הַמַּזְכִּ֔יר לְחַזֵּ֕ק אֶת־בֵּ֖ית יְהוָ֥ה אֱלֹהָֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיָּבֹ֜אוּ אֶל־חִלְקִיָּ֣הוּ׀ הַכֹּהֵ֣ן הַגָּד֗וֹל וַֽיִּתְּנוּ֮ אֶת־הַכֶּסֶף֮ הַמּוּבָ֣א בֵית־אֱלֹהִים֒ אֲשֶׁ֣ר אָסְפֽוּ־הַלְוִיִּם֩ שֹׁמְרֵ֨י הַסַּ֜ף מִיַּ֧ד מְנַשֶּׁ֣ה וְאֶפְרַ֗יִם וּמִכֹּל֙ שְׁאֵרִ֣ית יִשְׂרָאֵ֔ל וּמִכָּל־יְהוּדָ֖ה וּבִנְיָמִ֑ן <font color="brown">וישבי</font> <font color="blue">וַיָּשֻׁ֖בוּ</font> יְרֽוּשָׁלִָֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַֽיִּתְּנ֗וּ עַל־יַד֙ עֹשֵׂ֣ה הַמְּלָאכָ֔ה הַמֻּפְקָדִ֖ים בְּבֵ֣ית יְהוָ֑ה וַיִּתְּנ֨וּ אֹת֜וֹ עוֹשֵׂ֣י הַמְּלָאכָ֗ה אֲשֶׁ֤ר עֹשִׂים֙ בְּבֵ֣ית יְהוָ֔ה לִבְדּ֥וֹק וּלְחַזֵּ֖ק הַבָּֽיִת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַֽיִּתְּנ֗וּ לֶחָֽרָשִׁים֙ וְלַבֹּנִ֔ים לִקְנוֹת֙ אַבְנֵ֣י מַחְצֵ֔ב וְעֵצִ֖ים לַֽמְחַבְּר֑וֹת וּלְקָרוֹת֙ אֶת־הַבָּ֣תִּ֔ים אֲשֶׁ֥ר הִשְׁחִ֖יתוּ מַלְכֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהָאֲנָשִׁים֩ עֹשִׂ֨ים בֶּאֱמוּנָ֜ה בַּמְּלָאכָ֗ה וַעֲלֵיהֶ֣ם׀ מֻ֠פְקָדִים יַ֣חַת וְעֹבַדְיָ֤הוּ הַלְוִיִּם֙ מִן־בְּנֵ֣י מְרָרִ֔י וּזְכַרְיָ֧ה וּמְשֻׁלָּ֛ם מִן־בְּנֵ֥י הַקְּהָתִ֖ים לְנַצֵּ֑חַ וְהַ֨לְוִיִּ֔ם כָּל־מֵבִ֖ין בִּכְלֵי־שִֽׁיר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְעַ֣ל הַסַּבָּלִ֗ים וּֽמְנַצְּחִים֙ לְכֹל֙ עֹשֵׂ֣ה מְלָאכָ֔ה לַעֲבוֹדָ֖ה וַעֲבוֹדָ֑ה וּמֵֽהַלְוִיִּ֔ם סוֹפְרִ֥ים וְשֹׁטְרִ֖ים וְשׁוֹעֲרִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּבְהוֹצִיאָ֣ם אֶת־הַכֶּ֔סֶף הַמּוּבָ֖א בֵּ֣ית יְהוָ֑ה מָצָא֙ חִלְקִיָּ֣הוּ הַכֹּהֵ֔ן אֶת־סֵ֥פֶר תּֽוֹרַת־יְהוָ֖ה בְּיַד־מֹשֶֽׁה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיַּ֣עַן חִלְקִיָּ֗הוּ וַיֹּ֙אמֶר֙<font color="red"><sup>3</font></sup> אֶל־שָׁפָ֣ן הַסּוֹפֵ֔ר סֵ֧פֶר הַתּוֹרָ֛ה מָצָ֖אתִי בְּבֵ֣ית יְהוָ֑ה וַיִּתֵּ֧ן חִלְקִיָּ֛הוּ אֶת־הַסֵּ֖פֶר אֶל־שָׁפָֽן׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיָּבֵ֨א שָׁפָ֤ן אֶת־הַסֵּ֙פֶר֙ אֶל־הַמֶּ֔לֶךְ וַיָּ֨שֶׁב ע֧וֹד אֶת־הַמֶּ֛לֶךְ דָּבָ֖ר לֵאמֹ֑ר כֹּ֛ל אֲשֶׁר־נִתַּ֥ן בְּיַד־עֲבָדֶ֖יךָ הֵ֥ם עֹשִֽׂים׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּתִּ֕יכוּ אֶת־הַכֶּ֖סֶף הַנִּמְצָ֣א בְּבֵית־יְהוָ֑ה וַֽיִּתְּנ֗וּהוּ עַל־יַד֙ הַמֻּפְקָדִ֔ים וְעַל־יַ֖ד עוֹשֵׂ֥י הַמְּלָאכָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיַּגֵּ֞ד שָׁפָ֤ן הַסּוֹפֵר֙ לַמֶּ֣לֶךְ לֵאמֹ֔ר סֵ֚פֶר נָ֣תַן לִ֔י חִלְקִיָּ֖הוּ הַכֹּהֵ֑ן וַיִּקְרָא־ב֥וֹ שָׁפָ֖ן לִפְנֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיְהִי֙ כִּשְׁמֹ֣עַ הַמֶּ֔לֶךְ אֵ֖ת דִּבְרֵ֣י הַתּוֹרָ֑ה וַיִּקְרַ֖ע אֶת־בְּגָדָֽיו׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיְצַ֣ו הַמֶּ֡לֶךְ אֶת־חִלְקִיָּ֡הוּ וְאֶת־אֲחִיקָ֣ם בֶּן־שָׁ֠פָן וְאֶת־עַבְדּ֨וֹן בֶּן־מִיכָ֜ה וְאֵ֣ת׀ שָׁפָ֣ן הַסּוֹפֵ֗ר וְאֵ֛ת עֲשָׂיָ֥ה עֶֽבֶד־הַמֶּ֖לֶךְ לֵאמֹֽר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לְכוּ֩ דִרְשׁ֨וּ אֶת־יְהוָ֜ה בַּעֲדִ֗י וּבְעַד֙ הַנִּשְׁאָר֙ בְּיִשְׂרָאֵ֣ל וּבִֽיהוּדָ֔ה עַל־דִּבְרֵ֥י הַסֵּ֖פֶר אֲשֶׁ֣ר נִמְצָ֑א כִּֽי־גְדוֹלָ֤ה חֲמַת־יְהוָה֙ אֲשֶׁ֣ר נִתְּכָ֣ה בָ֔נוּ עַל֩ אֲשֶׁ֨ר לֹא־שָׁמְר֤וּ אֲבוֹתֵ֙ינוּ֙ אֶת־דְּבַ֣ר יְהוָ֔ה לַעֲשׂ֕וֹת כְּכָל־הַכָּת֖וּב עַל־הַסֵּ֥פֶר הַזֶּֽה׃ פ</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֵּ֨לֶךְ חִלְקִיָּ֜הוּ וַאֲשֶׁ֣ר הַמֶּ֗לֶךְ אֶל־חֻלְדָּ֨ה הַנְּבִיאָ֜ה אֵ֣שֶׁת׀ שַׁלֻּ֣ם בֶּן־<font color="brown">תוקהת</font> <font color="blue">תָּקְהַ֗ת</font> בֶּן־חַסְרָה֙ שׁוֹמֵ֣ר הַבְּגָדִ֔ים וְהִ֛יא יוֹשֶׁ֥בֶת בִּירוּשָׁלִַ֖ם בַּמִּשְׁנֶ֑ה וַיְדַבְּר֥וּ אֵלֶ֖יהָ כָּזֹֽאת׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַתֹּ֣אמֶר לָהֶ֔ם כֹּה־אָמַ֥ר יְהוָ֖ה אֱלֹהֵ֣י יִשְׂרָאֵ֑ל אִמְר֣וּ לָאִ֔ישׁ אֲשֶׁר־שָׁלַ֥ח אֶתְכֶ֖ם אֵלָֽי׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;כֹּ֚ה אָמַ֣ר יְהוָ֔ה הִנְנִ֨י מֵבִ֥יא רָעָ֛ה עַל־הַמָּק֥וֹם הַזֶּ֖ה וְעַל־יוֹשְׁבָ֑יו אֵ֤ת כָּל־הָאָלוֹת֙ הַכְּתוּב֣וֹת עַל־הַסֵּ֔פֶר אֲשֶׁ֣ר קָֽרְא֔וּ לִפְנֵ֖י מֶ֥לֶךְ יְהוּדָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;תַּ֣חַת׀ אֲשֶׁ֣ר עֲזָב֗וּנִי <font color="brown">ויקטירו</font> <font color="blue">וַֽיְקַטְּרוּ֙<font color="red"><sup>y</font></sup></font> לֵֽאלֹהִ֣ים אֲחֵרִ֔ים לְמַ֙עַן֙ הַכְעִיסֵ֔נִי בְּכֹ֖ל מַעֲשֵׂ֣י יְדֵיהֶ֑ם וְתִתַּ֧ךְ חֲמָתִ֛י בַּמָּק֥וֹם הַזֶּ֖ה וְלֹ֥א תִכְבֶּֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְאֶל־מֶ֣לֶךְ יְהוּדָ֗ה הַשֹּׁלֵ֤חַ אֶתְכֶם֙ לִדְר֣וֹשׁ בַּֽיהוָ֔ה כֹּ֥ה תֹאמְר֖וּ אֵלָ֑יו סכֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל הַדְּבָרִ֖ים אֲשֶׁ֥ר שָׁמָֽעְתָּ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;יַ֠עַן רַךְ־לְבָ֨בְךָ֜ וַתִּכָּנַ֣ע׀ מִלִּפְנֵ֣י אֱלֹהִ֗ים בְּשָׁמְעֲךָ֤ אֶת־דְּבָרָיו֙ עַל־הַמָּק֤וֹם הַזֶּה֙ וְעַל־יֹ֣שְׁבָ֔יו וַתִּכָּנַ֣ע לְפָנַ֔י וַתִּקְרַ֥ע אֶת־בְּגָדֶ֖יךָ וַתֵּ֣בְךְּ לְפָנָ֑י וְגַם־אֲנִ֥י שָׁמַ֖עְתִּי נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;הִנְנִ֨י אֹֽסִפְךָ֜ אֶל־אֲבֹתֶ֗יךָ וְנֶאֱסַפְתָּ֣ אֶל־קִבְרֹתֶיךָ֮ בְּשָׁלוֹם֒ וְלֹא־תִרְאֶ֣ינָה עֵינֶ֔יךָ בְּכֹל֙ הָֽרָעָ֔ה אֲשֶׁ֨ר אֲנִ֥י מֵבִ֛יא עַל־הַמָּק֥וֹם הַזֶּ֖ה וְעַל־יֹשְׁבָ֑יו וַיָּשִׁ֥יבוּ אֶת־הַמֶּ֖לֶךְ דָּבָֽר׃ פ</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיִּשְׁלַ֖ח הַמֶּ֑לֶךְ וַיֶּאֱסֹ֕ף אֶת־כָּל־זִקְנֵ֥י יְהוּדָ֖ה וִירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיַּ֣עַל הַמֶּ֣לֶךְ בֵּית־יְ֠הוָה וְכָל־אִ֨ישׁ יְהוּדָ֜ה וְיֹשְׁבֵ֣י יְרוּשָׁלִַ֗ם וְהַכֹּֽהֲנִים֙ וְהַלְוִיִּ֔ם וְכָל־הָעָ֖ם מִגָּד֣וֹל וְעַד־קָטָ֑ן וַיִּקְרָ֣א בְאָזְנֵיהֶ֗ם אֶת־כָּל־דִּבְרֵי֙ סֵ֣פֶר הַבְּרִ֔ית הַנִּמְצָ֖א בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיַּעֲמֹ֨ד הַמֶּ֜לֶךְ עַל־עָמְד֗וֹ וַיִּכְרֹ֣ת אֶֽת־הַבְּרִית֮ לִפְנֵ֣י יְהוָה֒ לָלֶ֜כֶת אַחֲרֵ֣י יְהוָ֗ה וְלִשְׁמ֤וֹר אֶת־מִצְוֹתָיו֙ וְעֵֽדְוֹתָ֣יו וְחֻקָּ֔יו בְּכָל־לְבָב֖וֹ וּבְכָל־נַפְשׁ֑וֹ לַעֲשׂוֹת֙ אֶת־דִּבְרֵ֣י הַבְּרִ֔ית הַכְּתוּבִ֖ים עַל־הַסֵּ֥פֶר הַזֶּֽה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיַּעֲמֵ֕ד אֵ֛ת כָּל־הַנִּמְצָ֥א בִירוּשָׁלִַ֖ם וּבִנְיָמִ֑ן וַֽיַּעֲשׂוּ֙ יֹשְׁבֵ֣י יְרוּשָׁלִַ֔ם כִּבְרִ֥ית אֱלֹהִ֖ים אֱלֹהֵ֥י אֲבוֹתֵיהֶֽם׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיָּ֨סַר יֹֽאשִׁיָּ֜הוּ אֶת־כָּל־הַתּוֹעֵב֗וֹת מִֽכָּל־הָאֲרָצוֹת֮ אֲשֶׁ֣ר לִבְנֵ֣י יִשְׂרָאֵל֒ וַֽיַּעֲבֵ֗ד אֵ֤ת כָּל־הַנִּמְצָא֙ בְּיִשְׂרָאֵ֔ל לַעֲב֖וֹד אֶת־יְהוָ֣ה אֱלֹהֵיהֶ֑ם כָּל־יָמָ֕יו לֹ֣א סָ֔רוּ מֵֽאַחֲרֵ֕י יְהוָ֖ה אֱלֹהֵ֥י אֲבוֹתֵיהֶֽם׃ פ</P>
</TD>
<TD WIDTH="50%">
<P>1&nbsp;ben-&#353;&#601;mw&#333;neh &#353;&#257;n&icirc;m y&#333;&#8217;&#353;&icirc;y&acirc;&ucirc; &#x1E07;&#601;m&#257;l&#601;&#x1E35;w&#333; &ucirc;&#353;&#601;l&#333;&#353;&icirc;m w&#601;&#8217;<sup>a</sup>&#x1E25;a&#x1E6F; &#353;&#257;n&acirc; m&#257;la&#x1E35;&#601; b&icirc;r&ucirc;&#353;&#257;l&#257;im: </P>
<P>2&nbsp;wayy<sup>a</sup>&#8216;a&#347; hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc; wayy&#275;le&#x1E35;&#601; b&#601;&#x1E0F;ar&#601;&#x1E35;&ecirc; d&#257;w&icirc;&#x1E0F; &#8217;&#257;&#x1E07;&icirc;w w&#601;l&#333;&#8217;-s&#257;r y&#257;m&icirc;n &ucirc;&#347;&#601;m&#333;&#8217;wl: </P>
<P>3&nbsp;&ucirc;&#x1E07;i&#353;&#601;mw&#333;neh &#353;&#257;n&icirc;m l&#601;m&#257;l&#601;&#x1E35;w&#333; w&#601;h&ucirc;&#8217; &#8216;w&#333;&#x1E0F;enn&ucirc; n<sup>a</sup>&#8216;ar h&#275;&#x1E25;&#275;l li&#x1E0F;&#601;rw&#333;&#353; l&#275;&#8217;l&#333;h&ecirc; d&#257;w&icirc;&#x1E0F; &#8217;&#257;&#x1E07;&icirc;w &ucirc;&#x1E07;i&#353;&#601;t&ecirc;m &#8216;e&#347;&#601;r&#275;h &#353;&#257;n&acirc; h&#275;&#x1E25;&#275;l l&#601;&#x1E6D;ah&#275;r &#8217;e&#x1E6F;-y&#601;h&ucirc;&#x1E0F;&acirc; w&icirc;r&ucirc;&#353;&#257;laim min-hab&#257;mw&#333;&#x1E6F; w&#601;h&#257;&#8217;&#259;&#353;&#275;r&icirc;m w&#601;hap&#601;sil&icirc;m w&#601;hammass&#275;&#x1E35;w&#333;&#x1E6F;: </P>
<P>4&nbsp;way&#601;nat&#601;&#x1E63;&ucirc; l&#601;f&#257;n&#257;yw &#8217;&#275;&#x1E6F; miz&#601;b&#601;&#x1E25;w&#333;&#x1E6F; hab&#601;&#8216;&#257;l&icirc;m w&#601;h<sup>a</sup>&#x1E25;amm&#257;n&icirc;m &#8217;&#259;&#353;er-l&#601;m<sup>a</sup>&#8216;&#601;l&acirc; m&#275;&#8216;&#259;l&ecirc;hem gid&#275;&#8216;a w&#601;h&#257;&#8217;&#259;&#353;&#275;r&icirc;m w&#601;hap&#601;sil&icirc;m w&#601;hammass&#275;&#x1E35;w&#333;&#x1E6F; &#353;ibar w&#601;h&#275;&#x1E0F;aq wayyiz&#601;r&#333;q &#8216;al-p&#601;n&ecirc; haqq&#601;&#x1E07;&#257;r&icirc;m hazz&#333;&#x1E07;&#601;&#x1E25;&icirc;m l&acirc;em: </P>
<P>5&nbsp;w&#601;&#8216;a&#x1E63;&#601;mw&#333;&#x1E6F; k&#333;h&#259;n&icirc;m &#347;&#257;raf &#8216;al-<font color="brown">miz&#601;b&#601;&#x1E25;w&#333;&#x1E6F;&#257;ym</font> <font color="blue">miz&#601;b&#601;&#x1E25;w&#333;&#x1E6F;&#257;m</font> way&#601;&#x1E6D;ah&#275;r &#8217;e&#x1E6F;-y&#601;h&ucirc;&#x1E0F;&acirc; w&#601;&#8217;e&#x1E6F;-y&#601;r&ucirc;&#353;&#257;l&#257;im: </P>
<P>6&nbsp;&ucirc;&#x1E07;&#601;&#8216;&#257;r&ecirc; m&#601;na&#353;&#353;eh w&#601;&#8217;ef&#601;rayim w&#601;&#353;im&#601;&#8216;w&#333;n w&#601;&#8216;a&#x1E0F;-naf&#601;t&#257;l&icirc; <font color="brown">b&#601;har</font> <font color="brown">b&#257;t&ecirc;hem</font> <font color="blue">b&#601;&#x1E25;ar&#601;&#x1E07;&#333;&#x1E6F;&ecirc;hem</font> s&#257;&#x1E07;&icirc;&#x1E07;: </P>
<P>7&nbsp;way&#601;nat&#275;&#x1E63; &#8217;e&#x1E6F;-hammiz&#601;b&#601;&#x1E25;w&#333;&#x1E6F; w&#601;&#8217;e&#x1E6F;-h&#257;&#8217;&#259;&#353;&#275;r&icirc;m w&#601;hap&#601;sil&icirc;m kita&#x1E6F; l&#601;h&#275;&#x1E0F;aq w&#601;&#x1E35;&#257;l-h<sup>a</sup>&#x1E25;amm&#257;n&icirc;m gid<sup>a</sup>&#8216; b&#601;&#x1E35;&#257;l-&#8217;ere&#x1E63; yi&#347;&#601;r&#257;&#8217;&#275;l wayy&#257;&#353;&#257;&#x1E07; l&icirc;r&ucirc;&#353;&#257;l&#257;im: s</P>
<P>8&nbsp;&ucirc;&#x1E07;i&#353;&#601;na&#x1E6F; &#353;&#601;mw&#333;neh &#8216;e&#347;&#601;r&#275;h l&#601;m&#257;l&#601;&#x1E35;w&#333; l&#601;&#x1E6D;ah&#275;r h&#257;&#8217;&#257;re&#x1E63; w&#601;hab&#257;yi&#x1E6F; &#353;&#257;l<sup>a</sup>&#x1E25; &#8217;e&#x1E6F;-&#353;&#257;f&#257;n ben-&#8217;&#259;&#x1E63;al&#601;y&acirc;&ucirc; w&#601;&#8217;e&#x1E6F;-m<sup>a</sup>&#8216;&#259;&#347;&ecirc;&acirc;&ucirc; &#347;ar-h&#257;&#8216;&icirc;r w&#601;&#8217;&#275;&#x1E6F; yw&#333;&#8217;&#257;&#x1E25; ben-yw&#333;&#8217;&#257;&#x1E25;&#257;z hammaz&#601;k&icirc;r l&#601;&#x1E25;azz&#275;q &#8217;e&#x1E6F;-b&ecirc;&#x1E6F; y&#601;hw&acirc; &#8217;&#277;l&#333;h&#257;yw: </P>
<P>9&nbsp;wayy&#257;&#x1E07;&#333;&#8217;&ucirc; &#8217;el-&#x1E25;il&#601;q&icirc;y&acirc;&ucirc;| hak&#333;h&#275;n hag&#257;&#x1E0F;w&#333;l wayyit&#601;n&ucirc; &#8217;e&#x1E6F;-hakesef hamm&ucirc;&#x1E07;&#257;&#8217; &#x1E07;&ecirc;&#x1E6F;-&#8217;&#277;l&#333;h&icirc;m &#8217;&#259;&#353;er &#8217;&#257;s&#601;f&ucirc;-hal&#601;w&icirc;yim &#353;&#333;m&#601;r&ecirc; hassaf m&icirc;ya&#x1E0F; m&#601;na&#353;&#353;eh w&#601;&#8217;ef&#601;rayim &ucirc;mik&#333;l &#353;&#601;&#8217;&#275;r&icirc;&#x1E6F; yi&#347;&#601;r&#257;&#8217;&#275;l &ucirc;mik&#257;l-y&#601;h&ucirc;&#x1E0F;&acirc; &ucirc;&#x1E07;in&#601;y&#257;min <font color="brown">w&#601;y&#333;&#353;&#601;&#x1E07;&ecirc;</font> <font color="blue">wayy&#257;&#353;u&#x1E07;&ucirc;</font> y&#601;r&ucirc;&#353;&#257;l&#257;im: </P>
<P>10&nbsp;wayyit&#601;n&ucirc; &#8216;al-ya&#x1E0F; &#8216;&#333;&#347;&#275;h hamm&#601;l&#257;&#8217;&#x1E35;&acirc; hammuf&#601;q&#257;&#x1E0F;&icirc;m b&#601;&#x1E07;&ecirc;&#x1E6F; y&#601;hw&acirc; wayyit&#601;n&ucirc; &#8217;&#333;&#x1E6F;w&#333; &#8216;w&#333;&#347;&ecirc; hamm&#601;l&#257;&#8217;&#x1E35;&acirc; &#8217;&#259;&#353;er &#8216;&#333;&#347;&icirc;m b&#601;&#x1E07;&ecirc;&#x1E6F; y&#601;hw&acirc; li&#x1E07;&#601;dw&#333;q &ucirc;l&#601;&#x1E25;azz&#275;q hab&#257;yi&#x1E6F;: </P>
<P>11&nbsp;wayyit&#601;n&ucirc; le&#x1E25;&#257;r&#257;&#353;&icirc;m w&#601;lab&#333;n&icirc;m liq&#601;nw&#333;&#x1E6F; &#8217;a&#x1E07;&#601;n&ecirc; m<sup>a</sup>&#x1E25;&#601;&#x1E63;&#275;&#x1E07; w&#601;&#8216;&#275;&#x1E63;&icirc;m lam&#601;&#x1E25;ab&#601;rw&#333;&#x1E6F; &ucirc;l&#601;q&#257;rw&#333;&#x1E6F; &#8217;e&#x1E6F;-hab&#257;t&icirc;m &#8217;&#259;&#353;er hi&#353;&#601;&#x1E25;&icirc;&#x1E6F;&ucirc; mal&#601;&#x1E35;&ecirc; y&#601;h&ucirc;&#x1E0F;&acirc;: </P>
<P>12&nbsp;w&#601;h&#257;&#8217;&#259;n&#257;&#353;&icirc;m &#8216;&#333;&#347;&icirc;m be&#8217;&#277;m&ucirc;n&acirc; bamm&#601;l&#257;&#8217;&#x1E35;&acirc; w<sup>a</sup>&#8216;&#259;l&ecirc;hem| muf&#601;q&#257;&#x1E0F;&icirc;m y<sup>a</sup>&#x1E25;a&#x1E6F; w&#601;&#8216;&#333;&#x1E07;a&#x1E0F;&#601;y&acirc;&ucirc; hal&#601;w&icirc;yim min-b&#601;n&ecirc; m&#601;r&#257;r&icirc; &ucirc;z&#601;&#x1E35;ar&#601;y&acirc; &ucirc;m&#601;&#353;ull&#257;m min-b&#601;n&ecirc; haqq&#601;h&#257;&#x1E6F;&icirc;m l&#601;na&#x1E63;&#x1E63;&#275;&#x1E25;a w&#601;hal&#601;w&icirc;yim k&#257;l-m&#275;&#x1E07;&icirc;n bi&#x1E35;&#601;l&ecirc;-&#353;&icirc;r: </P>
<P>13&nbsp;w&#601;&#8216;al hassab&#257;l&icirc;m &ucirc;m&#601;na&#x1E63;&#x1E63;&#601;&#x1E25;&icirc;m l&#601;&#x1E35;&#333;l &#8216;&#333;&#347;&#275;h m&#601;l&#257;&#8217;&#x1E35;&acirc; l<sup>a</sup>&#8216;&#259;&#x1E07;w&#333;&#x1E0F;&acirc; w<sup>a</sup>&#8216;&#259;&#x1E07;w&#333;&#x1E0F;&acirc; &ucirc;m&#275;hal&#601;w&icirc;yim sw&#333;f&#601;r&icirc;m w&#601;&#353;&#333;&#x1E6D;&#601;r&icirc;m w&#601;&#353;w&#333;&#8216;&#259;r&icirc;m: </P>
<P>14&nbsp;&ucirc;&#x1E07;&#601;hw&#333;&#x1E63;&icirc;&#8217;&#257;m &#8217;e&#x1E6F;-hakesef hamm&ucirc;&#x1E07;&#257;&#8217; b&ecirc;&#x1E6F; y&#601;hw&acirc; m&#257;&#x1E63;&#257;&#8217; &#x1E25;il&#601;q&icirc;y&acirc;&ucirc; hak&#333;h&#275;n &#8217;e&#x1E6F;-s&#275;fer tw&#333;ra&#x1E6F;-y&#601;hw&acirc; b&#601;ya&#x1E0F;-m&#333;&#353;eh: </P>
<P>15&nbsp;wayy<sup>a</sup>&#8216;an &#x1E25;il&#601;q&icirc;y&acirc;&ucirc; wayy&#333;&#8217;mer<font color="red"><sup>3</font></sup> &#8217;el-&#353;&#257;f&#257;n hassw&#333;f&#275;r s&#275;fer hatw&#333;r&acirc; m&#257;&#x1E63;&#257;&#8217;&#x1E6F;&icirc; b&#601;&#x1E07;&ecirc;&#x1E6F; y&#601;hw&acirc; wayyit&#275;n &#x1E25;il&#601;q&icirc;y&acirc;&ucirc; &#8217;e&#x1E6F;-hass&#275;fer &#8217;el-&#353;&#257;f&#257;n: </P>
<P>16&nbsp;wayy&#257;&#x1E07;&#275;&#8217; &#353;&#257;f&#257;n &#8217;e&#x1E6F;-hass&#275;fer &#8217;el-hammele&#x1E35;&#601; wayy&#257;&#353;e&#x1E07; &#8216;w&#333;&#x1E0F; &#8217;e&#x1E6F;-hammele&#x1E35;&#601; d&#257;&#x1E07;&#257;r l&#275;&#8217;m&#333;r k&#333;l &#8217;&#259;&#353;er-nitan b&#601;ya&#x1E0F;-&#8216;&#259;&#x1E07;&#257;&#x1E0F;ey&#x1E35;&#257; h&#275;m &#8216;&#333;&#347;&icirc;m: </P>
<P>17&nbsp;wayyat&icirc;&#x1E35;&ucirc; &#8217;e&#x1E6F;-hakesef hannim&#601;&#x1E63;&#257;&#8217; b&#601;&#x1E07;&ecirc;&#x1E6F;-y&#601;hw&acirc; wayyit&#601;n&ucirc;h&ucirc; &#8216;al-ya&#x1E0F; hammuf&#601;q&#257;&#x1E0F;&icirc;m w&#601;&#8216;al-ya&#x1E0F; &#8216;w&#333;&#347;&ecirc; hamm&#601;l&#257;&#8217;&#x1E35;&acirc;: </P>
<P>18&nbsp;wayyag&#275;&#x1E0F; &#353;&#257;f&#257;n hassw&#333;f&#275;r lammele&#x1E35;&#601; l&#275;&#8217;m&#333;r s&#275;fer n&#257;&#x1E6F;an l&icirc; &#x1E25;il&#601;q&icirc;y&acirc;&ucirc; hak&#333;h&#275;n wayyiq&#601;r&#257;&#8217;-&#x1E07;w&#333; &#353;&#257;f&#257;n lif&#601;n&ecirc; hammele&#x1E35;&#601;: </P>
<P>19&nbsp;way&#601;h&icirc; ki&#353;&#601;m&#333;&#8216;a hammele&#x1E35;&#601; &#8217;&#275;&#x1E6F; di&#x1E07;&#601;r&ecirc; hatw&#333;r&acirc; wayyiq&#601;r<sup>a</sup>&#8216; &#8217;e&#x1E6F;-b&#601;&#x1E21;&#257;&#x1E0F;&#257;yw: </P>
<P>20&nbsp;way&#601;&#x1E63;aw hammele&#x1E35;&#601; &#8217;e&#x1E6F;-&#x1E25;il&#601;q&icirc;y&acirc;&ucirc; w&#601;&#8217;e&#x1E6F;-&#8217;&#259;&#x1E25;&icirc;q&#257;m ben-&#353;&#257;f&#257;n w&#601;&#8217;e&#x1E6F;-&#8216;a&#x1E07;&#601;dw&#333;n ben-m&icirc;&#x1E35;&acirc; w&#601;&#8217;&#275;&#x1E6F;| &#353;&#257;f&#257;n hassw&#333;f&#275;r w&#601;&#8217;&#275;&#x1E6F; &#8216;&#259;&#347;&#257;y&acirc; &#8216;e&#x1E07;e&#x1E0F;-hammele&#x1E35;&#601; l&#275;&#8217;m&#333;r: </P>
<P>21&nbsp;l&#601;&#x1E35;&ucirc; &#x1E0F;ir&#601;&#353;&ucirc; &#8217;e&#x1E6F;-y&#601;hw&acirc; b<sup>a</sup>&#8216;&#259;&#x1E0F;&icirc; &ucirc;&#x1E07;&#601;&#8216;a&#x1E0F; hanni&#353;&#601;&#8217;&#257;r b&#601;yi&#347;&#601;r&#257;&#8217;&#275;l &ucirc;&#x1E07;&icirc;h&ucirc;&#x1E0F;&acirc; &#8216;al-di&#x1E07;&#601;r&ecirc; hass&#275;fer &#8217;&#259;&#353;er nim&#601;&#x1E63;&#257;&#8217; k&icirc;-&#x1E21;&#601;&#x1E0F;w&#333;l&acirc; &#x1E25;&#259;ma&#x1E6F;-y&#601;hw&acirc; &#8217;&#259;&#353;er nit&#601;&#x1E35;&acirc; &#x1E07;&#257;n&ucirc; &#8216;al &#8217;&#259;&#353;er l&#333;&#8217;-&#353;&#257;m&#601;r&ucirc; &#8217;&#259;&#x1E07;w&#333;&#x1E6F;&ecirc;n&ucirc; &#8217;e&#x1E6F;-d&#601;&#x1E07;ar y&#601;hw&acirc; l<sup>a</sup>&#8216;&#259;&#347;w&#333;&#x1E6F; k&#601;&#x1E35;&#257;l-hak&#257;&#x1E6F;&ucirc;&#x1E07; &#8216;al-hass&#275;fer hazzeh: f</P>
<P>22&nbsp;wayy&#275;le&#x1E35;&#601; &#x1E25;il&#601;q&icirc;y&acirc;&ucirc; wa&#8217;&#259;&#353;er hammele&#x1E35;&#601; &#8217;el-&#x1E25;ul&#601;d&acirc; hann&#601;&#x1E07;&icirc;&#8217;&acirc; &#8217;&#275;&#353;e&#x1E6F;| &#353;allum ben-<font color="brown">tw&#333;q&#601;ha&#x1E6F;</font> <font color="blue">t&#257;q&#601;ha&#x1E6F;</font> ben-&#x1E25;as&#601;r&acirc; &#353;w&#333;m&#275;r hab&#601;&#x1E21;&#257;&#x1E0F;&icirc;m w&#601;h&icirc;&#8217; yw&#333;&#353;e&#x1E07;e&#x1E6F; b&icirc;r&ucirc;&#353;&#257;laim bammi&#353;&#601;neh way&#601;&#x1E0F;ab&#601;r&ucirc; &#8217;&#275;leyh&#257; k&#257;z&#333;&#8217;&#x1E6F;: s</P>
<P>23&nbsp;wat&#333;&#8217;mer l&acirc;em k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;im&#601;r&ucirc; l&#257;&#8217;&icirc;&#353; &#8217;&#259;&#353;er-&#353;&#257;l<sup>a</sup>&#x1E25; &#8217;e&#x1E6F;&#601;&#x1E35;em &#8217;&#275;l&#257;y: s</P>
<P>24&nbsp;k&#333;h &#8217;&#257;mar y&#601;hw&acirc; hin&#601;n&icirc; m&#275;&#x1E07;&icirc;&#8217; r&#257;&#8216;&acirc; &#8216;al-hamm&#257;qw&#333;m hazzeh w&#601;&#8216;al-yw&#333;&#353;&#601;&#x1E07;&#257;yw &#8217;&#275;&#x1E6F; k&#257;l-h&#257;&#8217;&#257;lw&#333;&#x1E6F; hak&#601;&#x1E6F;&ucirc;&#x1E07;w&#333;&#x1E6F; &#8216;al-hass&#275;fer &#8217;&#259;&#353;er q&#257;r&#601;&#8217;&ucirc; lif&#601;n&ecirc; mele&#x1E35;&#601; y&#601;h&ucirc;&#x1E0F;&acirc;: </P>
<P>25&nbsp;t<sup>a</sup>&#x1E25;a&#x1E6F;| &#8217;&#259;&#353;er &#8216;&#259;z&#257;&#x1E07;&ucirc;n&icirc; <font color="brown">wayyaq&#601;&#x1E6D;&icirc;r&ucirc;</font> <font color="blue">way&#601;qa&#x1E6D;&#x1E6D;&#601;r&ucirc;<font color="red"><sup>y</font></sup></font> l&#275;&#8217;l&#333;h&icirc;m &#8217;&#259;&#x1E25;&#275;r&icirc;m l&#601;m<sup>a</sup>&#8216;an ha&#x1E35;&#601;&#8216;&icirc;s&#275;n&icirc; b&#601;&#x1E35;&#333;l m<sup>a</sup>&#8216;&#259;&#347;&ecirc; y&#601;&#x1E0F;&ecirc;hem w&#601;&#x1E6F;ita&#x1E35;&#601; &#x1E25;&#259;m&#257;&#x1E6F;&icirc; bamm&#257;qw&#333;m hazzeh w&#601;l&#333;&#8217; &#x1E6F;i&#x1E35;&#601;beh: </P>
<P>26&nbsp;w&#601;&#8217;el-mele&#x1E35;&#601; y&#601;h&ucirc;&#x1E0F;&acirc; ha&#353;&#353;&#333;l&#275;&#x1E25;a &#8217;e&#x1E6F;&#601;&#x1E35;em li&#x1E0F;&#601;rw&#333;&#353; bayhw&acirc; k&#333;h &#x1E6F;&#333;&#8217;m&#601;r&ucirc; &#8217;&#275;l&#257;yw sk&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l had&#601;&#x1E07;&#257;r&icirc;m &#8217;&#259;&#353;er &#353;&#257;m&#257;&#8216;&#601;t&#257;: </P>
<P>27&nbsp;y<sup>a</sup>&#8216;an ra&#x1E35;&#601;-l&#601;&#x1E07;&#257;&#x1E07;&#601;&#x1E35;&#257; watik&#257;n<sup>a</sup>&#8216;| millif&#601;n&ecirc; &#8217;&#277;l&#333;h&icirc;m b&#601;&#353;&#257;m&#601;&#8216;&#259;&#x1E35;&#257; &#8217;e&#x1E6F;-d&#601;&#x1E07;&#257;r&#257;yw &#8216;al-hamm&#257;qw&#333;m hazzeh w&#601;&#8216;al-y&#333;&#353;&#601;&#x1E07;&#257;yw watik&#257;n<sup>a</sup>&#8216; l&#601;f&#257;nay watiq&#601;r<sup>a</sup>&#8216; &#8217;e&#x1E6F;-b&#601;&#x1E21;&#257;&#x1E0F;ey&#x1E35;&#257; wat&#275;&#x1E07;&#601;&#x1E35;&#x1E35;&#601; l&#601;f&#257;n&#257;y w&#601;&#x1E21;am-&#8217;&#259;n&icirc; &#353;&#257;m<sup>a</sup>&#8216;&#601;t&icirc; n&#601;&#8217;um-y&#601;hw&acirc;: </P>
<P>28&nbsp;hin&#601;n&icirc; &#8217;&#333;sif&#601;&#x1E35;&#257; &#8217;el-&#8217;&#259;&#x1E07;&#333;&#x1E6F;ey&#x1E35;&#257; w&#601;ne&#8217;&#277;saf&#601;t&#257; &#8217;el-qi&#x1E07;&#601;r&#333;&#x1E6F;ey&#x1E35;&#257; b&#601;&#353;&#257;lw&#333;m w&#601;l&#333;&#8217;-&#x1E6F;ir&#601;&#8217;eyn&acirc; &#8216;&ecirc;ney&#x1E35;&#257; b&#601;&#x1E35;&#333;l h&#257;r&#257;&#8216;&acirc; &#8217;&#259;&#353;er &#8217;&#259;n&icirc; m&#275;&#x1E07;&icirc;&#8217; &#8216;al-hamm&#257;qw&#333;m hazzeh w&#601;&#8216;al-y&#333;&#353;&#601;&#x1E07;&#257;yw wayy&#257;&#353;&icirc;&#x1E07;&ucirc; &#8217;e&#x1E6F;-hammele&#x1E35;&#601; d&#257;&#x1E07;&#257;r: f</P>
<P>29&nbsp;wayyi&#353;&#601;l<sup>a</sup>&#x1E25; hammele&#x1E35;&#601; wayye&#8217;&#277;s&#333;f &#8217;e&#x1E6F;-k&#257;l-ziq&#601;n&ecirc; y&#601;h&ucirc;&#x1E0F;&acirc; w&icirc;r&ucirc;&#353;&#257;l&#257;im: </P>
<P>30&nbsp;wayy<sup>a</sup>&#8216;al hammele&#x1E35;&#601; b&ecirc;&#x1E6F;-y&#601;hw&acirc; w&#601;&#x1E35;&#257;l-&#8217;&icirc;&#353; y&#601;h&ucirc;&#x1E0F;&acirc; w&#601;y&#333;&#353;&#601;&#x1E07;&ecirc; y&#601;r&ucirc;&#353;&#257;laim w&#601;hak&#333;h&#259;n&icirc;m w&#601;hal&#601;w&icirc;yim w&#601;&#x1E35;&#257;l-h&#257;&#8216;&#257;m mig&#257;&#x1E0F;w&#333;l w&#601;&#8216;a&#x1E0F;-q&#257;&#x1E6D;&#257;n wayyiq&#601;r&#257;&#8217; &#x1E07;&#601;&#8217;&#257;z&#601;n&ecirc;hem &#8217;e&#x1E6F;-k&#257;l-di&#x1E07;&#601;r&ecirc; s&#275;fer hab&#601;r&icirc;&#x1E6F; hannim&#601;&#x1E63;&#257;&#8217; b&ecirc;&#x1E6F; y&#601;hw&acirc;: </P>
<P>31&nbsp;wayy<sup>a</sup>&#8216;&#259;m&#333;&#x1E0F; hammele&#x1E35;&#601; &#8216;al-&#8216;&#257;m&#601;&#x1E0F;w&#333; wayyi&#x1E35;&#601;r&#333;&#x1E6F; &#8217;e&#x1E6F;-hab&#601;r&icirc;&#x1E6F; lif&#601;n&ecirc; y&#601;hw&acirc; l&#257;le&#x1E35;e&#x1E6F; &#8217;<sup>a</sup>&#x1E25;&#259;r&ecirc; y&#601;hw&acirc; w&#601;li&#353;&#601;mw&#333;r &#8217;e&#x1E6F;-mi&#x1E63;&#601;w&#333;&#x1E6F;&#257;yw w&#601;&#8216;&#275;&#x1E0F;&#601;w&#333;&#x1E6F;&#257;yw w&#601;&#x1E25;uqq&#257;yw b&#601;&#x1E35;&#257;l-l&#601;&#x1E07;&#257;&#x1E07;w&#333; &ucirc;&#x1E07;&#601;&#x1E35;&#257;l-naf&#601;&#353;w&#333; l<sup>a</sup>&#8216;&#259;&#347;w&#333;&#x1E6F; &#8217;e&#x1E6F;-di&#x1E07;&#601;r&ecirc; hab&#601;r&icirc;&#x1E6F; hak&#601;&#x1E6F;&ucirc;&#x1E07;&icirc;m &#8216;al-hass&#275;fer hazzeh: </P>
<P>32&nbsp;wayy<sup>a</sup>&#8216;&#259;m&#275;&#x1E0F; &#8217;&#275;&#x1E6F; k&#257;l-hannim&#601;&#x1E63;&#257;&#8217; &#x1E07;&icirc;r&ucirc;&#353;&#257;laim &ucirc;&#x1E07;in&#601;y&#257;min wayy<sup>a</sup>&#8216;&#259;&#347;&ucirc; y&#333;&#353;&#601;&#x1E07;&ecirc; y&#601;r&ucirc;&#353;&#257;laim ki&#x1E07;&#601;r&icirc;&#x1E6F; &#8217;&#277;l&#333;h&icirc;m &#8217;&#277;l&#333;h&ecirc; &#8217;&#259;&#x1E07;w&#333;&#x1E6F;&ecirc;hem: </P>
<P>33&nbsp;wayy&#257;sar y&#333;&#8217;&#353;&icirc;y&acirc;&ucirc; &#8217;e&#x1E6F;-k&#257;l-hatw&#333;&#8216;&#275;&#x1E07;w&#333;&#x1E6F; mik&#257;l-h&#257;&#8217;&#259;r&#257;&#x1E63;w&#333;&#x1E6F; &#8217;&#259;&#353;er li&#x1E07;&#601;n&ecirc; yi&#347;&#601;r&#257;&#8217;&#275;l wayy<sup>a</sup>&#8216;&#259;&#x1E07;&#275;&#x1E0F; &#8217;&#275;&#x1E6F; k&#257;l-hannim&#601;&#x1E63;&#257;&#8217; b&#601;yi&#347;&#601;r&#257;&#8217;&#275;l l<sup>a</sup>&#8216;&#259;&#x1E07;w&#333;&#x1E0F; &#8217;e&#x1E6F;-y&#601;hw&acirc; &#8217;&#277;l&#333;h&ecirc;hem k&#257;l-y&#257;m&#257;yw l&#333;&#8217; s&#257;r&ucirc; m&#275;&#8217;<sup>a</sup>&#x1E25;&#259;r&ecirc; y&#601;hw&acirc; &#8217;&#277;l&#333;h&ecirc; &#8217;&#259;&#x1E07;w&#333;&#x1E6F;&ecirc;hem: f</P>
</TD>
</TABLE>
<P><HR>
<CENTER>
<A HREF="ch2035.htm">Next: 2 Chronicles (2 Divrey Yamim) Chapter 35</A></CENTER>
</BODY>
</HTML>
