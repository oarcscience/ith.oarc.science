<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2010">Polyglot</A>&nbsp;
<A HREF="../kjv/ch2010">KJV</A>&nbsp;
<A HREF="../sep/ch2010">Sep</A>&nbsp;
<A HREF="../vul/ch2010">Vul</A>&nbsp;

<BR>
<BR><A HREF="ch2">2 Chronicles (2 Divrey Yamim) Index</A><BR>
&nbsp;
<A HREF="ch2009">Previous</A>&nbsp;
<A HREF="ch2011">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 10</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֵּ֥לֶךְ רְחַבְעָ֖ם שְׁכֶ֑מָה כִּ֥י שְׁכֶ֛ם בָּ֥אוּ כָל־יִשְׂרָאֵ֖ל לְהַמְלִ֥יךְ אֹתֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְהִ֞י כִּשְׁמֹ֨עַ יָרָבְעָ֤ם בֶּן־נְבָט֙ וְה֣וּא בְמִצְרַ֔יִם אֲשֶׁ֣ר בָּרַ֔ח מִפְּנֵ֖י שְׁלֹמֹ֣ה הַמֶּ֑לֶךְ וַיָּ֥שָׁב יָרָבְעָ֖ם מִמִּצְרָֽיִם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַֽיִּשְׁלְחוּ֙ וַיִּקְרְאוּ־ל֔וֹ וַיָּבֹ֥א יָרָבְעָ֖ם וְכָל־יִשְׂרָאֵ֑ל וַֽיְדַבְּר֔וּ אֶל־רְחַבְעָ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אָבִ֖יךָ הִקְשָׁ֣ה אֶת־עֻלֵּ֑נוּ וְעַתָּ֡ה הָקֵל֩ מֵעֲבֹדַ֨ת אָבִ֜יךָ הַקָּשָׁ֗ה וּמֵעֻלּ֧וֹ הַכָּבֵ֛ד אֲשֶׁר־נָתַ֥ן עָלֵ֖ינוּ וְנַֽעַבְדֶֽךָּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֣אמֶר אֲלֵהֶ֗ם ע֛וֹד שְׁלֹ֥שֶׁת יָמִ֖ים וְשׁ֣וּבוּ אֵלָ֑י וַיֵּ֖לֶךְ הָעָֽם׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּוָּעַ֞ץ הַמֶּ֣לֶךְ רְחַבְעָ֗ם אֶת־הַזְּקֵנִים֙ אֲשֶׁר־הָי֣וּ עֹֽמְדִ֗ים לִפְנֵי֙ שְׁלֹמֹ֣ה אָבִ֔יו בִּֽהְיֹת֥וֹ חַ֖י לֵאמֹ֑ר אֵ֚יךְ אַתֶּ֣ם נֽוֹעָצִ֔ים לְהָשִׁ֥יב לָֽעָם־הַזֶּ֖ה דָּבָֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְדַבְּר֨וּ אֵלָ֜יו לֵאמֹ֗ר אִם־תִּֽהְיֶ֨ה לְט֜וֹב לְהָעָ֤ם הַזֶּה֙ וּרְצִיתָ֔ם וְדִבַּרְתָּ֥ אֲלֵהֶ֖ם דְּבָרִ֣ים טוֹבִ֑ים וְהָי֥וּ לְךָ֛ עֲבָדִ֖ים כָּל־הַיָּמִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַֽיַּעֲזֹ֛ב אֶת־עֲצַ֥ת הַזְּקֵנִ֖ים אֲשֶׁ֣ר יְעָצֻ֑הוּ וַיִּוָּעַ֗ץ אֶת־הַיְלָדִים֙ אֲשֶׁ֣ר גָּדְל֣וּ אִתּ֔וֹ הָעֹמְדִ֖ים לְפָנָֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֣אמֶר אֲלֵהֶ֗ם מָ֚ה אַתֶּ֣ם נֽוֹעָצִ֔ים וְנָשִׁ֥יב דָּבָ֖ר אֶת־הָעָ֣ם הַזֶּ֑ה אֲשֶׁ֨ר דִּבְּר֤וּ אֵלַי֙ לֵאמֹ֔ר הָקֵל֙ מִן־הָעֹ֔ל אֲשֶׁר־נָתַ֥ן אָבִ֖יךָ עָלֵֽינוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְדַבְּר֣וּ אִתּ֗וֹ הַיְלָדִים֙ אֲשֶׁ֨ר גָּדְל֣וּ אִתּוֹ֮ לֵאמֹר֒ כֹּֽה־תֹאמַ֡ר לָעָם֩ אֲשֶׁר־דִּבְּר֨וּ אֵלֶ֜יךָ לֵאמֹ֗ר אָבִ֙יךָ֙ הִכְבִּ֣יד אֶת־עֻלֵּ֔נוּ וְאַתָּ֖ה הָקֵ֣ל מֵעָלֵ֑ינוּ כֹּ֚ה תֹּאמַ֣ר אֲלֵהֶ֔ם קָֽטָנִּ֥י עָבָ֖ה מִמָּתְנֵ֥י אָבִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְעַתָּ֗ה אָבִי֙ הֶעְמִ֤יס עֲלֵיכֶם֙ עֹ֣ל כָּבֵ֔ד וַאֲנִ֖י אֹסִ֣יף עַֽל־עֻלְּכֶ֑ם אָבִ֗י יִסַּ֤ר אֶתְכֶם֙ בַּשּׁוֹטִ֔ים וַאֲנִ֖י בָּֽעֲקְרַבִּֽים׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיָּבֹ֨א יָרָבְעָ֧ם וְכָל־הָעָ֛ם אֶל־רְחַבְעָ֖ם בַּיּ֣וֹם הַשְּׁלִשִׁ֑י כַּאֲשֶׁ֨ר דִּבֶּ֤ר הַמֶּ֙לֶךְ֙ לֵאמֹ֔ר שׁ֥וּבוּ אֵלַ֖י בַּיּ֥וֹם הַשְּׁלִשִֽׁי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיַּעֲנֵ֥ם הַמֶּ֖לֶךְ קָשָׁ֑ה וַֽיַּעֲזֹב֙ הַמֶּ֣לֶךְ רְחַבְעָ֔ם אֵ֖ת עֲצַ֥ת הַזְּקֵנִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיְדַבֵּ֣ר אֲלֵהֶ֗ם כַּעֲצַ֤ת הַיְלָדִים֙ לֵאמֹ֔ר אַכְבִּיד֙ אֶֽת־עֻלְּכֶ֔ם וַאֲנִ֖י אֹסִ֣יף עָלָ֑יו אָבִ֗י יִסַּ֤ר אֶתְכֶם֙ בַּשּׁוֹטִ֔ים וַאֲנִ֖י בָּעֲקְרַבִּֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְלֹֽא־שָׁמַ֥ע הַמֶּ֖לֶךְ אֶל־הָעָ֑ם כִּֽי־הָיְתָ֤ה נְסִבָּה֙ מֵעִ֣ם הָֽאֱלֹהִ֔ים לְמַעַן֩ הָקִ֨ים יְהוָ֜ה אֶת־דְּבָר֗וֹ אֲשֶׁ֤ר דִּבֶּר֙ בְּיַד֙ אֲחִיָּ֣הוּ הַשִּֽׁלוֹנִ֔י אֶל־יָרָבְעָ֖ם בֶּן־נְבָֽט׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְכָל־יִשְׂרָאֵ֗ל כִּ֠י לֹא־שָׁמַ֣ע הַמֶּלֶךְ֮ לָהֶם֒ וַיָּשִׁ֣יבוּ הָעָ֣ם אֶת־הַמֶּ֣לֶךְ׀ לֵאמֹ֡ר מַה־לָּנוּ֩ חֵ֨לֶק בְּדָוִ֜יד וְלֹֽא־נַחֲלָ֣ה בְּבֶן־יִשַׁ֗י אִ֤ישׁ לְאֹהָלֶ֙יךָ֙ יִשְׂרָאֵ֔ל עַתָּ֕ה רְאֵ֥ה בֵיתְךָ֖ דָּוִ֑יד וַיֵּ֥לֶךְ כָּל־יִשְׂרָאֵ֖ל לְאֹהָלָֽיו׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּבְנֵ֣י יִשְׂרָאֵ֔ל הַיֹּֽשְׁבִ֖ים בְּעָרֵ֣י יְהוּדָ֑ה וַיִּמְלֹ֥ךְ עֲלֵיהֶ֖ם רְחַבְעָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּשְׁלַ֞ח הַמֶּ֣לֶךְ רְחַבְעָ֗ם אֶת־הֲדֹרָם֙ אֲשֶׁ֣ר עַל־הַמַּ֔ס וַיִּרְגְּמוּ־ב֧וֹ בְנֵֽי־יִשְׂרָאֵ֛ל אֶ֖בֶן וַיָּמֹ֑ת וְהַמֶּ֣לֶךְ רְחַבְעָ֗ם הִתְאַמֵּץ֙ לַֽעֲל֣וֹת בַּמֶּרְכָּבָ֔ה לָנ֖וּס יְרוּשָׁלִָֽם׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּפְשְׁע֤וּ יִשְׂרָאֵל֙ בְּבֵ֣ית דָּוִ֔יד עַ֖ד הַיּ֥וֹם הַזֶּֽה׃ ס</P>
</TD>
<TD WIDTH="50%">
<P>1&nbsp;wayy&#275;le&#x1E35;&#601; r&#601;&#x1E25;a&#x1E07;&#601;&#8216;&#257;m &#353;&#601;&#x1E35;em&acirc; k&icirc; &#353;&#601;&#x1E35;em b&#257;&#8217;&ucirc; &#x1E35;&#257;l-yi&#347;&#601;r&#257;&#8217;&#275;l l&#601;ham&#601;l&icirc;&#x1E35;&#601; &#8217;&#333;&#x1E6F;w&#333;: </P>
<P>2&nbsp;way&#601;h&icirc; ki&#353;&#601;m&#333;&#8216;a y&#257;r&#257;&#x1E07;&#601;&#8216;&#257;m ben-n&#601;&#x1E07;&#257;&#x1E6D; w&#601;h&ucirc;&#8217; &#x1E07;&#601;mi&#x1E63;&#601;rayim &#8217;&#259;&#353;er b&#257;r<sup>a</sup>&#x1E25; mip&#601;n&ecirc; &#353;&#601;l&#333;m&#333;h hammele&#x1E35;&#601; wayy&#257;&#353;&#257;&#x1E07; y&#257;r&#257;&#x1E07;&#601;&#8216;&#257;m mimmi&#x1E63;&#601;r&#257;yim: </P>
<P>3&nbsp;wayyi&#353;&#601;l&#601;&#x1E25;&ucirc; wayyiq&#601;r&#601;&#8217;&ucirc;-lw&#333; wayy&#257;&#x1E07;&#333;&#8217; y&#257;r&#257;&#x1E07;&#601;&#8216;&#257;m w&#601;&#x1E35;&#257;l-yi&#347;&#601;r&#257;&#8217;&#275;l way&#601;&#x1E0F;ab&#601;r&ucirc; &#8217;el-r&#601;&#x1E25;a&#x1E07;&#601;&#8216;&#257;m l&#275;&#8217;m&#333;r: </P>
<P>4&nbsp;&#8217;&#257;&#x1E07;&icirc;&#x1E35;&#257; hiq&#601;&#353;&acirc; &#8217;e&#x1E6F;-&#8216;ull&#275;n&ucirc; w&#601;&#8216;at&acirc; h&#257;q&#275;l m&#275;&#8216;&#259;&#x1E07;&#333;&#x1E0F;a&#x1E6F; &#8217;&#257;&#x1E07;&icirc;&#x1E35;&#257; haqq&#257;&#353;&acirc; &ucirc;m&#275;&#8216;ullw&#333; hak&#257;&#x1E07;&#275;&#x1E0F; &#8217;&#259;&#353;er-n&#257;&#x1E6F;an &#8216;&#257;l&ecirc;n&ucirc; w&#601;n<sup>a</sup>&#8216;a&#x1E07;&#601;&#x1E0F;e&#x1E35;&#x1E35;&#257;: </P>
<P>5&nbsp;wayy&#333;&#8217;mer &#8217;&#259;l&#275;hem &#8216;w&#333;&#x1E0F; &#353;&#601;l&#333;&#353;e&#x1E6F; y&#257;m&icirc;m w&#601;&#353;&ucirc;&#x1E07;&ucirc; &#8217;&#275;l&#257;y wayy&#275;le&#x1E35;&#601; h&#257;&#8216;&#257;m: s</P>
<P>6&nbsp;wayyi&ucirc;&#257;&#8216;a&#x1E63; hammele&#x1E35;&#601; r&#601;&#x1E25;a&#x1E07;&#601;&#8216;&#257;m &#8217;e&#x1E6F;-hazz&#601;q&#275;n&icirc;m &#8217;&#259;&#353;er-h&#257;y&ucirc; &#8216;&#333;m&#601;&#x1E0F;&icirc;m lif&#601;n&ecirc; &#353;&#601;l&#333;m&#333;h &#8217;&#257;&#x1E07;&icirc;w bih&#601;y&#333;&#x1E6F;w&#333; &#x1E25;ay l&#275;&#8217;m&#333;r &#8217;&ecirc;&#x1E35;&#601; &#8217;atem nw&#333;&#8216;&#257;&#x1E63;&icirc;m l&#601;h&#257;&#353;&icirc;&#x1E07; l&#257;&#8216;&#257;m-hazzeh d&#257;&#x1E07;&#257;r: </P>
<P>7&nbsp;way&#601;&#x1E0F;ab&#601;r&ucirc; &#8217;&#275;l&#257;yw l&#275;&#8217;m&#333;r &#8217;im-tih&#601;yeh l&#601;&#x1E6D;w&#333;&#x1E07; l&#601;h&#257;&#8216;&#257;m hazzeh &ucirc;r&#601;&#x1E63;&icirc;&#x1E6F;&#257;m w&#601;&#x1E0F;ibar&#601;t&#257; &#8217;&#259;l&#275;hem d&#601;&#x1E07;&#257;r&icirc;m &#x1E6D;w&#333;&#x1E07;&icirc;m w&#601;h&#257;y&ucirc; l&#601;&#x1E35;&#257; &#8216;&#259;&#x1E07;&#257;&#x1E0F;&icirc;m k&#257;l-hayy&#257;m&icirc;m: </P>
<P>8&nbsp;wayy<sup>a</sup>&#8216;&#259;z&#333;&#x1E07; &#8217;e&#x1E6F;-&#8216;&#259;&#x1E63;a&#x1E6F; hazz&#601;q&#275;n&icirc;m &#8217;&#259;&#353;er y&#601;&#8216;&#257;&#x1E63;uh&ucirc; wayyi&ucirc;&#257;&#8216;a&#x1E63; &#8217;e&#x1E6F;-hay&#601;l&#257;&#x1E0F;&icirc;m &#8217;&#259;&#353;er g&#257;&#x1E0F;&#601;l&ucirc; &#8217;itw&#333; h&#257;&#8216;&#333;m&#601;&#x1E0F;&icirc;m l&#601;f&#257;n&#257;yw: </P>
<P>9&nbsp;wayy&#333;&#8217;mer &#8217;&#259;l&#275;hem m&acirc; &#8217;atem nw&#333;&#8216;&#257;&#x1E63;&icirc;m w&#601;n&#257;&#353;&icirc;&#x1E07; d&#257;&#x1E07;&#257;r &#8217;e&#x1E6F;-h&#257;&#8216;&#257;m hazzeh &#8217;&#259;&#353;er dib&#601;r&ucirc; &#8217;&#275;lay l&#275;&#8217;m&#333;r h&#257;q&#275;l min-h&#257;&#8216;&#333;l &#8217;&#259;&#353;er-n&#257;&#x1E6F;an &#8217;&#257;&#x1E07;&icirc;&#x1E35;&#257; &#8216;&#257;l&ecirc;n&ucirc;: </P>
<P>10&nbsp;way&#601;&#x1E0F;ab&#601;r&ucirc; &#8217;itw&#333; hay&#601;l&#257;&#x1E0F;&icirc;m &#8217;&#259;&#353;er g&#257;&#x1E0F;&#601;l&ucirc; &#8217;itw&#333; l&#275;&#8217;m&#333;r k&#333;h-&#x1E6F;&#333;&#8217;mar l&#257;&#8216;&#257;m &#8217;&#259;&#353;er-dib&#601;r&ucirc; &#8217;&#275;ley&#x1E35;&#257; l&#275;&#8217;m&#333;r &#8217;&#257;&#x1E07;&icirc;&#x1E35;&#257; hi&#x1E35;&#601;b&icirc;&#x1E0F; &#8217;e&#x1E6F;-&#8216;ull&#275;n&ucirc; w&#601;&#8217;at&acirc; h&#257;q&#275;l m&#275;&#8216;&#257;l&ecirc;n&ucirc; k&#333;h t&#333;&#8217;mar &#8217;&#259;l&#275;hem q&#257;&#x1E6D;&#257;nn&icirc; &#8216;&#257;&#x1E07;&acirc; mimm&#257;&#x1E6F;&#601;n&ecirc; &#8217;&#257;&#x1E07;&icirc;: </P>
<P>11&nbsp;w&#601;&#8216;at&acirc; &#8217;&#257;&#x1E07;&icirc; he&#8216;&#601;m&icirc;s &#8216;&#259;l&ecirc;&#x1E35;em &#8216;&#333;l k&#257;&#x1E07;&#275;&#x1E0F; wa&#8217;&#259;n&icirc; &#8217;&#333;s&icirc;f &#8216;al-&#8216;ull&#601;&#x1E35;em &#8217;&#257;&#x1E07;&icirc; yissar &#8217;e&#x1E6F;&#601;&#x1E35;em ba&#353;&#353;w&#333;&#x1E6D;&icirc;m wa&#8217;&#259;n&icirc; b&#257;&#8216;&#259;q&#601;rab&icirc;m: s</P>
<P>12&nbsp;wayy&#257;&#x1E07;&#333;&#8217; y&#257;r&#257;&#x1E07;&#601;&#8216;&#257;m w&#601;&#x1E35;&#257;l-h&#257;&#8216;&#257;m &#8217;el-r&#601;&#x1E25;a&#x1E07;&#601;&#8216;&#257;m bayyw&#333;m ha&#353;&#353;&#601;li&#353;&icirc; ka&#8217;&#259;&#353;er diber hammele&#x1E35;&#601; l&#275;&#8217;m&#333;r &#353;&ucirc;&#x1E07;&ucirc; &#8217;&#275;lay bayyw&#333;m ha&#353;&#353;&#601;li&#353;&icirc;: </P>
<P>13&nbsp;wayy<sup>a</sup>&#8216;&#259;n&#275;m hammele&#x1E35;&#601; q&#257;&#353;&acirc; wayy<sup>a</sup>&#8216;&#259;z&#333;&#x1E07; hammele&#x1E35;&#601; r&#601;&#x1E25;a&#x1E07;&#601;&#8216;&#257;m &#8217;&#275;&#x1E6F; &#8216;&#259;&#x1E63;a&#x1E6F; hazz&#601;q&#275;n&icirc;m: </P>
<P>14&nbsp;way&#601;&#x1E0F;ab&#275;r &#8217;&#259;l&#275;hem k<sup>a</sup>&#8216;&#259;&#x1E63;a&#x1E6F; hay&#601;l&#257;&#x1E0F;&icirc;m l&#275;&#8217;m&#333;r &#8217;a&#x1E35;&#601;b&icirc;&#x1E0F; &#8217;e&#x1E6F;-&#8216;ull&#601;&#x1E35;em wa&#8217;&#259;n&icirc; &#8217;&#333;s&icirc;f &#8216;&#257;l&#257;yw &#8217;&#257;&#x1E07;&icirc; yissar &#8217;e&#x1E6F;&#601;&#x1E35;em ba&#353;&#353;w&#333;&#x1E6D;&icirc;m wa&#8217;&#259;n&icirc; b&#257;&#8216;&#259;q&#601;rab&icirc;m: </P>
<P>15&nbsp;w&#601;l&#333;&#8217;-&#353;&#257;m<sup>a</sup>&#8216; hammele&#x1E35;&#601; &#8217;el-h&#257;&#8216;&#257;m k&icirc;-h&#257;y&#601;&#x1E6F;&acirc; n&#601;sib&acirc; m&#275;&#8216;im h&#257;&#8217;&#277;l&#333;h&icirc;m l&#601;m<sup>a</sup>&#8216;an h&#257;q&icirc;m y&#601;hw&acirc; &#8217;e&#x1E6F;-d&#601;&#x1E07;&#257;rw&#333; &#8217;&#259;&#353;er diber b&#601;ya&#x1E0F; &#8217;&#259;&#x1E25;&icirc;y&acirc;&ucirc; ha&#353;&#353;ilw&#333;n&icirc; &#8217;el-y&#257;r&#257;&#x1E07;&#601;&#8216;&#257;m ben-n&#601;&#x1E07;&#257;&#x1E6D;: </P>
<P>16&nbsp;w&#601;&#x1E35;&#257;l-yi&#347;&#601;r&#257;&#8217;&#275;l k&icirc; l&#333;&#8217;-&#353;&#257;m<sup>a</sup>&#8216; hammele&#x1E35;&#601; l&acirc;em wayy&#257;&#353;&icirc;&#x1E07;&ucirc; h&#257;&#8216;&#257;m &#8217;e&#x1E6F;-hammele&#x1E35;&#601;| l&#275;&#8217;m&#333;r mah-ll&#257;n&ucirc; &#x1E25;&#275;leq b&#601;&#x1E0F;&#257;w&icirc;&#x1E0F; w&#601;l&#333;&#8217;-n<sup>a</sup>&#x1E25;&#259;l&acirc; b&#601;&#x1E07;en-yi&#353;ay &#8217;&icirc;&#353; l&#601;&#8217;&#333;h&#257;ley&#x1E35;&#257; yi&#347;&#601;r&#257;&#8217;&#275;l &#8216;at&acirc; r&#601;&#8217;&#275;h &#x1E07;&ecirc;&#x1E6F;&#601;&#x1E35;&#257; d&#257;w&icirc;&#x1E0F; wayy&#275;le&#x1E35;&#601; k&#257;l-yi&#347;&#601;r&#257;&#8217;&#275;l l&#601;&#8217;&#333;h&#257;l&#257;yw: s</P>
<P>17&nbsp;&ucirc;&#x1E07;&#601;n&ecirc; yi&#347;&#601;r&#257;&#8217;&#275;l hayy&#333;&#353;&#601;&#x1E07;&icirc;m b&#601;&#8216;&#257;r&ecirc; y&#601;h&ucirc;&#x1E0F;&acirc; wayyim&#601;l&#333;&#x1E35;&#601; &#8216;&#259;l&ecirc;hem r&#601;&#x1E25;a&#x1E07;&#601;&#8216;&#257;m: </P>
<P>18&nbsp;wayyi&#353;&#601;l<sup>a</sup>&#x1E25; hammele&#x1E35;&#601; r&#601;&#x1E25;a&#x1E07;&#601;&#8216;&#257;m &#8217;e&#x1E6F;-h&#259;&#x1E0F;&#333;r&#257;m &#8217;&#259;&#353;er &#8216;al-hammas wayyir&#601;g&#601;m&ucirc;-&#x1E07;w&#333; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;e&#x1E07;en wayy&#257;m&#333;&#x1E6F; w&#601;hammele&#x1E35;&#601; r&#601;&#x1E25;a&#x1E07;&#601;&#8216;&#257;m hi&#x1E6F;&#601;&#8217;amm&#275;&#x1E63; l<sup>a</sup>&#8216;&#259;lw&#333;&#x1E6F; bammer&#601;k&#257;&#x1E07;&acirc; l&#257;n&ucirc;s y&#601;r&ucirc;&#353;&#257;l&#257;im: s</P>
<P>19&nbsp;wayyif&#601;&#353;&#601;&#8216;&ucirc; yi&#347;&#601;r&#257;&#8217;&#275;l b&#601;&#x1E07;&ecirc;&#x1E6F; d&#257;w&icirc;&#x1E0F; &#8216;a&#x1E0F; hayyw&#333;m hazzeh: s</P>
</TD>
</TABLE>
<P><HR>
<CENTER>
<A HREF="ch2011">Next: 2 Chronicles (2 Divrey Yamim) Chapter 11</A></CENTER>
</BODY>
</HTML>
