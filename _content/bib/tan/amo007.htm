<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Amos: Amos Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/amo007.htm">Polyglot</A>&nbsp;
<A HREF="../kjv/amo007.htm">KJV</A>&nbsp;
<A HREF="../sep/amo007.htm">Sep</A>&nbsp;
<A HREF="../vul/amo007.htm">Vul</A>&nbsp;

<BR>
<BR><A HREF="amo.htm">Amos Index</A><BR>
&nbsp;
<A HREF="amo006.htm">Previous</A>&nbsp;
<A HREF="amo008.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Amos Chapter 7</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כֹּ֤ה הִרְאַ֙נִי֙ אֲדֹנָ֣י יְהוִ֔ה וְהִנֵּה֙ יוֹצֵ֣ר גֹּבַ֔י בִּתְחִלַּ֖ת עֲל֣וֹת הַלָּ֑קֶשׁ וְהִ֨נֵּה־לֶ֔קֶשׁ אַחַ֖ר גִּזֵּ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְהָיָ֗ה אִם־כִּלָּה֙ לֶֽאֱכוֹל֙ אֶת־עֵ֣שֶׂב הָאָ֔רֶץ וָאֹמַ֗ר אֲדֹנָ֤י יְהוִה֙ סְֽלַֽח־נָ֔א מִ֥י יָק֖וּם יַֽעֲקֹ֑ב כִּ֥י קָטֹ֖ן הֽוּא׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;נִחַ֥ם יְהוָ֖ה עַל־זֹ֑את לֹ֥א תִהְיֶ֖ה אָמַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כֹּ֤ה הִרְאַ֙נִי֙ אֲדֹנָ֣י יְהוִ֔ה וְהִנֵּ֥ה קֹרֵ֛א לָרִ֥ב בָּאֵ֖שׁ אֲדֹנָ֣י יְהוִ֑ה וַתֹּ֙אכַל֙ אֶת־תְּה֣וֹם רַבָּ֔ה וְאָכְלָ֖ה אֶת־הַחֵֽלֶק׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וָאֹמַ֗ר אֲדֹנָ֤י יְהוִה֙ חֲדַל־נָ֔א מִ֥י יָק֖וּם יַעֲקֹ֑ב כִּ֥י קָטֹ֖ן הֽוּא׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;נִחַ֥ם יְהוָ֖ה עַל־זֹ֑את גַּם־הִיא֙ לֹ֣א תִֽהְיֶ֔ה אָמַ֖ר אֲדֹנָ֥י יְהוִֽה׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כֹּ֣ה הִרְאַ֔נִי וְהִנֵּ֧ה אֲדֹנָ֛י נִצָּ֖ב עַל־חוֹמַ֣ת אֲנָ֑ךְ וּבְיָד֖וֹ אֲנָֽךְ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֨אמֶר יְהוָ֜ה אֵלַ֗י מָֽה־אַתָּ֤ה רֹאֶה֙ עָמ֔וֹס וָאֹמַ֖ר אֲנָ֑ךְ וַיֹּ֣אמֶר אֲדֹנָ֗י הִנְנִ֨י שָׂ֤ם אֲנָךְ֙ בְּקֶ֙רֶב֙ עַמִּ֣י יִשְׂרָאֵ֔ל לֹֽא־אוֹסִ֥יף ע֖וֹד עֲב֥וֹר לֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְנָשַׁ֙מּוּ֙ בָּמ֣וֹת יִשְׂחָ֔ק וּמִקְדְּשֵׁ֥י יִשְׂרָאֵ֖ל יֶחֱרָ֑בוּ וְקַמְתִּ֛י עַל־בֵּ֥ית יָרָבְעָ֖ם בֶּחָֽרֶב׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּשְׁלַ֗ח אֲמַצְיָה֙ כֹּהֵ֣ן בֵּֽית־אֵ֔ל אֶל־יָרָבְעָ֥ם מֶֽלֶךְ־יִשְׂרָאֵ֖ל לֵאמֹ֑ר קָשַׁ֨ר עָלֶ֜יךָ עָמ֗וֹס בְּקֶ֙רֶב֙ בֵּ֣ית יִשְׂרָאֵ֔ל לֹא־תוּכַ֣ל הָאָ֔רֶץ לְהָכִ֖יל אֶת־כָּל־דְּבָרָֽיו׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּי־כֹה֙ אָמַ֣ר עָמ֔וֹס בַּחֶ֖רֶב יָמ֣וּת יָרָבְעָ֑ם וְיִ֨שְׂרָאֵ֔ל גָּלֹ֥ה יִגְלֶ֖ה מֵעַ֥ל אַדְמָתֽוֹ׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֤אמֶר אֲמַצְיָה֙ אֶל־עָמ֔וֹס חֹזֶ֕ה לֵ֥ךְ בְּרַח־לְךָ֖ אֶל־אֶ֣רֶץ יְהוּדָ֑ה וֶאֱכָל־שָׁ֣ם לֶ֔חֶם וְשָׁ֖ם תִּנָּבֵֽא׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּבֵֽית־אֵ֔ל לֹֽא־תוֹסִ֥יף ע֖וֹד לְהִנָּבֵ֑א כִּ֤י מִקְדַּשׁ־מֶ֙לֶךְ֙ ה֔וּא וּבֵ֥ית מַמְלָכָ֖ה הֽוּא׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיַּ֤עַן עָמוֹס֙ וַיֹּ֣אמֶר אֶל־אֲמַצְיָ֔ה לֹא־נָבִ֣יא אָנֹ֔כִי וְלֹ֥א בֶן־נָבִ֖יא אָנֹ֑כִי כִּֽי־בוֹקֵ֥ר אָנֹ֖כִי וּבוֹלֵ֥ס שִׁקְמִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּקָּחֵ֣נִי יְהוָ֔ה מֵאַחֲרֵ֖י הַצֹּ֑אן וַיֹּ֤אמֶר אֵלַי֙ יְהוָ֔ה לֵ֥ךְ הִנָּבֵ֖א אֶל־עַמִּ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְעַתָּ֖ה שְׁמַ֣ע דְּבַר־יְהוָ֑ה אַתָּ֣ה אֹמֵ֗ר לֹ֤א תִנָּבֵא֙ עַל־יִשְׂרָאֵ֔ל וְלֹ֥א תַטִּ֖יף עַל־בֵּ֥ית יִשְׂחָֽק׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לָכֵ֞ן כֹּה־אָמַ֣ר יְהוָ֗ה אִשְׁתְּךָ֞ בָּעִ֤יר תִּזְנֶה֙ וּבָנֶ֤יךָ וּבְנֹתֶ֙יךָ֙ בַּחֶ֣רֶב יִפֹּ֔לוּ וְאַדְמָתְךָ֖ בַּחֶ֣בֶל תְּחֻלָּ֑ק וְאַתָּ֗ה עַל־אֲדָמָ֤ה טְמֵאָה֙ תָּמ֔וּת וְיִ֨שְׂרָאֵ֔ל גָּלֹ֥ה יִגְלֶ֖ה מֵעַ֥ל אַדְמָתֽוֹ׃ ס</P>
</TD>
<TD WIDTH="50%">
<P>1&nbsp;k&#333;h hir&#601;&#8217;an&icirc; &#8217;&#259;&#x1E0F;&#333;n&#257;y y&#601;hwih w&#601;hinn&#275;h yw&#333;&#x1E63;&#275;r g&#333;&#x1E07;ay bi&#x1E6F;&#601;&#x1E25;illa&#x1E6F; &#8216;&#259;lw&#333;&#x1E6F; hall&#257;qe&#353; w&#601;hinn&#275;h-leqe&#353; &#8217;<sup>a</sup>&#x1E25;ar gizz&ecirc; hammele&#x1E35;&#601;: </P>
<P>2&nbsp;w&#601;h&#257;y&acirc; &#8217;im-kill&acirc; le&#8217;&#277;&#x1E35;w&#333;l &#8217;e&#x1E6F;-&#8216;&#275;&#347;e&#x1E07; h&#257;&#8217;&#257;re&#x1E63; w&#257;&#8217;&#333;mar &#8217;&#259;&#x1E0F;&#333;n&#257;y y&#601;hwih s&#601;l<sup>a</sup>&#x1E25;-n&#257;&#8217; m&icirc; y&#257;q&ucirc;m y<sup>a</sup>&#8216;&#259;q&#333;&#x1E07; k&icirc; q&#257;&#x1E6D;&#333;n h&ucirc;&#8217;: </P>
<P>3&nbsp;ni&#x1E25;am y&#601;hw&acirc; &#8216;al-z&#333;&#8217;&#x1E6F; l&#333;&#8217; &#x1E6F;ih&#601;yeh &#8217;&#257;mar y&#601;hw&acirc;: </P>
<P>4&nbsp;k&#333;h hir&#601;&#8217;an&icirc; &#8217;&#259;&#x1E0F;&#333;n&#257;y y&#601;hwih w&#601;hinn&#275;h q&#333;r&#275;&#8217; l&#257;ri&#x1E07; b&#257;&#8217;&#275;&#353; &#8217;&#259;&#x1E0F;&#333;n&#257;y y&#601;hwih wat&#333;&#8217;&#x1E35;al &#8217;e&#x1E6F;-t&#601;hw&#333;m rab&acirc; w&#601;&#8217;&#257;&#x1E35;&#601;l&acirc; &#8217;e&#x1E6F;-h<sup>a</sup>&#x1E25;&#275;leq: </P>
<P>5&nbsp;w&#257;&#8217;&#333;mar &#8217;&#259;&#x1E0F;&#333;n&#257;y y&#601;hwih &#x1E25;&#259;&#x1E0F;al-n&#257;&#8217; m&icirc; y&#257;q&ucirc;m y<sup>a</sup>&#8216;&#259;q&#333;&#x1E07; k&icirc; q&#257;&#x1E6D;&#333;n h&ucirc;&#8217;: </P>
<P>6&nbsp;ni&#x1E25;am y&#601;hw&acirc; &#8216;al-z&#333;&#8217;&#x1E6F; gam-h&icirc;&#8217; l&#333;&#8217; &#x1E6F;ih&#601;yeh &#8217;&#257;mar &#8217;&#259;&#x1E0F;&#333;n&#257;y y&#601;hwih: s</P>
<P>7&nbsp;k&#333;h hir&#601;&#8217;an&icirc; w&#601;hinn&#275;h &#8217;&#259;&#x1E0F;&#333;n&#257;y ni&#x1E63;&#x1E63;&#257;&#x1E07; &#8216;al-&#x1E25;w&#333;ma&#x1E6F; &#8217;&#259;n&#257;&#x1E35;&#601; &ucirc;&#x1E07;&#601;y&#257;&#x1E0F;w&#333; &#8217;&#259;n&#257;&#x1E35;&#601;: </P>
<P>8&nbsp;wayy&#333;&#8217;mer y&#601;hw&acirc; &#8217;&#275;lay m&acirc;-&#8217;at&acirc; r&#333;&#8217;eh &#8216;&#257;mw&#333;s w&#257;&#8217;&#333;mar &#8217;&#259;n&#257;&#x1E35;&#601; wayy&#333;&#8217;mer &#8217;&#259;&#x1E0F;&#333;n&#257;y hin&#601;n&icirc; &#347;&#257;m &#8217;&#259;n&#257;&#x1E35;&#601; b&#601;qere&#x1E07; &#8216;amm&icirc; yi&#347;&#601;r&#257;&#8217;&#275;l l&#333;&#8217;-&#8217;w&#333;s&icirc;f &#8216;w&#333;&#x1E0F; &#8216;&#259;&#x1E07;w&#333;r lw&#333;: </P>
<P>9&nbsp;w&#601;n&#257;&#353;amm&ucirc; b&#257;mw&#333;&#x1E6F; yi&#347;&#601;&#x1E25;&#257;q &ucirc;miq&#601;d&#601;&#353;&ecirc; yi&#347;&#601;r&#257;&#8217;&#275;l ye&#x1E25;&#277;r&#257;&#x1E07;&ucirc; w&#601;qam&#601;t&icirc; &#8216;al-b&ecirc;&#x1E6F; y&#257;r&#257;&#x1E07;&#601;&#8216;&#257;m be&#x1E25;&#257;re&#x1E07;: f</P>
<P>10&nbsp;wayyi&#353;&#601;l<sup>a</sup>&#x1E25; &#8217;&#259;ma&#x1E63;&#601;y&acirc; k&#333;h&#275;n b&ecirc;&#x1E6F;-&#8217;&#275;l &#8217;el-y&#257;r&#257;&#x1E07;&#601;&#8216;&#257;m mele&#x1E35;&#601;-yi&#347;&#601;r&#257;&#8217;&#275;l l&#275;&#8217;m&#333;r q&#257;&#353;ar &#8216;&#257;ley&#x1E35;&#257; &#8216;&#257;mw&#333;s b&#601;qere&#x1E07; b&ecirc;&#x1E6F; yi&#347;&#601;r&#257;&#8217;&#275;l l&#333;&#8217;-&#x1E6F;&ucirc;&#x1E35;al h&#257;&#8217;&#257;re&#x1E63; l&#601;h&#257;&#x1E35;&icirc;l &#8217;e&#x1E6F;-k&#257;l-d&#601;&#x1E07;&#257;r&#257;yw: </P>
<P>11&nbsp;k&icirc;-&#x1E35;&#333;h &#8217;&#257;mar &#8216;&#257;mw&#333;s b<sup>a</sup>&#x1E25;ere&#x1E07; y&#257;m&ucirc;&#x1E6F; y&#257;r&#257;&#x1E07;&#601;&#8216;&#257;m w&#601;yi&#347;&#601;r&#257;&#8217;&#275;l g&#257;l&#333;h yi&#x1E21;&#601;leh m&#275;&#8216;al &#8217;a&#x1E0F;&#601;m&#257;&#x1E6F;w&#333;: s</P>
<P>12&nbsp;wayy&#333;&#8217;mer &#8217;&#259;ma&#x1E63;&#601;y&acirc; &#8217;el-&#8216;&#257;mw&#333;s &#x1E25;&#333;zeh l&#275;&#x1E35;&#601; b&#601;r<sup>a</sup>&#x1E25;-l&#601;&#x1E35;&#257; &#8217;el-&#8217;ere&#x1E63; y&#601;h&ucirc;&#x1E0F;&acirc; we&#8217;&#277;&#x1E35;&#257;l-&#353;&#257;m le&#x1E25;em w&#601;&#353;&#257;m tinn&#257;&#x1E07;&#275;&#8217;: </P>
<P>13&nbsp;&ucirc;&#x1E07;&ecirc;&#x1E6F;-&#8217;&#275;l l&#333;&#8217;-&#x1E6F;w&#333;s&icirc;f &#8216;w&#333;&#x1E0F; l&#601;hinn&#257;&#x1E07;&#275;&#8217; k&icirc; miq&#601;da&#353;-mele&#x1E35;&#601; h&ucirc;&#8217; &ucirc;&#x1E07;&ecirc;&#x1E6F; mam&#601;l&#257;&#x1E35;&acirc; h&ucirc;&#8217;: s</P>
<P>14&nbsp;wayy<sup>a</sup>&#8216;an &#8216;&#257;mw&#333;s wayy&#333;&#8217;mer &#8217;el-&#8217;&#259;ma&#x1E63;&#601;y&acirc; l&#333;&#8217;-n&#257;&#x1E07;&icirc;&#8217; &#8217;&#257;n&#333;&#x1E35;&icirc; w&#601;l&#333;&#8217; &#x1E07;en-n&#257;&#x1E07;&icirc;&#8217; &#8217;&#257;n&#333;&#x1E35;&icirc; k&icirc;-&#x1E07;w&#333;q&#275;r &#8217;&#257;n&#333;&#x1E35;&icirc; &ucirc;&#x1E07;w&#333;l&#275;s &#353;iq&#601;m&icirc;m: </P>
<P>15&nbsp;wayyiqq&#257;&#x1E25;&#275;n&icirc; y&#601;hw&acirc; m&#275;&#8217;<sup>a</sup>&#x1E25;&#259;r&ecirc; ha&#x1E63;&#x1E63;&#333;&#8217;n wayy&#333;&#8217;mer &#8217;&#275;lay y&#601;hw&acirc; l&#275;&#x1E35;&#601; hinn&#257;&#x1E07;&#275;&#8217; &#8217;el-&#8216;amm&icirc; yi&#347;&#601;r&#257;&#8217;&#275;l: </P>
<P>16&nbsp;w&#601;&#8216;at&acirc; &#353;&#601;m<sup>a</sup>&#8216; d&#601;&#x1E07;ar-y&#601;hw&acirc; &#8217;at&acirc; &#8217;&#333;m&#275;r l&#333;&#8217; &#x1E6F;inn&#257;&#x1E07;&#275;&#8217; &#8216;al-yi&#347;&#601;r&#257;&#8217;&#275;l w&#601;l&#333;&#8217; &#x1E6F;a&#x1E6D;&#x1E6D;&icirc;f &#8216;al-b&ecirc;&#x1E6F; yi&#347;&#601;&#x1E25;&#257;q: </P>
<P>17&nbsp;l&#257;&#x1E35;&#275;n k&#333;h-&#8217;&#257;mar y&#601;hw&acirc; &#8217;i&#353;&#601;t&#601;&#x1E35;&#257; b&#257;&#8216;&icirc;r tiz&#601;neh &ucirc;&#x1E07;&#257;ney&#x1E35;&#257; &ucirc;&#x1E07;&#601;n&#333;&#x1E6F;ey&#x1E35;&#257; b<sup>a</sup>&#x1E25;ere&#x1E07; yip&#333;l&ucirc; w&#601;&#8217;a&#x1E0F;&#601;m&#257;&#x1E6F;&#601;&#x1E35;&#257; b<sup>a</sup>&#x1E25;e&#x1E07;el t&#601;&#x1E25;ull&#257;q w&#601;&#8217;at&acirc; &#8216;al-&#8217;&#259;&#x1E0F;&#257;m&acirc; &#x1E6D;&#601;m&#275;&#8217;&acirc; t&#257;m&ucirc;&#x1E6F; w&#601;yi&#347;&#601;r&#257;&#8217;&#275;l g&#257;l&#333;h yi&#x1E21;&#601;leh m&#275;&#8216;al &#8217;a&#x1E0F;&#601;m&#257;&#x1E6F;w&#333;: s</P>
</TD>
</TABLE>
<P><HR>
<CENTER>
<A HREF="amo008.htm">Next: Amos Chapter 8</A></CENTER>
</BODY>
</HTML>
