<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 56</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa056">Polyglot</A>&nbsp;
<A HREF="../kjv/psa056">KJV</A>&nbsp;
<A HREF="../sep/psa056">Sep</A>&nbsp;
<A HREF="../vul/psa056">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa055">Previous</A>&nbsp;
<A HREF="psa057">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 56</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֤חַ׀ עַל־י֬וֹנַת אֵ֣לֶם רְ֭חֹקִים לְדָוִ֣ד מִכְתָּ֑ם בֶּֽאֱחֹ֨ז אֹת֖וֹ פְלִשְׁתִּ֣ים בְּגַֽת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;חָנֵּ֣נִי אֱ֭לֹהִים כִּֽי־שְׁאָפַ֣נִי אֱנ֑וֹשׁ כָּל־הַ֝יּ֗וֹם לֹחֵ֥ם יִלְחָצֵֽנִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שָׁאֲפ֣וּ שׁ֭וֹרְרַי כָּל־הַיּ֑וֹם כִּֽי־רַבִּ֨ים לֹחֲמִ֖ים לִ֣י מָרֽוֹם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;י֥וֹם אִירָ֑א אֲ֝נִ֗י אֵלֶ֥יךָ אֶבְטָֽח׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בֵּאלֹהִים֮ אֲהַלֵּ֪ל דְּבָ֫ר֥וֹ בֵּאלֹהִ֣ים בָּ֭טַחְתִּי לֹ֣א אִירָ֑א מַה־יַּעֲשֶׂ֖ה בָשָׂ֣ר לִֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כָּל־הַ֭יּוֹם דְּבָרַ֣י יְעַצֵּ֑בוּ עָלַ֖י כָּל־מַחְשְׁבֹתָ֣ם לָרָֽע׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יָג֤וּרוּ׀ <font color="brown">יצפינו</font> <font color="blue">יִצְפּ֗וֹנוּ</font> הֵ֭מָּה עֲקֵבַ֣י יִשְׁמֹ֑רוּ כַּ֝אֲשֶׁ֗ר קִוּ֥וּ נַפְשִֽׁי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עַל־אָ֥וֶן פַּלֶּט־לָ֑מוֹ בְּ֝אַ֗ף עַמִּ֤ים׀ הוֹרֵ֬ד אֱלֹהִֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;נֹדִי֮ סָפַ֪רְתָּ֫ה אָ֥תָּה שִׂ֣ימָה דִמְעָתִ֣י בְנֹאדֶ֑ךָ הֲ֝לֹ֗א בְּסִפְרָתֶֽךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אָ֥֨ז<font color="red"><sup>3</font></sup> יָ֘שׁ֤וּבוּ אוֹיְבַ֣י אָ֭חוֹר בְּי֣וֹם אֶקְרָ֑א זֶה־יָ֝דַ֗עְתִּי כִּֽי־אֱלֹהִ֥ים לִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בֵּֽ֭אלֹהִים אֲהַלֵּ֣ל דָּבָ֑ר בַּ֝יהוָ֗ה אֲהַלֵּ֥ל דָּבָֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בֵּֽאלֹהִ֣ים בָּ֭טַחְתִּי לֹ֣א אִירָ֑א מַה־יַּעֲשֶׂ֖ה אָדָ֣ם לִֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;עָלַ֣י אֱלֹהִ֣ים נְדָרֶ֑יךָ אֲשַׁלֵּ֖ם תּוֹדֹ֣ת לָֽךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֤י הִצַּ֪לְתָּ נַפְשִׁ֡י מִמָּוֶת֮ הֲלֹ֥א רַגְלַ֗י מִ֫דֶּ֥חִי לְ֭הִֽתְהַלֵּךְ לִפְנֵ֣י אֱלֹהִ֑ים בְּ֝א֗וֹר הַֽחַיִּֽים׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a| &#8216;al-yw&#333;na&#x1E6F; &#8217;&#275;lem r&#601;&#x1E25;&#333;q&icirc;m l&#601;&#x1E0F;&#257;wi&#x1E0F; mi&#x1E35;&#601;t&#257;m be&#8217;&#277;&#x1E25;&#333;z &#8217;&#333;&#x1E6F;w&#333; f&#601;li&#353;&#601;t&icirc;m b&#601;&#x1E21;a&#x1E6F;: </P>
<P>2&nbsp;&#x1E25;&#257;nn&#275;n&icirc; &#8217;&#277;l&#333;h&icirc;m k&icirc;-&#353;&#601;&#8217;&#257;fan&icirc; &#8217;&#277;nw&#333;&#353; k&#257;l-hayyw&#333;m l&#333;&#x1E25;&#275;m yil&#601;&#x1E25;&#257;&#x1E63;&#275;n&icirc;: </P>
<P>3&nbsp;&#353;&#257;&#8217;&#259;f&ucirc; &#353;w&#333;r&#601;ray k&#257;l-hayyw&#333;m k&icirc;-rab&icirc;m l&#333;&#x1E25;&#259;m&icirc;m l&icirc; m&#257;rw&#333;m: </P>
<P>4&nbsp;yw&#333;m &#8217;&icirc;r&#257;&#8217; &#8217;&#259;n&icirc; &#8217;&#275;ley&#x1E35;&#257; &#8217;e&#x1E07;&#601;&#x1E6D;&#257;&#x1E25;: </P>
<P>5&nbsp;b&#275;&#8217;l&#333;h&icirc;m &#8217;&#259;hall&#275;l d&#601;&#x1E07;&#257;rw&#333; b&#275;&#8217;l&#333;h&icirc;m b&#257;&#x1E6D;<sup>a</sup>&#x1E25;&#601;t&icirc; l&#333;&#8217; &#8217;&icirc;r&#257;&#8217; mah-yy<sup>a</sup>&#8216;&#259;&#347;eh &#x1E07;&#257;&#347;&#257;r l&icirc;: </P>
<P>6&nbsp;k&#257;l-hayyw&#333;m d&#601;&#x1E07;&#257;ray y&#601;&#8216;a&#x1E63;&#x1E63;&#275;&#x1E07;&ucirc; &#8216;&#257;lay k&#257;l-m<sup>a</sup>&#x1E25;&#601;&#353;&#601;&#x1E07;&#333;&#x1E6F;&#257;m l&#257;r&#257;&#8216;: </P>
<P>7&nbsp;y&#257;&#x1E21;&ucirc;r&ucirc;| <font color="brown">ya&#x1E63;&#601;p&icirc;n&ucirc;</font> <font color="blue">yi&#x1E63;&#601;pw&#333;n&ucirc;</font> h&#275;mm&acirc; &#8216;&#259;q&#275;&#x1E07;ay yi&#353;&#601;m&#333;r&ucirc; ka&#8217;&#259;&#353;er qi&ucirc;&ucirc; naf&#601;&#353;&icirc;: </P>
<P>8&nbsp;&#8216;al-&#8217;&#257;wen palle&#x1E6D;-l&#257;mw&#333; b&#601;&#8217;af &#8216;amm&icirc;m| hw&#333;r&#275;&#x1E0F; &#8217;&#277;l&#333;h&icirc;m: </P>
<P>9&nbsp;n&#333;&#x1E0F;&icirc; s&#257;far&#601;t&acirc; &#8217;&#257;t&acirc; &#347;&icirc;m&acirc; &#x1E0F;im&#601;&#8216;&#257;&#x1E6F;&icirc; &#x1E07;&#601;n&#333;&#8217;&#x1E0F;e&#x1E35;&#257; h&#259;l&#333;&#8217; b&#601;sif&#601;r&#257;&#x1E6F;e&#x1E35;&#257;: </P>
<P>10&nbsp;&#8217;&#257;z<font color="red"><sup>3</font></sup> y&#257;&#353;&ucirc;&#x1E07;&ucirc; &#8217;w&#333;y&#601;&#x1E07;ay &#8217;&#257;&#x1E25;w&#333;r b&#601;yw&#333;m &#8217;eq&#601;r&#257;&#8217; zeh-y&#257;&#x1E0F;<sup>a</sup>&#8216;&#601;t&icirc; k&icirc;-&#8217;&#277;l&#333;h&icirc;m l&icirc;: </P>
<P>11&nbsp;b&#275;&#8217;l&#333;h&icirc;m &#8217;&#259;hall&#275;l d&#257;&#x1E07;&#257;r bayhw&acirc; &#8217;&#259;hall&#275;l d&#257;&#x1E07;&#257;r: </P>
<P>12&nbsp;b&#275;&#8217;l&#333;h&icirc;m b&#257;&#x1E6D;<sup>a</sup>&#x1E25;&#601;t&icirc; l&#333;&#8217; &#8217;&icirc;r&#257;&#8217; mah-yy<sup>a</sup>&#8216;&#259;&#347;eh &#8217;&#257;&#x1E0F;&#257;m l&icirc;: </P>
<P>13&nbsp;&#8216;&#257;lay &#8217;&#277;l&#333;h&icirc;m n&#601;&#x1E0F;&#257;rey&#x1E35;&#257; &#8217;&#259;&#353;all&#275;m tw&#333;&#x1E0F;&#333;&#x1E6F; l&#257;&#x1E35;&#601;: </P>
<P>14&nbsp;k&icirc; hi&#x1E63;&#x1E63;al&#601;t&#257; naf&#601;&#353;&icirc; mimm&#257;we&#x1E6F; h&#259;l&#333;&#8217; ra&#x1E21;&#601;lay mide&#x1E25;&icirc; l&#601;hi&#x1E6F;&#601;hall&#275;&#x1E35;&#601; lif&#601;n&ecirc; &#8217;&#277;l&#333;h&icirc;m b&#601;&#8217;w&#333;r h<sup>a</sup>&#x1E25;ayy&icirc;m: </P>
</TD>
</TABLE>
<P><HR>
<CENTER>
<A HREF="psa057">Next: Psalms (Tehilim) Chapter 57</A></CENTER>
</BODY>
</HTML>
