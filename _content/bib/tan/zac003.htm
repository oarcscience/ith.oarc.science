<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Zechariah (Zekharyah): Zechariah (Zekharyah) Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/zac003.htm">Polyglot</A>&nbsp;
<A HREF="../kjv/zac003.htm">KJV</A>&nbsp;
<A HREF="../sep/zac003.htm">Sep</A>&nbsp;
<A HREF="../vul/zac003.htm">Vul</A>&nbsp;

<BR>
<BR><A HREF="zac.htm">Zechariah (Zekharyah) Index</A><BR>
&nbsp;
<A HREF="zac002.htm">Previous</A>&nbsp;
<A HREF="zac004.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Zechariah (Zekharyah) Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּרְאֵ֗נִי אֶת־יְהוֹשֻׁ֙עַ֙ הַכֹּהֵ֣ן הַגָּד֔וֹל עֹמֵ֕ד לִפְנֵ֖י מַלְאַ֣ךְ יְהוָ֑ה וְהַשָּׂטָ֛ן עֹמֵ֥ד עַל־יְמִינ֖וֹ לְשִׂטְנֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֨אמֶר יְהוָ֜ה אֶל־הַשָּׂטָ֗ן יִגְעַ֨ר יְהוָ֤ה בְּךָ֙ הַשָּׂטָ֔ן וְיִגְעַ֤ר יְהוָה֙ בְּךָ֔ הַבֹּחֵ֖ר בִּירֽוּשָׁלִָ֑ם הֲל֧וֹא זֶ֦ה א֖וּד מֻצָּ֥ל מֵאֵֽשׁ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וִיהוֹשֻׁ֕עַ הָיָ֥ה לָבֻ֖שׁ בְּגָדִ֣ים צוֹאִ֑ים וְעֹמֵ֖ד לִפְנֵ֥י הַמַּלְאָֽךְ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּ֣עַן וַיֹּ֗אמֶר אֶל־הָעֹמְדִ֤ים<font color="red"><sup>3</font></sup> לְפָנָיו֙ לֵאמֹ֔ר הָסִ֛ירוּ הַבְּגָדִ֥ים הַצֹּאִ֖ים מֵעָלָ֑יו וַיֹּ֣אמֶר<font color="red"><sup>3</font></sup> אֵלָ֗יו רְאֵ֨ה הֶעֱבַ֤רְתִּי מֵעָלֶ֙יךָ֙ עֲוֹנֶ֔ךָ וְהַלְבֵּ֥שׁ אֹתְךָ֖ מַחֲלָצֽוֹת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וָאֹמַ֕ר יָשִׂ֛ימוּ צָנִ֥יף טָה֖וֹר עַל־רֹאשׁ֑וֹ וַיָּשִׂימוּ֩ הַצָּנִ֨יף הַטָּה֜וֹר עַל־רֹאשׁ֗וֹ וַיַּלְבִּשֻׁ֙הוּ֙ בְּגָדִ֔ים וּמַלְאַ֥ךְ יְהוָ֖ה עֹמֵֽד׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּ֙עַד֙ מַלְאַ֣ךְ יְהוָ֔ה בִּיהוֹשֻׁ֖עַ לֵאמֹֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כֹּה־אָמַ֞ר יְהוָ֣ה צְבָא֗וֹת אִם־בִּדְרָכַ֤י תֵּלֵךְ֙ וְאִ֣ם אֶת־מִשְׁמַרְתִּ֣י תִשְׁמֹ֔ר וְגַם־אַתָּה֙ תָּדִ֣ין אֶת־בֵּיתִ֔י וְגַ֖ם תִּשְׁמֹ֣ר אֶת־חֲצֵרָ֑י וְנָתַתִּ֤י לְךָ֙ מַהְלְכִ֔ים בֵּ֥ין הָעֹמְדִ֖ים הָאֵֽלֶּה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;שְֽׁמַֽע־נָ֞א יְהוֹשֻׁ֣עַ׀ הַכֹּהֵ֣ן הַגָּד֗וֹל אַתָּה֙ וְרֵעֶ֙יךָ֙ הַיֹּשְׁבִ֣ים לְפָנֶ֔יךָ כִּֽי־אַנְשֵׁ֥י מוֹפֵ֖ת הֵ֑מָּה כִּֽי־הִנְנִ֥י מֵבִ֛יא אֶת־עַבְדִּ֖י צֶֽמַח׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּ֣י׀ הִנֵּ֣ה הָאֶ֗בֶן אֲשֶׁ֤ר נָתַ֙תִּי֙ לִפְנֵ֣י יְהוֹשֻׁ֔עַ עַל־אֶ֥בֶן אַחַ֖ת שִׁבְעָ֣ה עֵינָ֑יִם הִנְנִ֧י מְפַתֵּ֣חַ פִּתֻּחָ֗הּ נְאֻם֙ יְהוָ֣ה צְבָא֔וֹת וּמַשְׁתִּ֛י אֶת־עֲוֹ֥ן הָאָֽרֶץ־הַהִ֖יא בְּי֥וֹם אֶחָֽד׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בַּיּ֣וֹם הַה֗וּא נְאֻם֙ יְהוָ֣ה צְבָא֔וֹת תִּקְרְא֖וּ אִ֣ישׁ לְרֵעֵ֑הוּ אֶל־תַּ֥חַת גֶּ֖פֶן וְאֶל־תַּ֥חַת תְּאֵנָֽה׃ </P>
</TD>
<TD WIDTH="50%">
<P>1&nbsp;wayyar&#601;&#8217;&#275;n&icirc; &#8217;e&#x1E6F;-y&#601;hw&#333;&#353;u&#8216;a hak&#333;h&#275;n hag&#257;&#x1E0F;w&#333;l &#8216;&#333;m&#275;&#x1E0F; lif&#601;n&ecirc; mal&#601;&#8217;a&#x1E35;&#601; y&#601;hw&acirc; w&#601;ha&#347;&#347;&#257;&#x1E6D;&#257;n &#8216;&#333;m&#275;&#x1E0F; &#8216;al-y&#601;m&icirc;nw&#333; l&#601;&#347;i&#x1E6D;&#601;nw&#333;: </P>
<P>2&nbsp;wayy&#333;&#8217;mer y&#601;hw&acirc; &#8217;el-ha&#347;&#347;&#257;&#x1E6D;&#257;n yi&#x1E21;&#601;&#8216;ar y&#601;hw&acirc; b&#601;&#x1E35;&#257; ha&#347;&#347;&#257;&#x1E6D;&#257;n w&#601;yi&#x1E21;&#601;&#8216;ar y&#601;hw&acirc; b&#601;&#x1E35;&#257; hab&#333;&#x1E25;&#275;r b&icirc;r&ucirc;&#353;&#257;l&#257;im h&#259;lw&#333;&#8217; zeh &#8217;&ucirc;&#x1E0F; mu&#x1E63;&#x1E63;&#257;l m&#275;&#8217;&#275;&#353;: </P>
<P>3&nbsp;w&icirc;hw&#333;&#353;u&#8216;a h&#257;y&acirc; l&#257;&#x1E07;u&#353; b&#601;&#x1E21;&#257;&#x1E0F;&icirc;m &#x1E63;w&#333;&#8217;&icirc;m w&#601;&#8216;&#333;m&#275;&#x1E0F; lif&#601;n&ecirc; hammal&#601;&#8217;&#257;&#x1E35;&#601;: </P>
<P>4&nbsp;wayy<sup>a</sup>&#8216;an wayy&#333;&#8217;mer &#8217;el-h&#257;&#8216;&#333;m&#601;&#x1E0F;&icirc;m<font color="red"><sup>3</font></sup> l&#601;f&#257;n&#257;yw l&#275;&#8217;m&#333;r h&#257;s&icirc;r&ucirc; hab&#601;&#x1E21;&#257;&#x1E0F;&icirc;m ha&#x1E63;&#x1E63;&#333;&#8217;&icirc;m m&#275;&#8216;&#257;l&#257;yw wayy&#333;&#8217;mer<font color="red"><sup>3</font></sup> &#8217;&#275;l&#257;yw r&#601;&#8217;&#275;h he&#8216;&#277;&#x1E07;ar&#601;t&icirc; m&#275;&#8216;&#257;ley&#x1E35;&#257; &#8216;&#259;w&#333;ne&#x1E35;&#257; w&#601;hal&#601;b&#275;&#353; &#8217;&#333;&#x1E6F;&#601;&#x1E35;&#257; m<sup>a</sup>&#x1E25;&#259;l&#257;&#x1E63;w&#333;&#x1E6F;: </P>
<P>5&nbsp;w&#257;&#8217;&#333;mar y&#257;&#347;&icirc;m&ucirc; &#x1E63;&#257;n&icirc;f &#x1E6D;&acirc;w&#333;r &#8216;al-r&#333;&#8217;&#353;w&#333; wayy&#257;&#347;&icirc;m&ucirc; ha&#x1E63;&#x1E63;&#257;n&icirc;f ha&#x1E6D;&#x1E6D;&acirc;w&#333;r &#8216;al-r&#333;&#8217;&#353;w&#333; wayyal&#601;bi&#353;uh&ucirc; b&#601;&#x1E21;&#257;&#x1E0F;&icirc;m &ucirc;mal&#601;&#8217;a&#x1E35;&#601; y&#601;hw&acirc; &#8216;&#333;m&#275;&#x1E0F;: </P>
<P>6&nbsp;wayy&#257;&#8216;a&#x1E0F; mal&#601;&#8217;a&#x1E35;&#601; y&#601;hw&acirc; b&icirc;hw&#333;&#353;u&#8216;a l&#275;&#8217;m&#333;r: </P>
<P>7&nbsp;k&#333;h-&#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;im-bi&#x1E0F;&#601;r&#257;&#x1E35;ay t&#275;l&#275;&#x1E35;&#601; w&#601;&#8217;im &#8217;e&#x1E6F;-mi&#353;&#601;mar&#601;t&icirc; &#x1E6F;i&#353;&#601;m&#333;r w&#601;&#x1E21;am-&#8217;at&acirc; t&#257;&#x1E0F;&icirc;n &#8217;e&#x1E6F;-b&ecirc;&#x1E6F;&icirc; w&#601;&#x1E21;am ti&#353;&#601;m&#333;r &#8217;e&#x1E6F;-&#x1E25;&#259;&#x1E63;&#275;r&#257;y w&#601;n&#257;&#x1E6F;at&icirc; l&#601;&#x1E35;&#257; mah&#601;l&#601;&#x1E35;&icirc;m b&ecirc;n h&#257;&#8216;&#333;m&#601;&#x1E0F;&icirc;m h&#257;&#8217;&#275;lleh: </P>
<P>8&nbsp;&#353;&#601;m<sup>a</sup>&#8216;-n&#257;&#8217; y&#601;hw&#333;&#353;u&#8216;a| hak&#333;h&#275;n hag&#257;&#x1E0F;w&#333;l &#8217;at&acirc; w&#601;r&#275;&#8216;ey&#x1E35;&#257; hayy&#333;&#353;&#601;&#x1E07;&icirc;m l&#601;f&#257;ney&#x1E35;&#257; k&icirc;-&#8217;an&#601;&#353;&ecirc; mw&#333;f&#275;&#x1E6F; h&#275;mm&acirc; k&icirc;-hin&#601;n&icirc; m&#275;&#x1E07;&icirc;&#8217; &#8217;e&#x1E6F;-&#8216;a&#x1E07;&#601;d&icirc; &#x1E63;em<sup>a</sup>&#x1E25;: </P>
<P>9&nbsp;k&icirc;| hinn&#275;h h&#257;&#8217;e&#x1E07;en &#8217;&#259;&#353;er n&#257;&#x1E6F;at&icirc; lif&#601;n&ecirc; y&#601;hw&#333;&#353;u&#8216;a &#8216;al-&#8217;e&#x1E07;en &#8217;<sup>a</sup>&#x1E25;a&#x1E6F; &#353;i&#x1E07;&#601;&#8216;&acirc; &#8216;&ecirc;n&#257;yim hin&#601;n&icirc; m&#601;fat&#275;&#x1E25;a pitu&#x1E25;&#257;h n&#601;&#8217;um y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &ucirc;ma&#353;&#601;t&icirc; &#8217;e&#x1E6F;-&#8216;&#259;w&#333;n h&#257;&#8217;&#257;re&#x1E63;-hah&icirc;&#8217; b&#601;yw&#333;m &#8217;e&#x1E25;&#257;&#x1E0F;: </P>
<P>10&nbsp;bayyw&#333;m hah&ucirc;&#8217; n&#601;&#8217;um y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; tiq&#601;r&#601;&#8217;&ucirc; &#8217;&icirc;&#353; l&#601;r&#275;&#8216;&#275;h&ucirc; &#8217;el-t<sup>a</sup>&#x1E25;a&#x1E6F; gefen w&#601;&#8217;el-t<sup>a</sup>&#x1E25;a&#x1E6F; t&#601;&#8217;&#275;n&acirc;: </P>
</TD>
</TABLE>
<P><HR>
<CENTER>
<A HREF="zac004.htm">Next: Zechariah (Zekharyah) Chapter 4</A></CENTER>
</BODY>
</HTML>
