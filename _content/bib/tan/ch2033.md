[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch2033)  [KJV](../kjv/ch2033)  [Sep](../sep/ch2033) 
[Vul](../vul/ch2033)   
  
[2 Chronicles (2 Divrey Yamim) Index](ch2)  
  [Previous](ch2032)  [Next](ch2034) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 33

‎<span id="001">1</span> ‏בֶּן־שְׁתֵּ֥ים עֶשְׂרֵ֛ה שָׁנָ֖ה מְנַשֶּׁ֣ה
בְמָלְכ֑וֹ וַחֲמִשִּׁ֤ים וְחָמֵשׁ֙ שָׁנָ֔ה מָלַ֖ךְ בִּירוּשָׁלִָֽם׃

‎<span id="002">2</span> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה
כְּתֽוֹעֲבוֹת֙ הַגּוֹיִ֔ם אֲשֶׁר֙ הוֹרִ֣ישׁ יְהוָ֔ה מִפְּנֵ֖י בְּנֵ֥י
יִשְׂרָאֵֽל׃

‎<span id="003">3</span> ‏וַיָּ֗שָׁב וַיִּ֙בֶן֙ אֶת־הַבָּמ֔וֹת אֲשֶׁ֥ר
נִתַּ֖ץ יְחִזְקִיָּ֣הוּ אָבִ֑יו וַיָּ֨קֶם מִזְבְּח֤וֹת לַבְּעָלִים֙
וַיַּ֣עַשׂ אֲשֵׁר֔וֹת וַיִּשְׁתַּ֙חוּ֙ לְכָל־צְבָ֣א הַשָּׁמַ֔יִם
וַֽיַּעֲבֹ֖ד אֹתָֽם׃

‎<span id="004">4</span> ‏וּבָנָ֥ה מִזְבְּח֖וֹת בְּבֵ֣ית יְהוָ֑ה אֲשֶׁר֙
אָמַ֣ר יְהוָ֔ה בִּירוּשָׁלִַ֥ם יִֽהְיֶה־שְּׁמִ֖י לְעוֹלָֽם׃

‎<span id="005">5</span> ‏וַיִּ֥בֶן מִזְבְּח֖וֹת לְכָל־צְבָ֣א
הַשָּׁמָ֑יִם בִּשְׁתֵּ֖י חַצְר֥וֹת בֵּית־יְהוָֽה׃

‎<span id="006">6</span> ‏וְהוּא֩ הֶעֱבִ֨יר אֶת־בָּנָ֤יו בָּאֵשׁ֙
בְּגֵ֣י בֶן־הִנֹּ֔ם וְעוֹנֵ֤ן וְנִחֵשׁ֙ וְֽכִשֵּׁ֔ף וְעָ֥שָׂה א֖וֹב
וְיִדְּעוֹנִ֑י הִרְבָּ֗ה לַעֲשׂ֥וֹת הָרַ֛ע בְּעֵינֵ֥י יְהוָ֖ה
לְהַכְעִיסֽוֹ׃

‎<span id="007">7</span> ‏וַיָּ֕שֶׂם אֶת־פֶּ֥סֶל הַסֶּ֖מֶל אֲשֶׁ֣ר
עָשָׂ֑ה בְּבֵ֣ית הָאֱלֹהִ֗ים אֲשֶׁ֨ר אָמַ֤ר אֱלֹהִים֙ אֶל־דָּוִיד֙
וְאֶל־שְׁלֹמֹ֣ה בְנ֔וֹ בַּבַּ֨יִת הַזֶּ֜ה וּבִֽירוּשָׁלִַ֗ם אֲשֶׁ֤ר
בָּחַ֙רְתִּי֙ מִכֹּל֙ שִׁבְטֵ֣י יִשְׂרָאֵ֔ל אָשִׂ֥ים אֶת־שְׁמִ֖י
לְעֵילֽוֹם׃

‎<span id="008">8</span> ‏וְלֹ֣א אוֹסִ֗יף לְהָסִיר֙ אֶת־רֶ֣גֶל
יִשְׂרָאֵ֔ל מֵעַל֙ הָֽאֲדָמָ֔ה אֲשֶׁ֥ר הֶֽעֱמַ֖דְתִּי לַאֲבֹֽתֵיכֶ֑ם
רַ֣ק׀ אִם־יִשְׁמְר֣וּ לַעֲשׂ֗וֹת אֵ֚ת כָּל־אֲשֶׁ֣ר צִוִּיתִ֔ים
לְכָל־הַתּוֹרָ֛ה וְהַֽחֻקִּ֥ים וְהַמִּשְׁפָּטִ֖ים בְּיַד־מֹשֶֽׁה׃

‎<span id="009">9</span> ‏וַיֶּ֣תַע מְנַשֶּׁ֔ה אֶת־יְהוּדָ֖ה וְיֹשְׁבֵ֣י
יְרוּשָׁלִָ֑ם לַעֲשׂ֣וֹת רָ֔ע מִן־הַ֨גּוֹיִ֔ם אֲשֶׁר֙ הִשְׁמִ֣יד יְהוָ֔ה
מִפְּנֵ֖י בְּנֵ֥י יִשְׂרָאֵֽל׃ פ

‎<span id="010">10</span> ‏וַיְדַבֵּ֧ר יְהוָ֛ה אֶל־מְנַשֶּׁ֥ה
וְאֶל־עַמּ֖וֹ וְלֹ֥א הִקְשִֽׁיבוּ׃

‎<span id="011">11</span> ‏וַיָּבֵ֨א יְהוָ֜ה עֲלֵיהֶ֗ם אֶת־שָׂרֵ֤י
הַצָּבָא֙ אֲשֶׁר֙ לְמֶ֣לֶךְ אַשּׁ֔וּר וַיִּלְכְּד֥וּ אֶת־מְנַשֶּׁ֖ה
בַּחֹחִ֑ים וַיַּֽאַסְרֻ֙הוּ֙ בַּֽנְחֻשְׁתַּ֔יִם וַיּוֹלִיכֻ֖הוּ
בָּבֶֽלָה׃

‎<span id="012">12</span> ‏וּכְהָצֵ֣ר ל֔וֹ חִלָּ֕ה אֶת־פְּנֵ֖י יְהוָ֣ה
אֱלֹהָ֑יו וַיִּכָּנַ֣ע מְאֹ֔ד מִלִּפְנֵ֖י אֱלֹהֵ֥י אֲבֹתָֽיו׃

‎<span id="013">13</span> ‏וַיִּתְפַּלֵּ֣ל אֵלָ֗יו וַיֵּעָ֤תֶר לוֹ֙
וַיִּשְׁמַ֣ע תְּחִנָּת֔וֹ וַיְשִׁיבֵ֥הוּ יְרוּשָׁלִַ֖ם לְמַלְכוּת֑וֹ
וַיֵּ֣דַע מְנַשֶּׁ֔ה כִּ֥י יְהוָ֖ה ה֥וּא הָֽאֱלֹהִֽים׃

‎<span id="014">14</span> ‏וְאַחֲרֵי־כֵ֡ן בָּנָ֣ה חוֹמָ֣ה חִֽיצוֹנָ֣ה׀
לְעִיר־דָּוִ֡יד מַעְרָבָה֩ לְגִיח֨וֹן בַּנַּ֜חַל וְלָב֨וֹא בְשַׁ֤עַר
הַדָּגִים֙ וְסָבַ֣ב לָעֹ֔פֶל וַיַּגְבִּיהֶ֖הָ מְאֹ֑ד וַיָּ֧שֶׂם
שָֽׂרֵי־חַ֛יִל בְּכָל־הֶעָרִ֥ים הַבְּצֻר֖וֹת בִּיהוּדָֽה׃

‎<span id="015">15</span> ‏וַ֠יָּסַר אֶת־אֱלֹהֵ֨י הַנֵּכָ֤ר
וְאֶת־הַסֶּ֙מֶל֙ מִבֵּ֣ית יְהוָ֔ה וְכָל־הַֽמִּזְבְּח֗וֹת אֲשֶׁ֥ר בָּנָ֛ה
בְּהַ֥ר בֵּית־יְהוָ֖ה וּבִירוּשָׁלִָ֑ם וַיַּשְׁלֵ֖ךְ ח֥וּצָה לָעִֽיר׃

‎<span id="016">16</span> ‏ויכן וַיִּ֙בֶן֙ אֶת־מִזְבַּ֣ח יְהוָ֔ה
וַיִּזְבַּ֣ח עָלָ֔יו זִבְחֵ֥י שְׁלָמִ֖ים וְתוֹדָ֑ה וַיֹּ֙אמֶר֙
לִֽיהוּדָ֔ה לַעֲב֕וֹד אֶת־יְהוָ֖ה אֱלֹהֵ֥י יִשְׂרָאֵֽל׃

‎<span id="017">17</span> ‏אֲבָל֙ ע֣וֹד הָעָ֔ם זֹבְחִ֖ים בַּבָּמ֑וֹת
רַ֖ק לַיהוָ֥ה אֱלֹהֵיהֶֽם׃

‎<span id="018">18</span> ‏וְיֶ֨תֶר דִּבְרֵ֣י מְנַשֶּׁה֮ וּתְפִלָּת֣וֹ
אֶל־אֱלֹהָיו֒ וְדִבְרֵי֙ הַֽחֹזִ֔ים הַֽמְדַבְּרִ֣ים אֵלָ֔יו בְּשֵׁ֥ם
יְהוָ֖ה אֱלֹהֵ֣י יִשְׂרָאֵ֑ל הִנָּ֕ם עַל־דִּבְרֵ֖י מַלְכֵ֥י יִשְׂרָאֵֽל׃

‎<span id="019">19</span> ‏וּתְפִלָּת֣וֹ וְהֵֽעָתֶר־לוֹ֮
וְכָל־חַטָּאת֣וֹ וּמַעְלוֹ֒ וְהַמְּקֹמ֗וֹת אֲשֶׁר֩ בָּנָ֨ה בָהֶ֤ם
בָּמוֹת֙ וְהֶעֱמִיד֙ הָאֲשֵׁרִ֣ים וְהַפְּסִלִ֔ים לִפְנֵ֖י הִכָּנְע֑וֹ
הִנָּ֣ם כְּתוּבִ֔ים עַ֖ל דִּבְרֵ֥י חוֹזָֽי׃

‎<span id="020">20</span> ‏וַיִּשְׁכַּ֤ב מְנַשֶּׁה֙ עִם־אֲבֹתָ֔יו
וַֽיִּקְבְּרֻ֖הוּ בֵּית֑וֹ וַיִּמְלֹ֛ךְ אָמ֥וֹן בְּנ֖וֹ תַּחְתָּֽיו׃ פ

‎<span id="021">21</span> ‏בֶּן־עֶשְׂרִ֧ים וּשְׁתַּ֛יִם שָׁנָ֖ה אָמ֣וֹן
בְּמָלְכ֑וֹ וּשְׁתַּ֣יִם שָׁנִ֔ים מָלַ֖ךְ בִּֽירוּשָׁלִָֽם׃

‎<span id="022">22</span> ‏וַיַּ֤עַשׂ הָרַע֙ בְּעֵינֵ֣י יְהוָ֔ה
כַּאֲשֶׁ֥ר עָשָׂ֖ה מְנַשֶּׁ֣ה אָבִ֑יו וּֽלְכָל־הַפְּסִילִ֗ים אֲשֶׁ֤ר
עָשָׂה֙ מְנַשֶּׁ֣ה אָבִ֔יו זִבַּ֥ח אָמ֖וֹן וַיַּֽעַבְדֵֽם׃

‎<span id="023">23</span> ‏וְלֹ֤א נִכְנַע֙ מִלִּפְנֵ֣י יְהוָ֔ה
כְּהִכָּנַ֖ע מְנַשֶּׁ֣ה אָבִ֑יו כִּ֛י ה֥וּא אָמ֖וֹן הִרְבָּ֥ה אַשְׁמָֽה׃

‎<span id="024">24</span> ‏וַיִּקְשְׁר֤וּ עָלָיו֙ עֲבָדָ֔יו
וַיְמִיתֻ֖הוּ בְּבֵיתֽוֹ׃

‎<span id="025">25</span> ‏וַיַּכּוּ֙ עַם־הָאָ֔רֶץ אֵ֥ת
כָּל־הַקֹּֽשְׁרִ֖ים עַל־הַמֶּ֣לֶךְ אָמ֑וֹן וַיַּמְלִ֧יכוּ עַם־הָאָ֛רֶץ
אֶת־יֹאשִׁיָּ֥הוּ בְנ֖וֹ תַּחְתָּֽיו׃ פ

1 ben-šətêm ‘eśərēh šānâ mənaššeh ḇəmāləḵwō w<sup>a</sup>ḥămiššîm
wəḥāmēš šānâ mālaḵə bîrûšālāim:

2 wayy<sup>a</sup>‘aś hār<sup>a</sup>‘ bə‘ênê yəhwâ kəṯwō‘ăḇwōṯ hagwōyim
’ăšer hwōrîš yəhwâ mipənê bənê yiśərā’ēl:

3 wayyāšāḇ wayyiḇen ’eṯ-habāmwōṯ ’ăšer nitaṣ yəḥizəqîyâû ’āḇîw wayyāqem
mizəbəḥwōṯ labə‘ālîm wayy<sup>a</sup>‘aś ’ăšērwōṯ wayyišət<sup>a</sup>ḥû
ləḵāl-ṣəḇā’ haššāmayim wayy<sup>a</sup>‘ăḇōḏ ’ōṯām:

4 ûḇānâ mizəbəḥwōṯ bəḇêṯ yəhwâ ’ăšer ’āmar yəhwâ bîrûšālaim
yihəyeh-ššəmî lə‘wōlām:

5 wayyiḇen mizəbəḥwōṯ ləḵāl-ṣəḇā’ haššāmāyim bišətê ḥaṣərwōṯ bêṯ-yəhwâ:

6 wəhû’ he‘ĕḇîr ’eṯ-bānāyw bā’ēš bəḡê ḇen-hinnōm wə‘wōnēn wəniḥēš
wəḵiššēf wə‘āśâ ’wōḇ wəyidə‘wōnî hirəbâ l<sup>a</sup>‘ăśwōṯ
hār<sup>a</sup>‘ bə‘ênê yəhwâ ləhaḵə‘îswō:

7 wayyāśem ’eṯ-pesel hassemel ’ăšer ‘āśâ bəḇêṯ hā’ĕlōhîm ’ăšer ’āmar
’ĕlōhîm ’el-dāwîḏ wə’el-šəlōmōh ḇənwō babayiṯ hazzeh ûḇîrûšālaim ’ăšer
bāḥarətî mikōl šiḇəṭê yiśərā’ēl ’āśîm ’eṯ-šəmî lə‘êlwōm:

8 wəlō’ ’wōsîf ləhāsîr ’eṯ-reḡel yiśərā’ēl mē‘al hā’ăḏāmâ ’ăšer
he‘ĕmaḏətî la’ăḇōṯêḵem raq\| ’im-yišəmərû l<sup>a</sup>‘ăśwōṯ ’ēṯ
kāl-’ăšer ṣiûîṯîm ləḵāl-hatwōrâ wəh<sup>a</sup>ḥuqqîm wəhammišəpāṭîm
bəyaḏ-mōšeh:

9 wayyeṯ<sup>a</sup>‘ mənaššeh ’eṯ-yəhûḏâ wəyōšəḇê yərûšālāim
l<sup>a</sup>‘ăśwōṯ rā‘ min-hagwōyim ’ăšer hišəmîḏ yəhwâ mipənê bənê
yiśərā’ēl: f

10 wayəḏabēr yəhwâ ’el-mənaššeh wə’el-‘ammwō wəlō’ hiqəšîḇû:

11 wayyāḇē’ yəhwâ ‘ălêhem ’eṯ-śārê haṣṣāḇā’ ’ăšer ləmeleḵə ’aššûr
wayyiləkəḏû ’eṯ-mənaššeh b<sup>a</sup>ḥōḥîm wayya’asəruhû banəḥušətayim
wayywōlîḵuhû bāḇelâ:

12 ûḵəhāṣēr lwō ḥillâ ’eṯ-pənê yəhwâ ’ĕlōhāyw wayyikān<sup>a</sup>‘
mə’ōḏ millifənê ’ĕlōhê ’ăḇōṯāyw:

13 wayyiṯəpallēl ’ēlāyw wayyē‘āṯer lwō wayyišəm<sup>a</sup>‘ təḥinnāṯwō
wayəšîḇēhû yərûšālaim ləmaləḵûṯwō wayyēḏ<sup>a</sup>‘ mənaššeh kî yəhwâ
hû’ hā’ĕlōhîm:

14 wə’<sup>a</sup>ḥărê-ḵēn bānâ ḥwōmâ ḥîṣwōnâ\| lə‘îr-dāwîḏ
m<sup>a</sup>‘ərāḇâ ləḡîḥwōn bann<sup>a</sup>ḥal wəlāḇwō’
ḇəš<sup>a</sup>‘ar hadāḡîm wəsāḇaḇ lā‘ōfel wayyaḡəbîhehā mə’ōḏ wayyāśem
śārê-ḥayil bəḵāl-he‘ārîm habəṣurwōṯ bîhûḏâ:

15 wayyāsar ’eṯ-’ĕlōhê hannēḵār wə’eṯ-hassemel mibêṯ yəhwâ
wəḵāl-hammizəbəḥwōṯ ’ăšer bānâ bəhar bêṯ-yəhwâ ûḇîrûšālāim wayyašəlēḵə
ḥûṣâ lā‘îr:

16 wayyāḵen wayyiḇen ’eṯ-mizəb<sup>a</sup>ḥ yəhwâ wayyizəb<sup>a</sup>ḥ
‘ālāyw ziḇəḥê šəlāmîm wəṯwōḏâ wayyō’mer lîhûḏâ l<sup>a</sup>‘ăḇwōḏ
’eṯ-yəhwâ ’ĕlōhê yiśərā’ēl:

17 ’ăḇāl ‘wōḏ hā‘ām zōḇəḥîm babāmwōṯ raq layhwâ ’ĕlōhêhem:

18 wəyeṯer diḇərê mənaššeh ûṯəfillāṯwō ’el-’ĕlōhāyw wəḏiḇərê
h<sup>a</sup>ḥōzîm haməḏabərîm ’ēlāyw bəšēm yəhwâ ’ĕlōhê yiśərā’ēl
hinnām ‘al-diḇərê maləḵê yiśərā’ēl:

19 ûṯəfillāṯwō wəhē‘āṯer-lwō wəḵāl-ḥaṭṭā’ṯwō ûm<sup>a</sup>‘əlwō
wəhamməqōmwōṯ ’ăšer bānâ ḇâem bāmwōṯ wəhe‘ĕmîḏ hā’ăšērîm wəhapəsilîm
lifənê hikānə‘wō hinnām kəṯûḇîm ‘al diḇərê ḥwōzāy:

20 wayyišəkaḇ mənaššeh ‘im-’ăḇōṯāyw wayyiqəbəruhû bêṯwō wayyiməlōḵə
’āmwōn bənwō t<sup>a</sup>ḥətāyw: f

21 ben-‘eśərîm ûšətayim šānâ ’āmwōn bəmāləḵwō ûšətayim šānîm mālaḵə
bîrûšālāim:

22 wayy<sup>a</sup>‘aś hār<sup>a</sup>‘ bə‘ênê yəhwâ ka’ăšer ‘āśâ
mənaššeh ’āḇîw ûləḵāl-hapəsîlîm ’ăšer ‘āśâ mənaššeh ’āḇîw
zib<sup>a</sup>ḥ ’āmwōn wayy<sup>a</sup>‘aḇəḏēm:

23 wəlō’ niḵən<sup>a</sup>‘ millifənê yəhwâ kəhikān<sup>a</sup>‘
mənaššeh ’āḇîw kî hû’ ’āmwōn hirəbâ ’ašəmâ:

24 wayyiqəšərû ‘ālāyw ‘ăḇāḏāyw wayəmîṯuhû bəḇêṯwō:

25 wayyakû ‘am-hā’āreṣ ’ēṯ kāl-haqqōšərîm ‘al-hammeleḵə ’āmwōn
wayyaməlîḵû ‘am-hā’āreṣ ’eṯ-yō’šîyâû ḇənwō t<sup>a</sup>ḥətāyw: f

------------------------------------------------------------------------

[Next: 2 Chronicles (2 Divrey Yamim) Chapter 34](ch2034)
