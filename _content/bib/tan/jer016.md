[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jer016)  [KJV](../kjv/jer016)  [Sep](../sep/jer016) 
[Vul](../vul/jer016)   
  
[Jeremiah (Yermiyah) Index](jer)  
  [Previous](jer015)  [Next](jer017) 

------------------------------------------------------------------------

### Tanach (Hebrew): Jeremiah (Yermiyah) Chapter 16

‎<span id="001">1</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="002">2</span> ‏לֹֽא־תִקַּ֥ח לְךָ֖ אִשָּׁ֑ה וְלֹֽא־יִהְי֤וּ
לְךָ֙ בָּנִ֣ים וּבָנ֔וֹת בַּמָּק֖וֹם הַזֶּֽה׃

‎<span id="003">3</span> ‏כִּי־כֹ֣ה׀ אָמַ֣ר יְהוָ֗ה עַל־הַבָּנִים֙
וְעַל־הַבָּנ֔וֹת הַיִּלּוֹדִ֖ים בַּמָּק֣וֹם הַזֶּ֑ה וְעַֽל־אִמֹּתָ֞ם
הַיֹּלְד֣וֹת אוֹתָ֗ם וְעַל־אֲבוֹתָ֛ם הַמּוֹלִדִ֥ים אוֹתָ֖ם בָּאָ֥רֶץ
הַזֹּֽאת׃

‎<span id="004">4</span> ‏מְמוֹתֵ֨י תַחֲלֻאִ֜ים יָמֻ֗תוּ לֹ֤א
יִסָּֽפְדוּ֙ וְלֹ֣א יִקָּבֵ֔רוּ לְדֹ֛מֶן עַל־פְּנֵ֥י הָאֲדָמָ֖ה
יִֽהְי֑וּ וּבַחֶ֤רֶב וּבָֽרָעָב֙ יִכְל֔וּ וְהָיְתָ֤ה נִבְלָתָם֙
לְמַאֲכָ֔ל לְע֥וֹף הַשָּׁמַ֖יִם וּלְבֶהֱמַ֥ת הָאָֽרֶץ׃ ס

‎<span id="005">5</span> ‏כִּֽי־כֹ֣ה׀ אָמַ֣ר יְהוָ֗ה אַל־תָּבוֹא֙ בֵּ֣ית
מַרְזֵ֔חַ וְאַל־תֵּלֵ֣ךְ לִסְפּ֔וֹד וְאַל־תָּנֹ֖ד לָהֶ֑ם
כִּֽי־אָסַ֨פְתִּי אֶת־שְׁלוֹמִ֜י מֵאֵ֨ת הָעָ֤ם־הַזֶּה֙ נְאֻם־יְהוָ֔ה
אֶת־הַחֶ֖סֶד וְאֶת־הָֽרַחֲמִֽים׃

‎<span id="006">6</span> ‏וּמֵ֨תוּ גְדֹלִ֧ים וּקְטַנִּ֛ים בָּאָ֥רֶץ
הַזֹּ֖את לֹ֣א יִקָּבֵ֑רוּ וְלֹֽא־יִסְפְּד֣וּ לָהֶ֔ם וְלֹ֣א יִתְגֹּדַ֔ד
וְלֹ֥א יִקָּרֵ֖חַ לָהֶֽם׃

‎<span id="007">7</span> ‏וְלֹֽא־יִפְרְס֥וּ לָהֶ֛ם עַל־אֵ֖בֶל לְנַחֲמ֣וֹ
עַל־מֵ֑ת וְלֹֽא־יַשְׁק֤וּ אוֹתָם֙ כּ֣וֹס תַּנְחוּמִ֔ים עַל־אָבִ֖יו
וְעַל־אִמּֽוֹ׃

‎<span id="008">8</span> ‏וּבֵית־מִשְׁתֶּ֥ה לֹא־תָב֖וֹא לָשֶׁ֣בֶת
אוֹתָ֑ם לֶאֱכֹ֖ל וְלִשְׁתּֽוֹת׃ ס

‎<span id="009">9</span> ‏כִּי֩ כֹ֨ה אָמַ֜ר יְהוָ֤ה צְבָאוֹת֙ אֱלֹהֵ֣י
יִשְׂרָאֵ֔ל הִנְנִ֨י מַשְׁבִּ֜ית מִן־הַמָּק֥וֹם הַזֶּ֛ה לְעֵינֵיכֶ֖ם
וּבִֽימֵיכֶ֑ם ק֤וֹל שָׂשׂוֹן֙ וְק֣וֹל שִׂמְחָ֔ה ק֥וֹל חָתָ֖ן וְק֥וֹל
כַּלָּֽה׃

‎<span id="010">10</span> ‏וְהָיָ֗ה כִּ֤י תַגִּיד֙ לָעָ֣ם הַזֶּ֔ה אֵ֥ת
כָּל־הַדְּבָרִ֖ים הָאֵ֑לֶּה וְאָמְר֣וּ אֵלֶ֗יךָ עַל־מֶה֩ דִבֶּ֨ר יְהוָ֤ה
עָלֵ֙ינוּ֙ אֵ֣ת כָּל־הָרָעָ֤ה הַגְּדוֹלָה֙ הַזֹּ֔את וּמֶ֤ה עֲוֹנֵ֙נוּ֙
וּמֶ֣ה חַטָּאתֵ֔נוּ אֲשֶׁ֥ר חָטָ֖אנוּ לַֽיהוָ֥ה אֱלֹהֵֽינוּ׃

‎<span id="011">11</span> ‏וְאָמַרְתָּ֣ אֲלֵיהֶ֗ם עַל֩ אֲשֶׁר־עָזְב֨וּ
אֲבוֹתֵיכֶ֤ם אוֹתִי֙ נְאֻם־יְהוָ֔ה וַיֵּלְכ֗וּ אַֽחֲרֵי֙ אֱלֹהִ֣ים
אֲחֵרִ֔ים וַיַּעַבְד֖וּם וַיִּשְׁתַּחֲו֣וּ לָהֶ֑ם וְאֹתִ֣י עָזָ֔בוּ
וְאֶת־תּוֹרָתִ֖י לֹ֥א שָׁמָֽרוּ׃

‎<span id="012">12</span> ‏וְאַתֶּ֛ם הֲרֵעֹתֶ֥ם לַעֲשׂ֖וֹת
מֵאֲבֽוֹתֵיכֶ֑ם וְהִנְּכֶ֣ם הֹלְכִ֗ים אִ֚ישׁ אַֽחֲרֵי֙ שְׁרִר֣וּת
לִבּֽוֹ־הָרָ֔ע לְבִלְתִּ֖י שְׁמֹ֥עַ אֵלָֽי׃

‎<span id="013">13</span> ‏וְהֵטַלְתִּ֣י אֶתְכֶ֗ם מֵעַל֙ הָאָ֣רֶץ
הַזֹּ֔את עַל־הָאָ֕רֶץ אֲשֶׁר֙ לֹ֣א יְדַעְתֶּ֔ם אַתֶּ֖ם וַאֲבֽוֹתֵיכֶ֑ם
וַעֲבַדְתֶּם־שָׁ֞ם אֶת־אֱלֹהִ֤ים אֲחֵרִים֙ יוֹמָ֣ם וָלַ֔יְלָה אֲשֶׁ֛ר
לֹֽא־אֶתֵּ֥ן לָכֶ֖ם חֲנִינָֽה׃ ס

‎<span id="014">14</span> ‏לָכֵ֛ן הִנֵּֽה־יָמִ֥ים בָּאִ֖ים נְאֻם־יְהוָ֑ה
וְלֹֽא־יֵאָמֵ֥ר עוֹד֙ חַי־יְהוָ֔ה אֲשֶׁ֧ר הֶעֱלָ֛ה אֶת־בְּנֵ֥י
יִשְׂרָאֵ֖ל מֵאֶ֥רֶץ מִצְרָֽיִם׃

‎<span id="015">15</span> ‏כִּ֣י אִם־חַי־יְהוָ֗ה אֲשֶׁ֨ר הֶעֱלָ֜ה
אֶת־בְּנֵ֤י יִשְׂרָאֵל֙ מֵאֶ֣רֶץ צָפ֔וֹן וּמִכֹּל֙ הָֽאֲרָצ֔וֹת אֲשֶׁ֥ר
הִדִּיחָ֖ם שָׁ֑מָּה וַהֲשִֽׁבֹתִים֙ עַל־אַדְמָתָ֔ם אֲשֶׁ֥ר נָתַ֖תִּי
לַאֲבוֹתָֽם׃ ס

‎<span id="016">16</span> ‏הִנְנִ֨י שֹׁלֵ֜חַ לדוגים לְדַיָּגִ֥ים
רַבִּ֛ים נְאֻם־יְהוָ֖ה וְדִיג֑וּם וְאַֽחֲרֵי־כֵ֗ן אֶשְׁלַח֙ לְרַבִּ֣ים
צַיָּדִ֔ים וְצָד֞וּם מֵעַ֤ל כָּל־הַר֙ וּמֵעַ֣ל כָּל־גִּבְעָ֔ה
וּמִנְּקִיקֵ֖י הַסְּלָעִֽים׃

‎<span id="017">17</span> ‏כִּ֤י עֵינַי֙ עַל־כָּל־דַּרְכֵיהֶ֔ם לֹ֥א
נִסְתְּר֖וּ מִלְּפָנָ֑י וְלֹֽא־נִצְפַּ֥ן עֲוֹנָ֖ם מִנֶּ֥גֶד עֵינָֽי׃

‎<span id="018">18</span> ‏וְשִׁלַּמְתִּ֣י רִֽאשׁוֹנָ֗ה מִשְׁנֵ֤ה
עֲוֹנָם֙ וְחַטָּאתָ֔ם עַ֖ל חַלְּלָ֣ם אֶת־אַרְצִ֑י בְּנִבְלַ֤ת
שִׁקּֽוּצֵיהֶם֙ וְתוֹעֲב֣וֹתֵיהֶ֔ם מָלְא֖וּ אֶת־נַחֲלָתִֽי׃ ס

‎<span id="019">19</span> ‏יְהוָ֞ה עֻזִּ֧י וּמָעֻזִּ֛י וּמְנוּסִ֖י
בְּי֣וֹם צָרָ֑ה אֵלֶ֗יךָ גּוֹיִ֤ם יָבֹ֙אוּ֙ מֵֽאַפְסֵי־אָ֔רֶץ
וְיֹאמְר֗וּ אַךְ־שֶׁ֙קֶר֙ נָחֲל֣וּ אֲבוֹתֵ֔ינוּ הֶ֖בֶל וְאֵֽין־בָּ֥ם
מוֹעִֽיל׃

‎<span id="020">20</span> ‏הֲיַעֲשֶׂה־לּ֥וֹ אָדָ֖ם אֱלֹהִ֑ים וְהֵ֖מָּה
לֹ֥א אֱלֹהִֽים׃

‎<span id="021">21</span> ‏לָכֵן֙ הִנְנִ֣י מֽוֹדִיעָ֔ם בַּפַּ֣עַם
הַזֹּ֔את אוֹדִיעֵ֥ם אֶת־יָדִ֖י וְאֶת־גְּבֽוּרָתִ֑י וְיָדְע֖וּ
כִּֽי־שְׁמִ֥י יְהוָֽה׃ ס

1 wayəhî ḏəḇar-yəhwâ ’ēlay lē’mōr:

2 lō’-ṯiqq<sup>a</sup>ḥ ləḵā ’iššâ wəlō’-yihəyû ləḵā bānîm ûḇānwōṯ
bammāqwōm hazzeh:

3 kî-ḵōh\| ’āmar yəhwâ ‘al-habānîm wə‘al-habānwōṯ hayyillwōḏîm bammāqwōm
hazzeh wə‘al-’immōṯām hayyōləḏwōṯ ’wōṯām wə‘al-’ăḇwōṯām hammwōliḏîm
’wōṯām bā’āreṣ hazzō’ṯ:

4 məmwōṯê ṯ<sup>a</sup>ḥălu’îm yāmuṯû lō’ yissāfəḏû wəlō’ yiqqāḇērû
ləḏōmen ‘al-pənê hā’ăḏāmâ yihəyû ûḇ<sup>a</sup>ḥereḇ ûḇārā‘āḇ yiḵəlû
wəhāyəṯâ niḇəlāṯām ləma’ăḵāl lə‘wōf haššāmayim ûləḇehĕmaṯ hā’āreṣ: s

5 kî-ḵōh\| ’āmar yəhwâ ’al-tāḇwō’ bêṯ marəzēḥa wə’al-tēlēḵə lisəpwōḏ
wə’al-tānōḏ lâem kî-’āsafətî ’eṯ-šəlwōmî mē’ēṯ hā‘ām-hazzeh nə’um-yəhwâ
’eṯ-h<sup>a</sup>ḥeseḏ wə’eṯ-hār<sup>a</sup>ḥămîm:

6 ûmēṯû ḡəḏōlîm ûqəṭannîm bā’āreṣ hazzō’ṯ lō’ yiqqāḇērû wəlō’-yisəpəḏû
lâem wəlō’ yiṯəgōḏaḏ wəlō’ yiqqārēḥa lâem:

7 wəlō’-yifərəsû lâem ‘al-’ēḇel lən<sup>a</sup>ḥămwō ‘al-mēṯ
wəlō’-yašəqû ’wōṯām kwōs tanəḥûmîm ‘al-’āḇîw wə‘al-’immwō:

8 ûḇêṯ-mišəteh lō’-ṯāḇwō’ lāšeḇeṯ ’wōṯām le’ĕḵōl wəlišətwōṯ: s

9 kî ḵōh ’āmar yəhwâ ṣəḇā’wōṯ ’ĕlōhê yiśərā’ēl hinənî mašəbîṯ
min-hammāqwōm hazzeh lə‘ênêḵem ûḇîmêḵem qwōl śāśwōn wəqwōl śiməḥâ qwōl
ḥāṯān wəqwōl kallâ:

10 wəhāyâ kî ṯagîḏ lā‘ām hazzeh ’ēṯ kāl-hadəḇārîm hā’ēlleh wə’āmərû
’ēleyḵā ‘al-meh ḏiber yəhwâ ‘ālênû ’ēṯ kāl-hārā‘â hagəḏwōlâ hazzō’ṯ ûmeh
‘ăwōnēnû ûmeh ḥaṭṭā’ṯēnû ’ăšer ḥāṭā’nû layhwâ ’ĕlōhênû:

11 wə’āmarətā ’ălêhem ‘al ’ăšer-‘āzəḇû ’ăḇwōṯêḵem ’wōṯî nə’um-yəhwâ
wayyēləḵû ’<sup>a</sup>ḥărê ’ĕlōhîm ’ăḥērîm wayy<sup>a</sup>‘aḇəḏûm
wayyišət<sup>a</sup>ḥăwû lâem wə’ōṯî ‘āzāḇû wə’eṯ-twōrāṯî lō’ šāmārû:

12 wə’atem hărē‘ōṯem l<sup>a</sup>‘ăśwōṯ mē’ăḇwōṯêḵem wəhinnəḵem hōləḵîm
’îš ’<sup>a</sup>ḥărê šərirûṯ libwō-hārā‘ ləḇilətî šəmō‘a ’ēlāy:

13 wəhēṭalətî ’eṯəḵem mē‘al hā’āreṣ hazzō’ṯ ‘al-hā’āreṣ ’ăšer lō’
yəḏ<sup>a</sup>‘ətem ’atem wa’ăḇwōṯêḵem w<sup>a</sup>‘ăḇaḏətem-šām
’eṯ-’ĕlōhîm ’ăḥērîm ywōmām wālayəlâ ’ăšer lō’-’etēn lāḵem ḥănînâ: s

14 lāḵēn hinnēh-yāmîm bā’îm nə’um-yəhwâ wəlō’-yē’āmēr ‘wōḏ ḥay-yəhwâ
’ăšer he‘ĕlâ ’eṯ-bənê yiśərā’ēl mē’ereṣ miṣərāyim:

15 kî ’im-ḥay-yəhwâ ’ăšer he‘ĕlâ ’eṯ-bənê yiśərā’ēl mē’ereṣ ṣāfwōn
ûmikōl hā’ărāṣwōṯ ’ăšer hidîḥām šāmmâ wahăšiḇōṯîm ‘al-’aḏəmāṯām ’ăšer
nāṯatî la’ăḇwōṯām: s

16 hinənî šōlēḥa ləḏaûāḡîm ləḏayyāḡîm rabîm nə’um-yəhwâ wəḏîḡûm
wə’<sup>a</sup>ḥărê-ḵēn ’ešəl<sup>a</sup>ḥ lərabîm ṣayyāḏîm wəṣāḏûm
mē‘al kāl-har ûmē‘al kāl-giḇə‘â ûminnəqîqê hassəlā‘îm:

17 kî ‘ênay ‘al-kāl-darəḵêhem lō’ nisətərû milləfānāy wəlō’-niṣəpan
‘ăwōnām minneḡeḏ ‘ênāy:

18 wəšillamətî ri’šwōnâ mišənēh ‘ăwōnām wəḥaṭṭā’ṯām ‘al ḥalləlām
’eṯ-’arəṣî bəniḇəlaṯ šiqqûṣêhem wəṯwō‘ăḇwōṯêhem mālə’û
’eṯ-n<sup>a</sup>ḥălāṯî: s

19 yəhwâ ‘uzzî ûmā‘uzzî ûmənûsî bəywōm ṣārâ ’ēleyḵā gwōyim yāḇō’û
mē’afəsê-’āreṣ wəyō’mərû ’aḵə-šeqer nāḥălû ’ăḇwōṯênû heḇel wə’ên-bām
mwō‘îl:

20 hăy<sup>a</sup>‘ăśeh-llwō ’āḏām ’ĕlōhîm wəhēmmâ lō’ ’ĕlōhîm:

21 lāḵēn hinənî mwōḏî‘ām bap<sup>a</sup>‘am hazzō’ṯ ’wōḏî‘ēm ’eṯ-yāḏî
wə’eṯ-gəḇûrāṯî wəyāḏə‘û kî-šəmî yəhwâ: s

------------------------------------------------------------------------

[Next: Jeremiah (Yermiyah) Chapter 17](jer017)
