[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa050)  [KJV](../kjv/isa050)  [Sep](../sep/isa050) 
[Vul](../vul/isa050)   
  
[Isaiah (Yisheyah) Index](isa)  
  [Previous](isa049)  [Next](isa051) 

------------------------------------------------------------------------

### Tanach (Hebrew): Isaiah (Yisheyah) Chapter 50

‎<span id="001">1</span> ‏כֹּ֣ה׀ אָמַ֣ר יְהוָ֗ה אֵ֣י זֶ֠ה סֵ֣פֶר
כְּרִית֤וּת אִמְּכֶם֙ אֲשֶׁ֣ר שִׁלַּחְתִּ֔יהָ א֚וֹ מִ֣י מִנּוֹשַׁ֔י
אֲשֶׁר־מָכַ֥רְתִּי אֶתְכֶ֖ם ל֑וֹ הֵ֤ן בַּעֲוֹנֹֽתֵיכֶם֙ נִמְכַּרְתֶּ֔ם
וּבְפִשְׁעֵיכֶ֖ם שֻׁלְּחָ֥ה אִמְּכֶֽם׃

‎<span id="002">2</span> ‏מַדּ֨וּעַ בָּ֜אתִי וְאֵ֣ין אִ֗ישׁ
קָרָֽאתִי֮<sup>3</sup> וְאֵ֣ין עוֹנֶה֒ הֲקָצ֨וֹר קָצְרָ֤ה יָדִי֙
מִפְּד֔וּת וְאִם־אֵֽין־בִּ֥י כֹ֖חַ לְהַצִּ֑יל הֵ֣ן בְּגַעֲרָתִ֞י
אַחֲרִ֣יב יָ֗ם אָשִׂ֤ים נְהָרוֹת֙ מִדְבָּ֔ר תִּבְאַ֤שׁ דְּגָתָם֙ מֵאֵ֣ין
מַ֔יִם וְתָמֹ֖ת בַּצָּמָֽא׃

‎<span id="003">3</span> ‏אַלְבִּ֥ישׁ שָׁמַ֖יִם קַדְר֑וּת וְשַׂ֖ק
אָשִׂ֥ים כְּסוּתָֽם׃ ס

‎<span id="004">4</span> ‏אֲדֹנָ֣י יְהוִֹ֗ה נָ֤תַן לִי֙ לְשׁ֣וֹן
לִמּוּדִ֔ים לָדַ֛עַת לָע֥וּת אֶת־יָעֵ֖ף דָּבָ֑ר יָעִ֣יר׀ בַּבֹּ֣קֶר
בַּבֹּ֗קֶר יָעִ֥יר לִי֙ אֹ֔זֶן לִשְׁמֹ֖עַ כַּלִּמּוּדִֽים׃

‎<span id="005">5</span> ‏אֲדֹנָ֤י יְהוִה֙ פָּתַֽח־לִ֣י אֹ֔זֶן
וְאָנֹכִ֖י לֹ֣א מָרִ֑יתִי אָח֖וֹר לֹ֥א נְסוּגֹֽתִי׃

‎<span id="006">6</span> ‏גֵּוִי֙ נָתַ֣תִּי לְמַכִּ֔ים וּלְחָיַ֖י
לְמֹֽרְטִ֑ים פָּנַי֙ לֹ֣א הִסְתַּ֔רְתִּי מִכְּלִמּ֖וֹת וָרֹֽק׃

‎<span id="007">7</span> ‏וַאדֹנָ֤י יְהוִה֙ יַֽעֲזָר־לִ֔י עַל־כֵּ֖ן לֹ֣א
נִכְלָ֑מְתִּי עַל־כֵּ֞ן שַׂ֤מְתִּי פָנַי֙ כַּֽחַלָּמִ֔ישׁ וָאֵדַ֖ע
כִּי־לֹ֥א אֵבֽוֹשׁ׃

‎<span id="008">8</span> ‏קָרוֹב֙ מַצְדִּיקִ֔י מִֽי־יָרִ֥יב אִתִּ֖י
נַ֣עַמְדָה יָּ֑חַד מִֽי־בַ֥עַל מִשְׁפָּטִ֖י יִגַּ֥שׁ אֵלָֽי׃

‎<span id="009">9</span> ‏הֵ֣ן אֲדֹנָ֤י יְהוִה֙ יַֽעֲזָר־לִ֔י מִי־ה֖וּא
יַרְשִׁיעֵ֑נִי הֵ֤ן כֻּלָּם֙ כַּבֶּ֣גֶד יִבְל֔וּ עָ֖שׁ יֹאכְלֵֽם׃

‎<span id="010">10</span> ‏מִ֤י בָכֶם֙ יְרֵ֣א יְהוָ֔ה שֹׁמֵ֖עַ בְּק֣וֹל
עַבְדּ֑וֹ אֲשֶׁ֣ר׀ הָלַ֣ךְ חֲשֵׁכִ֗ים וְאֵ֥ין נֹ֙גַהּ֙ ל֔וֹ יִבְטַח֙
בְּשֵׁ֣ם יְהוָ֔ה וְיִשָּׁעֵ֖ן בֵּאלֹהָֽיו׃

‎<span id="011">11</span> ‏הֵ֧ן כֻּלְּכֶ֛ם קֹ֥דְחֵי אֵ֖שׁ מְאַזְּרֵ֣י
זִיק֑וֹת לְכ֣וּ׀ בְּא֣וּר אֶשְׁכֶ֗ם וּבְזִיקוֹת֙ בִּֽעַרְתֶּ֔ם מִיָּדִי֙
הָיְתָה־זֹּ֣את לָכֶ֔ם לְמַעֲצֵבָ֖ה תִּשְׁכָּבֽוּן׃ פ

1 kōh\| ’āmar yəhwâ ’ê zeh sēfer kərîṯûṯ ’imməḵem ’ăšer
šill<sup>a</sup>ḥətîhā ’wō mî minnwōšay ’ăšer-māḵarətî ’eṯəḵem lwō hēn
b<sup>a</sup>‘ăwōnōṯêḵem niməkarətem ûḇəfišə‘êḵem šulləḥâ ’imməḵem:

2 madû‘a bā’ṯî wə’ên ’îš qārā’ṯî<sup>3</sup> wə’ên ‘wōneh hăqāṣwōr
qāṣərâ yāḏî mipəḏûṯ wə’im-’ên-bî ḵōḥa ləhaṣṣîl hēn bəḡ<sup>a</sup>‘ărāṯî
’<sup>a</sup>ḥărîḇ yām ’āśîm nəhārwōṯ miḏəbār tiḇə’aš dəḡāṯām mē’ên
mayim wəṯāmōṯ baṣṣāmā’:

3 ’aləbîš šāmayim qaḏərûṯ wəśaq ’āśîm kəsûṯām: s

4 ’ăḏōnāy yəhwōih nāṯan lî ləšwōn limmûḏîm lāḏ<sup>a</sup>‘aṯ lā‘ûṯ
’eṯ-yā‘ēf dāḇār yā‘îr\| babōqer babōqer yā‘îr lî ’ōzen lišəmō‘a
kallimmûḏîm:

5 ’ăḏōnāy yəhwih pāṯ<sup>a</sup>ḥ-lî ’ōzen wə’ānōḵî lō’ mārîṯî ’āḥwōr
lō’ nəsûḡōṯî:

6 gēwî nāṯatî ləmakîm ûləḥāyay ləmōrəṭîm pānay lō’ hisətarətî
mikəlimmwōṯ wārōq:

7 wa’ḏōnāy yəhwih y<sup>a</sup>‘ăzār-lî ‘al-kēn lō’ niḵəlāmətî ‘al-kēn
śamətî fānay k<sup>a</sup>ḥallāmîš wā’ēḏ<sup>a</sup>‘ kî-lō’ ’ēḇwōš:

8 qārwōḇ maṣədîqî mî-yārîḇ ’itî n<sup>a</sup>‘aməḏâ yyāḥaḏ
mî-ḇ<sup>a</sup>‘al mišəpāṭî yigaš ’ēlāy:

9 hēn ’ăḏōnāy yəhwih y<sup>a</sup>‘ăzār-lî mî-hû’ yarəšî‘ēnî hēn kullām
kabeḡeḏ yiḇəlû ‘āš yō’ḵəlēm:

10 mî ḇāḵem yərē’ yəhwâ šōmē‘a bəqwōl ‘aḇədwō ’ăšer\| hālaḵə ḥăšēḵîm
wə’ên nōḡ<sup>a</sup>h lwō yiḇəṭ<sup>a</sup>ḥ bəšēm yəhwâ wəyiššā‘ēn
bē’lōhāyw:

11 hēn kulləḵem qōḏəḥê ’ēš mə’azzərê zîqwōṯ ləḵû\| bə’ûr ’ešəḵem
ûḇəzîqwōṯ bi‘arətem mîyāḏî hāyəṯâ-zzō’ṯ lāḵem ləm<sup>a</sup>‘ăṣēḇâ
tišəkāḇûn: f

------------------------------------------------------------------------

[Next: Isaiah (Yisheyah) Chapter 51](isa051)
