<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Samuel (2 Shmuel): 2 Samuel (2 Shmuel) Chapter 19</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa2019.htm">Polyglot</A>&nbsp;
<A HREF="../kjv/sa2019.htm">KJV</A>&nbsp;
<A HREF="../sep/sa2019.htm">Sep</A>&nbsp;
<A HREF="../vul/sa2019.htm">Vul</A>&nbsp;

<BR>
<BR><A HREF="sa2.htm">2 Samuel (2 Shmuel) Index</A><BR>
&nbsp;
<A HREF="sa2018.htm">Previous</A>&nbsp;
<A HREF="sa2020.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Samuel (2 Shmuel) Chapter 19</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּרְגַּ֣ז הַמֶּ֗לֶךְ וַיַּ֛עַל עַל־עֲלִיַּ֥ת הַשַּׁ֖עַר וַיֵּ֑בְךְּ וְכֹ֣ה׀ אָמַ֣ר בְּלֶכְתּ֗וֹ בְּנִ֤י אַבְשָׁלוֹם֙ בְּנִ֣י בְנִ֣י אַבְשָׁל֔וֹם מִֽי־יִתֵּ֤ן מוּתִי֙ אֲנִ֣י תַחְתֶּ֔יךָ אַבְשָׁל֖וֹם בְּנִ֥י בְנִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֻּגַּ֖ד לְיוֹאָ֑ב הִנֵּ֨ה הַמֶּ֧לֶךְ בֹּכֶ֛ה וַיִּתְאַבֵּ֖ל עַל־אַבְשָׁלֹֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַתְּהִ֨י הַתְּשֻׁעָ֜ה בַּיּ֥וֹם הַה֛וּא לְאֵ֖בֶל לְכָל־הָעָ֑ם כִּֽי־שָׁמַ֣ע הָעָ֗ם בַּיּ֤וֹם הַהוּא֙ לֵאמֹ֔ר נֶעֱצַ֥ב הַמֶּ֖לֶךְ עַל־בְּנֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּתְגַּנֵּ֥ב הָעָ֛ם בַּיּ֥וֹם הַה֖וּא לָב֣וֹא הָעִ֑יר כַּאֲשֶׁ֣ר יִתְגַּנֵּ֗ב הָעָם֙ הַנִּכְלָמִ֔ים בְּנוּסָ֖ם בַּמִּלְחָמָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהַמֶּ֙לֶךְ֙ לָאַ֣ט אֶת־פָּנָ֔יו וַיִּזְעַ֥ק הַמֶּ֖לֶךְ ק֣וֹל גָּד֑וֹל בְּנִי֙ אַבְשָׁל֔וֹם אַבְשָׁל֖וֹם בְּנִ֥י בְנִֽי׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּבֹ֥א יוֹאָ֛ב אֶל־הַמֶּ֖לֶךְ הַבָּ֑יִת וַיֹּאמֶר֩ הֹבַ֨שְׁתָּ הַיּ֜וֹם אֶת־פְּנֵ֣י כָל־עֲבָדֶ֗יךָ הַֽמְמַלְּטִ֤ים אֶֽת־נַפְשְׁךָ֙ הַיּ֔וֹם וְאֵ֨ת נֶ֤פֶשׁ בָּנֶ֙יךָ֙ וּבְנֹתֶ֔יךָ וְנֶ֣פֶשׁ נָשֶׁ֔יךָ וְנֶ֖פֶשׁ פִּלַגְשֶֽׁיךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לְאַֽהֲבָה֙ אֶת־שֹׂ֣נְאֶ֔יךָ וְלִשְׂנֹ֖א אֶת־אֹהֲבֶ֑יךָ כִּ֣י׀ הִגַּ֣דְתָּ הַיּ֗וֹם כִּ֣י אֵ֤ין לְךָ֙ שָׂרִ֣ים וַעֲבָדִ֔ים כִּ֣י׀ יָדַ֣עְתִּי הַיּ֗וֹם כִּ֠י <font color="brown">לא</font> <font color="blue">ל֣וּ</font> אַבְשָׁל֥וֹם חַי֙ וְכֻלָּ֤נוּ הַיּוֹם֙ מֵתִ֔ים כִּי־אָ֖ז יָשָׁ֥ר בְּעֵינֶֽיךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְעַתָּה֙ ק֣וּם צֵ֔א וְדַבֵּ֖ר עַל־לֵ֣ב עֲבָדֶ֑יךָ כִּי֩ בַיהוָ֨ה נִשְׁבַּ֜עְתִּי כִּי־אֵינְךָ֣ יוֹצֵ֗א אִם־יָלִ֨ין אִ֤ישׁ אִתְּךָ֙ הַלַּ֔יְלָה וְרָעָ֧ה לְךָ֣ זֹ֗את מִכָּל־הָרָעָה֙ אֲשֶׁר־בָּ֣אָה עָלֶ֔יךָ מִנְּעֻרֶ֖יךָ עַד־עָֽתָּה׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיָּ֥קָם הַמֶּ֖לֶךְ וַיֵּ֣שֶׁב בַּשָּׁ֑עַר וּֽלְכָל־הָעָ֞ם הִגִּ֣ידוּ לֵאמֹ֗ר הִנֵּ֤ה הַמֶּ֙לֶךְ֙ יוֹשֵׁ֣ב בַּשַּׁ֔עַר וַיָּבֹ֤א כָל־הָעָם֙ לִפְנֵ֣י הַמֶּ֔לֶךְ וְיִשְׂרָאֵ֔ל נָ֖ס אִ֥ישׁ לְאֹהָלָֽיו׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְהִ֤י כָל־הָעָם֙ נָד֔וֹן בְּכָל־שִׁבְטֵ֥י יִשְׂרָאֵ֖ל לֵאמֹ֑ר הַמֶּ֜לֶךְ הִצִּילָ֣נוּ׀ מִכַּ֣ף אֹיְבֵ֗ינוּ וְה֤וּא מִלְּטָ֙נוּ֙ מִכַּ֣ף פְּלִשְׁתִּ֔ים וְעַתָּ֛ה בָּרַ֥ח מִן־הָאָ֖רֶץ מֵעַ֥ל אַבְשָׁלֽוֹם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאַבְשָׁלוֹם֙ אֲשֶׁ֣ר מָשַׁ֣חְנוּ עָלֵ֔ינוּ מֵ֖ת בַּמִּלְחָמָ֑ה וְעַתָּ֗ה לָמָ֥ה אַתֶּ֛ם מַחֲרִשִׁ֖ים לְהָשִׁ֥יב אֶת־הַמֶּֽלֶךְ׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהַמֶּ֣לֶךְ דָּוִ֗ד שָׁ֠לַח אֶל־צָד֨וֹק וְאֶל־אֶבְיָתָ֥ר הַכֹּהֲנִים֮ לֵאמֹר֒ דַּבְּר֞וּ אֶל־זִקְנֵ֤י יְהוּדָה֙ לֵאמֹ֔ר לָ֤מָּה תִֽהְיוּ֙ אַֽחֲרֹנִ֔ים לְהָשִׁ֥יב אֶת־הַמֶּ֖לֶךְ אֶל־בֵּית֑וֹ וּדְבַר֙ כָּל־יִשְׂרָאֵ֔ל בָּ֥א אֶל־הַמֶּ֖לֶךְ אֶל־בֵּיתֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אַחַ֣י אַתֶּ֔ם עַצְמִ֥י וּבְשָׂרִ֖י אַתֶּ֑ם וְלָ֧מָּה תִהְי֛וּ אַחֲרֹנִ֖ים לְהָשִׁ֥יב אֶת־הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְלַֽעֲמָשָׂא֙ תֹּֽמְר֔וּ הֲל֛וֹא עַצְמִ֥י וּבְשָׂרִ֖י אָ֑תָּה כֹּ֣ה יַֽעֲשֶׂה־לִּ֤י אֱלֹהִים֙ וְכֹ֣ה יוֹסִ֔יף אִם־לֹ֠א שַׂר־צָבָ֞א תִּהְיֶ֧ה לְפָנַ֛י כָּל־הַיָּמִ֖ים תַּ֥חַת יוֹאָֽב׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיַּ֛ט אֶת־לְבַ֥ב כָּל־אִישׁ־יְהוּדָ֖ה כְּאִ֣ישׁ אֶחָ֑ד וַֽיִּשְׁלְחוּ֙ אֶל־הַמֶּ֔לֶךְ שׁ֥וּב אַתָּ֖ה וְכָל־עֲבָדֶֽיךָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיָּ֣שָׁב הַמֶּ֔לֶךְ וַיָּבֹ֖א עַד־הַיַּרְדֵּ֑ן וִיהוּדָ֞ה בָּ֣א הַגִּלְגָּ֗לָה לָלֶ֙כֶת֙ לִקְרַ֣את הַמֶּ֔לֶךְ לְהַעֲבִ֥יר אֶת־הַמֶּ֖לֶךְ אֶת־הַיַּרְדֵּֽן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְמַהֵ֗ר שִׁמְעִ֤י בֶן־גֵּרָא֙ בֶּן־הַיְמִינִ֔י אֲשֶׁ֖ר מִבַּֽחוּרִ֑ים וַיֵּ֙רֶד֙ עִם־אִ֣ישׁ יְהוּדָ֔ה לִקְרַ֖את הַמֶּ֥לֶךְ דָּוִֽד׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאֶ֨לֶף אִ֣ישׁ עִמּוֹ֮ מִבִּנְיָמִן֒ וְצִיבָ֗א נַ֚עַר בֵּ֣ית שָׁא֔וּל וַחֲמֵ֨שֶׁת עָשָׂ֥ר בָּנָ֛יו וְעֶשְׂרִ֥ים עֲבָדָ֖יו אִתּ֑וֹ וְצָלְח֥וּ הַיַּרְדֵּ֖ן לִפְנֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְעָבְרָ֣ה הָעֲבָרָ֗ה לַֽעֲבִיר֙ אֶת־בֵּ֣ית הַמֶּ֔לֶךְ וְלַעֲשׂ֥וֹת הַטּ֖וֹב <font color="brown">בעינו</font> <font color="blue">בְּעֵינָ֑יו</font> וְשִׁמְעִ֣י בֶן־גֵּרָ֗א נָפַל֙ לִפְנֵ֣י הַמֶּ֔לֶךְ בְּעָבְר֖וֹ בַּיַּרְדֵּֽן׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֣אמֶר אֶל־הַמֶּ֗לֶךְ אַל־יַחֲשָׁב־לִ֣י אֲדֹנִי֮ עָוֹן֒ וְאַל־תִּזְכֹּ֗ר אֵ֚ת אֲשֶׁ֣ר הֶעֱוָ֣ה עַבְדְּךָ֔ בַּיּ֕וֹם אֲשֶׁר־יָׅצָ֥ׅאׅ<font color="red"><sup>4</font></sup> אֲדֹנִֽי־הַמֶּ֖לֶךְ מִירֽוּשָׁלִָ֑ם לָשׂ֥וּם הַמֶּ֖לֶךְ אֶל־לִבּֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כִּ֚י יָדַ֣ע עַבְדְּךָ֔ כִּ֖י אֲנִ֣י חָטָ֑אתִי וְהִנֵּֽה־בָ֣אתִי הַיּ֗וֹם רִאשׁוֹן֙ לְכָל־בֵּ֣ית יוֹסֵ֔ף לָרֶ֕דֶת לִקְרַ֖את אֲדֹנִ֥י הַמֶּֽלֶךְ׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיַּ֨עַן אֲבִישַׁ֤י בֶּן־צְרוּיָה֙ וַיֹּ֔אמֶר הֲתַ֣חַת זֹ֔את לֹ֥א יוּמַ֖ת שִׁמְעִ֑י כִּ֥י קִלֵּ֖ל אֶת־מְשִׁ֥יחַ יְהוָֽה׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֣אמֶר דָּוִ֗ד מַה־לִּ֤י וְלָכֶם֙ בְּנֵ֣י צְרוּיָ֔ה כִּי־תִֽהְיוּ־לִ֥י הַיּ֖וֹם לְשָׂטָ֑ן הַיּ֗וֹם י֤וּמַת אִישׁ֙ בְּיִשְׂרָאֵ֔ל כִּ֚י הֲל֣וֹא יָדַ֔עְתִּי כִּ֥י הַיּ֖וֹם אֲנִי־מֶ֥לֶךְ עַל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֹּ֧אמֶר הַמֶּ֛לֶךְ אֶל־שִׁמְעִ֖י לֹ֣א תָמ֑וּת וַיִּשָּׁ֥בַֽע ל֖וֹ הַמֶּֽלֶךְ׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וּמְפִבֹ֙שֶׁת֙ בֶּן־שָׁא֔וּל יָרַ֖ד לִקְרַ֣את הַמֶּ֑לֶךְ וְלֹא־עָשָׂ֨ה רַגְלָ֜יו וְלֹא־עָשָׂ֣ה שְׂפָמ֗וֹ וְאֶת־בְּגָדָיו֙ לֹ֣א כִבֵּ֔ס לְמִן־הַיּוֹם֙ לֶ֣כֶת הַמֶּ֔לֶךְ עַד־הַיּ֖וֹם אֲשֶׁר־בָּ֥א בְשָׁלֽוֹם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיְהִ֛י כִּי־בָ֥א יְרוּשָׁלִַ֖ם לִקְרַ֣את הַמֶּ֑לֶךְ וַיֹּ֤אמֶר לוֹ֙ הַמֶּ֔לֶךְ לָ֛מָּה לֹא־הָלַ֥כְתָּ עִמִּ֖י מְפִיבֹֽשֶׁת׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיֹּאמַ֕ר אֲדֹנִ֥י הַמֶּ֖לֶךְ עַבְדִּ֣י רִמָּ֑נִי כִּֽי־אָמַ֨ר עַבְדְּךָ֜ אֶחְבְּשָׁה־לִּי֩ הַחֲמ֨וֹר וְאֶרְכַּ֤ב עָלֶ֙יהָ֙ וְאֵלֵ֣ךְ אֶת־הַמֶּ֔לֶךְ כִּ֥י פִסֵּ֖חַ עַבְדֶּֽךָ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיְרַגֵּ֣ל בְּעַבְדְּךָ֔ אֶל־אֲדֹנִ֖י הַמֶּ֑לֶךְ וַאדֹנִ֤י הַמֶּ֙לֶךְ֙ כְּמַלְאַ֣ךְ הָאֱלֹהִ֔ים וַעֲשֵׂ֥ה הַטּ֖וֹב בְּעֵינֶֽיךָ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;כִּי֩ לֹ֨א הָיָ֜ה כָּל־בֵּ֣ית אָבִ֗י כִּ֤י אִם־אַנְשֵׁי־מָ֙וֶת֙ לַאדֹנִ֣י הַמֶּ֔לֶךְ וַתָּ֙שֶׁת֙ אֶֽת־עַבְדְּךָ֔ בְּאֹכְלֵ֖י שֻׁלְחָנֶ֑ךָ וּמַה־יֶּשׁ־לִ֥י עוֹד֙ צְדָקָ֔ה וְלִזְעֹ֥ק ע֖וֹד אֶל־הַמֶּֽלֶךְ׃ פ</P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיֹּ֤אמֶר לוֹ֙ הַמֶּ֔לֶךְ לָ֛מָּה תְּדַבֵּ֥ר ע֖וֹד דְּבָרֶ֑יךָ אָמַ֕רְתִּי אַתָּ֣ה וְצִיבָ֔א תַּחְלְק֖וּ אֶת־הַשָּׂדֶֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיֹּ֤אמֶר מְפִיבֹ֙שֶׁת֙ אֶל־הַמֶּ֔לֶךְ גַּ֥ם אֶת־הַכֹּ֖ל יִקָּ֑ח אַ֠חֲרֵי אֲשֶׁר־בָּ֞א אֲדֹנִ֥י הַמֶּ֛לֶך<font color="red"><sup>1</font></sup> בְּשָׁל֖וֹם אֶל־בֵּיתֽוֹ׃ ס</P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וּבַרְזִלַּי֙ הַגִּלְעָדִ֔י יָרַ֖ד מֵרֹגְלִ֑ים וַיַּעֲבֹ֤ר אֶת־הַמֶּ֙לֶךְ֙ הַיַּרְדֵּ֔ן לְשַׁלְּח֖וֹ אֶת־<font color="brown">בירדן</font> <font color="blue">הַיַּרְדֵּֽן׃</font> </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וּבַרְזִלַּי֙ זָקֵ֣ן מְאֹ֔ד בֶּן־שְׁמֹנִ֖ים שָׁנָ֑ה וְהֽוּא־כִלְכַּ֤ל אֶת־הַמֶּ֙לֶךְ֙ בְּשִׁיבָת֣וֹ בְמַחֲנַ֔יִם כִּֽי־אִ֛ישׁ גָּד֥וֹל ה֖וּא מְאֹֽד׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיֹּ֥אמֶר הַמֶּ֖לֶךְ אֶל־בַּרְזִלָּ֑י אַתָּה֙ עֲבֹ֣ר אִתִּ֔י וְכִלְכַּלְתִּ֥י אֹתְךָ֛ עִמָּדִ֖י בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיֹּ֥אמֶר בַּרְזִלַּ֖י אֶל־הַמֶּ֑לֶךְ כַּמָּ֗ה יְמֵי֙ שְׁנֵ֣י חַיַּ֔י כִּי־אֶעֱלֶ֥ה אֶת־הַמֶּ֖לֶךְ יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;בֶּן־שְׁמֹנִ֣ים שָׁנָה֩ אָנֹכִ֨י הַיּ֜וֹם הַאֵדַ֣ע׀ בֵּין־ט֣וֹב לְרָ֗ע אִם־יִטְעַ֤ם עַבְדְּךָ֙ אֶת־אֲשֶׁ֤ר אֹכַל֙ וְאֶת־אֲשֶׁ֣ר אֶשְׁתֶּ֔ה אִם־אֶשְׁמַ֣ע ע֔וֹד בְּק֖וֹל שָׁרִ֣ים וְשָׁר֑וֹת וְלָמָּה֩ יִֽהְיֶ֨ה עַבְדְּךָ֥ עוֹד֙ לְמַשָּׂ֔א אֶל־אֲדֹנִ֖י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;כִּמְעַ֞ט יַעֲבֹ֧ר עַבְדְּךָ֛ אֶת־הַיַּרְדֵּ֖ן אֶת־הַמֶּ֑לֶךְ וְלָ֙מָּה֙ יִגְמְלֵ֣נִי הַמֶּ֔לֶךְ הַגְּמוּלָ֖ה הַזֹּֽאת׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;יָֽשָׁב־נָ֤א עַבְדְּךָ֙ וְאָמֻ֣ת בְּעִירִ֔י עִ֛ם קֶ֥בֶר אָבִ֖י וְאִמִּ֑י וְהִנֵּ֣ה׀ עַבְדְּךָ֣ כִמְהָ֗ם יַֽעֲבֹר֙ עִם־אֲדֹנִ֣י הַמֶּ֔לֶךְ וַעֲשֵׂה־ל֕וֹ אֵ֥ת אֲשֶׁר־ט֖וֹב בְּעֵינֶֽיךָ׃ ס</P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַיֹּ֣אמֶר הַמֶּ֗לֶךְ אִתִּי֙ יַעֲבֹ֣ר כִּמְהָ֔ם וַאֲנִי֙ אֶעֱשֶׂה־לּ֔וֹ אֶת־הַטּ֖וֹב בְּעֵינֶ֑יךָ וְכֹ֛ל אֲשֶׁר־תִּבְחַ֥ר עָלַ֖י אֶֽעֱשֶׂה־לָּֽךְ׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַיַּעֲבֹ֧ר כָּל־הָעָ֛ם אֶת־הַיַּרְדֵּ֖ן וְהַמֶּ֣לֶךְ עָבָ֑ר וַיִּשַּׁ֨ק הַמֶּ֤לֶךְ לְבַרְזִלַּי֙ וַיְבָ֣רֲכֵ֔הוּ וַיָּ֖שָׁב לִמְקֹמֽוֹ׃ ס</P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וַיַּעֲבֹ֤ר הַמֶּ֙לֶךְ֙ הַגִּלְגָּ֔לָה וְכִמְהָ֖ן עָבַ֣ר עִמּ֑וֹ וְכָל־עַ֤ם יְהוּדָה֙ <font color="brown">ויעברו</font> <font color="blue">הֶעֱבִ֣ירוּ</font> אֶת־הַמֶּ֔לֶךְ וְגַ֕ם חֲצִ֖י עַ֥ם יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וְהִנֵּ֛ה כָּל־אִ֥ישׁ יִשְׂרָאֵ֖ל בָּאִ֣ים אֶל־הַמֶּ֑לֶךְ וַיֹּאמְר֣וּ אֶל־הַמֶּ֡לֶךְ מַדּוּעַ֩ גְּנָב֨וּךָ אַחֵ֜ינוּ אִ֣ישׁ יְהוּדָ֗ה וַיַּעֲבִ֨רוּ אֶת־הַמֶּ֤לֶךְ וְאֶת־בֵּיתוֹ֙ אֶת־הַיַּרְדֵּ֔ן וְכָל־אַנְשֵׁ֥י דָוִ֖ד עִמּֽוֹ׃ ס</P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיַּעַן֩ כָּל־אִ֨ישׁ יְהוּדָ֜ה עַל־אִ֣ישׁ יִשְׂרָאֵ֗ל כִּֽי־קָר֤וֹב הַמֶּ֙לֶךְ֙ אֵלַ֔י וְלָ֤מָּה זֶּה֙ חָרָ֣ה לְךָ֔ עַל־הַדָּבָ֖ר הַזֶּ֑ה הֶאָכ֤וֹל אָכַ֙לְנוּ֙ מִן־הַמֶּ֔לֶךְ אִם־נִשֵּׂ֥את נִשָּׂ֖א לָֽנוּ׃ ס</P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וַיַּ֣עַן אִֽישׁ־יִשְׂרָאֵל֩ אֶת־אִ֨ישׁ יְהוּדָ֜ה וַיֹּ֗אמֶר עֶֽשֶׂר־יָד֨וֹת לִ֣י בַמֶּלֶךְ֮ וְגַם־בְּדָוִד֮ אֲנִ֣י מִמְּךָ֒ וּמַדּ֙וּעַ֙ הֱקִלֹּתַ֔נִי וְלֹא־הָיָ֨ה דְבָרִ֥י רִאשׁ֛וֹן לִ֖י לְהָשִׁ֣יב אֶת־מַלְכִּ֑י וַיִּ֙קֶשׁ֙ דְּבַר־אִ֣ישׁ יְהוּדָ֔ה מִדְּבַ֖ר אִ֥ישׁ יִשְׂרָאֵֽל׃ ס</P>
</TD>
<TD WIDTH="50%">
<P>1&nbsp;wayyir&#601;gaz hammele&#x1E35;&#601; wayy<sup>a</sup>&#8216;al &#8216;al-&#8216;&#259;l&icirc;ya&#x1E6F; ha&#353;&#353;<sup>a</sup>&#8216;ar wayy&#275;&#x1E07;&#601;&#x1E35;&#x1E35;&#601; w&#601;&#x1E35;&#333;h| &#8217;&#257;mar b&#601;le&#x1E35;&#601;tw&#333; b&#601;n&icirc; &#8217;a&#x1E07;&#601;&#353;&#257;lw&#333;m b&#601;n&icirc; &#x1E07;&#601;n&icirc; &#8217;a&#x1E07;&#601;&#353;&#257;lw&#333;m m&icirc;-yit&#275;n m&ucirc;&#x1E6F;&icirc; &#8217;&#259;n&icirc; &#x1E6F;<sup>a</sup>&#x1E25;&#601;tey&#x1E35;&#257; &#8217;a&#x1E07;&#601;&#353;&#257;lw&#333;m b&#601;n&icirc; &#x1E07;&#601;n&icirc;: </P>
<P>2&nbsp;wayyuga&#x1E0F; l&#601;yw&#333;&#8217;&#257;&#x1E07; hinn&#275;h hammele&#x1E35;&#601; b&#333;&#x1E35;eh wayyi&#x1E6F;&#601;&#8217;ab&#275;l &#8216;al-&#8217;a&#x1E07;&#601;&#353;&#257;l&#333;m: </P>
<P>3&nbsp;wat&#601;h&icirc; hat&#601;&#353;u&#8216;&acirc; bayyw&#333;m hah&ucirc;&#8217; l&#601;&#8217;&#275;&#x1E07;el l&#601;&#x1E35;&#257;l-h&#257;&#8216;&#257;m k&icirc;-&#353;&#257;m<sup>a</sup>&#8216; h&#257;&#8216;&#257;m bayyw&#333;m hah&ucirc;&#8217; l&#275;&#8217;m&#333;r ne&#8216;&#277;&#x1E63;a&#x1E07; hammele&#x1E35;&#601; &#8216;al-b&#601;nw&#333;: </P>
<P>4&nbsp;wayyi&#x1E6F;&#601;gann&#275;&#x1E07; h&#257;&#8216;&#257;m bayyw&#333;m hah&ucirc;&#8217; l&#257;&#x1E07;w&#333;&#8217; h&#257;&#8216;&icirc;r ka&#8217;&#259;&#353;er yi&#x1E6F;&#601;gann&#275;&#x1E07; h&#257;&#8216;&#257;m hanni&#x1E35;&#601;l&#257;m&icirc;m b&#601;n&ucirc;s&#257;m bammil&#601;&#x1E25;&#257;m&acirc;: </P>
<P>5&nbsp;w&#601;hammele&#x1E35;&#601; l&#257;&#8217;a&#x1E6D; &#8217;e&#x1E6F;-p&#257;n&#257;yw wayyiz&#601;&#8216;aq hammele&#x1E35;&#601; qw&#333;l g&#257;&#x1E0F;w&#333;l b&#601;n&icirc; &#8217;a&#x1E07;&#601;&#353;&#257;lw&#333;m &#8217;a&#x1E07;&#601;&#353;&#257;lw&#333;m b&#601;n&icirc; &#x1E07;&#601;n&icirc;: s</P>
<P>6&nbsp;wayy&#257;&#x1E07;&#333;&#8217; yw&#333;&#8217;&#257;&#x1E07; &#8217;el-hammele&#x1E35;&#601; hab&#257;yi&#x1E6F; wayy&#333;&#8217;mer h&#333;&#x1E07;a&#353;&#601;t&#257; hayyw&#333;m &#8217;e&#x1E6F;-p&#601;n&ecirc; &#x1E35;&#257;l-&#8216;&#259;&#x1E07;&#257;&#x1E0F;ey&#x1E35;&#257; ham&#601;mall&#601;&#x1E6D;&icirc;m &#8217;e&#x1E6F;-naf&#601;&#353;&#601;&#x1E35;&#257; hayyw&#333;m w&#601;&#8217;&#275;&#x1E6F; nefe&#353; b&#257;ney&#x1E35;&#257; &ucirc;&#x1E07;&#601;n&#333;&#x1E6F;ey&#x1E35;&#257; w&#601;nefe&#353; n&#257;&#353;ey&#x1E35;&#257; w&#601;nefe&#353; pila&#x1E21;&#601;&#353;ey&#x1E35;&#257;: </P>
<P>7&nbsp;l&#601;&#8217;ah&#259;&#x1E07;&acirc; &#8217;e&#x1E6F;-&#347;&#333;n&#601;&#8217;ey&#x1E35;&#257; w&#601;li&#347;&#601;n&#333;&#8217; &#8217;e&#x1E6F;-&#8217;&#333;h&#259;&#x1E07;ey&#x1E35;&#257; k&icirc;| higa&#x1E0F;&#601;t&#257; hayyw&#333;m k&icirc; &#8217;&ecirc;n l&#601;&#x1E35;&#257; &#347;&#257;r&icirc;m w<sup>a</sup>&#8216;&#259;&#x1E07;&#257;&#x1E0F;&icirc;m k&icirc;| y&#257;&#x1E0F;<sup>a</sup>&#8216;&#601;t&icirc; hayyw&#333;m k&icirc; <font color="brown">lu&#8217;</font> <font color="blue">l&ucirc;</font> &#8217;a&#x1E07;&#601;&#353;&#257;lw&#333;m &#x1E25;ay w&#601;&#x1E35;ull&#257;n&ucirc; hayyw&#333;m m&#275;&#x1E6F;&icirc;m k&icirc;-&#8217;&#257;z y&#257;&#353;&#257;r b&#601;&#8216;&ecirc;ney&#x1E35;&#257;: </P>
<P>8&nbsp;w&#601;&#8216;at&acirc; q&ucirc;m &#x1E63;&#275;&#8217; w&#601;&#x1E0F;ab&#275;r &#8216;al-l&#275;&#x1E07; &#8216;&#259;&#x1E07;&#257;&#x1E0F;ey&#x1E35;&#257; k&icirc; &#x1E07;ayhw&acirc; ni&#353;&#601;b<sup>a</sup>&#8216;&#601;t&icirc; k&icirc;-&#8217;&ecirc;n&#601;&#x1E35;&#257; yw&#333;&#x1E63;&#275;&#8217; &#8217;im-y&#257;l&icirc;n &#8217;&icirc;&#353; &#8217;it&#601;&#x1E35;&#257; hallay&#601;l&acirc; w&#601;r&#257;&#8216;&acirc; l&#601;&#x1E35;&#257; z&#333;&#8217;&#x1E6F; mik&#257;l-h&#257;r&#257;&#8216;&acirc; &#8217;&#259;&#353;er-b&#257;&#8217;&acirc; &#8216;&#257;ley&#x1E35;&#257; minn&#601;&#8216;urey&#x1E35;&#257; &#8216;a&#x1E0F;-&#8216;&#257;t&acirc;: s</P>
<P>9&nbsp;wayy&#257;q&#257;m hammele&#x1E35;&#601; wayy&#275;&#353;e&#x1E07; ba&#353;&#353;&#257;&#8216;ar &ucirc;l&#601;&#x1E35;&#257;l-h&#257;&#8216;&#257;m hig&icirc;&#x1E0F;&ucirc; l&#275;&#8217;m&#333;r hinn&#275;h hammele&#x1E35;&#601; yw&#333;&#353;&#275;&#x1E07; ba&#353;&#353;<sup>a</sup>&#8216;ar wayy&#257;&#x1E07;&#333;&#8217; &#x1E35;&#257;l-h&#257;&#8216;&#257;m lif&#601;n&ecirc; hammele&#x1E35;&#601; w&#601;yi&#347;&#601;r&#257;&#8217;&#275;l n&#257;s &#8217;&icirc;&#353; l&#601;&#8217;&#333;h&#257;l&#257;yw: s</P>
<P>10&nbsp;way&#601;h&icirc; &#x1E35;&#257;l-h&#257;&#8216;&#257;m n&#257;&#x1E0F;w&#333;n b&#601;&#x1E35;&#257;l-&#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l l&#275;&#8217;m&#333;r hammele&#x1E35;&#601; hi&#x1E63;&#x1E63;&icirc;l&#257;n&ucirc;| mikaf &#8217;&#333;y&#601;&#x1E07;&ecirc;n&ucirc; w&#601;h&ucirc;&#8217; mill&#601;&#x1E6D;&#257;n&ucirc; mikaf p&#601;li&#353;&#601;t&icirc;m w&#601;&#8216;at&acirc; b&#257;r<sup>a</sup>&#x1E25; min-h&#257;&#8217;&#257;re&#x1E63; m&#275;&#8216;al &#8217;a&#x1E07;&#601;&#353;&#257;lw&#333;m: </P>
<P>11&nbsp;w&#601;&#8217;a&#x1E07;&#601;&#353;&#257;lw&#333;m &#8217;&#259;&#353;er m&#257;&#353;<sup>a</sup>&#x1E25;&#601;n&ucirc; &#8216;&#257;l&ecirc;n&ucirc; m&#275;&#x1E6F; bammil&#601;&#x1E25;&#257;m&acirc; w&#601;&#8216;at&acirc; l&#257;m&acirc; &#8217;atem m<sup>a</sup>&#x1E25;&#259;ri&#353;&icirc;m l&#601;h&#257;&#353;&icirc;&#x1E07; &#8217;e&#x1E6F;-hammele&#x1E35;&#601;: s</P>
<P>12&nbsp;w&#601;hammele&#x1E35;&#601; d&#257;wi&#x1E0F; &#353;&#257;l<sup>a</sup>&#x1E25; &#8217;el-&#x1E63;&#257;&#x1E0F;w&#333;q w&#601;&#8217;el-&#8217;e&#x1E07;&#601;y&#257;&#x1E6F;&#257;r hak&#333;h&#259;n&icirc;m l&#275;&#8217;m&#333;r dab&#601;r&ucirc; &#8217;el-ziq&#601;n&ecirc; y&#601;h&ucirc;&#x1E0F;&acirc; l&#275;&#8217;m&#333;r l&#257;mm&acirc; &#x1E6F;ih&#601;y&ucirc; &#8217;<sup>a</sup>&#x1E25;&#259;r&#333;n&icirc;m l&#601;h&#257;&#353;&icirc;&#x1E07; &#8217;e&#x1E6F;-hammele&#x1E35;&#601; &#8217;el-b&ecirc;&#x1E6F;w&#333; &ucirc;&#x1E0F;&#601;&#x1E07;ar k&#257;l-yi&#347;&#601;r&#257;&#8217;&#275;l b&#257;&#8217; &#8217;el-hammele&#x1E35;&#601; &#8217;el-b&ecirc;&#x1E6F;w&#333;: </P>
<P>13&nbsp;&#8217;<sup>a</sup>&#x1E25;ay &#8217;atem &#8216;a&#x1E63;&#601;m&icirc; &ucirc;&#x1E07;&#601;&#347;&#257;r&icirc; &#8217;atem w&#601;l&#257;mm&acirc; &#x1E6F;ih&#601;y&ucirc; &#8217;<sup>a</sup>&#x1E25;&#259;r&#333;n&icirc;m l&#601;h&#257;&#353;&icirc;&#x1E07; &#8217;e&#x1E6F;-hammele&#x1E35;&#601;: </P>
<P>14&nbsp;w&#601;l<sup>a</sup>&#8216;&#259;m&#257;&#347;&#257;&#8217; t&#333;m&#601;r&ucirc; h&#259;lw&#333;&#8217; &#8216;a&#x1E63;&#601;m&icirc; &ucirc;&#x1E07;&#601;&#347;&#257;r&icirc; &#8217;&#257;t&acirc; k&#333;h y<sup>a</sup>&#8216;&#259;&#347;eh-ll&icirc; &#8217;&#277;l&#333;h&icirc;m w&#601;&#x1E35;&#333;h yw&#333;s&icirc;f &#8217;im-l&#333;&#8217; &#347;ar-&#x1E63;&#257;&#x1E07;&#257;&#8217; tih&#601;yeh l&#601;f&#257;nay k&#257;l-hayy&#257;m&icirc;m t<sup>a</sup>&#x1E25;a&#x1E6F; yw&#333;&#8217;&#257;&#x1E07;: </P>
<P>15&nbsp;wayya&#x1E6D; &#8217;e&#x1E6F;-l&#601;&#x1E07;a&#x1E07; k&#257;l-&#8217;&icirc;&#353;-y&#601;h&ucirc;&#x1E0F;&acirc; k&#601;&#8217;&icirc;&#353; &#8217;e&#x1E25;&#257;&#x1E0F; wayyi&#353;&#601;l&#601;&#x1E25;&ucirc; &#8217;el-hammele&#x1E35;&#601; &#353;&ucirc;&#x1E07; &#8217;at&acirc; w&#601;&#x1E35;&#257;l-&#8216;&#259;&#x1E07;&#257;&#x1E0F;ey&#x1E35;&#257;: </P>
<P>16&nbsp;wayy&#257;&#353;&#257;&#x1E07; hammele&#x1E35;&#601; wayy&#257;&#x1E07;&#333;&#8217; &#8216;a&#x1E0F;-hayyar&#601;d&#275;n w&icirc;h&ucirc;&#x1E0F;&acirc; b&#257;&#8217; hagil&#601;g&#257;l&acirc; l&#257;le&#x1E35;e&#x1E6F; liq&#601;ra&#8217;&#x1E6F; hammele&#x1E35;&#601; l&#601;h<sup>a</sup>&#8216;&#259;&#x1E07;&icirc;r &#8217;e&#x1E6F;-hammele&#x1E35;&#601; &#8217;e&#x1E6F;-hayyar&#601;d&#275;n: </P>
<P>17&nbsp;way&#601;mah&#275;r &#353;im&#601;&#8216;&icirc; &#x1E07;en-g&#275;r&#257;&#8217; ben-hay&#601;m&icirc;n&icirc; &#8217;&#259;&#353;er mib<sup>a</sup>&#x1E25;&ucirc;r&icirc;m wayy&#275;re&#x1E0F; &#8216;im-&#8217;&icirc;&#353; y&#601;h&ucirc;&#x1E0F;&acirc; liq&#601;ra&#8217;&#x1E6F; hammele&#x1E35;&#601; d&#257;wi&#x1E0F;: </P>
<P>18&nbsp;w&#601;&#8217;elef &#8217;&icirc;&#353; &#8216;immw&#333; mibin&#601;y&#257;min w&#601;&#x1E63;&icirc;&#x1E07;&#257;&#8217; n<sup>a</sup>&#8216;ar b&ecirc;&#x1E6F; &#353;&#257;&#8217;&ucirc;l w<sup>a</sup>&#x1E25;&#259;m&#275;&#353;e&#x1E6F; &#8216;&#257;&#347;&#257;r b&#257;n&#257;yw w&#601;&#8216;e&#347;&#601;r&icirc;m &#8216;&#259;&#x1E07;&#257;&#x1E0F;&#257;yw &#8217;itw&#333; w&#601;&#x1E63;&#257;l&#601;&#x1E25;&ucirc; hayyar&#601;d&#275;n lif&#601;n&ecirc; hammele&#x1E35;&#601;: </P>
<P>19&nbsp;w&#601;&#8216;&#257;&#x1E07;&#601;r&acirc; h&#257;&#8216;&#259;&#x1E07;&#257;r&acirc; l<sup>a</sup>&#8216;&#259;&#x1E07;&icirc;r &#8217;e&#x1E6F;-b&ecirc;&#x1E6F; hammele&#x1E35;&#601; w&#601;l<sup>a</sup>&#8216;&#259;&#347;w&#333;&#x1E6F; ha&#x1E6D;&#x1E6D;w&#333;&#x1E07; <font color="brown">b&#601;&#8216;&ecirc;n&#257;w</font> <font color="blue">b&#601;&#8216;&ecirc;n&#257;yw</font> w&#601;&#353;im&#601;&#8216;&icirc; &#x1E07;en-g&#275;r&#257;&#8217; n&#257;fal lif&#601;n&ecirc; hammele&#x1E35;&#601; b&#601;&#8216;&#257;&#x1E07;&#601;rw&#333; bayyar&#601;d&#275;n: </P>
<P>20&nbsp;wayy&#333;&#8217;mer &#8217;el-hammele&#x1E35;&#601; &#8217;al-y<sup>a</sup>&#x1E25;&#259;&#353;&#257;&#x1E07;-l&icirc; &#8217;&#259;&#x1E0F;&#333;n&icirc; &#8216;&#257;w&#333;n w&#601;&#8217;al-tiz&#601;k&#333;r &#8217;&#275;&#x1E6F; &#8217;&#259;&#353;er he&#8216;&#277;w&acirc; &#8216;a&#x1E07;&#601;d&#601;&#x1E35;&#257; bayyw&#333;m &#8217;&#259;&#353;er-y&#257;&#x5C5;&#x1E63;&#257;&#x5C5;&#8217;&#x5C5;<font color="red"><sup>4</font></sup> &#8217;&#259;&#x1E0F;&#333;n&icirc;-hammele&#x1E35;&#601; m&icirc;r&ucirc;&#353;&#257;l&#257;im l&#257;&#347;&ucirc;m hammele&#x1E35;&#601; &#8217;el-libw&#333;: </P>
<P>21&nbsp;k&icirc; y&#257;&#x1E0F;<sup>a</sup>&#8216; &#8216;a&#x1E07;&#601;d&#601;&#x1E35;&#257; k&icirc; &#8217;&#259;n&icirc; &#x1E25;&#257;&#x1E6D;&#257;&#8217;&#x1E6F;&icirc; w&#601;hinn&#275;h-&#x1E07;&#257;&#8217;&#x1E6F;&icirc; hayyw&#333;m ri&#8217;&#353;w&#333;n l&#601;&#x1E35;&#257;l-b&ecirc;&#x1E6F; yw&#333;s&#275;f l&#257;re&#x1E0F;e&#x1E6F; liq&#601;ra&#8217;&#x1E6F; &#8217;&#259;&#x1E0F;&#333;n&icirc; hammele&#x1E35;&#601;: s</P>
<P>22&nbsp;wayy<sup>a</sup>&#8216;an &#8217;&#259;&#x1E07;&icirc;&#353;ay ben-&#x1E63;&#601;r&ucirc;y&acirc; wayy&#333;&#8217;mer h&#259;&#x1E6F;<sup>a</sup>&#x1E25;a&#x1E6F; z&#333;&#8217;&#x1E6F; l&#333;&#8217; y&ucirc;ma&#x1E6F; &#353;im&#601;&#8216;&icirc; k&icirc; qill&#275;l &#8217;e&#x1E6F;-m&#601;&#353;&icirc;&#x1E25;a y&#601;hw&acirc;: s</P>
<P>23&nbsp;wayy&#333;&#8217;mer d&#257;wi&#x1E0F; mah-ll&icirc; w&#601;l&#257;&#x1E35;em b&#601;n&ecirc; &#x1E63;&#601;r&ucirc;y&acirc; k&icirc;-&#x1E6F;ih&#601;y&ucirc;-l&icirc; hayyw&#333;m l&#601;&#347;&#257;&#x1E6D;&#257;n hayyw&#333;m y&ucirc;ma&#x1E6F; &#8217;&icirc;&#353; b&#601;yi&#347;&#601;r&#257;&#8217;&#275;l k&icirc; h&#259;lw&#333;&#8217; y&#257;&#x1E0F;<sup>a</sup>&#8216;&#601;t&icirc; k&icirc; hayyw&#333;m &#8217;&#259;n&icirc;-mele&#x1E35;&#601; &#8216;al-yi&#347;&#601;r&#257;&#8217;&#275;l: </P>
<P>24&nbsp;wayy&#333;&#8217;mer hammele&#x1E35;&#601; &#8217;el-&#353;im&#601;&#8216;&icirc; l&#333;&#8217; &#x1E6F;&#257;m&ucirc;&#x1E6F; wayyi&#353;&#353;&#257;&#x1E07;<sup>a</sup>&#8216; lw&#333; hammele&#x1E35;&#601;: s</P>
<P>25&nbsp;&ucirc;m&#601;fi&#x1E07;&#333;&#353;e&#x1E6F; ben-&#353;&#257;&#8217;&ucirc;l y&#257;ra&#x1E0F; liq&#601;ra&#8217;&#x1E6F; hammele&#x1E35;&#601; w&#601;l&#333;&#8217;-&#8216;&#257;&#347;&acirc; ra&#x1E21;&#601;l&#257;yw w&#601;l&#333;&#8217;-&#8216;&#257;&#347;&acirc; &#347;&#601;f&#257;mw&#333; w&#601;&#8217;e&#x1E6F;-b&#601;&#x1E21;&#257;&#x1E0F;&#257;yw l&#333;&#8217; &#x1E35;ib&#275;s l&#601;min-hayyw&#333;m le&#x1E35;e&#x1E6F; hammele&#x1E35;&#601; &#8216;a&#x1E0F;-hayyw&#333;m &#8217;&#259;&#353;er-b&#257;&#8217; &#x1E07;&#601;&#353;&#257;lw&#333;m: </P>
<P>26&nbsp;way&#601;h&icirc; k&icirc;-&#x1E07;&#257;&#8217; y&#601;r&ucirc;&#353;&#257;laim liq&#601;ra&#8217;&#x1E6F; hammele&#x1E35;&#601; wayy&#333;&#8217;mer lw&#333; hammele&#x1E35;&#601; l&#257;mm&acirc; l&#333;&#8217;-h&#257;la&#x1E35;&#601;t&#257; &#8216;imm&icirc; m&#601;f&icirc;&#x1E07;&#333;&#353;e&#x1E6F;: </P>
<P>27&nbsp;wayy&#333;&#8217;mar &#8217;&#259;&#x1E0F;&#333;n&icirc; hammele&#x1E35;&#601; &#8216;a&#x1E07;&#601;d&icirc; rimm&#257;n&icirc; k&icirc;-&#8217;&#257;mar &#8216;a&#x1E07;&#601;d&#601;&#x1E35;&#257; &#8217;e&#x1E25;&#601;b&#601;&#353;&acirc;-ll&icirc; h<sup>a</sup>&#x1E25;&#259;mw&#333;r w&#601;&#8217;er&#601;ka&#x1E07; &#8216;&#257;leyh&#257; w&#601;&#8217;&#275;l&#275;&#x1E35;&#601; &#8217;e&#x1E6F;-hammele&#x1E35;&#601; k&icirc; fiss&#275;&#x1E25;a &#8216;a&#x1E07;&#601;de&#x1E35;&#257;: </P>
<P>28&nbsp;way&#601;rag&#275;l b&#601;&#8216;a&#x1E07;&#601;d&#601;&#x1E35;&#257; &#8217;el-&#8217;&#259;&#x1E0F;&#333;n&icirc; hammele&#x1E35;&#601; wa&#8217;&#x1E0F;&#333;n&icirc; hammele&#x1E35;&#601; k&#601;mal&#601;&#8217;a&#x1E35;&#601; h&#257;&#8217;&#277;l&#333;h&icirc;m w<sup>a</sup>&#8216;&#259;&#347;&#275;h ha&#x1E6D;&#x1E6D;w&#333;&#x1E07; b&#601;&#8216;&ecirc;ney&#x1E35;&#257;: </P>
<P>29&nbsp;k&icirc; l&#333;&#8217; h&#257;y&acirc; k&#257;l-b&ecirc;&#x1E6F; &#8217;&#257;&#x1E07;&icirc; k&icirc; &#8217;im-&#8217;an&#601;&#353;&ecirc;-m&#257;we&#x1E6F; la&#8217;&#x1E0F;&#333;n&icirc; hammele&#x1E35;&#601; wat&#257;&#353;e&#x1E6F; &#8217;e&#x1E6F;-&#8216;a&#x1E07;&#601;d&#601;&#x1E35;&#257; b&#601;&#8217;&#333;&#x1E35;&#601;l&ecirc; &#353;ul&#601;&#x1E25;&#257;ne&#x1E35;&#257; &ucirc;mah-yye&#353;-l&icirc; &#8216;w&#333;&#x1E0F; &#x1E63;&#601;&#x1E0F;&#257;q&acirc; w&#601;liz&#601;&#8216;&#333;q &#8216;w&#333;&#x1E0F; &#8217;el-hammele&#x1E35;&#601;: f</P>
<P>30&nbsp;wayy&#333;&#8217;mer lw&#333; hammele&#x1E35;&#601; l&#257;mm&acirc; t&#601;&#x1E0F;ab&#275;r &#8216;w&#333;&#x1E0F; d&#601;&#x1E07;&#257;rey&#x1E35;&#257; &#8217;&#257;mar&#601;t&icirc; &#8217;at&acirc; w&#601;&#x1E63;&icirc;&#x1E07;&#257;&#8217; t<sup>a</sup>&#x1E25;&#601;l&#601;q&ucirc; &#8217;e&#x1E6F;-ha&#347;&#347;&#257;&#x1E0F;eh: </P>
<P>31&nbsp;wayy&#333;&#8217;mer m&#601;f&icirc;&#x1E07;&#333;&#353;e&#x1E6F; &#8217;el-hammele&#x1E35;&#601; gam &#8217;e&#x1E6F;-hak&#333;l yiqq&#257;&#x1E25; &#8217;<sup>a</sup>&#x1E25;&#259;r&ecirc; &#8217;&#259;&#353;er-b&#257;&#8217; &#8217;&#259;&#x1E0F;&#333;n&icirc; hammele&#x1E35;<font color="red"><sup>1</font></sup> b&#601;&#353;&#257;lw&#333;m &#8217;el-b&ecirc;&#x1E6F;w&#333;: s</P>
<P>32&nbsp;&ucirc;&#x1E07;ar&#601;zillay hagil&#601;&#8216;&#257;&#x1E0F;&icirc; y&#257;ra&#x1E0F; m&#275;r&#333;&#x1E21;&#601;l&icirc;m wayy<sup>a</sup>&#8216;&#259;&#x1E07;&#333;r &#8217;e&#x1E6F;-hammele&#x1E35;&#601; hayyar&#601;d&#275;n l&#601;&#353;all&#601;&#x1E25;w&#333; &#8217;e&#x1E6F;-<font color="brown">bayyar&#601;d&#275;n</font> <font color="blue">hayyar&#601;d&#275;n:</font> </P>
<P>33&nbsp;&ucirc;&#x1E07;ar&#601;zillay z&#257;q&#275;n m&#601;&#8217;&#333;&#x1E0F; ben-&#353;&#601;m&#333;n&icirc;m &#353;&#257;n&acirc; w&#601;h&ucirc;&#8217;-&#x1E35;il&#601;kal &#8217;e&#x1E6F;-hammele&#x1E35;&#601; b&#601;&#353;&icirc;&#x1E07;&#257;&#x1E6F;w&#333; &#x1E07;&#601;m<sup>a</sup>&#x1E25;&#259;nayim k&icirc;-&#8217;&icirc;&#353; g&#257;&#x1E0F;w&#333;l h&ucirc;&#8217; m&#601;&#8217;&#333;&#x1E0F;: </P>
<P>34&nbsp;wayy&#333;&#8217;mer hammele&#x1E35;&#601; &#8217;el-bar&#601;zill&#257;y &#8217;at&acirc; &#8216;&#259;&#x1E07;&#333;r &#8217;it&icirc; w&#601;&#x1E35;il&#601;kal&#601;t&icirc; &#8217;&#333;&#x1E6F;&#601;&#x1E35;&#257; &#8216;imm&#257;&#x1E0F;&icirc; b&icirc;r&ucirc;&#353;&#257;l&#257;im: </P>
<P>35&nbsp;wayy&#333;&#8217;mer bar&#601;zillay &#8217;el-hammele&#x1E35;&#601; kamm&acirc; y&#601;m&ecirc; &#353;&#601;n&ecirc; &#x1E25;ayyay k&icirc;-&#8217;e&#8216;&#277;leh &#8217;e&#x1E6F;-hammele&#x1E35;&#601; y&#601;r&ucirc;&#353;&#257;l&#257;im: </P>
<P>36&nbsp;ben-&#353;&#601;m&#333;n&icirc;m &#353;&#257;n&acirc; &#8217;&#257;n&#333;&#x1E35;&icirc; hayyw&#333;m ha&#8217;&#275;&#x1E0F;<sup>a</sup>&#8216;| b&ecirc;n-&#x1E6D;w&#333;&#x1E07; l&#601;r&#257;&#8216; &#8217;im-yi&#x1E6D;&#601;&#8216;am &#8216;a&#x1E07;&#601;d&#601;&#x1E35;&#257; &#8217;e&#x1E6F;-&#8217;&#259;&#353;er &#8217;&#333;&#x1E35;al w&#601;&#8217;e&#x1E6F;-&#8217;&#259;&#353;er &#8217;e&#353;&#601;teh &#8217;im-&#8217;e&#353;&#601;m<sup>a</sup>&#8216; &#8216;w&#333;&#x1E0F; b&#601;qw&#333;l &#353;&#257;r&icirc;m w&#601;&#353;&#257;rw&#333;&#x1E6F; w&#601;l&#257;mm&acirc; yih&#601;yeh &#8216;a&#x1E07;&#601;d&#601;&#x1E35;&#257; &#8216;w&#333;&#x1E0F; l&#601;ma&#347;&#347;&#257;&#8217; &#8217;el-&#8217;&#259;&#x1E0F;&#333;n&icirc; hammele&#x1E35;&#601;: </P>
<P>37&nbsp;kim&#601;&#8216;a&#x1E6D; y<sup>a</sup>&#8216;&#259;&#x1E07;&#333;r &#8216;a&#x1E07;&#601;d&#601;&#x1E35;&#257; &#8217;e&#x1E6F;-hayyar&#601;d&#275;n &#8217;e&#x1E6F;-hammele&#x1E35;&#601; w&#601;l&#257;mm&acirc; yi&#x1E21;&#601;m&#601;l&#275;n&icirc; hammele&#x1E35;&#601; hag&#601;m&ucirc;l&acirc; hazz&#333;&#8217;&#x1E6F;: </P>
<P>38&nbsp;y&#257;&#353;&#257;&#x1E07;-n&#257;&#8217; &#8216;a&#x1E07;&#601;d&#601;&#x1E35;&#257; w&#601;&#8217;&#257;mu&#x1E6F; b&#601;&#8216;&icirc;r&icirc; &#8216;im qe&#x1E07;er &#8217;&#257;&#x1E07;&icirc; w&#601;&#8217;imm&icirc; w&#601;hinn&#275;h| &#8216;a&#x1E07;&#601;d&#601;&#x1E35;&#257; &#x1E35;im&#601;h&#257;m y<sup>a</sup>&#8216;&#259;&#x1E07;&#333;r &#8216;im-&#8217;&#259;&#x1E0F;&#333;n&icirc; hammele&#x1E35;&#601; w<sup>a</sup>&#8216;&#259;&#347;&#275;h-lw&#333; &#8217;&#275;&#x1E6F; &#8217;&#259;&#353;er-&#x1E6D;w&#333;&#x1E07; b&#601;&#8216;&ecirc;ney&#x1E35;&#257;: s</P>
<P>39&nbsp;wayy&#333;&#8217;mer hammele&#x1E35;&#601; &#8217;it&icirc; y<sup>a</sup>&#8216;&#259;&#x1E07;&#333;r kim&#601;h&#257;m wa&#8217;&#259;n&icirc; &#8217;e&#8216;&#277;&#347;eh-llw&#333; &#8217;e&#x1E6F;-ha&#x1E6D;&#x1E6D;w&#333;&#x1E07; b&#601;&#8216;&ecirc;ney&#x1E35;&#257; w&#601;&#x1E35;&#333;l &#8217;&#259;&#353;er-ti&#x1E07;&#601;&#x1E25;ar &#8216;&#257;lay &#8217;e&#8216;&#277;&#347;eh-ll&#257;&#x1E35;&#601;: </P>
<P>40&nbsp;wayy<sup>a</sup>&#8216;&#259;&#x1E07;&#333;r k&#257;l-h&#257;&#8216;&#257;m &#8217;e&#x1E6F;-hayyar&#601;d&#275;n w&#601;hammele&#x1E35;&#601; &#8216;&#257;&#x1E07;&#257;r wayyi&#353;&#353;aq hammele&#x1E35;&#601; l&#601;&#x1E07;ar&#601;zillay way&#601;&#x1E07;&#257;r&#259;&#x1E35;&#275;h&ucirc; wayy&#257;&#353;&#257;&#x1E07; lim&#601;q&#333;mw&#333;: s</P>
<P>41&nbsp;wayy<sup>a</sup>&#8216;&#259;&#x1E07;&#333;r hammele&#x1E35;&#601; hagil&#601;g&#257;l&acirc; w&#601;&#x1E35;im&#601;h&#257;n &#8216;&#257;&#x1E07;ar &#8216;immw&#333; w&#601;&#x1E35;&#257;l-&#8216;am y&#601;h&ucirc;&#x1E0F;&acirc; <font color="brown">wayy<sup>a</sup>&#8216;&#259;&#x1E07;ir&ucirc;</font> <font color="blue">he&#8216;&#277;&#x1E07;&icirc;r&ucirc;</font> &#8217;e&#x1E6F;-hammele&#x1E35;&#601; w&#601;&#x1E21;am &#x1E25;&#259;&#x1E63;&icirc; &#8216;am yi&#347;&#601;r&#257;&#8217;&#275;l: </P>
<P>42&nbsp;w&#601;hinn&#275;h k&#257;l-&#8217;&icirc;&#353; yi&#347;&#601;r&#257;&#8217;&#275;l b&#257;&#8217;&icirc;m &#8217;el-hammele&#x1E35;&#601; wayy&#333;&#8217;m&#601;r&ucirc; &#8217;el-hammele&#x1E35;&#601; mad&ucirc;&#8216;a g&#601;n&#257;&#x1E07;&ucirc;&#x1E35;&#257; &#8217;<sup>a</sup>&#x1E25;&ecirc;n&ucirc; &#8217;&icirc;&#353; y&#601;h&ucirc;&#x1E0F;&acirc; wayy<sup>a</sup>&#8216;&#259;&#x1E07;ir&ucirc; &#8217;e&#x1E6F;-hammele&#x1E35;&#601; w&#601;&#8217;e&#x1E6F;-b&ecirc;&#x1E6F;w&#333; &#8217;e&#x1E6F;-hayyar&#601;d&#275;n w&#601;&#x1E35;&#257;l-&#8217;an&#601;&#353;&ecirc; &#x1E0F;&#257;wi&#x1E0F; &#8216;immw&#333;: s</P>
<P>43&nbsp;wayy<sup>a</sup>&#8216;an k&#257;l-&#8217;&icirc;&#353; y&#601;h&ucirc;&#x1E0F;&acirc; &#8216;al-&#8217;&icirc;&#353; yi&#347;&#601;r&#257;&#8217;&#275;l k&icirc;-q&#257;rw&#333;&#x1E07; hammele&#x1E35;&#601; &#8217;&#275;lay w&#601;l&#257;mm&acirc; zzeh &#x1E25;&#257;r&acirc; l&#601;&#x1E35;&#257; &#8216;al-had&#257;&#x1E07;&#257;r hazzeh he&#8217;&#257;&#x1E35;w&#333;l &#8217;&#257;&#x1E35;al&#601;n&ucirc; min-hammele&#x1E35;&#601; &#8217;im-ni&#347;&#347;&#275;&#8217;&#x1E6F; ni&#347;&#347;&#257;&#8217; l&#257;n&ucirc;: s</P>
<P>44&nbsp;wayy<sup>a</sup>&#8216;an &#8217;&icirc;&#353;-yi&#347;&#601;r&#257;&#8217;&#275;l &#8217;e&#x1E6F;-&#8217;&icirc;&#353; y&#601;h&ucirc;&#x1E0F;&acirc; wayy&#333;&#8217;mer &#8216;e&#347;er-y&#257;&#x1E0F;w&#333;&#x1E6F; l&icirc; &#x1E07;ammele&#x1E35;&#601; w&#601;&#x1E21;am-b&#601;&#x1E0F;&#257;wi&#x1E0F; &#8217;&#259;n&icirc; mimm&#601;&#x1E35;&#257; &ucirc;mad&ucirc;&#8216;a h&#277;qill&#333;&#x1E6F;an&icirc; w&#601;l&#333;&#8217;-h&#257;y&acirc; &#x1E0F;&#601;&#x1E07;&#257;r&icirc; ri&#8217;&#353;w&#333;n l&icirc; l&#601;h&#257;&#353;&icirc;&#x1E07; &#8217;e&#x1E6F;-mal&#601;k&icirc; wayyiqe&#353; d&#601;&#x1E07;ar-&#8217;&icirc;&#353; y&#601;h&ucirc;&#x1E0F;&acirc; mid&#601;&#x1E07;ar &#8217;&icirc;&#353; yi&#347;&#601;r&#257;&#8217;&#275;l: s</P>
</TD>
</TABLE>
<P><HR>
<CENTER>
<A HREF="sa2020.htm">Next: 2 Samuel (2 Shmuel) Chapter 20</A></CENTER>
</BODY>
</HTML>
