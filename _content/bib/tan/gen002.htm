<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen002">Polyglot</A>&nbsp;
<A HREF="../kjv/gen002">KJV</A>&nbsp;
<A HREF="../sep/gen002">Sep</A>&nbsp;
<A HREF="../vul/gen002">Vul</A>&nbsp;

<BR>
<BR><A HREF="gen">Genesis (Bereshit) Index</A><BR>
&nbsp;
<A HREF="gen001">Previous</A>&nbsp;
<A HREF="gen003">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְכֻלּ֛וּ הַשָּׁמַ֥יִם וְהָאָ֖רֶץ וְכָל־צְבָאָֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְכַ֤ל אֱלֹהִים֙ בַּיּ֣וֹם הַשְּׁבִיעִ֔י מְלַאכְתּ֖וֹ אֲשֶׁ֣ר עָשָׂ֑ה וַיִּשְׁבֹּת֙ בַּיּ֣וֹם הַשְּׁבִיעִ֔י מִכָּל־מְלַאכְתּ֖וֹ אֲשֶׁ֥ר עָשָֽׂה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְבָ֤רֶךְ אֱלֹהִים֙ אֶת־י֣וֹם הַשְּׁבִיעִ֔י וַיְקַדֵּ֖שׁ אֹת֑וֹ כִּ֣י ב֤וֹ שָׁבַת֙ מִכָּל־מְלַאכְתּ֔וֹ אֲשֶׁר־בָּרָ֥א אֱלֹהִ֖ים לַעֲשֽׂוֹת׃ פ</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֵ֣לֶּה תוֹלְד֧וֹת הַשָּׁמַ֛יִם וְהָאָ֖רֶץ בְּהִבָּֽרְאָ֑ם בְּי֗וֹם עֲשׂ֛וֹת יְהוָ֥ה אֱלֹהִ֖ים אֶ֥רֶץ וְשָׁמָֽיִם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְכֹ֣ל׀ שִׂ֣יחַ הַשָּׂדֶ֗ה טֶ֚רֶם יִֽהְיֶ֣ה בָאָ֔רֶץ וְכָל־עֵ֥שֶׂב הַשָּׂדֶ֖ה טֶ֣רֶם יִצְמָ֑ח כִּי֩ לֹ֨א הִמְטִ֜יר יְהוָ֤ה אֱלֹהִים֙ עַל־הָאָ֔רֶץ וְאָדָ֣ם אַ֔יִן לַֽעֲבֹ֖ד אֶת־הָֽאֲדָמָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאֵ֖ד יַֽעֲלֶ֣ה מִן־הָאָ֑רֶץ וְהִשְׁקָ֖ה אֶֽת־כָּל־פְּנֵֽי־הָֽאֲדָמָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּיצֶר֩ יְהוָ֨ה אֱלֹהִ֜ים אֶת־הָֽאָדָ֗ם עָפָר֙ מִן־הָ֣אֲדָמָ֔ה וַיִּפַּ֥ח בְּאַפָּ֖יו נִשְׁמַ֣ת חַיִּ֑ים וַֽיְהִ֥י הָֽאָדָ֖ם לְנֶ֥פֶשׁ חַיָּֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּטַּ֞ע יְהוָ֧ה אֱלֹהִ֛ים גַּן־בְעֵ֖דֶן מִקֶּ֑דֶם וַיָּ֣שֶׂם שָׁ֔ם אֶת־הָֽאָדָ֖ם אֲשֶׁ֥ר יָצָֽר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּצְמַ֞ח יְהוָ֤ה אֱלֹהִים֙ מִן־הָ֣אֲדָמָ֔ה כָּל־עֵ֛ץ נֶחְמָ֥ד לְמַרְאֶ֖ה וְט֣וֹב לְמַאֲכָ֑ל וְעֵ֤ץ הַֽחַיִּים֙ בְּת֣וֹךְ הַגָּ֔ן וְעֵ֕ץ הַדַּ֖עַת ט֥וֹב וָרָֽע׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְנָהָרּ֙ יֹצֵ֣א מֵעֵ֔דֶן לְהַשְׁק֖וֹת אֶת־הַגָּ֑ן וּמִשָּׁם֙ יִפָּרֵ֔ד וְהָיָ֖ה לְאַרְבָּעָ֥ה רָאשִֽׁים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;שֵׁ֥ם הָֽאֶחָ֖ד פִּישׁ֑וֹן ה֣וּא הַסֹּבֵ֗ב אֵ֚ת כָּל־אֶ֣רֶץ הַֽחֲוִילָ֔ה אֲשֶׁר־שָׁ֖ם הַזָּהָֽב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּֽזֲהַ֛ב הָאָ֥רֶץ הַהִ֖וא ט֑וֹב שָׁ֥ם הַבְּדֹ֖לַח וְאֶ֥בֶן הַשֹּֽׁהַם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְשֵֽׁם־הַנָּהָ֥ר הַשֵּׁנִ֖י גִּיח֑וֹן ה֣וּא הַסּוֹבֵ֔ב אֵ֖ת כָּל־אֶ֥רֶץ כּֽוּשׁ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְשֵׁ֨ם הַנָּהָ֤ר הַשְּׁלִישִׁי֙ חִדֶּ֔קֶל ה֥וּא הַֽהֹלֵ֖ךְ קִדְמַ֣ת אַשּׁ֑וּר וְהַנָּהָ֥ר הָֽרְבִיעִ֖י ה֥וּא פְרָֽת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּקַּ֛ח יְהוָ֥ה אֱלֹהִ֖ים אֶת־הָֽאָדָ֑ם וַיַּנִּחֵ֣הוּ בְגַן־עֵ֔דֶן לְעָבְדָ֖הּ וּלְשָׁמְרָֽהּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְצַו֙ יְהוָ֣ה אֱלֹהִ֔ים עַל־הָֽאָדָ֖ם לֵאמֹ֑ר מִכֹּ֥ל עֵֽץ־הַגָּ֖ן אָכֹ֥ל תֹּאכֵֽל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּמֵעֵ֗ץ הַדַּ֙עַת֙ ט֣וֹב וָרָ֔ע לֹ֥א תֹאכַ֖ל מִמֶּ֑נּוּ כִּ֗י בְּי֛וֹם אֲכָלְךָ֥ מִמֶּ֖נּוּ מ֥וֹת תָּמֽוּת׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּ֙אמֶר֙ יְהוָ֣ה אֱלֹהִ֔ים לֹא־ט֛וֹב הֱי֥וֹת הָֽאָדָ֖ם לְבַדּ֑וֹ אֶֽעֱשֶׂהּ־לּ֥וֹ<font color="red"><sup>1</font></sup> עֵ֖זֶר כְּנֶגְדּֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּצֶר֩ יְהוָ֨ה אֱלֹהִ֜ים מִן־הָֽאֲדָמָ֗ה כָּל־חַיַּ֤ת הַשָּׂדֶה֙ וְאֵת֙ כָּל־ע֣וֹף הַשָּׁמַ֔יִם וַיָּבֵא֙ אֶל־הָ֣אָדָ֔ם לִרְא֖וֹת מַה־יִּקְרָא־ל֑וֹ וְכֹל֩ אֲשֶׁ֨ר יִקְרָא־ל֧וֹ הָֽאָדָ֛ם נֶ֥פֶשׁ חַיָּ֖ה ה֥וּא שְׁמֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּקְרָ֨א הָֽאָדָ֜ם שֵׁמ֗וֹת לְכָל־הַבְּהֵמָה֙ וּלְע֣וֹף הַשָּׁמַ֔יִם וּלְכֹ֖ל חַיַּ֣ת הַשָּׂדֶ֑ה וּלְאָדָ֕ם לֹֽא־מָצָ֥א עֵ֖זֶר כְּנֶגְדּֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיַּפֵּל֩ יְהוָ֨ה אֱלֹהִ֧ים׀ תַּרְדֵּמָ֛ה עַל־הָאָדָ֖ם וַיִּישָׁ֑ן וַיִּקַּ֗ח אַחַת֙ מִצַּלְעֹתָ֔יו וַיִּסְגֹּ֥ר בָּשָׂ֖ר תַּחְתֶּֽנָּה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּבֶן֩ יְהוָ֨ה אֱלֹהִ֧ים׀ אֶֽת־הַצֵּלָ֛ע אֲשֶׁר־לָקַ֥ח מִן־הָֽאָדָ֖ם לְאִשָּׁ֑ה וַיְבִאֶ֖הָ אֶל־הָֽאָדָֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּאמֶר֮ הָֽאָדָם֒ זֹ֣את הַפַּ֗עַם עֶ֚צֶם מֵֽעֲצָמַ֔י וּבָשָׂ֖ר מִבְּשָׂרִ֑י לְזֹאת֙ יִקָּרֵ֣א אִשָּׁ֔ה כִּ֥י מֵאִ֖ישׁ לֻֽקֳחָה־זֹּֽאת׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;עַל־כֵּן֙ יַֽעֲזָב־אִ֔ישׁ אֶת־אָבִ֖יו וְאֶת־אִמּ֑וֹ וְדָבַ֣ק בְּאִשְׁתּ֔וֹ וְהָי֖וּ לְבָשָׂ֥ר אֶחָֽד׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיִּֽהְי֤וּ שְׁנֵיהֶם֙ עֲרוּמִּ֔ים הָֽאָדָ֖ם וְאִשְׁתּ֑וֹ וְלֹ֖א יִתְבֹּשָֽׁשׁוּ׃ </P>
</TD>
<TD WIDTH="50%">
<P>1&nbsp;way&#601;&#x1E35;ull&ucirc; ha&#353;&#353;&#257;mayim w&#601;h&#257;&#8217;&#257;re&#x1E63; w&#601;&#x1E35;&#257;l-&#x1E63;&#601;&#x1E07;&#257;&#8217;&#257;m: </P>
<P>2&nbsp;way&#601;&#x1E35;al &#8217;&#277;l&#333;h&icirc;m bayyw&#333;m ha&#353;&#353;&#601;&#x1E07;&icirc;&#8216;&icirc; m&#601;la&#8217;&#x1E35;&#601;tw&#333; &#8217;&#259;&#353;er &#8216;&#257;&#347;&acirc; wayyi&#353;&#601;b&#333;&#x1E6F; bayyw&#333;m ha&#353;&#353;&#601;&#x1E07;&icirc;&#8216;&icirc; mik&#257;l-m&#601;la&#8217;&#x1E35;&#601;tw&#333; &#8217;&#259;&#353;er &#8216;&#257;&#347;&acirc;: </P>
<P>3&nbsp;way&#601;&#x1E07;&#257;re&#x1E35;&#601; &#8217;&#277;l&#333;h&icirc;m &#8217;e&#x1E6F;-yw&#333;m ha&#353;&#353;&#601;&#x1E07;&icirc;&#8216;&icirc; way&#601;qad&#275;&#353; &#8217;&#333;&#x1E6F;w&#333; k&icirc; &#x1E07;w&#333; &#353;&#257;&#x1E07;a&#x1E6F; mik&#257;l-m&#601;la&#8217;&#x1E35;&#601;tw&#333; &#8217;&#259;&#353;er-b&#257;r&#257;&#8217; &#8217;&#277;l&#333;h&icirc;m l<sup>a</sup>&#8216;&#259;&#347;w&#333;&#x1E6F;: f</P>
<P>4&nbsp;&#8217;&#275;lleh &#x1E6F;w&#333;l&#601;&#x1E0F;w&#333;&#x1E6F; ha&#353;&#353;&#257;mayim w&#601;h&#257;&#8217;&#257;re&#x1E63; b&#601;hib&#257;r&#601;&#8217;&#257;m b&#601;yw&#333;m &#8216;&#259;&#347;w&#333;&#x1E6F; y&#601;hw&acirc; &#8217;&#277;l&#333;h&icirc;m &#8217;ere&#x1E63; w&#601;&#353;&#257;m&#257;yim: </P>
<P>5&nbsp;w&#601;&#x1E35;&#333;l| &#347;&icirc;&#x1E25;a ha&#347;&#347;&#257;&#x1E0F;eh &#x1E6D;erem yih&#601;yeh &#x1E07;&#257;&#8217;&#257;re&#x1E63; w&#601;&#x1E35;&#257;l-&#8216;&#275;&#347;e&#x1E07; ha&#347;&#347;&#257;&#x1E0F;eh &#x1E6D;erem yi&#x1E63;&#601;m&#257;&#x1E25; k&icirc; l&#333;&#8217; him&#601;&#x1E6D;&icirc;r y&#601;hw&acirc; &#8217;&#277;l&#333;h&icirc;m &#8216;al-h&#257;&#8217;&#257;re&#x1E63; w&#601;&#8217;&#257;&#x1E0F;&#257;m &#8217;ayin l<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-h&#257;&#8217;&#259;&#x1E0F;&#257;m&acirc;: </P>
<P>6&nbsp;w&#601;&#8217;&#275;&#x1E0F; y<sup>a</sup>&#8216;&#259;leh min-h&#257;&#8217;&#257;re&#x1E63; w&#601;hi&#353;&#601;q&acirc; &#8217;e&#x1E6F;-k&#257;l-p&#601;n&ecirc;-h&#257;&#8217;&#259;&#x1E0F;&#257;m&acirc;: </P>
<P>7&nbsp;wayy&icirc;&#x1E63;er y&#601;hw&acirc; &#8217;&#277;l&#333;h&icirc;m &#8217;e&#x1E6F;-h&#257;&#8217;&#257;&#x1E0F;&#257;m &#8216;&#257;f&#257;r min-h&#257;&#8217;&#259;&#x1E0F;&#257;m&acirc; wayyip<sup>a</sup>&#x1E25; b&#601;&#8217;ap&#257;yw ni&#353;&#601;ma&#x1E6F; &#x1E25;ayy&icirc;m way&#601;h&icirc; h&#257;&#8217;&#257;&#x1E0F;&#257;m l&#601;nefe&#353; &#x1E25;ayy&acirc;: </P>
<P>8&nbsp;wayyi&#x1E6D;&#x1E6D;<sup>a</sup>&#8216; y&#601;hw&acirc; &#8217;&#277;l&#333;h&icirc;m gan-&#x1E07;&#601;&#8216;&#275;&#x1E0F;en miqqe&#x1E0F;em wayy&#257;&#347;em &#353;&#257;m &#8217;e&#x1E6F;-h&#257;&#8217;&#257;&#x1E0F;&#257;m &#8217;&#259;&#353;er y&#257;&#x1E63;&#257;r: </P>
<P>9&nbsp;wayya&#x1E63;&#601;m<sup>a</sup>&#x1E25; y&#601;hw&acirc; &#8217;&#277;l&#333;h&icirc;m min-h&#257;&#8217;&#259;&#x1E0F;&#257;m&acirc; k&#257;l-&#8216;&#275;&#x1E63; ne&#x1E25;&#601;m&#257;&#x1E0F; l&#601;mar&#601;&#8217;eh w&#601;&#x1E6D;w&#333;&#x1E07; l&#601;ma&#8217;&#259;&#x1E35;&#257;l w&#601;&#8216;&#275;&#x1E63; h<sup>a</sup>&#x1E25;ayy&icirc;m b&#601;&#x1E6F;w&#333;&#x1E35;&#601; hag&#257;n w&#601;&#8216;&#275;&#x1E63; had<sup>a</sup>&#8216;a&#x1E6F; &#x1E6D;w&#333;&#x1E07; w&#257;r&#257;&#8216;: </P>
<P>10&nbsp;w&#601;n&acirc;&#257;rr y&#333;&#x1E63;&#275;&#8217; m&#275;&#8216;&#275;&#x1E0F;en l&#601;ha&#353;&#601;qw&#333;&#x1E6F; &#8217;e&#x1E6F;-hag&#257;n &ucirc;mi&#353;&#353;&#257;m yip&#257;r&#275;&#x1E0F; w&#601;h&#257;y&acirc; l&#601;&#8217;ar&#601;b&#257;&#8216;&acirc; r&#257;&#8217;&#353;&icirc;m: </P>
<P>11&nbsp;&#353;&#275;m h&#257;&#8217;e&#x1E25;&#257;&#x1E0F; p&icirc;&#353;w&#333;n h&ucirc;&#8217; hass&#333;&#x1E07;&#275;&#x1E07; &#8217;&#275;&#x1E6F; k&#257;l-&#8217;ere&#x1E63; h<sup>a</sup>&#x1E25;&#259;w&icirc;l&acirc; &#8217;&#259;&#353;er-&#353;&#257;m hazz&acirc;&#257;&#x1E07;: </P>
<P>12&nbsp;&ucirc;z&#259;ha&#x1E07; h&#257;&#8217;&#257;re&#x1E63; hahiw&#8217; &#x1E6D;w&#333;&#x1E07; &#353;&#257;m hab&#601;&#x1E0F;&#333;l<sup>a</sup>&#x1E25; w&#601;&#8217;e&#x1E07;en ha&#353;&#353;&#333;ham: </P>
<P>13&nbsp;w&#601;&#353;&#275;m-hann&acirc;&#257;r ha&#353;&#353;&#275;n&icirc; g&icirc;&#x1E25;w&#333;n h&ucirc;&#8217; hassw&#333;&#x1E07;&#275;&#x1E07; &#8217;&#275;&#x1E6F; k&#257;l-&#8217;ere&#x1E63; k&ucirc;&#353;: </P>
<P>14&nbsp;w&#601;&#353;&#275;m hann&acirc;&#257;r ha&#353;&#353;&#601;l&icirc;&#353;&icirc; &#x1E25;ideqel h&ucirc;&#8217; hah&#333;l&#275;&#x1E35;&#601; qi&#x1E0F;&#601;ma&#x1E6F; &#8217;a&#353;&#353;&ucirc;r w&#601;hann&acirc;&#257;r h&#257;r&#601;&#x1E07;&icirc;&#8216;&icirc; h&ucirc;&#8217; f&#601;r&#257;&#x1E6F;: </P>
<P>15&nbsp;wayyiqq<sup>a</sup>&#x1E25; y&#601;hw&acirc; &#8217;&#277;l&#333;h&icirc;m &#8217;e&#x1E6F;-h&#257;&#8217;&#257;&#x1E0F;&#257;m wayyanni&#x1E25;&#275;h&ucirc; &#x1E07;&#601;&#x1E21;an-&#8216;&#275;&#x1E0F;en l&#601;&#8216;&#257;&#x1E07;&#601;&#x1E0F;&#257;h &ucirc;l&#601;&#353;&#257;m&#601;r&#257;h: </P>
<P>16&nbsp;way&#601;&#x1E63;aw y&#601;hw&acirc; &#8217;&#277;l&#333;h&icirc;m &#8216;al-h&#257;&#8217;&#257;&#x1E0F;&#257;m l&#275;&#8217;m&#333;r mik&#333;l &#8216;&#275;&#x1E63;-hag&#257;n &#8217;&#257;&#x1E35;&#333;l t&#333;&#8217;&#x1E35;&#275;l: </P>
<P>17&nbsp;&ucirc;m&#275;&#8216;&#275;&#x1E63; had<sup>a</sup>&#8216;a&#x1E6F; &#x1E6D;w&#333;&#x1E07; w&#257;r&#257;&#8216; l&#333;&#8217; &#x1E6F;&#333;&#8217;&#x1E35;al mimmenn&ucirc; k&icirc; b&#601;yw&#333;m &#8217;&#259;&#x1E35;&#257;l&#601;&#x1E35;&#257; mimmenn&ucirc; mw&#333;&#x1E6F; t&#257;m&ucirc;&#x1E6F;: </P>
<P>18&nbsp;wayy&#333;&#8217;mer y&#601;hw&acirc; &#8217;&#277;l&#333;h&icirc;m l&#333;&#8217;-&#x1E6D;w&#333;&#x1E07; h&#277;yw&#333;&#x1E6F; h&#257;&#8217;&#257;&#x1E0F;&#257;m l&#601;&#x1E07;adw&#333; &#8217;e&#8216;&#277;&#347;ehh-llw&#333;<font color="red"><sup>1</font></sup> &#8216;&#275;zer k&#601;ne&#x1E21;&#601;dw&#333;: </P>
<P>19&nbsp;wayyi&#x1E63;er y&#601;hw&acirc; &#8217;&#277;l&#333;h&icirc;m min-h&#257;&#8217;&#259;&#x1E0F;&#257;m&acirc; k&#257;l-&#x1E25;ayya&#x1E6F; ha&#347;&#347;&#257;&#x1E0F;eh w&#601;&#8217;&#275;&#x1E6F; k&#257;l-&#8216;w&#333;f ha&#353;&#353;&#257;mayim wayy&#257;&#x1E07;&#275;&#8217; &#8217;el-h&#257;&#8217;&#257;&#x1E0F;&#257;m lir&#601;&#8217;w&#333;&#x1E6F; mah-yyiq&#601;r&#257;&#8217;-lw&#333; w&#601;&#x1E35;&#333;l &#8217;&#259;&#353;er yiq&#601;r&#257;&#8217;-lw&#333; h&#257;&#8217;&#257;&#x1E0F;&#257;m nefe&#353; &#x1E25;ayy&acirc; h&ucirc;&#8217; &#353;&#601;mw&#333;: </P>
<P>20&nbsp;wayyiq&#601;r&#257;&#8217; h&#257;&#8217;&#257;&#x1E0F;&#257;m &#353;&#275;mw&#333;&#x1E6F; l&#601;&#x1E35;&#257;l-hab&#601;h&#275;m&acirc; &ucirc;l&#601;&#8216;w&#333;f ha&#353;&#353;&#257;mayim &ucirc;l&#601;&#x1E35;&#333;l &#x1E25;ayya&#x1E6F; ha&#347;&#347;&#257;&#x1E0F;eh &ucirc;l&#601;&#8217;&#257;&#x1E0F;&#257;m l&#333;&#8217;-m&#257;&#x1E63;&#257;&#8217; &#8216;&#275;zer k&#601;ne&#x1E21;&#601;dw&#333;: </P>
<P>21&nbsp;wayyap&#275;l y&#601;hw&acirc; &#8217;&#277;l&#333;h&icirc;m| tar&#601;d&#275;m&acirc; &#8216;al-h&#257;&#8217;&#257;&#x1E0F;&#257;m wayy&icirc;&#353;&#257;n wayyiqq<sup>a</sup>&#x1E25; &#8217;<sup>a</sup>&#x1E25;a&#x1E6F; mi&#x1E63;&#x1E63;al&#601;&#8216;&#333;&#x1E6F;&#257;yw wayyis&#601;g&#333;r b&#257;&#347;&#257;r t<sup>a</sup>&#x1E25;&#601;tenn&acirc;: </P>
<P>22&nbsp;wayyi&#x1E07;en y&#601;hw&acirc; &#8217;&#277;l&#333;h&icirc;m| &#8217;e&#x1E6F;-ha&#x1E63;&#x1E63;&#275;l&#257;&#8216; &#8217;&#259;&#353;er-l&#257;q<sup>a</sup>&#x1E25; min-h&#257;&#8217;&#257;&#x1E0F;&#257;m l&#601;&#8217;i&#353;&#353;&acirc; way&#601;&#x1E07;i&#8217;eh&#257; &#8217;el-h&#257;&#8217;&#257;&#x1E0F;&#257;m: </P>
<P>23&nbsp;wayy&#333;&#8217;mer h&#257;&#8217;&#257;&#x1E0F;&#257;m z&#333;&#8217;&#x1E6F; hap<sup>a</sup>&#8216;am &#8216;e&#x1E63;em m&#275;&#8216;&#259;&#x1E63;&#257;may &ucirc;&#x1E07;&#257;&#347;&#257;r mib&#601;&#347;&#257;r&icirc; l&#601;z&#333;&#8217;&#x1E6F; yiqq&#257;r&#275;&#8217; &#8217;i&#353;&#353;&acirc; k&icirc; m&#275;&#8217;&icirc;&#353; luq&#335;&#x1E25;&acirc;-zz&#333;&#8217;&#x1E6F;: </P>
<P>24&nbsp;&#8216;al-k&#275;n y<sup>a</sup>&#8216;&#259;z&#257;&#x1E07;-&#8217;&icirc;&#353; &#8217;e&#x1E6F;-&#8217;&#257;&#x1E07;&icirc;w w&#601;&#8217;e&#x1E6F;-&#8217;immw&#333; w&#601;&#x1E0F;&#257;&#x1E07;aq b&#601;&#8217;i&#353;&#601;tw&#333; w&#601;h&#257;y&ucirc; l&#601;&#x1E07;&#257;&#347;&#257;r &#8217;e&#x1E25;&#257;&#x1E0F;: </P>
<P>25&nbsp;wayyih&#601;y&ucirc; &#353;&#601;n&ecirc;hem &#8216;&#259;r&ucirc;mm&icirc;m h&#257;&#8217;&#257;&#x1E0F;&#257;m w&#601;&#8217;i&#353;&#601;tw&#333; w&#601;l&#333;&#8217; yi&#x1E6F;&#601;b&#333;&#353;&#257;&#353;&ucirc;: </P>
</TD>
</TABLE>
<P><HR>
<CENTER>
<A HREF="gen003">Next: Genesis (Bereshit) Chapter 3</A></CENTER>
</BODY>
</HTML>
