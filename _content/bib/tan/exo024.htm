<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo024">Polyglot</A>&nbsp;
<A HREF="../kjv/exo024">KJV</A>&nbsp;
<A HREF="../sep/exo024">Sep</A>&nbsp;
<A HREF="../vul/exo024">Vul</A>&nbsp;

<BR>
<BR><A HREF="exo">Exodus (Shemot) Index</A><BR>
&nbsp;
<A HREF="exo023">Previous</A>&nbsp;
<A HREF="exo025">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 24</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְאֶל־מֹשֶׁ֨ה אָמַ֜ר עֲלֵ֣ה אֶל־יְהוָ֗ה אַתָּה֙ וְאַהֲרֹן֙ נָדָ֣ב וַאֲבִיה֔וּא וְשִׁבְעִ֖ים מִזִּקְנֵ֣י יִשְׂרָאֵ֑ל וְהִשְׁתַּחֲוִיתֶ֖ם מֵרָחֹֽק׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְנִגַּ֨שׁ מֹשֶׁ֤ה לְבַדּוֹ֙ אֶל־יְהוָ֔ה וְהֵ֖ם לֹ֣א יִגָּ֑שׁוּ וְהָעָ֕ם לֹ֥א יַעֲל֖וּ עִמּֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּבֹ֣א מֹשֶׁ֗ה וַיְסַפֵּ֤ר לָעָם֙ אֵ֚ת כָּל־דִּבְרֵ֣י יְהוָ֔ה וְאֵ֖ת כָּל־הַמִּשְׁפָּטִ֑ים וַיַּ֨עַן כָּל־הָעָ֜ם ק֤וֹל אֶחָד֙ וַיֹּ֣אמְר֔וּ כָּל־הַדְּבָרִ֛ים אֲשֶׁר־דִּבֶּ֥ר יְהוָ֖ה נַעֲשֶֽׂה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּכְתֹּ֣ב מֹשֶׁ֗ה אֵ֚ת כָּל־דִּבְרֵ֣י יְהוָ֔ה וַיַּשְׁכֵּ֣ם בַּבֹּ֔קֶר וַיִּ֥בֶן מִזְבֵּ֖חַ תַּ֣חַת הָהָ֑ר וּשְׁתֵּ֤ים עֶשְׂרֵה֙ מַצֵּבָ֔ה לִשְׁנֵ֥ים עָשָׂ֖ר שִׁבְטֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּשְׁלַ֗ח אֶֽת־נַעֲרֵי֙ בְּנֵ֣י יִשְׂרָאֵ֔ל וַיַּֽעֲל֖וּ עֹלֹ֑ת וַֽיִּזְבְּח֞וּ זְבָחִ֧ים שְׁלָמִ֛ים לַיהוָ֖ה פָּרִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּקַּ֤ח מֹשֶׁה֙ חֲצִ֣י הַדָּ֔ם וַיָּ֖שֶׂם בָּאַגָּנֹ֑ת וַחֲצִ֣י הַדָּ֔ם זָרַ֖ק עַל־הַמִּזְבֵּֽחַ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּקַּח֙ סֵ֣פֶר הַבְּרִ֔ית וַיִּקְרָ֖א בְּאָזְנֵ֣י הָעָ֑ם וַיֹּ֣אמְר֔וּ כֹּ֛ל אֲשֶׁר־דִּבֶּ֥ר יְהוָ֖ה נַעֲשֶׂ֥ה וְנִשְׁמָֽע׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּקַּ֤ח מֹשֶׁה֙ אֶת־הַדָּ֔ם וַיִּזְרֹ֖ק עַל־הָעָ֑ם וַיֹּ֗אמֶר הִנֵּ֤ה דַֽם־הַבְּרִית֙ אֲשֶׁ֨ר כָּרַ֤ת יְהוָה֙ עִמָּכֶ֔ם עַ֥ל כָּל־הַדְּבָרִ֖ים הָאֵֽלֶּה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּ֥עַל מֹשֶׁ֖ה וְאַהֲרֹ֑ן נָדָב֙ וַאֲבִיה֔וּא וְשִׁבְעִ֖ים מִזִּקְנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּרְא֕וּ אֵ֖ת אֱלֹהֵ֣י יִשְׂרָאֵ֑ל וְתַ֣חַת רַגְלָ֗יו כְּמַעֲשֵׂה֙ לִבְנַ֣ת הַסַּפִּ֔יר וּכְעֶ֥צֶם הַשָּׁמַ֖יִם לָטֹֽהַר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאֶל־אֲצִילֵי֙ בְּנֵ֣י יִשְׂרָאֵ֔ל לֹ֥א שָׁלַ֖ח יָד֑וֹ וַֽיֶּחֱזוּ֙ אֶת־הָ֣אֱלֹהִ֔ים וַיֹּאכְל֖וּ וַיִּשְׁתּֽוּ׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֨אמֶר יְהוָ֜ה אֶל־מֹשֶׁ֗ה עֲלֵ֥ה אֵלַ֛י הָהָ֖רָה וֶהְיֵה־שָׁ֑ם וְאֶתְּנָ֨ה לְךָ֜ אֶת־לֻחֹ֣ת הָאֶ֗בֶן וְהַתּוֹרָה֙ וְהַמִּצְוָ֔ה אֲשֶׁ֥ר כָּתַ֖בְתִּי לְהוֹרֹתָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיָּ֣קָם מֹשֶׁ֔ה וִיהוֹשֻׁ֖עַ מְשָׁרְת֑וֹ וַיַּ֥עַל מֹשֶׁ֖ה אֶל־הַ֥ר הָאֱלֹהִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאֶל־הַזְּקֵנִ֤ים אָמַר֙ שְׁבוּ־לָ֣נוּ בָזֶ֔ה עַ֥ד אֲשֶׁר־נָשׁ֖וּב אֲלֵיכֶ֑ם וְהִנֵּ֨ה אַהֲרֹ֤ן וְחוּר֙ עִמָּכֶ֔ם מִי־בַ֥עַל דְּבָרִ֖ים יִגַּ֥שׁ אֲלֵהֶֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיַּ֥עַל מֹשֶׁ֖ה אֶל־הָהָ֑ר וַיְכַ֥ס הֶעָנָ֖ן אֶת־הָהָֽר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּשְׁכֹּ֤ן כְּבוֹד־יְהוָה֙ עַל־הַ֣ר סִינַ֔י וַיְכַסֵּ֥הוּ הֶעָנָ֖ן שֵׁ֣שֶׁת יָמִ֑ים וַיִּקְרָ֧א אֶל־מֹשֶׁ֛ה בַּיּ֥וֹם הַשְּׁבִיעִ֖י מִתּ֥וֹךְ הֶעָנָֽן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּמַרְאֵה֙ כְּב֣וֹד יְהוָ֔ה כְּאֵ֥שׁ אֹכֶ֖לֶת בְּרֹ֣אשׁ הָהָ֑ר לְעֵינֵ֖י בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיָּבֹ֥א מֹשֶׁ֛ה בְּת֥וֹךְ הֶעָנָ֖ן וַיַּ֣עַל אֶל־הָהָ֑ר וַיְהִ֤י מֹשֶׁה֙ בָּהָ֔ר אַרְבָּעִ֣ים י֔וֹם וְאַרְבָּעִ֖ים לָֽיְלָה׃ פ</P>
</TD>
<TD WIDTH="50%">
<P>1&nbsp;w&#601;&#8217;el-m&#333;&#353;eh &#8217;&#257;mar &#8216;&#259;l&#275;h &#8217;el-y&#601;hw&acirc; &#8217;at&acirc; w&#601;&#8217;ah&#259;r&#333;n n&#257;&#x1E0F;&#257;&#x1E07; wa&#8217;&#259;&#x1E07;&icirc;h&ucirc;&#8217; w&#601;&#353;i&#x1E07;&#601;&#8216;&icirc;m mizziq&#601;n&ecirc; yi&#347;&#601;r&#257;&#8217;&#275;l w&#601;hi&#353;&#601;t<sup>a</sup>&#x1E25;&#259;w&icirc;&#x1E6F;em m&#275;r&#257;&#x1E25;&#333;q: </P>
<P>2&nbsp;w&#601;niga&#353; m&#333;&#353;eh l&#601;&#x1E07;adw&#333; &#8217;el-y&#601;hw&acirc; w&#601;h&#275;m l&#333;&#8217; yig&#257;&#353;&ucirc; w&#601;h&#257;&#8216;&#257;m l&#333;&#8217; y<sup>a</sup>&#8216;&#259;l&ucirc; &#8216;immw&#333;: </P>
<P>3&nbsp;wayy&#257;&#x1E07;&#333;&#8217; m&#333;&#353;eh way&#601;sap&#275;r l&#257;&#8216;&#257;m &#8217;&#275;&#x1E6F; k&#257;l-di&#x1E07;&#601;r&ecirc; y&#601;hw&acirc; w&#601;&#8217;&#275;&#x1E6F; k&#257;l-hammi&#353;&#601;p&#257;&#x1E6D;&icirc;m wayy<sup>a</sup>&#8216;an k&#257;l-h&#257;&#8216;&#257;m qw&#333;l &#8217;e&#x1E25;&#257;&#x1E0F; wayy&#333;&#8217;m&#601;r&ucirc; k&#257;l-had&#601;&#x1E07;&#257;r&icirc;m &#8217;&#259;&#353;er-diber y&#601;hw&acirc; n<sup>a</sup>&#8216;&#259;&#347;eh: </P>
<P>4&nbsp;wayyi&#x1E35;&#601;t&#333;&#x1E07; m&#333;&#353;eh &#8217;&#275;&#x1E6F; k&#257;l-di&#x1E07;&#601;r&ecirc; y&#601;hw&acirc; wayya&#353;&#601;k&#275;m bab&#333;qer wayyi&#x1E07;en miz&#601;b&#275;&#x1E25;a t<sup>a</sup>&#x1E25;a&#x1E6F; h&acirc;&#257;r &ucirc;&#353;&#601;t&ecirc;m &#8216;e&#347;&#601;r&#275;h ma&#x1E63;&#x1E63;&#275;&#x1E07;&acirc; li&#353;&#601;n&ecirc;m &#8216;&#257;&#347;&#257;r &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l: </P>
<P>5&nbsp;wayyi&#353;&#601;l<sup>a</sup>&#x1E25; &#8217;e&#x1E6F;-n<sup>a</sup>&#8216;&#259;r&ecirc; b&#601;n&ecirc; yi&#347;&#601;r&#257;&#8217;&#275;l wayy<sup>a</sup>&#8216;&#259;l&ucirc; &#8216;&#333;l&#333;&#x1E6F; wayyiz&#601;b&#601;&#x1E25;&ucirc; z&#601;&#x1E07;&#257;&#x1E25;&icirc;m &#353;&#601;l&#257;m&icirc;m layhw&acirc; p&#257;r&icirc;m: </P>
<P>6&nbsp;wayyiqq<sup>a</sup>&#x1E25; m&#333;&#353;eh &#x1E25;&#259;&#x1E63;&icirc; had&#257;m wayy&#257;&#347;em b&#257;&#8217;ag&#257;n&#333;&#x1E6F; w<sup>a</sup>&#x1E25;&#259;&#x1E63;&icirc; had&#257;m z&#257;raq &#8216;al-hammiz&#601;b&#275;&#x1E25;a: </P>
<P>7&nbsp;wayyiqq<sup>a</sup>&#x1E25; s&#275;fer hab&#601;r&icirc;&#x1E6F; wayyiq&#601;r&#257;&#8217; b&#601;&#8217;&#257;z&#601;n&ecirc; h&#257;&#8216;&#257;m wayy&#333;&#8217;m&#601;r&ucirc; k&#333;l &#8217;&#259;&#353;er-diber y&#601;hw&acirc; n<sup>a</sup>&#8216;&#259;&#347;eh w&#601;ni&#353;&#601;m&#257;&#8216;: </P>
<P>8&nbsp;wayyiqq<sup>a</sup>&#x1E25; m&#333;&#353;eh &#8217;e&#x1E6F;-had&#257;m wayyiz&#601;r&#333;q &#8216;al-h&#257;&#8216;&#257;m wayy&#333;&#8217;mer hinn&#275;h &#x1E0F;am-hab&#601;r&icirc;&#x1E6F; &#8217;&#259;&#353;er k&#257;ra&#x1E6F; y&#601;hw&acirc; &#8216;imm&#257;&#x1E35;em &#8216;al k&#257;l-had&#601;&#x1E07;&#257;r&icirc;m h&#257;&#8217;&#275;lleh: </P>
<P>9&nbsp;wayy<sup>a</sup>&#8216;al m&#333;&#353;eh w&#601;&#8217;ah&#259;r&#333;n n&#257;&#x1E0F;&#257;&#x1E07; wa&#8217;&#259;&#x1E07;&icirc;h&ucirc;&#8217; w&#601;&#353;i&#x1E07;&#601;&#8216;&icirc;m mizziq&#601;n&ecirc; yi&#347;&#601;r&#257;&#8217;&#275;l: </P>
<P>10&nbsp;wayyir&#601;&#8217;&ucirc; &#8217;&#275;&#x1E6F; &#8217;&#277;l&#333;h&ecirc; yi&#347;&#601;r&#257;&#8217;&#275;l w&#601;&#x1E6F;<sup>a</sup>&#x1E25;a&#x1E6F; ra&#x1E21;&#601;l&#257;yw k&#601;m<sup>a</sup>&#8216;&#259;&#347;&#275;h li&#x1E07;&#601;na&#x1E6F; hassap&icirc;r &ucirc;&#x1E35;&#601;&#8216;e&#x1E63;em ha&#353;&#353;&#257;mayim l&#257;&#x1E6D;&#333;har: </P>
<P>11&nbsp;w&#601;&#8217;el-&#8217;&#259;&#x1E63;&icirc;l&ecirc; b&#601;n&ecirc; yi&#347;&#601;r&#257;&#8217;&#275;l l&#333;&#8217; &#353;&#257;l<sup>a</sup>&#x1E25; y&#257;&#x1E0F;w&#333; wayye&#x1E25;&#277;z&ucirc; &#8217;e&#x1E6F;-h&#257;&#8217;&#277;l&#333;h&icirc;m wayy&#333;&#8217;&#x1E35;&#601;l&ucirc; wayyi&#353;&#601;t&ucirc;: s</P>
<P>12&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh &#8216;&#259;l&#275;h &#8217;&#275;lay h&acirc;&#257;r&acirc; weh&#601;y&#275;h-&#353;&#257;m w&#601;&#8217;et&#601;n&acirc; l&#601;&#x1E35;&#257; &#8217;e&#x1E6F;-lu&#x1E25;&#333;&#x1E6F; h&#257;&#8217;e&#x1E07;en w&#601;hatw&#333;r&acirc; w&#601;hammi&#x1E63;&#601;w&acirc; &#8217;&#259;&#353;er k&#257;&#x1E6F;a&#x1E07;&#601;t&icirc; l&#601;hw&#333;r&#333;&#x1E6F;&#257;m: </P>
<P>13&nbsp;wayy&#257;q&#257;m m&#333;&#353;eh w&icirc;hw&#333;&#353;u&#8216;a m&#601;&#353;&#257;r&#601;&#x1E6F;w&#333; wayy<sup>a</sup>&#8216;al m&#333;&#353;eh &#8217;el-har h&#257;&#8217;&#277;l&#333;h&icirc;m: </P>
<P>14&nbsp;w&#601;&#8217;el-hazz&#601;q&#275;n&icirc;m &#8217;&#257;mar &#353;&#601;&#x1E07;&ucirc;-l&#257;n&ucirc; &#x1E07;&#257;zeh &#8216;a&#x1E0F; &#8217;&#259;&#353;er-n&#257;&#353;&ucirc;&#x1E07; &#8217;&#259;l&ecirc;&#x1E35;em w&#601;hinn&#275;h &#8217;ah&#259;r&#333;n w&#601;&#x1E25;&ucirc;r &#8216;imm&#257;&#x1E35;em m&icirc;-&#x1E07;<sup>a</sup>&#8216;al d&#601;&#x1E07;&#257;r&icirc;m yiga&#353; &#8217;&#259;l&#275;hem: </P>
<P>15&nbsp;wayy<sup>a</sup>&#8216;al m&#333;&#353;eh &#8217;el-h&acirc;&#257;r way&#601;&#x1E35;as he&#8216;&#257;n&#257;n &#8217;e&#x1E6F;-h&acirc;&#257;r: </P>
<P>16&nbsp;wayyi&#353;&#601;k&#333;n k&#601;&#x1E07;w&#333;&#x1E0F;-y&#601;hw&acirc; &#8216;al-har s&icirc;nay way&#601;&#x1E35;ass&#275;h&ucirc; he&#8216;&#257;n&#257;n &#353;&#275;&#353;e&#x1E6F; y&#257;m&icirc;m wayyiq&#601;r&#257;&#8217; &#8217;el-m&#333;&#353;eh bayyw&#333;m ha&#353;&#353;&#601;&#x1E07;&icirc;&#8216;&icirc; mitw&#333;&#x1E35;&#601; he&#8216;&#257;n&#257;n: </P>
<P>17&nbsp;&ucirc;mar&#601;&#8217;&#275;h k&#601;&#x1E07;w&#333;&#x1E0F; y&#601;hw&acirc; k&#601;&#8217;&#275;&#353; &#8217;&#333;&#x1E35;ele&#x1E6F; b&#601;r&#333;&#8217;&#353; h&acirc;&#257;r l&#601;&#8216;&ecirc;n&ecirc; b&#601;n&ecirc; yi&#347;&#601;r&#257;&#8217;&#275;l: </P>
<P>18&nbsp;wayy&#257;&#x1E07;&#333;&#8217; m&#333;&#353;eh b&#601;&#x1E6F;w&#333;&#x1E35;&#601; he&#8216;&#257;n&#257;n wayy<sup>a</sup>&#8216;al &#8217;el-h&acirc;&#257;r way&#601;h&icirc; m&#333;&#353;eh b&acirc;&#257;r &#8217;ar&#601;b&#257;&#8216;&icirc;m yw&#333;m w&#601;&#8217;ar&#601;b&#257;&#8216;&icirc;m l&#257;y&#601;l&acirc;: f</P>
</TD>
</TABLE>
<P><HR>
<CENTER>
<A HREF="exo025">Next: Exodus (Shemot) Chapter 25</A></CENTER>
</BODY>
</HTML>
