<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num006">Polyglot</A>&nbsp;
<A HREF="../kjv/num006">KJV</A>&nbsp;
<A HREF="../sep/num006">Sep</A>&nbsp;
<A HREF="../vul/num006">Vul</A>&nbsp;

<BR>
<BR><A HREF="num">Numbers (Bemidbar) Index</A><BR>
&nbsp;
<A HREF="num005">Previous</A>&nbsp;
<A HREF="num007">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אִ֣ישׁ אֽוֹ־אִשָּׁ֗ה כִּ֤י יַפְלִא֙ לִנְדֹּר֙ נֶ֣דֶר נָזִ֔יר לְהַזִּ֖יר לַֽיהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;מִיַּ֤יִן וְשֵׁכָר֙ יַזִּ֔יר חֹ֥מֶץ יַ֛יִן וְחֹ֥מֶץ שֵׁכָ֖ר לֹ֣א יִשְׁתֶּ֑ה וְכָל־מִשְׁרַ֤ת עֲנָבִים֙ לֹ֣א יִשְׁתֶּ֔ה וַעֲנָבִ֛ים לַחִ֥ים וִיבֵשִׁ֖ים לֹ֥א יֹאכֵֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כֹּ֖ל יְמֵ֣י נִזְר֑וֹ מִכֹּל֩ אֲשֶׁ֨ר יֵעָשֶׂ֜ה מִגֶּ֣פֶן הַיַּ֗יִן מֵחַרְצַנִּ֛ים וְעַד־זָ֖ג לֹ֥א יֹאכֵֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כָּל־יְמֵי֙ נֶ֣דֶר נִזְר֔וֹ תַּ֖עַר לֹא־יַעֲבֹ֣ר עַל־רֹאשׁ֑וֹ עַד־מְלֹ֨את הַיָּמִ֜ם אֲשֶׁר־יַזִּ֤יר לַיהוָה֙ קָדֹ֣שׁ יִהְיֶ֔ה גַּדֵּ֥ל פֶּ֖רַע שְׂעַ֥ר רֹאשֽׁוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כָּל־יְמֵ֥י הַזִּיר֖וֹ לַיהוָ֑ה עַל־נֶ֥פֶשׁ מֵ֖ת לֹ֥א יָבֹֽא׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לְאָבִ֣יו וּלְאִמּ֗וֹ לְאָחִיו֙ וּלְאַ֣חֹת֔וֹ לֹא־יִטַּמָּ֥א לָהֶ֖ם בְּמֹתָ֑ם כִּ֛י נֵ֥זֶר אֱלֹהָ֖יו עַל־רֹאשֽׁוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כֹּ֖ל יְמֵ֣י נִזְר֑וֹ קָדֹ֥שׁ ה֖וּא לַֽיהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְכִֽי־יָמ֨וּת מֵ֤ת עָלָיו֙ בְּפֶ֣תַע פִּתְאֹ֔ם וְטִמֵּ֖א רֹ֣אשׁ נִזְר֑וֹ וְגִלַּ֤ח רֹאשׁוֹ֙ בְּי֣וֹם טָהֳרָת֔וֹ בַּיּ֥וֹם הַשְּׁבִיעִ֖י יְגַלְּחֶֽנּוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּבַיּ֣וֹם הַשְּׁמִינִ֗י יָבִא֙ שְׁתֵּ֣י תֹרִ֔ים א֥וֹ שְׁנֵ֖י בְּנֵ֣י יוֹנָ֑ה אֶל־הַכֹּהֵ֔ן אֶל־פֶּ֖תַח אֹ֥הֶל מוֹעֵֽד׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְעָשָׂ֣ה הַכֹּהֵ֗ן אֶחָ֤ד לְחַטָּאת֙ וְאֶחָ֣ד לְעֹלָ֔ה וְכִפֶּ֣ר עָלָ֔יו מֵאֲשֶׁ֥ר חָטָ֖א עַל־הַנָּ֑פֶשׁ וְקִדַּ֥שׁ אֶת־רֹאשׁ֖וֹ בַּיּ֥וֹם הַהֽוּא׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהִזִּ֤יר לַֽיהוָה֙ אֶת־יְמֵ֣י נִזְר֔וֹ וְהֵבִ֛יא כֶּ֥בֶשׂ בֶּן־שְׁנָת֖וֹ לְאָשָׁ֑ם וְהַיָּמִ֤ים הָרִאשֹׁנִים֙ יִפְּל֔וּ כִּ֥י טָמֵ֖א נִזְרֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְזֹ֥את תּוֹרַ֖ת הַנָּזִ֑יר בְּי֗וֹם מְלֹאת֙ יְמֵ֣י נִזְר֔וֹ יָבִ֣יא אֹת֔וֹ אֶל־פֶּ֖תַח אֹ֥הֶל מוֹעֵֽד׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהִקְרִ֣יב אֶת־קָרְבָּנ֣וֹ לַיהוָ֡ה כֶּבֶשׂ֩ בֶּן־שְׁנָת֨וֹ תָמִ֤ים אֶחָד֙ לְעֹלָ֔ה וְכַבְשָׂ֨ה אַחַ֧ת בַּת־שְׁנָתָ֛הּ תְּמִימָ֖ה לְחַטָּ֑את וְאַֽיִל־אֶחָ֥ד תָּמִ֖ים לִשְׁלָמִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְסַ֣ל מַצּ֗וֹת סֹ֤לֶת חַלֹּת֙ בְּלוּלֹ֣ת בַּשֶּׁ֔מֶן וּרְקִיקֵ֥י מַצּ֖וֹת מְשֻׁחִ֣ים בַּשָּׁ֑מֶן וּמִנְחָתָ֖ם וְנִסְכֵּיהֶֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהִקְרִ֥יב הַכֹּהֵ֖ן לִפְנֵ֣י יְהוָ֑ה וְעָשָׂ֥ה אֶת־חַטָּאת֖וֹ וְאֶת־עֹלָתֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאֶת־הָאַ֜יִל יַעֲשֶׂ֨ה זֶ֤בַח שְׁלָמִים֙ לַֽיהוָ֔ה עַ֖ל סַ֣ל הַמַּצּ֑וֹת וְעָשָׂה֙ הַכֹּהֵ֔ן אֶת־מִנְחָת֖וֹ וְאֶת־נִסְכּֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְגִלַּ֣ח הַנָּזִ֗יר פֶּ֛תַח אֹ֥הֶל מוֹעֵ֖ד אֶת־רֹ֣אשׁ נִזְר֑וֹ וְלָקַ֗ח אֶת־שְׂעַר֙ רֹ֣אשׁ נִזְר֔וֹ וְנָתַן֙ עַל־הָאֵ֔שׁ אֲשֶׁר־תַּ֖חַת זֶ֥בַח הַשְּׁלָמִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְלָקַ֨ח הַכֹּהֵ֜ן אֶת־הַזְּרֹ֣עַ בְּשֵׁלָה֮ מִן־הָאַיִל֒ וְֽחַלַּ֨ת מַצָּ֤ה אַחַת֙ מִן־הַסַּ֔ל וּרְקִ֥יק מַצָּ֖ה אֶחָ֑ד וְנָתַן֙ עַל־כַּפֵּ֣י הַנָּזִ֔יר אַחַ֖ר הִֽתְגַּלְּח֥וֹ אֶת־נִזְרֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְהֵנִיף֩ אוֹתָ֨ם הַכֹּהֵ֥ן׀ תְּנוּפָה֮ לִפְנֵ֣י יְהוָה֒ קֹ֤דֶשׁ הוּא֙ לַכֹּהֵ֔ן עַ֚ל חֲזֵ֣ה הַתְּנוּפָ֔ה וְעַ֖ל שׁ֣וֹק הַתְּרוּמָ֑ה וְאַחַ֛ר יִשְׁתֶּ֥ה הַנָּזִ֖יר יָֽיִן׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;זֹ֣את תּוֹרַ֣ת הַנָּזִיר֮ אֲשֶׁ֣ר יִדֹּר֒ קָרְבָּנ֤וֹ לַֽיהוָה֙ עַל־נִזְר֔וֹ מִלְּבַ֖ד אֲשֶׁר־תַּשִּׂ֣יג יָד֑וֹ כְּפִ֤י נִדְרוֹ֙ אֲשֶׁ֣ר יִדֹּ֔ר כֵּ֣ן יַעֲשֶׂ֔ה עַ֖ל תּוֹרַ֥ת נִזְרֽוֹ׃ פ</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;דַּבֵּ֤ר אֶֽל־אַהֲרֹן֙ וְאֶל־בָּנָ֣יו לֵאמֹ֔ר כֹּ֥ה תְבָרֲכ֖וּ אֶת־בְּנֵ֣י יִשְׂרָאֵ֑ל אָמ֖וֹר לָהֶֽם׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;יְבָרֶכְךָ֥ יְהוָ֖ה וְיִשְׁמְרֶֽךָ׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;יָאֵ֨ר יְהוָ֧ה׀ פָּנָ֛יו אֵלֶ֖יךָ וִֽיחֻנֶּֽךָּ׃ ס</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;יִשָּׂ֨א יְהוָ֤ה׀ פָּנָיו֙ אֵלֶ֔יךָ וְיָשֵׂ֥ם לְךָ֖ שָׁלֽוֹם׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְשָׂמ֥וּ אֶת־שְׁמִ֖י עַל־בְּנֵ֣י יִשְׂרָאֵ֑ל וַאֲנִ֖י אֲבָרֲכֵֽם׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; &#8217;&#259;l&#275;hem &#8217;&icirc;&#353; &#8217;w&#333;-&#8217;i&#353;&#353;&acirc; k&icirc; yaf&#601;li&#8217; lin&#601;d&#333;r ne&#x1E0F;er n&#257;z&icirc;r l&#601;hazz&icirc;r layhw&acirc;: </P>
<P>3&nbsp;m&icirc;yayin w&#601;&#353;&#275;&#x1E35;&#257;r yazz&icirc;r &#x1E25;&#333;me&#x1E63; yayin w&#601;&#x1E25;&#333;me&#x1E63; &#353;&#275;&#x1E35;&#257;r l&#333;&#8217; yi&#353;&#601;teh w&#601;&#x1E35;&#257;l-mi&#353;&#601;ra&#x1E6F; &#8216;&#259;n&#257;&#x1E07;&icirc;m l&#333;&#8217; yi&#353;&#601;teh w<sup>a</sup>&#8216;&#259;n&#257;&#x1E07;&icirc;m l<sup>a</sup>&#x1E25;&icirc;m w&icirc;&#x1E07;&#275;&#353;&icirc;m l&#333;&#8217; y&#333;&#8217;&#x1E35;&#275;l: </P>
<P>4&nbsp;k&#333;l y&#601;m&ecirc; niz&#601;rw&#333; mik&#333;l &#8217;&#259;&#353;er y&#275;&#8216;&#257;&#347;eh migefen hayyayin m&#275;&#x1E25;ar&#601;&#x1E63;ann&icirc;m w&#601;&#8216;a&#x1E0F;-z&#257;&#x1E21; l&#333;&#8217; y&#333;&#8217;&#x1E35;&#275;l: </P>
<P>5&nbsp;k&#257;l-y&#601;m&ecirc; ne&#x1E0F;er niz&#601;rw&#333; t<sup>a</sup>&#8216;ar l&#333;&#8217;-y<sup>a</sup>&#8216;&#259;&#x1E07;&#333;r &#8216;al-r&#333;&#8217;&#353;w&#333; &#8216;a&#x1E0F;-m&#601;l&#333;&#8217;&#x1E6F; hayy&#257;mim &#8217;&#259;&#353;er-yazz&icirc;r layhw&acirc; q&#257;&#x1E0F;&#333;&#353; yih&#601;yeh gad&#275;l per<sup>a</sup>&#8216; &#347;&#601;&#8216;ar r&#333;&#8217;&#353;w&#333;: </P>
<P>6&nbsp;k&#257;l-y&#601;m&ecirc; hazz&icirc;rw&#333; layhw&acirc; &#8216;al-nefe&#353; m&#275;&#x1E6F; l&#333;&#8217; y&#257;&#x1E07;&#333;&#8217;: </P>
<P>7&nbsp;l&#601;&#8217;&#257;&#x1E07;&icirc;w &ucirc;l&#601;&#8217;immw&#333; l&#601;&#8217;&#257;&#x1E25;&icirc;w &ucirc;l&#601;&#8217;<sup>a</sup>&#x1E25;&#333;&#x1E6F;w&#333; l&#333;&#8217;-yi&#x1E6D;&#x1E6D;amm&#257;&#8217; l&acirc;em b&#601;m&#333;&#x1E6F;&#257;m k&icirc; n&#275;zer &#8217;&#277;l&#333;h&#257;yw &#8216;al-r&#333;&#8217;&#353;w&#333;: </P>
<P>8&nbsp;k&#333;l y&#601;m&ecirc; niz&#601;rw&#333; q&#257;&#x1E0F;&#333;&#353; h&ucirc;&#8217; layhw&acirc;: </P>
<P>9&nbsp;w&#601;&#x1E35;&icirc;-y&#257;m&ucirc;&#x1E6F; m&#275;&#x1E6F; &#8216;&#257;l&#257;yw b&#601;fe&#x1E6F;<sup>a</sup>&#8216; pi&#x1E6F;&#601;&#8217;&#333;m w&#601;&#x1E6D;imm&#275;&#8217; r&#333;&#8217;&#353; niz&#601;rw&#333; w&#601;&#x1E21;ill<sup>a</sup>&#x1E25; r&#333;&#8217;&#353;w&#333; b&#601;yw&#333;m &#x1E6D;&acirc;&#335;r&#257;&#x1E6F;w&#333; bayyw&#333;m ha&#353;&#353;&#601;&#x1E07;&icirc;&#8216;&icirc; y&#601;&#x1E21;all&#601;&#x1E25;enn&ucirc;: </P>
<P>10&nbsp;&ucirc;&#x1E07;ayyw&#333;m ha&#353;&#353;&#601;m&icirc;n&icirc; y&#257;&#x1E07;i&#8217; &#353;&#601;t&ecirc; &#x1E6F;&#333;r&icirc;m &#8217;w&#333; &#353;&#601;n&ecirc; b&#601;n&ecirc; yw&#333;n&acirc; &#8217;el-hak&#333;h&#275;n &#8217;el-pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F;: </P>
<P>11&nbsp;w&#601;&#8216;&#257;&#347;&acirc; hak&#333;h&#275;n &#8217;e&#x1E25;&#257;&#x1E0F; l&#601;&#x1E25;a&#x1E6D;&#x1E6D;&#257;&#8217;&#x1E6F; w&#601;&#8217;e&#x1E25;&#257;&#x1E0F; l&#601;&#8216;&#333;l&acirc; w&#601;&#x1E35;iper &#8216;&#257;l&#257;yw m&#275;&#8217;&#259;&#353;er &#x1E25;&#257;&#x1E6D;&#257;&#8217; &#8216;al-hann&#257;fe&#353; w&#601;qida&#353; &#8217;e&#x1E6F;-r&#333;&#8217;&#353;w&#333; bayyw&#333;m hah&ucirc;&#8217;: </P>
<P>12&nbsp;w&#601;hizz&icirc;r layhw&acirc; &#8217;e&#x1E6F;-y&#601;m&ecirc; niz&#601;rw&#333; w&#601;h&#275;&#x1E07;&icirc;&#8217; ke&#x1E07;e&#347; ben-&#353;&#601;n&#257;&#x1E6F;w&#333; l&#601;&#8217;&#257;&#353;&#257;m w&#601;hayy&#257;m&icirc;m h&#257;ri&#8217;&#353;&#333;n&icirc;m yip&#601;l&ucirc; k&icirc; &#x1E6D;&#257;m&#275;&#8217; niz&#601;rw&#333;: </P>
<P>13&nbsp;w&#601;z&#333;&#8217;&#x1E6F; tw&#333;ra&#x1E6F; hann&#257;z&icirc;r b&#601;yw&#333;m m&#601;l&#333;&#8217;&#x1E6F; y&#601;m&ecirc; niz&#601;rw&#333; y&#257;&#x1E07;&icirc;&#8217; &#8217;&#333;&#x1E6F;w&#333; &#8217;el-pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F;: </P>
<P>14&nbsp;w&#601;hiq&#601;r&icirc;&#x1E07; &#8217;e&#x1E6F;-q&#257;r&#601;b&#257;nw&#333; layhw&acirc; ke&#x1E07;e&#347; ben-&#353;&#601;n&#257;&#x1E6F;w&#333; &#x1E6F;&#257;m&icirc;m &#8217;e&#x1E25;&#257;&#x1E0F; l&#601;&#8216;&#333;l&acirc; w&#601;&#x1E35;a&#x1E07;&#601;&#347;&acirc; &#8217;<sup>a</sup>&#x1E25;a&#x1E6F; ba&#x1E6F;-&#353;&#601;n&#257;&#x1E6F;&#257;h t&#601;m&icirc;m&acirc; l&#601;&#x1E25;a&#x1E6D;&#x1E6D;&#257;&#8217;&#x1E6F; w&#601;&#8217;ayil-&#8217;e&#x1E25;&#257;&#x1E0F; t&#257;m&icirc;m li&#353;&#601;l&#257;m&icirc;m: </P>
<P>15&nbsp;w&#601;sal ma&#x1E63;&#x1E63;w&#333;&#x1E6F; s&#333;le&#x1E6F; &#x1E25;all&#333;&#x1E6F; b&#601;l&ucirc;l&#333;&#x1E6F; ba&#353;&#353;emen &ucirc;r&#601;q&icirc;q&ecirc; ma&#x1E63;&#x1E63;w&#333;&#x1E6F; m&#601;&#353;u&#x1E25;&icirc;m ba&#353;&#353;&#257;men &ucirc;min&#601;&#x1E25;&#257;&#x1E6F;&#257;m w&#601;nis&#601;k&ecirc;hem: </P>
<P>16&nbsp;w&#601;hiq&#601;r&icirc;&#x1E07; hak&#333;h&#275;n lif&#601;n&ecirc; y&#601;hw&acirc; w&#601;&#8216;&#257;&#347;&acirc; &#8217;e&#x1E6F;-&#x1E25;a&#x1E6D;&#x1E6D;&#257;&#8217;&#x1E6F;w&#333; w&#601;&#8217;e&#x1E6F;-&#8216;&#333;l&#257;&#x1E6F;w&#333;: </P>
<P>17&nbsp;w&#601;&#8217;e&#x1E6F;-h&#257;&#8217;ayil y<sup>a</sup>&#8216;&#259;&#347;eh ze&#x1E07;<sup>a</sup>&#x1E25; &#353;&#601;l&#257;m&icirc;m layhw&acirc; &#8216;al sal hamma&#x1E63;&#x1E63;w&#333;&#x1E6F; w&#601;&#8216;&#257;&#347;&acirc; hak&#333;h&#275;n &#8217;e&#x1E6F;-min&#601;&#x1E25;&#257;&#x1E6F;w&#333; w&#601;&#8217;e&#x1E6F;-nis&#601;kw&#333;: </P>
<P>18&nbsp;w&#601;&#x1E21;ill<sup>a</sup>&#x1E25; hann&#257;z&icirc;r pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F; &#8217;e&#x1E6F;-r&#333;&#8217;&#353; niz&#601;rw&#333; w&#601;l&#257;q<sup>a</sup>&#x1E25; &#8217;e&#x1E6F;-&#347;&#601;&#8216;ar r&#333;&#8217;&#353; niz&#601;rw&#333; w&#601;n&#257;&#x1E6F;an &#8216;al-h&#257;&#8217;&#275;&#353; &#8217;&#259;&#353;er-t<sup>a</sup>&#x1E25;a&#x1E6F; ze&#x1E07;<sup>a</sup>&#x1E25; ha&#353;&#353;&#601;l&#257;m&icirc;m: </P>
<P>19&nbsp;w&#601;l&#257;q<sup>a</sup>&#x1E25; hak&#333;h&#275;n &#8217;e&#x1E6F;-hazz&#601;r&#333;&#8216;a b&#601;&#353;&#275;l&acirc; min-h&#257;&#8217;ayil w&#601;&#x1E25;alla&#x1E6F; ma&#x1E63;&#x1E63;&acirc; &#8217;<sup>a</sup>&#x1E25;a&#x1E6F; min-hassal &ucirc;r&#601;q&icirc;q ma&#x1E63;&#x1E63;&acirc; &#8217;e&#x1E25;&#257;&#x1E0F; w&#601;n&#257;&#x1E6F;an &#8216;al-kap&ecirc; hann&#257;z&icirc;r &#8217;<sup>a</sup>&#x1E25;ar hi&#x1E6F;&#601;gall&#601;&#x1E25;w&#333; &#8217;e&#x1E6F;-niz&#601;rw&#333;: </P>
<P>20&nbsp;w&#601;h&#275;n&icirc;f &#8217;w&#333;&#x1E6F;&#257;m hak&#333;h&#275;n| t&#601;n&ucirc;f&acirc; lif&#601;n&ecirc; y&#601;hw&acirc; q&#333;&#x1E0F;e&#353; h&ucirc;&#8217; lak&#333;h&#275;n &#8216;al &#x1E25;&#259;z&#275;h hat&#601;n&ucirc;f&acirc; w&#601;&#8216;al &#353;w&#333;q hat&#601;r&ucirc;m&acirc; w&#601;&#8217;<sup>a</sup>&#x1E25;ar yi&#353;&#601;teh hann&#257;z&icirc;r y&#257;yin: </P>
<P>21&nbsp;z&#333;&#8217;&#x1E6F; tw&#333;ra&#x1E6F; hann&#257;z&icirc;r &#8217;&#259;&#353;er yid&#333;r q&#257;r&#601;b&#257;nw&#333; layhw&acirc; &#8216;al-niz&#601;rw&#333; mill&#601;&#x1E07;a&#x1E0F; &#8217;&#259;&#353;er-ta&#347;&#347;&icirc;&#x1E21; y&#257;&#x1E0F;w&#333; k&#601;f&icirc; ni&#x1E0F;&#601;rw&#333; &#8217;&#259;&#353;er yid&#333;r k&#275;n y<sup>a</sup>&#8216;&#259;&#347;eh &#8216;al tw&#333;ra&#x1E6F; niz&#601;rw&#333;: f</P>
<P>22&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>23&nbsp;dab&#275;r &#8217;el-&#8217;ah&#259;r&#333;n w&#601;&#8217;el-b&#257;n&#257;yw l&#275;&#8217;m&#333;r k&#333;h &#x1E6F;&#601;&#x1E07;&#257;r&#259;&#x1E35;&ucirc; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l &#8217;&#257;mw&#333;r l&acirc;em: s</P>
<P>24&nbsp;y&#601;&#x1E07;&#257;re&#x1E35;&#601;&#x1E35;&#257; y&#601;hw&acirc; w&#601;yi&#353;&#601;m&#601;re&#x1E35;&#257;: s</P>
<P>25&nbsp;y&#257;&#8217;&#275;r y&#601;hw&acirc;| p&#257;n&#257;yw &#8217;&#275;ley&#x1E35;&#257; w&icirc;&#x1E25;unne&#x1E35;&#x1E35;&#257;: s</P>
<P>26&nbsp;yi&#347;&#347;&#257;&#8217; y&#601;hw&acirc;| p&#257;n&#257;yw &#8217;&#275;ley&#x1E35;&#257; w&#601;y&#257;&#347;&#275;m l&#601;&#x1E35;&#257; &#353;&#257;lw&#333;m: s</P>
<P>27&nbsp;w&#601;&#347;&#257;m&ucirc; &#8217;e&#x1E6F;-&#353;&#601;m&icirc; &#8216;al-b&#601;n&ecirc; yi&#347;&#601;r&#257;&#8217;&#275;l wa&#8217;&#259;n&icirc; &#8217;&#259;&#x1E07;&#257;r&#259;&#x1E35;&#275;m: f</P>
</TD>
</TABLE>
<P><HR>
<CENTER>
<A HREF="num007">Next: Numbers (Bemidbar) Chapter 7</A></CENTER>
</BODY>
</HTML>
