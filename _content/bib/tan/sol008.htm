<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Song of Solomon (Shir Hashirim): Song of Solomon (Shir Hashirim) Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sol008">Polyglot</A>&nbsp;
<A HREF="../kjv/sol008">KJV</A>&nbsp;
<A HREF="../sep/sol008">Sep</A>&nbsp;
<A HREF="../vul/sol008">Vul</A>&nbsp;

<BR>
<BR><A HREF="sol">Song of Solomon (Shir Hashirim) Index</A><BR>
&nbsp;
<A HREF="sol007">Previous</A>&nbsp;
<A HREF="rut001">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Song of Solomon (Shir Hashirim) Chapter 8</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מִ֤י יִתֶּנְךָ֙ כְּאָ֣ח לִ֔י יוֹנֵ֖ק שְׁדֵ֣י אִמִּ֑י אֶֽמְצָאֲךָ֤ בַחוּץ֙ אֶשָּׁ֣קְךָ֔ גַּ֖ם לֹא־יָב֥וּזוּ לִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֶנְהָֽגֲךָ֗ אֲבִֽיאֲךָ֛ אֶל־בֵּ֥ית אִמִּ֖י תְּלַמְּדֵ֑נִי אַשְׁקְךָ֙ מִיַּ֣יִן הָרֶ֔קַח מֵעֲסִ֖יס רִמֹּנִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שְׂמֹאלוֹ֙ תַּ֣חַת רֹאשִׁ֔י וִֽימִינ֖וֹ תְּחַבְּקֵֽנִי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הִשְׁבַּ֥עְתִּי אֶתְכֶ֖ם בְּנ֣וֹת יְרוּשָׁלִָ֑ם מַה־תָּעִ֧ירוּ׀ וּֽמַה־תְּעֹֽרְר֛וּ אֶת־הָאַהֲבָ֖ה עַ֥ד שֶׁתֶּחְפָּֽץ׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;מִ֣י זֹ֗את עֹלָה֙ מִן־הַמִּדְבָּ֔ר מִתְרַפֶּ֖קֶת עַל־דּוֹדָ֑הּ תַּ֤חַת הַתַּפּ֙וּחַ֙ עֽוֹרַרְתִּ֔יךָ שָׁ֚מָּה חִבְּלַ֣תְךָ אִמֶּ֔ךָ שָׁ֖מָּה חִבְּלָ֥ה יְלָדַֽתְךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שִׂימֵ֨נִי כַֽחוֹתָ֜ם עַל־לִבֶּ֗ךָ כַּֽחוֹתָם֙ עַל־זְרוֹעֶ֔ךָ כִּֽי־עַזָּ֤ה כַמָּ֙וֶת֙ אַהֲבָ֔ה קָשָׁ֥ה כִשְׁא֖וֹל קִנְאָ֑ה רְשָׁפֶ֕יהָ רִשְׁפֵּ֕י אֵ֖שׁ שַׁלְהֶ֥בֶתְיָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מַ֣יִם רַבִּ֗ים לֹ֤א יֽוּכְלוּ֙ לְכַבּ֣וֹת אֶת־הָֽאַהֲבָ֔ה וּנְהָר֖וֹת לֹ֣א יִשְׁטְפ֑וּהָ אִם־יִתֵּ֨ן אִ֜ישׁ אֶת־כָּל־ה֤וֹן בֵּיתוֹ֙ בָּאַהֲבָ֔ה בּ֖וֹז יָב֥וּזוּ לֽוֹ׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אָח֥וֹת לָ֙נוּ֙ קְטַנָּ֔ה וְשָׁדַ֖יִם אֵ֣ין לָ֑הּ מַֽה־נַּעֲשֶׂה֙ לַאֲחֹתֵ֔נוּ בַּיּ֖וֹם שֶׁיְּדֻבַּר־בָּֽהּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אִם־חוֹמָ֣ה הִ֔יא נִבְנֶ֥ה עָלֶ֖יהָ טִ֣ירַת כָּ֑סֶף וְאִם־דֶּ֣לֶת הִ֔יא נָצ֥וּר עָלֶ֖יהָ ל֥וּחַ אָֽרֶז׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אֲנִ֣י חוֹמָ֔ה וְשָׁדַ֖י כַּמִּגְדָּל֑וֹת אָ֛ז הָיִ֥יתִי בְעֵינָ֖יו כְּמוֹצְאֵ֥ת שָׁלֽוֹם׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כֶּ֣רֶם הָיָ֤ה לִשְׁלֹמֹה֙ בְּבַ֣עַל הָמ֔וֹן נָתַ֥ן אֶת־הַכֶּ֖רֶם לַנֹּטְרִ֑ים אִ֛ישׁ יָבִ֥א בְּפִרְי֖וֹ אֶ֥לֶף כָּֽסֶף׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כַּרְמִ֥י שֶׁלִּ֖י לְפָנָ֑י הָאֶ֤לֶף לְךָ֙ שְׁלֹמֹ֔ה וּמָאתַ֖יִם לְנֹטְרִ֥ים אֶת־פִּרְיֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הַיּוֹשֶׁ֣בֶת בַּגַּנִּ֗ים חֲבֵרִ֛ים מַקְשִׁיבִ֥ים לְקוֹלֵ֖ךְ הַשְׁמִיעִֽינִי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;בְּרַ֣ח׀ דּוֹדִ֗י וּֽדְמֵה־לְךָ֤ לִצְבִי֙ א֚וֹ לְעֹ֣פֶר הָֽאַיָּלִ֔ים עַ֖ל הָרֵ֥י בְשָׂמִֽים׃ </P>
<P></P>
</TD>
<TD WIDTH="50%">
<P>1&nbsp;m&icirc; yiten&#601;&#x1E35;&#257; k&#601;&#8217;&#257;&#x1E25; l&icirc; yw&#333;n&#275;q &#353;&#601;&#x1E0F;&ecirc; &#8217;imm&icirc; &#8217;em&#601;&#x1E63;&#257;&#8217;&#259;&#x1E35;&#257; &#x1E07;<sup>a</sup>&#x1E25;&ucirc;&#x1E63; &#8217;e&#353;&#353;&#257;q&#601;&#x1E35;&#257; gam l&#333;&#8217;-y&#257;&#x1E07;&ucirc;z&ucirc; l&icirc;: </P>
<P>2&nbsp;&#8217;en&#601;h&#257;&#x1E21;&#259;&#x1E35;&#257; &#8217;&#259;&#x1E07;&icirc;&#8217;&#259;&#x1E35;&#257; &#8217;el-b&ecirc;&#x1E6F; &#8217;imm&icirc; t&#601;lamm&#601;&#x1E0F;&#275;n&icirc; &#8217;a&#353;&#601;q&#601;&#x1E35;&#257; m&icirc;yayin h&#257;req<sup>a</sup>&#x1E25; m&#275;&#8216;&#259;s&icirc;s rimm&#333;n&icirc;: </P>
<P>3&nbsp;&#347;&#601;m&#333;&#8217;lw&#333; t<sup>a</sup>&#x1E25;a&#x1E6F; r&#333;&#8217;&#353;&icirc; w&icirc;m&icirc;nw&#333; t&#601;&#x1E25;ab&#601;q&#275;n&icirc;: </P>
<P>4&nbsp;hi&#353;&#601;b<sup>a</sup>&#8216;&#601;t&icirc; &#8217;e&#x1E6F;&#601;&#x1E35;em b&#601;nw&#333;&#x1E6F; y&#601;r&ucirc;&#353;&#257;l&#257;im mah-t&#257;&#8216;&icirc;r&ucirc;| &ucirc;mah-t&#601;&#8216;&#333;r&#601;r&ucirc; &#8217;e&#x1E6F;-h&#257;&#8217;ah&#259;&#x1E07;&acirc; &#8216;a&#x1E0F; &#353;ete&#x1E25;&#601;p&#257;&#x1E63;: s</P>
<P>5&nbsp;m&icirc; z&#333;&#8217;&#x1E6F; &#8216;&#333;l&acirc; min-hammi&#x1E0F;&#601;b&#257;r mi&#x1E6F;&#601;rapeqe&#x1E6F; &#8216;al-dw&#333;&#x1E0F;&#257;h t<sup>a</sup>&#x1E25;a&#x1E6F; hatap&ucirc;&#x1E25;a &#8216;w&#333;rar&#601;t&icirc;&#x1E35;&#257; &#353;&#257;mm&acirc; &#x1E25;ib&#601;la&#x1E6F;&#601;&#x1E35;&#257; &#8217;imme&#x1E35;&#257; &#353;&#257;mm&acirc; &#x1E25;ib&#601;l&acirc; y&#601;l&#257;&#x1E0F;a&#x1E6F;&#601;&#x1E35;&#257;: </P>
<P>6&nbsp;&#347;&icirc;m&#275;n&icirc; &#x1E35;<sup>a</sup>&#x1E25;w&#333;&#x1E6F;&#257;m &#8216;al-libe&#x1E35;&#257; k<sup>a</sup>&#x1E25;w&#333;&#x1E6F;&#257;m &#8216;al-z&#601;rw&#333;&#8216;e&#x1E35;&#257; k&icirc;-&#8216;azz&acirc; &#x1E35;amm&#257;we&#x1E6F; &#8217;ah&#259;&#x1E07;&acirc; q&#257;&#353;&acirc; &#x1E35;i&#353;&#601;&#8217;w&#333;l qin&#601;&#8217;&acirc; r&#601;&#353;&#257;feyh&#257; ri&#353;&#601;p&ecirc; &#8217;&#275;&#353; &#353;al&#601;he&#x1E07;e&#x1E6F;&#601;y&acirc;: </P>
<P>7&nbsp;mayim rab&icirc;m l&#333;&#8217; y&ucirc;&#x1E35;&#601;l&ucirc; l&#601;&#x1E35;abw&#333;&#x1E6F; &#8217;e&#x1E6F;-h&#257;&#8217;ah&#259;&#x1E07;&acirc; &ucirc;n&#601;h&#257;rw&#333;&#x1E6F; l&#333;&#8217; yi&#353;&#601;&#x1E6D;&#601;f&ucirc;h&#257; &#8217;im-yit&#275;n &#8217;&icirc;&#353; &#8217;e&#x1E6F;-k&#257;l-hw&#333;n b&ecirc;&#x1E6F;w&#333; b&#257;&#8217;ah&#259;&#x1E07;&acirc; bw&#333;z y&#257;&#x1E07;&ucirc;z&ucirc; lw&#333;: s</P>
<P>8&nbsp;&#8217;&#257;&#x1E25;w&#333;&#x1E6F; l&#257;n&ucirc; q&#601;&#x1E6D;ann&acirc; w&#601;&#353;&#257;&#x1E0F;ayim &#8217;&ecirc;n l&#257;h mah-nn<sup>a</sup>&#8216;&#259;&#347;eh la&#8217;&#259;&#x1E25;&#333;&#x1E6F;&#275;n&ucirc; bayyw&#333;m &#353;eyy&#601;&#x1E0F;ubar-b&#257;h: </P>
<P>9&nbsp;&#8217;im-&#x1E25;w&#333;m&acirc; h&icirc;&#8217; ni&#x1E07;&#601;neh &#8216;&#257;leyh&#257; &#x1E6D;&icirc;ra&#x1E6F; k&#257;sef w&#601;&#8217;im-dele&#x1E6F; h&icirc;&#8217; n&#257;&#x1E63;&ucirc;r &#8216;&#257;leyh&#257; l&ucirc;&#x1E25;a &#8217;&#257;rez: </P>
<P>10&nbsp;&#8217;&#259;n&icirc; &#x1E25;w&#333;m&acirc; w&#601;&#353;&#257;&#x1E0F;ay kammi&#x1E21;&#601;d&#257;lw&#333;&#x1E6F; &#8217;&#257;z h&#257;y&icirc;&#x1E6F;&icirc; &#x1E07;&#601;&#8216;&ecirc;n&#257;yw k&#601;mw&#333;&#x1E63;&#601;&#8217;&#275;&#x1E6F; &#353;&#257;lw&#333;m: f</P>
<P>11&nbsp;kerem h&#257;y&acirc; li&#353;&#601;l&#333;m&#333;h b&#601;&#x1E07;<sup>a</sup>&#8216;al h&#257;mw&#333;n n&#257;&#x1E6F;an &#8217;e&#x1E6F;-hakerem lann&#333;&#x1E6D;&#601;r&icirc;m &#8217;&icirc;&#353; y&#257;&#x1E07;i&#8217; b&#601;fir&#601;yw&#333; &#8217;elef k&#257;sef: </P>
<P>12&nbsp;kar&#601;m&icirc; &#353;ell&icirc; l&#601;f&#257;n&#257;y h&#257;&#8217;elef l&#601;&#x1E35;&#257; &#353;&#601;l&#333;m&#333;h &ucirc;m&#257;&#8217;&#x1E6F;ayim l&#601;n&#333;&#x1E6D;&#601;r&icirc;m &#8217;e&#x1E6F;-pir&#601;yw&#333;: </P>
<P>13&nbsp;hayyw&#333;&#353;e&#x1E07;e&#x1E6F; bagann&icirc;m &#x1E25;&#259;&#x1E07;&#275;r&icirc;m maq&#601;&#353;&icirc;&#x1E07;&icirc;m l&#601;qw&#333;l&#275;&#x1E35;&#601; ha&#353;&#601;m&icirc;&#8216;&icirc;n&icirc;: </P>
<P>14&nbsp;b&#601;r<sup>a</sup>&#x1E25;| dw&#333;&#x1E0F;&icirc; &ucirc;&#x1E0F;&#601;m&#275;h-l&#601;&#x1E35;&#257; li&#x1E63;&#601;&#x1E07;&icirc; &#8217;w&#333; l&#601;&#8216;&#333;fer h&#257;&#8217;ayy&#257;l&icirc;m &#8216;al h&#257;r&ecirc; &#x1E07;&#601;&#347;&#257;m&icirc;m: </P>
</TD>
</TABLE>
<P><HR>
<CENTER>
<A HREF="rut001">Next: Ruth Chapter 1</A></CENTER>
</BODY>
</HTML>
