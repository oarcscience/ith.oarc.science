[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch2034)  [KJV](../kjv/ch2034)  [Sep](../sep/ch2034) 
[Vul](../vul/ch2034)   
  
[2 Chronicles (2 Divrey Yamim) Index](ch2)  
  [Previous](ch2033)  [Next](ch2035) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 34

‎<span id="001">1</span> ‏בֶּן־שְׁמוֹנֶ֥ה שָׁנִ֖ים יֹאשִׁיָּ֣הוּ
בְמָלְכ֑וֹ וּשְׁלֹשִׁ֤ים וְאַחַת֙ שָׁנָ֔ה מָלַ֖ךְ בִּירוּשָׁלִָֽם׃

‎<span id="002">2</span> ‏וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה
וַיֵּ֗לֶךְ בְּדַרְכֵי֙ דָּוִ֣יד אָבִ֔יו וְלֹא־סָ֖ר יָמִ֥ין וּשְׂמֹֽאול׃

‎<span id="003">3</span> ‏וּבִשְׁמוֹנֶ֨ה שָׁנִ֜ים לְמָלְכ֗וֹ וְהוּא֙
עוֹדֶ֣נּוּ נַ֔עַר הֵחֵ֕ל לִדְר֕וֹשׁ לֵאלֹהֵ֖י דָּוִ֣יד אָבִ֑יו
וּבִשְׁתֵּ֧ים עֶשְׂרֵ֣ה שָׁנָ֗ה הֵחֵל֙ לְטַהֵ֔ר אֶת־יְהוּדָה֙
וִיר֣וּשָׁלִַ֔ם מִן־הַבָּמוֹת֙ וְהָ֣אֲשֵׁרִ֔ים וְהַפְּסִלִ֖ים
וְהַמַּסֵּכֽוֹת׃

‎<span id="004">4</span> ‏וַיְנַתְּצ֣וּ לְפָנָ֗יו אֵ֚ת מִזְבְּח֣וֹת
הַבְּעָלִ֔ים וְהַֽחַמָּנִ֛ים אֲשֶׁר־לְמַ֥עְלָה מֵעֲלֵיהֶ֖ם גִּדֵּ֑עַ
וְ֠הָאֲשֵׁרִים וְהַפְּסִלִ֤ים וְהַמַּסֵּכוֹת֙ שִׁבַּ֣ר וְהֵדַ֔ק
וַיִּזְרֹק֙ עַל־פְּנֵ֣י הַקְּבָרִ֔ים הַזֹּבְחִ֖ים לָהֶֽם׃

‎<span id="005">5</span> ‏וְעַצְמוֹת֙ כֹּֽהֲנִ֔ים שָׂרַ֖ף עַל־מזבחותים
מִזְבְּחוֹתָ֑ם וַיְטַהֵ֥ר אֶת־יְהוּדָ֖ה וְאֶת־יְרוּשָׁלִָֽם׃

‎<span id="006">6</span> ‏וּבְעָרֵ֨י מְנַשֶּׁ֧ה וְאֶפְרַ֛יִם
וְשִׁמְע֖וֹן וְעַד־נַפְתָּלִ֑י בהר בתיהם בְּחַרְבֹתֵיהֶ֖ם סָבִֽיב׃

‎<span id="007">7</span> ‏וַיְנַתֵּ֣ץ אֶת־הַֽמִּזְבְּח֗וֹת
וְאֶת־הָאֲשֵׁרִ֤ים וְהַפְּסִלִים֙ כִּתַּ֣ת לְהֵדַ֔ק וְכָל־הַֽחַמָּנִ֥ים
גִּדַּ֖ע בְּכָל־אֶ֣רֶץ יִשְׂרָאֵ֑ל וַיָּ֖שָׁב לִירוּשָׁלִָֽם׃ ס

‎<span id="008">8</span> ‏וּבִשְׁנַ֨ת שְׁמוֹנֶ֤ה עֶשְׂרֵה֙ לְמָלְכ֔וֹ
לְטַהֵ֥ר הָאָ֖רֶץ וְהַבָּ֑יִת שָׁ֠לַח אֶת־שָׁפָ֨ן בֶּן־אֲצַלְיָ֜הוּ
וְאֶת־מַעֲשֵׂיָ֣הוּ שַׂר־הָעִ֗יר וְ֠אֵת יוֹאָ֤ח בֶּן־יֽוֹאָחָז֙
הַמַּזְכִּ֔יר לְחַזֵּ֕ק אֶת־בֵּ֖ית יְהוָ֥ה אֱלֹהָֽיו׃

‎<span id="009">9</span> ‏וַיָּבֹ֜אוּ אֶל־חִלְקִיָּ֣הוּ׀ הַכֹּהֵ֣ן
הַגָּד֗וֹל וַֽיִּתְּנוּ֮ אֶת־הַכֶּסֶף֮ הַמּוּבָ֣א בֵית־אֱלֹהִים֒ אֲשֶׁ֣ר
אָסְפֽוּ־הַלְוִיִּם֩ שֹׁמְרֵ֨י הַסַּ֜ף מִיַּ֧ד מְנַשֶּׁ֣ה וְאֶפְרַ֗יִם
וּמִכֹּל֙ שְׁאֵרִ֣ית יִשְׂרָאֵ֔ל וּמִכָּל־יְהוּדָ֖ה וּבִנְיָמִ֑ן וישבי
וַיָּשֻׁ֖בוּ יְרֽוּשָׁלִָֽם׃

‎<span id="010">10</span> ‏וַֽיִּתְּנ֗וּ עַל־יַד֙ עֹשֵׂ֣ה הַמְּלָאכָ֔ה
הַמֻּפְקָדִ֖ים בְּבֵ֣ית יְהוָ֑ה וַיִּתְּנ֨וּ אֹת֜וֹ עוֹשֵׂ֣י
הַמְּלָאכָ֗ה אֲשֶׁ֤ר עֹשִׂים֙ בְּבֵ֣ית יְהוָ֔ה לִבְדּ֥וֹק וּלְחַזֵּ֖ק
הַבָּֽיִת׃

‎<span id="011">11</span> ‏וַֽיִּתְּנ֗וּ לֶחָֽרָשִׁים֙ וְלַבֹּנִ֔ים
לִקְנוֹת֙ אַבְנֵ֣י מַחְצֵ֔ב וְעֵצִ֖ים לַֽמְחַבְּר֑וֹת וּלְקָרוֹת֙
אֶת־הַבָּ֣תִּ֔ים אֲשֶׁ֥ר הִשְׁחִ֖יתוּ מַלְכֵ֥י יְהוּדָֽה׃

‎<span id="012">12</span> ‏וְהָאֲנָשִׁים֩ עֹשִׂ֨ים בֶּאֱמוּנָ֜ה
בַּמְּלָאכָ֗ה וַעֲלֵיהֶ֣ם׀ מֻ֠פְקָדִים יַ֣חַת וְעֹבַדְיָ֤הוּ הַלְוִיִּם֙
מִן־בְּנֵ֣י מְרָרִ֔י וּזְכַרְיָ֧ה וּמְשֻׁלָּ֛ם מִן־בְּנֵ֥י הַקְּהָתִ֖ים
לְנַצֵּ֑חַ וְהַ֨לְוִיִּ֔ם כָּל־מֵבִ֖ין בִּכְלֵי־שִֽׁיר׃

‎<span id="013">13</span> ‏וְעַ֣ל הַסַּבָּלִ֗ים וּֽמְנַצְּחִים֙ לְכֹל֙
עֹשֵׂ֣ה מְלָאכָ֔ה לַעֲבוֹדָ֖ה וַעֲבוֹדָ֑ה וּמֵֽהַלְוִיִּ֔ם סוֹפְרִ֥ים
וְשֹׁטְרִ֖ים וְשׁוֹעֲרִֽים׃

‎<span id="014">14</span> ‏וּבְהוֹצִיאָ֣ם אֶת־הַכֶּ֔סֶף הַמּוּבָ֖א
בֵּ֣ית יְהוָ֑ה מָצָא֙ חִלְקִיָּ֣הוּ הַכֹּהֵ֔ן אֶת־סֵ֥פֶר
תּֽוֹרַת־יְהוָ֖ה בְּיַד־מֹשֶֽׁה׃

‎<span id="015">15</span> ‏וַיַּ֣עַן חִלְקִיָּ֗הוּ
וַיֹּ֙אמֶר֙<sup>3</sup> אֶל־שָׁפָ֣ן הַסּוֹפֵ֔ר סֵ֧פֶר הַתּוֹרָ֛ה
מָצָ֖אתִי בְּבֵ֣ית יְהוָ֑ה וַיִּתֵּ֧ן חִלְקִיָּ֛הוּ אֶת־הַסֵּ֖פֶר
אֶל־שָׁפָֽן׃

‎<span id="016">16</span> ‏וַיָּבֵ֨א שָׁפָ֤ן אֶת־הַסֵּ֙פֶר֙
אֶל־הַמֶּ֔לֶךְ וַיָּ֨שֶׁב ע֧וֹד אֶת־הַמֶּ֛לֶךְ דָּבָ֖ר לֵאמֹ֑ר כֹּ֛ל
אֲשֶׁר־נִתַּ֥ן בְּיַד־עֲבָדֶ֖יךָ הֵ֥ם עֹשִֽׂים׃

‎<span id="017">17</span> ‏וַיַּתִּ֕יכוּ אֶת־הַכֶּ֖סֶף הַנִּמְצָ֣א
בְּבֵית־יְהוָ֑ה וַֽיִּתְּנ֗וּהוּ עַל־יַד֙ הַמֻּפְקָדִ֔ים וְעַל־יַ֖ד
עוֹשֵׂ֥י הַמְּלָאכָֽה׃

‎<span id="018">18</span> ‏וַיַּגֵּ֞ד שָׁפָ֤ן הַסּוֹפֵר֙ לַמֶּ֣לֶךְ
לֵאמֹ֔ר סֵ֚פֶר נָ֣תַן לִ֔י חִלְקִיָּ֖הוּ הַכֹּהֵ֑ן וַיִּקְרָא־ב֥וֹ
שָׁפָ֖ן לִפְנֵ֥י הַמֶּֽלֶךְ׃

‎<span id="019">19</span> ‏וַיְהִי֙ כִּשְׁמֹ֣עַ הַמֶּ֔לֶךְ אֵ֖ת
דִּבְרֵ֣י הַתּוֹרָ֑ה וַיִּקְרַ֖ע אֶת־בְּגָדָֽיו׃

‎<span id="020">20</span> ‏וַיְצַ֣ו הַמֶּ֡לֶךְ אֶת־חִלְקִיָּ֡הוּ
וְאֶת־אֲחִיקָ֣ם בֶּן־שָׁ֠פָן וְאֶת־עַבְדּ֨וֹן בֶּן־מִיכָ֜ה וְאֵ֣ת׀
שָׁפָ֣ן הַסּוֹפֵ֗ר וְאֵ֛ת עֲשָׂיָ֥ה עֶֽבֶד־הַמֶּ֖לֶךְ לֵאמֹֽר׃

‎<span id="021">21</span> ‏לְכוּ֩ דִרְשׁ֨וּ אֶת־יְהוָ֜ה בַּעֲדִ֗י
וּבְעַד֙ הַנִּשְׁאָר֙ בְּיִשְׂרָאֵ֣ל וּבִֽיהוּדָ֔ה עַל־דִּבְרֵ֥י
הַסֵּ֖פֶר אֲשֶׁ֣ר נִמְצָ֑א כִּֽי־גְדוֹלָ֤ה חֲמַת־יְהוָה֙ אֲשֶׁ֣ר
נִתְּכָ֣ה בָ֔נוּ עַל֩ אֲשֶׁ֨ר לֹא־שָׁמְר֤וּ אֲבוֹתֵ֙ינוּ֙ אֶת־דְּבַ֣ר
יְהוָ֔ה לַעֲשׂ֕וֹת כְּכָל־הַכָּת֖וּב עַל־הַסֵּ֥פֶר הַזֶּֽה׃ פ

‎<span id="022">22</span> ‏וַיֵּ֨לֶךְ חִלְקִיָּ֜הוּ וַאֲשֶׁ֣ר הַמֶּ֗לֶךְ
אֶל־חֻלְדָּ֨ה הַנְּבִיאָ֜ה אֵ֣שֶׁת׀ שַׁלֻּ֣ם בֶּן־תוקהת תָּקְהַ֗ת
בֶּן־חַסְרָה֙ שׁוֹמֵ֣ר הַבְּגָדִ֔ים וְהִ֛יא יוֹשֶׁ֥בֶת בִּירוּשָׁלִַ֖ם
בַּמִּשְׁנֶ֑ה וַיְדַבְּר֥וּ אֵלֶ֖יהָ כָּזֹֽאת׃ ס

‎<span id="023">23</span> ‏וַתֹּ֣אמֶר לָהֶ֔ם כֹּה־אָמַ֥ר יְהוָ֖ה
אֱלֹהֵ֣י יִשְׂרָאֵ֑ל אִמְר֣וּ לָאִ֔ישׁ אֲשֶׁר־שָׁלַ֥ח אֶתְכֶ֖ם אֵלָֽי׃ ס

‎<span id="024">24</span> ‏כֹּ֚ה אָמַ֣ר יְהוָ֔ה הִנְנִ֨י מֵבִ֥יא רָעָ֛ה
עַל־הַמָּק֥וֹם הַזֶּ֖ה וְעַל־יוֹשְׁבָ֑יו אֵ֤ת כָּל־הָאָלוֹת֙
הַכְּתוּב֣וֹת עַל־הַסֵּ֔פֶר אֲשֶׁ֣ר קָֽרְא֔וּ לִפְנֵ֖י מֶ֥לֶךְ
יְהוּדָֽה׃

‎<span id="025">25</span> ‏תַּ֣חַת׀ אֲשֶׁ֣ר עֲזָב֗וּנִי ויקטירו
וַֽיְקַטְּרוּ֙<sup>y</sup> לֵֽאלֹהִ֣ים אֲחֵרִ֔ים לְמַ֙עַן֙ הַכְעִיסֵ֔נִי
בְּכֹ֖ל מַעֲשֵׂ֣י יְדֵיהֶ֑ם וְתִתַּ֧ךְ חֲמָתִ֛י בַּמָּק֥וֹם הַזֶּ֖ה
וְלֹ֥א תִכְבֶּֽה׃

‎<span id="026">26</span> ‏וְאֶל־מֶ֣לֶךְ יְהוּדָ֗ה הַשֹּׁלֵ֤חַ אֶתְכֶם֙
לִדְר֣וֹשׁ בַּֽיהוָ֔ה כֹּ֥ה תֹאמְר֖וּ אֵלָ֑יו סכֹּֽה־אָמַ֤ר יְהוָה֙
אֱלֹהֵ֣י יִשְׂרָאֵ֔ל הַדְּבָרִ֖ים אֲשֶׁ֥ר שָׁמָֽעְתָּ׃

‎<span id="027">27</span> ‏יַ֠עַן רַךְ־לְבָ֨בְךָ֜ וַתִּכָּנַ֣ע׀
מִלִּפְנֵ֣י אֱלֹהִ֗ים בְּשָׁמְעֲךָ֤ אֶת־דְּבָרָיו֙ עַל־הַמָּק֤וֹם
הַזֶּה֙ וְעַל־יֹ֣שְׁבָ֔יו וַתִּכָּנַ֣ע לְפָנַ֔י וַתִּקְרַ֥ע
אֶת־בְּגָדֶ֖יךָ וַתֵּ֣בְךְּ לְפָנָ֑י וְגַם־אֲנִ֥י שָׁמַ֖עְתִּי
נְאֻם־יְהוָֽה׃

‎<span id="028">28</span> ‏הִנְנִ֨י אֹֽסִפְךָ֜ אֶל־אֲבֹתֶ֗יךָ
וְנֶאֱסַפְתָּ֣ אֶל־קִבְרֹתֶיךָ֮ בְּשָׁלוֹם֒ וְלֹא־תִרְאֶ֣ינָה עֵינֶ֔יךָ
בְּכֹל֙ הָֽרָעָ֔ה אֲשֶׁ֨ר אֲנִ֥י מֵבִ֛יא עַל־הַמָּק֥וֹם הַזֶּ֖ה
וְעַל־יֹשְׁבָ֑יו וַיָּשִׁ֥יבוּ אֶת־הַמֶּ֖לֶךְ דָּבָֽר׃ פ

‎<span id="029">29</span> ‏וַיִּשְׁלַ֖ח הַמֶּ֑לֶךְ וַיֶּאֱסֹ֕ף
אֶת־כָּל־זִקְנֵ֥י יְהוּדָ֖ה וִירוּשָׁלִָֽם׃

‎<span id="030">30</span> ‏וַיַּ֣עַל הַמֶּ֣לֶךְ בֵּית־יְ֠הוָה
וְכָל־אִ֨ישׁ יְהוּדָ֜ה וְיֹשְׁבֵ֣י יְרוּשָׁלִַ֗ם וְהַכֹּֽהֲנִים֙
וְהַלְוִיִּ֔ם וְכָל־הָעָ֖ם מִגָּד֣וֹל וְעַד־קָטָ֑ן וַיִּקְרָ֣א
בְאָזְנֵיהֶ֗ם אֶת־כָּל־דִּבְרֵי֙ סֵ֣פֶר הַבְּרִ֔ית הַנִּמְצָ֖א בֵּ֥ית
יְהוָֽה׃

‎<span id="031">31</span> ‏וַיַּעֲמֹ֨ד הַמֶּ֜לֶךְ עַל־עָמְד֗וֹ
וַיִּכְרֹ֣ת אֶֽת־הַבְּרִית֮ לִפְנֵ֣י יְהוָה֒ לָלֶ֜כֶת אַחֲרֵ֣י יְהוָ֗ה
וְלִשְׁמ֤וֹר אֶת־מִצְוֹתָיו֙ וְעֵֽדְוֹתָ֣יו וְחֻקָּ֔יו בְּכָל־לְבָב֖וֹ
וּבְכָל־נַפְשׁ֑וֹ לַעֲשׂוֹת֙ אֶת־דִּבְרֵ֣י הַבְּרִ֔ית הַכְּתוּבִ֖ים
עַל־הַסֵּ֥פֶר הַזֶּֽה׃

‎<span id="032">32</span> ‏וַיַּעֲמֵ֕ד אֵ֛ת כָּל־הַנִּמְצָ֥א
בִירוּשָׁלִַ֖ם וּבִנְיָמִ֑ן וַֽיַּעֲשׂוּ֙ יֹשְׁבֵ֣י יְרוּשָׁלִַ֔ם
כִּבְרִ֥ית אֱלֹהִ֖ים אֱלֹהֵ֥י אֲבוֹתֵיהֶֽם׃

‎<span id="033">33</span> ‏וַיָּ֨סַר יֹֽאשִׁיָּ֜הוּ
אֶת־כָּל־הַתּוֹעֵב֗וֹת מִֽכָּל־הָאֲרָצוֹת֮ אֲשֶׁ֣ר לִבְנֵ֣י יִשְׂרָאֵל֒
וַֽיַּעֲבֵ֗ד אֵ֤ת כָּל־הַנִּמְצָא֙ בְּיִשְׂרָאֵ֔ל לַעֲב֖וֹד אֶת־יְהוָ֣ה
אֱלֹהֵיהֶ֑ם כָּל־יָמָ֕יו לֹ֣א סָ֔רוּ מֵֽאַחֲרֵ֕י יְהוָ֖ה אֱלֹהֵ֥י
אֲבוֹתֵיהֶֽם׃ פ

1 ben-šəmwōneh šānîm yō’šîyâû ḇəmāləḵwō ûšəlōšîm wə’<sup>a</sup>ḥaṯ šānâ
mālaḵə bîrûšālāim:

2 wayy<sup>a</sup>‘aś hayyāšār bə‘ênê yəhwâ wayyēleḵə bəḏarəḵê dāwîḏ
’āḇîw wəlō’-sār yāmîn ûśəmō’wl:

3 ûḇišəmwōneh šānîm ləmāləḵwō wəhû’ ‘wōḏennû n<sup>a</sup>‘ar hēḥēl
liḏərwōš lē’lōhê dāwîḏ ’āḇîw ûḇišətêm ‘eśərēh šānâ hēḥēl ləṭahēr
’eṯ-yəhûḏâ wîrûšālaim min-habāmwōṯ wəhā’ăšērîm wəhapəsilîm
wəhammassēḵwōṯ:

4 wayənatəṣû ləfānāyw ’ēṯ mizəbəḥwōṯ habə‘ālîm wəh<sup>a</sup>ḥammānîm
’ăšer-ləm<sup>a</sup>‘əlâ mē‘ălêhem gidē‘a wəhā’ăšērîm wəhapəsilîm
wəhammassēḵwōṯ šibar wəhēḏaq wayyizərōq ‘al-pənê haqqəḇārîm hazzōḇəḥîm
lâem:

5 wə‘aṣəmwōṯ kōhănîm śāraf ‘al-mizəbəḥwōṯāym mizəbəḥwōṯām wayəṭahēr
’eṯ-yəhûḏâ wə’eṯ-yərûšālāim:

6 ûḇə‘ārê mənaššeh wə’efərayim wəšimə‘wōn wə‘aḏ-nafətālî bəhar bātêhem
bəḥarəḇōṯêhem sāḇîḇ:

7 wayənatēṣ ’eṯ-hammizəbəḥwōṯ wə’eṯ-hā’ăšērîm wəhapəsilîm kitaṯ ləhēḏaq
wəḵāl-h<sup>a</sup>ḥammānîm gid<sup>a</sup>‘ bəḵāl-’ereṣ yiśərā’ēl
wayyāšāḇ lîrûšālāim: s

8 ûḇišənaṯ šəmwōneh ‘eśərēh ləmāləḵwō ləṭahēr hā’āreṣ wəhabāyiṯ
šāl<sup>a</sup>ḥ ’eṯ-šāfān ben-’ăṣaləyâû wə’eṯ-m<sup>a</sup>‘ăśêâû
śar-hā‘îr wə’ēṯ ywō’āḥ ben-ywō’āḥāz hammazəkîr ləḥazzēq ’eṯ-bêṯ yəhwâ
’ĕlōhāyw:

9 wayyāḇō’û ’el-ḥiləqîyâû\| hakōhēn hagāḏwōl wayyitənû ’eṯ-hakesef
hammûḇā’ ḇêṯ-’ĕlōhîm ’ăšer ’āsəfû-haləwîyim šōmərê hassaf mîyaḏ mənaššeh
wə’efərayim ûmikōl šə’ērîṯ yiśərā’ēl ûmikāl-yəhûḏâ ûḇinəyāmin wəyōšəḇê
wayyāšuḇû yərûšālāim:

10 wayyitənû ‘al-yaḏ ‘ōśēh hamməlā’ḵâ hammufəqāḏîm bəḇêṯ yəhwâ wayyitənû
’ōṯwō ‘wōśê hamməlā’ḵâ ’ăšer ‘ōśîm bəḇêṯ yəhwâ liḇədwōq ûləḥazzēq
habāyiṯ:

11 wayyitənû leḥārāšîm wəlabōnîm liqənwōṯ ’aḇənê m<sup>a</sup>ḥəṣēḇ
wə‘ēṣîm laməḥabərwōṯ ûləqārwōṯ ’eṯ-habātîm ’ăšer hišəḥîṯû maləḵê yəhûḏâ:

12 wəhā’ănāšîm ‘ōśîm be’ĕmûnâ bamməlā’ḵâ w<sup>a</sup>‘ălêhem\|
mufəqāḏîm y<sup>a</sup>ḥaṯ wə‘ōḇaḏəyâû haləwîyim min-bənê mərārî
ûzəḵarəyâ ûməšullām min-bənê haqqəhāṯîm lənaṣṣēḥa wəhaləwîyim kāl-mēḇîn
biḵəlê-šîr:

13 wə‘al hassabālîm ûmənaṣṣəḥîm ləḵōl ‘ōśēh məlā’ḵâ l<sup>a</sup>‘ăḇwōḏâ
w<sup>a</sup>‘ăḇwōḏâ ûmēhaləwîyim swōfərîm wəšōṭərîm wəšwō‘ărîm:

14 ûḇəhwōṣî’ām ’eṯ-hakesef hammûḇā’ bêṯ yəhwâ māṣā’ ḥiləqîyâû hakōhēn
’eṯ-sēfer twōraṯ-yəhwâ bəyaḏ-mōšeh:

15 wayy<sup>a</sup>‘an ḥiləqîyâû wayyō’mer<sup>3</sup> ’el-šāfān
hasswōfēr sēfer hatwōrâ māṣā’ṯî bəḇêṯ yəhwâ wayyitēn ḥiləqîyâû
’eṯ-hassēfer ’el-šāfān:

16 wayyāḇē’ šāfān ’eṯ-hassēfer ’el-hammeleḵə wayyāšeḇ ‘wōḏ ’eṯ-hammeleḵə
dāḇār lē’mōr kōl ’ăšer-nitan bəyaḏ-‘ăḇāḏeyḵā hēm ‘ōśîm:

17 wayyatîḵû ’eṯ-hakesef hanniməṣā’ bəḇêṯ-yəhwâ wayyitənûhû ‘al-yaḏ
hammufəqāḏîm wə‘al-yaḏ ‘wōśê hamməlā’ḵâ:

18 wayyagēḏ šāfān hasswōfēr lammeleḵə lē’mōr sēfer nāṯan lî ḥiləqîyâû
hakōhēn wayyiqərā’-ḇwō šāfān lifənê hammeleḵə:

19 wayəhî kišəmō‘a hammeleḵə ’ēṯ diḇərê hatwōrâ wayyiqər<sup>a</sup>‘
’eṯ-bəḡāḏāyw:

20 wayəṣaw hammeleḵə ’eṯ-ḥiləqîyâû wə’eṯ-’ăḥîqām ben-šāfān
wə’eṯ-‘aḇədwōn ben-mîḵâ wə’ēṯ\| šāfān hasswōfēr wə’ēṯ ‘ăśāyâ
‘eḇeḏ-hammeleḵə lē’mōr:

21 ləḵû ḏirəšû ’eṯ-yəhwâ b<sup>a</sup>‘ăḏî ûḇə‘aḏ hannišə’ār bəyiśərā’ēl
ûḇîhûḏâ ‘al-diḇərê hassēfer ’ăšer niməṣā’ kî-ḡəḏwōlâ ḥămaṯ-yəhwâ ’ăšer
nitəḵâ ḇānû ‘al ’ăšer lō’-šāmərû ’ăḇwōṯênû ’eṯ-dəḇar yəhwâ
l<sup>a</sup>‘ăśwōṯ kəḵāl-hakāṯûḇ ‘al-hassēfer hazzeh: f

22 wayyēleḵə ḥiləqîyâû wa’ăšer hammeleḵə ’el-ḥulədâ hannəḇî’â ’ēšeṯ\|
šallum ben-twōqəhaṯ tāqəhaṯ ben-ḥasərâ šwōmēr habəḡāḏîm wəhî’ ywōšeḇeṯ
bîrûšālaim bammišəneh wayəḏabərû ’ēleyhā kāzō’ṯ: s

23 watō’mer lâem kōh-’āmar yəhwâ ’ĕlōhê yiśərā’ēl ’imərû lā’îš
’ăšer-šāl<sup>a</sup>ḥ ’eṯəḵem ’ēlāy: s

24 kōh ’āmar yəhwâ hinənî mēḇî’ rā‘â ‘al-hammāqwōm hazzeh
wə‘al-ywōšəḇāyw ’ēṯ kāl-hā’ālwōṯ hakəṯûḇwōṯ ‘al-hassēfer ’ăšer qārə’û
lifənê meleḵə yəhûḏâ:

25 t<sup>a</sup>ḥaṯ\| ’ăšer ‘ăzāḇûnî wayyaqəṭîrû wayəqaṭṭərû<sup>y</sup>
lē’lōhîm ’ăḥērîm ləm<sup>a</sup>‘an haḵə‘îsēnî bəḵōl m<sup>a</sup>‘ăśê
yəḏêhem wəṯitaḵə ḥămāṯî bammāqwōm hazzeh wəlō’ ṯiḵəbeh:

26 wə’el-meleḵə yəhûḏâ haššōlēḥa ’eṯəḵem liḏərwōš bayhwâ kōh ṯō’mərû
’ēlāyw skōh-’āmar yəhwâ ’ĕlōhê yiśərā’ēl hadəḇārîm ’ăšer šāmā‘ətā:

27 y<sup>a</sup>‘an raḵə-ləḇāḇəḵā watikān<sup>a</sup>‘\| millifənê
’ĕlōhîm bəšāmə‘ăḵā ’eṯ-dəḇārāyw ‘al-hammāqwōm hazzeh wə‘al-yōšəḇāyw
watikān<sup>a</sup>‘ ləfānay watiqər<sup>a</sup>‘ ’eṯ-bəḡāḏeyḵā
watēḇəḵḵə ləfānāy wəḡam-’ănî šām<sup>a</sup>‘ətî nə’um-yəhwâ:

28 hinənî ’ōsifəḵā ’el-’ăḇōṯeyḵā wəne’ĕsafətā ’el-qiḇərōṯeyḵā bəšālwōm
wəlō’-ṯirə’eynâ ‘êneyḵā bəḵōl hārā‘â ’ăšer ’ănî mēḇî’ ‘al-hammāqwōm
hazzeh wə‘al-yōšəḇāyw wayyāšîḇû ’eṯ-hammeleḵə dāḇār: f

29 wayyišəl<sup>a</sup>ḥ hammeleḵə wayye’ĕsōf ’eṯ-kāl-ziqənê yəhûḏâ
wîrûšālāim:

30 wayy<sup>a</sup>‘al hammeleḵə bêṯ-yəhwâ wəḵāl-’îš yəhûḏâ wəyōšəḇê
yərûšālaim wəhakōhănîm wəhaləwîyim wəḵāl-hā‘ām migāḏwōl wə‘aḏ-qāṭān
wayyiqərā’ ḇə’āzənêhem ’eṯ-kāl-diḇərê sēfer habərîṯ hanniməṣā’ bêṯ
yəhwâ:

31 wayy<sup>a</sup>‘ămōḏ hammeleḵə ‘al-‘āməḏwō wayyiḵərōṯ ’eṯ-habərîṯ
lifənê yəhwâ lāleḵeṯ ’<sup>a</sup>ḥărê yəhwâ wəlišəmwōr ’eṯ-miṣəwōṯāyw
wə‘ēḏəwōṯāyw wəḥuqqāyw bəḵāl-ləḇāḇwō ûḇəḵāl-nafəšwō l<sup>a</sup>‘ăśwōṯ
’eṯ-diḇərê habərîṯ hakəṯûḇîm ‘al-hassēfer hazzeh:

32 wayy<sup>a</sup>‘ămēḏ ’ēṯ kāl-hanniməṣā’ ḇîrûšālaim ûḇinəyāmin
wayy<sup>a</sup>‘ăśû yōšəḇê yərûšālaim kiḇərîṯ ’ĕlōhîm ’ĕlōhê
’ăḇwōṯêhem:

33 wayyāsar yō’šîyâû ’eṯ-kāl-hatwō‘ēḇwōṯ mikāl-hā’ărāṣwōṯ ’ăšer liḇənê
yiśərā’ēl wayy<sup>a</sup>‘ăḇēḏ ’ēṯ kāl-hanniməṣā’ bəyiśərā’ēl
l<sup>a</sup>‘ăḇwōḏ ’eṯ-yəhwâ ’ĕlōhêhem kāl-yāmāyw lō’ sārû
mē’<sup>a</sup>ḥărê yəhwâ ’ĕlōhê ’ăḇwōṯêhem: f

------------------------------------------------------------------------

[Next: 2 Chronicles (2 Divrey Yamim) Chapter 35](ch2035)
