<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo013.htm">Polyglot</A>&nbsp;
<A HREF="../kjv/exo013.htm">KJV</A>&nbsp;
<A HREF="../sep/exo013.htm">Sep</A>&nbsp;
<A HREF="../vul/exo013.htm">Vul</A>&nbsp;

<BR>
<BR><A HREF="exo.htm">Exodus (Shemot) Index</A><BR>
&nbsp;
<A HREF="exo012.htm">Previous</A>&nbsp;
<A HREF="exo014.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 13</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;קַדֶּשׁ־לִ֨י כָל־בְּכ֜וֹר פֶּ֤טֶר כָּל־רֶ֙חֶם֙ בִּבְנֵ֣י יִשְׂרָאֵ֔ל בָּאָדָ֖ם וּבַבְּהֵמָ֑ה לִ֖י הֽוּא׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֨אמֶר מֹשֶׁ֜ה אֶל־הָעָ֗ם זָכ֞וֹר אֶת־הַיּ֤וֹם הַזֶּה֙ אֲשֶׁ֨ר יְצָאתֶ֤ם מִמִּצְרַ֙יִם֙ מִבֵּ֣ית עֲבָדִ֔ים כִּ֚י בְּחֹ֣זֶק יָ֔ד הוֹצִ֧יא יְהוָֹ֛ה אֶתְכֶ֖ם מִזֶּ֑ה וְלֹ֥א יֵאָכֵ֖ל חָמֵֽץ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הַיּ֖וֹם אַתֶּ֣ם יֹצְאִ֑ים בְּחֹ֖דֶשׁ הָאָבִֽיב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהָיָ֣ה כִֽי־יְבִֽיאֲךָ֣ יְהוָ֡ה אֶל־אֶ֣רֶץ הַֽ֠כְּנַעֲנִי וְהַחִתִּ֨י וְהָאֱמֹרִ֜י וְהַחִוִּ֣י וְהַיְבוּסִ֗י אֲשֶׁ֨ר נִשְׁבַּ֤ע לַאֲבֹתֶ֙יךָ֙ לָ֣תֶת לָ֔ךְ אֶ֛רֶץ זָבַ֥ת חָלָ֖ב וּדְבָ֑שׁ וְעָבַדְתָּ֛ אֶת־הָעֲבֹדָ֥ה הַזֹּ֖את בַּחֹ֥דֶשׁ הַזֶּֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שִׁבְעַ֥ת יָמִ֖ים תֹּאכַ֣ל מַצֹּ֑ת וּבַיּוֹם֙ הַשְּׁבִיעִ֔י חַ֖ג לַיהוָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מַצּוֹת֙ יֵֽאָכֵ֔ל אֵ֖ת שִׁבְעַ֣ת הַיָּמִ֑ים וְלֹֽא־יֵרָאֶ֨ה לְךָ֜ חָמֵ֗ץ וְלֹֽא־יֵרָאֶ֥ה לְךָ֛ שְׂאֹ֖ר בְּכָל־גְּבֻלֶֽךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהִגַּדְתָּ֣ לְבִנְךָ֔ בַּיּ֥וֹם הַה֖וּא לֵאמֹ֑ר בַּעֲב֣וּר זֶ֗ה עָשָׂ֤ה יְהוָה֙ לִ֔י בְּצֵאתִ֖י מִמִּצְרָֽיִם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהָיָה֩ לְךָ֨ לְא֜וֹת עַל־יָדְךָ֗ וּלְזִכָּרוֹן֙ בֵּ֣ין עֵינֶ֔יךָ לְמַ֗עַן תִּהְיֶ֛ה תּוֹרַ֥ת יְהוָ֖ה בְּפִ֑יךָ כִּ֚י בְּיָ֣ד חֲזָקָ֔ה הוֹצִֽאֲךָ֥ יְהוָֹ֖ה מִמִּצְרָֽיִם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְשָׁמַרְתָּ֛ אֶת־הַחֻקָּ֥ה הַזֹּ֖את לְמוֹעֲדָ֑הּ מִיָּמִ֖ים יָמִֽימָה׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהָיָ֞ה כִּֽי־יְבִֽאֲךָ֤ יְהוָה֙ אֶל־אֶ֣רֶץ הַֽכְּנַעֲנִ֔י כַּאֲשֶׁ֛ר נִשְׁבַּ֥ע לְךָ֖ וְלַֽאֲבֹתֶ֑יךָ וּנְתָנָ֖הּ לָֽךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהַעֲבַרְתָּ֥ כָל־פֶּֽטֶר־רֶ֖חֶם לַֽיהוָֹ֑ה וְכָל־פֶּ֣טֶר׀ שֶׁ֣גֶר בְּהֵמָ֗ה אֲשֶׁ֨ר יִהְיֶ֥ה לְךָ֛ הַזְּכָרִ֖ים לַיהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְכָל־פֶּ֤טֶר חֲמֹר֙ תִּפְדֶּ֣ה בְשֶׂ֔ה וְאִם־לֹ֥א תִפְדֶּ֖ה וַעֲרַפְתּ֑וֹ וְכֹ֨ל בְּכ֥וֹר אָדָ֛ם בְּבָנֶ֖יךָ תִּפְדֶּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהָיָ֞ה כִּֽי־יִשְׁאָלְךָ֥ בִנְךָ֛ מָחָ֖ר לֵאמֹ֣ר מַה־זֹּ֑את וְאָמַרְתָּ֣ אֵלָ֔יו בְּחֹ֣זֶק יָ֗ד הוֹצִיאָ֧נוּ יְהוָ֛ה מִמִּצְרַ֖יִם מִבֵּ֥ית עֲבָדִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיְהִ֗י כִּֽי־הִקְשָׁ֣ה פַרְעֹה֮ לְשַׁלְּחֵנוּ֒ וַיַּהֲרֹ֨ג יְהוָֹ֤ה כָּל־בְּכוֹר֙ בְּאֶ֣רֶץ מִצְרַ֔יִם מִבְּכֹ֥ר אָדָ֖ם וְעַד־בְּכ֣וֹר בְּהֵמָ֑ה עַל־כֵּן֩ אֲנִ֨י זֹבֵ֜חַ לַֽיהוָ֗ה כָּל־פֶּ֤טֶר רֶ֙חֶם֙ הַזְּכָרִ֔ים וְכָל־בְּכ֥וֹר בָּנַ֖י אֶפְדֶּֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהָיָ֤ה לְאוֹת֙ עַל־יָ֣דְכָ֔ה וּלְטוֹטָפֹ֖ת בֵּ֣ין עֵינֶ֑יךָ כִּ֚י בְּחֹ֣זֶק יָ֔ד הוֹצִיאָ֥נוּ יְהוָ֖ה מִמִּצְרָֽיִם׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְהִ֗י בְּשַׁלַּ֣ח פַּרְעֹה֮ אֶת־הָעָם֒ וְלֹא־נָחָ֣ם אֱלֹהִ֗ים דֶּ֚רֶךְ אֶ֣רֶץ פְּלִשְׁתִּ֔ים כִּ֥י קָר֖וֹב ה֑וּא כִּ֣י׀ אָמַ֣ר אֱלֹהִ֗ים פֶּֽן־יִנָּחֵ֥ם הָעָ֛ם בִּרְאֹתָ֥ם מִלְחָמָ֖ה וְשָׁ֥בוּ מִצְרָֽיְמָה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיַּסֵּ֨ב אֱלֹהִ֧ים׀ אֶת־הָעָ֛ם דֶּ֥רֶךְ הַמִּדְבָּ֖ר יַם־ס֑וּף וַחֲמֻשִׁ֛ים עָל֥וּ בְנֵי־יִשְׂרָאֵ֖ל מֵאֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּקַּ֥ח מֹשֶׁ֛ה אֶת־עַצְמ֥וֹת יוֹסֵ֖ף עִמּ֑וֹ כִּי֩ הַשְׁבֵּ֨עַ הִשְׁבִּ֜יעַ אֶת־בְּנֵ֤י יִשְׂרָאֵל֙ לֵאמֹ֔ר פָּקֹ֨ד יִפְקֹ֤ד אֱלֹהִים֙ אֶתְכֶ֔ם וְהַעֲלִיתֶ֧ם אֶת־עַצְמֹתַ֛י מִזֶּ֖ה אִתְּכֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּסְע֖וּ מִסֻּכֹּ֑ת וַיַּחֲנ֣וּ בְאֵתָ֔ם בִּקְצֵ֖ה הַמִּדְבָּֽר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַֽיהוָ֡ה הֹלֵךְ֩ לִפְנֵיהֶ֨ם יוֹמָ֜ם בְּעַמּ֤וּד עָנָן֙ לַנְחֹתָ֣ם הַדֶּ֔רֶךְ וְלַ֛יְלָה בְּעַמּ֥וּד אֵ֖שׁ לְהָאִ֣יר לָהֶ֑ם לָלֶ֖כֶת יוֹמָ֥ם וָלָֽיְלָה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;לֹֽא־יָמִ֞ישׁ עַמּ֤וּד הֶֽעָנָן֙ יוֹמָ֔ם וְעַמּ֥וּד הָאֵ֖שׁ לָ֑יְלָה לִפְנֵ֖י הָעָֽם׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;qade&#353;-l&icirc; &#x1E35;&#257;l-b&#601;&#x1E35;w&#333;r pe&#x1E6D;er k&#257;l-re&#x1E25;em bi&#x1E07;&#601;n&ecirc; yi&#347;&#601;r&#257;&#8217;&#275;l b&#257;&#8217;&#257;&#x1E0F;&#257;m &ucirc;&#x1E07;ab&#601;h&#275;m&acirc; l&icirc; h&ucirc;&#8217;: </P>
<P>3&nbsp;wayy&#333;&#8217;mer m&#333;&#353;eh &#8217;el-h&#257;&#8216;&#257;m z&#257;&#x1E35;w&#333;r &#8217;e&#x1E6F;-hayyw&#333;m hazzeh &#8217;&#259;&#353;er y&#601;&#x1E63;&#257;&#8217;&#x1E6F;em mimmi&#x1E63;&#601;rayim mib&ecirc;&#x1E6F; &#8216;&#259;&#x1E07;&#257;&#x1E0F;&icirc;m k&icirc; b&#601;&#x1E25;&#333;zeq y&#257;&#x1E0F; hw&#333;&#x1E63;&icirc;&#8217; y&#601;hw&#333;&acirc; &#8217;e&#x1E6F;&#601;&#x1E35;em mizzeh w&#601;l&#333;&#8217; y&#275;&#8217;&#257;&#x1E35;&#275;l &#x1E25;&#257;m&#275;&#x1E63;: </P>
<P>4&nbsp;hayyw&#333;m &#8217;atem y&#333;&#x1E63;&#601;&#8217;&icirc;m b&#601;&#x1E25;&#333;&#x1E0F;e&#353; h&#257;&#8217;&#257;&#x1E07;&icirc;&#x1E07;: </P>
<P>5&nbsp;w&#601;h&#257;y&acirc; &#x1E35;&icirc;-y&#601;&#x1E07;&icirc;&#8217;&#259;&#x1E35;&#257; y&#601;hw&acirc; &#8217;el-&#8217;ere&#x1E63; hak&#601;n<sup>a</sup>&#8216;&#259;n&icirc; w&#601;h<sup>a</sup>&#x1E25;it&icirc; w&#601;h&#257;&#8217;&#277;m&#333;r&icirc; w&#601;h<sup>a</sup>&#x1E25;i&ucirc;&icirc; w&#601;hay&#601;&#x1E07;&ucirc;s&icirc; &#8217;&#259;&#353;er ni&#353;&#601;b<sup>a</sup>&#8216; la&#8217;&#259;&#x1E07;&#333;&#x1E6F;ey&#x1E35;&#257; l&#257;&#x1E6F;e&#x1E6F; l&#257;&#x1E35;&#601; &#8217;ere&#x1E63; z&#257;&#x1E07;a&#x1E6F; &#x1E25;&#257;l&#257;&#x1E07; &ucirc;&#x1E0F;&#601;&#x1E07;&#257;&#353; w&#601;&#8216;&#257;&#x1E07;a&#x1E0F;&#601;t&#257; &#8217;e&#x1E6F;-h&#257;&#8216;&#259;&#x1E07;&#333;&#x1E0F;&acirc; hazz&#333;&#8217;&#x1E6F; b<sup>a</sup>&#x1E25;&#333;&#x1E0F;e&#353; hazzeh: </P>
<P>6&nbsp;&#353;i&#x1E07;&#601;&#8216;a&#x1E6F; y&#257;m&icirc;m t&#333;&#8217;&#x1E35;al ma&#x1E63;&#x1E63;&#333;&#x1E6F; &ucirc;&#x1E07;ayyw&#333;m ha&#353;&#353;&#601;&#x1E07;&icirc;&#8216;&icirc; &#x1E25;a&#x1E21; layhw&acirc;: </P>
<P>7&nbsp;ma&#x1E63;&#x1E63;w&#333;&#x1E6F; y&#275;&#8217;&#257;&#x1E35;&#275;l &#8217;&#275;&#x1E6F; &#353;i&#x1E07;&#601;&#8216;a&#x1E6F; hayy&#257;m&icirc;m w&#601;l&#333;&#8217;-y&#275;r&#257;&#8217;eh l&#601;&#x1E35;&#257; &#x1E25;&#257;m&#275;&#x1E63; w&#601;l&#333;&#8217;-y&#275;r&#257;&#8217;eh l&#601;&#x1E35;&#257; &#347;&#601;&#8217;&#333;r b&#601;&#x1E35;&#257;l-g&#601;&#x1E07;ule&#x1E35;&#257;: </P>
<P>8&nbsp;w&#601;higa&#x1E0F;&#601;t&#257; l&#601;&#x1E07;in&#601;&#x1E35;&#257; bayyw&#333;m hah&ucirc;&#8217; l&#275;&#8217;m&#333;r b<sup>a</sup>&#8216;&#259;&#x1E07;&ucirc;r zeh &#8216;&#257;&#347;&acirc; y&#601;hw&acirc; l&icirc; b&#601;&#x1E63;&#275;&#8217;&#x1E6F;&icirc; mimmi&#x1E63;&#601;r&#257;yim: </P>
<P>9&nbsp;w&#601;h&#257;y&acirc; l&#601;&#x1E35;&#257; l&#601;&#8217;w&#333;&#x1E6F; &#8216;al-y&#257;&#x1E0F;&#601;&#x1E35;&#257; &ucirc;l&#601;zik&#257;rw&#333;n b&ecirc;n &#8216;&ecirc;ney&#x1E35;&#257; l&#601;m<sup>a</sup>&#8216;an tih&#601;yeh tw&#333;ra&#x1E6F; y&#601;hw&acirc; b&#601;f&icirc;&#x1E35;&#257; k&icirc; b&#601;y&#257;&#x1E0F; &#x1E25;&#259;z&#257;q&acirc; hw&#333;&#x1E63;i&#8217;&#259;&#x1E35;&#257; y&#601;hw&#333;&acirc; mimmi&#x1E63;&#601;r&#257;yim: </P>
<P>10&nbsp;w&#601;&#353;&#257;mar&#601;t&#257; &#8217;e&#x1E6F;-h<sup>a</sup>&#x1E25;uqq&acirc; hazz&#333;&#8217;&#x1E6F; l&#601;mw&#333;&#8216;&#259;&#x1E0F;&#257;h m&icirc;y&#257;m&icirc;m y&#257;m&icirc;m&acirc;: s</P>
<P>11&nbsp;w&#601;h&#257;y&acirc; k&icirc;-y&#601;&#x1E07;i&#8217;&#259;&#x1E35;&#257; y&#601;hw&acirc; &#8217;el-&#8217;ere&#x1E63; hak&#601;n<sup>a</sup>&#8216;&#259;n&icirc; ka&#8217;&#259;&#353;er ni&#353;&#601;b<sup>a</sup>&#8216; l&#601;&#x1E35;&#257; w&#601;la&#8217;&#259;&#x1E07;&#333;&#x1E6F;ey&#x1E35;&#257; &ucirc;n&#601;&#x1E6F;&#257;n&#257;h l&#257;&#x1E35;&#601;: </P>
<P>12&nbsp;w&#601;h<sup>a</sup>&#8216;&#259;&#x1E07;ar&#601;t&#257; &#x1E35;&#257;l-pe&#x1E6D;er-re&#x1E25;em layhw&#333;&acirc; w&#601;&#x1E35;&#257;l-pe&#x1E6D;er| &#353;e&#x1E21;er b&#601;h&#275;m&acirc; &#8217;&#259;&#353;er yih&#601;yeh l&#601;&#x1E35;&#257; hazz&#601;&#x1E35;&#257;r&icirc;m layhw&acirc;: </P>
<P>13&nbsp;w&#601;&#x1E35;&#257;l-pe&#x1E6D;er &#x1E25;&#259;m&#333;r tif&#601;deh &#x1E07;&#601;&#347;eh w&#601;&#8217;im-l&#333;&#8217; &#x1E6F;if&#601;deh w<sup>a</sup>&#8216;&#259;raf&#601;tw&#333; w&#601;&#x1E35;&#333;l b&#601;&#x1E35;w&#333;r &#8217;&#257;&#x1E0F;&#257;m b&#601;&#x1E07;&#257;ney&#x1E35;&#257; tif&#601;deh: </P>
<P>14&nbsp;w&#601;h&#257;y&acirc; k&icirc;-yi&#353;&#601;&#8217;&#257;l&#601;&#x1E35;&#257; &#x1E07;in&#601;&#x1E35;&#257; m&#257;&#x1E25;&#257;r l&#275;&#8217;m&#333;r mah-zz&#333;&#8217;&#x1E6F; w&#601;&#8217;&#257;mar&#601;t&#257; &#8217;&#275;l&#257;yw b&#601;&#x1E25;&#333;zeq y&#257;&#x1E0F; hw&#333;&#x1E63;&icirc;&#8217;&#257;n&ucirc; y&#601;hw&acirc; mimmi&#x1E63;&#601;rayim mib&ecirc;&#x1E6F; &#8216;&#259;&#x1E07;&#257;&#x1E0F;&icirc;m: </P>
<P>15&nbsp;way&#601;h&icirc; k&icirc;-hiq&#601;&#353;&acirc; far&#601;&#8216;&#333;h l&#601;&#353;all&#601;&#x1E25;&#275;n&ucirc; wayyah&#259;r&#333;&#x1E21; y&#601;hw&#333;&acirc; k&#257;l-b&#601;&#x1E35;w&#333;r b&#601;&#8217;ere&#x1E63; mi&#x1E63;&#601;rayim mib&#601;&#x1E35;&#333;r &#8217;&#257;&#x1E0F;&#257;m w&#601;&#8216;a&#x1E0F;-b&#601;&#x1E35;w&#333;r b&#601;h&#275;m&acirc; &#8216;al-k&#275;n &#8217;&#259;n&icirc; z&#333;&#x1E07;&#275;&#x1E25;a layhw&acirc; k&#257;l-pe&#x1E6D;er re&#x1E25;em hazz&#601;&#x1E35;&#257;r&icirc;m w&#601;&#x1E35;&#257;l-b&#601;&#x1E35;w&#333;r b&#257;nay &#8217;ef&#601;deh: </P>
<P>16&nbsp;w&#601;h&#257;y&acirc; l&#601;&#8217;w&#333;&#x1E6F; &#8216;al-y&#257;&#x1E0F;&#601;&#x1E35;&acirc; &ucirc;l&#601;&#x1E6D;w&#333;&#x1E6D;&#257;f&#333;&#x1E6F; b&ecirc;n &#8216;&ecirc;ney&#x1E35;&#257; k&icirc; b&#601;&#x1E25;&#333;zeq y&#257;&#x1E0F; hw&#333;&#x1E63;&icirc;&#8217;&#257;n&ucirc; y&#601;hw&acirc; mimmi&#x1E63;&#601;r&#257;yim: s</P>
<P>17&nbsp;way&#601;h&icirc; b&#601;&#353;all<sup>a</sup>&#x1E25; par&#601;&#8216;&#333;h &#8217;e&#x1E6F;-h&#257;&#8216;&#257;m w&#601;l&#333;&#8217;-n&#257;&#x1E25;&#257;m &#8217;&#277;l&#333;h&icirc;m dere&#x1E35;&#601; &#8217;ere&#x1E63; p&#601;li&#353;&#601;t&icirc;m k&icirc; q&#257;rw&#333;&#x1E07; h&ucirc;&#8217; k&icirc;| &#8217;&#257;mar &#8217;&#277;l&#333;h&icirc;m pen-yinn&#257;&#x1E25;&#275;m h&#257;&#8216;&#257;m bir&#601;&#8217;&#333;&#x1E6F;&#257;m mil&#601;&#x1E25;&#257;m&acirc; w&#601;&#353;&#257;&#x1E07;&ucirc; mi&#x1E63;&#601;r&#257;y&#601;m&acirc;: </P>
<P>18&nbsp;wayyass&#275;&#x1E07; &#8217;&#277;l&#333;h&icirc;m| &#8217;e&#x1E6F;-h&#257;&#8216;&#257;m dere&#x1E35;&#601; hammi&#x1E0F;&#601;b&#257;r yam-s&ucirc;f w<sup>a</sup>&#x1E25;&#259;mu&#353;&icirc;m &#8216;&#257;l&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l m&#275;&#8217;ere&#x1E63; mi&#x1E63;&#601;r&#257;yim: </P>
<P>19&nbsp;wayyiqq<sup>a</sup>&#x1E25; m&#333;&#353;eh &#8217;e&#x1E6F;-&#8216;a&#x1E63;&#601;mw&#333;&#x1E6F; yw&#333;s&#275;f &#8216;immw&#333; k&icirc; ha&#353;&#601;b&#275;&#8216;a hi&#353;&#601;b&icirc;&#8216;a &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l l&#275;&#8217;m&#333;r p&#257;q&#333;&#x1E0F; yif&#601;q&#333;&#x1E0F; &#8217;&#277;l&#333;h&icirc;m &#8217;e&#x1E6F;&#601;&#x1E35;em w&#601;h<sup>a</sup>&#8216;&#259;l&icirc;&#x1E6F;em &#8217;e&#x1E6F;-&#8216;a&#x1E63;&#601;m&#333;&#x1E6F;ay mizzeh &#8217;it&#601;&#x1E35;em: </P>
<P>20&nbsp;wayyis&#601;&#8216;&ucirc; missuk&#333;&#x1E6F; wayy<sup>a</sup>&#x1E25;&#259;n&ucirc; &#x1E07;&#601;&#8217;&#275;&#x1E6F;&#257;m biq&#601;&#x1E63;&#275;h hammi&#x1E0F;&#601;b&#257;r: </P>
<P>21&nbsp;wayhw&acirc; h&#333;l&#275;&#x1E35;&#601; lif&#601;n&ecirc;hem yw&#333;m&#257;m b&#601;&#8216;amm&ucirc;&#x1E0F; &#8216;&#257;n&#257;n lan&#601;&#x1E25;&#333;&#x1E6F;&#257;m hadere&#x1E35;&#601; w&#601;lay&#601;l&acirc; b&#601;&#8216;amm&ucirc;&#x1E0F; &#8217;&#275;&#353; l&#601;h&#257;&#8217;&icirc;r l&acirc;em l&#257;le&#x1E35;e&#x1E6F; yw&#333;m&#257;m w&#257;l&#257;y&#601;l&acirc;: </P>
<P>22&nbsp;l&#333;&#8217;-y&#257;m&icirc;&#353; &#8216;amm&ucirc;&#x1E0F; he&#8216;&#257;n&#257;n yw&#333;m&#257;m w&#601;&#8216;amm&ucirc;&#x1E0F; h&#257;&#8217;&#275;&#353; l&#257;y&#601;l&acirc; lif&#601;n&ecirc; h&#257;&#8216;&#257;m: f</P>
</TD>
</TABLE>
<P><HR>
<CENTER>
<A HREF="exo014.htm">Next: Exodus (Shemot) Chapter 14</A></CENTER>
</BODY>
</HTML>
