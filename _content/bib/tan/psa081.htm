<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 81</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa081">Polyglot</A>&nbsp;
<A HREF="../kjv/psa081">KJV</A>&nbsp;
<A HREF="../sep/psa081">Sep</A>&nbsp;
<A HREF="../vul/psa081">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa080">Previous</A>&nbsp;
<A HREF="psa082">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 81</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֬חַ׀ עַֽל־הַגִּתִּ֬ית לְאָסָֽף׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הַ֭רְנִינוּ לֵאלֹהִ֣ים עוּזֵּ֑נוּ הָ֝רִ֗יעוּ לֵאלֹהֵ֥י יַעֲקֹֽב׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שְֽׂאוּ־זִ֭מְרָה וּתְנוּ־תֹ֑ף כִּנּ֖וֹר נָעִ֣ים עִם־נָֽבֶל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;תִּקְע֣וּ בַחֹ֣דֶשׁ שׁוֹפָ֑ר בַּ֝כֵּ֗סֶה לְי֣וֹם חַגֵּֽנוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֤י חֹ֣ק לְיִשְׂרָאֵ֣ל ה֑וּא מִ֝שְׁפָּ֗ט לֵאלֹהֵ֥י יַעֲקֹֽב׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;עֵ֤דוּת׀ בִּֽיה֘וֹסֵ֤ף שָׂמ֗וֹ בְּ֭צֵאתוֹ עַל־אֶ֣רֶץ מִצְרָ֑יִם שְׂפַ֖ת לֹא־יָדַ֣עְתִּי אֶשְׁמָֽע׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הֲסִיר֣וֹתִי מִסֵּ֣בֶל שִׁכְמ֑וֹ כַּ֝פָּ֗יו מִדּ֥וּד תַּעֲבֹֽרְנָה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בַּצָּרָ֥ה קָרָ֗אתָ וָאֲחַ֫לְּצֶ֥ךָּ אֶ֭עֶנְךָ בְּסֵ֣תֶר רַ֑עַם אֶבְחָֽנְךָ֨ עַל־מֵ֖י מְרִיבָ֣ה סֶֽלָה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;שְׁמַ֣ע עַ֭מִּי וְאָעִ֣ידָה בָּ֑ךְ יִ֝שְׂרָאֵ֗ל אִם־תִּֽשְׁמַֽע־לִֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לֹֽא־יִהְיֶ֣ה בְ֭ךָ אֵ֣ל זָ֑ר וְלֹ֥א תִ֝שְׁתַּחֲוֶ֗ה לְאֵ֣ל נֵכָֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אָנֹכִ֨י׀ יְה֘וָ֤ה אֱלֹהֶ֗יךָ הַֽ֭מַּעַלְךָ מֵאֶ֣רֶץ מִצְרָ֑יִם הַרְחֶב־פִּ֝֗יךָ וַאֲמַלְאֵֽהוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְלֹא־שָׁמַ֣ע עַמִּ֣י לְקוֹלִ֑י וְ֝יִשְׂרָאֵ֗ל לֹא־אָ֥בָה לִֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וָֽ֭אֲשַׁלְּחֵהוּ בִּשְׁרִיר֣וּת לִבָּ֑ם יֵ֝לְכ֗וּ בְּֽמוֹעֲצוֹתֵיהֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;ל֗וּ עַ֭מִּי שֹׁמֵ֣עַֽ לִ֑י יִ֝שְׂרָאֵ֗ל בִּדְרָכַ֥י יְהַלֵּֽכוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּ֭מְעַט אוֹיְבֵיהֶ֣ם אַכְנִ֑יעַ וְעַ֥ל צָ֝רֵיהֶ֗ם אָשִׁ֥יב יָדִֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;מְשַׂנְאֵ֣י יְ֭הוָה יְכַֽחֲשׁוּ־ל֑וֹ וִיהִ֖י עִתָּ֣ם לְעוֹלָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַֽ֭יַּאֲכִילֵהוּ מֵחֵ֣לֶב חִטָּ֑ה וּ֝מִצּ֗וּר דְּבַ֣שׁ אַשְׂבִּיעֶֽךָ׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a| &#8216;al-hagit&icirc;&#x1E6F; l&#601;&#8217;&#257;s&#257;f: </P>
<P>2&nbsp;har&#601;n&icirc;n&ucirc; l&#275;&#8217;l&#333;h&icirc;m &#8216;&ucirc;zz&#275;n&ucirc; h&#257;r&icirc;&#8216;&ucirc; l&#275;&#8217;l&#333;h&ecirc; y<sup>a</sup>&#8216;&#259;q&#333;&#x1E07;: </P>
<P>3&nbsp;&#347;&#601;&#8217;&ucirc;-zim&#601;r&acirc; &ucirc;&#x1E6F;&#601;n&ucirc;-&#x1E6F;&#333;f kinnw&#333;r n&#257;&#8216;&icirc;m &#8216;im-n&#257;&#x1E07;el: </P>
<P>4&nbsp;tiq&#601;&#8216;&ucirc; &#x1E07;<sup>a</sup>&#x1E25;&#333;&#x1E0F;e&#353; &#353;w&#333;f&#257;r bak&#275;seh l&#601;yw&#333;m &#x1E25;ag&#275;n&ucirc;: </P>
<P>5&nbsp;k&icirc; &#x1E25;&#333;q l&#601;yi&#347;&#601;r&#257;&#8217;&#275;l h&ucirc;&#8217; mi&#353;&#601;p&#257;&#x1E6D; l&#275;&#8217;l&#333;h&ecirc; y<sup>a</sup>&#8216;&#259;q&#333;&#x1E07;: </P>
<P>6&nbsp;&#8216;&#275;&#x1E0F;&ucirc;&#x1E6F;| b&icirc;hw&#333;s&#275;f &#347;&#257;mw&#333; b&#601;&#x1E63;&#275;&#8217;&#x1E6F;w&#333; &#8216;al-&#8217;ere&#x1E63; mi&#x1E63;&#601;r&#257;yim &#347;&#601;fa&#x1E6F; l&#333;&#8217;-y&#257;&#x1E0F;<sup>a</sup>&#8216;&#601;t&icirc; &#8217;e&#353;&#601;m&#257;&#8216;: </P>
<P>7&nbsp;h&#259;s&icirc;rw&#333;&#x1E6F;&icirc; miss&#275;&#x1E07;el &#353;i&#x1E35;&#601;mw&#333; kap&#257;yw mid&ucirc;&#x1E0F; t<sup>a</sup>&#8216;&#259;&#x1E07;&#333;r&#601;n&acirc;: </P>
<P>8&nbsp;ba&#x1E63;&#x1E63;&#257;r&acirc; q&#257;r&#257;&#8217;&#x1E6F;&#257; w&#257;&#8217;&#259;&#x1E25;all&#601;&#x1E63;e&#x1E35;&#x1E35;&#257; &#8217;e&#8216;en&#601;&#x1E35;&#257; b&#601;s&#275;&#x1E6F;er r<sup>a</sup>&#8216;am &#8217;e&#x1E07;&#601;&#x1E25;&#257;n&#601;&#x1E35;&#257; &#8216;al-m&ecirc; m&#601;r&icirc;&#x1E07;&acirc; sel&acirc;: </P>
<P>9&nbsp;&#353;&#601;m<sup>a</sup>&#8216; &#8216;amm&icirc; w&#601;&#8217;&#257;&#8216;&icirc;&#x1E0F;&acirc; b&#257;&#x1E35;&#601; yi&#347;&#601;r&#257;&#8217;&#275;l &#8217;im-ti&#353;&#601;m<sup>a</sup>&#8216;-l&icirc;: </P>
<P>10&nbsp;l&#333;&#8217;-yih&#601;yeh &#x1E07;&#601;&#x1E35;&#257; &#8217;&#275;l z&#257;r w&#601;l&#333;&#8217; &#x1E6F;i&#353;&#601;t<sup>a</sup>&#x1E25;&#259;weh l&#601;&#8217;&#275;l n&#275;&#x1E35;&#257;r: </P>
<P>11&nbsp;&#8217;&#257;n&#333;&#x1E35;&icirc;| y&#601;hw&acirc; &#8217;&#277;l&#333;hey&#x1E35;&#257; hamm<sup>a</sup>&#8216;al&#601;&#x1E35;&#257; m&#275;&#8217;ere&#x1E63; mi&#x1E63;&#601;r&#257;yim har&#601;&#x1E25;e&#x1E07;-p&icirc;&#x1E35;&#257; wa&#8217;&#259;mal&#601;&#8217;&#275;h&ucirc;: </P>
<P>12&nbsp;w&#601;l&#333;&#8217;-&#353;&#257;m<sup>a</sup>&#8216; &#8216;amm&icirc; l&#601;qw&#333;l&icirc; w&#601;yi&#347;&#601;r&#257;&#8217;&#275;l l&#333;&#8217;-&#8217;&#257;&#x1E07;&acirc; l&icirc;: </P>
<P>13&nbsp;w&#257;&#8217;&#259;&#353;all&#601;&#x1E25;&#275;h&ucirc; bi&#353;&#601;r&icirc;r&ucirc;&#x1E6F; lib&#257;m y&#275;l&#601;&#x1E35;&ucirc; b&#601;mw&#333;&#8216;&#259;&#x1E63;w&#333;&#x1E6F;&ecirc;hem: </P>
<P>14&nbsp;l&ucirc; &#8216;amm&icirc; &#353;&#333;m&#275;&#8216;a l&icirc; yi&#347;&#601;r&#257;&#8217;&#275;l bi&#x1E0F;&#601;r&#257;&#x1E35;ay y&#601;hall&#275;&#x1E35;&ucirc;: </P>
<P>15&nbsp;kim&#601;&#8216;a&#x1E6D; &#8217;w&#333;y&#601;&#x1E07;&ecirc;hem &#8217;a&#x1E35;&#601;n&icirc;&#8216;a w&#601;&#8216;al &#x1E63;&#257;r&ecirc;hem &#8217;&#257;&#353;&icirc;&#x1E07; y&#257;&#x1E0F;&icirc;: </P>
<P>16&nbsp;m&#601;&#347;an&#601;&#8217;&ecirc; y&#601;hw&acirc; y&#601;&#x1E35;<sup>a</sup>&#x1E25;&#259;&#353;&ucirc;-lw&#333; w&icirc;h&icirc; &#8216;it&#257;m l&#601;&#8216;w&#333;l&#257;m: </P>
<P>17&nbsp;wayya&#8217;&#259;&#x1E35;&icirc;l&#275;h&ucirc; m&#275;&#x1E25;&#275;le&#x1E07; &#x1E25;i&#x1E6D;&#x1E6D;&acirc; &ucirc;mi&#x1E63;&#x1E63;&ucirc;r d&#601;&#x1E07;a&#353; &#8217;a&#347;&#601;b&icirc;&#8216;e&#x1E35;&#257;: </P>
</TD>
</TABLE>
<P><HR>
<CENTER>
<A HREF="psa082">Next: Psalms (Tehilim) Chapter 82</A></CENTER>
</BODY>
</HTML>
