[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch2013)  [KJV](../kjv/ch2013)  [Sep](../sep/ch2013) 
[Vul](../vul/ch2013)   
  
[2 Chronicles (2 Divrey Yamim) Index](ch2)  
  [Previous](ch2012)  [Next](ch2014) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 13

‎<span id="001">1</span> ‏בִּשְׁנַ֛ת שְׁמוֹנֶ֥ה עֶשְׂרֵ֖ה לַמֶּ֣לֶךְ
יָרָבְעָ֑ם וַיִּמְלֹ֥ךְ אֲבִיָּ֖ה עַל־יְהוּדָֽה׃

‎<span id="002">2</span> ‏שָׁל֣וֹשׁ שָׁנִ֗ים מָלַךְ֙ בִּיר֣וּשָׁלִַ֔ם
וְשֵׁ֣ם אִמּ֔וֹ מִיכָיָ֥הוּ בַת־אוּרִיאֵ֖ל מִן־גִּבְעָ֑ה וּמִלְחָמָ֥ה
הָיְתָ֛ה בֵּ֥ין אֲבִיָּ֖ה וּבֵ֥ין יָרָבְעָֽם׃

‎<span id="003">3</span> ‏וַיֶּאְסֹ֨ר אֲבִיָּ֜ה אֶת־הַמִּלְחָמָ֗ה
בְּחַ֙יִל֙ גִּבּוֹרֵ֣י מִלְחָמָ֔ה אַרְבַּע־מֵא֥וֹת אֶ֖לֶף אִ֣ישׁ
בָּח֑וּר סוְיָרָבְעָ֗ם עָרַ֤ךְ עִמּוֹ֙ מִלְחָמָ֔ה בִּשְׁמוֹנֶ֨ה מֵא֥וֹת
אֶ֛לֶף אִ֥ישׁ בָּח֖וּר גִּבּ֥וֹר חָֽיִל׃ ס

‎<span id="004">4</span> ‏וַיָּ֣קָם אֲבִיָּ֗ה מֵעַל֙ לְהַ֣ר צְמָרַ֔יִם
אֲשֶׁ֖ר בְּהַ֣ר אֶפְרָ֑יִם וַיֹּ֕אמֶר שְׁמָע֖וּנִי יָרָבְעָ֥ם
וְכָל־יִשְׂרָאֵֽל׃

‎<span id="005">5</span> ‏הֲלֹ֤א לָכֶם֙ לָדַ֔עַת כִּ֞י יְהוָ֣ה׀ אֱלֹהֵ֣י
יִשְׂרָאֵ֗ל נָתַ֨ן מַמְלָכָ֧ה לְדָוִ֛יד עַל־יִשְׂרָאֵ֖ל לְעוֹלָ֑ם ל֥וֹ
וּלְבָנָ֖יו בְּרִ֥ית מֶֽלַח׃ ס

‎<span id="006">6</span> ‏וַיָּ֙קָם֙ יָרָבְעָ֣ם בֶּן־נְבָ֔ט עֶ֖בֶד
שְׁלֹמֹ֣ה בֶן־דָּוִ֑יד וַיִּמְרֹ֖ד עַל־אֲדֹנָֽיו׃

‎<span id="007">7</span> ‏וַיִּקָּבְצ֣וּ עָלָ֗יו אֲנָשִׁ֤ים רֵקִים֙
בְּנֵ֣י בְלִיַּ֔עַל וַיִּֽתְאַמְּצ֖וּ עַל־רְחַבְעָ֣ם בֶּן־שְׁלֹמֹ֑ה
וּרְחַבְעָ֗ם הָ֤יָה נַ֙עַר֙ וְרַךְ־לֵבָ֔ב וְלֹ֥א הִתְחַזַּ֖ק
לִפְנֵיהֶֽם׃

‎<span id="008">8</span> ‏וְעַתָּ֣ה׀ אַתֶּ֣ם אֹֽמְרִ֗ים לְהִתְחַזֵּק֙
לִפְנֵי֙ מַמְלֶ֣כֶת יְהוָ֔ה בְּיַ֖ד בְּנֵ֣י דָוִ֑יד וְאַתֶּם֙ הָמ֣וֹן
רָ֔ב וְעִמָּכֶם֙ עֶגְלֵ֣י זָהָ֔ב אֲשֶׁ֨ר עָשָׂ֥ה לָכֶ֛ם יָרָבְעָ֖ם
לֵאלֹהִֽים׃

‎<span id="009">9</span> ‏הֲלֹ֤א הִדַּחְתֶּם֙ אֶת־כֹּהֲנֵ֣י יְהוָ֔ה
אֶת־בְּנֵ֥י אַהֲרֹ֖ן וְהַלְוִיִּ֑ם וַתַּעֲשׂ֨וּ לָכֶ֤ם כֹּהֲנִים֙
כְּעַמֵּ֣י הָאֲרָצ֔וֹת כָּל־הַבָּ֗א לְמַלֵּ֨א יָד֜וֹ בְּפַ֤ר
בֶּן־בָּקָר֙ וְאֵילִ֣ם שִׁבְעָ֔ה וְהָיָ֥ה כֹהֵ֖ן לְלֹ֥א אֱלֹהִֽים׃ ס

‎<span id="010">10</span> ‏וַאֲנַ֛חְנוּ יְהוָ֥ה אֱלֹהֵ֖ינוּ וְלֹ֣א
עֲזַבְנֻ֑הוּ וְכֹ֨הֲנִ֜ים מְשָׁרְתִ֤ים לַֽיהוָה֙ בְּנֵ֣י אַהֲרֹ֔ן
וְהַלְוִיִּ֖ם בַּמְלָֽאכֶת׃

‎<span id="011">11</span> ‏וּמַקְטִרִ֣ים לַיהוָ֡ה עֹל֣וֹת
בַּבֹּֽקֶר־בַּבֹּ֣קֶר וּבָעֶֽרֶב־בָּעֶ֣רֶב וּקְטֹֽרֶת־סַמִּים֩
וּמַעֲרֶ֨כֶת לֶ֜חֶם עַל־הַשֻּׁלְחָ֣ן הַטָּה֗וֹר וּמְנוֹרַ֨ת הַזָּהָ֤ב
וְנֵרֹתֶ֙יהָ֙ לְבָעֵר֙ בָּעֶ֣רֶב בָּעֶ֔רֶב כִּֽי־שֹׁמְרִ֣ים אֲנַ֔חְנוּ
אֶת־מִשְׁמֶ֖רֶת יְהוָ֣ה אֱלֹהֵ֑ינוּ וְאַתֶּ֖ם עֲזַבְתֶּ֥ם אֹתֽוֹ׃

‎<span id="012">12</span> ‏וְהִנֵּה֩ עִמָּ֨נוּ בָרֹ֜אשׁ הָאֱלֹהִ֧ים׀
וְכֹהֲנָ֛יו וַחֲצֹצְר֥וֹת הַתְּרוּעָ֖ה לְהָרִ֣יעַ עֲלֵיכֶ֑ם בְּנֵ֣י
יִשְׂרָאֵ֗ל אַל־תִּלָּֽחֲמ֛וּ עִם־יְהוָ֥ה אֱלֹהֵֽי־אֲבֹתֵיכֶ֖ם כִּי־לֹ֥א
תַצְלִֽיחוּ׃

‎<span id="013">13</span> ‏וְיָֽרָבְעָ֗ם הֵסֵב֙ אֶת־הַמַּאְרָ֔ב לָב֖וֹא
מֵֽאַחֲרֵיהֶ֑ם וַיִּֽהְיוּ֙ לִפְנֵ֣י יְהוּדָ֔ה וְהַמַּאְרָ֖ב
מֵאַחֲרֵיהֶֽם׃

‎<span id="014">14</span> ‏וַיִּפְנ֣וּ יְהוּדָ֗ה וְהִנֵּ֨ה לָהֶ֤ם
הַמִּלְחָמָה֙ פָּנִ֣ים וְאָח֔וֹר וַֽיִּצְעֲק֖וּ לַיהוָ֑ה וְהַכֹּ֣הֲנִ֔ים
מחצצרים מַחְצְרִ֖ים בַּחֲצֹצְרֽוֹת׃

‎<span id="015">15</span> ‏וַיָּרִ֖יעוּ אִ֣ישׁ יְהוּדָ֑ה וַיְהִ֗י
בְּהָרִ֙יעַ֙ אִ֣ישׁ יְהוּדָ֔ה וְהָאֱלֹהִ֗ים נָגַ֤ף אֶת־יָֽרָבְעָם֙
וְכָל־יִשְׂרָאֵ֔ל לִפְנֵ֥י אֲבִיָּ֖ה וִיהוּדָֽה׃

‎<span id="016">16</span> ‏וַיָּנ֥וּסוּ בְנֵי־יִשְׂרָאֵ֖ל מִפְּנֵ֣י
יְהוּדָ֑ה וַיִּתְּנֵ֥ם אֱלֹהִ֖ים בְּיָדָֽם׃

‎<span id="017">17</span> ‏וַיַּכּ֥וּ בָהֶ֛ם אֲבִיָּ֥ה וְעַמּ֖וֹ מַכָּ֣ה
רַבָּ֑ה וַיִּפְּל֤וּ חֲלָלִים֙ מִיִּשְׂרָאֵ֔ל חֲמֵשׁ־מֵא֥וֹת אֶ֖לֶף
אִ֥ישׁ בָּחֽוּר׃

‎<span id="018">18</span> ‏וַיִּכָּנְע֥וּ בְנֵי־יִשְׂרָאֵ֖ל בָּעֵ֣ת
הַהִ֑יא וַיֶּֽאֶמְצוּ֙ בְּנֵ֣י יְהוּדָ֔ה כִּ֣י נִשְׁעֲנ֔וּ עַל־יְהוָ֖ה
אֱלֹהֵ֥י אֲבוֹתֵיהֶֽם׃

‎<span id="019">19</span> ‏וַיִּרְדֹּ֣ף אֲבִיָּה֮ אַחֲרֵ֣י יָרָבְעָם֒
וַיִּלְכֹּ֤ד מִמֶּ֙נּוּ֙ עָרִ֔ים אֶת־בֵּֽית־אֵל֙ וְאֶת־בְּנוֹתֶ֔יהָ
וְאֶת־יְשָׁנָ֖ה וְאֶת־בְּנוֹתֶ֑יהָ וְאֶת־עפרון עֶפְרַ֖יִן וּבְנֹתֶֽיהָ׃

‎<span id="020">20</span> ‏וְלֹֽא־עָצַ֧ר כֹּֽחַ־יָרָבְעָ֛ם ע֖וֹד
בִּימֵ֣י אֲבִיָּ֑הוּ וַיִּגְּפֵ֥הוּ יְהוָ֖ה וַיָּמֹֽת׃ פ

‎<span id="021">21</span> ‏וַיִּתְחַזֵּ֣ק אֲבִיָּ֔הוּ וַיִּ֨שָּׂא־ל֔וֹ
נָשִׁ֖ים אַרְבַּ֣ע עֶשְׂרֵ֑ה וַיּ֗וֹלֶד עֶשְׂרִ֤ים וּשְׁנַ֙יִם֙ בָּנִ֔ים
וְשֵׁ֥שׁ עֶשְׂרֵ֖ה בָּנֽוֹת׃ ס

‎<span id="022">22</span> ‏וְיֶ֙תֶר֙ דִּבְרֵ֣י אֲבִיָּ֔ה וּדְרָכָ֖יו
וּדְבָרָ֑יו כְּתוּבִ֕ים בְּמִדְרַ֖שׁ הַנָּבִ֥יא עִדּֽוֹ׃

‎<span id="023">23</span> ‏וַיִּשְׁכַּ֨ב אֲבִיָּ֜ה עִם־אֲבֹתָ֗יו
וַיִּקְבְּר֤וּ אֹתוֹ֙ בְּעִ֣יר דָּוִ֔יד וַיִּמְלֹ֛ךְ אָסָ֥א בְנ֖וֹ
תַּחְתָּ֑יו בְּיָמָ֛יו שָׁקְטָ֥ה הָאָ֖רֶץ עֶ֥שֶׂר שָׁנִֽים׃ פ

1 bišənaṯ šəmwōneh ‘eśərēh lammeleḵə yārāḇə‘ām wayyiməlōḵə ’ăḇîyâ
‘al-yəhûḏâ:

2 šālwōš šānîm mālaḵə bîrûšālaim wəšēm ’immwō mîḵāyâû ḇaṯ-’ûrî’ēl
min-giḇə‘â ûmiləḥāmâ hāyəṯâ bên ’ăḇîyâ ûḇên yārāḇə‘ām:

3 wayye’əsōr ’ăḇîyâ ’eṯ-hammiləḥāmâ bəḥayil gibwōrê miləḥāmâ
’arəb<sup>a</sup>‘-mē’wōṯ ’elef ’îš bāḥûr swəyārāḇə‘ām ‘āraḵə ‘immwō
miləḥāmâ bišəmwōneh mē’wōṯ ’elef ’îš bāḥûr gibwōr ḥāyil: s

4 wayyāqām ’ăḇîyâ mē‘al ləhar ṣəmārayim ’ăšer bəhar ’efərāyim wayyō’mer
šəmā‘ûnî yārāḇə‘ām wəḵāl-yiśərā’ēl:

5 hălō’ lāḵem lāḏ<sup>a</sup>‘aṯ kî yəhwâ\| ’ĕlōhê yiśərā’ēl nāṯan
maməlāḵâ ləḏāwîḏ ‘al-yiśərā’ēl lə‘wōlām lwō ûləḇānāyw bərîṯ
mel<sup>a</sup>ḥ: s

6 wayyāqām yārāḇə‘ām ben-nəḇāṭ ‘eḇeḏ šəlōmōh ḇen-dāwîḏ wayyimərōḏ
‘al-’ăḏōnāyw:

7 wayyiqqāḇəṣû ‘ālāyw ’ănāšîm rēqîm bənê ḇəlîy<sup>a</sup>‘al
wayyiṯə’amməṣû ‘al-rəḥaḇə‘ām ben-šəlōmōh ûrəḥaḇə‘ām hāyâ
n<sup>a</sup>‘ar wəraḵə-lēḇāḇ wəlō’ hiṯəḥazzaq lifənêhem:

8 wə‘atâ\| ’atem ’ōmərîm ləhiṯəḥazzēq lifənê maməleḵeṯ yəhwâ bəyaḏ bənê
ḏāwîḏ wə’atem hāmwōn rāḇ wə‘immāḵem ‘eḡəlê zâāḇ ’ăšer ‘āśâ lāḵem
yārāḇə‘ām lē’lōhîm:

9 hălō’ hid<sup>a</sup>ḥətem ’eṯ-kōhănê yəhwâ ’eṯ-bənê ’ahărōn
wəhaləwîyim wat<sup>a</sup>‘ăśû lāḵem kōhănîm kə‘ammê hā’ărāṣwōṯ
kāl-habā’ ləmallē’ yāḏwō bəfar ben-bāqār wə’êlim šiḇə‘â wəhāyâ ḵōhēn
ləlō’ ’ĕlōhîm: s

10 wa’ăn<sup>a</sup>ḥənû yəhwâ ’ĕlōhênû wəlō’ ‘ăzaḇənuhû wəḵōhănîm
məšārəṯîm layhwâ bənê ’ahărōn wəhaləwîyim baməlā’ḵeṯ:

11 ûmaqəṭirîm layhwâ ‘ōlwōṯ babōqer-babōqer ûḇā‘ereḇ-bā‘ereḇ
ûqəṭōreṯ-sammîm ûm<sup>a</sup>‘ăreḵeṯ leḥem ‘al-haššuləḥān haṭṭâwōr
ûmənwōraṯ hazzâāḇ wənērōṯeyhā ləḇā‘ēr bā‘ereḇ bā‘ereḇ kî-šōmərîm
’ăn<sup>a</sup>ḥənû ’eṯ-mišəmereṯ yəhwâ ’ĕlōhênû wə’atem ‘ăzaḇətem
’ōṯwō:

12 wəhinnēh ‘immānû ḇārō’š hā’ĕlōhîm\| wəḵōhănāyw
w<sup>a</sup>ḥăṣōṣərwōṯ hatərû‘â ləhārî‘a ‘ălêḵem bənê yiśərā’ēl
’al-tillāḥămû ‘im-yəhwâ ’ĕlōhê-’ăḇōṯêḵem kî-lō’ ṯaṣəlîḥû:

13 wəyārāḇə‘ām hēsēḇ ’eṯ-hamma’ərāḇ lāḇwō’ mē’<sup>a</sup>ḥărêhem
wayyihəyû lifənê yəhûḏâ wəhamma’ərāḇ mē’<sup>a</sup>ḥărêhem:

14 wayyifənû yəhûḏâ wəhinnēh lâem hammiləḥāmâ pānîm wə’āḥwōr wayyiṣə‘ăqû
layhwâ wəhakōhănîm m<sup>a</sup>ḥăṣōṣərîm m<sup>a</sup>ḥəṣərîm
b<sup>a</sup>ḥăṣōṣərwōṯ:

15 wayyārî‘û ’îš yəhûḏâ wayəhî bəhārî‘a ’îš yəhûḏâ wəhā’ĕlōhîm nāḡaf
’eṯ-yārāḇə‘ām wəḵāl-yiśərā’ēl lifənê ’ăḇîyâ wîhûḏâ:

16 wayyānûsû ḇənê-yiśərā’ēl mipənê yəhûḏâ wayyitənēm ’ĕlōhîm bəyāḏām:

17 wayyakû ḇâem ’ăḇîyâ wə‘ammwō makâ rabâ wayyipəlû ḥălālîm mîyiśərā’ēl
ḥămēš-mē’wōṯ ’elef ’îš bāḥûr:

18 wayyikānə‘û ḇənê-yiśərā’ēl bā‘ēṯ hahî’ wayye’eməṣû bənê yəhûḏâ kî
nišə‘ănû ‘al-yəhwâ ’ĕlōhê ’ăḇwōṯêhem:

19 wayyirədōf ’ăḇîyâ ’<sup>a</sup>ḥărê yārāḇə‘ām wayyiləkōḏ mimmennû
‘ārîm ’eṯ-bêṯ-’ēl wə’eṯ-bənwōṯeyhā wə’eṯ-yəšānâ wə’eṯ-bənwōṯeyhā
wə’eṯ-‘efərwōn ‘efərayin ûḇənōṯeyhā:

20 wəlō’-‘āṣar kōḥa-yārāḇə‘ām ‘wōḏ bîmê ’ăḇîyâû wayyigəfēhû yəhwâ
wayyāmōṯ: f

21 wayyiṯəḥazzēq ’ăḇîyâû wayyiśśā’-lwō nāšîm ’arəb<sup>a</sup>‘ ‘eśərēh
wayywōleḏ ‘eśərîm ûšənayim bānîm wəšēš ‘eśərēh bānwōṯ: s

22 wəyeṯer diḇərê ’ăḇîyâ ûḏərāḵāyw ûḏəḇārāyw kəṯûḇîm bəmiḏəraš hannāḇî’
‘idwō:

23 wayyišəkaḇ ’ăḇîyâ ‘im-’ăḇōṯāyw wayyiqəbərû ’ōṯwō bə‘îr dāwîḏ
wayyiməlōḵə ’āsā’ ḇənwō t<sup>a</sup>ḥətāyw bəyāmāyw šāqəṭâ hā’āreṣ
‘eśer šānîm: f

------------------------------------------------------------------------

[Next: 2 Chronicles (2 Divrey Yamim) Chapter 14](ch2014)
