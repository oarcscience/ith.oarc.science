<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 68</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa068">Polyglot</A>&nbsp;
<A HREF="../kjv/psa068">KJV</A>&nbsp;
<A HREF="../sep/psa068">Sep</A>&nbsp;
<A HREF="../vul/psa068">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa067">Previous</A>&nbsp;
<A HREF="psa069">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 68</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֥חַ לְדָוִ֗ד מִזְמ֥וֹר שִֽׁיר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;יָק֣וּם אֱ֭לֹהִים יָפ֣וּצוּ אוֹיְבָ֑יו וְיָנ֥וּסוּ מְ֝שַׂנְאָ֗יו מִפָּנָֽיו׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כְּהִנְדֹּ֥ף עָשָׁ֗ן תִּ֫נְדֹּ֥ף כְּהִמֵּ֣ס דּ֭וֹנַג מִפְּנֵי־אֵ֑שׁ יֹאבְד֥וּ רְ֝שָׁעִ֗ים מִפְּנֵ֥י אֱלֹהִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְֽצַדִּיקִ֗ים יִשְׂמְח֣וּ יַֽ֭עַלְצוּ לִפְנֵ֥י אֱלֹהִ֗ים וְיָשִׂ֥ישׂוּ בְשִׂמְחָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;שִׁ֤ירוּ׀ לֵֽאלֹהִים֮ זַמְּר֪וּ שְׁ֫מ֥וֹ סֹ֡לּוּ לָרֹכֵ֣ב בָּ֭עֲרָבוֹת בְּיָ֥הּ שְׁמ֗וֹ וְעִלְז֥וּ לְפָנָֽיו׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אֲבִ֣י יְ֭תוֹמִים וְדַיַּ֣ן אַלְמָנ֑וֹת אֱ֝לֹהִ֗ים בִּמְע֥וֹן קָדְשֽׁוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אֱלֹהִ֤ים׀ מ֘וֹשִׁ֤יב יְחִידִ֨ים׀ בַּ֗יְתָה מוֹצִ֣יא אֲ֭סִירִים בַּכּוֹשָׁר֑וֹת אַ֥ךְ ס֝וֹרֲרִ֗ים שָׁכְנ֥וּ צְחִיחָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֱ‍ֽלֹהִ֗ים בְּ֭צֵאתְךָ לִפְנֵ֣י עַמֶּ֑ךָ בְּצַעְדְּךָ֖ בִֽישִׁימ֣וֹן סֶֽלָה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֶ֤רֶץ רָעָ֨שָׁה׀ אַף־שָׁמַ֣יִם נָטְפוּ֮ מִפְּנֵ֪י אֱלֹ֫הִ֥ים זֶ֥ה סִינַ֑י מִפְּנֵ֥י אֱ֝לֹהִ֗ים אֱלֹהֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;גֶּ֣שֶׁם נְ֭דָבוֹת תָּנִ֣יף אֱלֹהִ֑ים נַחֲלָתְךָ֥ וְ֝נִלְאָ֗ה אַתָּ֥ה כֽוֹנַנְתָּֽהּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;חַיָּתְךָ֥ יָֽשְׁבוּ־בָ֑הּ תָּ֤כִ֥ין בְּטוֹבָתְךָ֖ לֶעָנִ֣י אֱלֹהִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֲדֹנָ֥י יִתֶּן־אֹ֑מֶר הַֽ֝מְבַשְּׂר֗וֹת צָבָ֥א רָֽב׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מַלְכֵ֣י צְ֭בָאוֹת יִדֹּד֣וּן יִדֹּד֑וּן וּנְוַת בַּ֝֗יִת תְּחַלֵּ֥ק שָׁלָֽל׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אִֽם־תִּשְׁכְּבוּן֮ בֵּ֪ין שְׁפַ֫תָּ֥יִם כַּנְפֵ֣י י֭וֹנָה נֶחְפָּ֣ה בַכֶּ֑סֶף וְ֝אֶבְרוֹתֶ֗יהָ בִּֽירַקְרַ֥ק חָרֽוּץ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בְּפָ֘רֵ֤שׂ שַׁדַּ֓י מְלָ֘כִ֤ים בָּ֗הּ תַּשְׁלֵ֥ג בְּצַלְמֽוֹן׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הַר־אֱ֭לֹהִים הַר־בָּשָׁ֑ן הַ֥ר גַּ֝בְנֻנִּ֗ים הַר־בָּשָֽׁן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לָ֤מָּה׀ תְּֽרַצְּדוּן֮ הָרִ֪ים גַּבְנֻ֫נִּ֥ים הָהָ֗ר חָמַ֣ד אֱלֹהִ֣ים לְשִׁבְתּ֑וֹ אַף־יְ֝הוָ֗ה יִשְׁכֹּ֥ן לָנֶֽצַח׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;רֶ֤כֶב אֱלֹהִ֗ים רִבֹּתַ֣יִם אַלְפֵ֣י שִׁנְאָ֑ן אֲדֹנָ֥י בָ֝֗ם סִינַ֥י בַּקֹּֽדֶשׁ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;עָ֘לִ֤יתָ לַמָּר֨וֹם׀ שָׁ֘בִ֤יתָ שֶּׁ֗בִי לָקַ֣חְתָּ מַ֭תָּנוֹת בָּאָדָ֑ם וְאַ֥ף ס֝וֹרְרִ֗ים לִשְׁכֹּ֤ן׀ יָ֬הּ אֱלֹהִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בָּ֤ר֣וּךְ אֲדֹנָי֮ י֤וֹם׀ י֥וֹם יַֽעֲמָס־לָ֗נוּ הָ֘אֵ֤ל יְֽשׁוּעָתֵ֬נוּ סֶֽלָה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;הָ֤אֵ֣ל׀ לָנוּ֮ אֵ֤ל לְֽמוֹשָׁ֫ע֥וֹת וְלֵיהוִ֥ה אֲדֹנָ֑י לַ֝מָּ֗וֶת תּוֹצָאֽוֹת׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אַךְ־אֱלֹהִ֗ים יִמְחַץ֮ רֹ֤אשׁ אֹ֫יְבָ֥יו קָדְקֹ֥ד שֵׂעָ֑ר מִ֝תְהַלֵּ֗ךְ בַּאֲשָׁמָֽיו׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אָמַ֣ר אֲ֭דֹנָי מִבָּשָׁ֣ן אָשִׁ֑יב אָ֝שִׁ֗יב מִֽמְּצֻל֥וֹת יָֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;לְמַ֤עַן׀ תִּֽמְחַ֥ץ רַגְלְךָ֗ בְּ֫דָ֥ם לְשׁ֥וֹן כְּלָבֶ֑יךָ מֵאֹיְבִ֥ים מִנֵּֽהוּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;רָא֣וּ הֲלִיכוֹתֶ֣יךָ אֱלֹהִ֑ים הֲלִ֘יכ֤וֹת אֵלִ֖י מַלְכִּ֣י בַקֹּֽדֶשׁ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;קִדְּמ֣וּ שָׁ֭רִים אַחַ֣ר נֹגְנִ֑ים בְּת֥וֹךְ עֲ֝לָמ֗וֹת תּוֹפֵפֽוֹת׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;בְּֽ֭מַקְהֵלוֹת בָּרְכ֣וּ אֱלֹהִ֑ים יְ֝הוָ֗ה מִמְּק֥וֹר יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;שָׁ֤ם בִּנְיָמִ֨ן׀ צָעִ֡יר רֹדֵ֗ם שָׂרֵ֣י יְ֭הוּדָה רִגְמָתָ֑ם שָׂרֵ֥י זְ֝בֻל֗וּן שָׂרֵ֥י נַפְתָּלִֽי׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;צִוָּ֥ה אֱלֹהֶ֗יךָ עֻ֫זֶּ֥ךָ עוּזָּ֥ה אֱלֹהִ֑ים ז֝֗וּ פָּעַ֥לְתָּ לָּֽנוּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;מֵֽ֭הֵיכָלֶךָ עַל־יְרוּשָׁלִָ֑ם לְךָ֤ יוֹבִ֖ילוּ מְלָכִ֣ים שָֽׁי׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;גְּעַ֨ר חַיַּ֪ת קָנֶ֡ה עֲדַ֤ת אַבִּירִ֨ים׀ בְּעֶגְלֵ֬י עַמִּ֗ים מִתְרַפֵּ֥ס בְּרַצֵּי־כָ֑סֶף בִּזַּ֥ר עַ֝מִּ֗ים קְרָב֥וֹת יֶחְפָּֽצוּ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;יֶאֱתָ֣יוּ חַ֭שְׁמַנִּים מִנִּ֣י מִצְרָ֑יִם כּ֥וּשׁ תָּרִ֥יץ יָ֝דָ֗יו לֵאלֹהִֽים׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;מַמְלְכ֣וֹת הָ֭אָרֶץ שִׁ֣ירוּ לֵאלֹהִ֑ים זַמְּר֖וּ אֲדֹנָ֣י סֶֽלָה׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;לָ֭רֹכֵב בִּשְׁמֵ֣י שְׁמֵי־קֶ֑דֶם הֵ֥ן יִתֵּ֥ן בְּ֝קוֹלוֹ ק֣וֹל עֹֽז׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;תְּנ֥וּ עֹ֗ז לֵֽאלֹ֫הִ֥ים עַֽל־יִשְׂרָאֵ֥ל גַּאֲוָת֑וֹ וְ֝עֻזּ֗וֹ בַּשְּׁחָקִֽים׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;נ֤וֹרָ֥א אֱלֹהִ֗ים מִֽמִּקְדָּ֫שֶׁ֥יךָ אֵ֤ל יִשְׂרָאֵ֗ל ה֤וּא נֹתֵ֨ן׀ עֹ֖ז וְתַעֲצֻמ֥וֹת לָעָ֗ם בָּר֥וּךְ אֱלֹהִֽים׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a l&#601;&#x1E0F;&#257;wi&#x1E0F; miz&#601;mw&#333;r &#353;&icirc;r: </P>
<P>2&nbsp;y&#257;q&ucirc;m &#8217;&#277;l&#333;h&icirc;m y&#257;f&ucirc;&#x1E63;&ucirc; &#8217;w&#333;y&#601;&#x1E07;&#257;yw w&#601;y&#257;n&ucirc;s&ucirc; m&#601;&#347;an&#601;&#8217;&#257;yw mip&#257;n&#257;yw: </P>
<P>3&nbsp;k&#601;hin&#601;d&#333;f &#8216;&#257;&#353;&#257;n tin&#601;d&#333;f k&#601;himm&#275;s dw&#333;na&#x1E21; mip&#601;n&ecirc;-&#8217;&#275;&#353; y&#333;&#8217;&#x1E07;&#601;&#x1E0F;&ucirc; r&#601;&#353;&#257;&#8216;&icirc;m mip&#601;n&ecirc; &#8217;&#277;l&#333;h&icirc;m: </P>
<P>4&nbsp;w&#601;&#x1E63;ad&icirc;q&icirc;m yi&#347;&#601;m&#601;&#x1E25;&ucirc; y<sup>a</sup>&#8216;al&#601;&#x1E63;&ucirc; lif&#601;n&ecirc; &#8217;&#277;l&#333;h&icirc;m w&#601;y&#257;&#347;&icirc;&#347;&ucirc; &#x1E07;&#601;&#347;im&#601;&#x1E25;&acirc;: </P>
<P>5&nbsp;&#353;&icirc;r&ucirc;| l&#275;&#8217;l&#333;h&icirc;m zamm&#601;r&ucirc; &#353;&#601;mw&#333; s&#333;ll&ucirc; l&#257;r&#333;&#x1E35;&#275;&#x1E07; b&#257;&#8216;&#259;r&#257;&#x1E07;w&#333;&#x1E6F; b&#601;y&#257;h &#353;&#601;mw&#333; w&#601;&#8216;il&#601;z&ucirc; l&#601;f&#257;n&#257;yw: </P>
<P>6&nbsp;&#8217;&#259;&#x1E07;&icirc; y&#601;&#x1E6F;w&#333;m&icirc;m w&#601;&#x1E0F;ayyan &#8217;al&#601;m&#257;nw&#333;&#x1E6F; &#8217;&#277;l&#333;h&icirc;m bim&#601;&#8216;w&#333;n q&#257;&#x1E0F;&#601;&#353;w&#333;: </P>
<P>7&nbsp;&#8217;&#277;l&#333;h&icirc;m| mw&#333;&#353;&icirc;&#x1E07; y&#601;&#x1E25;&icirc;&#x1E0F;&icirc;m| bay&#601;&#x1E6F;&acirc; mw&#333;&#x1E63;&icirc;&#8217; &#8217;&#259;s&icirc;r&icirc;m bakw&#333;&#353;&#257;rw&#333;&#x1E6F; &#8217;a&#x1E35;&#601; sw&#333;r&#259;r&icirc;m &#353;&#257;&#x1E35;&#601;n&ucirc; &#x1E63;&#601;&#x1E25;&icirc;&#x1E25;&acirc;: </P>
<P>8&nbsp;&#8217;&#277;&#x200D;l&#333;h&icirc;m b&#601;&#x1E63;&#275;&#8217;&#x1E6F;&#601;&#x1E35;&#257; lif&#601;n&ecirc; &#8216;amme&#x1E35;&#257; b&#601;&#x1E63;<sup>a</sup>&#8216;&#601;d&#601;&#x1E35;&#257; &#x1E07;&icirc;&#353;&icirc;mw&#333;n sel&acirc;: </P>
<P>9&nbsp;&#8217;ere&#x1E63; r&#257;&#8216;&#257;&#353;&acirc;| &#8217;af-&#353;&#257;mayim n&#257;&#x1E6D;&#601;f&ucirc; mip&#601;n&ecirc; &#8217;&#277;l&#333;h&icirc;m zeh s&icirc;nay mip&#601;n&ecirc; &#8217;&#277;l&#333;h&icirc;m &#8217;&#277;l&#333;h&ecirc; yi&#347;&#601;r&#257;&#8217;&#275;l: </P>
<P>10&nbsp;ge&#353;em n&#601;&#x1E0F;&#257;&#x1E07;w&#333;&#x1E6F; t&#257;n&icirc;f &#8217;&#277;l&#333;h&icirc;m n<sup>a</sup>&#x1E25;&#259;l&#257;&#x1E6F;&#601;&#x1E35;&#257; w&#601;nil&#601;&#8217;&acirc; &#8217;at&acirc; &#x1E35;w&#333;nan&#601;t&#257;h: </P>
<P>11&nbsp;&#x1E25;ayy&#257;&#x1E6F;&#601;&#x1E35;&#257; y&#257;&#353;&#601;&#x1E07;&ucirc;-&#x1E07;&#257;h t&#257;&#x1E35;&icirc;n b&#601;&#x1E6D;w&#333;&#x1E07;&#257;&#x1E6F;&#601;&#x1E35;&#257; le&#8216;&#257;n&icirc; &#8217;&#277;l&#333;h&icirc;m: </P>
<P>12&nbsp;&#8217;&#259;&#x1E0F;&#333;n&#257;y yiten-&#8217;&#333;mer ham&#601;&#x1E07;a&#347;&#347;&#601;rw&#333;&#x1E6F; &#x1E63;&#257;&#x1E07;&#257;&#8217; r&#257;&#x1E07;: </P>
<P>13&nbsp;mal&#601;&#x1E35;&ecirc; &#x1E63;&#601;&#x1E07;&#257;&#8217;w&#333;&#x1E6F; yid&#333;&#x1E0F;&ucirc;n yid&#333;&#x1E0F;&ucirc;n &ucirc;n&#601;wa&#x1E6F; bayi&#x1E6F; t&#601;&#x1E25;all&#275;q &#353;&#257;l&#257;l: </P>
<P>14&nbsp;&#8217;im-ti&#353;&#601;k&#601;&#x1E07;&ucirc;n b&ecirc;n &#353;&#601;fat&#257;yim kan&#601;f&ecirc; yw&#333;n&acirc; ne&#x1E25;&#601;p&acirc; &#x1E07;akesef w&#601;&#8217;e&#x1E07;&#601;rw&#333;&#x1E6F;eyh&#257; b&icirc;raq&#601;raq &#x1E25;&#257;r&ucirc;&#x1E63;: </P>
<P>15&nbsp;b&#601;f&#257;r&#275;&#347; &#353;aday m&#601;l&#257;&#x1E35;&icirc;m b&#257;h ta&#353;&#601;l&#275;&#x1E21; b&#601;&#x1E63;al&#601;mw&#333;n: </P>
<P>16&nbsp;har-&#8217;&#277;l&#333;h&icirc;m har-b&#257;&#353;&#257;n har ga&#x1E07;&#601;nunn&icirc;m har-b&#257;&#353;&#257;n: </P>
<P>17&nbsp;l&#257;mm&acirc;| t&#601;ra&#x1E63;&#x1E63;&#601;&#x1E0F;&ucirc;n h&#257;r&icirc;m ga&#x1E07;&#601;nunn&icirc;m h&acirc;&#257;r &#x1E25;&#257;ma&#x1E0F; &#8217;&#277;l&#333;h&icirc;m l&#601;&#353;i&#x1E07;&#601;tw&#333; &#8217;af-y&#601;hw&acirc; yi&#353;&#601;k&#333;n l&#257;ne&#x1E63;<sup>a</sup>&#x1E25;: </P>
<P>18&nbsp;re&#x1E35;e&#x1E07; &#8217;&#277;l&#333;h&icirc;m rib&#333;&#x1E6F;ayim &#8217;al&#601;f&ecirc; &#353;in&#601;&#8217;&#257;n &#8217;&#259;&#x1E0F;&#333;n&#257;y &#x1E07;&#257;m s&icirc;nay baqq&#333;&#x1E0F;e&#353;: </P>
<P>19&nbsp;&#8216;&#257;l&icirc;&#x1E6F;&#257; lamm&#257;rw&#333;m| &#353;&#257;&#x1E07;&icirc;&#x1E6F;&#257; &#353;&#353;e&#x1E07;&icirc; l&#257;q<sup>a</sup>&#x1E25;&#601;t&#257; mat&#257;nw&#333;&#x1E6F; b&#257;&#8217;&#257;&#x1E0F;&#257;m w&#601;&#8217;af sw&#333;r&#601;r&icirc;m li&#353;&#601;k&#333;n| y&#257;h &#8217;&#277;l&#333;h&icirc;m: </P>
<P>20&nbsp;b&#257;r&ucirc;&#x1E35;&#601; &#8217;&#259;&#x1E0F;&#333;n&#257;y yw&#333;m| yw&#333;m y<sup>a</sup>&#8216;&#259;m&#257;s-l&#257;n&ucirc; h&#257;&#8217;&#275;l y&#601;&#353;&ucirc;&#8216;&#257;&#x1E6F;&#275;n&ucirc; sel&acirc;: </P>
<P>21&nbsp;h&#257;&#8217;&#275;l| l&#257;n&ucirc; &#8217;&#275;l l&#601;mw&#333;&#353;&#257;&#8216;w&#333;&#x1E6F; w&#601;l&ecirc;hwih &#8217;&#259;&#x1E0F;&#333;n&#257;y lamm&#257;we&#x1E6F; tw&#333;&#x1E63;&#257;&#8217;w&#333;&#x1E6F;: </P>
<P>22&nbsp;&#8217;a&#x1E35;&#601;-&#8217;&#277;l&#333;h&icirc;m yim&#601;&#x1E25;a&#x1E63; r&#333;&#8217;&#353; &#8217;&#333;y&#601;&#x1E07;&#257;yw q&#257;&#x1E0F;&#601;q&#333;&#x1E0F; &#347;&#275;&#8216;&#257;r mi&#x1E6F;&#601;hall&#275;&#x1E35;&#601; ba&#8217;&#259;&#353;&#257;m&#257;yw: </P>
<P>23&nbsp;&#8217;&#257;mar &#8217;&#259;&#x1E0F;&#333;n&#257;y mib&#257;&#353;&#257;n &#8217;&#257;&#353;&icirc;&#x1E07; &#8217;&#257;&#353;&icirc;&#x1E07; mimm&#601;&#x1E63;ulw&#333;&#x1E6F; y&#257;m: </P>
<P>24&nbsp;l&#601;m<sup>a</sup>&#8216;an| tim&#601;&#x1E25;a&#x1E63; ra&#x1E21;&#601;l&#601;&#x1E35;&#257; b&#601;&#x1E0F;&#257;m l&#601;&#353;w&#333;n k&#601;l&#257;&#x1E07;ey&#x1E35;&#257; m&#275;&#8217;&#333;y&#601;&#x1E07;&icirc;m minn&#275;h&ucirc;: </P>
<P>25&nbsp;r&#257;&#8217;&ucirc; h&#259;l&icirc;&#x1E35;w&#333;&#x1E6F;ey&#x1E35;&#257; &#8217;&#277;l&#333;h&icirc;m h&#259;l&icirc;&#x1E35;w&#333;&#x1E6F; &#8217;&#275;l&icirc; mal&#601;k&icirc; &#x1E07;aqq&#333;&#x1E0F;e&#353;: </P>
<P>26&nbsp;qid&#601;m&ucirc; &#353;&#257;r&icirc;m &#8217;<sup>a</sup>&#x1E25;ar n&#333;&#x1E21;&#601;n&icirc;m b&#601;&#x1E6F;w&#333;&#x1E35;&#601; &#8216;&#259;l&#257;mw&#333;&#x1E6F; tw&#333;f&#275;fw&#333;&#x1E6F;: </P>
<P>27&nbsp;b&#601;maq&#601;h&#275;lw&#333;&#x1E6F; b&#257;r&#601;&#x1E35;&ucirc; &#8217;&#277;l&#333;h&icirc;m y&#601;hw&acirc; mimm&#601;qw&#333;r yi&#347;&#601;r&#257;&#8217;&#275;l: </P>
<P>28&nbsp;&#353;&#257;m bin&#601;y&#257;min| &#x1E63;&#257;&#8216;&icirc;r r&#333;&#x1E0F;&#275;m &#347;&#257;r&ecirc; y&#601;h&ucirc;&#x1E0F;&acirc; ri&#x1E21;&#601;m&#257;&#x1E6F;&#257;m &#347;&#257;r&ecirc; z&#601;&#x1E07;ul&ucirc;n &#347;&#257;r&ecirc; naf&#601;t&#257;l&icirc;: </P>
<P>29&nbsp;&#x1E63;i&ucirc;&acirc; &#8217;&#277;l&#333;hey&#x1E35;&#257; &#8216;uzze&#x1E35;&#257; &#8216;&ucirc;zz&acirc; &#8217;&#277;l&#333;h&icirc;m z&ucirc; p&#257;&#8216;al&#601;t&#257; ll&#257;n&ucirc;: </P>
<P>30&nbsp;m&#275;h&ecirc;&#x1E35;&#257;le&#x1E35;&#257; &#8216;al-y&#601;r&ucirc;&#353;&#257;l&#257;im l&#601;&#x1E35;&#257; yw&#333;&#x1E07;&icirc;l&ucirc; m&#601;l&#257;&#x1E35;&icirc;m &#353;&#257;y: </P>
<P>31&nbsp;g&#601;&#8216;ar &#x1E25;ayya&#x1E6F; q&#257;neh &#8216;&#259;&#x1E0F;a&#x1E6F; &#8217;ab&icirc;r&icirc;m| b&#601;&#8216;e&#x1E21;&#601;l&ecirc; &#8216;amm&icirc;m mi&#x1E6F;&#601;rap&#275;s b&#601;ra&#x1E63;&#x1E63;&ecirc;-&#x1E35;&#257;sef bizzar &#8216;amm&icirc;m q&#601;r&#257;&#x1E07;w&#333;&#x1E6F; ye&#x1E25;&#601;p&#257;&#x1E63;&ucirc;: </P>
<P>32&nbsp;ye&#8217;&#277;&#x1E6F;&#257;y&ucirc; &#x1E25;a&#353;&#601;mann&icirc;m minn&icirc; mi&#x1E63;&#601;r&#257;yim k&ucirc;&#353; t&#257;r&icirc;&#x1E63; y&#257;&#x1E0F;&#257;yw l&#275;&#8217;l&#333;h&icirc;m: </P>
<P>33&nbsp;mam&#601;l&#601;&#x1E35;w&#333;&#x1E6F; h&#257;&#8217;&#257;re&#x1E63; &#353;&icirc;r&ucirc; l&#275;&#8217;l&#333;h&icirc;m zamm&#601;r&ucirc; &#8217;&#259;&#x1E0F;&#333;n&#257;y sel&acirc;: </P>
<P>34&nbsp;l&#257;r&#333;&#x1E35;&#275;&#x1E07; bi&#353;&#601;m&ecirc; &#353;&#601;m&ecirc;-qe&#x1E0F;em h&#275;n yit&#275;n b&#601;qw&#333;lw&#333; qw&#333;l &#8216;&#333;z: </P>
<P>35&nbsp;t&#601;n&ucirc; &#8216;&#333;z l&#275;&#8217;l&#333;h&icirc;m &#8216;al-yi&#347;&#601;r&#257;&#8217;&#275;l ga&#8217;&#259;w&#257;&#x1E6F;w&#333; w&#601;&#8216;uzzw&#333; ba&#353;&#353;&#601;&#x1E25;&#257;q&icirc;m: </P>
<P>36&nbsp;nw&#333;r&#257;&#8217; &#8217;&#277;l&#333;h&icirc;m mimmiq&#601;d&#257;&#353;ey&#x1E35;&#257; &#8217;&#275;l yi&#347;&#601;r&#257;&#8217;&#275;l h&ucirc;&#8217; n&#333;&#x1E6F;&#275;n| &#8216;&#333;z w&#601;&#x1E6F;<sup>a</sup>&#8216;&#259;&#x1E63;umw&#333;&#x1E6F; l&#257;&#8216;&#257;m b&#257;r&ucirc;&#x1E35;&#601; &#8217;&#277;l&#333;h&icirc;m: </P>
</TD>
</TABLE>
<P><HR>
<CENTER>
<A HREF="psa069">Next: Psalms (Tehilim) Chapter 69</A></CENTER>
</BODY>
</HTML>
