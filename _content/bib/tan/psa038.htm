<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 38</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa038">Polyglot</A>&nbsp;
<A HREF="../kjv/psa038">KJV</A>&nbsp;
<A HREF="../sep/psa038">Sep</A>&nbsp;
<A HREF="../vul/psa038">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa037">Previous</A>&nbsp;
<A HREF="psa039">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 38</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מִזְמ֖וֹר לְדָוִ֣ד לְהַזְכִּֽיר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;יְֽהוָ֗ה אַל־בְּקֶצְפְּךָ֥ תוֹכִיחֵ֑נִי וּֽבַחֲמָתְךָ֥ תְיַסְּרֵֽנִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּֽי־חִ֭צֶּיךָ נִ֣חֲתוּ בִ֑י וַתִּנְחַ֖ת עָלַ֣י יָדֶֽךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֵין־מְתֹ֣ם בִּ֭בְשָׂרִי מִפְּנֵ֣י זַעְמֶ֑ךָ אֵין־שָׁל֥וֹם בַּ֝עֲצָמַ֗י מִפְּנֵ֥י חַטָּאתִֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֣י עֲ֭וֹנֹתַי עָבְר֣וּ רֹאשִׁ֑י כְּמַשָּׂ֥א כָ֝בֵ֗ד יִכְבְּד֥וּ מִמֶּֽנִּי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הִבְאִ֣ישׁוּ נָ֭מַקּוּ חַבּוּרֹתָ֑י מִ֝פְּנֵ֗י אִוַּלְתִּֽי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;נַעֲוֵ֣יתִי שַׁחֹ֣תִי עַד־מְאֹ֑ד כָּל־הַ֝יּ֗וֹם קֹדֵ֥ר הִלָּֽכְתִּי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּֽי־כְ֭סָלַי מָלְא֣וּ נִקְלֶ֑ה וְאֵ֥ין מְ֝תֹ֗ם בִּבְשָׂרִֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;נְפוּג֣וֹתִי וְנִדְכֵּ֣יתִי עַד־מְאֹ֑ד שָׁ֝אַ֗גְתִּי מִֽנַּהֲמַ֥ת לִבִּֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אֲ‍ֽדֹנָי נֶגְדְּךָ֥ כָל־תַּאֲוָתִ֑י וְ֝אַנְחָתִ֗י מִמְּךָ֥ לֹא־נִסְתָּֽרָה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לִבִּ֣י סְ֭חַרְחַר עֲזָבַ֣נִי כֹחִ֑י וְֽאוֹר־עֵינַ֥י גַּם־הֵ֝֗ם אֵ֣ין אִתִּֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֹֽהֲבַ֨י׀ וְרֵעַ֗י מִנֶּ֣גֶד נִגְעִ֣י יַעֲמֹ֑דוּ וּ֝קְרוֹבַ֗י מֵרָחֹ֥ק עָמָֽדוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְנַקְשׁ֤וּ׀ מְבַקְשֵׁ֬י נַפְשִׁ֗י וְדֹרְשֵׁ֣י רָ֭עָתִי דִּבְּר֣וּ הַוּ֑וֹת וּ֝מִרְמ֗וֹת כָּל־הַיּ֥וֹם יֶהְגּֽוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַאֲנִ֣י כְ֭חֵרֵשׁ לֹ֣א אֶשְׁמָ֑ע וּ֝כְאִלֵּ֗ם לֹ֣א יִפְתַּח־פִּֽיו׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וָאֱהִ֗י כְּ֭אִישׁ אֲשֶׁ֣ר לֹא־שֹׁמֵ֑עַ וְאֵ֥ין בְּ֝פִ֗יו תּוֹכָחֽוֹת׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּֽי־לְךָ֣ יְהוָ֣ה הוֹחָ֑לְתִּי אַתָּ֥ה תַ֝עֲנֶ֗ה אֲדֹנָ֥י אֱלֹהָֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּֽי־אָ֭מַרְתִּי פֶּן־יִשְׂמְחוּ־לִ֑י בְּמ֥וֹט רַ֝גְלִ֗י עָלַ֥י הִגְדִּֽילוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּֽי־אֲ֭נִי לְצֶ֣לַע נָכ֑וֹן וּמַכְאוֹבִ֖י נֶגְדִּ֣י תָמִֽיד׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּֽי־עֲוֹנִ֥י אַגִּ֑יד אֶ֝דְאַ֗ג מֵֽחַטָּאתִֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְֽ֭אֹיְבַי חַיִּ֣ים עָצֵ֑מוּ וְרַבּ֖וּ שֹׂנְאַ֣י שָֽׁקֶר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וּמְשַׁלְּמֵ֣י רָ֭עָה תַּ֣חַת טוֹבָ֑ה יִ֝שְׂטְנ֗וּנִי תַּ֣חַת <font color="brown">רדופי־</font> <font color="blue">רָֽדְפִי־</font> טֽוֹב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אַל־תַּֽעַזְבֵ֥נִי יְהוָ֑ה אֱ֝לֹהַ֗י אַל־תִּרְחַ֥ק מִמֶּֽנִּי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;ח֥וּשָׁה לְעֶזְרָתִ֑י אֲ֝דֹנָ֗י תְּשׁוּעָתִֽי׃ </P>
</TD>
<TD WIDTH="50%">
<P>1&nbsp;miz&#601;mw&#333;r l&#601;&#x1E0F;&#257;wi&#x1E0F; l&#601;haz&#601;k&icirc;r: </P>
<P>2&nbsp;y&#601;hw&acirc; &#8217;al-b&#601;qe&#x1E63;&#601;p&#601;&#x1E35;&#257; &#x1E6F;w&#333;&#x1E35;&icirc;&#x1E25;&#275;n&icirc; &ucirc;&#x1E07;<sup>a</sup>&#x1E25;&#259;m&#257;&#x1E6F;&#601;&#x1E35;&#257; &#x1E6F;&#601;yass&#601;r&#275;n&icirc;: </P>
<P>3&nbsp;k&icirc;-&#x1E25;i&#x1E63;&#x1E63;ey&#x1E35;&#257; ni&#x1E25;&#259;&#x1E6F;&ucirc; &#x1E07;&icirc; watin&#601;&#x1E25;a&#x1E6F; &#8216;&#257;lay y&#257;&#x1E0F;e&#x1E35;&#257;: </P>
<P>4&nbsp;&#8217;&ecirc;n-m&#601;&#x1E6F;&#333;m bi&#x1E07;&#601;&#347;&#257;r&icirc; mip&#601;n&ecirc; z<sup>a</sup>&#8216;&#601;me&#x1E35;&#257; &#8217;&ecirc;n-&#353;&#257;lw&#333;m b<sup>a</sup>&#8216;&#259;&#x1E63;&#257;may mip&#601;n&ecirc; &#x1E25;a&#x1E6D;&#x1E6D;&#257;&#8217;&#x1E6F;&icirc;: </P>
<P>5&nbsp;k&icirc; &#8216;&#259;w&#333;n&#333;&#x1E6F;ay &#8216;&#257;&#x1E07;&#601;r&ucirc; r&#333;&#8217;&#353;&icirc; k&#601;ma&#347;&#347;&#257;&#8217; &#x1E35;&#257;&#x1E07;&#275;&#x1E0F; yi&#x1E35;&#601;b&#601;&#x1E0F;&ucirc; mimmenn&icirc;: </P>
<P>6&nbsp;hi&#x1E07;&#601;&#8217;&icirc;&#353;&ucirc; n&#257;maqq&ucirc; &#x1E25;ab&ucirc;r&#333;&#x1E6F;&#257;y mip&#601;n&ecirc; &#8217;i&ucirc;al&#601;t&icirc;: </P>
<P>7&nbsp;n<sup>a</sup>&#8216;&#259;w&ecirc;&#x1E6F;&icirc; &#353;<sup>a</sup>&#x1E25;&#333;&#x1E6F;&icirc; &#8216;a&#x1E0F;-m&#601;&#8217;&#333;&#x1E0F; k&#257;l-hayyw&#333;m q&#333;&#x1E0F;&#275;r hill&#257;&#x1E35;&#601;t&icirc;: </P>
<P>8&nbsp;k&icirc;-&#x1E35;&#601;s&#257;lay m&#257;l&#601;&#8217;&ucirc; niq&#601;leh w&#601;&#8217;&ecirc;n m&#601;&#x1E6F;&#333;m bi&#x1E07;&#601;&#347;&#257;r&icirc;: </P>
<P>9&nbsp;n&#601;f&ucirc;&#x1E21;w&#333;&#x1E6F;&icirc; w&#601;ni&#x1E0F;&#601;k&ecirc;&#x1E6F;&icirc; &#8216;a&#x1E0F;-m&#601;&#8217;&#333;&#x1E0F; &#353;&#257;&#8217;a&#x1E21;&#601;t&icirc; minnah&#259;ma&#x1E6F; lib&icirc;: </P>
<P>10&nbsp;&#8217;&#259;&#x200D;&#x1E0F;&#333;n&#257;y ne&#x1E21;&#601;d&#601;&#x1E35;&#257; &#x1E35;&#257;l-ta&#8217;&#259;w&#257;&#x1E6F;&icirc; w&#601;&#8217;an&#601;&#x1E25;&#257;&#x1E6F;&icirc; mimm&#601;&#x1E35;&#257; l&#333;&#8217;-nis&#601;t&#257;r&acirc;: </P>
<P>11&nbsp;lib&icirc; s&#601;&#x1E25;ar&#601;&#x1E25;ar &#8216;&#259;z&#257;&#x1E07;an&icirc; &#x1E35;&#333;&#x1E25;&icirc; w&#601;&#8217;w&#333;r-&#8216;&ecirc;nay gam-h&#275;m &#8217;&ecirc;n &#8217;it&icirc;: </P>
<P>12&nbsp;&#8217;&#333;h&#259;&#x1E07;ay| w&#601;r&#275;&#8216;ay minne&#x1E21;e&#x1E0F; ni&#x1E21;&#601;&#8216;&icirc; y<sup>a</sup>&#8216;&#259;m&#333;&#x1E0F;&ucirc; &ucirc;q&#601;rw&#333;&#x1E07;ay m&#275;r&#257;&#x1E25;&#333;q &#8216;&#257;m&#257;&#x1E0F;&ucirc;: </P>
<P>13&nbsp;way&#601;naq&#601;&#353;&ucirc;| m&#601;&#x1E07;aq&#601;&#353;&ecirc; naf&#601;&#353;&icirc; w&#601;&#x1E0F;&#333;r&#601;&#353;&ecirc; r&#257;&#8216;&#257;&#x1E6F;&icirc; dib&#601;r&ucirc; ha&ucirc;w&#333;&#x1E6F; &ucirc;mir&#601;mw&#333;&#x1E6F; k&#257;l-hayyw&#333;m yeh&#601;g&ucirc;: </P>
<P>14&nbsp;wa&#8217;&#259;n&icirc; &#x1E35;&#601;&#x1E25;&#275;r&#275;&#353; l&#333;&#8217; &#8217;e&#353;&#601;m&#257;&#8216; &ucirc;&#x1E35;&#601;&#8217;ill&#275;m l&#333;&#8217; yif&#601;t<sup>a</sup>&#x1E25;-p&icirc;w: </P>
<P>15&nbsp;w&#257;&#8217;&#277;h&icirc; k&#601;&#8217;&icirc;&#353; &#8217;&#259;&#353;er l&#333;&#8217;-&#353;&#333;m&#275;&#8216;a w&#601;&#8217;&ecirc;n b&#601;f&icirc;w tw&#333;&#x1E35;&#257;&#x1E25;w&#333;&#x1E6F;: </P>
<P>16&nbsp;k&icirc;-l&#601;&#x1E35;&#257; y&#601;hw&acirc; hw&#333;&#x1E25;&#257;l&#601;t&icirc; &#8217;at&acirc; &#x1E6F;<sup>a</sup>&#8216;&#259;neh &#8217;&#259;&#x1E0F;&#333;n&#257;y &#8217;&#277;l&#333;h&#257;y: </P>
<P>17&nbsp;k&icirc;-&#8217;&#257;mar&#601;t&icirc; pen-yi&#347;&#601;m&#601;&#x1E25;&ucirc;-l&icirc; b&#601;mw&#333;&#x1E6D; ra&#x1E21;&#601;l&icirc; &#8216;&#257;lay hi&#x1E21;&#601;d&icirc;l&ucirc;: </P>
<P>18&nbsp;k&icirc;-&#8217;&#259;n&icirc; l&#601;&#x1E63;el<sup>a</sup>&#8216; n&#257;&#x1E35;w&#333;n &ucirc;ma&#x1E35;&#601;&#8217;w&#333;&#x1E07;&icirc; ne&#x1E21;&#601;d&icirc; &#x1E6F;&#257;m&icirc;&#x1E0F;: </P>
<P>19&nbsp;k&icirc;-&#8216;&#259;w&#333;n&icirc; &#8217;ag&icirc;&#x1E0F; &#8217;e&#x1E0F;&#601;&#8217;a&#x1E21; m&#275;&#x1E25;a&#x1E6D;&#x1E6D;&#257;&#8217;&#x1E6F;&icirc;: </P>
<P>20&nbsp;w&#601;&#8217;&#333;y&#601;&#x1E07;ay &#x1E25;ayy&icirc;m &#8216;&#257;&#x1E63;&#275;m&ucirc; w&#601;rab&ucirc; &#347;&#333;n&#601;&#8217;ay &#353;&#257;qer: </P>
<P>21&nbsp;&ucirc;m&#601;&#353;all&#601;m&ecirc; r&#257;&#8216;&acirc; t<sup>a</sup>&#x1E25;a&#x1E6F; &#x1E6D;w&#333;&#x1E07;&acirc; yi&#347;&#601;&#x1E6D;&#601;n&ucirc;n&icirc; t<sup>a</sup>&#x1E25;a&#x1E6F; <font color="brown">r&#601;&#x1E0F;w&#333;f&icirc;-</font> <font color="blue">r&#257;&#x1E0F;&#601;f&icirc;-</font> &#x1E6D;w&#333;&#x1E07;: </P>
<P>22&nbsp;&#8217;al-t<sup>a</sup>&#8216;az&#601;&#x1E07;&#275;n&icirc; y&#601;hw&acirc; &#8217;&#277;l&#333;hay &#8217;al-tir&#601;&#x1E25;aq mimmenn&icirc;: </P>
<P>23&nbsp;&#x1E25;&ucirc;&#353;&acirc; l&#601;&#8216;ez&#601;r&#257;&#x1E6F;&icirc; &#8217;&#259;&#x1E0F;&#333;n&#257;y t&#601;&#353;&ucirc;&#8216;&#257;&#x1E6F;&icirc;: </P>
</TD>
</TABLE>
<P><HR>
<CENTER>
<A HREF="psa039">Next: Psalms (Tehilim) Chapter 39</A></CENTER>
</BODY>
</HTML>
