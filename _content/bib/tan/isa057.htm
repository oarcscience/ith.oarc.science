<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 57</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa057">Polyglot</A>&nbsp;
<A HREF="../kjv/isa057">KJV</A>&nbsp;
<A HREF="../sep/isa057">Sep</A>&nbsp;
<A HREF="../vul/isa057">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa056">Previous</A>&nbsp;
<A HREF="isa058">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 57</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הַצַּדִּ֣יק אָבָ֔ד וְאֵ֥ין אִ֖ישׁ שָׂ֣ם עַל־לֵ֑ב וְאַנְשֵׁי־חֶ֤סֶד נֶֽאֱסָפִים֙ בְּאֵ֣ין מֵבִ֔ין כִּֽי־מִפְּנֵ֥י הָרָעָ֖ה נֶאֱסַ֥ף הַצַּדִּֽיק׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;יָב֣וֹא שָׁל֔וֹם יָנ֖וּחוּ עַל־מִשְׁכְּבוֹתָ֑ם הֹלֵ֖ךְ נְכֹחֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאַתֶּ֥ם קִרְבוּ־הֵ֖נָּה בְּנֵ֣י עֹנְנָ֑ה זֶ֥רַע מְנָאֵ֖ף וַתִּזְנֶֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;עַל־מִי֙ תִּתְעַנָּ֔גוּ עַל־מִ֛י תַּרְחִ֥יבוּ פֶ֖ה תַּאֲרִ֣יכוּ לָשׁ֑וֹן הֲלֽוֹא־אַתֶּ֥ם יִלְדֵי־פֶ֖שַׁע זֶ֥רַע שָֽׁקֶר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הַנֵּֽחָמִים֙ בָּֽאֵלִ֔ים תַּ֖חַת כָּל־עֵ֣ץ רַעֲנָ֑ן שֹׁחֲטֵ֤י הַיְלָדִים֙ בַּנְּחָלִ֔ים תַּ֖חַת סְעִפֵ֥י הַסְּלָעִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בְּחַלְּקֵי־נַ֣חַל חֶלְקֵ֔ךְ הֵ֥ם הֵ֖ם גּוֹרָלֵ֑ךְ גַּם־לָהֶ֞ם שָׁפַ֥כְתְּ נֶ֙סֶךְ֙ הֶעֱלִ֣ית מִנְחָ֔ה הַ֥עַל אֵ֖לֶּה אֶנָּחֵֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;עַ֤ל הַר־גָּבֹ֙הַּ֙ וְנִשָּׂ֔א שַׂ֖מְתְּ מִשְׁכָּבֵ֑ךְ גַּם־שָׁ֥ם עָלִ֖ית לִזְבֹּ֥חַ זָֽבַח׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאַחַ֤ר הַדֶּ֙לֶת֙ וְהַמְּזוּזָ֔ה שַׂ֖מְתְּ זִכְרוֹנֵ֑ךְ כִּ֣י מֵאִתִּ֞י גִּלִּ֣ית וַֽתַּעֲלִ֗י הִרְחַ֤בְתְּ מִשְׁכָּבֵךְ֙ וַתִּכְרָת־לָ֣ךְ מֵהֶ֔ם אָהַ֥בְתְּ מִשְׁכָּבָ֖ם יָ֥ד חָזִֽית׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַתָּשֻׁ֤רִי לַמֶּ֙לֶךְ֙ בַּשֶּׁ֔מֶן וַתַּרְבִּ֖י רִקֻּחָ֑יִךְ וַתְּשַׁלְּחִ֤י צִרַ֙יִךְ֙ עַד־מֵ֣רָחֹ֔ק וַתַּשְׁפִּ֖ילִי עַד־שְׁאֽוֹל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בְּרֹ֤ב דַּרְכֵּךְ֙ יָגַ֔עַתְּ לֹ֥א אָמַ֖רְתְּ נוֹאָ֑שׁ חַיַּ֤ת יָדֵךְ֙ מָצָ֔את עַל־כֵּ֖ן לֹ֥א חָלִֽית׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאֶת־מִ֞י דָּאַ֤גְתְּ וַתִּֽירְאִי֙ כִּ֣י תְכַזֵּ֔בִי וְאוֹתִי֙ לֹ֣א זָכַ֔רְתְּ לֹא־שַׂ֖מְתְּ עַל־לִבֵּ֑ךְ הֲלֹ֨א אֲנִ֤י מַחְשֶׁה֙ וּמֵ֣עֹלָ֔ם וְאוֹתִ֖י לֹ֥א תִירָֽאִי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֲנִ֥י אַגִּ֖יד צִדְקָתֵ֑ךְ וְאֶֽת־מַעֲשַׂ֖יִךְ וְלֹ֥א יוֹעִילֽוּךְ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בְּזַֽעֲקֵךְ֙ יַצִּילֻ֣ךְ קִבּוּצַ֔יִךְ וְאֶת־כֻּלָּ֥ם יִשָּׂא־ר֖וּחַ יִקַּח־הָ֑בֶל וְהַחוֹסֶ֥ה בִי֙ יִנְחַל־אֶ֔רֶץ וְיִירַ֖שׁ הַר־קָדְשִֽׁי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאָמַ֥ר סֹֽלּוּ־סֹ֖לּוּ פַּנּוּ־דָ֑רֶךְ הָרִ֥ימוּ מִכְשׁ֖וֹל מִדֶּ֥רֶךְ עַמִּֽי׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּי֩ כֹ֨ה אָמַ֜ר רָ֣ם וְנִשָּׂ֗א שֹׁכֵ֥ן עַד֙ וְקָד֣וֹשׁ שְׁמ֔וֹ מָר֥וֹם וְקָד֖וֹשׁ אֶשְׁכּ֑וֹן וְאֶת־דַּכָּא֙ וּשְׁפַל־ר֔וּחַ לְהַחֲיוֹת֙ ר֣וּחַ שְׁפָלִ֔ים וּֽלְהַחֲי֖וֹת לֵ֥ב נִדְכָּאִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּ֣י לֹ֤א לְעוֹלָם֙ אָרִ֔יב וְלֹ֥א לָנֶ֖צַח אֶקְּצ֑וֹף כִּי־ר֙וּחַ֙ מִלְּפָנַ֣י יַֽעֲט֔וֹף וּנְשָׁמ֖וֹת אֲנִ֥י עָשִֽׂיתִי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בַּעֲוֹ֥ן בִּצְע֛וֹ קָצַ֥פְתִּי וְאַכֵּ֖הוּ הַסְתֵּ֣ר וְאֶקְצֹ֑ף וַיֵּ֥לֶךְ שׁוֹבָ֖ב בְּדֶ֥רֶךְ לִבּֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;דְּרָכָ֥יו רָאִ֖יתִי וְאֶרְפָּאֵ֑הוּ וְאַנְחֵ֕הוּ וַאֲשַׁלֵּ֧ם נִֽחֻמִ֛ים ל֖וֹ וְלַאֲבֵלָֽיו׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;בּוֹרֵ֖א <font color="brown">נוב</font> <font color="blue">נִ֣יב</font> שְׂפָתָ֑יִם שָׁל֨וֹם׀ שָׁל֜וֹם לָרָח֧וֹק וְלַקָּר֛וֹב אָמַ֥ר יְהוָ֖ה וּרְפָאתִֽיו׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְהָרְשָׁעִ֖ים כַּיָּ֣ם נִגְרָ֑שׁ כִּ֤י הַשְׁקֵט֙ לֹ֣א יוּכָ֔ל וַיִּגְרְשׁ֥וּ מֵימָ֖יו רֶ֥פֶשׁ וָטִֽיט׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אֵ֣ין שָׁל֔וֹם אָמַ֥ר אֱלֹהַ֖י לָרְשָׁעִֽים׃ ס</P>
</TD>
<TD WIDTH="50%">
<P>1&nbsp;ha&#x1E63;&#x1E63;ad&icirc;q &#8217;&#257;&#x1E07;&#257;&#x1E0F; w&#601;&#8217;&ecirc;n &#8217;&icirc;&#353; &#347;&#257;m &#8216;al-l&#275;&#x1E07; w&#601;&#8217;an&#601;&#353;&ecirc;-&#x1E25;ese&#x1E0F; ne&#8217;&#277;s&#257;f&icirc;m b&#601;&#8217;&ecirc;n m&#275;&#x1E07;&icirc;n k&icirc;-mip&#601;n&ecirc; h&#257;r&#257;&#8216;&acirc; ne&#8217;&#277;saf ha&#x1E63;&#x1E63;ad&icirc;q: </P>
<P>2&nbsp;y&#257;&#x1E07;w&#333;&#8217; &#353;&#257;lw&#333;m y&#257;n&ucirc;&#x1E25;&ucirc; &#8216;al-mi&#353;&#601;k&#601;&#x1E07;w&#333;&#x1E6F;&#257;m h&#333;l&#275;&#x1E35;&#601; n&#601;&#x1E35;&#333;&#x1E25;w&#333;: </P>
<P>3&nbsp;w&#601;&#8217;atem qir&#601;&#x1E07;&ucirc;-h&#275;nn&acirc; b&#601;n&ecirc; &#8216;&#333;n&#601;n&acirc; zer<sup>a</sup>&#8216; m&#601;n&#257;&#8217;&#275;f watiz&#601;neh: </P>
<P>4&nbsp;&#8216;al-m&icirc; ti&#x1E6F;&#601;&#8216;ann&#257;&#x1E21;&ucirc; &#8216;al-m&icirc; tar&#601;&#x1E25;&icirc;&#x1E07;&ucirc; feh ta&#8217;&#259;r&icirc;&#x1E35;&ucirc; l&#257;&#353;w&#333;n h&#259;lw&#333;&#8217;-&#8217;atem yil&#601;&#x1E0F;&ecirc;-fe&#353;<sup>a</sup>&#8216; zer<sup>a</sup>&#8216; &#353;&#257;qer: </P>
<P>5&nbsp;hann&#275;&#x1E25;&#257;m&icirc;m b&#257;&#8217;&#275;l&icirc;m t<sup>a</sup>&#x1E25;a&#x1E6F; k&#257;l-&#8216;&#275;&#x1E63; r<sup>a</sup>&#8216;&#259;n&#257;n &#353;&#333;&#x1E25;&#259;&#x1E6D;&ecirc; hay&#601;l&#257;&#x1E0F;&icirc;m bann&#601;&#x1E25;&#257;l&icirc;m t<sup>a</sup>&#x1E25;a&#x1E6F; s&#601;&#8216;if&ecirc; hass&#601;l&#257;&#8216;&icirc;m: </P>
<P>6&nbsp;b&#601;&#x1E25;all&#601;q&ecirc;-n<sup>a</sup>&#x1E25;al &#x1E25;el&#601;q&#275;&#x1E35;&#601; h&#275;m h&#275;m gw&#333;r&#257;l&#275;&#x1E35;&#601; gam-l&acirc;em &#353;&#257;fa&#x1E35;&#601;t&#601; nese&#x1E35;&#601; he&#8216;&#277;l&icirc;&#x1E6F; min&#601;&#x1E25;&acirc; h<sup>a</sup>&#8216;al &#8217;&#275;lleh &#8217;enn&#257;&#x1E25;&#275;m: </P>
<P>7&nbsp;&#8216;al har-g&#257;&#x1E07;&#333;hha w&#601;ni&#347;&#347;&#257;&#8217; &#347;am&#601;t&#601; mi&#353;&#601;k&#257;&#x1E07;&#275;&#x1E35;&#601; gam-&#353;&#257;m &#8216;&#257;l&icirc;&#x1E6F; liz&#601;b&#333;&#x1E25;a z&#257;&#x1E07;<sup>a</sup>&#x1E25;: </P>
<P>8&nbsp;w&#601;&#8217;<sup>a</sup>&#x1E25;ar hadele&#x1E6F; w&#601;hamm&#601;z&ucirc;z&acirc; &#347;am&#601;t&#601; zi&#x1E35;&#601;rw&#333;n&#275;&#x1E35;&#601; k&icirc; m&#275;&#8217;it&icirc; gill&icirc;&#x1E6F; wat<sup>a</sup>&#8216;&#259;l&icirc; hir&#601;&#x1E25;a&#x1E07;&#601;t&#601; mi&#353;&#601;k&#257;&#x1E07;&#275;&#x1E35;&#601; wati&#x1E35;&#601;r&#257;&#x1E6F;-l&#257;&#x1E35;&#601; m&#275;hem &#8217;&acirc;a&#x1E07;&#601;t&#601; mi&#353;&#601;k&#257;&#x1E07;&#257;m y&#257;&#x1E0F; &#x1E25;&#257;z&icirc;&#x1E6F;: </P>
<P>9&nbsp;wat&#257;&#353;ur&icirc; lammele&#x1E35;&#601; ba&#353;&#353;emen watar&#601;b&icirc; riqqu&#x1E25;&#257;yi&#x1E35;&#601; wat&#601;&#353;all&#601;&#x1E25;&icirc; &#x1E63;irayi&#x1E35;&#601; &#8216;a&#x1E0F;-m&#275;r&#257;&#x1E25;&#333;q wata&#353;&#601;p&icirc;l&icirc; &#8216;a&#x1E0F;-&#353;&#601;&#8217;w&#333;l: </P>
<P>10&nbsp;b&#601;r&#333;&#x1E07; dar&#601;k&#275;&#x1E35;&#601; y&#257;&#x1E21;<sup>a</sup>&#8216;at&#601; l&#333;&#8217; &#8217;&#257;mar&#601;t&#601; nw&#333;&#8217;&#257;&#353; &#x1E25;ayya&#x1E6F; y&#257;&#x1E0F;&#275;&#x1E35;&#601; m&#257;&#x1E63;&#257;&#8217;&#x1E6F; &#8216;al-k&#275;n l&#333;&#8217; &#x1E25;&#257;l&icirc;&#x1E6F;: </P>
<P>11&nbsp;w&#601;&#8217;e&#x1E6F;-m&icirc; d&#257;&#8217;a&#x1E21;&#601;t&#601; wat&icirc;r&#601;&#8217;&icirc; k&icirc; &#x1E6F;&#601;&#x1E35;azz&#275;&#x1E07;&icirc; w&#601;&#8217;w&#333;&#x1E6F;&icirc; l&#333;&#8217; z&#257;&#x1E35;ar&#601;t&#601; l&#333;&#8217;-&#347;am&#601;t&#601; &#8216;al-lib&#275;&#x1E35;&#601; h&#259;l&#333;&#8217; &#8217;&#259;n&icirc; m<sup>a</sup>&#x1E25;&#601;&#353;eh &ucirc;m&#275;&#8216;&#333;l&#257;m w&#601;&#8217;w&#333;&#x1E6F;&icirc; l&#333;&#8217; &#x1E6F;&icirc;r&#257;&#8217;&icirc;: </P>
<P>12&nbsp;&#8217;&#259;n&icirc; &#8217;ag&icirc;&#x1E0F; &#x1E63;i&#x1E0F;&#601;q&#257;&#x1E6F;&#275;&#x1E35;&#601; w&#601;&#8217;e&#x1E6F;-m<sup>a</sup>&#8216;&#259;&#347;ayi&#x1E35;&#601; w&#601;l&#333;&#8217; yw&#333;&#8216;&icirc;l&ucirc;&#x1E35;&#601;: </P>
<P>13&nbsp;b&#601;z<sup>a</sup>&#8216;&#259;q&#275;&#x1E35;&#601; ya&#x1E63;&#x1E63;&icirc;lu&#x1E35;&#601; qib&ucirc;&#x1E63;ayi&#x1E35;&#601; w&#601;&#8217;e&#x1E6F;-kull&#257;m yi&#347;&#347;&#257;&#8217;-r&ucirc;&#x1E25;a yiqq<sup>a</sup>&#x1E25;-h&#257;&#x1E07;el w&#601;h<sup>a</sup>&#x1E25;w&#333;seh &#x1E07;&icirc; yin&#601;&#x1E25;al-&#8217;ere&#x1E63; w&#601;y&icirc;ra&#353; har-q&#257;&#x1E0F;&#601;&#353;&icirc;: </P>
<P>14&nbsp;w&#601;&#8217;&#257;mar s&#333;ll&ucirc;-s&#333;ll&ucirc; pann&ucirc;-&#x1E0F;&#257;re&#x1E35;&#601; h&#257;r&icirc;m&ucirc; mi&#x1E35;&#601;&#353;w&#333;l midere&#x1E35;&#601; &#8216;amm&icirc;: s</P>
<P>15&nbsp;k&icirc; &#x1E35;&#333;h &#8217;&#257;mar r&#257;m w&#601;ni&#347;&#347;&#257;&#8217; &#353;&#333;&#x1E35;&#275;n &#8216;a&#x1E0F; w&#601;q&#257;&#x1E0F;w&#333;&#353; &#353;&#601;mw&#333; m&#257;rw&#333;m w&#601;q&#257;&#x1E0F;w&#333;&#353; &#8217;e&#353;&#601;kw&#333;n w&#601;&#8217;e&#x1E6F;-dak&#257;&#8217; &ucirc;&#353;&#601;fal-r&ucirc;&#x1E25;a l&#601;h<sup>a</sup>&#x1E25;&#259;yw&#333;&#x1E6F; r&ucirc;&#x1E25;a &#353;&#601;f&#257;l&icirc;m &ucirc;l&#601;h<sup>a</sup>&#x1E25;&#259;yw&#333;&#x1E6F; l&#275;&#x1E07; ni&#x1E0F;&#601;k&#257;&#8217;&icirc;m: </P>
<P>16&nbsp;k&icirc; l&#333;&#8217; l&#601;&#8216;w&#333;l&#257;m &#8217;&#257;r&icirc;&#x1E07; w&#601;l&#333;&#8217; l&#257;ne&#x1E63;<sup>a</sup>&#x1E25; &#8217;eqq&#601;&#x1E63;w&#333;f k&icirc;-r&ucirc;&#x1E25;a mill&#601;f&#257;nay y<sup>a</sup>&#8216;&#259;&#x1E6D;w&#333;f &ucirc;n&#601;&#353;&#257;mw&#333;&#x1E6F; &#8217;&#259;n&icirc; &#8216;&#257;&#347;&icirc;&#x1E6F;&icirc;: </P>
<P>17&nbsp;b<sup>a</sup>&#8216;&#259;w&#333;n bi&#x1E63;&#601;&#8216;w&#333; q&#257;&#x1E63;af&#601;t&icirc; w&#601;&#8217;ak&#275;h&ucirc; has&#601;t&#275;r w&#601;&#8217;eq&#601;&#x1E63;&#333;f wayy&#275;le&#x1E35;&#601; &#353;w&#333;&#x1E07;&#257;&#x1E07; b&#601;&#x1E0F;ere&#x1E35;&#601; libw&#333;: </P>
<P>18&nbsp;d&#601;r&#257;&#x1E35;&#257;yw r&#257;&#8217;&icirc;&#x1E6F;&icirc; w&#601;&#8217;er&#601;p&#257;&#8217;&#275;h&ucirc; w&#601;&#8217;an&#601;&#x1E25;&#275;h&ucirc; wa&#8217;&#259;&#353;all&#275;m ni&#x1E25;um&icirc;m lw&#333; w&#601;la&#8217;&#259;&#x1E07;&#275;l&#257;yw: </P>
<P>19&nbsp;bw&#333;r&#275;&#8217; <font color="brown">n&ucirc;&#x1E07;</font> <font color="blue">n&icirc;&#x1E07;</font> &#347;&#601;f&#257;&#x1E6F;&#257;yim &#353;&#257;lw&#333;m| &#353;&#257;lw&#333;m l&#257;r&#257;&#x1E25;w&#333;q w&#601;laqq&#257;rw&#333;&#x1E07; &#8217;&#257;mar y&#601;hw&acirc; &ucirc;r&#601;f&#257;&#8217;&#x1E6F;&icirc;w: </P>
<P>20&nbsp;w&#601;h&#257;r&#601;&#353;&#257;&#8216;&icirc;m kayy&#257;m ni&#x1E21;&#601;r&#257;&#353; k&icirc; ha&#353;&#601;q&#275;&#x1E6D; l&#333;&#8217; y&ucirc;&#x1E35;&#257;l wayyi&#x1E21;&#601;r&#601;&#353;&ucirc; m&ecirc;m&#257;yw refe&#353; w&#257;&#x1E6D;&icirc;&#x1E6D;: </P>
<P>21&nbsp;&#8217;&ecirc;n &#353;&#257;lw&#333;m &#8217;&#257;mar &#8217;&#277;l&#333;hay l&#257;r&#601;&#353;&#257;&#8216;&icirc;m: s</P>
</TD>
</TABLE>
<P><HR>
<CENTER>
<A HREF="isa058">Next: Isaiah (Yisheyah) Chapter 58</A></CENTER>
</BODY>
</HTML>
