<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2017.htm">Polyglot</A>&nbsp;
<A HREF="../kjv/ch2017.htm">KJV</A>&nbsp;
<A HREF="../sep/ch2017.htm">Sep</A>&nbsp;
<A HREF="../vul/ch2017.htm">Vul</A>&nbsp;

<BR>
<BR><A HREF="ch2.htm">2 Chronicles (2 Divrey Yamim) Index</A><BR>
&nbsp;
<A HREF="ch2016.htm">Previous</A>&nbsp;
<A HREF="ch2018.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 17</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּמְלֹ֛ךְ יְהוֹשָׁפָ֥ט בְּנ֖וֹ תַּחְתָּ֑יו וַיִּתְחַזֵּ֖ק עַל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּ֨תֶּן־חַ֔יִל בְּכָל־עָרֵ֥י יְהוּדָ֖ה הַבְּצֻר֑וֹת וַיִּתֵּ֤ן נְצִיבִים֙ בְּאֶ֣רֶץ יְהוּדָ֔ה וּבְעָרֵ֣י אֶפְרַ֔יִם אֲשֶׁ֥ר לָכַ֖ד אָסָ֥א אָבִֽיו׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְהִ֥י יְהוָ֖ה עִם־יְהוֹשָׁפָ֑ט כִּ֣י הָלַ֗ךְ בְּדַרְכֵ֞י דָּוִ֤יד אָבִיו֙ הָרִ֣אשֹׁנִ֔ים וְלֹ֥א דָרַ֖שׁ לַבְּעָלִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֠י לֵֽאלֹהֵ֤י אָבִיו֙ דָּרָ֔שׁ וּבְמִצְוֹתָ֖יו הָלָ֑ךְ וְלֹ֖א כְּמַעֲשֵׂ֥ה יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּ֨כֶן יְהוָ֤ה אֶת־הַמַּמְלָכָה֙ בְּיָד֔וֹ וַיִּתְּנ֧וּ כָל־יְהוּדָ֛ה מִנְחָ֖ה לִיהוֹשָׁפָ֑ט וַֽיְהִי־ל֥וֹ עֹֽשֶׁר־וְכָב֖וֹד לָרֹֽב׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּגְבַּ֥הּ לִבּ֖וֹ בְּדַרְכֵ֣י יְהוָ֑ה וְע֗וֹד הֵסִ֛יר אֶת־הַבָּמ֥וֹת וְאֶת־הָאֲשֵׁרִ֖ים מִיהוּדָֽה׃ פ</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּבִשְׁנַ֨ת שָׁל֜וֹשׁ לְמָלְכ֗וֹ שָׁלַ֤ח לְשָׂרָיו֙ לְבֶן־חַ֙יִל֙ וּלְעֹבַדְיָ֣ה וְלִזְכַרְיָ֔ה וְלִנְתַנְאֵ֖ל וּלְמִיכָיָ֑הוּ לְלַמֵּ֖ד בְּעָרֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְעִמָּהֶ֣ם הַלְוִיִּ֗ם שְֽׁמַֽעְיָ֡הוּ וּנְתַנְיָ֡הוּ וּזְבַדְיָ֡הוּ וַעֲשָׂהאֵ֡ל <font color="brown">ושמרימות</font> <font color="blue">וּשְׁמִֽירָמ֡וֹת</font> וִֽיהוֹנָתָן֩ וַאֲדֹ֨נִיָּ֧הוּ וְטֽוֹבִיָּ֛הוּ וְט֥וֹב אֲדוֹנִיָּ֖ה הַלְוִיִּ֑ם וְעִמָּהֶ֛ם אֱלִישָׁמָ֥ע וִֽיהוֹרָ֖ם הַכֹּהֲנִֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַֽיְלַמְּדוּ֙ בִּֽיהוּדָ֔ה וְעִ֨מָּהֶ֔ם סֵ֖פֶר תּוֹרַ֣ת יְהוָ֑ה וַיָּסֹ֙בּוּ֙ בְּכָל־עָרֵ֣י יְהוּדָ֔ה וַֽיְלַמְּד֖וּ בָּעָֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְהִ֣י׀ פַּ֣חַד יְהוָ֗ה עַ֚ל כָּל־מַמְלְכ֣וֹת הָֽאֲרָצ֔וֹת אֲשֶׁ֖ר סְבִיב֣וֹת יְהוּדָ֑ה וְלֹ֥א נִלְחֲמ֖וּ עִם־יְהוֹשָׁפָֽט׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּמִן־פְּלִשְׁתִּ֗ים מְבִיאִ֧ים לִֽיהוֹשָׁפָ֛ט מִנְחָ֖ה וְכֶ֣סֶף מַשָּׂ֑א גַּ֣ם הָֽעַרְבִיאִ֗ים מְבִיאִ֥ים לוֹ֙ צֹ֕אן אֵילִ֔ים שִׁבְעַ֤ת אֲלָפִים֙ וּשְׁבַ֣ע מֵא֔וֹת וּתְיָשִׁ֕ים שִׁבְעַ֥ת אֲלָפִ֖ים וּשְׁבַ֥ע מֵאֽוֹת׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיְהִ֧י יְהוֹשָׁפָ֛ט הֹלֵ֥ךְ וְגָדֵ֖ל עַד־לְמָ֑עְלָה וַיִּ֧בֶן בִּֽיהוּדָ֛ה בִּירָנִיּ֖וֹת וְעָרֵ֥י מִסְכְּנֽוֹת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּמְלָאכָ֥ה רַבָּ֛ה הָ֥יָה ל֖וֹ בְּעָרֵ֣י יְהוּדָ֑ה וְאַנְשֵׁ֧י מִלְחָמָ֛ה גִּבּ֥וֹרֵי חַ֖יִל בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאֵ֥לֶּה פְקֻדָּתָ֖ם לְבֵ֣ית אֲבוֹתֵיהֶ֑ם לִֽיהוּדָה֙ שָׂרֵ֣י אֲלָפִ֔ים עַדְנָ֣ה הַשָּׂ֔ר וְעִמּוֹ֙ גִּבּ֣וֹרֵי חַ֔יִל שְׁלֹ֥שׁ מֵא֖וֹת אָֽלֶף׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְעַל־יָד֖וֹ יְהוֹחָנָ֣ן הַשָּׂ֑ר וְעִמּ֕וֹ מָאתַ֥יִם וּשְׁמוֹנִ֖ים אָֽלֶף׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְעַל־יָדוֹ֙ עֲמַסְיָ֣ה בֶן־זִכְרִ֔י הַמִּתְנַדֵּ֖ב לַיהוָ֑ה וְעִמּ֛וֹ מָאתַ֥יִם אֶ֖לֶף גִּבּ֥וֹר חָֽיִל׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּמִ֨ן־בִּנְיָמִ֔ן גִּבּ֥וֹר חַ֖יִל אֶלְיָדָ֑ע וְעִמּ֛וֹ נֹֽשְׁקֵי־קֶ֥שֶׁת וּמָגֵ֖ן מָאתַ֥יִם אָֽלֶף׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְעַל־יָד֖וֹ יְהוֹזָבָ֑ד וְעִמּ֛וֹ מֵאָֽה־וּשְׁמוֹנִ֥ים אֶ֖לֶף חֲלוּצֵ֥י צָבָֽא׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אֵ֖לֶּה הַמְשָׁרְתִ֣ים אֶת־הַמֶּ֑לֶךְ מִלְּבַ֞ד אֲשֶׁר־נָתַ֥ן הַמֶּ֛לֶךְ בְּעָרֵ֥י הַמִּבְצָ֖ר בְּכָל־יְהוּדָֽה׃ פ</P>
</TD>
<TD WIDTH="50%">
<P>1&nbsp;wayyim&#601;l&#333;&#x1E35;&#601; y&#601;hw&#333;&#353;&#257;f&#257;&#x1E6D; b&#601;nw&#333; t<sup>a</sup>&#x1E25;&#601;t&#257;yw wayyi&#x1E6F;&#601;&#x1E25;azz&#275;q &#8216;al-yi&#347;&#601;r&#257;&#8217;&#275;l: </P>
<P>2&nbsp;wayyiten-&#x1E25;ayil b&#601;&#x1E35;&#257;l-&#8216;&#257;r&ecirc; y&#601;h&ucirc;&#x1E0F;&acirc; hab&#601;&#x1E63;urw&#333;&#x1E6F; wayyit&#275;n n&#601;&#x1E63;&icirc;&#x1E07;&icirc;m b&#601;&#8217;ere&#x1E63; y&#601;h&ucirc;&#x1E0F;&acirc; &ucirc;&#x1E07;&#601;&#8216;&#257;r&ecirc; &#8217;ef&#601;rayim &#8217;&#259;&#353;er l&#257;&#x1E35;a&#x1E0F; &#8217;&#257;s&#257;&#8217; &#8217;&#257;&#x1E07;&icirc;w: </P>
<P>3&nbsp;way&#601;h&icirc; y&#601;hw&acirc; &#8216;im-y&#601;hw&#333;&#353;&#257;f&#257;&#x1E6D; k&icirc; h&#257;la&#x1E35;&#601; b&#601;&#x1E0F;ar&#601;&#x1E35;&ecirc; d&#257;w&icirc;&#x1E0F; &#8217;&#257;&#x1E07;&icirc;w h&#257;ri&#8217;&#353;&#333;n&icirc;m w&#601;l&#333;&#8217; &#x1E0F;&#257;ra&#353; lab&#601;&#8216;&#257;l&icirc;m: </P>
<P>4&nbsp;k&icirc; l&#275;&#8217;l&#333;h&ecirc; &#8217;&#257;&#x1E07;&icirc;w d&#257;r&#257;&#353; &ucirc;&#x1E07;&#601;mi&#x1E63;&#601;w&#333;&#x1E6F;&#257;yw h&#257;l&#257;&#x1E35;&#601; w&#601;l&#333;&#8217; k&#601;m<sup>a</sup>&#8216;&#259;&#347;&#275;h yi&#347;&#601;r&#257;&#8217;&#275;l: </P>
<P>5&nbsp;wayy&#257;&#x1E35;en y&#601;hw&acirc; &#8217;e&#x1E6F;-hammam&#601;l&#257;&#x1E35;&acirc; b&#601;y&#257;&#x1E0F;w&#333; wayyit&#601;n&ucirc; &#x1E35;&#257;l-y&#601;h&ucirc;&#x1E0F;&acirc; min&#601;&#x1E25;&acirc; l&icirc;hw&#333;&#353;&#257;f&#257;&#x1E6D; way&#601;h&icirc;-lw&#333; &#8216;&#333;&#353;er-w&#601;&#x1E35;&#257;&#x1E07;w&#333;&#x1E0F; l&#257;r&#333;&#x1E07;: </P>
<P>6&nbsp;wayyi&#x1E21;&#601;b<sup>a</sup>h libw&#333; b&#601;&#x1E0F;ar&#601;&#x1E35;&ecirc; y&#601;hw&acirc; w&#601;&#8216;w&#333;&#x1E0F; h&#275;s&icirc;r &#8217;e&#x1E6F;-hab&#257;mw&#333;&#x1E6F; w&#601;&#8217;e&#x1E6F;-h&#257;&#8217;&#259;&#353;&#275;r&icirc;m m&icirc;h&ucirc;&#x1E0F;&acirc;: f</P>
<P>7&nbsp;&ucirc;&#x1E07;i&#353;&#601;na&#x1E6F; &#353;&#257;lw&#333;&#353; l&#601;m&#257;l&#601;&#x1E35;w&#333; &#353;&#257;l<sup>a</sup>&#x1E25; l&#601;&#347;&#257;r&#257;yw l&#601;&#x1E07;en-&#x1E25;ayil &ucirc;l&#601;&#8216;&#333;&#x1E07;a&#x1E0F;&#601;y&acirc; w&#601;liz&#601;&#x1E35;ar&#601;y&acirc; w&#601;lin&#601;&#x1E6F;an&#601;&#8217;&#275;l &ucirc;l&#601;m&icirc;&#x1E35;&#257;y&acirc;&ucirc; l&#601;lamm&#275;&#x1E0F; b&#601;&#8216;&#257;r&ecirc; y&#601;h&ucirc;&#x1E0F;&acirc;: </P>
<P>8&nbsp;w&#601;&#8216;imm&acirc;em hal&#601;w&icirc;yim &#353;&#601;m<sup>a</sup>&#8216;&#601;y&acirc;&ucirc; &ucirc;n&#601;&#x1E6F;an&#601;y&acirc;&ucirc; &ucirc;z&#601;&#x1E07;a&#x1E0F;&#601;y&acirc;&ucirc; w<sup>a</sup>&#8216;&#259;&#347;&acirc;&#8217;&#275;l <font color="brown">&ucirc;&#353;&#601;mir&icirc;mw&#333;&#x1E6F;</font> <font color="blue">&ucirc;&#353;&#601;m&icirc;r&#257;mw&#333;&#x1E6F;</font> w&icirc;hw&#333;n&#257;&#x1E6F;&#257;n wa&#8217;&#259;&#x1E0F;&#333;n&icirc;y&acirc;&ucirc; w&#601;&#x1E6D;w&#333;&#x1E07;&icirc;y&acirc;&ucirc; w&#601;&#x1E6D;w&#333;&#x1E07; &#8217;&#259;&#x1E0F;w&#333;n&icirc;y&acirc; hal&#601;w&icirc;yim w&#601;&#8216;imm&acirc;em &#8217;&#277;l&icirc;&#353;&#257;m&#257;&#8216; w&icirc;hw&#333;r&#257;m hak&#333;h&#259;n&icirc;m: </P>
<P>9&nbsp;way&#601;lamm&#601;&#x1E0F;&ucirc; b&icirc;h&ucirc;&#x1E0F;&acirc; w&#601;&#8216;imm&acirc;em s&#275;fer tw&#333;ra&#x1E6F; y&#601;hw&acirc; wayy&#257;s&#333;b&ucirc; b&#601;&#x1E35;&#257;l-&#8216;&#257;r&ecirc; y&#601;h&ucirc;&#x1E0F;&acirc; way&#601;lamm&#601;&#x1E0F;&ucirc; b&#257;&#8216;&#257;m: </P>
<P>10&nbsp;way&#601;h&icirc;| p<sup>a</sup>&#x1E25;a&#x1E0F; y&#601;hw&acirc; &#8216;al k&#257;l-mam&#601;l&#601;&#x1E35;w&#333;&#x1E6F; h&#257;&#8217;&#259;r&#257;&#x1E63;w&#333;&#x1E6F; &#8217;&#259;&#353;er s&#601;&#x1E07;&icirc;&#x1E07;w&#333;&#x1E6F; y&#601;h&ucirc;&#x1E0F;&acirc; w&#601;l&#333;&#8217; nil&#601;&#x1E25;&#259;m&ucirc; &#8216;im-y&#601;hw&#333;&#353;&#257;f&#257;&#x1E6D;: </P>
<P>11&nbsp;&ucirc;min-p&#601;li&#353;&#601;t&icirc;m m&#601;&#x1E07;&icirc;&#8217;&icirc;m l&icirc;hw&#333;&#353;&#257;f&#257;&#x1E6D; min&#601;&#x1E25;&acirc; w&#601;&#x1E35;esef ma&#347;&#347;&#257;&#8217; gam h&#257;&#8216;ar&#601;&#x1E07;&icirc;&#8217;&icirc;m m&#601;&#x1E07;&icirc;&#8217;&icirc;m lw&#333; &#x1E63;&#333;&#8217;n &#8217;&ecirc;l&icirc;m &#353;i&#x1E07;&#601;&#8216;a&#x1E6F; &#8217;&#259;l&#257;f&icirc;m &ucirc;&#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; &ucirc;&#x1E6F;&#601;y&#257;&#353;&icirc;m &#353;i&#x1E07;&#601;&#8216;a&#x1E6F; &#8217;&#259;l&#257;f&icirc;m &ucirc;&#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F;: f</P>
<P>12&nbsp;way&#601;h&icirc; y&#601;hw&#333;&#353;&#257;f&#257;&#x1E6D; h&#333;l&#275;&#x1E35;&#601; w&#601;&#x1E21;&#257;&#x1E0F;&#275;l &#8216;a&#x1E0F;-l&#601;m&#257;&#8216;&#601;l&acirc; wayyi&#x1E07;en b&icirc;h&ucirc;&#x1E0F;&acirc; b&icirc;r&#257;n&icirc;yw&#333;&#x1E6F; w&#601;&#8216;&#257;r&ecirc; mis&#601;k&#601;nw&#333;&#x1E6F;: </P>
<P>13&nbsp;&ucirc;m&#601;l&#257;&#8217;&#x1E35;&acirc; rab&acirc; h&#257;y&acirc; lw&#333; b&#601;&#8216;&#257;r&ecirc; y&#601;h&ucirc;&#x1E0F;&acirc; w&#601;&#8217;an&#601;&#353;&ecirc; mil&#601;&#x1E25;&#257;m&acirc; gibw&#333;r&ecirc; &#x1E25;ayil b&icirc;r&ucirc;&#353;&#257;l&#257;im: </P>
<P>14&nbsp;w&#601;&#8217;&#275;lleh f&#601;qud&#257;&#x1E6F;&#257;m l&#601;&#x1E07;&ecirc;&#x1E6F; &#8217;&#259;&#x1E07;w&#333;&#x1E6F;&ecirc;hem l&icirc;h&ucirc;&#x1E0F;&acirc; &#347;&#257;r&ecirc; &#8217;&#259;l&#257;f&icirc;m &#8216;a&#x1E0F;&#601;n&acirc; ha&#347;&#347;&#257;r w&#601;&#8216;immw&#333; gibw&#333;r&ecirc; &#x1E25;ayil &#353;&#601;l&#333;&#353; m&#275;&#8217;w&#333;&#x1E6F; &#8217;&#257;lef: s</P>
<P>15&nbsp;w&#601;&#8216;al-y&#257;&#x1E0F;w&#333; y&#601;hw&#333;&#x1E25;&#257;n&#257;n ha&#347;&#347;&#257;r w&#601;&#8216;immw&#333; m&#257;&#8217;&#x1E6F;ayim &ucirc;&#353;&#601;mw&#333;n&icirc;m &#8217;&#257;lef: s</P>
<P>16&nbsp;w&#601;&#8216;al-y&#257;&#x1E0F;w&#333; &#8216;&#259;mas&#601;y&acirc; &#x1E07;en-zi&#x1E35;&#601;r&icirc; hammi&#x1E6F;&#601;nad&#275;&#x1E07; layhw&acirc; w&#601;&#8216;immw&#333; m&#257;&#8217;&#x1E6F;ayim &#8217;elef gibw&#333;r &#x1E25;&#257;yil: s</P>
<P>17&nbsp;&ucirc;min-bin&#601;y&#257;min gibw&#333;r &#x1E25;ayil &#8217;el&#601;y&#257;&#x1E0F;&#257;&#8216; w&#601;&#8216;immw&#333; n&#333;&#353;&#601;q&ecirc;-qe&#353;e&#x1E6F; &ucirc;m&#257;&#x1E21;&#275;n m&#257;&#8217;&#x1E6F;ayim &#8217;&#257;lef: s</P>
<P>18&nbsp;w&#601;&#8216;al-y&#257;&#x1E0F;w&#333; y&#601;hw&#333;z&#257;&#x1E07;&#257;&#x1E0F; w&#601;&#8216;immw&#333; m&#275;&#8217;&acirc;-&ucirc;&#353;&#601;mw&#333;n&icirc;m &#8217;elef &#x1E25;&#259;l&ucirc;&#x1E63;&ecirc; &#x1E63;&#257;&#x1E07;&#257;&#8217;: s</P>
<P>19&nbsp;&#8217;&#275;lleh ham&#601;&#353;&#257;r&#601;&#x1E6F;&icirc;m &#8217;e&#x1E6F;-hammele&#x1E35;&#601; mill&#601;&#x1E07;a&#x1E0F; &#8217;&#259;&#353;er-n&#257;&#x1E6F;an hammele&#x1E35;&#601; b&#601;&#8216;&#257;r&ecirc; hammi&#x1E07;&#601;&#x1E63;&#257;r b&#601;&#x1E35;&#257;l-y&#601;h&ucirc;&#x1E0F;&acirc;: f</P>
</TD>
</TABLE>
<P><HR>
<CENTER>
<A HREF="ch2018.htm">Next: 2 Chronicles (2 Divrey Yamim) Chapter 18</A></CENTER>
</BODY>
</HTML>
