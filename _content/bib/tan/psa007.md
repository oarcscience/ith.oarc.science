[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa007)  [KJV](../kjv/psa007)  [Sep](../sep/psa007) 
[Vul](../vul/psa007)   
  
[Psalms (Tehilim) Index](psa)  
  [Previous](psa006)  [Next](psa008) 

------------------------------------------------------------------------

### Tanach (Hebrew): Psalms (Tehilim) Chapter 7

‎<span id="001">1</span> ‏שִׁגָּי֗וֹן לְדָ֫וִ֥ד אֲשֶׁר־שָׁ֥ר לַיהוָ֑ה
עַל־דִּבְרֵי־כ֝֗וּשׁ בֶּן־יְמִינִֽי׃

‎<span id="002">2</span> ‏יְהוָ֣ה אֱ֭לֹהַי בְּךָ֣ חָסִ֑יתִי
הוֹשִׁיעֵ֥נִי מִכָּל־רֹ֝דְפַ֗י וְהַצִּילֵֽנִי׃

‎<span id="003">3</span> ‏פֶּן־יִטְרֹ֣ף כְּאַרְיֵ֣ה נַפְשִׁ֑י פֹּ֝רֵ֗ק
וְאֵ֣ין מַצִּֽיל׃

‎<span id="004">4</span> ‏יְהוָ֣ה אֱ֭לֹהַי אִם־עָשִׂ֣יתִי זֹ֑את
אִֽם־יֶשׁ־עָ֥וֶל בְּכַפָּֽי׃

‎<span id="005">5</span> ‏אִם־גָּ֭מַלְתִּי שֽׁוֹלְמִ֥י רָ֑ע
וָאֲחַלְּצָ֖ה צוֹרְרִ֣י רֵיקָֽם׃

‎<span id="006">6</span> ‏יִֽרַדֹּ֥ף אוֹיֵ֨ב׀ נַפְשִׁ֡י וְיַשֵּׂ֗ג
וְיִרְמֹ֣ס לָאָ֣רֶץ חַיָּ֑י וּכְבוֹדִ֓י׀ לֶעָפָ֖ר יַשְׁכֵּ֣ן סֶֽלָה׃

‎<span id="007">7</span> ‏ק֘וּמָ֤ה יְהוָ֨ה׀ בְּאַפֶּ֗ךָ הִ֭נָּשֵׂא
בְּעַבְר֣וֹת צוֹרְרָ֑י וְע֥וּרָה אֵ֝לַ֗י מִשְׁפָּ֥ט צִוִּֽיתָ׃

‎<span id="008">8</span> ‏וַעֲדַ֣ת לְ֭אֻמִּים תְּסוֹבְבֶ֑ךָּ וְ֝עָלֶ֗יהָ
לַמָּר֥וֹם שֽׁוּבָה׃

‎<span id="009">9</span> ‏יְהוָה֮ יָדִ֪ין עַ֫מִּ֥ים שָׁפְטֵ֥נִי יְהוָ֑ה
כְּצִדְקִ֖י וּכְתֻמִּ֣י עָלָֽי׃

‎<span id="010">10</span> ‏יִגְמָר־נָ֬א רַ֨ע׀ רְשָׁעִים֮ וּתְכוֹנֵ֪ן
צַ֫דִּ֥יק וּבֹחֵ֣ן לִ֭בּ֗וֹת וּכְלָי֗וֹת אֱלֹהִ֥ים צַדִּֽיק׃

‎<span id="011">11</span> ‏מָֽגִנִּ֥י עַל־אֱלֹהִ֑ים מ֝וֹשִׁ֗יעַ
יִשְׁרֵי־לֵֽב׃

‎<span id="012">12</span> ‏אֱ֭לֹהִים שׁוֹפֵ֣ט צַדִּ֑יק וְ֝אֵ֗ל זֹעֵ֥ם
בְּכָל־יֽוֹם׃

‎<span id="013">13</span> ‏אִם־לֹ֣א יָ֭שׁוּב חַרְבּ֣וֹ יִלְט֑וֹשׁ
קַשְׁתּ֥וֹ דָ֝רַ֗ךְ וַֽיְכוֹנְנֶֽהָ׃

‎<span id="014">14</span> ‏וְ֭לוֹ הֵכִ֣ין כְּלֵי־מָ֑וֶת חִ֝צָּ֗יו
לְֽדֹלְקִ֥ים יִפְעָֽל׃

‎<span id="015">15</span> ‏הִנֵּ֥ה יְחַבֶּל־אָ֑וֶן וְהָרָ֥ה עָ֝מָ֗ל
וְיָ֣לַד שָֽׁקֶר׃

‎<span id="016">16</span> ‏בּ֣וֹר כָּ֭רָֽה וַֽיַּחְפְּרֵ֑הוּ וַ֝יִּפֹּ֗ל
בְּשַׁ֣חַת יִפְעָֽל׃

‎<span id="017">17</span> ‏יָשׁ֣וּב עֲמָל֣וֹ בְרֹאשׁ֑וֹ וְעַ֥ל
קָ֝דְקֳד֗וֹ חֲמָס֥וֹ יֵרֵֽד׃

‎<span id="018">18</span> ‏אוֹדֶ֣ה יְהוָ֣ה כְּצִדְק֑וֹ וַ֝אֲזַמְּרָ֗ה
שֵֽׁם־יְהוָ֥ה עֶלְיֽוֹן׃

1 šigāywōn ləḏāwiḏ ’ăšer-šār layhwâ ‘al-diḇərê-ḵûš ben-yəmînî:

2 yəhwâ ’ĕlōhay bəḵā ḥāsîṯî hwōšî‘ēnî mikāl-rōḏəfay wəhaṣṣîlēnî:

3 pen-yiṭərōf kə’arəyēh nafəšî pōrēq wə’ên maṣṣîl:

4 yəhwâ ’ĕlōhay ’im-‘āśîṯî zō’ṯ ’im-yeš-‘āwel bəḵapāy:

5 ’im-gāmalətî šwōləmî rā‘ wā’ăḥalləṣâ ṣwōrərî rêqām:

6 yiradōf ’wōyēḇ\| nafəšî wəyaśśēḡ wəyirəmōs lā’āreṣ ḥayyāy ûḵəḇwōḏî\|
le‘āfār yašəkēn selâ:

7 qûmâ yəhwâ\| bə’apeḵā hinnāśē’ bə‘aḇərwōṯ ṣwōrərāy wə‘ûrâ ’ēlay
mišəpāṭ ṣiûîṯā:

8 w<sup>a</sup>‘ăḏaṯ lə’ummîm təswōḇəḇeḵḵā wə‘āleyhā lammārwōm šûḇâ:

9 yəhwâ yāḏîn ‘ammîm šāfəṭēnî yəhwâ kəṣiḏəqî ûḵəṯummî ‘ālāy:

10 yiḡəmār-nā’ r<sup>a</sup>‘\| rəšā‘îm ûṯəḵwōnēn ṣadîq ûḇōḥēn libwōṯ
ûḵəlāywōṯ ’ĕlōhîm ṣadîq:

11 māḡinnî ‘al-’ĕlōhîm mwōšî‘a yišərê-lēḇ:

12 ’ĕlōhîm šwōfēṭ ṣadîq wə’ēl zō‘ēm bəḵāl-ywōm:

13 ’im-lō’ yāšûḇ ḥarəbwō yiləṭwōš qašətwō ḏāraḵə wayəḵwōnənehā:

14 wəlwō hēḵîn kəlê-māweṯ ḥiṣṣāyw ləḏōləqîm yifə‘āl:

15 hinnēh yəḥabel-’āwen wəhārâ ‘āmāl wəyālaḏ šāqer:

16 bwōr kārâ wayy<sup>a</sup>ḥəpərēhû wayyipōl bəš<sup>a</sup>ḥaṯ
yifə‘āl:

17 yāšûḇ ‘ămālwō ḇərō’šwō wə‘al qāḏəqŏḏwō ḥămāswō yērēḏ:

18 ’wōḏeh yəhwâ kəṣiḏəqwō wa’ăzammərâ šēm-yəhwâ ‘eləywōn:

------------------------------------------------------------------------

[Next: Psalms (Tehilim) Chapter 8](psa008)
