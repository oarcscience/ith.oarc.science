<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job024">Polyglot</A>&nbsp;
<A HREF="../kjv/job024">KJV</A>&nbsp;
<A HREF="../sep/job024">Sep</A>&nbsp;
<A HREF="../vul/job024">Vul</A>&nbsp;

<BR>
<BR><A HREF="job">Job (Iyov) Index</A><BR>
&nbsp;
<A HREF="job023">Previous</A>&nbsp;
<A HREF="job025">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 24</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מַדּ֗וּעַ מִ֭שַּׁדַּי לֹא־נִצְפְּנ֣וּ עִתִּ֑ים <font color="brown">וידעו</font> <font color="blue">וְ֝יֹדְעָ֗יו</font> לֹא־חָ֥זוּ יָמָֽיו׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;גְּבֻל֥וֹת יַשִּׂ֑יגוּ עֵ֥דֶר גָּ֝זְל֗וּ וַיִּרְעֽוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;חֲמ֣וֹר יְתוֹמִ֣ים יִנְהָ֑גוּ יַ֝חְבְּל֗וּ שׁ֣וֹר אַלְמָנָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יַטּ֣וּ אֶבְיוֹנִ֣ים מִדָּ֑רֶךְ יַ֥חַד חֻ֝בְּא֗וּ עֲנִיֵּי־אָֽרֶץ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הֵ֤ן פְּרָאִ֨ים׀ בַּֽמִּדְבָּ֗ר יָצְא֣וּ בְּ֭פָעֳלָם מְשַׁחֲרֵ֣י לַטָּ֑רֶף עֲרָבָ֥ה ל֥וֹ לֶ֝֗חֶם לַנְּעָרִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בַּ֭שָּׂדֶה בְּלִיל֣וֹ <font color="brown">יקצירו</font> <font color="blue">יִקְצ֑וֹרוּ</font> וְכֶ֖רֶם רָשָׁ֣ע יְלַקֵּֽשׁוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;עָר֣וֹם יָ֭לִינוּ מִבְּלִ֣י לְב֑וּשׁ וְאֵ֥ין כְּ֝ס֗וּת בַּקָּרָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מִזֶּ֣רֶם הָרִ֣ים יִרְטָ֑בוּ וּֽמִבְּלִ֥י מַ֝חְסֶ֗ה חִבְּקוּ־צֽוּר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;יִ֭גְזְלוּ מִשֹּׁ֣ד יָת֑וֹם וְֽעַל־עָנִ֥י יַחְבֹּֽלוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עָר֣וֹם הִ֭לְּכוּ בְּלִ֣י לְב֑וּשׁ וּ֝רְעֵבִ֗ים נָ֣שְׂאוּ עֹֽמֶר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בֵּין־שׁוּרֹתָ֥ם יַצְהִ֑ירוּ יְקָבִ֥ים דָּ֝רְכ֗וּ וַיִּצְמָֽאוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;מֵ֘עִ֤יר מְתִ֨ים׀ יִנְאָ֗קוּ וְנֶֽפֶשׁ־חֲלָלִ֥ים תְּשַׁוֵּ֑עַ וֶ֝אֱל֗וֹהַּ לֹא־יָשִׂ֥ים תִּפְלָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הֵ֤מָּה׀ הָיוּ֮ בְּֽמֹרְדֵ֫י־א֥וֹר לֹֽא־הִכִּ֥ירוּ דְרָכָ֑יו וְלֹ֥א יָ֝שְׁב֗וּ בִּנְתִיבֹתָֽיו׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לָא֡וֹר יָ֘ק֤וּם רוֹצֵ֗חַ יִֽקְטָל־עָנִ֥י וְאֶבְי֑וֹן וּ֝בַלַּ֗יְלָה יְהִ֣י כַגַּנָּֽב׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְעֵ֤ין נֹאֵ֨ף׀ שָׁ֤מְרָֽה נֶ֣שֶׁף לֵ֭אמֹר לֹא־תְשׁוּרֵ֣נִי עָ֑יִן וְסֵ֖תֶר פָּנִ֣ים יָשִֽׂים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;חָתַ֥ר בַּחֹ֗שֶׁךְ בָּ֫תִּ֥ים יוֹמָ֥ם חִתְּמוּ־לָ֗מוֹ לֹא־יָ֥דְעוּ אֽוֹר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּ֤י יַחְדָּ֨ו׀ בֹּ֣קֶר לָ֣מוֹ צַלְמָ֑וֶת כִּֽי־יַ֝כִּ֗יר בַּלְה֥וֹת צַלְמָֽוֶת׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;קַֽל־ה֤וּא׀ עַל־פְּנֵי־מַ֗יִם תְּקֻלַּ֣ל חֶלְקָתָ֣ם בָּאָ֑רֶץ לֹֽא־יִ֝פְנֶה דֶּ֣רֶךְ כְּרָמִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;צִיָּ֤ה גַם־חֹ֗ם יִגְזְל֥וּ מֵֽימֵי־שֶׁ֗לֶג שְׁא֣וֹל חָטָֽאוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;יִשְׁכָּ֘חֵ֤הוּ רֶ֨חֶם׀ מְתָ֘ק֤וֹ רִמָּ֗ה ע֥וֹד לֹֽא־יִזָּכֵ֑ר וַתִּשָּׁבֵ֖ר כָּעֵ֣ץ עַוְלָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;רֹעֶ֣ה עֲ֭קָרָה לֹ֣א תֵלֵ֑ד וְ֝אַלְמָנָ֗ה לֹ֣א יְיֵטִֽיב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּמָשַׁ֣ךְ אַבִּירִ֣ים בְּכֹח֑וֹ יָ֝ק֗וּם וְֽלֹא־יַאֲמִ֥ין בַּֽחַיִּֽין׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;יִתֶּן־ל֣וֹ לָ֭בֶטַח וְיִשָּׁעֵ֑ן וְ֝עֵינֵ֗יהוּ עַל־דַּרְכֵיהֶֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;ר֤וֹמּוּ מְּעַ֨ט׀<font color="red"><sup>3</font></sup> וְֽאֵינֶ֗נּוּ וְֽהֻמְּכ֗וּ כַּכֹּ֥ל יִקָּפְצ֑וּן וּכְרֹ֖אשׁ שִׁבֹּ֣לֶת יִמָּֽלוּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאִם־לֹ֣א אֵ֭פוֹ מִ֣י יַכְזִיבֵ֑נִי וְיָשֵׂ֥ם לְ֝אַ֗ל מִלָּתִֽי׃ ס</P>
</TD>
<TD WIDTH="50%">
<P>1&nbsp;mad&ucirc;&#8216;a mi&#353;&#353;aday l&#333;&#8217;-ni&#x1E63;&#601;p&#601;n&ucirc; &#8216;it&icirc;m <font color="brown">w&#601;y&#333;&#x1E0F;&#601;&#8216;w&#333;</font> <font color="blue">w&#601;y&#333;&#x1E0F;&#601;&#8216;&#257;yw</font> l&#333;&#8217;-&#x1E25;&#257;z&ucirc; y&#257;m&#257;yw: </P>
<P>2&nbsp;g&#601;&#x1E07;ulw&#333;&#x1E6F; ya&#347;&#347;&icirc;&#x1E21;&ucirc; &#8216;&#275;&#x1E0F;er g&#257;z&#601;l&ucirc; wayyir&#601;&#8216;&ucirc;: </P>
<P>3&nbsp;&#x1E25;&#259;mw&#333;r y&#601;&#x1E6F;w&#333;m&icirc;m yin&#601;h&#257;&#x1E21;&ucirc; y<sup>a</sup>&#x1E25;&#601;b&#601;l&ucirc; &#353;w&#333;r &#8217;al&#601;m&#257;n&acirc;: </P>
<P>4&nbsp;ya&#x1E6D;&#x1E6D;&ucirc; &#8217;e&#x1E07;&#601;yw&#333;n&icirc;m mid&#257;re&#x1E35;&#601; y<sup>a</sup>&#x1E25;a&#x1E0F; &#x1E25;ub&#601;&#8217;&ucirc; &#8216;&#259;n&icirc;y&ecirc;-&#8217;&#257;re&#x1E63;: </P>
<P>5&nbsp;h&#275;n p&#601;r&#257;&#8217;&icirc;m| bammi&#x1E0F;&#601;b&#257;r y&#257;&#x1E63;&#601;&#8217;&ucirc; b&#601;f&#257;&#8216;&#335;l&#257;m m&#601;&#353;<sup>a</sup>&#x1E25;&#259;r&ecirc; la&#x1E6D;&#x1E6D;&#257;ref &#8216;&#259;r&#257;&#x1E07;&acirc; lw&#333; le&#x1E25;em lann&#601;&#8216;&#257;r&icirc;m: </P>
<P>6&nbsp;ba&#347;&#347;&#257;&#x1E0F;eh b&#601;l&icirc;lw&#333; <font color="brown">yaq&#601;&#x1E63;&icirc;r&ucirc;</font> <font color="blue">yiq&#601;&#x1E63;w&#333;r&ucirc;</font> w&#601;&#x1E35;erem r&#257;&#353;&#257;&#8216; y&#601;laqq&#275;&#353;&ucirc;: </P>
<P>7&nbsp;&#8216;&#257;rw&#333;m y&#257;l&icirc;n&ucirc; mib&#601;l&icirc; l&#601;&#x1E07;&ucirc;&#353; w&#601;&#8217;&ecirc;n k&#601;s&ucirc;&#x1E6F; baqq&#257;r&acirc;: </P>
<P>8&nbsp;mizzerem h&#257;r&icirc;m yir&#601;&#x1E6D;&#257;&#x1E07;&ucirc; &ucirc;mib&#601;l&icirc; m<sup>a</sup>&#x1E25;&#601;seh &#x1E25;ib&#601;q&ucirc;-&#x1E63;&ucirc;r: </P>
<P>9&nbsp;yi&#x1E21;&#601;z&#601;l&ucirc; mi&#353;&#353;&#333;&#x1E0F; y&#257;&#x1E6F;w&#333;m w&#601;&#8216;al-&#8216;&#257;n&icirc; y<sup>a</sup>&#x1E25;&#601;b&#333;l&ucirc;: </P>
<P>10&nbsp;&#8216;&#257;rw&#333;m hill&#601;&#x1E35;&ucirc; b&#601;l&icirc; l&#601;&#x1E07;&ucirc;&#353; &ucirc;r&#601;&#8216;&#275;&#x1E07;&icirc;m n&#257;&#347;&#601;&#8217;&ucirc; &#8216;&#333;mer: </P>
<P>11&nbsp;b&ecirc;n-&#353;&ucirc;r&#333;&#x1E6F;&#257;m ya&#x1E63;&#601;h&icirc;r&ucirc; y&#601;q&#257;&#x1E07;&icirc;m d&#257;r&#601;&#x1E35;&ucirc; wayyi&#x1E63;&#601;m&#257;&#8217;&ucirc;: </P>
<P>12&nbsp;m&#275;&#8216;&icirc;r m&#601;&#x1E6F;&icirc;m| yin&#601;&#8217;&#257;q&ucirc; w&#601;nefe&#353;-&#x1E25;&#259;l&#257;l&icirc;m t&#601;&#353;a&ucirc;&#275;&#8216;a we&#8217;&#277;lw&#333;hha l&#333;&#8217;-y&#257;&#347;&icirc;m tif&#601;l&acirc;: </P>
<P>13&nbsp;h&#275;mm&acirc;| h&#257;y&ucirc; b&#601;m&#333;r&#601;&#x1E0F;&ecirc;-&#8217;w&#333;r l&#333;&#8217;-hik&icirc;r&ucirc; &#x1E0F;&#601;r&#257;&#x1E35;&#257;yw w&#601;l&#333;&#8217; y&#257;&#353;&#601;&#x1E07;&ucirc; bin&#601;&#x1E6F;&icirc;&#x1E07;&#333;&#x1E6F;&#257;yw: </P>
<P>14&nbsp;l&#257;&#8217;w&#333;r y&#257;q&ucirc;m rw&#333;&#x1E63;&#275;&#x1E25;a yiq&#601;&#x1E6D;&#257;l-&#8216;&#257;n&icirc; w&#601;&#8217;e&#x1E07;&#601;yw&#333;n &ucirc;&#x1E07;allay&#601;l&acirc; y&#601;h&icirc; &#x1E35;agann&#257;&#x1E07;: </P>
<P>15&nbsp;w&#601;&#8216;&ecirc;n n&#333;&#8217;&#275;f| &#353;&#257;m&#601;r&acirc; ne&#353;ef l&#275;&#8217;m&#333;r l&#333;&#8217;-&#x1E6F;&#601;&#353;&ucirc;r&#275;n&icirc; &#8216;&#257;yin w&#601;s&#275;&#x1E6F;er p&#257;n&icirc;m y&#257;&#347;&icirc;m: </P>
<P>16&nbsp;&#x1E25;&#257;&#x1E6F;ar b<sup>a</sup>&#x1E25;&#333;&#353;e&#x1E35;&#601; b&#257;t&icirc;m yw&#333;m&#257;m &#x1E25;it&#601;m&ucirc;-l&#257;mw&#333; l&#333;&#8217;-y&#257;&#x1E0F;&#601;&#8216;&ucirc; &#8217;w&#333;r: </P>
<P>17&nbsp;k&icirc; y<sup>a</sup>&#x1E25;&#601;d&#257;w| b&#333;qer l&#257;mw&#333; &#x1E63;al&#601;m&#257;we&#x1E6F; k&icirc;-yak&icirc;r bal&#601;hw&#333;&#x1E6F; &#x1E63;al&#601;m&#257;we&#x1E6F;: </P>
<P>18&nbsp;qal-h&ucirc;&#8217;| &#8216;al-p&#601;n&ecirc;-mayim t&#601;qullal &#x1E25;el&#601;q&#257;&#x1E6F;&#257;m b&#257;&#8217;&#257;re&#x1E63; l&#333;&#8217;-yif&#601;neh dere&#x1E35;&#601; k&#601;r&#257;m&icirc;m: </P>
<P>19&nbsp;&#x1E63;&icirc;y&acirc; &#x1E21;am-&#x1E25;&#333;m yi&#x1E21;&#601;z&#601;l&ucirc; m&ecirc;m&ecirc;-&#353;ele&#x1E21; &#353;&#601;&#8217;w&#333;l &#x1E25;&#257;&#x1E6D;&#257;&#8217;&ucirc;: </P>
<P>20&nbsp;yi&#353;&#601;k&#257;&#x1E25;&#275;h&ucirc; re&#x1E25;em| m&#601;&#x1E6F;&#257;qw&#333; rimm&acirc; &#8216;w&#333;&#x1E0F; l&#333;&#8217;-yizz&#257;&#x1E35;&#275;r wati&#353;&#353;&#257;&#x1E07;&#275;r k&#257;&#8216;&#275;&#x1E63; &#8216;aw&#601;l&acirc;: </P>
<P>21&nbsp;r&#333;&#8216;eh &#8216;&#259;q&#257;r&acirc; l&#333;&#8217; &#x1E6F;&#275;l&#275;&#x1E0F; w&#601;&#8217;al&#601;m&#257;n&acirc; l&#333;&#8217; y&#601;y&#275;&#x1E6D;&icirc;&#x1E07;: </P>
<P>22&nbsp;&ucirc;m&#257;&#353;a&#x1E35;&#601; &#8217;ab&icirc;r&icirc;m b&#601;&#x1E35;&#333;&#x1E25;w&#333; y&#257;q&ucirc;m w&#601;l&#333;&#8217;-ya&#8217;&#259;m&icirc;n b<sup>a</sup>&#x1E25;ayy&icirc;n: </P>
<P>23&nbsp;yiten-lw&#333; l&#257;&#x1E07;e&#x1E6D;<sup>a</sup>&#x1E25; w&#601;yi&#353;&#353;&#257;&#8216;&#275;n w&#601;&#8216;&ecirc;n&ecirc;h&ucirc; &#8216;al-dar&#601;&#x1E35;&ecirc;hem: </P>
<P>24&nbsp;rw&#333;mm&ucirc; mm&#601;&#8216;a&#x1E6D;|<font color="red"><sup>3</font></sup> w&#601;&#8217;&ecirc;nenn&ucirc; w&#601;humm&#601;&#x1E35;&ucirc; kak&#333;l yiqq&#257;f&#601;&#x1E63;&ucirc;n &ucirc;&#x1E35;&#601;r&#333;&#8217;&#353; &#353;ib&#333;le&#x1E6F; yimm&#257;l&ucirc;: </P>
<P>25&nbsp;w&#601;&#8217;im-l&#333;&#8217; &#8217;&#275;fw&#333; m&icirc; ya&#x1E35;&#601;z&icirc;&#x1E07;&#275;n&icirc; w&#601;y&#257;&#347;&#275;m l&#601;&#8217;al mill&#257;&#x1E6F;&icirc;: s</P>
</TD>
</TABLE>
<P><HR>
<CENTER>
<A HREF="job025">Next: Job (Iyov) Chapter 25</A></CENTER>
</BODY>
</HTML>
