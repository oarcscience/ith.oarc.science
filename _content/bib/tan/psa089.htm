<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 89</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa089">Polyglot</A>&nbsp;
<A HREF="../kjv/psa089">KJV</A>&nbsp;
<A HREF="../sep/psa089">Sep</A>&nbsp;
<A HREF="../vul/psa089">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa088">Previous</A>&nbsp;
<A HREF="psa090">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 89</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מַ֝שְׂכִּ֗יל לְאֵיתָ֥ן הָֽאֶזְרָחִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;חַֽסְדֵ֣י יְ֭הוָה עוֹלָ֣ם אָשִׁ֑ירָה לְדֹ֥ר וָדֹ֓ר׀ אוֹדִ֖יעַ אֱמוּנָתְךָ֣ בְּפִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּֽי־אָמַ֗רְתִּי ע֭וֹלָם חֶ֣סֶד יִבָּנֶ֑ה שָׁמַ֓יִם׀ תָּכִ֖ן אֱמוּנָתְךָ֣ בָהֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כָּרַ֣תִּֽי בְ֭רִית לִבְחִירִ֑י נִ֝שְׁבַּ֗עְתִּי לְדָוִ֥ד עַבְדִּֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;עַד־ע֭וֹלָם אָכִ֣ין זַרְעֶ֑ךָ וּבָנִ֨יתִי לְדֹר־וָד֖וֹר כִּסְאֲךָ֣ סֶֽלָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְי֘וֹד֤וּ שָׁמַ֣יִם פִּלְאֲךָ֣ יְהוָ֑ה אַף־אֱ֝מֽוּנָתְךָ֗ בִּקְהַ֥ל קְדֹשִֽׁים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֤י מִ֣י בַ֭שַּׁחַק יַעֲרֹ֣ךְ לַיהוָ֑ה יִדְמֶ֥ה לַ֝יהוָ֗ה בִּבְנֵ֥י אֵלִים׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֵ֣ל נַ֭עֲרָץ בְּסוֹד־קְדֹשִׁ֣ים רַבָּ֑ה וְ֝נוֹרָ֗א עַל־כָּל־סְבִיבָֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;יְהוָ֤ה׀ אֱלֹ֘הֵ֤י צְבָא֗וֹת מִֽי־כָֽמ֖וֹךָ חֲסִ֥ין׀ יָ֑הּ וֶ֝אֱמֽוּנָתְךָ֗ סְבִיבוֹתֶֽיךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אַתָּ֣ה מ֭וֹשֵׁל בְּגֵא֣וּת הַיָּ֑ם בְּשׂ֥וֹא גַ֝לָּ֗יו אַתָּ֥ה תְשַׁבְּחֵֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אַתָּ֤ה דִכִּ֣אתָ כֶחָלָ֣ל רָ֑הַב בִּזְר֥וֹעַ עֻ֝זְּךָ֗ פִּזַּ֥רְתָּ אוֹיְבֶֽיךָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לְךָ֣ שָׁ֭מַיִם אַף־לְךָ֥ אָ֑רֶץ תֵּבֵ֥ל וּ֝מְלֹאָ֗הּ אַתָּ֥ה יְסַדְתָּֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;צָפ֣וֹן וְ֭יָמִין אַתָּ֣ה בְרָאתָ֑ם תָּב֥וֹר וְ֝חֶרְמ֗וֹן בְּשִׁמְךָ֥ יְרַנֵּֽנוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לְךָ֣ זְ֭רוֹעַ עִם־גְּבוּרָ֑ה תָּעֹ֥ז יָ֝דְךָ֗ תָּר֥וּם יְמִינֶֽךָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;צֶ֣דֶק וּ֭מִשְׁפָּט מְכ֣וֹן כִּסְאֶ֑ךָ חֶ֥סֶד וֶ֝אֱמֶ֗ת יְֽקַדְּמ֥וּ פָנֶֽיךָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אַשְׁרֵ֣י הָ֭עָם יוֹדְעֵ֣י תְרוּעָ֑ה יְ֝הוָ֗ה בְּֽאוֹר־פָּנֶ֥יךָ יְהַלֵּכֽוּן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בְּ֭שִׁמְךָ יְגִיל֣וּן כָּל־הַיּ֑וֹם וּבְצִדְקָתְךָ֥ יָרֽוּמוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּֽי־תִפְאֶ֣רֶת עֻזָּ֣מוֹ אָ֑תָּה וּ֝בִרְצֹנְךָ֗ <font color="brown">תרים</font> <font color="blue">תָּר֥וּם</font> קַרְנֵֽנוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּ֣י לַֽ֭יהוָה מָֽגִנֵּ֑נוּ וְלִקְד֖וֹשׁ יִשְׂרָאֵ֣ל מַלְכֵּֽנוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אָ֤ז דִּבַּ֥רְתָּֽ־בְחָ֡זוֹן לַֽחֲסִידֶ֗יךָ וַתֹּ֗אמֶר שִׁוִּ֣יתִי עֵ֭זֶר עַל־גִּבּ֑וֹר הֲרִימ֖וֹתִי בָח֣וּר מֵעָֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;מָ֭צָאתִי דָּוִ֣ד עַבְדִּ֑י בְּשֶׁ֖מֶן קָדְשִׁ֣י מְשַׁחְתִּֽיו׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֲשֶׁ֣ר יָ֭דִי תִּכּ֣וֹן עִמּ֑וֹ אַף־זְרוֹעִ֥י תְאַמְּצֶֽנּוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;לֹֽא־יַשִּׁ֣א אוֹיֵ֣ב בּ֑וֹ וּבֶן־עַ֝וְלָ֗ה לֹ֣א יְעַנֶּֽנּוּ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְכַתּוֹתִ֣י מִפָּנָ֣יו צָרָ֑יו וּמְשַׂנְאָ֥יו אֶגּֽוֹף׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וֶֽאֶֽמוּנָתִ֣י וְחַסְדִּ֣י עִמּ֑וֹ וּ֝בִשְׁמִ֗י תָּר֥וּם קַרְנֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְשַׂמְתִּ֣י בַיָּ֣ם יָד֑וֹ וּֽבַנְּהָר֥וֹת יְמִינֽוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;ה֣וּא יִ֭קְרָאֵנִי אָ֣בִי אָ֑תָּה אֵ֝לִ֗י וְצ֣וּר יְשׁוּעָתִֽי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;אַף־אָ֭נִי בְּכ֣וֹר אֶתְּנֵ֑הוּ עֶ֝לְי֗וֹן לְמַלְכֵי־אָֽרֶץ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;לְ֭עוֹלָ֗ם <font color="brown">אשמור־</font> <font color="blue">אֶשְׁמָר־</font> ל֣וֹ חַסְדִּ֑י וּ֝בְרִיתִ֗י נֶאֱמֶ֥נֶת לֽוֹ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְשַׂמְתִּ֣י לָעַ֣ד זַרְע֑וֹ וְ֝כִסְא֗וֹ כִּימֵ֥י שָׁמָֽיִם׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;אִם־יַֽעַזְב֣וּ בָ֭נָיו תּוֹרָתִ֑י וּ֝בְמִשְׁפָּטַ֗י לֹ֣א יֵלֵכֽוּן׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;אִם־חֻקֹּתַ֥י יְחַלֵּ֑לוּ וּ֝מִצְוֹתַ֗י לֹ֣א יִשְׁמֹֽרוּ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וּפָקַדְתִּ֣י בְשֵׁ֣בֶט פִּשְׁעָ֑ם וּבִנְגָעִ֥ים עֲוֹנָֽם׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְ֭חַסְדִּי לֹֽא־אָפִ֣יר מֵֽעִמּ֑וֹ וְלֹֽא־אֲ֝שַׁקֵּ֗ר בֶּאֱמוּנָתִֽי׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;לֹא־אֲחַלֵּ֥ל בְּרִיתִ֑י וּמוֹצָ֥א שְׂ֝פָתַ֗י לֹ֣א אֲשַׁנֶּֽה׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;אַ֭חַת נִשְׁבַּ֣עְתִּי בְקָדְשִׁ֑י אִֽם־לְדָוִ֥ד אֲכַזֵּֽב׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;זַ֭רְעוֹ לְעוֹלָ֣ם יִהְיֶ֑ה וְכִסְא֖וֹ כַשֶּׁ֣מֶשׁ נֶגְדִּֽי׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;כְּ֭יָרֵחַ יִכּ֣וֹן עוֹלָ֑ם וְעֵ֥ד בַּ֝שַּׁ֗חַק נֶאֱמָ֥ן סֶֽלָה׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְאַתָּ֣ה זָ֭נַחְתָּ וַתִּמְאָ֑ס הִ֝תְעַבַּ֗רְתָּ עִם־מְשִׁיחֶֽךָ׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;נֵ֭אַרְתָּה בְּרִ֣ית עַבְדֶּ֑ךָ חִלַּ֖לְתָּ לָאָ֣רֶץ נִזְרֽוֹ׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;פָּרַ֥צְתָּ כָל־גְּדֵרֹתָ֑יו שַׂ֖מְתָּ מִבְצָרָ֣יו מְחִתָּה׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;שַׁ֭סֻּהוּ כָּל־עֹ֣בְרֵי דָ֑רֶךְ הָיָ֥ה חֶ֝רְפָּ֗ה לִשְׁכֵנָֽיו׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;הֲ֭רִימוֹתָ יְמִ֣ין צָרָ֑יו הִ֝שְׂמַ֗חְתָּ כָּל־אוֹיְבָֽיו׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;אַף־תָּ֭שִׁיב צ֣וּר חַרְבּ֑וֹ וְלֹ֥א הֲ֝קֵימֹת֗וֹ בַּמִּלְחָמָֽה׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;הִשְׁבַּ֥תָּ מִטְּהָר֑וֹ וְ֝כִסְא֗וֹ לָאָ֥רֶץ מִגַּֽרְתָּה׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;הִ֭קְצַרְתָּ יְמֵ֣י עֲלוּמָ֑יו הֶֽעֱטִ֨יתָ עָלָ֖יו בּוּשָׁ֣ה סֶֽלָה׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;עַד־מָ֣ה יְ֭הוָה תִּסָּתֵ֣ר לָנֶ֑צַח תִּבְעַ֖ר כְּמוֹ־אֵ֣שׁ חֲמָתֶֽךָ׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;זְכָר־אֲנִ֥י מֶה־חָ֑לֶד עַל־מַה־שָּׁ֝֗וְא בָּרָ֥אתָ כָל־בְּנֵי־אָדָֽם׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;מִ֤י גֶ֣בֶר יִֽ֭חְיֶה וְלֹ֣א יִרְאֶה־מָּ֑וֶת יְמַלֵּ֨ט נַפְשׁ֖וֹ מִיַּד־שְׁא֣וֹל סֶֽלָה׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;אַיֵּ֤ה׀ חֲסָדֶ֖יךָ הָרִאשֹׁנִ֥ים׀ אֲדֹנָ֑י נִשְׁבַּ֥עְתָּ לְ֝דָוִ֗ד בֶּאֱמוּנָתֶֽךָ׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;זְכֹ֣ר אֲ֭דֹנָי חֶרְפַּ֣ת עֲבָדֶ֑יךָ שְׂאֵתִ֥י בְ֝חֵיקִ֗י כָּל־רַבִּ֥ים עַמִּֽים׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;אֲשֶׁ֤ר חֵרְפ֖וּ אוֹיְבֶ֥יךָ׀ יְהוָ֑ה אֲשֶׁ֥ר חֵ֝רְפ֗וּ עִקְּב֥וֹת מְשִׁיחֶֽךָ׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;בָּר֖וּךְ יְהוָ֥ה לְ֝עוֹלָ֗ם אָ֘מֵ֥ן׀ וְאָמֵֽן׃ </P>
</TD>
<TD WIDTH="50%">
<P>1&nbsp;ma&#347;&#601;k&icirc;l l&#601;&#8217;&ecirc;&#x1E6F;&#257;n h&#257;&#8217;ez&#601;r&#257;&#x1E25;&icirc;: </P>
<P>2&nbsp;&#x1E25;as&#601;&#x1E0F;&ecirc; y&#601;hw&acirc; &#8216;w&#333;l&#257;m &#8217;&#257;&#353;&icirc;r&acirc; l&#601;&#x1E0F;&#333;r w&#257;&#x1E0F;&#333;r| &#8217;w&#333;&#x1E0F;&icirc;&#8216;a &#8217;&#277;m&ucirc;n&#257;&#x1E6F;&#601;&#x1E35;&#257; b&#601;f&icirc;: </P>
<P>3&nbsp;k&icirc;-&#8217;&#257;mar&#601;t&icirc; &#8216;w&#333;l&#257;m &#x1E25;ese&#x1E0F; yib&#257;neh &#353;&#257;mayim| t&#257;&#x1E35;in &#8217;&#277;m&ucirc;n&#257;&#x1E6F;&#601;&#x1E35;&#257; &#x1E07;&acirc;em: </P>
<P>4&nbsp;k&#257;rat&icirc; &#x1E07;&#601;r&icirc;&#x1E6F; li&#x1E07;&#601;&#x1E25;&icirc;r&icirc; ni&#353;&#601;b<sup>a</sup>&#8216;&#601;t&icirc; l&#601;&#x1E0F;&#257;wi&#x1E0F; &#8216;a&#x1E07;&#601;d&icirc;: </P>
<P>5&nbsp;&#8216;a&#x1E0F;-&#8216;w&#333;l&#257;m &#8217;&#257;&#x1E35;&icirc;n zar&#601;&#8216;e&#x1E35;&#257; &ucirc;&#x1E07;&#257;n&icirc;&#x1E6F;&icirc; l&#601;&#x1E0F;&#333;r-w&#257;&#x1E0F;w&#333;r kis&#601;&#8217;&#259;&#x1E35;&#257; sel&acirc;: </P>
<P>6&nbsp;w&#601;yw&#333;&#x1E0F;&ucirc; &#353;&#257;mayim pil&#601;&#8217;&#259;&#x1E35;&#257; y&#601;hw&acirc; &#8217;af-&#8217;&#277;m&ucirc;n&#257;&#x1E6F;&#601;&#x1E35;&#257; biq&#601;hal q&#601;&#x1E0F;&#333;&#353;&icirc;m: </P>
<P>7&nbsp;k&icirc; m&icirc; &#x1E07;a&#353;&#353;<sup>a</sup>&#x1E25;aq y<sup>a</sup>&#8216;&#259;r&#333;&#x1E35;&#601; layhw&acirc; yi&#x1E0F;&#601;meh layhw&acirc; bi&#x1E07;&#601;n&ecirc; &#8217;&#275;l&icirc;m:<font color="red"><sup>1</font></sup> </P>
<P>8&nbsp;&#8217;&#275;l n<sup>a</sup>&#8216;&#259;r&#257;&#x1E63; b&#601;sw&#333;&#x1E0F;-q&#601;&#x1E0F;&#333;&#353;&icirc;m rab&acirc; w&#601;nw&#333;r&#257;&#8217; &#8216;al-k&#257;l-s&#601;&#x1E07;&icirc;&#x1E07;&#257;yw: </P>
<P>9&nbsp;y&#601;hw&acirc;| &#8217;&#277;l&#333;h&ecirc; &#x1E63;&#601;&#x1E07;&#257;&#8217;w&#333;&#x1E6F; m&icirc;-&#x1E35;&#257;mw&#333;&#x1E35;&#257; &#x1E25;&#259;s&icirc;n| y&#257;h we&#8217;&#277;m&ucirc;n&#257;&#x1E6F;&#601;&#x1E35;&#257; s&#601;&#x1E07;&icirc;&#x1E07;w&#333;&#x1E6F;ey&#x1E35;&#257;: </P>
<P>10&nbsp;&#8217;at&acirc; mw&#333;&#353;&#275;l b&#601;&#x1E21;&#275;&#8217;&ucirc;&#x1E6F; hayy&#257;m b&#601;&#347;w&#333;&#8217; &#x1E21;all&#257;yw &#8217;at&acirc; &#x1E6F;&#601;&#353;ab&#601;&#x1E25;&#275;m: </P>
<P>11&nbsp;&#8217;at&acirc; &#x1E0F;iki&#8217;&#x1E6F;&#257; &#x1E35;e&#x1E25;&#257;l&#257;l r&acirc;a&#x1E07; biz&#601;rw&#333;&#8216;a &#8216;uzz&#601;&#x1E35;&#257; pizzar&#601;t&#257; &#8217;w&#333;y&#601;&#x1E07;ey&#x1E35;&#257;: </P>
<P>12&nbsp;l&#601;&#x1E35;&#257; &#353;&#257;mayim &#8217;af-l&#601;&#x1E35;&#257; &#8217;&#257;re&#x1E63; t&#275;&#x1E07;&#275;l &ucirc;m&#601;l&#333;&#8217;&#257;h &#8217;at&acirc; y&#601;sa&#x1E0F;&#601;t&#257;m: </P>
<P>13&nbsp;&#x1E63;&#257;fw&#333;n w&#601;y&#257;m&icirc;n &#8217;at&acirc; &#x1E07;&#601;r&#257;&#8217;&#x1E6F;&#257;m t&#257;&#x1E07;w&#333;r w&#601;&#x1E25;er&#601;mw&#333;n b&#601;&#353;im&#601;&#x1E35;&#257; y&#601;rann&#275;n&ucirc;: </P>
<P>14&nbsp;l&#601;&#x1E35;&#257; z&#601;rw&#333;&#8216;a &#8216;im-g&#601;&#x1E07;&ucirc;r&acirc; t&#257;&#8216;&#333;z y&#257;&#x1E0F;&#601;&#x1E35;&#257; t&#257;r&ucirc;m y&#601;m&icirc;ne&#x1E35;&#257;: </P>
<P>15&nbsp;&#x1E63;e&#x1E0F;eq &ucirc;mi&#353;&#601;p&#257;&#x1E6D; m&#601;&#x1E35;w&#333;n kis&#601;&#8217;e&#x1E35;&#257; &#x1E25;ese&#x1E0F; we&#8217;&#277;me&#x1E6F; y&#601;qad&#601;m&ucirc; f&#257;ney&#x1E35;&#257;: </P>
<P>16&nbsp;&#8217;a&#353;&#601;r&ecirc; h&#257;&#8216;&#257;m yw&#333;&#x1E0F;&#601;&#8216;&ecirc; &#x1E6F;&#601;r&ucirc;&#8216;&acirc; y&#601;hw&acirc; b&#601;&#8217;w&#333;r-p&#257;ney&#x1E35;&#257; y&#601;hall&#275;&#x1E35;&ucirc;n: </P>
<P>17&nbsp;b&#601;&#353;im&#601;&#x1E35;&#257; y&#601;&#x1E21;&icirc;l&ucirc;n k&#257;l-hayyw&#333;m &ucirc;&#x1E07;&#601;&#x1E63;i&#x1E0F;&#601;q&#257;&#x1E6F;&#601;&#x1E35;&#257; y&#257;r&ucirc;m&ucirc;: </P>
<P>18&nbsp;k&icirc;-&#x1E6F;if&#601;&#8217;ere&#x1E6F; &#8216;uzz&#257;mw&#333; &#8217;&#257;t&acirc; &ucirc;&#x1E07;ir&#601;&#x1E63;&#333;n&#601;&#x1E35;&#257; <font color="brown">t&#257;r&icirc;m</font> <font color="blue">t&#257;r&ucirc;m</font> qar&#601;n&#275;n&ucirc;: </P>
<P>19&nbsp;k&icirc; layhw&acirc; m&#257;&#x1E21;inn&#275;n&ucirc; w&#601;liq&#601;&#x1E0F;w&#333;&#353; yi&#347;&#601;r&#257;&#8217;&#275;l mal&#601;k&#275;n&ucirc;: </P>
<P>20&nbsp;&#8217;&#257;z dibar&#601;t&#257;-&#x1E07;&#601;&#x1E25;&#257;zw&#333;n l<sup>a</sup>&#x1E25;&#259;s&icirc;&#x1E0F;ey&#x1E35;&#257; wat&#333;&#8217;mer &#353;i&ucirc;&icirc;&#x1E6F;&icirc; &#8216;&#275;zer &#8216;al-gibw&#333;r h&#259;r&icirc;mw&#333;&#x1E6F;&icirc; &#x1E07;&#257;&#x1E25;&ucirc;r m&#275;&#8216;&#257;m: </P>
<P>21&nbsp;m&#257;&#x1E63;&#257;&#8217;&#x1E6F;&icirc; d&#257;wi&#x1E0F; &#8216;a&#x1E07;&#601;d&icirc; b&#601;&#353;emen q&#257;&#x1E0F;&#601;&#353;&icirc; m&#601;&#353;<sup>a</sup>&#x1E25;&#601;t&icirc;w: </P>
<P>22&nbsp;&#8217;&#259;&#353;er y&#257;&#x1E0F;&icirc; tikw&#333;n &#8216;immw&#333; &#8217;af-z&#601;rw&#333;&#8216;&icirc; &#x1E6F;&#601;&#8217;amm&#601;&#x1E63;enn&ucirc;: </P>
<P>23&nbsp;l&#333;&#8217;-ya&#353;&#353;i&#8217; &#8217;w&#333;y&#275;&#x1E07; bw&#333; &ucirc;&#x1E07;en-&#8216;aw&#601;l&acirc; l&#333;&#8217; y&#601;&#8216;annenn&ucirc;: </P>
<P>24&nbsp;w&#601;&#x1E35;atw&#333;&#x1E6F;&icirc; mip&#257;n&#257;yw &#x1E63;&#257;r&#257;yw &ucirc;m&#601;&#347;an&#601;&#8217;&#257;yw &#8217;egw&#333;f: </P>
<P>25&nbsp;we&#8217;em&ucirc;n&#257;&#x1E6F;&icirc; w&#601;&#x1E25;as&#601;d&icirc; &#8216;immw&#333; &ucirc;&#x1E07;i&#353;&#601;m&icirc; t&#257;r&ucirc;m qar&#601;nw&#333;: </P>
<P>26&nbsp;w&#601;&#347;am&#601;t&icirc; &#x1E07;ayy&#257;m y&#257;&#x1E0F;w&#333; &ucirc;&#x1E07;ann&#601;h&#257;rw&#333;&#x1E6F; y&#601;m&icirc;nw&#333;: </P>
<P>27&nbsp;h&ucirc;&#8217; yiq&#601;r&#257;&#8217;&#275;n&icirc; &#8217;&#257;&#x1E07;&icirc; &#8217;&#257;t&acirc; &#8217;&#275;l&icirc; w&#601;&#x1E63;&ucirc;r y&#601;&#353;&ucirc;&#8216;&#257;&#x1E6F;&icirc;: </P>
<P>28&nbsp;&#8217;af-&#8217;&#257;n&icirc; b&#601;&#x1E35;w&#333;r &#8217;et&#601;n&#275;h&ucirc; &#8216;el&#601;yw&#333;n l&#601;mal&#601;&#x1E35;&ecirc;-&#8217;&#257;re&#x1E63;: </P>
<P>29&nbsp;l&#601;&#8216;w&#333;l&#257;m <font color="brown">&#8217;e&#353;&#601;mw&#333;r-</font> <font color="blue">&#8217;e&#353;&#601;m&#257;r-</font> lw&#333; &#x1E25;as&#601;d&icirc; &ucirc;&#x1E07;&#601;r&icirc;&#x1E6F;&icirc; ne&#8217;&#277;mene&#x1E6F; lw&#333;: </P>
<P>30&nbsp;w&#601;&#347;am&#601;t&icirc; l&#257;&#8216;a&#x1E0F; zar&#601;&#8216;w&#333; w&#601;&#x1E35;is&#601;&#8217;w&#333; k&icirc;m&ecirc; &#353;&#257;m&#257;yim: </P>
<P>31&nbsp;&#8217;im-y<sup>a</sup>&#8216;az&#601;&#x1E07;&ucirc; &#x1E07;&#257;n&#257;yw tw&#333;r&#257;&#x1E6F;&icirc; &ucirc;&#x1E07;&#601;mi&#353;&#601;p&#257;&#x1E6D;ay l&#333;&#8217; y&#275;l&#275;&#x1E35;&ucirc;n: </P>
<P>32&nbsp;&#8217;im-&#x1E25;uqq&#333;&#x1E6F;ay y&#601;&#x1E25;all&#275;l&ucirc; &ucirc;mi&#x1E63;&#601;w&#333;&#x1E6F;ay l&#333;&#8217; yi&#353;&#601;m&#333;r&ucirc;: </P>
<P>33&nbsp;&ucirc;f&#257;qa&#x1E0F;&#601;t&icirc; &#x1E07;&#601;&#353;&#275;&#x1E07;e&#x1E6D; pi&#353;&#601;&#8216;&#257;m &ucirc;&#x1E07;in&#601;&#x1E21;&#257;&#8216;&icirc;m &#8216;&#259;w&#333;n&#257;m: </P>
<P>34&nbsp;w&#601;&#x1E25;as&#601;d&icirc; l&#333;&#8217;-&#8217;&#257;f&icirc;r m&#275;&#8216;immw&#333; w&#601;l&#333;&#8217;-&#8217;&#259;&#353;aqq&#275;r be&#8217;&#277;m&ucirc;n&#257;&#x1E6F;&icirc;: </P>
<P>35&nbsp;l&#333;&#8217;-&#8217;&#259;&#x1E25;all&#275;l b&#601;r&icirc;&#x1E6F;&icirc; &ucirc;mw&#333;&#x1E63;&#257;&#8217; &#347;&#601;f&#257;&#x1E6F;ay l&#333;&#8217; &#8217;&#259;&#353;anneh: </P>
<P>36&nbsp;&#8217;<sup>a</sup>&#x1E25;a&#x1E6F; ni&#353;&#601;b<sup>a</sup>&#8216;&#601;t&icirc; &#x1E07;&#601;q&#257;&#x1E0F;&#601;&#353;&icirc; &#8217;im-l&#601;&#x1E0F;&#257;wi&#x1E0F; &#8217;&#259;&#x1E35;azz&#275;&#x1E07;: </P>
<P>37&nbsp;zar&#601;&#8216;w&#333; l&#601;&#8216;w&#333;l&#257;m yih&#601;yeh w&#601;&#x1E35;is&#601;&#8217;w&#333; &#x1E35;a&#353;&#353;eme&#353; ne&#x1E21;&#601;d&icirc;: </P>
<P>38&nbsp;k&#601;y&#257;r&#275;&#x1E25;a yikw&#333;n &#8216;w&#333;l&#257;m w&#601;&#8216;&#275;&#x1E0F; ba&#353;&#353;<sup>a</sup>&#x1E25;aq ne&#8217;&#277;m&#257;n sel&acirc;: </P>
<P>39&nbsp;w&#601;&#8217;at&acirc; z&#257;n<sup>a</sup>&#x1E25;&#601;t&#257; watim&#601;&#8217;&#257;s hi&#x1E6F;&#601;&#8216;abar&#601;t&#257; &#8216;im-m&#601;&#353;&icirc;&#x1E25;e&#x1E35;&#257;: </P>
<P>40&nbsp;n&#275;&#8217;ar&#601;t&acirc; b&#601;r&icirc;&#x1E6F; &#8216;a&#x1E07;&#601;de&#x1E35;&#257; &#x1E25;illal&#601;t&#257; l&#257;&#8217;&#257;re&#x1E63; niz&#601;rw&#333;: </P>
<P>41&nbsp;p&#257;ra&#x1E63;&#601;t&#257; &#x1E35;&#257;l-g&#601;&#x1E0F;&#275;r&#333;&#x1E6F;&#257;yw &#347;am&#601;t&#257; mi&#x1E07;&#601;&#x1E63;&#257;r&#257;yw m&#601;&#x1E25;it&acirc;:<font color="red"><sup>1</font></sup> </P>
<P>42&nbsp;&#353;assuh&ucirc; k&#257;l-&#8216;&#333;&#x1E07;&#601;r&ecirc; &#x1E0F;&#257;re&#x1E35;&#601; h&#257;y&acirc; &#x1E25;er&#601;p&acirc; li&#353;&#601;&#x1E35;&#275;n&#257;yw: </P>
<P>43&nbsp;h&#259;r&icirc;mw&#333;&#x1E6F;&#257; y&#601;m&icirc;n &#x1E63;&#257;r&#257;yw hi&#347;&#601;m<sup>a</sup>&#x1E25;&#601;t&#257; k&#257;l-&#8217;w&#333;y&#601;&#x1E07;&#257;yw: </P>
<P>44&nbsp;&#8217;af-t&#257;&#353;&icirc;&#x1E07; &#x1E63;&ucirc;r &#x1E25;ar&#601;bw&#333; w&#601;l&#333;&#8217; h&#259;q&ecirc;m&#333;&#x1E6F;w&#333; bammil&#601;&#x1E25;&#257;m&acirc;: </P>
<P>45&nbsp;hi&#353;&#601;bat&#257; mi&#x1E6D;&#x1E6D;&#601;h&#257;rw&#333; w&#601;&#x1E35;is&#601;&#8217;w&#333; l&#257;&#8217;&#257;re&#x1E63; migar&#601;t&acirc;: </P>
<P>46&nbsp;hiq&#601;&#x1E63;ar&#601;t&#257; y&#601;m&ecirc; &#8216;&#259;l&ucirc;m&#257;yw he&#8216;&#277;&#x1E6D;&icirc;&#x1E6F;&#257; &#8216;&#257;l&#257;yw b&ucirc;&#353;&acirc; sel&acirc;: </P>
<P>47&nbsp;&#8216;a&#x1E0F;-m&acirc; y&#601;hw&acirc; tiss&#257;&#x1E6F;&#275;r l&#257;ne&#x1E63;<sup>a</sup>&#x1E25; ti&#x1E07;&#601;&#8216;ar k&#601;mw&#333;-&#8217;&#275;&#353; &#x1E25;&#259;m&#257;&#x1E6F;e&#x1E35;&#257;: </P>
<P>48&nbsp;z&#601;&#x1E35;&#257;r-&#8217;&#259;n&icirc; meh-&#x1E25;&#257;le&#x1E0F; &#8216;al-mah-&#353;&#353;&#257;w&#601;&#8217; b&#257;r&#257;&#8217;&#x1E6F;&#257; &#x1E35;&#257;l-b&#601;n&ecirc;-&#8217;&#257;&#x1E0F;&#257;m: </P>
<P>49&nbsp;m&icirc; &#x1E21;e&#x1E07;er yi&#x1E25;&#601;yeh w&#601;l&#333;&#8217; yir&#601;&#8217;eh-mm&#257;we&#x1E6F; y&#601;mall&#275;&#x1E6D; naf&#601;&#353;w&#333; m&icirc;ya&#x1E0F;-&#353;&#601;&#8217;w&#333;l sel&acirc;: </P>
<P>50&nbsp;&#8217;ayy&#275;h| &#x1E25;&#259;s&#257;&#x1E0F;ey&#x1E35;&#257; h&#257;ri&#8217;&#353;&#333;n&icirc;m| &#8217;&#259;&#x1E0F;&#333;n&#257;y ni&#353;&#601;b<sup>a</sup>&#8216;&#601;t&#257; l&#601;&#x1E0F;&#257;wi&#x1E0F; be&#8217;&#277;m&ucirc;n&#257;&#x1E6F;e&#x1E35;&#257;: </P>
<P>51&nbsp;z&#601;&#x1E35;&#333;r &#8217;&#259;&#x1E0F;&#333;n&#257;y &#x1E25;er&#601;pa&#x1E6F; &#8216;&#259;&#x1E07;&#257;&#x1E0F;ey&#x1E35;&#257; &#347;&#601;&#8217;&#275;&#x1E6F;&icirc; &#x1E07;&#601;&#x1E25;&ecirc;q&icirc; k&#257;l-rab&icirc;m &#8216;amm&icirc;m: </P>
<P>52&nbsp;&#8217;&#259;&#353;er &#x1E25;&#275;r&#601;f&ucirc; &#8217;w&#333;y&#601;&#x1E07;ey&#x1E35;&#257;| y&#601;hw&acirc; &#8217;&#259;&#353;er &#x1E25;&#275;r&#601;f&ucirc; &#8216;iqq&#601;&#x1E07;w&#333;&#x1E6F; m&#601;&#353;&icirc;&#x1E25;e&#x1E35;&#257;: </P>
<P>53&nbsp;b&#257;r&ucirc;&#x1E35;&#601; y&#601;hw&acirc; l&#601;&#8216;w&#333;l&#257;m &#8217;&#257;m&#275;n| w&#601;&#8217;&#257;m&#275;n: </P>
</TD>
</TABLE>
<P><HR>
<CENTER>
<A HREF="psa090">Next: Psalms (Tehilim) Chapter 90</A></CENTER>
</BODY>
</HTML>
