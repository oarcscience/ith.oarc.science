<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 29</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job029">Polyglot</A>&nbsp;
<A HREF="../kjv/job029">KJV</A>&nbsp;
<A HREF="../sep/job029">Sep</A>&nbsp;
<A HREF="../vul/job029">Vul</A>&nbsp;

<BR>
<BR><A HREF="job">Job (Iyov) Index</A><BR>
&nbsp;
<A HREF="job028">Previous</A>&nbsp;
<A HREF="job030">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 29</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֣סֶף אִ֭יּוֹב שְׂאֵ֥ת מְשָׁל֗וֹ וַיֹּאמַֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;מִֽי־יִתְּנֵ֥נִי כְיַרְחֵי־קֶ֑דֶם כִּ֝ימֵ֗י אֱל֣וֹהַּ יִשְׁמְרֵֽנִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בְּהִלּ֣וֹ נֵ֭רוֹ עֲלֵ֣י רֹאשִׁ֑י לְ֝אוֹרוֹ אֵ֣לֶךְ חֹֽשֶׁךְ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כַּאֲשֶׁ֣ר הָ֭יִיתִי בִּימֵ֣י חָרְפִּ֑י בְּס֥וֹד אֱ֝ל֗וֹהַּ עֲלֵ֣י אָהֳלִֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בְּע֣וֹד שַׁ֭דַּי עִמָּדִ֑י סְבִ֖יבוֹתַ֣י נְעָרָֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בִּרְחֹ֣ץ הֲלִיכַ֣י בְּחֵמָ֑ה וְצ֥וּר יָצ֥וּק עִ֝מָּדִ֗י פַּלְגֵי־שָֽׁמֶן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בְּצֵ֣אתִי שַׁ֣עַר עֲלֵי־קָ֑רֶת בָּ֝רְח֗וֹב אָכִ֥ין מוֹשָׁבִֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;רָא֣וּנִי נְעָרִ֣ים וְנֶחְבָּ֑אוּ וִֽ֝ישִׁישִׁים קָ֣מוּ עָמָֽדוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;שָׂ֭רִים עָצְר֣וּ בְמִלִּ֑ים וְ֝כַ֗ף יָשִׂ֥ימוּ לְפִיהֶֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;קוֹל־נְגִידִ֥ים נֶחְבָּ֑אוּ וּ֝לְשׁוֹנָ֗ם לְחִכָּ֥ם דָּבֵֽקָה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֤י אֹ֣זֶן שָׁ֭מְעָה וַֽתְּאַשְּׁרֵ֑נִי וְעַ֥יִן רָ֝אֲתָ֗ה וַתְּעִידֵֽנִי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּֽי־אֲ֭מַלֵּט עָנִ֣י מְשַׁוֵּ֑עַ וְ֝יָת֗וֹם וְֽלֹא־עֹזֵ֥ר לֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בִּרְכַּ֣ת אֹ֭בֵד עָלַ֣י תָּבֹ֑א וְלֵ֖ב אַלְמָנָ֣ה אַרְנִֽן׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;צֶ֣דֶק לָ֭בַשְׁתִּי וַיִּלְבָּשֵׁ֑נִי כִּמְעִ֥יל<font color="red"><sup>3</font></sup> וְ֝צָנִ֗יף מִשְׁפָּטִֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עֵינַ֣יִם הָ֭יִיתִי לַֽעִוֵּ֑ר וְרַגְלַ֖יִם לַפִּסֵּ֣חַ אָֽנִי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אָ֣ב אָ֭נֹכִֽי לָֽאֶבְיוֹנִ֑ים וְרִ֖ב לֹא־יָדַ֣עְתִּי אֶחְקְרֵֽהוּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וָֽ֭אֲשַׁבְּרָה מְתַלְּע֣וֹת עַוָּ֑ל וּ֝מִשִּׁנָּ֗יו אַשְׁלִ֥יךְ טָֽרֶף׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וָ֭אֹמַר עִם־קִנִּ֣י אֶגְוָ֑ע וְ֝כַח֗וֹל אַרְבֶּ֥ה יָמִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;שָׁרְשִׁ֣י פָת֣וּחַ אֱלֵי־מָ֑יִם וְ֝טַ֗ל יָלִ֥ין בִּקְצִירִֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כְּ֭בוֹדִי חָדָ֣שׁ עִמָּדִ֑י וְ֝קַשְׁתִּ֗י בְּיָדִ֥י תַחֲלִֽיף׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לִֽי־שָׁמְע֥וּ וְיִחֵ֑לּוּ וְ֝יִדְּמ֗וּ לְמ֣וֹ עֲצָתִֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אַחֲרֵ֣י דְ֭בָרִי לֹ֣א יִשְׁנ֑וּ וְ֝עָלֵ֗ימוֹ תִּטֹּ֥ף מִלָּתִֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְיִֽחֲל֣וּ כַמָּטָ֣ר לִ֑י וּ֝פִיהֶ֗ם פָּעֲר֥וּ לְמַלְקֽוֹשׁ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אֶשְׂחַ֣ק אֲ֭לֵהֶם לֹ֣א יַאֲמִ֑ינוּ וְא֥וֹר פָּ֝נַ֗י לֹ֣א יַפִּילֽוּן׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אֶֽבֲחַ֣ר דַּרְכָּם֮ וְאֵשֵׁ֪ב רֹ֥אשׁ וְ֭אֶשְׁכּוֹן כְּמֶ֣לֶךְ בַּגְּד֑וּד כַּאֲשֶׁ֖ר אֲבֵלִ֣ים יְנַחֵֽם׃ </P>
</TD>
<TD WIDTH="50%">
<P>1&nbsp;wayy&#333;sef &#8217;&icirc;yw&#333;&#x1E07; &#347;&#601;&#8217;&#275;&#x1E6F; m&#601;&#353;&#257;lw&#333; wayy&#333;&#8217;mar: </P>
<P>2&nbsp;m&icirc;-yit&#601;n&#275;n&icirc; &#x1E35;&#601;yar&#601;&#x1E25;&ecirc;-qe&#x1E0F;em k&icirc;m&ecirc; &#8217;&#277;lw&#333;hha yi&#353;&#601;m&#601;r&#275;n&icirc;: </P>
<P>3&nbsp;b&#601;hillw&#333; n&#275;rw&#333; &#8216;&#259;l&ecirc; r&#333;&#8217;&#353;&icirc; l&#601;&#8217;w&#333;rw&#333; &#8217;&#275;le&#x1E35;&#601; &#x1E25;&#333;&#353;e&#x1E35;&#601;: </P>
<P>4&nbsp;ka&#8217;&#259;&#353;er h&#257;y&icirc;&#x1E6F;&icirc; b&icirc;m&ecirc; &#x1E25;&#257;r&#601;p&icirc; b&#601;sw&#333;&#x1E0F; &#8217;&#277;lw&#333;hha &#8216;&#259;l&ecirc; &#8217;&acirc;&#335;l&icirc;: </P>
<P>5&nbsp;b&#601;&#8216;w&#333;&#x1E0F; &#353;aday &#8216;imm&#257;&#x1E0F;&icirc; s&#601;&#x1E07;&icirc;&#x1E07;w&#333;&#x1E6F;ay n&#601;&#8216;&#257;r&#257;y: </P>
<P>6&nbsp;bir&#601;&#x1E25;&#333;&#x1E63; h&#259;l&icirc;&#x1E35;ay b&#601;&#x1E25;&#275;m&acirc; w&#601;&#x1E63;&ucirc;r y&#257;&#x1E63;&ucirc;q &#8216;imm&#257;&#x1E0F;&icirc; pal&#601;&#x1E21;&ecirc;-&#353;&#257;men: </P>
<P>7&nbsp;b&#601;&#x1E63;&#275;&#8217;&#x1E6F;&icirc; &#353;<sup>a</sup>&#8216;ar &#8216;&#259;l&ecirc;-q&#257;re&#x1E6F; b&#257;r&#601;&#x1E25;w&#333;&#x1E07; &#8217;&#257;&#x1E35;&icirc;n mw&#333;&#353;&#257;&#x1E07;&icirc;: </P>
<P>8&nbsp;r&#257;&#8217;&ucirc;n&icirc; n&#601;&#8216;&#257;r&icirc;m w&#601;ne&#x1E25;&#601;b&#257;&#8217;&ucirc; w&icirc;&#353;&icirc;&#353;&icirc;m q&#257;m&ucirc; &#8216;&#257;m&#257;&#x1E0F;&ucirc;: </P>
<P>9&nbsp;&#347;&#257;r&icirc;m &#8216;&#257;&#x1E63;&#601;r&ucirc; &#x1E07;&#601;mill&icirc;m w&#601;&#x1E35;af y&#257;&#347;&icirc;m&ucirc; l&#601;f&icirc;hem: </P>
<P>10&nbsp;qw&#333;l-n&#601;&#x1E21;&icirc;&#x1E0F;&icirc;m ne&#x1E25;&#601;b&#257;&#8217;&ucirc; &ucirc;l&#601;&#353;w&#333;n&#257;m l&#601;&#x1E25;ik&#257;m d&#257;&#x1E07;&#275;q&acirc;: </P>
<P>11&nbsp;k&icirc; &#8217;&#333;zen &#353;&#257;m&#601;&#8216;&acirc; wat&#601;&#8217;a&#353;&#353;&#601;r&#275;n&icirc; w&#601;&#8216;ayin r&#257;&#8217;&#259;&#x1E6F;&acirc; wat&#601;&#8216;&icirc;&#x1E0F;&#275;n&icirc;: </P>
<P>12&nbsp;k&icirc;-&#8217;&#259;mall&#275;&#x1E6D; &#8216;&#257;n&icirc; m&#601;&#353;a&ucirc;&#275;&#8216;a w&#601;y&#257;&#x1E6F;w&#333;m w&#601;l&#333;&#8217;-&#8216;&#333;z&#275;r lw&#333;: </P>
<P>13&nbsp;bir&#601;ka&#x1E6F; &#8217;&#333;&#x1E07;&#275;&#x1E0F; &#8216;&#257;lay t&#257;&#x1E07;&#333;&#8217; w&#601;l&#275;&#x1E07; &#8217;al&#601;m&#257;n&acirc; &#8217;ar&#601;nin: </P>
<P>14&nbsp;&#x1E63;e&#x1E0F;eq l&#257;&#x1E07;a&#353;&#601;t&icirc; wayyil&#601;b&#257;&#353;&#275;n&icirc; kim&#601;&#8216;&icirc;l<font color="red"><sup>3</font></sup> w&#601;&#x1E63;&#257;n&icirc;f mi&#353;&#601;p&#257;&#x1E6D;&icirc;: </P>
<P>15&nbsp;&#8216;&ecirc;nayim h&#257;y&icirc;&#x1E6F;&icirc; l<sup>a</sup>&#8216;i&ucirc;&#275;r w&#601;ra&#x1E21;&#601;layim lapiss&#275;&#x1E25;a &#8217;&#257;n&icirc;: </P>
<P>16&nbsp;&#8217;&#257;&#x1E07; &#8217;&#257;n&#333;&#x1E35;&icirc; l&#257;&#8217;e&#x1E07;&#601;yw&#333;n&icirc;m w&#601;ri&#x1E07; l&#333;&#8217;-y&#257;&#x1E0F;<sup>a</sup>&#8216;&#601;t&icirc; &#8217;e&#x1E25;&#601;q&#601;r&#275;h&ucirc;: </P>
<P>17&nbsp;w&#257;&#8217;&#259;&#353;ab&#601;r&acirc; m&#601;&#x1E6F;all&#601;&#8216;w&#333;&#x1E6F; &#8216;a&ucirc;&#257;l &ucirc;mi&#353;&#353;inn&#257;yw &#8217;a&#353;&#601;l&icirc;&#x1E35;&#601; &#x1E6D;&#257;ref: </P>
<P>18&nbsp;w&#257;&#8217;&#333;mar &#8216;im-qinn&icirc; &#8217;e&#x1E21;&#601;w&#257;&#8216; w&#601;&#x1E35;<sup>a</sup>&#x1E25;w&#333;l &#8217;ar&#601;beh y&#257;m&icirc;m: </P>
<P>19&nbsp;&#353;&#257;r&#601;&#353;&icirc; f&#257;&#x1E6F;&ucirc;&#x1E25;a &#8217;&#277;l&ecirc;-m&#257;yim w&#601;&#x1E6D;al y&#257;l&icirc;n biq&#601;&#x1E63;&icirc;r&icirc;: </P>
<P>20&nbsp;k&#601;&#x1E07;w&#333;&#x1E0F;&icirc; &#x1E25;&#257;&#x1E0F;&#257;&#353; &#8216;imm&#257;&#x1E0F;&icirc; w&#601;qa&#353;&#601;t&icirc; b&#601;y&#257;&#x1E0F;&icirc; &#x1E6F;<sup>a</sup>&#x1E25;&#259;l&icirc;f: </P>
<P>21&nbsp;l&icirc;-&#353;&#257;m&#601;&#8216;&ucirc; w&#601;yi&#x1E25;&#275;ll&ucirc; w&#601;yid&#601;m&ucirc; l&#601;mw&#333; &#8216;&#259;&#x1E63;&#257;&#x1E6F;&icirc;: </P>
<P>22&nbsp;&#8217;<sup>a</sup>&#x1E25;&#259;r&ecirc; &#x1E0F;&#601;&#x1E07;&#257;r&icirc; l&#333;&#8217; yi&#353;&#601;n&ucirc; w&#601;&#8216;&#257;l&ecirc;mw&#333; ti&#x1E6D;&#x1E6D;&#333;f mill&#257;&#x1E6F;&icirc;: </P>
<P>23&nbsp;w&#601;yi&#x1E25;&#259;l&ucirc; &#x1E35;amm&#257;&#x1E6D;&#257;r l&icirc; &ucirc;f&icirc;hem p&#257;&#8216;&#259;r&ucirc; l&#601;mal&#601;qw&#333;&#353;: </P>
<P>24&nbsp;&#8217;e&#347;&#601;&#x1E25;aq &#8217;&#259;l&#275;hem l&#333;&#8217; ya&#8217;&#259;m&icirc;n&ucirc; w&#601;&#8217;w&#333;r p&#257;nay l&#333;&#8217; yap&icirc;l&ucirc;n: </P>
<P>25&nbsp;&#8217;e&#x1E07;&#259;&#x1E25;ar dar&#601;k&#257;m w&#601;&#8217;&#275;&#353;&#275;&#x1E07; r&#333;&#8217;&#353; w&#601;&#8217;e&#353;&#601;kw&#333;n k&#601;mele&#x1E35;&#601; bag&#601;&#x1E0F;&ucirc;&#x1E0F; ka&#8217;&#259;&#353;er &#8217;&#259;&#x1E07;&#275;l&icirc;m y&#601;n<sup>a</sup>&#x1E25;&#275;m: </P>
</TD>
</TABLE>
<P><HR>
<CENTER>
<A HREF="job030">Next: Job (Iyov) Chapter 30</A></CENTER>
</BODY>
</HTML>
