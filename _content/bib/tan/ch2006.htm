<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2006">Polyglot</A>&nbsp;
<A HREF="../kjv/ch2006">KJV</A>&nbsp;
<A HREF="../sep/ch2006">Sep</A>&nbsp;
<A HREF="../vul/ch2006">Vul</A>&nbsp;

<BR>
<BR><A HREF="ch2">2 Chronicles (2 Divrey Yamim) Index</A><BR>
&nbsp;
<A HREF="ch2005">Previous</A>&nbsp;
<A HREF="ch2007">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אָ֖ז אָמַ֣ר שְׁלֹמֹ֑ה יְהוָ֣ה אָמַ֔ר לִשְׁכּ֖וֹן בָּעֲרָפֶֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַֽאֲנִ֛י בָּנִ֥יתִי בֵית־זְבֻ֖ל לָ֑ךְ וּמָכ֥וֹן לְשִׁבְתְּךָ֖ עוֹלָמִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיַּסֵּ֤ב הַמֶּ֙לֶךְ֙ אֶת־פָּנָ֔יו וַיְבָ֕רֶךְ אֵ֖ת כָּל־קְהַ֣ל יִשְׂרָאֵ֑ל וְכָל־קְהַ֥ל יִשְׂרָאֵ֖ל עוֹמֵֽד׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֗אמֶר בָּר֤וּךְ יְהוָה֙ אֱלֹהֵ֣י יִשְׂרָאֵ֔ל אֲשֶׁר֙ דִּבֶּ֣ר בְּפִ֔יו אֵ֖ת דָּוִ֣יד אָבִ֑י וּבְיָדָ֥יו מִלֵּ֖א לֵאמֹֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;מִן־הַיּ֗וֹם אֲשֶׁ֨ר הוֹצֵ֣אתִי אֶת־עַמִּי֮ מֵאֶ֣רֶץ מִצְרַיִם֒ לֹא־בָחַ֣רְתִּֽי בְעִ֗יר מִכֹּל֙ שִׁבְטֵ֣י יִשְׂרָאֵ֔ל לִבְנ֣וֹת בַּ֔יִת לִהְי֥וֹת שְׁמִ֖י שָׁ֑ם וְלֹא־בָחַ֣רְתִּֽי בְאִ֔ישׁ לִהְי֥וֹת נָגִ֖יד עַל־עַמִּ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וָאֶבְחַר֙ בִּיר֣וּשָׁלִַ֔ם לִהְי֥וֹת שְׁמִ֖י שָׁ֑ם וָאֶבְחַ֣ר בְּדָוִ֔יד לִהְי֖וֹת עַל־עַמִּ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְהִ֕י עִם־לְבַ֖ב דָּוִ֣יד אָבִ֑י לִבְנ֣וֹת בַּ֔יִת לְשֵׁ֥ם יְהוָ֖ה אֱלֹהֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֤אמֶר יְהוָה֙ אֶל־דָּוִ֣יד אָבִ֔י יַ֗עַן אֲשֶׁ֤ר הָיָה֙ עִם־לְבָ֣בְךָ֔ לִבְנ֥וֹת בַּ֖יִת לִשְׁמִ֑י הֱ‍ֽטִיב֔וֹתָ כִּ֥י הָיָ֖ה עִם־לְבָבֶֽךָ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;רַ֣ק אַתָּ֔ה לֹ֥א תִבְנֶ֖ה הַבָּ֑יִת כִּ֤י בִנְךָ֙ הַיּוֹצֵ֣א מֵֽחֲלָצֶ֔יךָ הֽוּא־יִבְנֶ֥ה הַבַּ֖יִת לִשְׁמִֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיָּ֣קֶם יְהוָ֔ה אֶת־דְּבָר֖וֹ אֲשֶׁ֣ר דִּבֵּ֑ר וָאָק֡וּם תַּחַת֩ דָּוִ֨יד אָבִ֜י וָאֵשֵׁ֣ב׀ עַל־כִּסֵּ֣א יִשְׂרָאֵ֗ל כַּאֲשֶׁר֙ דִּבֶּ֣ר יְהוָ֔ה וָאֶבְנֶ֣ה הַבַּ֔יִת לְשֵׁ֥ם יְהוָ֖ה אֱלֹהֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וָאָשִׂ֥ים שָׁם֙ אֶת־הָ֣אָר֔וֹן אֲשֶׁר־שָׁ֖ם בְּרִ֣ית יְהוָ֑ה אֲשֶׁ֥ר כָּרַ֖ת עִם־בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַֽיַּעֲמֹ֗ד לִפְנֵי֙ מִזְבַּ֣ח יְהוָ֔ה נֶ֖גֶד כָּל־קְהַ֣ל יִשְׂרָאֵ֑ל וַיִּפְרֹ֖שׂ כַּפָּֽיו׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּֽי־עָשָׂ֨ה שְׁלֹמֹ֜ה כִּיּ֣וֹר נְחֹ֗שֶׁת וַֽיִּתְּנֵהוּ֮ בְּת֣וֹךְ הָעֲזָרָה֒ חָמֵ֨שׁ אַמּ֜וֹת אָרְכּ֗וֹ וְחָמֵ֤שׁ אַמּוֹת֙ רָחְבּ֔וֹ וְאַמּ֥וֹת שָׁל֖וֹשׁ קוֹמָת֑וֹ וַיַּעֲמֹ֣ד עָלָ֗יו וַיִּבְרַ֤ךְ עַל־בִּרְכָּיו֙ נֶ֚גֶד כָּל־קְהַ֣ל יִשְׂרָאֵ֔ל וַיִּפְרֹ֥שׂ כַּפָּ֖יו הַשָּׁמָֽיְמָה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּאמַ֗ר יְהוָ֞ה אֱלֹהֵ֤י יִשְׂרָאֵל֙ אֵין־כָּמ֣וֹךָ אֱלֹהִ֔ים בַּשָּׁמַ֖יִם וּבָאָ֑רֶץ שֹׁמֵ֤ר הַבְּרִית֙ וְֽהַחֶ֔סֶד לַעֲבָדֶ֕יךָ הַהֹלְכִ֥ים לְפָנֶ֖יךָ בְּכָל־לִבָּֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֲשֶׁ֣ר שָׁמַ֗רְתָּ לְעַבְדְּךָ֙ דָּוִ֣יד אָבִ֔י אֵ֥ת אֲשֶׁר־דִּבַּ֖רְתָּ ל֑וֹ וַתְּדַבֵּ֥ר בְּפִ֛יךָ וּבְיָדְךָ֥ מִלֵּ֖אתָ כַּיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְעַתָּ֞ה יְהוָ֣ה׀ אֱלֹהֵ֣י יִשְׂרָאֵ֗ל שְׁ֠מֹר לְעַבְדְּךָ֙ דָוִ֤יד אָבִי֙ אֵת֩ אֲשֶׁ֨ר דִּבַּ֤רְתָּ לּוֹ֙ לֵאמֹ֔ר לֹא־יִכָּרֵ֨ת לְךָ֥ אִישׁ֙ מִלְּפָנַ֔י יוֹשֵׁ֖ב עַל־כִּסֵּ֣א יִשְׂרָאֵ֑ל רַ֠ק אִם־יִשְׁמְר֨וּ בָנֶ֜יךָ אֶת־דַּרְכָּ֗ם לָלֶ֙כֶת֙ בְּת֣וֹרָתִ֔י כַּאֲשֶׁ֥ר הָלַ֖כְתָּ לְפָנָֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְעַתָּ֕ה יְהוָ֖ה אֱלֹהֵ֣י יִשְׂרָאֵ֑ל יֵֽאָמֵן֙ דְּבָ֣רְךָ֔ אֲשֶׁ֥ר דִּבַּ֖רְתָּ לְעַבְדְּךָ֥ לְדָוִֽיד׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּ֚י הַֽאֻמְנָ֔ם יֵשֵׁ֧ב אֱלֹהִ֛ים אֶת־הָאָדָ֖ם עַל־הָאָ֑רֶץ הִ֠נֵּה שָׁמַ֜יִם וּשְׁמֵ֤י הַשָּׁמַ֙יִם֙ לֹ֣א יְכַלְכְּל֔וּךָ אַ֕ף כִּֽי־הַבַּ֥יִת הַזֶּ֖ה<font color="red"><sup>3</font></sup> אֲשֶׁ֥ר בָּנִֽיתִי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּפָנִ֜יתָ אֶל־תְּפִלַּ֧ת עַבְדְּךָ֛ וְאֶל־תְּחִנָּת֖וֹ יְהוָ֣ה אֱלֹהָ֑י לִשְׁמֹ֤עַ אֶל־הָרִנָּה֙ וְאֶל־הַתְּפִלָּ֔ה אֲשֶׁ֥ר עַבְדְּךָ֖ מִתְפַּלֵּ֥ל לְפָנֶֽיךָ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לִהְיוֹת֩ עֵינֶ֨יךָ פְתֻח֜וֹת אֶל־הַבַּ֤יִת הַזֶּה֙ יוֹמָ֣ם וָלַ֔יְלָה אֶל־הַ֨מָּק֔וֹם אֲשֶׁ֣ר אָמַ֔רְתָּ לָשׂ֥וּם שִׁמְךָ֖ שָׁ֑ם לִשְׁמ֙וֹעַ֙ אֶל־הַתְּפִלָּ֔ה אֲשֶׁ֣ר יִתְפַּלֵּ֣ל עַבְדְּךָ֔ אֶל־הַמָּק֖וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְשָׁ֨מַעְתָּ֜ אֶל־תַּחֲנוּנֵ֤י עַבְדְּךָ֙ וְעַמְּךָ֣ יִשְׂרָאֵ֔ל אֲשֶׁ֥ר יִֽתְפַּֽלְל֖וּ אֶל־הַמָּק֣וֹם הַזֶּ֑ה וְ֠אַתָּה תִּשְׁמַ֞ע מִמְּק֤וֹם שִׁבְתְּךָ֙ מִן־הַשָּׁמַ֔יִם וְשָׁמַעְתָּ֖ וְסָלָֽחְתָּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אִם־יֶחֱטָ֥א אִישׁ֙ לְרֵעֵ֔הוּ וְנָֽשָׁא־ב֥וֹ אָלָ֖ה לְהַֽאֲלֹת֑וֹ וּבָ֗א אָלָ֛ה לִפְנֵ֥י מִֽזְבַּחֲךָ֖ בַּבַּ֥יִת הַזֶּֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְאַתָּ֣ה׀ תִּשְׁמַ֣ע מִן־הַשָּׁמַ֗יִם וְעָשִׂ֙יתָ֙ וְשָׁפַטְתָּ֣ אֶת־עֲבָדֶ֔יךָ לְהָשִׁ֣יב לְרָשָׁ֔ע לָתֵ֥ת דַּרְכּ֖וֹ בְּרֹאשׁ֑וֹ וּלְהַצְדִּ֣יק צַדִּ֔יק לָ֥תֶת ל֖וֹ כְּצִדְקָתֽוֹ׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְֽאִם־יִנָּגֵ֞ף עַמְּךָ֧ יִשְׂרָאֵ֛ל לִפְנֵ֥י אוֹיֵ֖ב כִּ֣י יֶֽחֶטְאוּ־לָ֑ךְ וְשָׁ֙בוּ֙ וְהוֹד֣וּ אֶת־שְׁמֶ֔ךָ וְהִתְפַּֽלְל֧וּ וְהִֽתְחַנְּנ֛וּ לְפָנֶ֖יךָ בַּבַּ֥יִת הַזֶּֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאַתָּה֙ תִּשְׁמַ֣ע מִן־הַשָּׁמַ֔יִם וְסָ֣לַחְתָּ֔ לְחַטַּ֖את עַמְּךָ֣ יִשְׂרָאֵ֑ל וַהֲשֵׁיבוֹתָם֙ אֶל־הָ֣אֲדָמָ֔ה אֲשֶׁר־נָתַ֥תָּה לָהֶ֖ם וְלַאֲבֹתֵיהֶֽם׃ פ</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בְּהֵעָצֵ֧ר הַשָּׁמַ֛יִם וְלֹֽא־יִהְיֶ֥ה מָטָ֖ר כִּ֣י יֶֽחֶטְאוּ־לָ֑ךְ וְהִֽתְפַּלְל֞וּ אֶל־הַמָּק֤וֹם הַזֶּה֙ וְהוֹד֣וּ אֶת־שְׁמֶ֔ךָ מֵחַטָּאתָ֥ם יְשׁוּב֖וּן כִּ֥י תַעֲנֵֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְאַתָּ֣ה׀ תִּשְׁמַ֣ע הַשָּׁמַ֗יִם וְסָ֨לַחְתָּ֜ לְחַטַּ֤את עֲבָדֶ֙יךָ֙ וְעַמְּךָ֣ יִשְׂרָאֵ֔ל כִּ֥י תוֹרֵ֛ם אֶל־הַדֶּ֥רֶךְ הַטּוֹבָ֖ה אֲשֶׁ֣ר יֵֽלְכוּ־בָ֑הּ וְנָתַתָּ֤ה מָטָר֙ עַֽל־אַרְצְךָ֔ אֲשֶׁר־נָתַ֥תָּה לְעַמְּךָ֖ לְנַחֲלָֽה׃ ס</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;רָעָ֞ב כִּֽי־יִהְיֶ֣ה בָאָ֗רֶץ דֶּ֣בֶר כִּֽי־יִֽ֠הְיֶה שִׁדָּפ֨וֹן וְיֵרָק֜וֹן אַרְבֶּ֤ה וְחָסִיל֙ כִּ֣י יִהְיֶ֔ה כִּ֧י יָֽצַר־ל֛וֹ אוֹיְבָ֖יו בְּאֶ֣רֶץ שְׁעָרָ֑יו כָּל־נֶ֖גַע וְכָֽל־מַחֲלָֽה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;כָּל־תְּפִלָּ֣ה כָל־תְּחִנָּ֗ה אֲשֶׁ֤ר יִהְיֶה֙ לְכָל־הָ֣אָדָ֔ם וּלְכֹ֖ל עַמְּךָ֣ יִשְׂרָאֵ֑ל אֲשֶׁ֣ר יֵדְע֗וּ אִ֤ישׁ נִגְעוֹ֙ וּמַכְאֹב֔וֹ וּפָרַ֥שׂ כַּפָּ֖יו אֶל־הַבַּ֥יִת הַזֶּֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְ֠אַתָּה תִּשְׁמַ֨ע מִן־הַשָּׁמַ֜יִם מְכ֤וֹן שִׁבְתֶּ֙ךָ֙ וְסָ֣לַחְתָּ֔ וְנָתַתָּ֤ה לָאִישׁ֙ כְּכָל־דְּרָכָ֔יו אֲשֶׁ֥ר תֵּדַ֖ע אֶת־לְבָב֑וֹ כִּ֤י אַתָּה֙ לְבַדְּךָ֣ יָדַ֔עְתָּ אֶת־לְבַ֖ב בְּנֵ֥י הָאָדָֽם׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;לְמַ֣עַן יִֽירָא֗וּךָ לָלֶ֙כֶת֙ בִּדְרָכֶ֔יךָ כָּל־הַ֨יָּמִ֔ים אֲשֶׁר־הֵ֥ם חַיִּ֖ים עַל־פְּנֵ֣י הָאֲדָמָ֑ה אֲשֶׁ֥ר נָתַ֖תָּה לַאֲבֹתֵֽינוּ׃ ס</P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְגַ֣ם אֶל־הַנָּכְרִ֗י אֲ֠שֶׁר לֹ֥א מֵעַמְּךָ֣ יִשְׂרָאֵל֮ הוּא֒ וּבָ֣א׀ מֵאֶ֣רֶץ רְחוֹקָ֗ה לְמַ֨עַן שִׁמְךָ֤ הַגָּדוֹל֙ וְיָדְךָ֣ הַחֲזָקָ֔ה וּֽזְרֽוֹעֲךָ֖ הַנְּטוּיָ֑ה וּבָ֥אוּ וְהִֽתְפַּלְל֖וּ אֶל־הַבַּ֥יִת הַזֶּֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְאַתָּ֞ה תִּשְׁמַ֤ע מִן־הַשָּׁמַ֙יִם֙ מִמְּכ֣וֹן שִׁבְתֶּ֔ךָ וְעָשִׂ֕יתָ כְּכֹ֛ל אֲשֶׁר־יִקְרָ֥א אֵלֶ֖יךָ הַנָּכְרִ֑י לְמַ֣עַן יֵדְעוּ֩ כָל־עַמֵּ֨י הָאָ֜רֶץ אֶת־שְׁמֶ֗ךָ וּלְיִרְאָ֤ה אֹֽתְךָ֙ כְּעַמְּךָ֣ יִשְׂרָאֵ֔ל וְלָדַ֕עַת כִּֽי־שִׁמְךָ֣ נִקְרָ֔א עַל־הַבַּ֥יִת הַזֶּ֖ה אֲשֶׁ֥ר בָּנִֽיתִי׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;כִּֽי־יֵצֵ֨א עַמְּךָ֤ לַמִּלְחָמָה֙ עַל־א֣וֹיְבָ֔יו בַּדֶּ֖רֶךְ אֲשֶׁ֣ר תִּשְׁלָחֵ֑ם וְהִתְפַּֽלְל֣וּ אֵלֶ֗יךָ דֶּ֣רֶךְ הָעִ֤יר הַזֹּאת֙ אֲשֶׁ֣ר בָּחַ֣רְתָּ בָּ֔הּ וְהַבַּ֖יִת אֲשֶׁר־בָּנִ֥יתִי לִשְׁמֶֽךָ׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְשָׁמַעְתָּ֙ מִן־הַשָּׁמַ֔יִם אֶת־תְּפִלָּתָ֖ם וְאֶת־תְּחִנָּתָ֑ם וְעָשִׂ֖יתָ מִשְׁפָּטָֽם׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;כִּ֣י יֶחֶטְאוּ־לָ֗ךְ כִּ֣י אֵ֤ין אָדָם֙ אֲשֶׁ֣ר לֹא־יֶחֱטָ֔א וְאָנַפְתָּ֣ בָ֔ם וּנְתַתָּ֖ם לִפְנֵ֣י אוֹיֵ֑ב וְשָׁב֧וּם שׁוֹבֵיהֶ֛ם אֶל־אֶ֥רֶץ רְחוֹקָ֖ה א֥וֹ קְרוֹבָֽה׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְהֵשִׁ֙יבוּ֙ אֶל־לְבָבָ֔ם בָּאָ֖רֶץ אֲשֶׁ֣ר נִשְׁבּוּ־שָׁ֑ם וְשָׁ֣בוּ׀ וְהִֽתְחַנְּנ֣וּ אֵלֶ֗יךָ בְּאֶ֤רֶץ שִׁבְיָם֙ לֵאמֹ֔ר חָטָ֥אנוּ הֶעֱוִ֖ינוּ וְרָשָֽׁעְנוּ׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְשָׁ֣בוּ אֵלֶ֗יךָ בְּכָל־לִבָּם֙ וּבְכָל־נַפְשָׁ֔ם בְּאֶ֥רֶץ שִׁבְיָ֖ם אֲשֶׁר־שָׁב֣וּ אֹתָ֑ם וְהִֽתְפַּֽלְל֗וּ דֶּ֤רֶךְ אַרְצָם֙ אֲשֶׁ֣ר נָתַ֣תָּה לַאֲבוֹתָ֔ם וְהָעִיר֙ אֲשֶׁ֣ר בָּחַ֔רְתָּ וְלַבַּ֖יִת אֲשֶׁר־בָּנִ֥יתִי לִשְׁמֶֽךָ׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְשָׁמַעְתָּ֙ מִן־הַשָּׁמַ֜יִם מִמְּכ֣וֹן שִׁבְתְּךָ֗ אֶת־תְּפִלָּתָם֙ וְאֶת־תְּחִנֹּ֣תֵיהֶ֔ם וְעָשִׂ֖יתָ מִשְׁפָּטָ֑ם וְסָלַחְתָּ֥ לְעַמְּךָ֖ אֲשֶׁ֥ר חָֽטְאוּ־לָֽךְ׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;עַתָּ֣ה אֱלֹהַ֗י יִֽהְיוּ־נָ֤א עֵינֶ֙יךָ֙ פְּתֻח֔וֹת וְאָזְנֶ֖יךָ קַשֻּׁב֑וֹת לִתְפִלַּ֖ת הַמָּק֥וֹם הַזֶּֽה׃ ס</P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְעַתָּ֗ה קוּמָ֞ה יְהוָ֤ה אֱלֹהִים֙ לְֽנוּחֶ֔ךָ אַתָּ֖ה וַאֲר֣וֹן עֻזֶּ֑ךָ כֹּהֲנֶ֜יךָ יְהוָ֤ה אֱלֹהִים֙ יִלְבְּשׁ֣וּ תְשׁוּעָ֔ה וַחֲסִידֶ֖יךָ יִשְׂמְח֥וּ בַטּֽוֹב׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;יְהוָ֣ה אֱלֹהִ֔ים אַל־תָּשֵׁ֖ב פְּנֵ֣י מְשִׁיחֶ֑יךָ זָכְרָ֕ה לְחַֽסְדֵ֖י דָּוִ֥יד עַבְדֶּֽךָ׃ פ</P>
</TD>
<TD WIDTH="50%">
<P>1&nbsp;&#8217;&#257;z &#8217;&#257;mar &#353;&#601;l&#333;m&#333;h y&#601;hw&acirc; &#8217;&#257;mar li&#353;&#601;kw&#333;n b&#257;&#8216;&#259;r&#257;fel: </P>
<P>2&nbsp;wa&#8217;&#259;n&icirc; b&#257;n&icirc;&#x1E6F;&icirc; &#x1E07;&ecirc;&#x1E6F;-z&#601;&#x1E07;ul l&#257;&#x1E35;&#601; &ucirc;m&#257;&#x1E35;w&#333;n l&#601;&#353;i&#x1E07;&#601;t&#601;&#x1E35;&#257; &#8216;w&#333;l&#257;m&icirc;m: </P>
<P>3&nbsp;wayyass&#275;&#x1E07; hammele&#x1E35;&#601; &#8217;e&#x1E6F;-p&#257;n&#257;yw way&#601;&#x1E07;&#257;re&#x1E35;&#601; &#8217;&#275;&#x1E6F; k&#257;l-q&#601;hal yi&#347;&#601;r&#257;&#8217;&#275;l w&#601;&#x1E35;&#257;l-q&#601;hal yi&#347;&#601;r&#257;&#8217;&#275;l &#8216;w&#333;m&#275;&#x1E0F;: </P>
<P>4&nbsp;wayy&#333;&#8217;mer b&#257;r&ucirc;&#x1E35;&#601; y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&#259;&#353;er diber b&#601;f&icirc;w &#8217;&#275;&#x1E6F; d&#257;w&icirc;&#x1E0F; &#8217;&#257;&#x1E07;&icirc; &ucirc;&#x1E07;&#601;y&#257;&#x1E0F;&#257;yw mill&#275;&#8217; l&#275;&#8217;m&#333;r: </P>
<P>5&nbsp;min-hayyw&#333;m &#8217;&#259;&#353;er hw&#333;&#x1E63;&#275;&#8217;&#x1E6F;&icirc; &#8217;e&#x1E6F;-&#8216;amm&icirc; m&#275;&#8217;ere&#x1E63; mi&#x1E63;&#601;rayim l&#333;&#8217;-&#x1E07;&#257;&#x1E25;ar&#601;t&icirc; &#x1E07;&#601;&#8216;&icirc;r mik&#333;l &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l li&#x1E07;&#601;nw&#333;&#x1E6F; bayi&#x1E6F; lih&#601;yw&#333;&#x1E6F; &#353;&#601;m&icirc; &#353;&#257;m w&#601;l&#333;&#8217;-&#x1E07;&#257;&#x1E25;ar&#601;t&icirc; &#x1E07;&#601;&#8217;&icirc;&#353; lih&#601;yw&#333;&#x1E6F; n&#257;&#x1E21;&icirc;&#x1E0F; &#8216;al-&#8216;amm&icirc; yi&#347;&#601;r&#257;&#8217;&#275;l: </P>
<P>6&nbsp;w&#257;&#8217;e&#x1E07;&#601;&#x1E25;ar b&icirc;r&ucirc;&#353;&#257;laim lih&#601;yw&#333;&#x1E6F; &#353;&#601;m&icirc; &#353;&#257;m w&#257;&#8217;e&#x1E07;&#601;&#x1E25;ar b&#601;&#x1E0F;&#257;w&icirc;&#x1E0F; lih&#601;yw&#333;&#x1E6F; &#8216;al-&#8216;amm&icirc; yi&#347;&#601;r&#257;&#8217;&#275;l: </P>
<P>7&nbsp;way&#601;h&icirc; &#8216;im-l&#601;&#x1E07;a&#x1E07; d&#257;w&icirc;&#x1E0F; &#8217;&#257;&#x1E07;&icirc; li&#x1E07;&#601;nw&#333;&#x1E6F; bayi&#x1E6F; l&#601;&#353;&#275;m y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l: </P>
<P>8&nbsp;wayy&#333;&#8217;mer y&#601;hw&acirc; &#8217;el-d&#257;w&icirc;&#x1E0F; &#8217;&#257;&#x1E07;&icirc; y<sup>a</sup>&#8216;an &#8217;&#259;&#353;er h&#257;y&acirc; &#8216;im-l&#601;&#x1E07;&#257;&#x1E07;&#601;&#x1E35;&#257; li&#x1E07;&#601;nw&#333;&#x1E6F; bayi&#x1E6F; li&#353;&#601;m&icirc; h&#277;&#x200D;&#x1E6D;&icirc;&#x1E07;w&#333;&#x1E6F;&#257; k&icirc; h&#257;y&acirc; &#8216;im-l&#601;&#x1E07;&#257;&#x1E07;e&#x1E35;&#257;: </P>
<P>9&nbsp;raq &#8217;at&acirc; l&#333;&#8217; &#x1E6F;i&#x1E07;&#601;neh hab&#257;yi&#x1E6F; k&icirc; &#x1E07;in&#601;&#x1E35;&#257; hayyw&#333;&#x1E63;&#275;&#8217; m&#275;&#x1E25;&#259;l&#257;&#x1E63;ey&#x1E35;&#257; h&ucirc;&#8217;-yi&#x1E07;&#601;neh habayi&#x1E6F; li&#353;&#601;m&icirc;: </P>
<P>10&nbsp;wayy&#257;qem y&#601;hw&acirc; &#8217;e&#x1E6F;-d&#601;&#x1E07;&#257;rw&#333; &#8217;&#259;&#353;er dib&#275;r w&#257;&#8217;&#257;q&ucirc;m t<sup>a</sup>&#x1E25;a&#x1E6F; d&#257;w&icirc;&#x1E0F; &#8217;&#257;&#x1E07;&icirc; w&#257;&#8217;&#275;&#353;&#275;&#x1E07;| &#8216;al-kiss&#275;&#8217; yi&#347;&#601;r&#257;&#8217;&#275;l ka&#8217;&#259;&#353;er diber y&#601;hw&acirc; w&#257;&#8217;e&#x1E07;&#601;neh habayi&#x1E6F; l&#601;&#353;&#275;m y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l: </P>
<P>11&nbsp;w&#257;&#8217;&#257;&#347;&icirc;m &#353;&#257;m &#8217;e&#x1E6F;-h&#257;&#8217;&#257;rw&#333;n &#8217;&#259;&#353;er-&#353;&#257;m b&#601;r&icirc;&#x1E6F; y&#601;hw&acirc; &#8217;&#259;&#353;er k&#257;ra&#x1E6F; &#8216;im-b&#601;n&ecirc; yi&#347;&#601;r&#257;&#8217;&#275;l: </P>
<P>12&nbsp;wayy<sup>a</sup>&#8216;&#259;m&#333;&#x1E0F; lif&#601;n&ecirc; miz&#601;b<sup>a</sup>&#x1E25; y&#601;hw&acirc; ne&#x1E21;e&#x1E0F; k&#257;l-q&#601;hal yi&#347;&#601;r&#257;&#8217;&#275;l wayyif&#601;r&#333;&#347; kap&#257;yw: </P>
<P>13&nbsp;k&icirc;-&#8216;&#257;&#347;&acirc; &#353;&#601;l&#333;m&#333;h k&icirc;yw&#333;r n&#601;&#x1E25;&#333;&#353;e&#x1E6F; wayyit&#601;n&#275;h&ucirc; b&#601;&#x1E6F;w&#333;&#x1E35;&#601; h&#257;&#8216;&#259;z&#257;r&acirc; &#x1E25;&#257;m&#275;&#353; &#8217;ammw&#333;&#x1E6F; &#8217;&#257;r&#601;kw&#333; w&#601;&#x1E25;&#257;m&#275;&#353; &#8217;ammw&#333;&#x1E6F; r&#257;&#x1E25;&#601;bw&#333; w&#601;&#8217;ammw&#333;&#x1E6F; &#353;&#257;lw&#333;&#353; qw&#333;m&#257;&#x1E6F;w&#333; wayy<sup>a</sup>&#8216;&#259;m&#333;&#x1E0F; &#8216;&#257;l&#257;yw wayyi&#x1E07;&#601;ra&#x1E35;&#601; &#8216;al-bir&#601;k&#257;yw ne&#x1E21;e&#x1E0F; k&#257;l-q&#601;hal yi&#347;&#601;r&#257;&#8217;&#275;l wayyif&#601;r&#333;&#347; kap&#257;yw ha&#353;&#353;&#257;m&#257;y&#601;m&acirc;: </P>
<P>14&nbsp;wayy&#333;&#8217;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&ecirc;n-k&#257;mw&#333;&#x1E35;&#257; &#8217;&#277;l&#333;h&icirc;m ba&#353;&#353;&#257;mayim &ucirc;&#x1E07;&#257;&#8217;&#257;re&#x1E63; &#353;&#333;m&#275;r hab&#601;r&icirc;&#x1E6F; w&#601;h<sup>a</sup>&#x1E25;ese&#x1E0F; l<sup>a</sup>&#8216;&#259;&#x1E07;&#257;&#x1E0F;ey&#x1E35;&#257; hah&#333;l&#601;&#x1E35;&icirc;m l&#601;f&#257;ney&#x1E35;&#257; b&#601;&#x1E35;&#257;l-lib&#257;m: </P>
<P>15&nbsp;&#8217;&#259;&#353;er &#353;&#257;mar&#601;t&#257; l&#601;&#8216;a&#x1E07;&#601;d&#601;&#x1E35;&#257; d&#257;w&icirc;&#x1E0F; &#8217;&#257;&#x1E07;&icirc; &#8217;&#275;&#x1E6F; &#8217;&#259;&#353;er-dibar&#601;t&#257; lw&#333; wat&#601;&#x1E0F;ab&#275;r b&#601;f&icirc;&#x1E35;&#257; &ucirc;&#x1E07;&#601;y&#257;&#x1E0F;&#601;&#x1E35;&#257; mill&#275;&#8217;&#x1E6F;&#257; kayyw&#333;m hazzeh: </P>
<P>16&nbsp;w&#601;&#8216;at&acirc; y&#601;hw&acirc;| &#8217;&#277;l&#333;h&ecirc; yi&#347;&#601;r&#257;&#8217;&#275;l &#353;&#601;m&#333;r l&#601;&#8216;a&#x1E07;&#601;d&#601;&#x1E35;&#257; &#x1E0F;&#257;w&icirc;&#x1E0F; &#8217;&#257;&#x1E07;&icirc; &#8217;&#275;&#x1E6F; &#8217;&#259;&#353;er dibar&#601;t&#257; llw&#333; l&#275;&#8217;m&#333;r l&#333;&#8217;-yik&#257;r&#275;&#x1E6F; l&#601;&#x1E35;&#257; &#8217;&icirc;&#353; mill&#601;f&#257;nay yw&#333;&#353;&#275;&#x1E07; &#8216;al-kiss&#275;&#8217; yi&#347;&#601;r&#257;&#8217;&#275;l raq &#8217;im-yi&#353;&#601;m&#601;r&ucirc; &#x1E07;&#257;ney&#x1E35;&#257; &#8217;e&#x1E6F;-dar&#601;k&#257;m l&#257;le&#x1E35;e&#x1E6F; b&#601;&#x1E6F;w&#333;r&#257;&#x1E6F;&icirc; ka&#8217;&#259;&#353;er h&#257;la&#x1E35;&#601;t&#257; l&#601;f&#257;n&#257;y: </P>
<P>17&nbsp;w&#601;&#8216;at&acirc; y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l y&#275;&#8217;&#257;m&#275;n d&#601;&#x1E07;&#257;r&#601;&#x1E35;&#257; &#8217;&#259;&#353;er dibar&#601;t&#257; l&#601;&#8216;a&#x1E07;&#601;d&#601;&#x1E35;&#257; l&#601;&#x1E0F;&#257;w&icirc;&#x1E0F;: </P>
<P>18&nbsp;k&icirc; ha&#8217;um&#601;n&#257;m y&#275;&#353;&#275;&#x1E07; &#8217;&#277;l&#333;h&icirc;m &#8217;e&#x1E6F;-h&#257;&#8217;&#257;&#x1E0F;&#257;m &#8216;al-h&#257;&#8217;&#257;re&#x1E63; hinn&#275;h &#353;&#257;mayim &ucirc;&#353;&#601;m&ecirc; ha&#353;&#353;&#257;mayim l&#333;&#8217; y&#601;&#x1E35;al&#601;k&#601;l&ucirc;&#x1E35;&#257; &#8217;af k&icirc;-habayi&#x1E6F; hazzeh<font color="red"><sup>3</font></sup> &#8217;&#259;&#353;er b&#257;n&icirc;&#x1E6F;&icirc;: </P>
<P>19&nbsp;&ucirc;f&#257;n&icirc;&#x1E6F;&#257; &#8217;el-t&#601;filla&#x1E6F; &#8216;a&#x1E07;&#601;d&#601;&#x1E35;&#257; w&#601;&#8217;el-t&#601;&#x1E25;inn&#257;&#x1E6F;w&#333; y&#601;hw&acirc; &#8217;&#277;l&#333;h&#257;y li&#353;&#601;m&#333;&#8216;a &#8217;el-h&#257;rinn&acirc; w&#601;&#8217;el-hat&#601;fill&acirc; &#8217;&#259;&#353;er &#8216;a&#x1E07;&#601;d&#601;&#x1E35;&#257; mi&#x1E6F;&#601;pall&#275;l l&#601;f&#257;ney&#x1E35;&#257;: </P>
<P>20&nbsp;lih&#601;yw&#333;&#x1E6F; &#8216;&ecirc;ney&#x1E35;&#257; f&#601;&#x1E6F;u&#x1E25;w&#333;&#x1E6F; &#8217;el-habayi&#x1E6F; hazzeh yw&#333;m&#257;m w&#257;lay&#601;l&acirc; &#8217;el-hamm&#257;qw&#333;m &#8217;&#259;&#353;er &#8217;&#257;mar&#601;t&#257; l&#257;&#347;&ucirc;m &#353;im&#601;&#x1E35;&#257; &#353;&#257;m li&#353;&#601;mw&#333;&#8216;a &#8217;el-hat&#601;fill&acirc; &#8217;&#259;&#353;er yi&#x1E6F;&#601;pall&#275;l &#8216;a&#x1E07;&#601;d&#601;&#x1E35;&#257; &#8217;el-hamm&#257;qw&#333;m hazzeh: </P>
<P>21&nbsp;w&#601;&#353;&#257;m<sup>a</sup>&#8216;&#601;t&#257; &#8217;el-t<sup>a</sup>&#x1E25;&#259;n&ucirc;n&ecirc; &#8216;a&#x1E07;&#601;d&#601;&#x1E35;&#257; w&#601;&#8216;amm&#601;&#x1E35;&#257; yi&#347;&#601;r&#257;&#8217;&#275;l &#8217;&#259;&#353;er yi&#x1E6F;&#601;pal&#601;l&ucirc; &#8217;el-hamm&#257;qw&#333;m hazzeh w&#601;&#8217;at&acirc; ti&#353;&#601;m<sup>a</sup>&#8216; mimm&#601;qw&#333;m &#353;i&#x1E07;&#601;t&#601;&#x1E35;&#257; min-ha&#353;&#353;&#257;mayim w&#601;&#353;&#257;m<sup>a</sup>&#8216;&#601;t&#257; w&#601;s&#257;l&#257;&#x1E25;&#601;t&#257;: </P>
<P>22&nbsp;&#8217;im-ye&#x1E25;&#277;&#x1E6D;&#257;&#8217; &#8217;&icirc;&#353; l&#601;r&#275;&#8216;&#275;h&ucirc; w&#601;n&#257;&#353;&#257;&#8217;-&#x1E07;w&#333; &#8217;&#257;l&acirc; l&#601;ha&#8217;&#259;l&#333;&#x1E6F;w&#333; &ucirc;&#x1E07;&#257;&#8217; &#8217;&#257;l&acirc; lif&#601;n&ecirc; miz&#601;b<sup>a</sup>&#x1E25;&#259;&#x1E35;&#257; babayi&#x1E6F; hazzeh: </P>
<P>23&nbsp;w&#601;&#8217;at&acirc;| ti&#353;&#601;m<sup>a</sup>&#8216; min-ha&#353;&#353;&#257;mayim w&#601;&#8216;&#257;&#347;&icirc;&#x1E6F;&#257; w&#601;&#353;&#257;fa&#x1E6D;&#601;t&#257; &#8217;e&#x1E6F;-&#8216;&#259;&#x1E07;&#257;&#x1E0F;ey&#x1E35;&#257; l&#601;h&#257;&#353;&icirc;&#x1E07; l&#601;r&#257;&#353;&#257;&#8216; l&#257;&#x1E6F;&#275;&#x1E6F; dar&#601;kw&#333; b&#601;r&#333;&#8217;&#353;w&#333; &ucirc;l&#601;ha&#x1E63;&#601;d&icirc;q &#x1E63;ad&icirc;q l&#257;&#x1E6F;e&#x1E6F; lw&#333; k&#601;&#x1E63;i&#x1E0F;&#601;q&#257;&#x1E6F;w&#333;: s</P>
<P>24&nbsp;w&#601;&#8217;im-yinn&#257;&#x1E21;&#275;f &#8216;amm&#601;&#x1E35;&#257; yi&#347;&#601;r&#257;&#8217;&#275;l lif&#601;n&ecirc; &#8217;w&#333;y&#275;&#x1E07; k&icirc; ye&#x1E25;e&#x1E6D;&#601;&#8217;&ucirc;-l&#257;&#x1E35;&#601; w&#601;&#353;&#257;&#x1E07;&ucirc; w&#601;hw&#333;&#x1E0F;&ucirc; &#8217;e&#x1E6F;-&#353;&#601;me&#x1E35;&#257; w&#601;hi&#x1E6F;&#601;pal&#601;l&ucirc; w&#601;hi&#x1E6F;&#601;&#x1E25;ann&#601;n&ucirc; l&#601;f&#257;ney&#x1E35;&#257; babayi&#x1E6F; hazzeh: </P>
<P>25&nbsp;w&#601;&#8217;at&acirc; ti&#353;&#601;m<sup>a</sup>&#8216; min-ha&#353;&#353;&#257;mayim w&#601;s&#257;l<sup>a</sup>&#x1E25;&#601;t&#257; l&#601;&#x1E25;a&#x1E6D;&#x1E6D;a&#8217;&#x1E6F; &#8216;amm&#601;&#x1E35;&#257; yi&#347;&#601;r&#257;&#8217;&#275;l wah&#259;&#353;&ecirc;&#x1E07;w&#333;&#x1E6F;&#257;m &#8217;el-h&#257;&#8217;&#259;&#x1E0F;&#257;m&acirc; &#8217;&#259;&#353;er-n&#257;&#x1E6F;at&acirc; l&acirc;em w&#601;la&#8217;&#259;&#x1E07;&#333;&#x1E6F;&ecirc;hem: f</P>
<P>26&nbsp;b&#601;h&#275;&#8216;&#257;&#x1E63;&#275;r ha&#353;&#353;&#257;mayim w&#601;l&#333;&#8217;-yih&#601;yeh m&#257;&#x1E6D;&#257;r k&icirc; ye&#x1E25;e&#x1E6D;&#601;&#8217;&ucirc;-l&#257;&#x1E35;&#601; w&#601;hi&#x1E6F;&#601;pal&#601;l&ucirc; &#8217;el-hamm&#257;qw&#333;m hazzeh w&#601;hw&#333;&#x1E0F;&ucirc; &#8217;e&#x1E6F;-&#353;&#601;me&#x1E35;&#257; m&#275;&#x1E25;a&#x1E6D;&#x1E6D;&#257;&#8217;&#x1E6F;&#257;m y&#601;&#353;&ucirc;&#x1E07;&ucirc;n k&icirc; &#x1E6F;<sup>a</sup>&#8216;&#259;n&#275;m: </P>
<P>27&nbsp;w&#601;&#8217;at&acirc;| ti&#353;&#601;m<sup>a</sup>&#8216; ha&#353;&#353;&#257;mayim w&#601;s&#257;l<sup>a</sup>&#x1E25;&#601;t&#257; l&#601;&#x1E25;a&#x1E6D;&#x1E6D;a&#8217;&#x1E6F; &#8216;&#259;&#x1E07;&#257;&#x1E0F;ey&#x1E35;&#257; w&#601;&#8216;amm&#601;&#x1E35;&#257; yi&#347;&#601;r&#257;&#8217;&#275;l k&icirc; &#x1E6F;w&#333;r&#275;m &#8217;el-hadere&#x1E35;&#601; ha&#x1E6D;&#x1E6D;w&#333;&#x1E07;&acirc; &#8217;&#259;&#353;er y&#275;l&#601;&#x1E35;&ucirc;-&#x1E07;&#257;h w&#601;n&#257;&#x1E6F;at&acirc; m&#257;&#x1E6D;&#257;r &#8216;al-&#8217;ar&#601;&#x1E63;&#601;&#x1E35;&#257; &#8217;&#259;&#353;er-n&#257;&#x1E6F;at&acirc; l&#601;&#8216;amm&#601;&#x1E35;&#257; l&#601;n<sup>a</sup>&#x1E25;&#259;l&acirc;: s</P>
<P>28&nbsp;r&#257;&#8216;&#257;&#x1E07; k&icirc;-yih&#601;yeh &#x1E07;&#257;&#8217;&#257;re&#x1E63; de&#x1E07;er k&icirc;-yih&#601;yeh &#353;id&#257;fw&#333;n w&#601;y&#275;r&#257;qw&#333;n &#8217;ar&#601;beh w&#601;&#x1E25;&#257;s&icirc;l k&icirc; yih&#601;yeh k&icirc; y&#257;&#x1E63;ar-lw&#333; &#8217;w&#333;y&#601;&#x1E07;&#257;yw b&#601;&#8217;ere&#x1E63; &#353;&#601;&#8216;&#257;r&#257;yw k&#257;l-ne&#x1E21;<sup>a</sup>&#8216; w&#601;&#x1E35;&#257;l-m<sup>a</sup>&#x1E25;&#259;l&acirc;: </P>
<P>29&nbsp;k&#257;l-t&#601;fill&acirc; &#x1E35;&#257;l-t&#601;&#x1E25;inn&acirc; &#8217;&#259;&#353;er yih&#601;yeh l&#601;&#x1E35;&#257;l-h&#257;&#8217;&#257;&#x1E0F;&#257;m &ucirc;l&#601;&#x1E35;&#333;l &#8216;amm&#601;&#x1E35;&#257; yi&#347;&#601;r&#257;&#8217;&#275;l &#8217;&#259;&#353;er y&#275;&#x1E0F;&#601;&#8216;&ucirc; &#8217;&icirc;&#353; ni&#x1E21;&#601;&#8216;w&#333; &ucirc;ma&#x1E35;&#601;&#8217;&#333;&#x1E07;w&#333; &ucirc;f&#257;ra&#347; kap&#257;yw &#8217;el-habayi&#x1E6F; hazzeh: </P>
<P>30&nbsp;w&#601;&#8217;at&acirc; ti&#353;&#601;m<sup>a</sup>&#8216; min-ha&#353;&#353;&#257;mayim m&#601;&#x1E35;w&#333;n &#353;i&#x1E07;&#601;te&#x1E35;&#257; w&#601;s&#257;l<sup>a</sup>&#x1E25;&#601;t&#257; w&#601;n&#257;&#x1E6F;at&acirc; l&#257;&#8217;&icirc;&#353; k&#601;&#x1E35;&#257;l-d&#601;r&#257;&#x1E35;&#257;yw &#8217;&#259;&#353;er t&#275;&#x1E0F;<sup>a</sup>&#8216; &#8217;e&#x1E6F;-l&#601;&#x1E07;&#257;&#x1E07;w&#333; k&icirc; &#8217;at&acirc; l&#601;&#x1E07;ad&#601;&#x1E35;&#257; y&#257;&#x1E0F;<sup>a</sup>&#8216;&#601;t&#257; &#8217;e&#x1E6F;-l&#601;&#x1E07;a&#x1E07; b&#601;n&ecirc; h&#257;&#8217;&#257;&#x1E0F;&#257;m: </P>
<P>31&nbsp;l&#601;m<sup>a</sup>&#8216;an y&icirc;r&#257;&#8217;&ucirc;&#x1E35;&#257; l&#257;le&#x1E35;e&#x1E6F; bi&#x1E0F;&#601;r&#257;&#x1E35;ey&#x1E35;&#257; k&#257;l-hayy&#257;m&icirc;m &#8217;&#259;&#353;er-h&#275;m &#x1E25;ayy&icirc;m &#8216;al-p&#601;n&ecirc; h&#257;&#8217;&#259;&#x1E0F;&#257;m&acirc; &#8217;&#259;&#353;er n&#257;&#x1E6F;at&acirc; la&#8217;&#259;&#x1E07;&#333;&#x1E6F;&ecirc;n&ucirc;: s</P>
<P>32&nbsp;w&#601;&#x1E21;am &#8217;el-hann&#257;&#x1E35;&#601;r&icirc; &#8217;&#259;&#353;er l&#333;&#8217; m&#275;&#8216;amm&#601;&#x1E35;&#257; yi&#347;&#601;r&#257;&#8217;&#275;l h&ucirc;&#8217; &ucirc;&#x1E07;&#257;&#8217;| m&#275;&#8217;ere&#x1E63; r&#601;&#x1E25;w&#333;q&acirc; l&#601;m<sup>a</sup>&#8216;an &#353;im&#601;&#x1E35;&#257; hag&#257;&#x1E0F;w&#333;l w&#601;y&#257;&#x1E0F;&#601;&#x1E35;&#257; h<sup>a</sup>&#x1E25;&#259;z&#257;q&acirc; &ucirc;z&#601;rw&#333;&#8216;&#259;&#x1E35;&#257; hann&#601;&#x1E6D;&ucirc;y&acirc; &ucirc;&#x1E07;&#257;&#8217;&ucirc; w&#601;hi&#x1E6F;&#601;pal&#601;l&ucirc; &#8217;el-habayi&#x1E6F; hazzeh: </P>
<P>33&nbsp;w&#601;&#8217;at&acirc; ti&#353;&#601;m<sup>a</sup>&#8216; min-ha&#353;&#353;&#257;mayim mimm&#601;&#x1E35;w&#333;n &#353;i&#x1E07;&#601;te&#x1E35;&#257; w&#601;&#8216;&#257;&#347;&icirc;&#x1E6F;&#257; k&#601;&#x1E35;&#333;l &#8217;&#259;&#353;er-yiq&#601;r&#257;&#8217; &#8217;&#275;ley&#x1E35;&#257; hann&#257;&#x1E35;&#601;r&icirc; l&#601;m<sup>a</sup>&#8216;an y&#275;&#x1E0F;&#601;&#8216;&ucirc; &#x1E35;&#257;l-&#8216;amm&ecirc; h&#257;&#8217;&#257;re&#x1E63; &#8217;e&#x1E6F;-&#353;&#601;me&#x1E35;&#257; &ucirc;l&#601;yir&#601;&#8217;&acirc; &#8217;&#333;&#x1E6F;&#601;&#x1E35;&#257; k&#601;&#8216;amm&#601;&#x1E35;&#257; yi&#347;&#601;r&#257;&#8217;&#275;l w&#601;l&#257;&#x1E0F;<sup>a</sup>&#8216;a&#x1E6F; k&icirc;-&#353;im&#601;&#x1E35;&#257; niq&#601;r&#257;&#8217; &#8216;al-habayi&#x1E6F; hazzeh &#8217;&#259;&#353;er b&#257;n&icirc;&#x1E6F;&icirc;: </P>
<P>34&nbsp;k&icirc;-y&#275;&#x1E63;&#275;&#8217; &#8216;amm&#601;&#x1E35;&#257; lammil&#601;&#x1E25;&#257;m&acirc; &#8216;al-&#8217;w&#333;y&#601;&#x1E07;&#257;yw badere&#x1E35;&#601; &#8217;&#259;&#353;er ti&#353;&#601;l&#257;&#x1E25;&#275;m w&#601;hi&#x1E6F;&#601;pal&#601;l&ucirc; &#8217;&#275;ley&#x1E35;&#257; dere&#x1E35;&#601; h&#257;&#8216;&icirc;r hazz&#333;&#8217;&#x1E6F; &#8217;&#259;&#353;er b&#257;&#x1E25;ar&#601;t&#257; b&#257;h w&#601;habayi&#x1E6F; &#8217;&#259;&#353;er-b&#257;n&icirc;&#x1E6F;&icirc; li&#353;&#601;me&#x1E35;&#257;: </P>
<P>35&nbsp;w&#601;&#353;&#257;m<sup>a</sup>&#8216;&#601;t&#257; min-ha&#353;&#353;&#257;mayim &#8217;e&#x1E6F;-t&#601;fill&#257;&#x1E6F;&#257;m w&#601;&#8217;e&#x1E6F;-t&#601;&#x1E25;inn&#257;&#x1E6F;&#257;m w&#601;&#8216;&#257;&#347;&icirc;&#x1E6F;&#257; mi&#353;&#601;p&#257;&#x1E6D;&#257;m: </P>
<P>36&nbsp;k&icirc; ye&#x1E25;e&#x1E6D;&#601;&#8217;&ucirc;-l&#257;&#x1E35;&#601; k&icirc; &#8217;&ecirc;n &#8217;&#257;&#x1E0F;&#257;m &#8217;&#259;&#353;er l&#333;&#8217;-ye&#x1E25;&#277;&#x1E6D;&#257;&#8217; w&#601;&#8217;&#257;naf&#601;t&#257; &#x1E07;&#257;m &ucirc;n&#601;&#x1E6F;at&#257;m lif&#601;n&ecirc; &#8217;w&#333;y&#275;&#x1E07; w&#601;&#353;&#257;&#x1E07;&ucirc;m &#353;w&#333;&#x1E07;&ecirc;hem &#8217;el-&#8217;ere&#x1E63; r&#601;&#x1E25;w&#333;q&acirc; &#8217;w&#333; q&#601;rw&#333;&#x1E07;&acirc;: </P>
<P>37&nbsp;w&#601;h&#275;&#353;&icirc;&#x1E07;&ucirc; &#8217;el-l&#601;&#x1E07;&#257;&#x1E07;&#257;m b&#257;&#8217;&#257;re&#x1E63; &#8217;&#259;&#353;er ni&#353;&#601;b&ucirc;-&#353;&#257;m w&#601;&#353;&#257;&#x1E07;&ucirc;| w&#601;hi&#x1E6F;&#601;&#x1E25;ann&#601;n&ucirc; &#8217;&#275;ley&#x1E35;&#257; b&#601;&#8217;ere&#x1E63; &#353;i&#x1E07;&#601;y&#257;m l&#275;&#8217;m&#333;r &#x1E25;&#257;&#x1E6D;&#257;&#8217;n&ucirc; he&#8216;&#277;w&icirc;n&ucirc; w&#601;r&#257;&#353;&#257;&#8216;&#601;n&ucirc;: </P>
<P>38&nbsp;w&#601;&#353;&#257;&#x1E07;&ucirc; &#8217;&#275;ley&#x1E35;&#257; b&#601;&#x1E35;&#257;l-lib&#257;m &ucirc;&#x1E07;&#601;&#x1E35;&#257;l-naf&#601;&#353;&#257;m b&#601;&#8217;ere&#x1E63; &#353;i&#x1E07;&#601;y&#257;m &#8217;&#259;&#353;er-&#353;&#257;&#x1E07;&ucirc; &#8217;&#333;&#x1E6F;&#257;m w&#601;hi&#x1E6F;&#601;pal&#601;l&ucirc; dere&#x1E35;&#601; &#8217;ar&#601;&#x1E63;&#257;m &#8217;&#259;&#353;er n&#257;&#x1E6F;at&acirc; la&#8217;&#259;&#x1E07;w&#333;&#x1E6F;&#257;m w&#601;h&#257;&#8216;&icirc;r &#8217;&#259;&#353;er b&#257;&#x1E25;ar&#601;t&#257; w&#601;labayi&#x1E6F; &#8217;&#259;&#353;er-b&#257;n&icirc;&#x1E6F;&icirc; li&#353;&#601;me&#x1E35;&#257;: </P>
<P>39&nbsp;w&#601;&#353;&#257;m<sup>a</sup>&#8216;&#601;t&#257; min-ha&#353;&#353;&#257;mayim mimm&#601;&#x1E35;w&#333;n &#353;i&#x1E07;&#601;t&#601;&#x1E35;&#257; &#8217;e&#x1E6F;-t&#601;fill&#257;&#x1E6F;&#257;m w&#601;&#8217;e&#x1E6F;-t&#601;&#x1E25;inn&#333;&#x1E6F;&ecirc;hem w&#601;&#8216;&#257;&#347;&icirc;&#x1E6F;&#257; mi&#353;&#601;p&#257;&#x1E6D;&#257;m w&#601;s&#257;l<sup>a</sup>&#x1E25;&#601;t&#257; l&#601;&#8216;amm&#601;&#x1E35;&#257; &#8217;&#259;&#353;er &#x1E25;&#257;&#x1E6D;&#601;&#8217;&ucirc;-l&#257;&#x1E35;&#601;: </P>
<P>40&nbsp;&#8216;at&acirc; &#8217;&#277;l&#333;hay yih&#601;y&ucirc;-n&#257;&#8217; &#8216;&ecirc;ney&#x1E35;&#257; p&#601;&#x1E6F;u&#x1E25;w&#333;&#x1E6F; w&#601;&#8217;&#257;z&#601;ney&#x1E35;&#257; qa&#353;&#353;u&#x1E07;w&#333;&#x1E6F; li&#x1E6F;&#601;filla&#x1E6F; hamm&#257;qw&#333;m hazzeh: s</P>
<P>41&nbsp;w&#601;&#8216;at&acirc; q&ucirc;m&acirc; y&#601;hw&acirc; &#8217;&#277;l&#333;h&icirc;m l&#601;n&ucirc;&#x1E25;e&#x1E35;&#257; &#8217;at&acirc; wa&#8217;&#259;rw&#333;n &#8216;uzze&#x1E35;&#257; k&#333;h&#259;ney&#x1E35;&#257; y&#601;hw&acirc; &#8217;&#277;l&#333;h&icirc;m yil&#601;b&#601;&#353;&ucirc; &#x1E6F;&#601;&#353;&ucirc;&#8216;&acirc; w<sup>a</sup>&#x1E25;&#259;s&icirc;&#x1E0F;ey&#x1E35;&#257; yi&#347;&#601;m&#601;&#x1E25;&ucirc; &#x1E07;a&#x1E6D;&#x1E6D;w&#333;&#x1E07;: </P>
<P>42&nbsp;y&#601;hw&acirc; &#8217;&#277;l&#333;h&icirc;m &#8217;al-t&#257;&#353;&#275;&#x1E07; p&#601;n&ecirc; m&#601;&#353;&icirc;&#x1E25;ey&#x1E35;&#257; z&#257;&#x1E35;&#601;r&acirc; l&#601;&#x1E25;as&#601;&#x1E0F;&ecirc; d&#257;w&icirc;&#x1E0F; &#8216;a&#x1E07;&#601;de&#x1E35;&#257;: f</P>
</TD>
</TABLE>
<P><HR>
<CENTER>
<A HREF="ch2007">Next: 2 Chronicles (2 Divrey Yamim) Chapter 7</A></CENTER>
</BODY>
</HTML>
