<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job006.htm">Polyglot</A>&nbsp;
<A HREF="../kjv/job006.htm">KJV</A>&nbsp;
<A HREF="../sep/job006.htm">Sep</A>&nbsp;
<A HREF="../vul/job006.htm">Vul</A>&nbsp;

<BR>
<BR><A HREF="job.htm">Job (Iyov) Index</A><BR>
&nbsp;
<A HREF="job005.htm">Previous</A>&nbsp;
<A HREF="job007.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּ֥עַן אִיּ֗וֹב וַיֹּאמַֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;ל֗וּ שָׁק֣וֹל יִשָּׁקֵ֣ל כַּעְשִׂ֑י <font color="brown">והיתי</font> <font color="blue">וְ֝הַוָּתִ֗י</font> בְּֽמֹאזְנַ֥יִם יִשְׂאוּ־יָֽחַד׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּֽי־עַתָּ֗ה מֵח֣וֹל יַמִּ֣ים יִכְבָּ֑ד עַל־כֵּ֝֗ן דְּבָרַ֥י לָֽעוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֤י חִצֵּ֪י שַׁדַּ֡י עִמָּדִ֗י אֲשֶׁ֣ר חֲ֭מָתָם שֹׁתָ֣ה רוּחִ֑י בִּעוּתֵ֖י אֱל֣וֹהַּ יַֽעַרְכֽוּנִי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הֲיִֽנְהַק־פֶּ֥רֶא עֲלֵי־דֶ֑שֶׁא אִ֥ם יִגְעֶה־שּׁ֝֗וֹר עַל־בְּלִילֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הֲיֵאָכֵ֣ל תָּ֭פֵל מִבְּלִי־מֶ֑לַח אִם־יֶשׁ־טַ֝֗עַם בְּרִ֣יר חַלָּמֽוּת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מֵאֲנָ֣ה לִנְגּ֣וֹעַ נַפְשִׁ֑י הֵ֝֗מָּה כִּדְוֵ֥י לַחְמִֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מִֽי־יִ֭תֵּן תָּב֣וֹא שֶֽׁאֱלָתִ֑י וְ֝תִקְוָתִ֗י יִתֵּ֥ן אֱלֽוֹהַּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְיֹאֵ֣ל אֱ֭לוֹהַּ וִֽידַכְּאֵ֑נִי יַתֵּ֥ר יָ֝ד֗וֹ וִֽיבַצְּעֵֽנִי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּ֥תְהִי<font color="red"><sup>3</font></sup> ע֨וֹד׀ נֶ֘חָ֤מָתִ֗י וַאֲסַלְּדָ֣ה בְ֭חִילָה לֹ֣א יַחְמ֑וֹל כִּי־לֹ֥א כִ֝חַ֗דְתִּי אִמְרֵ֥י קָדֽוֹשׁ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;מַה־כֹּחִ֥י כִֽי־אֲיַחֵ֑ל וּמַה־קִּ֝צִּ֗י כִּֽי־אַאֲרִ֥יךְ נַפְשִֽׁי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אִם־כֹּ֣חַ אֲבָנִ֣ים כֹּחִ֑י אִֽם־בְּשָׂרִ֥י נָחֽוּשׁ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הַאִ֬ם אֵ֣ין עֶזְרָתִ֣י בִ֑י וְ֝תֻשִׁיָּ֗ה נִדְּחָ֥ה מִמֶּֽנִּי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לַמָּ֣ס מֵרֵעֵ֣הוּ חָ֑סֶד וְיִרְאַ֖ת שַׁדַּ֣י יַעֲזֽוֹב׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אַ֭חַי בָּגְד֣וּ כְמוֹ־נָ֑חַל כַּאֲפִ֖יק נְחָלִ֣ים יַעֲבֹֽרוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הַקֹּדְרִ֥ים מִנִּי־קָ֑רַח עָ֝לֵ֗ימוֹ יִתְעַלֶּם־שָֽׁלֶג׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בְּ֭עֵת יְזֹרְב֣וּ נִצְמָ֑תוּ בְּ֝חֻמּ֗וֹ נִדְעֲכ֥וּ מִמְּקוֹמָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;יִ֭לָּ֣פְתוּ אָרְח֣וֹת דַּרְכָּ֑ם יַעֲל֖וּ בַתֹּ֣הוּ וְיֹאבֵֽדוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הִ֭בִּיטוּ אָרְח֣וֹת תֵּמָ֑א הֲלִיכֹ֥ת שְׁ֝בָ֗א קִוּוּ־לָֽמוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בֹּ֥שׁוּ כִּֽי־בָטָ֑ח בָּ֥אוּ<font color="red"><sup>1</font></sup> עָ֝דֶ֗יהָ וַיֶּחְפָּֽרוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כִּֽי־עַ֭תָּה הֱיִ֣יתֶם <font color="brown">לא</font> <font color="blue">ל֑וֹ</font> תִּֽרְא֥וּ חֲ֝תַ֗ת וַתִּירָֽאוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;הֲ‍ֽכִי־אָ֭מַרְתִּי הָ֣בוּ לִ֑י וּ֝מִכֹּחֲכֶ֗ם שִׁחֲד֥וּ בַעֲדִֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּמַלְּט֥וּנִי מִיַּד־צָ֑ר וּמִיַּ֖ד עָרִיצִ֣ים תִּפְדּֽוּנִי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;ה֭וֹרוּנִי וַאֲנִ֣י אַחֲרִ֑ישׁ וּמַה־שָּׁ֝גִ֗יתִי הָבִ֥ינוּ לִֽי׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;מַה־נִּמְרְצ֥וּ אִמְרֵי־יֹ֑שֶׁר וּמַה־יּוֹכִ֖יחַ הוֹכֵ֣חַ מִכֶּֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;הַלְהוֹכַ֣ח מִלִּ֣ים תַּחְשֹׁ֑בוּ וּ֝לְר֗וּחַ אִמְרֵ֥י נֹאָֽשׁ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אַף־עַל־יָת֥וֹם תַּפִּ֑ילוּ וְ֝תִכְר֗וּ עַל־רֵֽיעֲכֶֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְ֭עַתָּה הוֹאִ֣ילוּ פְנוּ־בִ֑י וְעַל־פְּ֝נֵיכֶ֗ם אִם־אֲכַזֵּֽב׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;שֻֽׁבוּ־נָ֭א אַל־תְּהִ֣י עַוְלָ֑ה <font color="brown">ושבי</font> <font color="blue">וְשׁ֥וּבוּ<font color="red"><sup>3</font></sup></font> ע֝וֹד צִדְקִי־בָֽהּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;הֲיֵשׁ־בִּלְשׁוֹנִ֥י עַוְלָ֑ה אִם־חִ֝כִּ֗י לֹא־יָבִ֥ין הַוּֽוֹת׃ </P>
</TD>
<TD WIDTH="50%">
<P>1&nbsp;wayy<sup>a</sup>&#8216;an &#8217;&icirc;yw&#333;&#x1E07; wayy&#333;&#8217;mar: </P>
<P>2&nbsp;l&ucirc; &#353;&#257;qw&#333;l yi&#353;&#353;&#257;q&#275;l k<sup>a</sup>&#8216;&#601;&#347;&icirc; <font color="brown">w&#601;hayy&#257;&#x1E6F;&icirc;</font> <font color="blue">w&#601;ha&ucirc;&#257;&#x1E6F;&icirc;</font> b&#601;m&#333;&#8217;z&#601;nayim yi&#347;&#601;&#8217;&ucirc;-y&#257;&#x1E25;a&#x1E0F;: </P>
<P>3&nbsp;k&icirc;-&#8216;at&acirc; m&#275;&#x1E25;w&#333;l yamm&icirc;m yi&#x1E35;&#601;b&#257;&#x1E0F; &#8216;al-k&#275;n d&#601;&#x1E07;&#257;ray l&#257;&#8216;&ucirc;: </P>
<P>4&nbsp;k&icirc; &#x1E25;i&#x1E63;&#x1E63;&ecirc; &#353;aday &#8216;imm&#257;&#x1E0F;&icirc; &#8217;&#259;&#353;er &#x1E25;&#259;m&#257;&#x1E6F;&#257;m &#353;&#333;&#x1E6F;&acirc; r&ucirc;&#x1E25;&icirc; bi&#8216;&ucirc;&#x1E6F;&ecirc; &#8217;&#277;lw&#333;hha y<sup>a</sup>&#8216;ar&#601;&#x1E35;&ucirc;n&icirc;: </P>
<P>5&nbsp;h&#259;yin&#601;haq-pere&#8217; &#8216;&#259;l&ecirc;-&#x1E0F;e&#353;e&#8217; &#8217;im yi&#x1E21;&#601;&#8216;eh-&#353;&#353;w&#333;r &#8216;al-b&#601;l&icirc;lw&#333;: </P>
<P>6&nbsp;h&#259;y&#275;&#8217;&#257;&#x1E35;&#275;l t&#257;f&#275;l mib&#601;l&icirc;-mel<sup>a</sup>&#x1E25; &#8217;im-ye&#353;-&#x1E6D;<sup>a</sup>&#8216;am b&#601;r&icirc;r &#x1E25;all&#257;m&ucirc;&#x1E6F;: </P>
<P>7&nbsp;m&#275;&#8217;&#259;n&acirc; lin&#601;gw&#333;&#8216;a naf&#601;&#353;&icirc; h&#275;mm&acirc; ki&#x1E0F;&#601;w&ecirc; l<sup>a</sup>&#x1E25;&#601;m&icirc;: </P>
<P>8&nbsp;m&icirc;-yit&#275;n t&#257;&#x1E07;w&#333;&#8217; &#353;e&#8217;&#277;l&#257;&#x1E6F;&icirc; w&#601;&#x1E6F;iq&#601;w&#257;&#x1E6F;&icirc; yit&#275;n &#8217;&#277;lw&#333;hha: </P>
<P>9&nbsp;w&#601;y&#333;&#8217;&#275;l &#8217;&#277;lw&#333;hha w&icirc;&#x1E0F;ak&#601;&#8217;&#275;n&icirc; yat&#275;r y&#257;&#x1E0F;w&#333; w&icirc;&#x1E07;a&#x1E63;&#x1E63;&#601;&#8216;&#275;n&icirc;: </P>
<P>10&nbsp;&ucirc;&#x1E6F;&#601;h&icirc;<font color="red"><sup>3</font></sup> &#8216;w&#333;&#x1E0F;| ne&#x1E25;&#257;m&#257;&#x1E6F;&icirc; wa&#8217;&#259;sall&#601;&#x1E0F;&acirc; &#x1E07;&#601;&#x1E25;&icirc;l&acirc; l&#333;&#8217; y<sup>a</sup>&#x1E25;&#601;mw&#333;l k&icirc;-l&#333;&#8217; &#x1E35;i&#x1E25;a&#x1E0F;&#601;t&icirc; &#8217;im&#601;r&ecirc; q&#257;&#x1E0F;w&#333;&#353;: </P>
<P>11&nbsp;mah-k&#333;&#x1E25;&icirc; &#x1E35;&icirc;-&#8217;&#259;y<sup>a</sup>&#x1E25;&#275;l &ucirc;mah-qqi&#x1E63;&#x1E63;&icirc; k&icirc;-&#8217;a&#8217;&#259;r&icirc;&#x1E35;&#601; naf&#601;&#353;&icirc;: </P>
<P>12&nbsp;&#8217;im-k&#333;&#x1E25;a &#8217;&#259;&#x1E07;&#257;n&icirc;m k&#333;&#x1E25;&icirc; &#8217;im-b&#601;&#347;&#257;r&icirc; n&#257;&#x1E25;&ucirc;&#353;: </P>
<P>13&nbsp;ha&#8217;im &#8217;&ecirc;n &#8216;ez&#601;r&#257;&#x1E6F;&icirc; &#x1E07;&icirc; w&#601;&#x1E6F;u&#353;&icirc;y&acirc; nid&#601;&#x1E25;&acirc; mimmenn&icirc;: </P>
<P>14&nbsp;lamm&#257;s m&#275;r&#275;&#8216;&#275;h&ucirc; &#x1E25;&#257;se&#x1E0F; w&#601;yir&#601;&#8217;a&#x1E6F; &#353;aday y<sup>a</sup>&#8216;&#259;zw&#333;&#x1E07;: </P>
<P>15&nbsp;&#8217;<sup>a</sup>&#x1E25;ay b&#257;&#x1E21;&#601;&#x1E0F;&ucirc; &#x1E35;&#601;mw&#333;-n&#257;&#x1E25;al ka&#8217;&#259;f&icirc;q n&#601;&#x1E25;&#257;l&icirc;m y<sup>a</sup>&#8216;&#259;&#x1E07;&#333;r&ucirc;: </P>
<P>16&nbsp;haqq&#333;&#x1E0F;&#601;r&icirc;m minn&icirc;-q&#257;r<sup>a</sup>&#x1E25; &#8216;&#257;l&ecirc;mw&#333; yi&#x1E6F;&#601;&#8216;allem-&#353;&#257;le&#x1E21;: </P>
<P>17&nbsp;b&#601;&#8216;&#275;&#x1E6F; y&#601;z&#333;r&#601;&#x1E07;&ucirc; ni&#x1E63;&#601;m&#257;&#x1E6F;&ucirc; b&#601;&#x1E25;ummw&#333; ni&#x1E0F;&#601;&#8216;&#259;&#x1E35;&ucirc; mimm&#601;qw&#333;m&#257;m: </P>
<P>18&nbsp;yill&#257;f&#601;&#x1E6F;&ucirc; &#8217;&#257;r&#601;&#x1E25;w&#333;&#x1E6F; dar&#601;k&#257;m y<sup>a</sup>&#8216;&#259;l&ucirc; &#x1E07;at&#333;h&ucirc; w&#601;y&#333;&#8217;&#x1E07;&#275;&#x1E0F;&ucirc;: </P>
<P>19&nbsp;hib&icirc;&#x1E6D;&ucirc; &#8217;&#257;r&#601;&#x1E25;w&#333;&#x1E6F; t&#275;m&#257;&#8217; h&#259;l&icirc;&#x1E35;&#333;&#x1E6F; &#353;&#601;&#x1E07;&#257;&#8217; qi&ucirc;&ucirc;-l&#257;mw&#333;: </P>
<P>20&nbsp;b&#333;&#353;&ucirc; k&icirc;-&#x1E07;&#257;&#x1E6D;&#257;&#x1E25; b&#257;&#8217;&ucirc;<font color="red"><sup>1</font></sup> &#8216;&#257;&#x1E0F;eyh&#257; wayye&#x1E25;&#601;p&#257;r&ucirc;: </P>
<P>21&nbsp;k&icirc;-&#8216;at&acirc; h&#277;y&icirc;&#x1E6F;em <font color="brown">l&#333;&#8217;</font> <font color="blue">lw&#333;</font> tir&#601;&#8217;&ucirc; &#x1E25;&#259;&#x1E6F;a&#x1E6F; wat&icirc;r&#257;&#8217;&ucirc;: </P>
<P>22&nbsp;h&#259;&#x200D;&#x1E35;&icirc;-&#8217;&#257;mar&#601;t&icirc; h&#257;&#x1E07;&ucirc; l&icirc; &ucirc;mik&#333;&#x1E25;&#259;&#x1E35;em &#353;i&#x1E25;&#259;&#x1E0F;&ucirc; &#x1E07;<sup>a</sup>&#8216;&#259;&#x1E0F;&icirc;: </P>
<P>23&nbsp;&ucirc;mall&#601;&#x1E6D;&ucirc;n&icirc; m&icirc;ya&#x1E0F;-&#x1E63;&#257;r &ucirc;m&icirc;ya&#x1E0F; &#8216;&#257;r&icirc;&#x1E63;&icirc;m tif&#601;d&ucirc;n&icirc;: </P>
<P>24&nbsp;hw&#333;r&ucirc;n&icirc; wa&#8217;&#259;n&icirc; &#8217;<sup>a</sup>&#x1E25;&#259;r&icirc;&#353; &ucirc;mah-&#353;&#353;&#257;&#x1E21;&icirc;&#x1E6F;&icirc; h&#257;&#x1E07;&icirc;n&ucirc; l&icirc;: </P>
<P>25&nbsp;mah-nnim&#601;r&#601;&#x1E63;&ucirc; &#8217;im&#601;r&ecirc;-y&#333;&#353;er &ucirc;mah-yyw&#333;&#x1E35;&icirc;&#x1E25;a hw&#333;&#x1E35;&#275;&#x1E25;a mikem: </P>
<P>26&nbsp;hal&#601;hw&#333;&#x1E35;<sup>a</sup>&#x1E25; mill&icirc;m t<sup>a</sup>&#x1E25;&#601;&#353;&#333;&#x1E07;&ucirc; &ucirc;l&#601;r&ucirc;&#x1E25;a &#8217;im&#601;r&ecirc; n&#333;&#8217;&#257;&#353;: </P>
<P>27&nbsp;&#8217;af-&#8216;al-y&#257;&#x1E6F;w&#333;m tap&icirc;l&ucirc; w&#601;&#x1E6F;i&#x1E35;&#601;r&ucirc; &#8216;al-r&ecirc;&#8216;&#259;&#x1E35;em: </P>
<P>28&nbsp;w&#601;&#8216;at&acirc; hw&#333;&#8217;&icirc;l&ucirc; f&#601;n&ucirc;-&#x1E07;&icirc; w&#601;&#8216;al-p&#601;n&ecirc;&#x1E35;em &#8217;im-&#8217;&#259;&#x1E35;azz&#275;&#x1E07;: </P>
<P>29&nbsp;&#353;u&#x1E07;&ucirc;-n&#257;&#8217; &#8217;al-t&#601;h&icirc; &#8216;aw&#601;l&acirc; <font color="brown">w&#601;&#353;u&#x1E07;&icirc;</font> <font color="blue">w&#601;&#353;&ucirc;&#x1E07;&ucirc;<font color="red"><sup>3</font></sup></font> &#8216;w&#333;&#x1E0F; &#x1E63;i&#x1E0F;&#601;q&icirc;-&#x1E07;&#257;h: </P>
<P>30&nbsp;h&#259;y&#275;&#353;-bil&#601;&#353;w&#333;n&icirc; &#8216;aw&#601;l&acirc; &#8217;im-&#x1E25;ik&icirc; l&#333;&#8217;-y&#257;&#x1E07;&icirc;n ha&ucirc;w&#333;&#x1E6F;: </P>
</TD>
</TABLE>
<P><HR>
<CENTER>
<A HREF="job007.htm">Next: Job (Iyov) Chapter 7</A></CENTER>
</BODY>
</HTML>
