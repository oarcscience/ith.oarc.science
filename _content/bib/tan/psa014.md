[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa014)  [KJV](../kjv/psa014)  [Sep](../sep/psa014) 
[Vul](../vul/psa014)   
  
[Psalms (Tehilim) Index](psa)  
  [Previous](psa013)  [Next](psa015) 

------------------------------------------------------------------------

### Tanach (Hebrew): Psalms (Tehilim) Chapter 14

‎<span id="001">1</span> ‏לַמְנַצֵּ֗חַ לְדָ֫וִ֥ד אָ֘מַ֤ר נָבָ֣ל
בְּ֭לִבּוֹ אֵ֣ין אֱלֹהִ֑ים הִֽשְׁחִ֗יתוּ הִֽתְעִ֥יבוּ עֲלִילָ֗ה אֵ֣ין
עֹֽשֵׂה־טֽוֹב׃

‎<span id="002">2</span> ‏יְֽהוָ֗ה מִשָּׁמַיִם֮ הִשְׁקִ֪יף
עַֽל־בְּנֵי־אָ֫דָ֥ם לִ֭רְאוֹת הֲיֵ֣שׁ מַשְׂכִּ֑יל דֹּ֝רֵשׁ
אֶת־אֱלֹהִֽים׃

‎<span id="003">3</span> ‏הַכֹּ֥ל סָר֮ יַחְדָּ֪ו נֶ֫אֱלָ֥חוּ אֵ֤ין
עֹֽשֵׂה־ט֑וֹב אֵ֝֗ין גַּם־אֶחָֽד׃

‎<span id="004">4</span> ‏הֲלֹ֥א יָדְעוּ֮ כָּל־פֹּ֪עֲלֵ֫י אָ֥וֶן
אֹכְלֵ֣י עַ֭מִּי אָ֣כְלוּ לֶ֑חֶם יְ֝הוָ֗ה לֹ֣א קָרָֽאוּ׃

‎<span id="005">5</span> ‏שָׁ֤ם׀ פָּ֣חֲדוּ פָ֑חַד כִּֽי־אֱ֝לֹהִ֗ים
בְּד֣וֹר צַדִּֽיק׃

‎<span id="006">6</span> ‏עֲצַת־עָנִ֥י תָבִ֑ישׁוּ כִּ֖י יְהוָ֣ה
מַחְסֵֽהוּ׃

‎<span id="007">7</span> ‏מִ֥י יִתֵּ֣ן מִצִּיּוֹן֮ יְשׁוּעַ֪ת
יִשְׂרָ֫אֵ֥ל בְּשׁ֣וּב יְ֭הוָה שְׁב֣וּת עַמּ֑וֹ יָגֵ֥ל יַ֝עֲקֹ֗ב
יִשְׂמַ֥ח יִשְׂרָֽאֵל׃<sup>3</sup>

1 lamənaṣṣēḥa ləḏāwiḏ ’āmar nāḇāl bəlibwō ’ên ’ĕlōhîm hišəḥîṯû hiṯə‘îḇû
‘ălîlâ ’ên ‘ōśēh-ṭwōḇ:

2 yəhwâ miššāmayim hišəqîf ‘al-bənê-’āḏām lirə’wōṯ hăyēš maśəkîl dōrēš
’eṯ-’ĕlōhîm:

3 hakōl sār y<sup>a</sup>ḥədāw ne’ĕlāḥû ’ên ‘ōśēh-ṭwōḇ ’ên gam-’eḥāḏ:

4 hălō’ yāḏə‘û kāl-pō‘ălê ’āwen ’ōḵəlê ‘ammî ’āḵəlû leḥem yəhwâ lō’
qārā’û:

5 šām\| pāḥăḏû fāḥaḏ kî-’ĕlōhîm bəḏwōr ṣadîq:

6 ‘ăṣaṯ-‘ānî ṯāḇîšû kî yəhwâ m<sup>a</sup>ḥəsēhû:

7 mî yitēn miṣṣîywōn yəšû‘aṯ yiśərā’ēl bəšûḇ yəhwâ šəḇûṯ ‘ammwō yāḡēl
y<sup>a</sup>‘ăqōḇ yiśəm<sup>a</sup>ḥ yiśərā’ēl:<sup>3</sup>

------------------------------------------------------------------------

[Next: Psalms (Tehilim) Chapter 15](psa015)
