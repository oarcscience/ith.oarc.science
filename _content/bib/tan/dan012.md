[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/dan012)  [KJV](../kjv/dan012) 
[Sep:Dan](../sep/dan012)  [Sep:DaT](../sep/dat012) 
[Vul](../vul/dan012)   
  
[Daniel (Daniyel) Index](dan)  
  [Previous](dan011)  [Next](ezr001) 

------------------------------------------------------------------------

### Tanach (Hebrew): Daniel (Daniyel) Chapter 12

‎<span id="001">1</span> ‏וּבָעֵ֣ת הַהִיא֩ יַעֲמֹ֨ד מִֽיכָאֵ֜ל הַשַּׂ֣ר
הַגָּד֗וֹל הָעֹמֵד֮ עַל־בְּנֵ֣י עַמֶּךָ֒ וְהָיְתָה֙ עֵ֣ת צָרָ֔ה אֲשֶׁ֤ר
לֹֽא־נִהְיְתָה֙ מִֽהְי֣וֹת גּ֔וֹי עַ֖ד הָעֵ֣ת הַהִ֑יא וּבָעֵ֤ת הַהִיא֙
יִמָּלֵ֣ט עַמְּךָ֔ כָּל־הַנִּמְצָ֖א כָּת֥וּב בַּסֵּֽפֶר׃

‎<span id="002">2</span> ‏וְרַבִּ֕ים מִיְּשֵׁנֵ֥י אַדְמַת־עָפָ֖ר
יָקִ֑יצוּ אֵ֚לֶּה לְחַיֵּ֣י עוֹלָ֔ם וְאֵ֥לֶּה לַחֲרָפ֖וֹת לְדִרְא֥וֹן
עוֹלָֽם׃ ס

‎<span id="003">3</span> ‏וְהַ֨מַּשְׂכִּלִ֔ים יַזְהִ֖רוּ כְּזֹ֣הַר
הָרָקִ֑יעַ וּמַצְדִּיקֵי֙ הָֽרַבִּ֔ים כַּכּוֹכָבִ֖ים לְעוֹלָ֥ם וָעֶֽד׃ פ

‎<span id="004">4</span> ‏וְאַתָּ֣ה דָֽנִיֵּ֗אל סְתֹ֧ם הַדְּבָרִ֛ים
וַחֲתֹ֥ם הַסֵּ֖פֶר עַד־עֵ֣ת קֵ֑ץ יְשֹׁטְט֥וּ רַבִּ֖ים וְתִרְבֶּ֥ה
הַדָּֽעַת׃

‎<span id="005">5</span> ‏וְרָאִ֙יתִי֙ אֲנִ֣י דָנִיֵּ֔אל וְהִנֵּ֛ה
שְׁנַ֥יִם אֲחֵרִ֖ים עֹמְדִ֑ים אֶחָ֥ד הֵ֙נָּה֙ לִשְׂפַ֣ת הַיְאֹ֔ר
וְאֶחָ֥ד הֵ֖נָּה לִשְׂפַ֥ת הַיְאֹֽר׃

‎<span id="006">6</span> ‏וַיֹּ֗אמֶר לָאִישׁ֙ לְב֣וּשׁ הַבַּדִּ֔ים
אֲשֶׁ֥ר מִמַּ֖עַל לְמֵימֵ֣י הַיְאֹ֑ר עַד־מָתַ֖י קֵ֥ץ הַפְּלָאֽוֹת׃

‎<span id="007">7</span> ‏וָאֶשְׁמַ֞ע אֶת־הָאִ֣ישׁ׀ לְב֣וּשׁ הַבַּדִּ֗ים
אֲשֶׁ֣ר מִמַּעַל֮ לְמֵימֵ֣י הַיְאֹר֒ וַיָּ֨רֶם יְמִינ֤וֹ וּשְׂמֹאלוֹ֙
אֶל־הַשָּׁמַ֔יִם וַיִּשָּׁבַ֖ע בְּחֵ֣י הָעוֹלָ֑ם כִּי֩ לְמוֹעֵ֨ד
מֽוֹעֲדִ֜ים וָחֵ֗צִי וּכְכַלּ֛וֹת נַפֵּ֥ץ יַד־עַם־קֹ֖דֶשׁ תִּכְלֶ֥ינָה
כָל־אֵֽלֶּה׃

‎<span id="008">8</span> ‏וַאֲנִ֥י שָׁמַ֖עְתִּי וְלֹ֣א אָבִ֑ין
וָאֹ֣מְרָ֔ה אֲדֹנִ֕י מָ֥ה אַחֲרִ֖ית אֵֽלֶּה׃ פ

‎<span id="009">9</span> ‏וַיֹּ֖אמֶר לֵ֣ךְ דָּנִיֵּ֑אל כִּֽי־סְתֻמִ֧ים
וַחֲתֻמִ֛ים הַדְּבָרִ֖ים עַד־עֵ֥ת קֵֽץ׃

‎<span id="010">10</span> ‏יִ֠תְבָּֽרֲרוּ וְיִֽתְלַבְּנ֤וּ
וְיִצָּֽרְפוּ֙ רַבִּ֔ים וְהִרְשִׁ֣יעוּ רְשָׁעִ֔ים וְלֹ֥א יָבִ֖ינוּ
כָּל־רְשָׁעִ֑ים וְהַמַּשְׂכִּלִ֖ים יָבִֽינוּ׃

‎<span id="011">11</span> ‏וּמֵעֵת֙ הוּסַ֣ר הַתָּמִ֔יד וְלָתֵ֖ת
שִׁקּ֣וּץ שֹׁמֵ֑ם יָמִ֕ים אֶ֖לֶף מָאתַ֥יִם וְתִשְׁעִֽים׃

‎<span id="012">12</span> ‏אַשְׁרֵ֥י הַֽמְחַכֶּ֖ה וְיַגִּ֑יעַ לְיָמִ֕ים
אֶ֕לֶף שְׁלֹ֥שׁ מֵא֖וֹת שְׁלֹשִׁ֥ים וַחֲמִשָּֽׁה׃

‎<span id="013">13</span> ‏וְאַתָּ֖ה לֵ֣ךְ לַקֵּ֑ץ וְתָנ֛וּחַ וְתַעֲמֹ֥ד
לְגֹרָלְךָ֖ לְקֵ֥ץ הַיָּמִֽין׃

1 ûḇā‘ēṯ hahî’ y<sup>a</sup>‘ămōḏ mîḵā’ēl haśśar hagāḏwōl hā‘ōmēḏ
‘al-bənê ‘ammeḵā wəhāyəṯâ ‘ēṯ ṣārâ ’ăšer lō’-nihəyəṯâ mihəywōṯ gwōy ‘aḏ
hā‘ēṯ hahî’ ûḇā‘ēṯ hahî’ yimmālēṭ ‘amməḵā kāl-hanniməṣā’ kāṯûḇ bassēfer:

2 wərabîm mîyəšēnê ’aḏəmaṯ-‘āfār yāqîṣû ’ēlleh ləḥayyê ‘wōlām wə’ēlleh
l<sup>a</sup>ḥărāfwōṯ ləḏirə’wōn ‘wōlām: s

3 wəhammaśəkilîm yazəhirû kəzōhar hārāqî‘a ûmaṣədîqê hārabîm kakwōḵāḇîm
lə‘wōlām wā‘eḏ: f

4 wə’atâ ḏānîyē’l səṯōm hadəḇārîm w<sup>a</sup>ḥăṯōm hassēfer ‘aḏ-‘ēṯ
qēṣ yəšōṭəṭû rabîm wəṯirəbeh hadā‘aṯ:

5 wərā’îṯî ’ănî ḏānîyē’l wəhinnēh šənayim ’ăḥērîm ‘ōməḏîm ’eḥāḏ hēnnâ
liśəfaṯ hayə’ōr wə’eḥāḏ hēnnâ liśəfaṯ hayə’ōr:

6 wayyō’mer lā’îš ləḇûš habadîm ’ăšer mimm<sup>a</sup>‘al ləmêmê hayə’ōr
‘aḏ-māṯay qēṣ hapəlā’wōṯ:

7 wā’ešəm<sup>a</sup>‘ ’eṯ-hā’îš\| ləḇûš habadîm ’ăšer
mimm<sup>a</sup>‘al ləmêmê hayə’ōr wayyārem yəmînwō ûśəmō’lwō
’el-haššāmayim wayyiššāḇ<sup>a</sup>‘ bəḥê hā‘wōlām kî ləmwō‘ēḏ mwō‘ăḏîm
wāḥēṣî ûḵəḵallwōṯ napēṣ yaḏ-‘am-qōḏeš tiḵəleynâ ḵāl-’ēlleh:

8 wa’ănî šām<sup>a</sup>‘ətî wəlō’ ’āḇîn wā’ōmərâ ’ăḏōnî mâ
’<sup>a</sup>ḥărîṯ ’ēlleh: f

9 wayyō’mer lēḵə dānîyē’l kî-səṯumîm w<sup>a</sup>ḥăṯumîm hadəḇārîm
‘aḏ-‘ēṯ qēṣ:

10 yiṯəbārărû wəyiṯəlabənû wəyiṣṣārəfû rabîm wəhirəšî‘û rəšā‘îm wəlō’
yāḇînû kāl-rəšā‘îm wəhammaśəkilîm yāḇînû:

11 ûmē‘ēṯ hûsar hatāmîḏ wəlāṯēṯ šiqqûṣ šōmēm yāmîm ’elef mā’ṯayim
wəṯišə‘îm:

12 ’ašərê haməḥakeh wəyagî‘a ləyāmîm ’elef šəlōš mē’wōṯ šəlōšîm
w<sup>a</sup>ḥămiššâ:

13 wə’atâ lēḵə laqqēṣ wəṯānûḥa wəṯ<sup>a</sup>‘ămōḏ ləḡōrāləḵā ləqēṣ
hayyāmîn:

------------------------------------------------------------------------

[Next: Ezra Chapter 1](ezr001)
