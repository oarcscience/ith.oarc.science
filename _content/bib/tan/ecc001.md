[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ecc001)  [KJV](../kjv/ecc001)  [Sep](../sep/ecc001) 
[Vul](../vul/ecc001)   
  
[Ecclesiastes (Qohelet) Index](ecc)  
  [Previous](lam005)  [Next](ecc002) 

------------------------------------------------------------------------

### Tanach (Hebrew): Ecclesiastes (Qohelet) Chapter 1

‎<span id="001">1</span> ‏דִּבְרֵי֙ קֹהֶ֣לֶת בֶּן־דָּוִ֔ד מֶ֖לֶךְ
בִּירוּשָׁלִָֽם׃

‎<span id="002">2</span> ‏הֲבֵ֤ל הֲבָלִים֙ אָמַ֣ר קֹהֶ֔לֶת הֲבֵ֥ל
הֲבָלִ֖ים הַכֹּ֥ל הָֽבֶל׃

‎<span id="003">3</span> ‏מַה־יִּתְר֖וֹן לָֽאָדָ֑ם בְּכָל־עֲמָל֔וֹ
שֶֽׁיַּעֲמֹ֖ל תַּ֥חַת הַשָּֽׁמֶשׁ׃

‎<span id="004">4</span> ‏דּ֤וֹר הֹלֵךְ֙ וְד֣וֹר בָּ֔א וְהָאָ֖רֶץ
לְעוֹלָ֥ם עֹמָֽדֶת׃

‎<span id="005">5</span> ‏וְזָרַ֥ח הַשֶּׁ֖מֶשׁ וּבָ֣א הַשָּׁ֑מֶשׁ
וְאֶ֨ל־מְקוֹמ֔וֹ שׁוֹאֵ֛ף זוֹרֵ֥חַֽ ה֖וּא שָֽׁם׃

‎<span id="006">6</span> ‏הוֹלֵךְ֙ אֶל־דָּר֔וֹם וְסוֹבֵ֖ב אֶל־צָפ֑וֹן
סוֹבֵ֤ב׀ סֹבֵב֙ הוֹלֵ֣ךְ הָר֔וּחַ וְעַל־סְבִיבֹתָ֖יו שָׁ֥ב הָרֽוּחַ׃

‎<span id="007">7</span> ‏כָּל־הַנְּחָלִים֙ הֹלְכִ֣ים אֶל־הַיָּ֔ם
וְהַיָּ֖ם אֵינֶ֣נּוּ מָלֵ֑א אֶל־מְק֗וֹם שֶׁ֤הַנְּחָלִים֙ הֹֽלְכִ֔ים
שָׁ֛ם הֵ֥ם שָׁבִ֖ים לָלָֽכֶת׃

‎<span id="008">8</span> ‏כָּל־הַדְּבָרִ֣ים יְגֵעִ֔ים לֹא־יוּכַ֥ל אִ֖ישׁ
לְדַבֵּ֑ר לֹא־תִשְׂבַּ֥ע עַ֙יִן֙ לִרְא֔וֹת וְלֹא־תִמָּלֵ֥א אֹ֖זֶן
מִשְּׁמֹֽעַ׃

‎<span id="009">9</span> ‏מַה־שֶּֽׁהָיָה֙ ה֣וּא שֶׁיִּהְיֶ֔ה
וּמַה־שֶּׁנַּֽעֲשָׂ֔ה<sup>3</sup> ה֖וּא שֶׁיֵּעָשֶׂ֑ה וְאֵ֥ין
כָּל־חָדָ֖שׁ תַּ֥חַת הַשָּֽׁמֶשׁ׃

‎<span id="010">10</span> ‏יֵ֥שׁ דָּבָ֛ר שֶׁיֹּאמַ֥ר רְאֵה־זֶ֖ה חָדָ֣שׁ
ה֑וּא כְּבָר֙ הָיָ֣ה לְעֹֽלָמִ֔ים אֲשֶׁ֥ר הָיָ֖ה מִלְּפָנֵֽנוּ׃

‎<span id="011">11</span> ‏אֵ֥ין זִכְר֖וֹן לָרִאשֹׁנִ֑ים וְגַ֨ם
לָאַחֲרֹנִ֜ים שֶׁיִּהְי֗וּ לֹֽא־יִהְיֶ֤ה לָהֶם֙ זִכָּר֔וֹן עִ֥ם
שֶׁיִּהְי֖וּ לָאַחֲרֹנָֽה׃ פ

‎<span id="012">12</span> ‏אֲנִ֣י קֹהֶ֗לֶת הָיִ֥יתִי מֶ֛לֶךְ
עַל־יִשְׂרָאֵ֖ל בִּירוּשָׁלִָֽם׃

‎<span id="013">13</span> ‏וְנָתַ֣תִּי אֶת־לִבִּ֗י לִדְר֤וֹשׁ וְלָתוּר֙
בַּֽחָכְמָ֔ה עַ֛ל כָּל־אֲשֶׁ֥ר נַעֲשָׂ֖ה תַּ֣חַת הַשָּׁמָ֑יִם ה֣וּא׀
עִנְיַ֣ן רָ֗ע נָתַ֧ן אֱלֹהִ֛ים לִבְנֵ֥י הָאָדָ֖ם לַעֲנ֥וֹת בּֽוֹ׃

‎<span id="014">14</span> ‏רָאִ֙יתִי֙ אֶת־כָּל־הַֽמַּעֲשִׂ֔ים
שֶֽׁנַּעֲשׂ֖וּ תַּ֣חַת הַשָּׁ֑מֶשׁ וְהִנֵּ֥ה הַכֹּ֛ל הֶ֖בֶל וּרְע֥וּת
רֽוּחַ׃

‎<span id="015">15</span> ‏מְעֻוָּ֖ת לֹא־יוּכַ֣ל לִתְקֹ֑ן וְחֶסְר֖וֹן
לֹא־יוּכַ֥ל לְהִמָּנֽוֹת׃

‎<span id="016">16</span> ‏דִּבַּ֨רְתִּי אֲנִ֤י עִם־לִבִּי֙ לֵאמֹ֔ר
אֲנִ֗י הִנֵּ֨ה הִגְדַּ֤לְתִּי וְהוֹסַ֙פְתִּי֙ חָכְמָ֔ה עַ֛ל
כָּל־אֲשֶׁר־הָיָ֥ה לְפָנַ֖י עַל־יְרוּשָׁלִָ֑ם וְלִבִּ֛י רָאָ֥ה הַרְבֵּ֖ה
חָכְמָ֥ה וָדָֽעַת׃

‎<span id="017">17</span> ‏וָאֶתְּנָ֤ה לִבִּי֙ לָדַ֣עַת חָכְמָ֔ה
וְדַ֥עַת הוֹלֵל֖וֹת וְשִׂכְל֑וּת יָדַ֕עְתִּי שֶׁגַּם־זֶ֥ה ה֖וּא
רַעְי֥וֹן רֽוּחַ׃

‎<span id="018">18</span> ‏כִּ֛י בְּרֹ֥ב חָכְמָ֖ה רָב־כָּ֑עַס וְיוֹסִ֥יף
דַּ֖עַת יוֹסִ֥יף מַכְאֽוֹב׃

1 diḇərê qōheleṯ ben-dāwiḏ meleḵə bîrûšālāim:

2 hăḇēl hăḇālîm ’āmar qōheleṯ hăḇēl hăḇālîm hakōl hāḇel:

3 mah-yyiṯərwōn lā’āḏām bəḵāl-‘ămālwō šeyy<sup>a</sup>‘ămōl
t<sup>a</sup>ḥaṯ haššāmeš:

4 dwōr hōlēḵə wəḏwōr bā’ wəhā’āreṣ lə‘wōlām ‘ōmāḏeṯ:

5 wəzār<sup>a</sup>ḥ haššemeš ûḇā’ haššāmeš wə’el-məqwōmwō šwō’ēf
zwōrēḥa hû’ šām:

6 hwōlēḵə ’el-dārwōm wəswōḇēḇ ’el-ṣāfwōn swōḇēḇ\| sōḇēḇ hwōlēḵə hārûḥa
wə‘al-səḇîḇōṯāyw šāḇ hārûḥa:

7 kāl-hannəḥālîm hōləḵîm ’el-hayyām wəhayyām ’ênennû mālē’ ’el-məqwōm
šehannəḥālîm hōləḵîm šām hēm šāḇîm lālāḵeṯ:

8 kāl-hadəḇārîm yəḡē‘îm lō’-yûḵal ’îš ləḏabēr lō’-ṯiśəb<sup>a</sup>‘
‘ayin lirə’wōṯ wəlō’-ṯimmālē’ ’ōzen miššəmō‘a:

9 mah-ššehāyâ hû’ šeyyihəyeh ûmah-ššenn<sup>a</sup>‘ăśâ<sup>3</sup> hû’
šeyyē‘āśeh wə’ên kāl-ḥāḏāš t<sup>a</sup>ḥaṯ haššāmeš:

10 yēš dāḇār šeyyō’mar rə’ēh-zeh ḥāḏāš hû’ kəḇār hāyâ lə‘ōlāmîm ’ăšer
hāyâ milləfānēnû:

11 ’ên ziḵərwōn lāri’šōnîm wəḡam lā’<sup>a</sup>ḥărōnîm šeyyihəyû
lō’-yihəyeh lâem zikārwōn ‘im šeyyihəyû lā’<sup>a</sup>ḥărōnâ: f

12 ’ănî qōheleṯ hāyîṯî meleḵə ‘al-yiśərā’ēl bîrûšālāim:

13 wənāṯatî ’eṯ-libî liḏərwōš wəlāṯûr b<sup>a</sup>ḥāḵəmâ ‘al kāl-’ăšer
n<sup>a</sup>‘ăśâ t<sup>a</sup>ḥaṯ haššāmāyim hû’\| ‘inəyan rā‘ nāṯan
’ĕlōhîm liḇənê hā’āḏām l<sup>a</sup>‘ănwōṯ bwō:

14 rā’îṯî ’eṯ-kāl-hamm<sup>a</sup>‘ăśîm šenn<sup>a</sup>‘ăśû
t<sup>a</sup>ḥaṯ haššāmeš wəhinnēh hakōl heḇel ûrə‘ûṯ rûḥa:

15 mə‘uûāṯ lō’-yûḵal liṯəqōn wəḥesərwōn lō’-yûḵal ləhimmānwōṯ:

16 dibarətî ’ănî ‘im-libî lē’mōr ’ănî hinnēh hiḡədalətî wəhwōsafətî
ḥāḵəmâ ‘al kāl-’ăšer-hāyâ ləfānay ‘al-yərûšālāim wəlibî rā’â harəbēh
ḥāḵəmâ wāḏā‘aṯ:

17 wā’etənâ libî lāḏ<sup>a</sup>‘aṯ ḥāḵəmâ wəḏ<sup>a</sup>‘aṯ hwōlēlwōṯ
wəśiḵəlûṯ yāḏ<sup>a</sup>‘ətî šegam-zeh hû’ r<sup>a</sup>‘əywōn rûḥa:

18 kî bərōḇ ḥāḵəmâ rāḇ-kā‘as wəywōsîf d<sup>a</sup>‘aṯ ywōsîf maḵə’wōḇ:

------------------------------------------------------------------------

[Next: Ecclesiastes (Qohelet) Chapter 2](ecc002)
