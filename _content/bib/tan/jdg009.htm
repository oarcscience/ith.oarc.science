<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Judges (Shoftim): Judges (Shoftim) Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdg009.htm">Polyglot</A>&nbsp;
<A HREF="../kjv/jdg009.htm">KJV</A>&nbsp;
<A HREF="../sep/jdb009.htm">Sep:JdB</A>&nbsp;
<A HREF="../sep/jda009.htm">Sep:JdA</A>&nbsp;
<A HREF="../vul/jdg009.htm">Vul</A>&nbsp;

<BR>
<BR><A HREF="jdg.htm">Judges (Shoftim) Index</A><BR>
&nbsp;
<A HREF="jdg008.htm">Previous</A>&nbsp;
<A HREF="jdg010.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Judges (Shoftim) Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֵּ֨לֶךְ אֲבִימֶ֤לֶךְ בֶּן־יְרֻבַּ֙עַל֙ שְׁכֶ֔מָה אֶל־אֲחֵ֖י אִמּ֑וֹ וַיְדַבֵּ֣ר אֲלֵיהֶ֔ם וְאֶל־כָּל־מִשְׁפַּ֛חַת בֵּית־אֲבִ֥י אִמּ֖וֹ לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;דַּבְּרוּ־נָ֞א בְּאָזְנֵ֨י כָל־בַּעֲלֵ֣י שְׁכֶם֮ מַה־טּ֣וֹב לָכֶם֒ הַמְשֹׁ֨ל בָּכֶ֜ם שִׁבְעִ֣ים אִ֗ישׁ כֹּ֚ל בְּנֵ֣י יְרֻבַּ֔עַל אִם־מְשֹׁ֥ל בָּכֶ֖ם אִ֣ישׁ אֶחָ֑ד וּזְכַרְתֶּ֕ם כִּֽי־עַצְמֵכֶ֥ם וּבְשַׂרְכֶ֖ם אָנִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְדַבְּר֨וּ אֲחֵֽי־אִמּ֜וֹ עָלָ֗יו בְּאָזְנֵי֙ כָּל־בַּעֲלֵ֣י שְׁכֶ֔ם אֵ֥ת כָּל־הַדְּבָרִ֖ים הָאֵ֑לֶּה וַיֵּ֤ט לִבָּם֙ אַחֲרֵ֣י אֲבִימֶ֔לֶךְ כִּ֥י אָמְר֖וּ אָחִ֥ינוּ הֽוּא׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּתְּנוּ־לוֹ֙ שִׁבְעִ֣ים כֶּ֔סֶף מִבֵּ֖ית בַּ֣עַל בְּרִ֑ית וַיִּשְׂכֹּ֨ר בָּהֶ֜ם אֲבִימֶ֗לֶךְ אֲנָשִׁ֤ים רֵיקִים֙ וּפֹ֣חֲזִ֔ים וַיֵּלְכ֖וּ אַחֲרָֽיו׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּבֹ֤א בֵית־אָבִיו֙ עָפְרָ֔תָה וַֽיַּהֲרֹ֞ג אֶת־אֶחָ֧יו בְּנֵֽי־יְרֻבַּ֛עַל שִׁבְעִ֥ים אִ֖ישׁ עַל־אֶ֣בֶן אֶחָ֑ת וַיִּוָּתֵ֞ר יוֹתָ֧ם בֶּן־יְרֻבַּ֛עַל הַקָּטֹ֖ן כִּ֥י נֶחְבָּֽא׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֵּאָ֨סְפ֜וּ כָּל־בַּעֲלֵ֤י שְׁכֶם֙ וְכָל־בֵּ֣ית מִלּ֔וֹא וַיֵּ֣לְכ֔וּ וַיַּמְלִ֥יכוּ אֶת־אֲבִימֶ֖לֶךְ לְמֶ֑לֶךְ עִם־אֵל֥וֹן מֻצָּ֖ב אֲשֶׁ֥ר בִּשְׁכֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיַּגִּ֣דוּ לְיוֹתָ֗ם וַיֵּ֙לֶךְ֙ וַֽיַּעֲמֹד֙ בְּרֹ֣אשׁ הַר־גְּרִזִ֔ים וַיִּשָּׂ֥א קוֹל֖וֹ וַיִּקְרָ֑א וַיֹּ֣אמֶר לָהֶ֗ם שִׁמְע֤וּ אֵלַי֙ בַּעֲלֵ֣י שְׁכֶ֔ם וְיִשְׁמַ֥ע אֲלֵיכֶ֖ם אֱלֹהִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הָל֤וֹךְ הָֽלְכוּ֙ הָעֵצִ֔ים לִמְשֹׁ֥חַ עֲלֵיהֶ֖ם מֶ֑לֶךְ וַיֹּאמְר֥וּ לַזַּ֖יִת <font color="brown">מלוכה</font> <font color="blue">מָלְכָ֥ה</font> עָלֵֽינוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֤אמֶר לָהֶם֙ הַזַּ֔יִת הֶחֳדַ֙לְתִּי֙ אֶת־דִּשְׁנִ֔י אֲשֶׁר־בִּ֛י יְכַבְּד֥וּ אֱלֹהִ֖ים וַאֲנָשִׁ֑ים וְהָ֣לַכְתִּ֔י לָנ֖וּעַ עַל־הָעֵצִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּאמְר֥וּ הָעֵצִ֖ים לַתְּאֵנָ֑ה לְכִי־אַ֖תְּ מָלְכִ֥י עָלֵֽינוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַתֹּ֤אמֶר לָהֶם֙ הַתְּאֵנָ֔ה הֶחֳדַ֙לְתִּי֙ אֶת־מָתְקִ֔י וְאֶת־תְּנוּבָתִ֖י הַטּוֹבָ֑ה וְהָ֣לַכְתִּ֔י לָנ֖וּעַ עַל־הָעֵצִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּאמְר֥וּ הָעֵצִ֖ים לַגָּ֑פֶן לְכִי־אַ֖תְּ <font color="brown">מלוכי</font> <font color="blue">מָלְכִ֥י</font> עָלֵֽינוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַתֹּ֤אמֶר לָהֶם֙ הַגֶּ֔פֶן הֶחֳדַ֙לְתִּי֙ אֶת־תִּ֣ירוֹשִׁ֔י הַֽמְשַׂמֵּ֥חַ אֱלֹהִ֖ים וַאֲנָשִׁ֑ים וְהָ֣לַכְתִּ֔י לָנ֖וּעַ עַל־הָעֵצִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּאמְר֥וּ כָל־הָעֵצִ֖ים אֶל־הָאָטָ֑ד לֵ֥ךְ אַתָּ֖ה מְלָךְ־עָלֵֽינוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֣אמֶר הָאָטָד֮ אֶל־הָעֵצִים֒ אִ֡ם בֶּאֱמֶ֣ת אַתֶּם֩ מֹשְׁחִ֨ים אֹתִ֤י לְמֶ֙לֶךְ֙ עֲלֵיכֶ֔ם בֹּ֖אוּ חֲס֣וּ בְצִלִּ֑י וְאִם־אַ֕יִן תֵּ֤צֵא אֵשׁ֙ מִן־הָ֣אָטָ֔ד וְתֹאכַ֖ל אֶת־אַרְזֵ֥י הַלְּבָנֽוֹן׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְעַתָּ֗ה אִם־בֶּאֱמֶ֤ת וּבְתָמִים֙ עֲשִׂיתֶ֔ם וַתַּמְלִ֖יכוּ אֶת־אֲבִימֶ֑לֶךְ וְאִם־טוֹבָ֤ה עֲשִׂיתֶם֙ עִם־יְרֻבַּ֣עַל וְעִם־בֵּית֔וֹ וְאִם־כִּגְמ֥וּל יָדָ֖יו עֲשִׂ֥יתֶם לֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֲשֶׁר־נִלְחַ֥ם אָבִ֖י עֲלֵיכֶ֑ם וַיַּשְׁלֵ֤ךְ אֶת־נַפְשׁוֹ֙ מִנֶּ֔גֶד וַיַּצֵּ֥ל אֶתְכֶ֖ם מִיַּ֥ד מִדְיָֽן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאַתֶּ֞ם קַמְתֶּ֨ם עַל־בֵּ֤ית אָבִי֙ הַיּ֔וֹם וַתַּהַרְג֧וּ אֶת־בָּנָ֛יו שִׁבְעִ֥ים אִ֖ישׁ עַל־אֶ֣בֶן אֶחָ֑ת וַתַּמְלִ֜יכוּ אֶת־אֲבִימֶ֤לֶךְ בֶּן־אֲמָתוֹ֙ עַל־בַּעֲלֵ֣י שְׁכֶ֔ם כִּ֥י אֲחִיכֶ֖ם הֽוּא׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאִם־בֶּאֱמֶ֨ת וּבְתָמִ֧ים עֲשִׂיתֶ֛ם עִם־יְרֻבַּ֥עַל וְעִם־בֵּית֖וֹ הַיּ֣וֹם הַזֶּ֑ה שִׂמְחוּ֙ בַּאֲבִימֶ֔לֶךְ וְיִשְׂמַ֥ח גַּם־ה֖וּא בָּכֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאִם־אַ֕יִן תֵּ֤צֵא אֵשׁ֙ מֵאֲבִימֶ֔לֶךְ וְתֹאכַ֛ל אֶת־בַּעֲלֵ֥י שְׁכֶ֖ם וְאֶת־בֵּ֣ית מִלּ֑וֹא וְתֵצֵ֨א אֵ֜שׁ מִבַּעֲלֵ֤י שְׁכֶם֙ וּמִבֵּ֣ית מִלּ֔וֹא וְתֹאכַ֖ל אֶת־אֲבִימֶֽלֶךְ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיָּ֣נָס יוֹתָ֔ם וַיִּבְרַ֖ח וַיֵּ֣לֶךְ בְּאֵ֑רָה וַיֵּ֣שֶׁב שָׁ֔ם מִפְּנֵ֖י אֲבִימֶ֥לֶךְ אָחִֽיו׃ פ</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיָּ֧שַׂר אֲבִימֶ֛לֶךְ עַל־יִשְׂרָאֵ֖ל שָׁלֹ֥שׁ שָׁנִֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּשְׁלַ֤ח אֱלֹהִים֙ ר֣וּחַ רָעָ֔ה בֵּ֣ין אֲבִימֶ֔לֶךְ וּבֵ֖ין בַּעֲלֵ֣י שְׁכֶ֑ם וַיִּבְגְּד֥וּ בַעֲלֵי־שְׁכֶ֖ם בַּאֲבִימֶֽלֶךְ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;לָב֕וֹא חֲמַ֖ס שִׁבְעִ֣ים בְּנֵֽי־יְרֻבָּ֑עַל וְדָמָ֗ם לָשׂ֞וּם עַל־אֲבִימֶ֤לֶךְ אֲחִיהֶם֙ אֲשֶׁ֣ר הָרַ֣ג אוֹתָ֔ם וְעַל֙ בַּעֲלֵ֣י שְׁכֶ֔ם אֲשֶׁר־חִזְּק֥וּ אֶת־יָדָ֖יו לַהֲרֹ֥ג אֶת־אֶחָֽיו׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיָּשִׂ֣ימוּ לוֹ֩ בַעֲלֵ֨י שְׁכֶ֜ם מְאָרְבִ֗ים עַ֚ל רָאשֵׁ֣י הֶהָרִ֔ים וַיִּגְזְל֗וּ אֵ֛ת כָּל־אֲשֶׁר־יַעֲבֹ֥ר עֲלֵיהֶ֖ם בַּדָּ֑רֶךְ וַיֻּגַּ֖ד לַאֲבִימֶֽלֶךְ׃ פ</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיָּבֹ֞א גַּ֤עַל בֶּן־עֶ֙בֶד֙ וְאֶחָ֔יו וַיַּעַבְר֖וּ בִּשְׁכֶ֑ם וַיִּבְטְחוּ־ב֖וֹ בַּעֲלֵ֥י שְׁכֶֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיֵּצְא֨וּ הַשָּׂדֶ֜ה וַֽיִּבְצְר֤וּ אֶת־כַּרְמֵיהֶם֙ וַֽיִּדְרְכ֔וּ וַֽיַּעֲשׂ֖וּ הִלּוּלִ֑ים וַיָּבֹ֙אוּ֙ בֵּ֣ית אֱ‍ֽלֹֽהֵיהֶ֔ם וַיֹּֽאכְלוּ֙ וַיִּשְׁתּ֔וּ וַֽיְקַלְל֖וּ אֶת־אֲבִימֶֽלֶךְ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֹּ֣אמֶר׀ גַּ֣עַל בֶּן־עֶ֗בֶד מִֽי־אֲבִימֶ֤לֶךְ וּמִֽי־שְׁכֶם֙ כִּ֣י נַעַבְדֶ֔נּוּ הֲלֹ֥א בֶן־יְרֻבַּ֖עַל וּזְבֻ֣ל פְּקִיד֑וֹ עִבְד֗וּ אֶת־אַנְשֵׁ֤י חֲמוֹר֙ אֲבִ֣י שְׁכֶ֔ם וּמַדּ֖וּעַ נַעַבְדֶ֥נּוּ אֲנָֽחְנוּ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וּמִ֨י יִתֵּ֜ן אֶת־הָעָ֤ם הַזֶּה֙ בְּיָדִ֔י וְאָסִ֖ירָה אֶת־אֲבִימֶ֑לֶךְ וַיֹּ֙אמֶר֙ לַאֲבִימֶ֔לֶךְ רַבֶּ֥ה צְבָאֲךָ֖ וָצֵֽאָה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיִּשְׁמַ֗ע זְבֻל֙ שַׂר־הָעִ֔יר אֶת־דִּבְרֵ֖י גַּ֣עַל בֶּן־עָ֑בֶד וַיִּ֖חַר אַפּֽוֹ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיִּשְׁלַ֧ח מַלְאָכִ֛ים אֶל־אֲבִימֶ֖לֶךְ בְּתָרְמָ֣ה לֵאמֹ֑ר הִנֵּה֩ גַ֨עַל בֶּן־עֶ֤בֶד וְאֶחָיו֙ בָּאִ֣ים שְׁכֶ֔מָה וְהִנָּ֛ם צָרִ֥ים אֶת־הָעִ֖יר עָלֶֽיךָ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְעַתָּה֙ ק֣וּם לַ֔יְלָה אַתָּ֖ה וְהָעָ֣ם אֲשֶׁר־אִתָּ֑ךְ וֶאֱרֹ֖ב בַּשָּׂדֶֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְהָיָ֤ה בַבֹּ֙קֶר֙ כִּזְרֹ֣חַ הַשֶּׁ֔מֶשׁ תַּשְׁכִּ֖ים וּפָשַׁטְתָּ֣ עַל־הָעִ֑יר וְהִנֵּה־ה֞וּא וְהָעָ֤ם אֲשֶׁר־אִתּוֹ֙ יֹצְאִ֣ים אֵלֶ֔יךָ וְעָשִׂ֣יתָ לּ֔וֹ כַּאֲשֶׁ֖ר תִּמְצָ֥א יָדֶֽךָ׃ ס</P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיָּ֧קָם אֲבִימֶ֛לֶךְ וְכָל־הָעָ֥ם אֲשֶׁר־עִמּ֖וֹ לָ֑יְלָה וַיֶּאֶרְב֣וּ עַל־שְׁכֶ֔ם אַרְבָּעָ֖ה רָאשִֽׁים׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיֵּצֵא֙ גַּ֣עַל בֶּן־עֶ֔בֶד וַיַּעֲמֹ֕ד פֶּ֖תַח שַׁ֣עַר הָעִ֑יר וַיָּ֧קָם אֲבִימֶ֛לֶךְ וְהָעָ֥ם אֲשֶׁר־אִתּ֖וֹ מִן־הַמַּאְרָֽב׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיַּרְא־גַּעַל֮ אֶת־הָעָם֒ וַיֹּ֣אמֶר אֶל־זְבֻ֔ל הִנֵּה־עָ֣ם יוֹרֵ֔ד מֵרָאשֵׁ֖י הֶהָרִ֑ים וַיֹּ֤אמֶר אֵלָיו֙ זְבֻ֔ל אֵ֣ת צֵ֧ל הֶהָרִ֛ים אַתָּ֥ה רֹאֶ֖ה כָּאֲנָשִֽׁים׃ ס</P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיֹּ֨סֶף ע֣וֹד גַּעַל֮ לְדַבֵּר֒ וַיֹּ֕אמֶר הִנֵּה־עָם֙ יֽוֹרְדִ֔ים מֵעִ֖ם טַבּ֣וּר הָאָ֑רֶץ וְרֹאשׁ־אֶחָ֣ד בָּ֔א מִדֶּ֖רֶךְ אֵל֥וֹן מְעוֹנְנִֽים׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וַיֹּ֨אמֶר אֵלָ֜יו זְבֻ֗ל אַיֵּ֨ה אֵפ֥וֹא פִ֙יךָ֙ אֲשֶׁ֣ר תֹּאמַ֔ר מִ֥י אֲבִימֶ֖לֶךְ כִּ֣י נַעַבְדֶ֑נּוּ הֲלֹ֨א זֶ֤ה הָעָם֙ אֲשֶׁ֣ר מָאַ֣סְתָּה בּ֔וֹ צֵא־נָ֥א עַתָּ֖ה וְהִלָּ֥חֶם בּֽוֹ׃ ס</P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַיֵּ֣צֵא גַ֔עַל לִפְנֵ֖י בַּעֲלֵ֣י שְׁכֶ֑ם וַיִּלָּ֖חֶם בַּאֲבִימֶֽלֶךְ׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַיִּרְדְּפֵ֣הוּ אֲבִימֶ֔לֶךְ וַיָּ֖נָס מִפָּנָ֑יו וַֽיִּפְּל֛וּ חֲלָלִ֥ים רַבִּ֖ים עַד־פֶּ֥תַח הַשָּֽׁעַר׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וַיֵּ֥שֶׁב אֲבִימֶ֖לֶךְ בָּארוּמָ֑ה וַיְגָ֧רֶשׁ זְבֻ֛ל אֶת־גַּ֥עַל וְאֶת־אֶחָ֖יו מִשֶּׁ֥בֶת בִּשְׁכֶֽם׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וַֽיְהִי֙ מִֽמָּחֳרָ֔ת וַיֵּצֵ֥א הָעָ֖ם הַשָּׂדֶ֑ה וַיַּגִּ֖דוּ לַאֲבִימֶֽלֶךְ׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיִּקַּ֣ח אֶת־הָעָ֗ם וַֽיֶּחֱצֵם֙ לִשְׁלֹשָׁ֣ה רָאשִׁ֔ים וַיֶּאֱרֹ֖ב בַּשָּׂדֶ֑ה וַיַּ֗רְא וְהִנֵּ֤ה הָעָם֙ יֹצֵ֣א מִן־הָעִ֔יר וַיָּ֥קָם עֲלֵיהֶ֖ם וַיַּכֵּֽם׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וַאֲבִימֶ֗לֶךְ וְהָרָאשִׁים֙ אֲשֶׁ֣ר עִמּ֔וֹ פָּשְׁט֕וּ וַיַּ֣עַמְד֔וּ פֶּ֖תַח שַׁ֣עַר הָעִ֑יר וּשְׁנֵ֣י הָֽרָאשִׁ֗ים פָּֽשְׁט֛וּ עַֽל־כָּל־אֲשֶׁ֥ר בַּשָּׂדֶ֖ה וַיַּכּֽוּם׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וַאֲבִימֶ֜לֶךְ נִלְחָ֣ם בָּעִ֗יר כֹּ֚ל הַיּ֣וֹם הַה֔וּא וַיִּלְכֹּד֙ אֶת־הָעִ֔יר וְאֶת־הָעָ֥ם אֲשֶׁר־בָּ֖הּ הָרָ֑ג וַיִּתֹּץ֙ אֶת־הָעִ֔יר וַיִּזְרָעֶ֖הָ מֶֽלַח׃ פ</P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;וַֽיִּשְׁמְע֔וּ כָּֽל־בַּעֲלֵ֖י מִֽגְדַּל־שְׁכֶ֑ם וַיָּבֹ֣אוּ אֶל־צְרִ֔יחַ בֵּ֖ית אֵ֥ל בְּרִֽית׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;וַיֻּגַּ֖ד לַאֲבִימֶ֑לֶךְ כִּ֣י הִֽתְקַבְּצ֔וּ כָּֽל־בַּעֲלֵ֖י מִֽגְדַּל־שְׁכֶֽם׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;וַיַּ֨עַל אֲבִימֶ֜לֶךְ הַר־צַלְמ֗וֹן הוּא֮ וְכָל־הָעָ֣ם אֲשֶׁר־אִתּוֹ֒ וַיִּקַּח֩ אֲבִימֶ֨לֶךְ אֶת־הַקַּרְדֻּמּ֜וֹת בְּיָד֗וֹ וַיִּכְרֹת֙ שׂוֹכַ֣ת עֵצִ֔ים וַיִּ֨שָּׂאֶ֔הָ וַיָּ֖שֶׂם עַל־שִׁכְמ֑וֹ וַיֹּ֜אמֶר אֶל־הָעָ֣ם אֲשֶׁר־עִמּ֗וֹ מָ֤ה רְאִיתֶם֙ עָשִׂ֔יתִי מַהֲר֖וּ עֲשׂ֥וּ כָמֽוֹנִי׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;וַיִּכְרְת֨וּ גַם־כָּל־הָעָ֜ם אִ֣ישׁ שׂוֹכֹ֗ה וַיֵּ֨לְכ֜וּ אַחֲרֵ֤י אֲבִימֶ֙לֶךְ֙ וַיָּשִׂ֣ימוּ עַֽל־הַצְּרִ֔יחַ וַיַּצִּ֧יתוּ עֲלֵיהֶ֛ם אֶֽת־הַצְּרִ֖יחַ בָּאֵ֑שׁ וַיָּמֻ֜תוּ גַּ֣ם כָּל־אַנְשֵׁ֧י מִֽגְדַּל־שְׁכֶ֛ם כְּאֶ֖לֶף אִ֥ישׁ וְאִשָּֽׁה׃ פ</P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;וַיֵּ֥לֶךְ אֲבִימֶ֖לֶךְ אֶל־תֵּבֵ֑ץ וַיִּ֥חַן בְּתֵבֵ֖ץ וַֽיִּלְכְּדָֽהּ׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;וּמִגְדַּל־עֹז֮ הָיָ֣ה בְתוֹךְ־הָעִיר֒ וַיָּנֻ֨סוּ שָׁ֜מָּה כָּל־הָאֲנָשִׁ֣ים וְהַנָּשִׁ֗ים וְכֹל֙ בַּעֲלֵ֣י הָעִ֔יר וַֽיִּסְגְּר֖וּ בַּעֲדָ֑ם וַֽיַּעֲל֖וּ עַל־גַּ֥ג הַמִּגְדָּֽל׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;וַיָּבֹ֤א אֲבִימֶ֙לֶךְ֙ עַד־הַמִּגְדָּ֔ל וַיִּלָּ֖חֶם בּ֑וֹ וַיִּגַּ֛שׁ עַד־פֶּ֥תַח הַמִּגְדָּ֖ל לְשָׂרְפ֥וֹ בָאֵֽשׁ׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;וַתַּשְׁלֵ֞ךְ אִשָּׁ֥ה אַחַ֛ת פֶּ֥לַח רֶ֖כֶב עַל־רֹ֣אשׁ אֲבִימֶ֑לֶךְ וַתָּ֖רִץ אֶת־גֻּלְגָּלְתּֽוֹ׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;וַיִּקְרָ֨א מְהֵרָ֜ה אֶל־הַנַּ֣עַר׀ נֹשֵׂ֣א כֵלָ֗יו וַיֹּ֤אמֶר לוֹ֙ שְׁלֹ֤ף חַרְבְּךָ֙ וּמ֣וֹתְתֵ֔נִי פֶּן־יֹ֥אמְרוּ לִ֖י אִשָּׁ֣ה הֲרָגָ֑תְהוּ וַיִּדְקְרֵ֥הוּ נַעֲר֖וֹ וַיָּמֹֽת׃ </P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;וַיִּרְא֥וּ אִֽישׁ־יִשְׂרָאֵ֖ל כִּ֣י מֵ֣ת אֲבִימֶ֑לֶךְ וַיֵּלְכ֖וּ אִ֥ישׁ לִמְקֹמֽוֹ׃ </P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;וַיָּ֣שֶׁב אֱלֹהִ֔ים אֵ֖ת רָעַ֣ת אֲבִימֶ֑לֶךְ אֲשֶׁ֤ר עָשָׂה֙ לְאָבִ֔יו לַהֲרֹ֖ג אֶת־שִׁבְעִ֥ים אֶחָֽיו׃ </P>
<P ALIGN="RIGHT"><span lang="he">&#8206;<a name="057">57</A>&nbsp;&#8207;וְאֵ֗ת כָּל־רָעַת֙ אַנְשֵׁ֣י שְׁכֶ֔ם הֵשִׁ֥יב אֱלֹהִ֖ים בְּרֹאשָׁ֑ם וַתָּבֹ֣א אֲלֵיהֶ֔ם קִֽלֲלַ֖ת יוֹתָ֥ם בֶּן־יְרֻבָּֽעַל׃ פ</P>
</TD>
<TD WIDTH="50%">
<P>1&nbsp;wayy&#275;le&#x1E35;&#601; &#8217;&#259;&#x1E07;&icirc;mele&#x1E35;&#601; ben-y&#601;rub<sup>a</sup>&#8216;al &#353;&#601;&#x1E35;em&acirc; &#8217;el-&#8217;&#259;&#x1E25;&ecirc; &#8217;immw&#333; way&#601;&#x1E0F;ab&#275;r &#8217;&#259;l&ecirc;hem w&#601;&#8217;el-k&#257;l-mi&#353;&#601;p<sup>a</sup>&#x1E25;a&#x1E6F; b&ecirc;&#x1E6F;-&#8217;&#259;&#x1E07;&icirc; &#8217;immw&#333; l&#275;&#8217;m&#333;r: </P>
<P>2&nbsp;dab&#601;r&ucirc;-n&#257;&#8217; b&#601;&#8217;&#257;z&#601;n&ecirc; &#x1E35;&#257;l-b<sup>a</sup>&#8216;&#259;l&ecirc; &#353;&#601;&#x1E35;em mah-&#x1E6D;&#x1E6D;w&#333;&#x1E07; l&#257;&#x1E35;em ham&#601;&#353;&#333;l b&#257;&#x1E35;em &#353;i&#x1E07;&#601;&#8216;&icirc;m &#8217;&icirc;&#353; k&#333;l b&#601;n&ecirc; y&#601;rub<sup>a</sup>&#8216;al &#8217;im-m&#601;&#353;&#333;l b&#257;&#x1E35;em &#8217;&icirc;&#353; &#8217;e&#x1E25;&#257;&#x1E0F; &ucirc;z&#601;&#x1E35;ar&#601;tem k&icirc;-&#8216;a&#x1E63;&#601;m&#275;&#x1E35;em &ucirc;&#x1E07;&#601;&#347;ar&#601;&#x1E35;em &#8217;&#257;n&icirc;: </P>
<P>3&nbsp;way&#601;&#x1E0F;ab&#601;r&ucirc; &#8217;&#259;&#x1E25;&ecirc;-&#8217;immw&#333; &#8216;&#257;l&#257;yw b&#601;&#8217;&#257;z&#601;n&ecirc; k&#257;l-b<sup>a</sup>&#8216;&#259;l&ecirc; &#353;&#601;&#x1E35;em &#8217;&#275;&#x1E6F; k&#257;l-had&#601;&#x1E07;&#257;r&icirc;m h&#257;&#8217;&#275;lleh wayy&#275;&#x1E6D; lib&#257;m &#8217;<sup>a</sup>&#x1E25;&#259;r&ecirc; &#8217;&#259;&#x1E07;&icirc;mele&#x1E35;&#601; k&icirc; &#8217;&#257;m&#601;r&ucirc; &#8217;&#257;&#x1E25;&icirc;n&ucirc; h&ucirc;&#8217;: </P>
<P>4&nbsp;wayyit&#601;n&ucirc;-lw&#333; &#353;i&#x1E07;&#601;&#8216;&icirc;m kesef mib&ecirc;&#x1E6F; b<sup>a</sup>&#8216;al b&#601;r&icirc;&#x1E6F; wayyi&#347;&#601;k&#333;r b&acirc;em &#8217;&#259;&#x1E07;&icirc;mele&#x1E35;&#601; &#8217;&#259;n&#257;&#353;&icirc;m r&ecirc;q&icirc;m &ucirc;f&#333;&#x1E25;&#259;z&icirc;m wayy&#275;l&#601;&#x1E35;&ucirc; &#8217;<sup>a</sup>&#x1E25;&#259;r&#257;yw: </P>
<P>5&nbsp;wayy&#257;&#x1E07;&#333;&#8217; &#x1E07;&ecirc;&#x1E6F;-&#8217;&#257;&#x1E07;&icirc;w &#8216;&#257;f&#601;r&#257;&#x1E6F;&acirc; wayyah&#259;r&#333;&#x1E21; &#8217;e&#x1E6F;-&#8217;e&#x1E25;&#257;yw b&#601;n&ecirc;-y&#601;rub<sup>a</sup>&#8216;al &#353;i&#x1E07;&#601;&#8216;&icirc;m &#8217;&icirc;&#353; &#8216;al-&#8217;e&#x1E07;en &#8217;e&#x1E25;&#257;&#x1E6F; wayyi&ucirc;&#257;&#x1E6F;&#275;r yw&#333;&#x1E6F;&#257;m ben-y&#601;rub<sup>a</sup>&#8216;al haqq&#257;&#x1E6D;&#333;n k&icirc; ne&#x1E25;&#601;b&#257;&#8217;: s</P>
<P>6&nbsp;wayy&#275;&#8217;&#257;s&#601;f&ucirc; k&#257;l-b<sup>a</sup>&#8216;&#259;l&ecirc; &#353;&#601;&#x1E35;em w&#601;&#x1E35;&#257;l-b&ecirc;&#x1E6F; millw&#333;&#8217; wayy&#275;l&#601;&#x1E35;&ucirc; wayyam&#601;l&icirc;&#x1E35;&ucirc; &#8217;e&#x1E6F;-&#8217;&#259;&#x1E07;&icirc;mele&#x1E35;&#601; l&#601;mele&#x1E35;&#601; &#8216;im-&#8217;&#275;lw&#333;n mu&#x1E63;&#x1E63;&#257;&#x1E07; &#8217;&#259;&#353;er bi&#353;&#601;&#x1E35;em: </P>
<P>7&nbsp;wayyagi&#x1E0F;&ucirc; l&#601;yw&#333;&#x1E6F;&#257;m wayy&#275;le&#x1E35;&#601; wayy<sup>a</sup>&#8216;&#259;m&#333;&#x1E0F; b&#601;r&#333;&#8217;&#353; har-g&#601;riz&icirc;m wayyi&#347;&#347;&#257;&#8217; qw&#333;lw&#333; wayyiq&#601;r&#257;&#8217; wayy&#333;&#8217;mer l&acirc;em &#353;im&#601;&#8216;&ucirc; &#8217;&#275;lay b<sup>a</sup>&#8216;&#259;l&ecirc; &#353;&#601;&#x1E35;em w&#601;yi&#353;&#601;m<sup>a</sup>&#8216; &#8217;&#259;l&ecirc;&#x1E35;em &#8217;&#277;l&#333;h&icirc;m: </P>
<P>8&nbsp;h&#257;lw&#333;&#x1E35;&#601; h&#257;l&#601;&#x1E35;&ucirc; h&#257;&#8216;&#275;&#x1E63;&icirc;m lim&#601;&#353;&#333;&#x1E25;a &#8216;&#259;l&ecirc;hem mele&#x1E35;&#601; wayy&#333;&#8217;m&#601;r&ucirc; lazzayi&#x1E6F; <font color="brown">m&#601;lw&#333;&#x1E35;&acirc;</font> <font color="blue">m&#257;l&#601;&#x1E35;&acirc;</font> &#8216;&#257;l&ecirc;n&ucirc;: </P>
<P>9&nbsp;wayy&#333;&#8217;mer l&acirc;em hazzayi&#x1E6F; he&#x1E25;&#335;&#x1E0F;al&#601;t&icirc; &#8217;e&#x1E6F;-di&#353;&#601;n&icirc; &#8217;&#259;&#353;er-b&icirc; y&#601;&#x1E35;ab&#601;&#x1E0F;&ucirc; &#8217;&#277;l&#333;h&icirc;m wa&#8217;&#259;n&#257;&#353;&icirc;m w&#601;h&#257;la&#x1E35;&#601;t&icirc; l&#257;n&ucirc;&#8216;a &#8216;al-h&#257;&#8216;&#275;&#x1E63;&icirc;m: </P>
<P>10&nbsp;wayy&#333;&#8217;m&#601;r&ucirc; h&#257;&#8216;&#275;&#x1E63;&icirc;m lat&#601;&#8217;&#275;n&acirc; l&#601;&#x1E35;&icirc;-&#8217;at&#601; m&#257;l&#601;&#x1E35;&icirc; &#8216;&#257;l&ecirc;n&ucirc;: </P>
<P>11&nbsp;wat&#333;&#8217;mer l&acirc;em hat&#601;&#8217;&#275;n&acirc; he&#x1E25;&#335;&#x1E0F;al&#601;t&icirc; &#8217;e&#x1E6F;-m&#257;&#x1E6F;&#601;q&icirc; w&#601;&#8217;e&#x1E6F;-t&#601;n&ucirc;&#x1E07;&#257;&#x1E6F;&icirc; ha&#x1E6D;&#x1E6D;w&#333;&#x1E07;&acirc; w&#601;h&#257;la&#x1E35;&#601;t&icirc; l&#257;n&ucirc;&#8216;a &#8216;al-h&#257;&#8216;&#275;&#x1E63;&icirc;m: </P>
<P>12&nbsp;wayy&#333;&#8217;m&#601;r&ucirc; h&#257;&#8216;&#275;&#x1E63;&icirc;m lag&#257;fen l&#601;&#x1E35;&icirc;-&#8217;at&#601; <font color="brown">m&#601;lw&#333;&#x1E35;&icirc;</font> <font color="blue">m&#257;l&#601;&#x1E35;&icirc;</font> &#8216;&#257;l&ecirc;n&ucirc;: </P>
<P>13&nbsp;wat&#333;&#8217;mer l&acirc;em hagefen he&#x1E25;&#335;&#x1E0F;al&#601;t&icirc; &#8217;e&#x1E6F;-t&icirc;rw&#333;&#353;&icirc; ham&#601;&#347;amm&#275;&#x1E25;a &#8217;&#277;l&#333;h&icirc;m wa&#8217;&#259;n&#257;&#353;&icirc;m w&#601;h&#257;la&#x1E35;&#601;t&icirc; l&#257;n&ucirc;&#8216;a &#8216;al-h&#257;&#8216;&#275;&#x1E63;&icirc;m: </P>
<P>14&nbsp;wayy&#333;&#8217;m&#601;r&ucirc; &#x1E35;&#257;l-h&#257;&#8216;&#275;&#x1E63;&icirc;m &#8217;el-h&#257;&#8217;&#257;&#x1E6D;&#257;&#x1E0F; l&#275;&#x1E35;&#601; &#8217;at&acirc; m&#601;l&#257;&#x1E35;&#601;-&#8216;&#257;l&ecirc;n&ucirc;: </P>
<P>15&nbsp;wayy&#333;&#8217;mer h&#257;&#8217;&#257;&#x1E6D;&#257;&#x1E0F; &#8217;el-h&#257;&#8216;&#275;&#x1E63;&icirc;m &#8217;im be&#8217;&#277;me&#x1E6F; &#8217;atem m&#333;&#353;&#601;&#x1E25;&icirc;m &#8217;&#333;&#x1E6F;&icirc; l&#601;mele&#x1E35;&#601; &#8216;&#259;l&ecirc;&#x1E35;em b&#333;&#8217;&ucirc; &#x1E25;&#259;s&ucirc; &#x1E07;&#601;&#x1E63;ill&icirc; w&#601;&#8217;im-&#8217;ayin t&#275;&#x1E63;&#275;&#8217; &#8217;&#275;&#353; min-h&#257;&#8217;&#257;&#x1E6D;&#257;&#x1E0F; w&#601;&#x1E6F;&#333;&#8217;&#x1E35;al &#8217;e&#x1E6F;-&#8217;ar&#601;z&ecirc; hall&#601;&#x1E07;&#257;nw&#333;n: </P>
<P>16&nbsp;w&#601;&#8216;at&acirc; &#8217;im-be&#8217;&#277;me&#x1E6F; &ucirc;&#x1E07;&#601;&#x1E6F;&#257;m&icirc;m &#8216;&#259;&#347;&icirc;&#x1E6F;em watam&#601;l&icirc;&#x1E35;&ucirc; &#8217;e&#x1E6F;-&#8217;&#259;&#x1E07;&icirc;mele&#x1E35;&#601; w&#601;&#8217;im-&#x1E6D;w&#333;&#x1E07;&acirc; &#8216;&#259;&#347;&icirc;&#x1E6F;em &#8216;im-y&#601;rub<sup>a</sup>&#8216;al w&#601;&#8216;im-b&ecirc;&#x1E6F;w&#333; w&#601;&#8217;im-ki&#x1E21;&#601;m&ucirc;l y&#257;&#x1E0F;&#257;yw &#8216;&#259;&#347;&icirc;&#x1E6F;em lw&#333;: </P>
<P>17&nbsp;&#8217;&#259;&#353;er-nil&#601;&#x1E25;am &#8217;&#257;&#x1E07;&icirc; &#8216;&#259;l&ecirc;&#x1E35;em wayya&#353;&#601;l&#275;&#x1E35;&#601; &#8217;e&#x1E6F;-naf&#601;&#353;w&#333; minne&#x1E21;e&#x1E0F; wayya&#x1E63;&#x1E63;&#275;l &#8217;e&#x1E6F;&#601;&#x1E35;em m&icirc;ya&#x1E0F; mi&#x1E0F;&#601;y&#257;n: </P>
<P>18&nbsp;w&#601;&#8217;atem qam&#601;tem &#8216;al-b&ecirc;&#x1E6F; &#8217;&#257;&#x1E07;&icirc; hayyw&#333;m watahar&#601;&#x1E21;&ucirc; &#8217;e&#x1E6F;-b&#257;n&#257;yw &#353;i&#x1E07;&#601;&#8216;&icirc;m &#8217;&icirc;&#353; &#8216;al-&#8217;e&#x1E07;en &#8217;e&#x1E25;&#257;&#x1E6F; watam&#601;l&icirc;&#x1E35;&ucirc; &#8217;e&#x1E6F;-&#8217;&#259;&#x1E07;&icirc;mele&#x1E35;&#601; ben-&#8217;&#259;m&#257;&#x1E6F;w&#333; &#8216;al-b<sup>a</sup>&#8216;&#259;l&ecirc; &#353;&#601;&#x1E35;em k&icirc; &#8217;&#259;&#x1E25;&icirc;&#x1E35;em h&ucirc;&#8217;: </P>
<P>19&nbsp;w&#601;&#8217;im-be&#8217;&#277;me&#x1E6F; &ucirc;&#x1E07;&#601;&#x1E6F;&#257;m&icirc;m &#8216;&#259;&#347;&icirc;&#x1E6F;em &#8216;im-y&#601;rub<sup>a</sup>&#8216;al w&#601;&#8216;im-b&ecirc;&#x1E6F;w&#333; hayyw&#333;m hazzeh &#347;im&#601;&#x1E25;&ucirc; ba&#8217;&#259;&#x1E07;&icirc;mele&#x1E35;&#601; w&#601;yi&#347;&#601;m<sup>a</sup>&#x1E25; gam-h&ucirc;&#8217; b&#257;&#x1E35;em: </P>
<P>20&nbsp;w&#601;&#8217;im-&#8217;ayin t&#275;&#x1E63;&#275;&#8217; &#8217;&#275;&#353; m&#275;&#8217;&#259;&#x1E07;&icirc;mele&#x1E35;&#601; w&#601;&#x1E6F;&#333;&#8217;&#x1E35;al &#8217;e&#x1E6F;-b<sup>a</sup>&#8216;&#259;l&ecirc; &#353;&#601;&#x1E35;em w&#601;&#8217;e&#x1E6F;-b&ecirc;&#x1E6F; millw&#333;&#8217; w&#601;&#x1E6F;&#275;&#x1E63;&#275;&#8217; &#8217;&#275;&#353; mib<sup>a</sup>&#8216;&#259;l&ecirc; &#353;&#601;&#x1E35;em &ucirc;mib&ecirc;&#x1E6F; millw&#333;&#8217; w&#601;&#x1E6F;&#333;&#8217;&#x1E35;al &#8217;e&#x1E6F;-&#8217;&#259;&#x1E07;&icirc;mele&#x1E35;&#601;: </P>
<P>21&nbsp;wayy&#257;n&#257;s yw&#333;&#x1E6F;&#257;m wayyi&#x1E07;&#601;r<sup>a</sup>&#x1E25; wayy&#275;le&#x1E35;&#601; b&#601;&#8217;&#275;r&acirc; wayy&#275;&#353;e&#x1E07; &#353;&#257;m mip&#601;n&ecirc; &#8217;&#259;&#x1E07;&icirc;mele&#x1E35;&#601; &#8217;&#257;&#x1E25;&icirc;w: f</P>
<P>22&nbsp;wayy&#257;&#347;ar &#8217;&#259;&#x1E07;&icirc;mele&#x1E35;&#601; &#8216;al-yi&#347;&#601;r&#257;&#8217;&#275;l &#353;&#257;l&#333;&#353; &#353;&#257;n&icirc;m: </P>
<P>23&nbsp;wayyi&#353;&#601;l<sup>a</sup>&#x1E25; &#8217;&#277;l&#333;h&icirc;m r&ucirc;&#x1E25;a r&#257;&#8216;&acirc; b&ecirc;n &#8217;&#259;&#x1E07;&icirc;mele&#x1E35;&#601; &ucirc;&#x1E07;&ecirc;n b<sup>a</sup>&#8216;&#259;l&ecirc; &#353;&#601;&#x1E35;em wayyi&#x1E07;&#601;g&#601;&#x1E0F;&ucirc; &#x1E07;<sup>a</sup>&#8216;&#259;l&ecirc;-&#353;&#601;&#x1E35;em ba&#8217;&#259;&#x1E07;&icirc;mele&#x1E35;&#601;: </P>
<P>24&nbsp;l&#257;&#x1E07;w&#333;&#8217; &#x1E25;&#259;mas &#353;i&#x1E07;&#601;&#8216;&icirc;m b&#601;n&ecirc;-y&#601;rub&#257;&#8216;al w&#601;&#x1E0F;&#257;m&#257;m l&#257;&#347;&ucirc;m &#8216;al-&#8217;&#259;&#x1E07;&icirc;mele&#x1E35;&#601; &#8217;&#259;&#x1E25;&icirc;hem &#8217;&#259;&#353;er h&#257;ra&#x1E21; &#8217;w&#333;&#x1E6F;&#257;m w&#601;&#8216;al b<sup>a</sup>&#8216;&#259;l&ecirc; &#353;&#601;&#x1E35;em &#8217;&#259;&#353;er-&#x1E25;izz&#601;q&ucirc; &#8217;e&#x1E6F;-y&#257;&#x1E0F;&#257;yw lah&#259;r&#333;&#x1E21; &#8217;e&#x1E6F;-&#8217;e&#x1E25;&#257;yw: </P>
<P>25&nbsp;wayy&#257;&#347;&icirc;m&ucirc; lw&#333; &#x1E07;<sup>a</sup>&#8216;&#259;l&ecirc; &#353;&#601;&#x1E35;em m&#601;&#8217;&#257;r&#601;&#x1E07;&icirc;m &#8216;al r&#257;&#8217;&#353;&ecirc; heh&#257;r&icirc;m wayyi&#x1E21;&#601;z&#601;l&ucirc; &#8217;&#275;&#x1E6F; k&#257;l-&#8217;&#259;&#353;er-y<sup>a</sup>&#8216;&#259;&#x1E07;&#333;r &#8216;&#259;l&ecirc;hem bad&#257;re&#x1E35;&#601; wayyuga&#x1E0F; la&#8217;&#259;&#x1E07;&icirc;mele&#x1E35;&#601;: f</P>
<P>26&nbsp;wayy&#257;&#x1E07;&#333;&#8217; g<sup>a</sup>&#8216;al ben-&#8216;e&#x1E07;e&#x1E0F; w&#601;&#8217;e&#x1E25;&#257;yw wayy<sup>a</sup>&#8216;a&#x1E07;&#601;r&ucirc; bi&#353;&#601;&#x1E35;em wayyi&#x1E07;&#601;&#x1E6D;&#601;&#x1E25;&ucirc;-&#x1E07;w&#333; b<sup>a</sup>&#8216;&#259;l&ecirc; &#353;&#601;&#x1E35;em: </P>
<P>27&nbsp;wayy&#275;&#x1E63;&#601;&#8217;&ucirc; ha&#347;&#347;&#257;&#x1E0F;eh wayyi&#x1E07;&#601;&#x1E63;&#601;r&ucirc; &#8217;e&#x1E6F;-kar&#601;m&ecirc;hem wayyi&#x1E0F;&#601;r&#601;&#x1E35;&ucirc; wayy<sup>a</sup>&#8216;&#259;&#347;&ucirc; hill&ucirc;l&icirc;m wayy&#257;&#x1E07;&#333;&#8217;&ucirc; b&ecirc;&#x1E6F; &#8217;&#277;&#x200D;l&#333;h&ecirc;hem wayy&#333;&#8217;&#x1E35;&#601;l&ucirc; wayyi&#353;&#601;t&ucirc; way&#601;qal&#601;l&ucirc; &#8217;e&#x1E6F;-&#8217;&#259;&#x1E07;&icirc;mele&#x1E35;&#601;: </P>
<P>28&nbsp;wayy&#333;&#8217;mer| g<sup>a</sup>&#8216;al ben-&#8216;e&#x1E07;e&#x1E0F; m&icirc;-&#8217;&#259;&#x1E07;&icirc;mele&#x1E35;&#601; &ucirc;m&icirc;-&#353;&#601;&#x1E35;em k&icirc; n<sup>a</sup>&#8216;a&#x1E07;&#601;&#x1E0F;enn&ucirc; h&#259;l&#333;&#8217; &#x1E07;en-y&#601;rub<sup>a</sup>&#8216;al &ucirc;z&#601;&#x1E07;ul p&#601;q&icirc;&#x1E0F;w&#333; &#8216;i&#x1E07;&#601;&#x1E0F;&ucirc; &#8217;e&#x1E6F;-&#8217;an&#601;&#353;&ecirc; &#x1E25;&#259;mw&#333;r &#8217;&#259;&#x1E07;&icirc; &#353;&#601;&#x1E35;em &ucirc;mad&ucirc;&#8216;a n<sup>a</sup>&#8216;a&#x1E07;&#601;&#x1E0F;enn&ucirc; &#8217;&#259;n&#257;&#x1E25;&#601;n&ucirc;: </P>
<P>29&nbsp;&ucirc;m&icirc; yit&#275;n &#8217;e&#x1E6F;-h&#257;&#8216;&#257;m hazzeh b&#601;y&#257;&#x1E0F;&icirc; w&#601;&#8217;&#257;s&icirc;r&acirc; &#8217;e&#x1E6F;-&#8217;&#259;&#x1E07;&icirc;mele&#x1E35;&#601; wayy&#333;&#8217;mer la&#8217;&#259;&#x1E07;&icirc;mele&#x1E35;&#601; rabeh &#x1E63;&#601;&#x1E07;&#257;&#8217;&#259;&#x1E35;&#257; w&#257;&#x1E63;&#275;&#8217;&acirc;: </P>
<P>30&nbsp;wayyi&#353;&#601;m<sup>a</sup>&#8216; z&#601;&#x1E07;ul &#347;ar-h&#257;&#8216;&icirc;r &#8217;e&#x1E6F;-di&#x1E07;&#601;r&ecirc; g<sup>a</sup>&#8216;al ben-&#8216;&#257;&#x1E07;e&#x1E0F; wayyi&#x1E25;ar &#8217;apw&#333;: </P>
<P>31&nbsp;wayyi&#353;&#601;l<sup>a</sup>&#x1E25; mal&#601;&#8217;&#257;&#x1E35;&icirc;m &#8217;el-&#8217;&#259;&#x1E07;&icirc;mele&#x1E35;&#601; b&#601;&#x1E6F;&#257;r&#601;m&acirc; l&#275;&#8217;m&#333;r hinn&#275;h &#x1E21;<sup>a</sup>&#8216;al ben-&#8216;e&#x1E07;e&#x1E0F; w&#601;&#8217;e&#x1E25;&#257;yw b&#257;&#8217;&icirc;m &#353;&#601;&#x1E35;em&acirc; w&#601;hinn&#257;m &#x1E63;&#257;r&icirc;m &#8217;e&#x1E6F;-h&#257;&#8216;&icirc;r &#8216;&#257;ley&#x1E35;&#257;: </P>
<P>32&nbsp;w&#601;&#8216;at&acirc; q&ucirc;m lay&#601;l&acirc; &#8217;at&acirc; w&#601;h&#257;&#8216;&#257;m &#8217;&#259;&#353;er-&#8217;it&#257;&#x1E35;&#601; we&#8217;&#277;r&#333;&#x1E07; ba&#347;&#347;&#257;&#x1E0F;eh: </P>
<P>33&nbsp;w&#601;h&#257;y&acirc; &#x1E07;ab&#333;qer kiz&#601;r&#333;&#x1E25;a ha&#353;&#353;eme&#353; ta&#353;&#601;k&icirc;m &ucirc;f&#257;&#353;a&#x1E6D;&#601;t&#257; &#8216;al-h&#257;&#8216;&icirc;r w&#601;hinn&#275;h-h&ucirc;&#8217; w&#601;h&#257;&#8216;&#257;m &#8217;&#259;&#353;er-&#8217;itw&#333; y&#333;&#x1E63;&#601;&#8217;&icirc;m &#8217;&#275;ley&#x1E35;&#257; w&#601;&#8216;&#257;&#347;&icirc;&#x1E6F;&#257; llw&#333; ka&#8217;&#259;&#353;er tim&#601;&#x1E63;&#257;&#8217; y&#257;&#x1E0F;e&#x1E35;&#257;: s</P>
<P>34&nbsp;wayy&#257;q&#257;m &#8217;&#259;&#x1E07;&icirc;mele&#x1E35;&#601; w&#601;&#x1E35;&#257;l-h&#257;&#8216;&#257;m &#8217;&#259;&#353;er-&#8216;immw&#333; l&#257;y&#601;l&acirc; wayye&#8217;er&#601;&#x1E07;&ucirc; &#8216;al-&#353;&#601;&#x1E35;em &#8217;ar&#601;b&#257;&#8216;&acirc; r&#257;&#8217;&#353;&icirc;m: </P>
<P>35&nbsp;wayy&#275;&#x1E63;&#275;&#8217; g<sup>a</sup>&#8216;al ben-&#8216;e&#x1E07;e&#x1E0F; wayy<sup>a</sup>&#8216;&#259;m&#333;&#x1E0F; pe&#x1E6F;<sup>a</sup>&#x1E25; &#353;<sup>a</sup>&#8216;ar h&#257;&#8216;&icirc;r wayy&#257;q&#257;m &#8217;&#259;&#x1E07;&icirc;mele&#x1E35;&#601; w&#601;h&#257;&#8216;&#257;m &#8217;&#259;&#353;er-&#8217;itw&#333; min-hamma&#8217;&#601;r&#257;&#x1E07;: </P>
<P>36&nbsp;wayyar&#601;&#8217;-g<sup>a</sup>&#8216;al &#8217;e&#x1E6F;-h&#257;&#8216;&#257;m wayy&#333;&#8217;mer &#8217;el-z&#601;&#x1E07;ul hinn&#275;h-&#8216;&#257;m yw&#333;r&#275;&#x1E0F; m&#275;r&#257;&#8217;&#353;&ecirc; heh&#257;r&icirc;m wayy&#333;&#8217;mer &#8217;&#275;l&#257;yw z&#601;&#x1E07;ul &#8217;&#275;&#x1E6F; &#x1E63;&#275;l heh&#257;r&icirc;m &#8217;at&acirc; r&#333;&#8217;eh k&#257;&#8217;&#259;n&#257;&#353;&icirc;m: s</P>
<P>37&nbsp;wayy&#333;sef &#8216;w&#333;&#x1E0F; g<sup>a</sup>&#8216;al l&#601;&#x1E0F;ab&#275;r wayy&#333;&#8217;mer hinn&#275;h-&#8216;&#257;m yw&#333;r&#601;&#x1E0F;&icirc;m m&#275;&#8216;im &#x1E6D;ab&ucirc;r h&#257;&#8217;&#257;re&#x1E63; w&#601;r&#333;&#8217;&#353;-&#8217;e&#x1E25;&#257;&#x1E0F; b&#257;&#8217; midere&#x1E35;&#601; &#8217;&#275;lw&#333;n m&#601;&#8216;w&#333;n&#601;n&icirc;m: </P>
<P>38&nbsp;wayy&#333;&#8217;mer &#8217;&#275;l&#257;yw z&#601;&#x1E07;ul &#8217;ayy&#275;h &#8217;&#275;fw&#333;&#8217; f&icirc;&#x1E35;&#257; &#8217;&#259;&#353;er t&#333;&#8217;mar m&icirc; &#8217;&#259;&#x1E07;&icirc;mele&#x1E35;&#601; k&icirc; n<sup>a</sup>&#8216;a&#x1E07;&#601;&#x1E0F;enn&ucirc; h&#259;l&#333;&#8217; zeh h&#257;&#8216;&#257;m &#8217;&#259;&#353;er m&#257;&#8217;as&#601;t&acirc; bw&#333; &#x1E63;&#275;&#8217;-n&#257;&#8217; &#8216;at&acirc; w&#601;hill&#257;&#x1E25;em bw&#333;: s</P>
<P>39&nbsp;wayy&#275;&#x1E63;&#275;&#8217; &#x1E21;<sup>a</sup>&#8216;al lif&#601;n&ecirc; b<sup>a</sup>&#8216;&#259;l&ecirc; &#353;&#601;&#x1E35;em wayyill&#257;&#x1E25;em ba&#8217;&#259;&#x1E07;&icirc;mele&#x1E35;&#601;: </P>
<P>40&nbsp;wayyir&#601;d&#601;f&#275;h&ucirc; &#8217;&#259;&#x1E07;&icirc;mele&#x1E35;&#601; wayy&#257;n&#257;s mip&#257;n&#257;yw wayyip&#601;l&ucirc; &#x1E25;&#259;l&#257;l&icirc;m rab&icirc;m &#8216;a&#x1E0F;-pe&#x1E6F;<sup>a</sup>&#x1E25; ha&#353;&#353;&#257;&#8216;ar: </P>
<P>41&nbsp;wayy&#275;&#353;e&#x1E07; &#8217;&#259;&#x1E07;&icirc;mele&#x1E35;&#601; b&#257;&#8217;r&ucirc;m&acirc; way&#601;&#x1E21;&#257;re&#353; z&#601;&#x1E07;ul &#8217;e&#x1E6F;-g<sup>a</sup>&#8216;al w&#601;&#8217;e&#x1E6F;-&#8217;e&#x1E25;&#257;yw mi&#353;&#353;e&#x1E07;e&#x1E6F; bi&#353;&#601;&#x1E35;em: </P>
<P>42&nbsp;way&#601;h&icirc; mimm&#257;&#x1E25;&#335;r&#257;&#x1E6F; wayy&#275;&#x1E63;&#275;&#8217; h&#257;&#8216;&#257;m ha&#347;&#347;&#257;&#x1E0F;eh wayyagi&#x1E0F;&ucirc; la&#8217;&#259;&#x1E07;&icirc;mele&#x1E35;&#601;: </P>
<P>43&nbsp;wayyiqq<sup>a</sup>&#x1E25; &#8217;e&#x1E6F;-h&#257;&#8216;&#257;m wayye&#x1E25;&#277;&#x1E63;&#275;m li&#353;&#601;l&#333;&#353;&acirc; r&#257;&#8217;&#353;&icirc;m wayye&#8217;&#277;r&#333;&#x1E07; ba&#347;&#347;&#257;&#x1E0F;eh wayyar&#601;&#8217; w&#601;hinn&#275;h h&#257;&#8216;&#257;m y&#333;&#x1E63;&#275;&#8217; min-h&#257;&#8216;&icirc;r wayy&#257;q&#257;m &#8216;&#259;l&ecirc;hem wayyak&#275;m: </P>
<P>44&nbsp;wa&#8217;&#259;&#x1E07;&icirc;mele&#x1E35;&#601; w&#601;h&#257;r&#257;&#8217;&#353;&icirc;m &#8217;&#259;&#353;er &#8216;immw&#333; p&#257;&#353;&#601;&#x1E6D;&ucirc; wayy<sup>a</sup>&#8216;am&#601;&#x1E0F;&ucirc; pe&#x1E6F;<sup>a</sup>&#x1E25; &#353;<sup>a</sup>&#8216;ar h&#257;&#8216;&icirc;r &ucirc;&#353;&#601;n&ecirc; h&#257;r&#257;&#8217;&#353;&icirc;m p&#257;&#353;&#601;&#x1E6D;&ucirc; &#8216;al-k&#257;l-&#8217;&#259;&#353;er ba&#347;&#347;&#257;&#x1E0F;eh wayyak&ucirc;m: </P>
<P>45&nbsp;wa&#8217;&#259;&#x1E07;&icirc;mele&#x1E35;&#601; nil&#601;&#x1E25;&#257;m b&#257;&#8216;&icirc;r k&#333;l hayyw&#333;m hah&ucirc;&#8217; wayyil&#601;k&#333;&#x1E0F; &#8217;e&#x1E6F;-h&#257;&#8216;&icirc;r w&#601;&#8217;e&#x1E6F;-h&#257;&#8216;&#257;m &#8217;&#259;&#353;er-b&#257;h h&#257;r&#257;&#x1E21; wayyit&#333;&#x1E63; &#8217;e&#x1E6F;-h&#257;&#8216;&icirc;r wayyiz&#601;r&#257;&#8216;eh&#257; mel<sup>a</sup>&#x1E25;: f</P>
<P>46&nbsp;wayyi&#353;&#601;m&#601;&#8216;&ucirc; k&#257;l-b<sup>a</sup>&#8216;&#259;l&ecirc; mi&#x1E21;&#601;dal-&#353;&#601;&#x1E35;em wayy&#257;&#x1E07;&#333;&#8217;&ucirc; &#8217;el-&#x1E63;&#601;r&icirc;&#x1E25;a b&ecirc;&#x1E6F; &#8217;&#275;l b&#601;r&icirc;&#x1E6F;: </P>
<P>47&nbsp;wayyuga&#x1E0F; la&#8217;&#259;&#x1E07;&icirc;mele&#x1E35;&#601; k&icirc; hi&#x1E6F;&#601;qab&#601;&#x1E63;&ucirc; k&#257;l-b<sup>a</sup>&#8216;&#259;l&ecirc; mi&#x1E21;&#601;dal-&#353;&#601;&#x1E35;em: </P>
<P>48&nbsp;wayy<sup>a</sup>&#8216;al &#8217;&#259;&#x1E07;&icirc;mele&#x1E35;&#601; har-&#x1E63;al&#601;mw&#333;n h&ucirc;&#8217; w&#601;&#x1E35;&#257;l-h&#257;&#8216;&#257;m &#8217;&#259;&#353;er-&#8217;itw&#333; wayyiqq<sup>a</sup>&#x1E25; &#8217;&#259;&#x1E07;&icirc;mele&#x1E35;&#601; &#8217;e&#x1E6F;-haqqar&#601;dummw&#333;&#x1E6F; b&#601;y&#257;&#x1E0F;w&#333; wayyi&#x1E35;&#601;r&#333;&#x1E6F; &#347;w&#333;&#x1E35;a&#x1E6F; &#8216;&#275;&#x1E63;&icirc;m wayyi&#347;&#347;&#257;&#8217;eh&#257; wayy&#257;&#347;em &#8216;al-&#353;i&#x1E35;&#601;mw&#333; wayy&#333;&#8217;mer &#8217;el-h&#257;&#8216;&#257;m &#8217;&#259;&#353;er-&#8216;immw&#333; m&acirc; r&#601;&#8217;&icirc;&#x1E6F;em &#8216;&#257;&#347;&icirc;&#x1E6F;&icirc; mah&#259;r&ucirc; &#8216;&#259;&#347;&ucirc; &#x1E35;&#257;mw&#333;n&icirc;: </P>
<P>49&nbsp;wayyi&#x1E35;&#601;r&#601;&#x1E6F;&ucirc; &#x1E21;am-k&#257;l-h&#257;&#8216;&#257;m &#8217;&icirc;&#353; &#347;w&#333;&#x1E35;&#333;h wayy&#275;l&#601;&#x1E35;&ucirc; &#8217;<sup>a</sup>&#x1E25;&#259;r&ecirc; &#8217;&#259;&#x1E07;&icirc;mele&#x1E35;&#601; wayy&#257;&#347;&icirc;m&ucirc; &#8216;al-ha&#x1E63;&#x1E63;&#601;r&icirc;&#x1E25;a wayya&#x1E63;&#x1E63;&icirc;&#x1E6F;&ucirc; &#8216;&#259;l&ecirc;hem &#8217;e&#x1E6F;-ha&#x1E63;&#x1E63;&#601;r&icirc;&#x1E25;a b&#257;&#8217;&#275;&#353; wayy&#257;mu&#x1E6F;&ucirc; gam k&#257;l-&#8217;an&#601;&#353;&ecirc; mi&#x1E21;&#601;dal-&#353;&#601;&#x1E35;em k&#601;&#8217;elef &#8217;&icirc;&#353; w&#601;&#8217;i&#353;&#353;&acirc;: f</P>
<P>50&nbsp;wayy&#275;le&#x1E35;&#601; &#8217;&#259;&#x1E07;&icirc;mele&#x1E35;&#601; &#8217;el-t&#275;&#x1E07;&#275;&#x1E63; wayyi&#x1E25;an b&#601;&#x1E6F;&#275;&#x1E07;&#275;&#x1E63; wayyil&#601;k&#601;&#x1E0F;&#257;h: </P>
<P>51&nbsp;&ucirc;mi&#x1E21;&#601;dal-&#8216;&#333;z h&#257;y&acirc; &#x1E07;&#601;&#x1E6F;w&#333;&#x1E35;&#601;-h&#257;&#8216;&icirc;r wayy&#257;nus&ucirc; &#353;&#257;mm&acirc; k&#257;l-h&#257;&#8217;&#259;n&#257;&#353;&icirc;m w&#601;hann&#257;&#353;&icirc;m w&#601;&#x1E35;&#333;l b<sup>a</sup>&#8216;&#259;l&ecirc; h&#257;&#8216;&icirc;r wayyis&#601;g&#601;r&ucirc; b<sup>a</sup>&#8216;&#259;&#x1E0F;&#257;m wayy<sup>a</sup>&#8216;&#259;l&ucirc; &#8216;al-ga&#x1E21; hammi&#x1E21;&#601;d&#257;l: </P>
<P>52&nbsp;wayy&#257;&#x1E07;&#333;&#8217; &#8217;&#259;&#x1E07;&icirc;mele&#x1E35;&#601; &#8216;a&#x1E0F;-hammi&#x1E21;&#601;d&#257;l wayyill&#257;&#x1E25;em bw&#333; wayyiga&#353; &#8216;a&#x1E0F;-pe&#x1E6F;<sup>a</sup>&#x1E25; hammi&#x1E21;&#601;d&#257;l l&#601;&#347;&#257;r&#601;fw&#333; &#x1E07;&#257;&#8217;&#275;&#353;: </P>
<P>53&nbsp;wata&#353;&#601;l&#275;&#x1E35;&#601; &#8217;i&#353;&#353;&acirc; &#8217;<sup>a</sup>&#x1E25;a&#x1E6F; pel<sup>a</sup>&#x1E25; re&#x1E35;e&#x1E07; &#8216;al-r&#333;&#8217;&#353; &#8217;&#259;&#x1E07;&icirc;mele&#x1E35;&#601; wat&#257;ri&#x1E63; &#8217;e&#x1E6F;-gul&#601;g&#257;l&#601;tw&#333;: </P>
<P>54&nbsp;wayyiq&#601;r&#257;&#8217; m&#601;h&#275;r&acirc; &#8217;el-hann<sup>a</sup>&#8216;ar| n&#333;&#347;&#275;&#8217; &#x1E35;&#275;l&#257;yw wayy&#333;&#8217;mer lw&#333; &#353;&#601;l&#333;f &#x1E25;ar&#601;b&#601;&#x1E35;&#257; &ucirc;mw&#333;&#x1E6F;&#601;&#x1E6F;&#275;n&icirc; pen-y&#333;&#8217;m&#601;r&ucirc; l&icirc; &#8217;i&#353;&#353;&acirc; h&#259;r&#257;&#x1E21;&#257;&#x1E6F;&#601;h&ucirc; wayyi&#x1E0F;&#601;q&#601;r&#275;h&ucirc; n<sup>a</sup>&#8216;&#259;rw&#333; wayy&#257;m&#333;&#x1E6F;: </P>
<P>55&nbsp;wayyir&#601;&#8217;&ucirc; &#8217;&icirc;&#353;-yi&#347;&#601;r&#257;&#8217;&#275;l k&icirc; m&#275;&#x1E6F; &#8217;&#259;&#x1E07;&icirc;mele&#x1E35;&#601; wayy&#275;l&#601;&#x1E35;&ucirc; &#8217;&icirc;&#353; lim&#601;q&#333;mw&#333;: </P>
<P>56&nbsp;wayy&#257;&#353;e&#x1E07; &#8217;&#277;l&#333;h&icirc;m &#8217;&#275;&#x1E6F; r&#257;&#8216;a&#x1E6F; &#8217;&#259;&#x1E07;&icirc;mele&#x1E35;&#601; &#8217;&#259;&#353;er &#8216;&#257;&#347;&acirc; l&#601;&#8217;&#257;&#x1E07;&icirc;w lah&#259;r&#333;&#x1E21; &#8217;e&#x1E6F;-&#353;i&#x1E07;&#601;&#8216;&icirc;m &#8217;e&#x1E25;&#257;yw: </P>
<P>57&nbsp;w&#601;&#8217;&#275;&#x1E6F; k&#257;l-r&#257;&#8216;a&#x1E6F; &#8217;an&#601;&#353;&ecirc; &#353;&#601;&#x1E35;em h&#275;&#353;&icirc;&#x1E07; &#8217;&#277;l&#333;h&icirc;m b&#601;r&#333;&#8217;&#353;&#257;m wat&#257;&#x1E07;&#333;&#8217; &#8217;&#259;l&ecirc;hem qil&#259;la&#x1E6F; yw&#333;&#x1E6F;&#257;m ben-y&#601;rub&#257;&#8216;al: f</P>
</TD>
</TABLE>
<P><HR>
<CENTER>
<A HREF="jdg010.htm">Next: Judges (Shoftim) Chapter 10</A></CENTER>
</BODY>
</HTML>
