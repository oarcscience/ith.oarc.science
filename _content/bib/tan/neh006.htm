<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Nehemiah (Nechemiyah): Nehemiah (Nechemiyah) Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/neh006">Polyglot</A>&nbsp;
<A HREF="../kjv/neh006">KJV</A>&nbsp;
<A HREF="../vul/neh006">Vul</A>&nbsp;

<BR>
<BR><A HREF="neh">Nehemiah (Nechemiyah) Index</A><BR>
&nbsp;
<A HREF="neh005">Previous</A>&nbsp;
<A HREF="neh007">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Nehemiah (Nechemiyah) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֣י כַאֲשֶׁ֣ר נִשְׁמַ֣ע לְסַנְבַלַּ֣ט וְ֠טוֹבִיָּה וּלְגֶ֨שֶׁם הָֽעַרְבִ֜י וּלְיֶ֣תֶר אֹֽיְבֵ֗ינוּ כִּ֤י בָנִ֙יתִי֙ אֶת־הַ֣חוֹמָ֔ה וְלֹא־נ֥וֹתַר בָּ֖הּ פָּ֑רֶץ גַּ֚ם עַד־הָעֵ֣ת הַהִ֔יא דְּלָת֖וֹת לֹא־הֶעֱמַ֥דְתִּי בַשְּׁעָרִֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּשְׁלַ֨ח סַנְבַלַּ֤ט וְגֶ֙שֶׁם֙ אֵלַ֣י לֵאמֹ֔ר לְכָ֞ה וְנִֽוָּעֲדָ֥ה יַחְדָּ֛ו בַּכְּפִירִ֖ים בְּבִקְעַ֣ת אוֹנ֑וֹ וְהֵ֙מָּה֙ חֹֽשְׁבִ֔ים לַעֲשׂ֥וֹת לִ֖י רָעָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וָאֶשְׁלְחָ֨ה עֲלֵיהֶ֤ם מַלְאָכִים֙ לֵאמֹ֔ר מְלָאכָ֤ה גְדוֹלָה֙ אֲנִ֣י עֹשֶׂ֔ה וְלֹ֥א אוּכַ֖ל לָרֶ֑דֶת לָ֣מָּה תִשְׁבַּ֤ת הַמְּלָאכָה֙ כַּאֲשֶׁ֣ר אַרְפֶּ֔הָ וְיָרַדְתִּ֖י אֲלֵיכֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּשְׁלְח֥וּ אֵלַ֛י כַּדָּבָ֥ר הַזֶּ֖ה אַרְבַּ֣ע פְּעָמִ֑ים וָאָשִׁ֥יב אוֹתָ֖ם כַּדָּבָ֥ר הַזֶּֽה׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּשְׁלַח֩ אֵלַ֨י סַנְבַלַּ֜ט כַּדָּבָ֥ר הַזֶּ֛ה פַּ֥עַם חֲמִישִׁ֖ית אֶֽת־נַעֲר֑וֹ וְאִגֶּ֥רֶת פְּתוּחָ֖ה בְּיָדֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כָּת֣וּב בָּ֗הּ בַּגּוֹיִ֤ם נִשְׁמָע֙ וְגַשְׁמ֣וּ אֹמֵ֔ר אַתָּ֤ה וְהַיְּהוּדִים֙ חֹשְׁבִ֣ים לִמְר֔וֹד עַל־כֵּ֛ן אַתָּ֥ה בוֹנֶ֖ה הַחוֹמָ֑ה וְאַתָּ֗ה הוֶֹ֤ה לָהֶם֙ לְמֶ֔לֶךְ כַּדְּבָרִ֖ים הָאֵֽלֶּה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְגַם־נְבִיאִ֡ים הֶעֱמַ֣דְתָּ לִקְרֹא֩ עָלֶ֨יךָ בִֽירוּשָׁלִַ֜ם לֵאמֹ֗ר מֶ֚לֶךְ בִּֽיהוּדָ֔ה וְעַתָּה֙ יִשָּׁמַ֣ע לַמֶּ֔לֶךְ כַּדְּבָרִ֣ים הָאֵ֑לֶּה וְעַתָּ֣ה לְכָ֔ה וְנִֽוָּעֲצָ֖ה יַחְדָּֽו׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וָאֶשְׁלְחָ֤ה אֵלָיו֙ לֵאמֹ֔ר לֹ֤א נִֽהְיָה֙ כַּדְּבָרִ֣ים הָאֵ֔לֶּה אֲשֶׁ֖ר אַתָּ֣ה אוֹמֵ֑ר כִּ֥י מִֽלִּבְּךָ֖ אַתָּ֥ה בוֹדָֽאם׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּ֣י כֻלָּ֗ם מְיָֽרְאִ֤ים אוֹתָ֙נוּ֙ לֵאמֹ֔ר יִרְפּ֧וּ יְדֵיהֶ֛ם מִן־הַמְּלָאכָ֖ה וְלֹ֣א תֵעָשֶׂ֑ה וְעַתָּ֖ה חַזֵּ֥ק אֶת־יָדָֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַאֲנִי־בָ֗אתִי בֵּ֣ית שְֽׁמַֽעְיָ֧ה בֶן־דְּלָיָ֛ה בֶּן־מְהֵֽיטַבְאֵ֖ל וְה֣וּא עָצ֑וּר וַיֹּ֡אמֶר נִוָּעֵד֩ אֶל־בֵּ֨ית הָאֱלֹהִ֜ים אֶל־תּ֣וֹךְ הַֽהֵיכָ֗ל וְנִסְגְּרָה֙ דַּלְת֣וֹת הַהֵיכָ֔ל כִּ֚י בָּאִ֣ים לְהָרְגֶ֔ךָ וְלַ֖יְלָה בָּאִ֥ים לְהָרְגֶֽךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וָאֹמְרָ֗ה הַאִ֤ישׁ כָּמ֙וֹנִי֙ יִבְרָ֔ח וּמִ֥י כָמ֛וֹנִי אֲשֶׁר־יָב֥וֹא אֶל־הַהֵיכָ֖ל וָחָ֑י לֹ֖א אָבֽוֹא׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וָאַכִּ֕ירָה וְהִנֵּ֥ה לֹֽא־אֱלֹהִ֖ים שְׁלָח֑וֹ כִּ֤י הַנְּבוּאָה֙ דִּבֶּ֣ר עָלַ֔י וְטוֹבִיָּ֥ה וְסַנְבַלַּ֖ט שְׂכָרֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לְמַ֤עַן שָׂכוּר֙ ה֔וּא לְמַֽעַן־אִירָ֥א וְאֶֽעֱשֶׂה־כֵּ֖ן וְחָטָ֑אתִי וְהָיָ֤ה לָהֶם֙ לְשֵׁ֣ם רָ֔ע לְמַ֖עַן יְחָֽרְפֽוּנִי׃ פ</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;זָכְרָ֧ה אֱלֹהַ֛י לְטוֹבִיָּ֥ה וּלְסַנְבַלַּ֖ט כְּמַעֲשָׂ֣יו אֵ֑לֶּה וְגַ֨ם לְנוֹעַדְיָ֤ה הַנְּבִיאָה֙ וּלְיֶ֣תֶר הַנְּבִיאִ֔ים אֲשֶׁ֥ר הָי֖וּ מְיָֽרְאִ֥ים אוֹתִֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַתִּשְׁלַם֙ הַֽחוֹמָ֔ה בְּעֶשְׂרִ֥ים וַחֲמִשָּׁ֖ה לֶאֱל֑וּל לַחֲמִשִּׁ֥ים וּשְׁנַ֖יִם יֽוֹם׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְהִ֗י כַּאֲשֶׁ֤ר שָֽׁמְעוּ֙ כָּל־א֣וֹיְבֵ֔ינוּ וַיִּֽרְא֗וּ כָּל־הַגּוֹיִם֙ אֲשֶׁ֣ר סְבִֽיבֹתֵ֔ינוּ וַיִּפְּל֥וּ מְאֹ֖ד בְּעֵינֵיהֶ֑ם וַיֵּ֣דְע֔וּ כִּ֚י מֵאֵ֣ת אֱלֹהֵ֔ינוּ נֶעֶשְׂתָ֖ה הַמְּלָאכָ֥ה הַזֹּֽאת׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;גַּ֣ם׀ בַּיָּמִ֣ים הָהֵ֗ם מַרְבִּ֞ים חֹרֵ֤י יְהוּדָה֙ אִגְּרֹ֣תֵיהֶ֔ם הוֹלְכ֖וֹת עַל־טוֹבִיָּ֑ה וַאֲשֶׁ֥ר לְטוֹבִיָּ֖ה בָּא֥וֹת אֲלֵיהֶֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּי־רַבִּ֣ים בִּֽיהוּדָ֗ה בַּעֲלֵ֤י שְׁבוּעָה֙ ל֔וֹ כִּי־חָתָ֥ן ה֖וּא לִשְׁכַנְיָ֣ה בֶן־אָרַ֑ח וִֽיהוֹחָנָ֣ן בְּנ֔וֹ לָקַ֕ח אֶת־בַּת־מְשֻׁלָּ֖ם בֶּ֥ן בֶּֽרֶכְיָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;גַּ֣ם טוֹבֹתָ֗יו הָי֤וּ אֹמְרִים֙ לְפָנַ֔י וּדְבָרַ֕י הָי֥וּ מוֹצִיאִ֖ים ל֑וֹ אִגְּר֛וֹת שָׁלַ֥ח טוֹבִיָּ֖ה לְיָֽרְאֵֽנִי׃ </P>
</TD>
<TD WIDTH="50%">
<P>1&nbsp;way&#601;h&icirc; &#x1E35;a&#8217;&#259;&#353;er ni&#353;&#601;m<sup>a</sup>&#8216; l&#601;san&#601;&#x1E07;alla&#x1E6D; w&#601;&#x1E6D;w&#333;&#x1E07;&icirc;y&acirc; &ucirc;l&#601;&#x1E21;e&#353;em h&#257;&#8216;ar&#601;&#x1E07;&icirc; &ucirc;l&#601;ye&#x1E6F;er &#8217;&#333;y&#601;&#x1E07;&ecirc;n&ucirc; k&icirc; &#x1E07;&#257;n&icirc;&#x1E6F;&icirc; &#8217;e&#x1E6F;-h<sup>a</sup>&#x1E25;w&#333;m&acirc; w&#601;l&#333;&#8217;-nw&#333;&#x1E6F;ar b&#257;h p&#257;re&#x1E63; gam &#8216;a&#x1E0F;-h&#257;&#8216;&#275;&#x1E6F; hah&icirc;&#8217; d&#601;l&#257;&#x1E6F;w&#333;&#x1E6F; l&#333;&#8217;-he&#8216;&#277;ma&#x1E0F;&#601;t&icirc; &#x1E07;a&#353;&#353;&#601;&#8216;&#257;r&icirc;m: </P>
<P>2&nbsp;wayyi&#353;&#601;l<sup>a</sup>&#x1E25; san&#601;&#x1E07;alla&#x1E6D; w&#601;&#x1E21;e&#353;em &#8217;&#275;lay l&#275;&#8217;m&#333;r l&#601;&#x1E35;&acirc; w&#601;ni&ucirc;&#257;&#8216;&#259;&#x1E0F;&acirc; y<sup>a</sup>&#x1E25;&#601;d&#257;w bak&#601;f&icirc;r&icirc;m b&#601;&#x1E07;iq&#601;&#8216;a&#x1E6F; &#8217;w&#333;nw&#333; w&#601;h&#275;mm&acirc; &#x1E25;&#333;&#353;&#601;&#x1E07;&icirc;m l<sup>a</sup>&#8216;&#259;&#347;w&#333;&#x1E6F; l&icirc; r&#257;&#8216;&acirc;: </P>
<P>3&nbsp;w&#257;&#8217;e&#353;&#601;l&#601;&#x1E25;&acirc; &#8216;&#259;l&ecirc;hem mal&#601;&#8217;&#257;&#x1E35;&icirc;m l&#275;&#8217;m&#333;r m&#601;l&#257;&#8217;&#x1E35;&acirc; &#x1E21;&#601;&#x1E0F;w&#333;l&acirc; &#8217;&#259;n&icirc; &#8216;&#333;&#347;eh w&#601;l&#333;&#8217; &#8217;&ucirc;&#x1E35;al l&#257;re&#x1E0F;e&#x1E6F; l&#257;mm&acirc; &#x1E6F;i&#353;&#601;ba&#x1E6F; hamm&#601;l&#257;&#8217;&#x1E35;&acirc; ka&#8217;&#259;&#353;er &#8217;ar&#601;peh&#257; w&#601;y&#257;ra&#x1E0F;&#601;t&icirc; &#8217;&#259;l&ecirc;&#x1E35;em: </P>
<P>4&nbsp;wayyi&#353;&#601;l&#601;&#x1E25;&ucirc; &#8217;&#275;lay kad&#257;&#x1E07;&#257;r hazzeh &#8217;ar&#601;b<sup>a</sup>&#8216; p&#601;&#8216;&#257;m&icirc;m w&#257;&#8217;&#257;&#353;&icirc;&#x1E07; &#8217;w&#333;&#x1E6F;&#257;m kad&#257;&#x1E07;&#257;r hazzeh: s</P>
<P>5&nbsp;wayyi&#353;&#601;l<sup>a</sup>&#x1E25; &#8217;&#275;lay san&#601;&#x1E07;alla&#x1E6D; kad&#257;&#x1E07;&#257;r hazzeh p<sup>a</sup>&#8216;am &#x1E25;&#259;m&icirc;&#353;&icirc;&#x1E6F; &#8217;e&#x1E6F;-n<sup>a</sup>&#8216;&#259;rw&#333; w&#601;&#8217;igere&#x1E6F; p&#601;&#x1E6F;&ucirc;&#x1E25;&acirc; b&#601;y&#257;&#x1E0F;w&#333;: </P>
<P>6&nbsp;k&#257;&#x1E6F;&ucirc;&#x1E07; b&#257;h bagw&#333;yim ni&#353;&#601;m&#257;&#8216; w&#601;&#x1E21;a&#353;&#601;m&ucirc; &#8217;&#333;m&#275;r &#8217;at&acirc; w&#601;hayy&#601;h&ucirc;&#x1E0F;&icirc;m &#x1E25;&#333;&#353;&#601;&#x1E07;&icirc;m lim&#601;rw&#333;&#x1E0F; &#8216;al-k&#275;n &#8217;at&acirc; &#x1E07;w&#333;neh h<sup>a</sup>&#x1E25;w&#333;m&acirc; w&#601;&#8217;at&acirc; hw&#333;eh l&acirc;em l&#601;mele&#x1E35;&#601; kad&#601;&#x1E07;&#257;r&icirc;m h&#257;&#8217;&#275;lleh: </P>
<P>7&nbsp;w&#601;&#x1E21;am-n&#601;&#x1E07;&icirc;&#8217;&icirc;m he&#8216;&#277;ma&#x1E0F;&#601;t&#257; liq&#601;r&#333;&#8217; &#8216;&#257;ley&#x1E35;&#257; &#x1E07;&icirc;r&ucirc;&#353;&#257;laim l&#275;&#8217;m&#333;r mele&#x1E35;&#601; b&icirc;h&ucirc;&#x1E0F;&acirc; w&#601;&#8216;at&acirc; yi&#353;&#353;&#257;m<sup>a</sup>&#8216; lammele&#x1E35;&#601; kad&#601;&#x1E07;&#257;r&icirc;m h&#257;&#8217;&#275;lleh w&#601;&#8216;at&acirc; l&#601;&#x1E35;&acirc; w&#601;ni&ucirc;&#257;&#8216;&#259;&#x1E63;&acirc; y<sup>a</sup>&#x1E25;&#601;d&#257;w: s</P>
<P>8&nbsp;w&#257;&#8217;e&#353;&#601;l&#601;&#x1E25;&acirc; &#8217;&#275;l&#257;yw l&#275;&#8217;m&#333;r l&#333;&#8217; nih&#601;y&acirc; kad&#601;&#x1E07;&#257;r&icirc;m h&#257;&#8217;&#275;lleh &#8217;&#259;&#353;er &#8217;at&acirc; &#8217;w&#333;m&#275;r k&icirc; millib&#601;&#x1E35;&#257; &#8217;at&acirc; &#x1E07;w&#333;&#x1E0F;&#257;&#8217;m:<font color="red"><sup>1</font></sup> </P>
<P>9&nbsp;k&icirc; &#x1E35;ull&#257;m m&#601;y&#257;r&#601;&#8217;&icirc;m &#8217;w&#333;&#x1E6F;&#257;n&ucirc; l&#275;&#8217;m&#333;r yir&#601;p&ucirc; y&#601;&#x1E0F;&ecirc;hem min-hamm&#601;l&#257;&#8217;&#x1E35;&acirc; w&#601;l&#333;&#8217; &#x1E6F;&#275;&#8216;&#257;&#347;eh w&#601;&#8216;at&acirc; &#x1E25;azz&#275;q &#8217;e&#x1E6F;-y&#257;&#x1E0F;&#257;y: </P>
<P>10&nbsp;wa&#8217;&#259;n&icirc;-&#x1E07;&#257;&#8217;&#x1E6F;&icirc; b&ecirc;&#x1E6F; &#353;&#601;m<sup>a</sup>&#8216;&#601;y&acirc; &#x1E07;en-d&#601;l&#257;y&acirc; ben-m&#601;h&ecirc;&#x1E6D;a&#x1E07;&#601;&#8217;&#275;l w&#601;h&ucirc;&#8217; &#8216;&#257;&#x1E63;&ucirc;r wayy&#333;&#8217;mer ni&ucirc;&#257;&#8216;&#275;&#x1E0F; &#8217;el-b&ecirc;&#x1E6F; h&#257;&#8217;&#277;l&#333;h&icirc;m &#8217;el-tw&#333;&#x1E35;&#601; hah&ecirc;&#x1E35;&#257;l w&#601;nis&#601;g&#601;r&acirc; dal&#601;&#x1E6F;w&#333;&#x1E6F; hah&ecirc;&#x1E35;&#257;l k&icirc; b&#257;&#8217;&icirc;m l&#601;h&#257;r&#601;&#x1E21;e&#x1E35;&#257; w&#601;lay&#601;l&acirc; b&#257;&#8217;&icirc;m l&#601;h&#257;r&#601;&#x1E21;e&#x1E35;&#257;: </P>
<P>11&nbsp;w&#257;&#8217;&#333;m&#601;r&acirc; ha&#8217;&icirc;&#353; k&#257;mw&#333;n&icirc; yi&#x1E07;&#601;r&#257;&#x1E25; &ucirc;m&icirc; &#x1E35;&#257;mw&#333;n&icirc; &#8217;&#259;&#353;er-y&#257;&#x1E07;w&#333;&#8217; &#8217;el-hah&ecirc;&#x1E35;&#257;l w&#257;&#x1E25;&#257;y l&#333;&#8217; &#8217;&#257;&#x1E07;w&#333;&#8217;: </P>
<P>12&nbsp;w&#257;&#8217;ak&icirc;r&acirc; w&#601;hinn&#275;h l&#333;&#8217;-&#8217;&#277;l&#333;h&icirc;m &#353;&#601;l&#257;&#x1E25;w&#333; k&icirc; hann&#601;&#x1E07;&ucirc;&#8217;&acirc; diber &#8216;&#257;lay w&#601;&#x1E6D;w&#333;&#x1E07;&icirc;y&acirc; w&#601;san&#601;&#x1E07;alla&#x1E6D; &#347;&#601;&#x1E35;&#257;rw&#333;: </P>
<P>13&nbsp;l&#601;m<sup>a</sup>&#8216;an &#347;&#257;&#x1E35;&ucirc;r h&ucirc;&#8217; l&#601;m<sup>a</sup>&#8216;an-&#8217;&icirc;r&#257;&#8217; w&#601;&#8217;e&#8216;&#277;&#347;eh-k&#275;n w&#601;&#x1E25;&#257;&#x1E6D;&#257;&#8217;&#x1E6F;&icirc; w&#601;h&#257;y&acirc; l&acirc;em l&#601;&#353;&#275;m r&#257;&#8216; l&#601;m<sup>a</sup>&#8216;an y&#601;&#x1E25;&#257;r&#601;f&ucirc;n&icirc;: f</P>
<P>14&nbsp;z&#257;&#x1E35;&#601;r&acirc; &#8217;&#277;l&#333;hay l&#601;&#x1E6D;w&#333;&#x1E07;&icirc;y&acirc; &ucirc;l&#601;san&#601;&#x1E07;alla&#x1E6D; k&#601;m<sup>a</sup>&#8216;&#259;&#347;&#257;yw &#8217;&#275;lleh w&#601;&#x1E21;am l&#601;nw&#333;&#8216;a&#x1E0F;&#601;y&acirc; hann&#601;&#x1E07;&icirc;&#8217;&acirc; &ucirc;l&#601;ye&#x1E6F;er hann&#601;&#x1E07;&icirc;&#8217;&icirc;m &#8217;&#259;&#353;er h&#257;y&ucirc; m&#601;y&#257;r&#601;&#8217;&icirc;m &#8217;w&#333;&#x1E6F;&icirc;: </P>
<P>15&nbsp;wati&#353;&#601;lam h<sup>a</sup>&#x1E25;w&#333;m&acirc; b&#601;&#8216;e&#347;&#601;r&icirc;m w<sup>a</sup>&#x1E25;&#259;mi&#353;&#353;&acirc; le&#8217;&#277;l&ucirc;l l<sup>a</sup>&#x1E25;&#259;mi&#353;&#353;&icirc;m &ucirc;&#353;&#601;nayim yw&#333;m: f</P>
<P>16&nbsp;way&#601;h&icirc; ka&#8217;&#259;&#353;er &#353;&#257;m&#601;&#8216;&ucirc; k&#257;l-&#8217;w&#333;y&#601;&#x1E07;&ecirc;n&ucirc; wayyir&#601;&#8217;&ucirc; k&#257;l-hagw&#333;yim &#8217;&#259;&#353;er s&#601;&#x1E07;&icirc;&#x1E07;&#333;&#x1E6F;&ecirc;n&ucirc; wayyip&#601;l&ucirc; m&#601;&#8217;&#333;&#x1E0F; b&#601;&#8216;&ecirc;n&ecirc;hem wayy&#275;&#x1E0F;&#601;&#8216;&ucirc; k&icirc; m&#275;&#8217;&#275;&#x1E6F; &#8217;&#277;l&#333;h&ecirc;n&ucirc; ne&#8216;e&#347;&#601;&#x1E6F;&acirc; hamm&#601;l&#257;&#8217;&#x1E35;&acirc; hazz&#333;&#8217;&#x1E6F;: </P>
<P>17&nbsp;gam| bayy&#257;m&icirc;m h&acirc;&#275;m mar&#601;b&icirc;m &#x1E25;&#333;r&ecirc; y&#601;h&ucirc;&#x1E0F;&acirc; &#8217;ig&#601;r&#333;&#x1E6F;&ecirc;hem hw&#333;l&#601;&#x1E35;w&#333;&#x1E6F; &#8216;al-&#x1E6D;w&#333;&#x1E07;&icirc;y&acirc; wa&#8217;&#259;&#353;er l&#601;&#x1E6D;w&#333;&#x1E07;&icirc;y&acirc; b&#257;&#8217;w&#333;&#x1E6F; &#8217;&#259;l&ecirc;hem: </P>
<P>18&nbsp;k&icirc;-rab&icirc;m b&icirc;h&ucirc;&#x1E0F;&acirc; b<sup>a</sup>&#8216;&#259;l&ecirc; &#353;&#601;&#x1E07;&ucirc;&#8216;&acirc; lw&#333; k&icirc;-&#x1E25;&#257;&#x1E6F;&#257;n h&ucirc;&#8217; li&#353;&#601;&#x1E35;an&#601;y&acirc; &#x1E07;en-&#8217;&#257;r<sup>a</sup>&#x1E25; w&icirc;hw&#333;&#x1E25;&#257;n&#257;n b&#601;nw&#333; l&#257;q<sup>a</sup>&#x1E25; &#8217;e&#x1E6F;-ba&#x1E6F;-m&#601;&#353;ull&#257;m ben bere&#x1E35;&#601;y&acirc;: </P>
<P>19&nbsp;gam &#x1E6D;w&#333;&#x1E07;&#333;&#x1E6F;&#257;yw h&#257;y&ucirc; &#8217;&#333;m&#601;r&icirc;m l&#601;f&#257;nay &ucirc;&#x1E0F;&#601;&#x1E07;&#257;ray h&#257;y&ucirc; mw&#333;&#x1E63;&icirc;&#8217;&icirc;m lw&#333; &#8217;ig&#601;rw&#333;&#x1E6F; &#353;&#257;l<sup>a</sup>&#x1E25; &#x1E6D;w&#333;&#x1E07;&icirc;y&acirc; l&#601;y&#257;r&#601;&#8217;&#275;n&icirc;: </P>
</TD>
</TABLE>
<P><HR>
<CENTER>
<A HREF="neh007">Next: Nehemiah (Nechemiyah) Chapter 7</A></CENTER>
</BODY>
</HTML>
