<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer022">Polyglot</A>&nbsp;
<A HREF="../kjv/jer022">KJV</A>&nbsp;
<A HREF="../sep/jer022">Sep</A>&nbsp;
<A HREF="../vul/jer022">Vul</A>&nbsp;

<BR>
<BR><A HREF="jer">Jeremiah (Yermiyah) Index</A><BR>
&nbsp;
<A HREF="jer021">Previous</A>&nbsp;
<A HREF="jer023">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 22</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כֹּ֚ה אָמַ֣ר יְהוָ֔ה רֵ֖ד בֵּֽית־מֶ֣לֶךְ יְהוּדָ֑ה וְדִבַּרְתָּ֣ שָׁ֔ם אֶת־הַדָּבָ֖ר הַזֶּֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאָֽמַרְתָּ֙ שְׁמַ֣ע דְּבַר־יְהוָ֔ה מֶ֣לֶךְ יְהוּדָ֔ה הַיֹּשֵׁ֖ב עַל־כִּסֵּ֣א דָוִ֑ד אַתָּ֤ה וַעֲבָדֶ֙יךָ֙ וְעַמְּךָ֔ הַבָּאִ֖ים בַּשְּׁעָרִ֥ים הָאֵֽלֶּה׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כֹּ֣ה׀ אָמַ֣ר יְהוָ֗ה עֲשׂ֤וּ מִשְׁפָּט֙ וּצְדָקָ֔ה וְהַצִּ֥ילוּ גָז֖וּל מִיַּ֣ד עָשׁ֑וֹק וְגֵר֩ יָת֨וֹם וְאַלְמָנָ֤ה אַל־תֹּנוּ֙ אַל־תַּחְמֹ֔סוּ וְדָ֣ם נָקִ֔י אַֽל־תִּשְׁפְּכ֖וּ בַּמָּק֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֤י אִם־עָשׂוֹ֙ תַּֽעֲשׂ֔וּ אֶת־הַדָּבָ֖ר הַזֶּ֑ה וּבָ֣אוּ בְשַׁעֲרֵ֣י הַבַּ֣יִת הַזֶּ֡ה מְלָכִים֩ יֹשְׁבִ֨ים לְדָוִ֜ד עַל־כִּסְא֗וֹ רֹֽכְבִים֙ בָּרֶ֣כֶב וּבַסּוּסִ֔ים ה֥וּא <font color="brown">ועבדו</font> <font color="blue">וַעֲבָדָ֖יו</font> וְעַמּֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְאִם֙ לֹ֣א תִשְׁמְע֔וּ אֶת־הַדְּבָרִ֖ים הָאֵ֑לֶּה בִּ֤י נִשְׁבַּ֙עְתִּי֙ נְאֻם־יְהוָ֔ה כִּי־לְחָרְבָּ֥ה יִֽהְיֶ֖ה הַבַּ֥יִת הַזֶּֽה׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּֽי־כֹ֣ה׀ אָמַ֣ר יְהוָ֗ה עַל־בֵּית֙ מֶ֣לֶךְ יְהוּדָ֔ה גִּלְעָ֥ד אַתָּ֛ה לִ֖י רֹ֣אשׁ הַלְּבָנ֑וֹן אִם־לֹ֤א אֲשִֽׁיתְךָ֙ מִדְבָּ֔ר עָרִ֖ים לֹ֥א <font color="brown">נושבה</font> <font color="blue">נוֹשָֽׁבוּ׃</font> </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְקִדַּשְׁתִּ֥י עָלֶ֛יךָ מַשְׁחִתִ֖ים אִ֣ישׁ וְכֵלָ֑יו וְכָֽרְתוּ֙ מִבְחַ֣ר אֲרָזֶ֔יךָ וְהִפִּ֖ילוּ עַל־הָאֵֽשׁ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְעָֽבְרוּ֙ גּוֹיִ֣ם רַבִּ֔ים עַ֖ל הָעִ֣יר הַזֹּ֑את וְאָֽמְרוּ֙ אִ֣ישׁ אֶל־רֵעֵ֔הוּ עַל־מֶ֨ה עָשָׂ֤ה יְהוָה֙ כָּ֔כָה לָעִ֥יר הַגְּדוֹלָ֖ה הַזֹּֽאת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאָ֣מְר֔וּ עַ֚ל אֲשֶׁ֣ר עָֽזְב֔וּ אֶת־בְּרִ֥ית יְהוָ֖ה אֱלֹֽהֵיהֶ֑ם וַיִּֽשְׁתַּחֲו֛וּ לֵאלֹהִ֥ים אֲחֵרִ֖ים וַיַּעַבְדֽוּם׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אַל־תִּבְכּ֣וּ לְמֵ֔ת וְאַל־תָּנֻ֖דוּ ל֑וֹ בְּכ֤וּ בָכוֹ֙ לַֽהֹלֵ֔ךְ כִּ֣י לֹ֤א יָשׁוּב֙ ע֔וֹד וְרָאָ֖ה אֶת־אֶ֥רֶץ מוֹלַדְתּֽוֹ׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֣י כֹ֣ה אָֽמַר־יְ֠הוָה אֶל־שַׁלֻּ֨ם בֶּן־יֹאשִׁיָּ֜הוּ מֶ֣לֶךְ יְהוּדָ֗ה הַמֹּלֵךְ֙ תַּ֚חַת יֹאשִׁיָּ֣הוּ אָבִ֔יו אֲשֶׁ֥ר יָצָ֖א מִן־הַמָּק֣וֹם הַזֶּ֑ה לֹֽא־יָשׁ֥וּב שָׁ֖ם עֽוֹד׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּ֗י בִּמְק֛וֹם אֲשֶׁר־הִגְל֥וּ אֹת֖וֹ שָׁ֣ם יָמ֑וּת וְאֶת־הָאָ֥רֶץ הַזֹּ֖את לֹֽא־יִרְאֶ֥ה עֽוֹד׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;ה֣וֹי בֹּנֶ֤ה בֵיתוֹ֙ בְּֽלֹא־צֶ֔דֶק וַעֲלִיּוֹתָ֖יו בְּלֹ֣א מִשְׁפָּ֑ט בְּרֵעֵ֙הוּ֙ יַעֲבֹ֣ד חִנָּ֔ם וּפֹעֲל֖וֹ לֹ֥א יִתֶּן־לֽוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הָאֹמֵ֗ר אֶבְנֶה־לִּי֙ בֵּ֣ית מִדּ֔וֹת וַעֲלִיּ֖וֹת מְרֻוָּחִ֑ים וְקָ֤רַֽע לוֹ֙ חַלּוֹנָ֔י וְסָפ֣וּן בָּאָ֔רֶז וּמָשׁ֖וֹחַ בַּשָּׁשַֽׁר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הֲתִֽמְלֹ֔ךְ כִּ֥י אַתָּ֖ה מְתַחֲרֶ֣ה בָאָ֑רֶז אָבִ֜יךָ הֲל֧וֹא אָכַ֣ל וְשָׁתָ֗ה וְעָשָׂ֤ה מִשְׁפָּט֙ וּצְדָקָ֔ה אָ֖ז ט֥וֹב לֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;דָּ֛ן דִּין־עָנִ֥י וְאֶבְי֖וֹן אָ֣ז ט֑וֹב הֲלוֹא־הִ֛יא הַדַּ֥עַת אֹתִ֖י נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּ֣י אֵ֤ין עֵינֶ֙יךָ֙ וְלִבְּךָ֔ כִּ֖י אִם־עַל־בִּצְעֶ֑ךָ וְעַ֤ל דַּֽם־הַנָּקִי֙ לִשְׁפּ֔וֹךְ וְעַל־הָעֹ֥שֶׁק וְעַל־הַמְּרוּצָ֖ה לַעֲשֽׂוֹת׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לָכֵ֞ן כֹּֽה־אָמַ֣ר יְהוָ֗ה אֶל־יְהוֹיָקִ֤ים בֶּן־יֹאשִׁיָּ֙הוּ֙ מֶ֣לֶךְ יְהוּדָ֔ה לֹא־יִסְפְּד֣וּ ל֔וֹ ה֥וֹי אָחִ֖י וְה֣וֹי אָח֑וֹת לֹא־יִסְפְּד֣וּ ל֔וֹ ה֥וֹי אָד֖וֹן וְה֥וֹי הֹדֹֽה׃<font color="red"><sup>q</font></sup> </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;קְבוּרַ֥ת חֲמ֖וֹר יִקָּבֵ֑ר סָח֣וֹב וְהַשְׁלֵ֔ךְ מֵהָ֖לְאָה לְשַׁעֲרֵ֥י יְרוּשָׁלִָֽם׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;עֲלִ֤י הַלְּבָנוֹן֙ וּֽצְעָ֔קִי וּבַבָּשָׁ֖ן תְּנִ֣י קוֹלֵ֑ךְ וְצַֽעֲקִי֙ מֵֽעֲבָרִ֔ים כִּ֥י נִשְׁבְּר֖וּ כָּל־מְאַהֲבָֽיִךְ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;דִּבַּ֤רְתִּי אֵלַ֙יִךְ֙ בְּשַׁלְוֹתַ֔יִךְ אָמַ֖רְתְּ לֹ֣א אֶשְׁמָ֑ע זֶ֤ה דַרְכֵּךְ֙ מִנְּעוּרַ֔יִךְ כִּ֥י לֹֽא־שָׁמַ֖עַתְּ בְּקוֹלִֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כָּל־רֹעַ֙יִךְ֙ תִּרְעֶה־ר֔וּחַ וּֽמְאַהֲבַ֖יִךְ בַּשְּׁבִ֣י יֵלֵ֑כוּ כִּ֣י אָ֤ז תֵּבֹ֙שִׁי֙ וְנִכְלַ֔מְתְּ מִכֹּ֖ל רָעָתֵֽךְ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;<font color="brown">ישבתי</font> <font color="blue">יֹשַׁבְתְּ֙</font> בַּלְּבָנ֔וֹן <font color="brown">מקננתי</font> <font color="blue">מְקֻנַּ֖נְתְּ</font> בָּֽאֲרָזִ֑ים מַה־נֵּחַנְתְּ֙ בְּבֹא־לָ֣ךְ חֲבָלִ֔ים חִ֖יל כַּיֹּלֵדָֽה׃<font color="red"><sup>3</font></sup> </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;חַי־אָנִי֮ נְאֻם־יְהוָה֒ כִּ֣י אִם־יִהְיֶ֞ה כָּנְיָ֤הוּ בֶן־יְהֽוֹיָקִים֙ מֶ֣לֶךְ יְהוּדָ֔ה חוֹתָ֖ם עַל־יַ֣ד יְמִינִ֑י כִּ֥י מִשָּׁ֖ם אֶתְּקֶֽנְךָּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וּנְתַתִּ֗יךָ בְּיַד֙ מְבַקְשֵׁ֣י נַפְשֶׁ֔ךָ וּבְיַ֛ד אֲשֶׁר־אַתָּ֥ה יָג֖וֹר מִפְּנֵיהֶ֑ם וּבְיַ֛ד נְבוּכַדְרֶאצַּ֥ר מֶֽלֶךְ־בָּבֶ֖ל וּבְיַ֥ד הַכַּשְׂדִּֽים׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְהֵֽטַלְתִּ֣י אֹתְךָ֗ וְאֶֽת־אִמְּךָ֙ אֲשֶׁ֣ר יְלָדַ֔תְךָ עַ֚ל הָאָ֣רֶץ אַחֶ֔רֶת אֲשֶׁ֥ר לֹֽא־יֻלַּדְתֶּ֖ם שָׁ֑ם וְשָׁ֖ם תָּמֽוּתוּ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְעַל־הָאָ֗רֶץ אֲשֶׁר־הֵ֛ם מְנַשְּׂאִ֥ים אֶת־נַפְשָׁ֖ם לָשׁ֣וּב שָׁ֑ם שָׁ֖מָּה לֹ֥א יָשֽׁוּבוּ׃ ס</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;הַעֶ֨צֶב נִבְזֶ֜ה נָפ֗וּץ הָאִ֤ישׁ הַזֶּה֙ כָּנְיָ֔הוּ אִ֨ם־כְּלִ֔י אֵ֥ין חֵ֖פֶץ בּ֑וֹ מַדּ֤וּעַ הֽוּטֲלוּ֙ ה֣וּא וְזַרְע֔וֹ וְהֻ֨שְׁלְכ֔וּ עַל־הָאָ֖רֶץ אֲשֶׁ֥ר לֹא־יָדָֽעוּ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אֶ֥רֶץ אֶ֖רֶץ אָ֑רֶץ שִׁמְעִ֖י דְּבַר־יְהוָֽה׃ ס</P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;כֹּ֣ה׀ אָמַ֣ר יְהוָ֗ה כִּתְב֞וּ אֶת־הָאִ֤ישׁ הַזֶּה֙ עֲרִירִ֔י גֶּ֖בֶר לֹא־יִצְלַ֣ח בְּיָמָ֑יו כִּי֩ לֹ֨א יִצְלַ֜ח מִזַּרְע֗וֹ אִ֚ישׁ יֹשֵׁב֙ עַל־כִּסֵּ֣א דָוִ֔ד וּמֹשֵׁ֥ל ע֖וֹד בִּיהוּדָֽה׃ </P>
</TD>
<TD WIDTH="50%">
<P>1&nbsp;k&#333;h &#8217;&#257;mar y&#601;hw&acirc; r&#275;&#x1E0F; b&ecirc;&#x1E6F;-mele&#x1E35;&#601; y&#601;h&ucirc;&#x1E0F;&acirc; w&#601;&#x1E0F;ibar&#601;t&#257; &#353;&#257;m &#8217;e&#x1E6F;-had&#257;&#x1E07;&#257;r hazzeh: </P>
<P>2&nbsp;w&#601;&#8217;&#257;mar&#601;t&#257; &#353;&#601;m<sup>a</sup>&#8216; d&#601;&#x1E07;ar-y&#601;hw&acirc; mele&#x1E35;&#601; y&#601;h&ucirc;&#x1E0F;&acirc; hayy&#333;&#353;&#275;&#x1E07; &#8216;al-kiss&#275;&#8217; &#x1E0F;&#257;wi&#x1E0F; &#8217;at&acirc; w<sup>a</sup>&#8216;&#259;&#x1E07;&#257;&#x1E0F;ey&#x1E35;&#257; w&#601;&#8216;amm&#601;&#x1E35;&#257; hab&#257;&#8217;&icirc;m ba&#353;&#353;&#601;&#8216;&#257;r&icirc;m h&#257;&#8217;&#275;lleh: s</P>
<P>3&nbsp;k&#333;h| &#8217;&#257;mar y&#601;hw&acirc; &#8216;&#259;&#347;&ucirc; mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc; w&#601;ha&#x1E63;&#x1E63;&icirc;l&ucirc; &#x1E21;&#257;z&ucirc;l m&icirc;ya&#x1E0F; &#8216;&#257;&#353;w&#333;q w&#601;&#x1E21;&#275;r y&#257;&#x1E6F;w&#333;m w&#601;&#8217;al&#601;m&#257;n&acirc; &#8217;al-t&#333;n&ucirc; &#8217;al-t<sup>a</sup>&#x1E25;&#601;m&#333;s&ucirc; w&#601;&#x1E0F;&#257;m n&#257;q&icirc; &#8217;al-ti&#353;&#601;p&#601;&#x1E35;&ucirc; bamm&#257;qw&#333;m hazzeh: </P>
<P>4&nbsp;k&icirc; &#8217;im-&#8216;&#257;&#347;w&#333; t<sup>a</sup>&#8216;&#259;&#347;&ucirc; &#8217;e&#x1E6F;-had&#257;&#x1E07;&#257;r hazzeh &ucirc;&#x1E07;&#257;&#8217;&ucirc; &#x1E07;&#601;&#353;<sup>a</sup>&#8216;&#259;r&ecirc; habayi&#x1E6F; hazzeh m&#601;l&#257;&#x1E35;&icirc;m y&#333;&#353;&#601;&#x1E07;&icirc;m l&#601;&#x1E0F;&#257;wi&#x1E0F; &#8216;al-kis&#601;&#8217;w&#333; r&#333;&#x1E35;&#601;&#x1E07;&icirc;m b&#257;re&#x1E35;e&#x1E07; &ucirc;&#x1E07;ass&ucirc;s&icirc;m h&ucirc;&#8217; <font color="brown">w&#601;&#8216;a&#x1E07;&#601;dw&#333;</font> <font color="blue">w<sup>a</sup>&#8216;&#259;&#x1E07;&#257;&#x1E0F;&#257;yw</font> w&#601;&#8216;ammw&#333;: </P>
<P>5&nbsp;w&#601;&#8217;im l&#333;&#8217; &#x1E6F;i&#353;&#601;m&#601;&#8216;&ucirc; &#8217;e&#x1E6F;-had&#601;&#x1E07;&#257;r&icirc;m h&#257;&#8217;&#275;lleh b&icirc; ni&#353;&#601;b<sup>a</sup>&#8216;&#601;t&icirc; n&#601;&#8217;um-y&#601;hw&acirc; k&icirc;-l&#601;&#x1E25;&#257;r&#601;b&acirc; yih&#601;yeh habayi&#x1E6F; hazzeh: s</P>
<P>6&nbsp;k&icirc;-&#x1E35;&#333;h| &#8217;&#257;mar y&#601;hw&acirc; &#8216;al-b&ecirc;&#x1E6F; mele&#x1E35;&#601; y&#601;h&ucirc;&#x1E0F;&acirc; gil&#601;&#8216;&#257;&#x1E0F; &#8217;at&acirc; l&icirc; r&#333;&#8217;&#353; hall&#601;&#x1E07;&#257;nw&#333;n &#8217;im-l&#333;&#8217; &#8217;&#259;&#353;&icirc;&#x1E6F;&#601;&#x1E35;&#257; mi&#x1E0F;&#601;b&#257;r &#8216;&#257;r&icirc;m l&#333;&#8217; <font color="brown">nw&#333;&#353;&#257;&#x1E07;&acirc;</font> <font color="blue">nw&#333;&#353;&#257;&#x1E07;&ucirc;:</font> </P>
<P>7&nbsp;w&#601;qida&#353;&#601;t&icirc; &#8216;&#257;ley&#x1E35;&#257; ma&#353;&#601;&#x1E25;i&#x1E6F;&icirc;m &#8217;&icirc;&#353; w&#601;&#x1E35;&#275;l&#257;yw w&#601;&#x1E35;&#257;r&#601;&#x1E6F;&ucirc; mi&#x1E07;&#601;&#x1E25;ar &#8217;&#259;r&#257;zey&#x1E35;&#257; w&#601;hip&icirc;l&ucirc; &#8216;al-h&#257;&#8217;&#275;&#353;: </P>
<P>8&nbsp;w&#601;&#8216;&#257;&#x1E07;&#601;r&ucirc; gw&#333;yim rab&icirc;m &#8216;al h&#257;&#8216;&icirc;r hazz&#333;&#8217;&#x1E6F; w&#601;&#8217;&#257;m&#601;r&ucirc; &#8217;&icirc;&#353; &#8217;el-r&#275;&#8216;&#275;h&ucirc; &#8216;al-meh &#8216;&#257;&#347;&acirc; y&#601;hw&acirc; k&#257;&#x1E35;&acirc; l&#257;&#8216;&icirc;r hag&#601;&#x1E0F;w&#333;l&acirc; hazz&#333;&#8217;&#x1E6F;: </P>
<P>9&nbsp;w&#601;&#8217;&#257;m&#601;r&ucirc; &#8216;al &#8217;&#259;&#353;er &#8216;&#257;z&#601;&#x1E07;&ucirc; &#8217;e&#x1E6F;-b&#601;r&icirc;&#x1E6F; y&#601;hw&acirc; &#8217;&#277;l&#333;h&ecirc;hem wayyi&#353;&#601;t<sup>a</sup>&#x1E25;&#259;w&ucirc; l&#275;&#8217;l&#333;h&icirc;m &#8217;&#259;&#x1E25;&#275;r&icirc;m wayy<sup>a</sup>&#8216;a&#x1E07;&#601;&#x1E0F;&ucirc;m: s</P>
<P>10&nbsp;&#8217;al-ti&#x1E07;&#601;k&ucirc; l&#601;m&#275;&#x1E6F; w&#601;&#8217;al-t&#257;nu&#x1E0F;&ucirc; lw&#333; b&#601;&#x1E35;&ucirc; &#x1E07;&#257;&#x1E35;w&#333; lah&#333;l&#275;&#x1E35;&#601; k&icirc; l&#333;&#8217; y&#257;&#353;&ucirc;&#x1E07; &#8216;w&#333;&#x1E0F; w&#601;r&#257;&#8217;&acirc; &#8217;e&#x1E6F;-&#8217;ere&#x1E63; mw&#333;la&#x1E0F;&#601;tw&#333;: s</P>
<P>11&nbsp;k&icirc; &#x1E35;&#333;h &#8217;&#257;mar-y&#601;hw&acirc; &#8217;el-&#353;allum ben-y&#333;&#8217;&#353;&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; hamm&#333;l&#275;&#x1E35;&#601; t<sup>a</sup>&#x1E25;a&#x1E6F; y&#333;&#8217;&#353;&icirc;y&acirc;&ucirc; &#8217;&#257;&#x1E07;&icirc;w &#8217;&#259;&#353;er y&#257;&#x1E63;&#257;&#8217; min-hamm&#257;qw&#333;m hazzeh l&#333;&#8217;-y&#257;&#353;&ucirc;&#x1E07; &#353;&#257;m &#8216;w&#333;&#x1E0F;: </P>
<P>12&nbsp;k&icirc; bim&#601;qw&#333;m &#8217;&#259;&#353;er-hi&#x1E21;&#601;l&ucirc; &#8217;&#333;&#x1E6F;w&#333; &#353;&#257;m y&#257;m&ucirc;&#x1E6F; w&#601;&#8217;e&#x1E6F;-h&#257;&#8217;&#257;re&#x1E63; hazz&#333;&#8217;&#x1E6F; l&#333;&#8217;-yir&#601;&#8217;eh &#8216;w&#333;&#x1E0F;: s</P>
<P>13&nbsp;hw&#333;y b&#333;neh &#x1E07;&ecirc;&#x1E6F;w&#333; b&#601;l&#333;&#8217;-&#x1E63;e&#x1E0F;eq w<sup>a</sup>&#8216;&#259;l&icirc;yw&#333;&#x1E6F;&#257;yw b&#601;l&#333;&#8217; mi&#353;&#601;p&#257;&#x1E6D; b&#601;r&#275;&#8216;&#275;h&ucirc; y<sup>a</sup>&#8216;&#259;&#x1E07;&#333;&#x1E0F; &#x1E25;inn&#257;m &ucirc;f&#333;&#8216;&#259;lw&#333; l&#333;&#8217; yiten-lw&#333;: </P>
<P>14&nbsp;h&#257;&#8217;&#333;m&#275;r &#8217;e&#x1E07;&#601;neh-ll&icirc; b&ecirc;&#x1E6F; midw&#333;&#x1E6F; w<sup>a</sup>&#8216;&#259;l&icirc;yw&#333;&#x1E6F; m&#601;ru&ucirc;&#257;&#x1E25;&icirc;m w&#601;q&#257;r<sup>a</sup>&#8216; lw&#333; &#x1E25;allw&#333;n&#257;y w&#601;s&#257;f&ucirc;n b&#257;&#8217;&#257;rez &ucirc;m&#257;&#353;w&#333;&#x1E25;a ba&#353;&#353;&#257;&#353;ar: </P>
<P>15&nbsp;h&#259;&#x1E6F;im&#601;l&#333;&#x1E35;&#601; k&icirc; &#8217;at&acirc; m&#601;&#x1E6F;<sup>a</sup>&#x1E25;&#259;reh &#x1E07;&#257;&#8217;&#257;rez &#8217;&#257;&#x1E07;&icirc;&#x1E35;&#257; h&#259;lw&#333;&#8217; &#8217;&#257;&#x1E35;al w&#601;&#353;&#257;&#x1E6F;&acirc; w&#601;&#8216;&#257;&#347;&acirc; mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc; &#8217;&#257;z &#x1E6D;w&#333;&#x1E07; lw&#333;: </P>
<P>16&nbsp;d&#257;n d&icirc;n-&#8216;&#257;n&icirc; w&#601;&#8217;e&#x1E07;&#601;yw&#333;n &#8217;&#257;z &#x1E6D;w&#333;&#x1E07; h&#259;lw&#333;&#8217;-h&icirc;&#8217; had<sup>a</sup>&#8216;a&#x1E6F; &#8217;&#333;&#x1E6F;&icirc; n&#601;&#8217;um-y&#601;hw&acirc;: </P>
<P>17&nbsp;k&icirc; &#8217;&ecirc;n &#8216;&ecirc;ney&#x1E35;&#257; w&#601;lib&#601;&#x1E35;&#257; k&icirc; &#8217;im-&#8216;al-bi&#x1E63;&#601;&#8216;e&#x1E35;&#257; w&#601;&#8216;al dam-hann&#257;q&icirc; li&#353;&#601;pw&#333;&#x1E35;&#601; w&#601;&#8216;al-h&#257;&#8216;&#333;&#353;eq w&#601;&#8216;al-hamm&#601;r&ucirc;&#x1E63;&acirc; l<sup>a</sup>&#8216;&#259;&#347;w&#333;&#x1E6F;: s</P>
<P>18&nbsp;l&#257;&#x1E35;&#275;n k&#333;h-&#8217;&#257;mar y&#601;hw&acirc; &#8217;el-y&#601;hw&#333;y&#257;q&icirc;m ben-y&#333;&#8217;&#353;&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; l&#333;&#8217;-yis&#601;p&#601;&#x1E0F;&ucirc; lw&#333; hw&#333;y &#8217;&#257;&#x1E25;&icirc; w&#601;hw&#333;y &#8217;&#257;&#x1E25;w&#333;&#x1E6F; l&#333;&#8217;-yis&#601;p&#601;&#x1E0F;&ucirc; lw&#333; hw&#333;y &#8217;&#257;&#x1E0F;w&#333;n w&#601;hw&#333;y h&#333;&#x1E0F;&#333;h:<font color="red"><sup>q</font></sup> </P>
<P>19&nbsp;q&#601;&#x1E07;&ucirc;ra&#x1E6F; &#x1E25;&#259;mw&#333;r yiqq&#257;&#x1E07;&#275;r s&#257;&#x1E25;w&#333;&#x1E07; w&#601;ha&#353;&#601;l&#275;&#x1E35;&#601; m&#275;h&#257;l&#601;&#8217;&acirc; l&#601;&#353;<sup>a</sup>&#8216;&#259;r&ecirc; y&#601;r&ucirc;&#353;&#257;l&#257;im: s</P>
<P>20&nbsp;&#8216;&#259;l&icirc; hall&#601;&#x1E07;&#257;nw&#333;n &ucirc;&#x1E63;&#601;&#8216;&#257;q&icirc; &ucirc;&#x1E07;ab&#257;&#353;&#257;n t&#601;n&icirc; qw&#333;l&#275;&#x1E35;&#601; w&#601;&#x1E63;<sup>a</sup>&#8216;&#259;q&icirc; m&#275;&#8216;&#259;&#x1E07;&#257;r&icirc;m k&icirc; ni&#353;&#601;b&#601;r&ucirc; k&#257;l-m&#601;&#8217;ah&#259;&#x1E07;&#257;yi&#x1E35;&#601;: </P>
<P>21&nbsp;dibar&#601;t&icirc; &#8217;&#275;layi&#x1E35;&#601; b&#601;&#353;al&#601;w&#333;&#x1E6F;ayi&#x1E35;&#601; &#8217;&#257;mar&#601;t&#601; l&#333;&#8217; &#8217;e&#353;&#601;m&#257;&#8216; zeh &#x1E0F;ar&#601;k&#275;&#x1E35;&#601; minn&#601;&#8216;&ucirc;rayi&#x1E35;&#601; k&icirc; l&#333;&#8217;-&#353;&#257;m<sup>a</sup>&#8216;at&#601; b&#601;qw&#333;l&icirc;: </P>
<P>22&nbsp;k&#257;l-r&#333;&#8216;ayi&#x1E35;&#601; tir&#601;&#8216;eh-r&ucirc;&#x1E25;a &ucirc;m&#601;&#8217;ah&#259;&#x1E07;ayi&#x1E35;&#601; ba&#353;&#353;&#601;&#x1E07;&icirc; y&#275;l&#275;&#x1E35;&ucirc; k&icirc; &#8217;&#257;z t&#275;&#x1E07;&#333;&#353;&icirc; w&#601;ni&#x1E35;&#601;lam&#601;t&#601; mik&#333;l r&#257;&#8216;&#257;&#x1E6F;&#275;&#x1E35;&#601;: </P>
<P>23&nbsp;<font color="brown">y&#333;&#353;a&#x1E07;&#601;t&icirc;</font> <font color="blue">y&#333;&#353;a&#x1E07;&#601;t&#601;</font> ball&#601;&#x1E07;&#257;nw&#333;n <font color="brown">m&#601;qunnan&#601;t&icirc;</font> <font color="blue">m&#601;qunnan&#601;t&#601;</font> b&#257;&#8217;&#259;r&#257;z&icirc;m mah-nn&#275;&#x1E25;an&#601;t&#601; b&#601;&#x1E07;&#333;&#8217;-l&#257;&#x1E35;&#601; &#x1E25;&#259;&#x1E07;&#257;l&icirc;m &#x1E25;&icirc;l kayy&#333;l&#275;&#x1E0F;&acirc;:<font color="red"><sup>3</font></sup> </P>
<P>24&nbsp;&#x1E25;ay-&#8217;&#257;n&icirc; n&#601;&#8217;um-y&#601;hw&acirc; k&icirc; &#8217;im-yih&#601;yeh k&#257;n&#601;y&acirc;&ucirc; &#x1E07;en-y&#601;hw&#333;y&#257;q&icirc;m mele&#x1E35;&#601; y&#601;h&ucirc;&#x1E0F;&acirc; &#x1E25;w&#333;&#x1E6F;&#257;m &#8216;al-ya&#x1E0F; y&#601;m&icirc;n&icirc; k&icirc; mi&#353;&#353;&#257;m &#8217;et&#601;qen&#601;&#x1E35;&#x1E35;&#257;: </P>
<P>25&nbsp;&ucirc;n&#601;&#x1E6F;at&icirc;&#x1E35;&#257; b&#601;ya&#x1E0F; m&#601;&#x1E07;aq&#601;&#353;&ecirc; naf&#601;&#353;e&#x1E35;&#257; &ucirc;&#x1E07;&#601;ya&#x1E0F; &#8217;&#259;&#353;er-&#8217;at&acirc; y&#257;&#x1E21;w&#333;r mip&#601;n&ecirc;hem &ucirc;&#x1E07;&#601;ya&#x1E0F; n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar mele&#x1E35;&#601;-b&#257;&#x1E07;el &ucirc;&#x1E07;&#601;ya&#x1E0F; haka&#347;&#601;d&icirc;m: </P>
<P>26&nbsp;w&#601;h&#275;&#x1E6D;al&#601;t&icirc; &#8217;&#333;&#x1E6F;&#601;&#x1E35;&#257; w&#601;&#8217;e&#x1E6F;-&#8217;imm&#601;&#x1E35;&#257; &#8217;&#259;&#353;er y&#601;l&#257;&#x1E0F;a&#x1E6F;&#601;&#x1E35;&#257; &#8216;al h&#257;&#8217;&#257;re&#x1E63; &#8217;<sup>a</sup>&#x1E25;ere&#x1E6F; &#8217;&#259;&#353;er l&#333;&#8217;-yulla&#x1E0F;&#601;tem &#353;&#257;m w&#601;&#353;&#257;m t&#257;m&ucirc;&#x1E6F;&ucirc;: </P>
<P>27&nbsp;w&#601;&#8216;al-h&#257;&#8217;&#257;re&#x1E63; &#8217;&#259;&#353;er-h&#275;m m&#601;na&#347;&#347;&#601;&#8217;&icirc;m &#8217;e&#x1E6F;-naf&#601;&#353;&#257;m l&#257;&#353;&ucirc;&#x1E07; &#353;&#257;m &#353;&#257;mm&acirc; l&#333;&#8217; y&#257;&#353;&ucirc;&#x1E07;&ucirc;: s</P>
<P>28&nbsp;h<sup>a</sup>&#8216;e&#x1E63;e&#x1E07; ni&#x1E07;&#601;zeh n&#257;f&ucirc;&#x1E63; h&#257;&#8217;&icirc;&#353; hazzeh k&#257;n&#601;y&acirc;&ucirc; &#8217;im-k&#601;l&icirc; &#8217;&ecirc;n &#x1E25;&#275;fe&#x1E63; bw&#333; mad&ucirc;&#8216;a h&ucirc;&#x1E6D;&#259;l&ucirc; h&ucirc;&#8217; w&#601;zar&#601;&#8216;w&#333; w&#601;hu&#353;&#601;l&#601;&#x1E35;&ucirc; &#8216;al-h&#257;&#8217;&#257;re&#x1E63; &#8217;&#259;&#353;er l&#333;&#8217;-y&#257;&#x1E0F;&#257;&#8216;&ucirc;: </P>
<P>29&nbsp;&#8217;ere&#x1E63; &#8217;ere&#x1E63; &#8217;&#257;re&#x1E63; &#353;im&#601;&#8216;&icirc; d&#601;&#x1E07;ar-y&#601;hw&acirc;: s</P>
<P>30&nbsp;k&#333;h| &#8217;&#257;mar y&#601;hw&acirc; ki&#x1E6F;&#601;&#x1E07;&ucirc; &#8217;e&#x1E6F;-h&#257;&#8217;&icirc;&#353; hazzeh &#8216;&#259;r&icirc;r&icirc; ge&#x1E07;er l&#333;&#8217;-yi&#x1E63;&#601;l<sup>a</sup>&#x1E25; b&#601;y&#257;m&#257;yw k&icirc; l&#333;&#8217; yi&#x1E63;&#601;l<sup>a</sup>&#x1E25; mizzar&#601;&#8216;w&#333; &#8217;&icirc;&#353; y&#333;&#353;&#275;&#x1E07; &#8216;al-kiss&#275;&#8217; &#x1E0F;&#257;wi&#x1E0F; &ucirc;m&#333;&#353;&#275;l &#8216;w&#333;&#x1E0F; b&icirc;h&ucirc;&#x1E0F;&acirc;: </P>
</TD>
</TABLE>
<P><HR>
<CENTER>
<A HREF="jer023">Next: Jeremiah (Yermiyah) Chapter 23</A></CENTER>
</BODY>
</HTML>
