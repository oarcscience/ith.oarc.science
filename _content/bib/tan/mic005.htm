<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Micah (Mikhah): Micah (Mikhah) Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mic005">Polyglot</A>&nbsp;
<A HREF="../kjv/mic005">KJV</A>&nbsp;
<A HREF="../sep/mic005">Sep</A>&nbsp;
<A HREF="../vul/mic005">Vul</A>&nbsp;

<BR>
<BR><A HREF="mic">Micah (Mikhah) Index</A><BR>
&nbsp;
<A HREF="mic004">Previous</A>&nbsp;
<A HREF="mic006">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Micah (Mikhah) Chapter 5</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְאַתָּ֞ה בֵּֽית־לֶ֣חֶם אֶפְרָ֗תָה צָעִיר֙ לִֽהְיוֹת֙ בְּאַלְפֵ֣י יְהוּדָ֔ה מִמְּךָ֙ לִ֣י יֵצֵ֔א לִֽהְי֥וֹת מוֹשֵׁ֖ל בְּיִשְׂרָאֵ֑ל וּמוֹצָאֹתָ֥יו מִקֶּ֖דֶם מִימֵ֥י עוֹלָֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לָכֵ֣ן יִתְּנֵ֔ם עַד־עֵ֥ת יוֹלֵדָ֖ה יָלָ֑דָה וְיֶ֣תֶר אֶחָ֔יו יְשׁוּב֖וּן עַל־בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְעָמַ֗ד וְרָעָה֙ בְּעֹ֣ז יְהוָ֔ה בִּגְא֕וֹן שֵׁ֖ם יְהוָ֣ה אֱלֹהָ֑יו וְיָשָׁ֕בוּ כִּֽי־עַתָּ֥ה יִגְדַּ֖ל עַד־אַפְסֵי־אָֽרֶץ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְהָיָ֥ה זֶ֖ה שָׁל֑וֹם אַשּׁ֣וּר׀ כִּֽי־יָב֣וֹא בְאַרְצֵ֗נוּ וְכִ֤י יִדְרֹךְ֙ בְּאַרְמְנֹתֵ֔ינוּ וַהֲקֵמֹ֤נוּ עָלָיו֙ שִׁבְעָ֣ה רֹעִ֔ים וּשְׁמֹנָ֖ה נְסִיכֵ֥י אָדָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְרָע֞וּ אֶת־אֶ֤רֶץ אַשּׁוּר֙ בַּחֶ֔רֶב וְאֶת־אֶ֥רֶץ נִמְרֹ֖ד בִּפְתָחֶ֑יהָ וְהִצִּיל֙ מֵֽאַשּׁ֔וּר כִּֽי־יָב֣וֹא בְאַרְצֵ֔נוּ וְכִ֥י יִדְרֹ֖ךְ בִּגְבוּלֵֽנוּ׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהָיָ֣ה׀ שְׁאֵרִ֣ית יַעֲקֹ֗ב בְּקֶ֙רֶב֙ עַמִּ֣ים רַבִּ֔ים כְּטַל֙ מֵאֵ֣ת יְהוָ֔ה כִּרְבִיבִ֖ים עֲלֵי־עֵ֑שֶׂב אֲשֶׁ֤ר לֹֽא־יְקַוֶּה֙ לְאִ֔ישׁ וְלֹ֥א יְיַחֵ֖ל לִבְנֵ֥י אָדָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהָיָה֩ שְׁאֵרִ֨ית יַעֲקֹ֜ב בַּגּוֹיִ֗ם בְּקֶ֙רֶב֙ עַמִּ֣ים רַבִּ֔ים כְּאַרְיֵה֙ בְּבַהֲמ֣וֹת יַ֔עַר כִּכְפִ֖יר בְּעֶדְרֵי־צֹ֑אן אֲשֶׁ֧ר אִם עָבַ֛ר וְרָמַ֥ס וְטָרַ֖ף וְאֵ֥ין מַצִּֽיל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;תָּרֹ֥ם יָדְךָ֖ עַל־צָרֶ֑יךָ וְכָל־אֹיְבֶ֖יךָ יִכָּרֵֽתוּ׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהָיָ֤ה בַיּוֹם־הַהוּא֙ נְאֻם־יְהוָ֔ה וְהִכְרַתִּ֥י סוּסֶ֖יךָ מִקִּרְבֶּ֑ךָ וְהַאֲבַדְתִּ֖י מַרְכְּבֹתֶֽיךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהִכְרַתִּ֖י עָרֵ֣י אַרְצֶ֑ךָ וְהָרַסְתִּ֖י כָּל־מִבְצָרֶֽיךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהִכְרַתִּ֥י כְשָׁפִ֖ים מִיָּדֶ֑ךָ וּֽמְעוֹנְנִ֖ים לֹ֥א יִֽהְיוּ־לָֽךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהִכְרַתִּ֧י פְסִילֶ֛יךָ וּמַצֵּבוֹתֶ֖יךָ מִקִּרְבֶּ֑ךָ וְלֹֽא־תִשְׁתַּחֲוֶ֥ה ע֖וֹד לְמַעֲשֵׂ֥ה יָדֶֽיךָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְנָתַשְׁתִּ֥י אֲשֵׁירֶ֖יךָ מִקִּרְבֶּ֑ךָ וְהִשְׁמַדְתִּ֖י עָרֶֽיךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְעָשִׂ֜יתִי בְּאַ֧ף וּבְחֵמָ֛ה נָקָ֖ם אֶת־הַגּוֹיִ֑ם אֲשֶׁ֖ר לֹ֥א שָׁמֵֽעוּ׃ ס</P>
</TD>
<TD WIDTH="50%">
<P>1&nbsp;w&#601;&#8217;at&acirc; b&ecirc;&#x1E6F;-le&#x1E25;em &#8217;ef&#601;r&#257;&#x1E6F;&acirc; &#x1E63;&#257;&#8216;&icirc;r lih&#601;yw&#333;&#x1E6F; b&#601;&#8217;al&#601;f&ecirc; y&#601;h&ucirc;&#x1E0F;&acirc; mimm&#601;&#x1E35;&#257; l&icirc; y&#275;&#x1E63;&#275;&#8217; lih&#601;yw&#333;&#x1E6F; mw&#333;&#353;&#275;l b&#601;yi&#347;&#601;r&#257;&#8217;&#275;l &ucirc;mw&#333;&#x1E63;&#257;&#8217;&#333;&#x1E6F;&#257;yw miqqe&#x1E0F;em m&icirc;m&ecirc; &#8216;w&#333;l&#257;m: </P>
<P>2&nbsp;l&#257;&#x1E35;&#275;n yit&#601;n&#275;m &#8216;a&#x1E0F;-&#8216;&#275;&#x1E6F; yw&#333;l&#275;&#x1E0F;&acirc; y&#257;l&#257;&#x1E0F;&acirc; w&#601;ye&#x1E6F;er &#8217;e&#x1E25;&#257;yw y&#601;&#353;&ucirc;&#x1E07;&ucirc;n &#8216;al-b&#601;n&ecirc; yi&#347;&#601;r&#257;&#8217;&#275;l: </P>
<P>3&nbsp;w&#601;&#8216;&#257;ma&#x1E0F; w&#601;r&#257;&#8216;&acirc; b&#601;&#8216;&#333;z y&#601;hw&acirc; bi&#x1E21;&#601;&#8217;w&#333;n &#353;&#275;m y&#601;hw&acirc; &#8217;&#277;l&#333;h&#257;yw w&#601;y&#257;&#353;&#257;&#x1E07;&ucirc; k&icirc;-&#8216;at&acirc; yi&#x1E21;&#601;dal &#8216;a&#x1E0F;-&#8217;af&#601;s&ecirc;-&#8217;&#257;re&#x1E63;: </P>
<P>4&nbsp;w&#601;h&#257;y&acirc; zeh &#353;&#257;lw&#333;m &#8217;a&#353;&#353;&ucirc;r| k&icirc;-y&#257;&#x1E07;w&#333;&#8217; &#x1E07;&#601;&#8217;ar&#601;&#x1E63;&#275;n&ucirc; w&#601;&#x1E35;&icirc; yi&#x1E0F;&#601;r&#333;&#x1E35;&#601; b&#601;&#8217;ar&#601;m&#601;n&#333;&#x1E6F;&ecirc;n&ucirc; wah&#259;q&#275;m&#333;n&ucirc; &#8216;&#257;l&#257;yw &#353;i&#x1E07;&#601;&#8216;&acirc; r&#333;&#8216;&icirc;m &ucirc;&#353;&#601;m&#333;n&acirc; n&#601;s&icirc;&#x1E35;&ecirc; &#8217;&#257;&#x1E0F;&#257;m: </P>
<P>5&nbsp;w&#601;r&#257;&#8216;&ucirc; &#8217;e&#x1E6F;-&#8217;ere&#x1E63; &#8217;a&#353;&#353;&ucirc;r b<sup>a</sup>&#x1E25;ere&#x1E07; w&#601;&#8217;e&#x1E6F;-&#8217;ere&#x1E63; nim&#601;r&#333;&#x1E0F; bif&#601;&#x1E6F;&#257;&#x1E25;eyh&#257; w&#601;hi&#x1E63;&#x1E63;&icirc;l m&#275;&#8217;a&#353;&#353;&ucirc;r k&icirc;-y&#257;&#x1E07;w&#333;&#8217; &#x1E07;&#601;&#8217;ar&#601;&#x1E63;&#275;n&ucirc; w&#601;&#x1E35;&icirc; yi&#x1E0F;&#601;r&#333;&#x1E35;&#601; bi&#x1E21;&#601;&#x1E07;&ucirc;l&#275;n&ucirc;: s</P>
<P>6&nbsp;w&#601;h&#257;y&acirc;| &#353;&#601;&#8217;&#275;r&icirc;&#x1E6F; y<sup>a</sup>&#8216;&#259;q&#333;&#x1E07; b&#601;qere&#x1E07; &#8216;amm&icirc;m rab&icirc;m k&#601;&#x1E6D;al m&#275;&#8217;&#275;&#x1E6F; y&#601;hw&acirc; kir&#601;&#x1E07;&icirc;&#x1E07;&icirc;m &#8216;&#259;l&ecirc;-&#8216;&#275;&#347;e&#x1E07; &#8217;&#259;&#353;er l&#333;&#8217;-y&#601;qa&ucirc;eh l&#601;&#8217;&icirc;&#353; w&#601;l&#333;&#8217; y&#601;y<sup>a</sup>&#x1E25;&#275;l li&#x1E07;&#601;n&ecirc; &#8217;&#257;&#x1E0F;&#257;m: </P>
<P>7&nbsp;w&#601;h&#257;y&acirc; &#353;&#601;&#8217;&#275;r&icirc;&#x1E6F; y<sup>a</sup>&#8216;&#259;q&#333;&#x1E07; bagw&#333;yim b&#601;qere&#x1E07; &#8216;amm&icirc;m rab&icirc;m k&#601;&#8217;ar&#601;y&#275;h b&#601;&#x1E07;ah&#259;mw&#333;&#x1E6F; y<sup>a</sup>&#8216;ar ki&#x1E35;&#601;f&icirc;r b&#601;&#8216;e&#x1E0F;&#601;r&ecirc;-&#x1E63;&#333;&#8217;n &#8217;&#259;&#353;er &#8217;im &#8216;&#257;&#x1E07;ar w&#601;r&#257;mas w&#601;&#x1E6D;&#257;raf w&#601;&#8217;&ecirc;n ma&#x1E63;&#x1E63;&icirc;l: </P>
<P>8&nbsp;t&#257;r&#333;m y&#257;&#x1E0F;&#601;&#x1E35;&#257; &#8216;al-&#x1E63;&#257;rey&#x1E35;&#257; w&#601;&#x1E35;&#257;l-&#8217;&#333;y&#601;&#x1E07;ey&#x1E35;&#257; yik&#257;r&#275;&#x1E6F;&ucirc;: f</P>
<P>9&nbsp;w&#601;h&#257;y&acirc; &#x1E07;ayyw&#333;m-hah&ucirc;&#8217; n&#601;&#8217;um-y&#601;hw&acirc; w&#601;hi&#x1E35;&#601;rat&icirc; s&ucirc;sey&#x1E35;&#257; miqqir&#601;be&#x1E35;&#257; w&#601;ha&#8217;&#259;&#x1E07;a&#x1E0F;&#601;t&icirc; mar&#601;k&#601;&#x1E07;&#333;&#x1E6F;ey&#x1E35;&#257;: </P>
<P>10&nbsp;w&#601;hi&#x1E35;&#601;rat&icirc; &#8216;&#257;r&ecirc; &#8217;ar&#601;&#x1E63;e&#x1E35;&#257; w&#601;h&#257;ras&#601;t&icirc; k&#257;l-mi&#x1E07;&#601;&#x1E63;&#257;rey&#x1E35;&#257;: </P>
<P>11&nbsp;w&#601;hi&#x1E35;&#601;rat&icirc; &#x1E35;&#601;&#353;&#257;f&icirc;m m&icirc;y&#257;&#x1E0F;e&#x1E35;&#257; &ucirc;m&#601;&#8216;w&#333;n&#601;n&icirc;m l&#333;&#8217; yih&#601;y&ucirc;-l&#257;&#x1E35;&#601;: </P>
<P>12&nbsp;w&#601;hi&#x1E35;&#601;rat&icirc; f&#601;s&icirc;ley&#x1E35;&#257; &ucirc;ma&#x1E63;&#x1E63;&#275;&#x1E07;w&#333;&#x1E6F;ey&#x1E35;&#257; miqqir&#601;be&#x1E35;&#257; w&#601;l&#333;&#8217;-&#x1E6F;i&#353;&#601;t<sup>a</sup>&#x1E25;&#259;weh &#8216;w&#333;&#x1E0F; l&#601;m<sup>a</sup>&#8216;&#259;&#347;&#275;h y&#257;&#x1E0F;ey&#x1E35;&#257;: </P>
<P>13&nbsp;w&#601;n&#257;&#x1E6F;a&#353;&#601;t&icirc; &#8217;&#259;&#353;&ecirc;rey&#x1E35;&#257; miqqir&#601;be&#x1E35;&#257; w&#601;hi&#353;&#601;ma&#x1E0F;&#601;t&icirc; &#8216;&#257;rey&#x1E35;&#257;: </P>
<P>14&nbsp;w&#601;&#8216;&#257;&#347;&icirc;&#x1E6F;&icirc; b&#601;&#8217;af &ucirc;&#x1E07;&#601;&#x1E25;&#275;m&acirc; n&#257;q&#257;m &#8217;e&#x1E6F;-hagw&#333;yim &#8217;&#259;&#353;er l&#333;&#8217; &#353;&#257;m&#275;&#8216;&ucirc;: s</P>
</TD>
</TABLE>
<P><HR>
<CENTER>
<A HREF="mic006">Next: Micah (Mikhah) Chapter 6</A></CENTER>
</BODY>
</HTML>
