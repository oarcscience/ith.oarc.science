<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Chronicles (1 Divrey Yamim): 1 Chronicles (1 Divrey Yamim) Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch1006">Polyglot</A>&nbsp;
<A HREF="../kjv/ch1006">KJV</A>&nbsp;
<A HREF="../sep/ch1006">Sep</A>&nbsp;
<A HREF="../vul/ch1006">Vul</A>&nbsp;

<BR>
<BR><A HREF="ch1">1 Chronicles (1 Divrey Yamim) Index</A><BR>
&nbsp;
<A HREF="ch1005">Previous</A>&nbsp;
<A HREF="ch1007">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Chronicles (1 Divrey Yamim) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בְּנֵ֖י לֵוִ֑י גֵּרְשֹׁ֕ם קְהָ֖ת וּמְרָרִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאֵ֛לֶּה שְׁמ֥וֹת בְּֽנֵי־גֵרְשׁ֖וֹם לִבְנִ֥י וְשִׁמְעִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּבְנֵ֖י קְהָ֑ת עַמְרָ֣ם וְיִצְהָ֔ר וְחֶבְר֖וֹן וְעֻזִּיאֵֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בְּנֵ֥י<font color="red"><sup>3</font></sup> מְרָרִ֖י מַחְלִ֣י וּמֻשִׁ֑י וְאֵ֛לֶּה מִשְׁפְּח֥וֹת הַלֵּוִ֖י לַאֲבוֹתֵיהֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לְֽגֵרְשׁ֑וֹם לִבְנִ֥י בְנ֛וֹ יַ֥חַת בְּנ֖וֹ זִמָּ֥ה בְנֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יוֹאָ֤ח בְּנוֹ֙ עִדּ֣וֹ בְנ֔וֹ זֶ֥רַח בְּנ֖וֹ יְאָתְרַ֥י בְּנֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בְּנֵ֖י קְהָ֑ת עַמִּינָדָ֣ב בְּנ֔וֹ קֹ֥רַח בְּנ֖וֹ אַסִּ֥יר בְּנֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֶלְקָנָ֥ה בְנ֛וֹ וְאֶבְיָסָ֥ף בְּנ֖וֹ וְאַסִּ֥יר בְּנֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;תַּ֤חַת בְּנוֹ֙ אוּרִיאֵ֣ל בְּנ֔וֹ עֻזִּיָּ֥ה בְנ֖וֹ וְשָׁא֥וּל בְּנֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּבְנֵי֙ אֶלְקָנָ֔ה עֲמָשַׂ֖י וַאֲחִימֽוֹת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אֶלְקָנָ֑ה <font color="brown">בנו</font> <font color="blue">בְּנֵי֙</font> אֶלְקָנָ֔ה צוֹפַ֥י בְּנ֖וֹ וְנַ֥חַת בְּנֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֱלִיאָ֥ב בְּנ֛וֹ יְרֹחָ֥ם בְּנ֖וֹ אֶלְקָנָ֥ה בְנֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּבְנֵ֧י שְׁמוּאֵ֛ל הַבְּכֹ֥ר וַשְׁנִ֖י וַאֲבִיָּֽה׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;בְּנֵ֥י מְרָרִ֖י מַחְלִ֑י לִבְנִ֥י בְנ֛וֹ שִׁמְעִ֥י בְנ֖וֹ עֻזָּ֥ה בְנֽוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;שִׁמְעָ֥א בְנ֛וֹ חַגִּיָּ֥ה בְנ֖וֹ עֲשָׂיָ֥ה בְנֽוֹ׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאֵ֗לֶּה אֲשֶׁ֨ר הֶעֱמִ֥יד דָּוִ֛יד עַל־יְדֵי־שִׁ֖יר בֵּ֣ית יְהוָ֑ה מִמְּנ֖וֹחַ הָאָרֽוֹן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּהְי֨וּ מְשָׁרְתִ֜ים לִפְנֵ֨י מִשְׁכַּ֤ן אֹֽהֶל־מוֹעֵד֙ בַּשִּׁ֔יר עַד־בְּנ֧וֹת שְׁלֹמֹ֛ה אֶת־בֵּ֥ית יְהוָ֖ה בִּירוּשָׁלִָ֑ם וַיַּעַמְד֥וּ כְמִשְׁפָּטָ֖ם עַל־עֲבוֹדָתָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאֵ֥לֶּה הָעֹמְדִ֖ים וּבְנֵיהֶ֑ם מִבְּנֵי֙ הַקְּהָתִ֔י הֵימָן֙ הַמְשׁוֹרֵ֔ר בֶּן־יוֹאֵ֖ל בֶּן־שְׁמוּאֵֽל׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;בֶּן־אֶלְקָנָה֙ בֶּן־יְרֹחָ֔ם בֶּן־אֱלִיאֵ֖ל בֶּן־תּֽוֹחַ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בֶּן־<font color="brown">ציף</font> <font color="blue">צוּף֙</font> בֶּן־אֶלְקָנָ֔ה בֶּן־מַ֖חַת בֶּן־עֲמָשָֽׂי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;בֶּן־אֶלְקָנָה֙ בֶּן־יוֹאֵ֔ל בֶּן־עֲזַרְיָ֖ה בֶּן־צְפַנְיָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;בֶּן־תַּ֙חַת֙ בֶּן־אַסִּ֔יר בֶּן־אֶבְיָסָ֖ף בֶּן־קֹֽרַח׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;בֶּן־יִצְהָ֣ר בֶּן־קְהָ֔ת בֶּן־לֵוִ֖י בֶּן־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְאָחִ֣יו אָסָ֔ף הָעֹמֵ֖ד עַל־יְמִינ֑וֹ אָסָ֥ף בֶּן־בֶּרֶכְיָ֖הוּ בֶּן־שִׁמְעָֽא׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;בֶּן־מִיכָאֵ֥ל בֶּן־בַּעֲשֵׂיָ֖ה בֶּן־מַלְכִּיָּֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בֶּן־אֶתְנִ֥י בֶן־זֶ֖רַח בֶּן־עֲדָיָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;בֶּן־אֵיתָ֥ן בֶּן־זִמָּ֖ה בֶּן־שִׁמְעִֽי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;בֶּן־יַ֥חַת בֶּן־גֵּרְשֹׁ֖ם בֶּן־לֵוִֽי׃ ס</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וּבְנֵ֧י מְרָרִ֛י אֲחֵיהֶ֖ם עַֽל־הַשְּׂמֹ֑אול אֵיתָן֙ בֶּן־קִישִׁ֔י בֶּן־עַבְדִּ֖י בֶּן־מַלּֽוּךְ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;בֶּן־חֲשַׁבְיָ֥ה בֶן־אֲמַצְיָ֖ה בֶּן־חִלְקִיָּֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;בֶּן־אַמְצִ֥י בֶן־בָּנִ֖י בֶּן־שָֽׁמֶר׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;בֶּן־מַחְלִי֙ בֶּן־מוּשִׁ֔י בֶּן־מְרָרִ֖י בֶּן־לֵוִֽי׃ ס</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַאֲחֵיהֶ֖ם הַלְוִיִּ֑ם נְתוּנִ֕ים לְכָ֨ל־עֲבוֹדַ֔ת מִשְׁכַּ֖ן בֵּ֥ית הָאֱלֹהִֽים׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְֽאַהֲרֹ֨ן וּבָנָ֜יו מַקְטִירִ֨ים עַל־מִזְבַּ֤ח הָֽעוֹלָה֙ וְעַל־מִזְבַּ֣ח הַקְּטֹ֔רֶת לְכֹ֕ל מְלֶ֖אכֶת קֹ֣דֶשׁ הַקֳּדָשִׁ֑ים וּלְכַפֵּר֙ עַל־יִשְׂרָאֵ֔ל כְּכֹל֙ אֲשֶׁ֣ר צִוָּ֔ה מֹשֶׁ֖ה עֶ֥בֶד הָאֱלֹהִֽים׃ פ</P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְאֵ֖לֶּה בְּנֵ֣י אַהֲרֹ֑ן אֶלְעָזָ֥ר בְּנ֛וֹ פִּֽינְחָ֥ס בְּנ֖וֹ אֲבִישׁ֥וּעַ בְּנֽוֹ׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;בֻּקִּ֥י בְנ֛וֹ עֻזִּ֥י בְנ֖וֹ זְרַֽחְיָ֥ה בְנֽוֹ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;מְרָי֥וֹת בְּנ֛וֹ אֲמַרְיָ֥ה בְנ֖וֹ אֲחִיט֥וּב בְּנֽוֹ׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;צָד֥וֹק בְּנ֖וֹ אֲחִימַ֥עַץ בְּנֽוֹ׃ ס</P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְאֵ֙לֶּה֙ מוֹשְׁבוֹתָ֔ם לְטִירוֹתָ֖ם בִּגְבוּלָ֑ם לִבְנֵ֤י אַהֲרֹן֙ לְמִשְׁפַּחַ֣ת הַקְּהָתִ֔י כִּ֥י לָהֶ֖ם הָיָ֥ה הַגּוֹרָֽל׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַֽיִּתְּנ֥וּ לָהֶ֛ם אֶת־חֶבְר֖וֹן בְּאֶ֣רֶץ יְהוּדָ֑ה וְאֶת־מִגְרָשֶׁ֖יהָ סְבִיבֹתֶֽיהָ׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְאֶת־שְׂדֵ֥ה הָעִ֖יר וְאֶת־חֲצֵרֶ֑יהָ נָתְנ֖וּ לְכָלֵ֥ב בֶּן־יְפֻנֶּֽה׃ ס</P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וְלִבְנֵ֣י אַהֲרֹ֗ן נָתְנוּ֙ אֶת־עָרֵ֣י הַמִּקְלָ֔ט אֶת־חֶבְר֥וֹן וְאֶת־לִבְנָ֖ה וְאֶת־מִגְרָשֶׁ֑יהָ וְאֶת־יַתִּ֥ר וְאֶֽת־אֶשְׁתְּמֹ֖עַ וְאֶת־מִגְרָשֶֽׁיהָ׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וְאֶת־חִילֵז֙ וְאֶת־מִגְרָשֶׁ֔יהָ אֶת־דְּבִ֖יר וְאֶת־מִגְרָשֶֽׁיהָ׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וְאֶת־עָשָׁן֙ וְאֶת־מִגְרָשֶׁ֔יהָ וְאֶת־בֵּ֥ית שֶׁ֖מֶשׁ וְאֶת־מִגְרָשֶֽׁיהָ׃ ס</P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וּמִמַּטֵּ֣ה בִנְיָמִ֗ן אֶת־גֶּ֤בַע וְאֶת־מִגְרָשֶׁ֙יהָ֙ וְאֶת־עָלֶ֣מֶת וְאֶת־מִגְרָשֶׁ֔יהָ וְאֶת־עֲנָת֖וֹת וְאֶת־מִגְרָשֶׁ֑יהָ כָּל־עָרֵיהֶ֛ם שְׁלֹשׁ־עֶשְׂרֵ֥ה עִ֖יר בְּמִשְׁפְּחוֹתֵיהֶֽם׃ ס</P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;וְלִבְנֵ֨י קְהָ֜ת הַנּוֹתָרִ֗ים מִמִּשְׁפַּ֣חַת הַמַּטֶּ֡ה מִֽ֠מַּחֲצִית מַטֵּ֨ה חֲצִ֧י מְנַשֶּׁ֛ה בַּגּוֹרָ֖ל עָרִ֥ים עָֽשֶׂר׃ ס</P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;וְלִבְנֵ֨י גֵרְשׁ֜וֹם לְמִשְׁפְּחוֹתָ֗ם מִמַּטֵּ֣ה יִ֠שָׂשכָר וּמִמַּטֵּ֨ה אָשֵׁ֜ר וּמִמַּטֵּ֣ה נַפְתָּלִ֗י וּמִמַּטֵּ֤ה מְנַשֶּׁה֙ בַּבָּשָׁ֔ן עָרִ֖ים שְׁלֹ֥שׁ עֶשְׂרֵֽה׃ ס</P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;לִבְנֵ֨י מְרָרִ֜י לְמִשְׁפְּחוֹתָ֗ם מִמַּטֵּ֣ה רְ֠אוּבֵן וּֽמִמַּטֵּה־גָ֞ד וּמִמַּטֵּ֤ה זְבוּלֻן֙ בַּגּוֹרָ֔ל עָרִ֖ים שְׁתֵּ֥ים עֶשְׂרֵֽה׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;וַיִּתְּנ֥וּ בְנֵי־יִשְׂרָאֵ֖ל לַלְוִיִּ֑ם אֶת־הֶעָרִ֖ים וְאֶת־מִגְרְשֵׁיהֶֽם׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;וַיִּתְּנ֣וּ בַגּוֹרָ֗ל מִמַּטֵּ֤ה בְנֵי־יְהוּדָה֙ וּמִמַּטֵּ֣ה בְנֵי־שִׁמְע֔וֹן וּמִמַּטֵּ֖ה בְּנֵ֣י בִנְיָמִ֑ן אֵ֚ת הֶעָרִ֣ים הָאֵ֔לֶּה אֲשֶׁר־יִקְרְא֥וּ אֶתְהֶ֖ם בְּשֵׁמֽוֹת׃ ס</P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;וּמִֽמִּשְׁפְּח֖וֹת בְּנֵ֣י קְהָ֑ת וַיְהִי֙ עָרֵ֣י גְבוּלָ֔ם מִמַּטֵּ֖ה אֶפְרָֽיִם׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;וַיִּתְּנ֨וּ לָהֶ֜ם אֶת־עָרֵ֧י הַמִּקְלָ֛ט אֶת־שְׁכֶ֥ם וְאֶת־מִגְרָשֶׁ֖יהָ בְּהַ֣ר אֶפְרָ֑יִם וְאֶת־גֶּ֖זֶר וְאֶת־מִגְרָשֶֽׁיהָ׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;וְאֶֽת־יָקְמְעָם֙ וְאֶת־מִגְרָשֶׁ֔יהָ וְאֶת־בֵּ֥ית חוֹר֖וֹן וְאֶת־מִגְרָשֶֽׁיהָ׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;וְאֶת־אַיָּלוֹן֙ וְאֶת־מִגְרָשֶׁ֔יהָ וְאֶת־גַּת־רִמּ֖וֹן וְאֶת־מִגְרָשֶֽׁיהָ׃ פ</P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;וּמִֽמַּחֲצִית֙ מַטֵּ֣ה מְנַשֶּׁ֔ה אֶת־עָנֵר֙ וְאֶת־מִגְרָשֶׁ֔יהָ וְאֶת־בִּלְעָ֖ם וְאֶת־מִגְרָשֶׁ֑יהָ לְמִשְׁפַּ֥חַת לִבְנֵי־קְהָ֖ת הַנּוֹתָרִֽים׃ פ</P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;לִבְנֵי֮ גֵּרְשׁוֹם֒ מִמִּשְׁפַּ֗חַת חֲצִי֙ מַטֵּ֣ה מְנַשֶּׁ֔ה אֶת־גּוֹלָ֥ן בַּבָּשָׁ֖ן וְאֶת־מִגְרָשֶׁ֑יהָ וְאֶת־עַשְׁתָּר֖וֹת וְאֶת־מִגְרָשֶֽׁיהָ׃ ס</P>
<P ALIGN="RIGHT"><span lang="he">&#8206;<a name="057">57</A>&nbsp;&#8207;וּמִמַּטֵּ֣ה יִשָׂשכָ֔ר אֶת־קֶ֖דֶשׁ וְאֶת־מִגְרָשֶׁ֑יהָ אֶת־דָּבְרַ֖ת וְאֶת־מִגְרָשֶֽׁיהָ׃ </P>
<P ALIGN="RIGHT"><span lang="he">&#8206;<a name="058">58</A>&nbsp;&#8207;וְאֶת־רָאמוֹת֙ וְאֶת־מִגְרָשֶׁ֔יהָ וְאֶת־עָנֵ֖ם וְאֶת־מִגְרָשֶֽׁיהָ׃ ס</P>
<P ALIGN="RIGHT"><span lang="he">&#8206;<a name="059">59</A>&nbsp;&#8207;וּמִמַּטֵּ֣ה אָשֵׁ֔ר אֶת־מָשָׁ֖ל וְאֶת־מִגְרָשֶׁ֑יהָ וְאֶת־עַבְדּ֖וֹן וְאֶת־מִגְרָשֶֽׁיהָ׃ </P>
<P ALIGN="RIGHT"><span lang="he">&#8206;<a name="060">60</A>&nbsp;&#8207;וְאֶת־חוּקֹק֙ וְאֶת־מִגְרָשֶׁ֔יהָ וְאֶת־רְחֹ֖ב וְאֶת־מִגְרָשֶֽׁיהָ׃ </P>
<P ALIGN="RIGHT"><span lang="he">&#8206;<a name="061">61</A>&nbsp;&#8207;וּמִמַּטֵּ֣ה נַפְתָּלִ֗י אֶת־קֶ֤דֶשׁ בַּגָּלִיל֙ וְאֶת־מִגְרָשֶׁ֔יהָ וְאֶת־חַמּ֖וֹן וְאֶת־מִגְרָשֶׁ֑יהָ וְאֶת־קִרְיָתַ֖יִם וְאֶת־מִגְרָשֶֽׁיהָ׃ ס</P>
<P ALIGN="RIGHT"><span lang="he">&#8206;<a name="062">62</A>&nbsp;&#8207;לִבְנֵ֣י מְרָרִי֮ הַנּוֹתָרִים֒ מִמַּטֵּ֣ה זְבוּלֻ֔ן אֶת־רִמּוֹנ֖וֹ וְאֶת־מִגְרָשֶׁ֑יהָ אֶת־תָּב֖וֹר וְאֶת־מִגְרָשֶֽׁיהָ׃ </P>
<P ALIGN="RIGHT"><span lang="he">&#8206;<a name="063">63</A>&nbsp;&#8207;וּמֵעֵ֜בֶר לְיַרְדֵּ֣ן יְרֵחוֹ֮ לְמִזְרַ֣ח הַיַּרְדֵּן֒ מִמַּטֵּ֣ה רְאוּבֵ֔ן אֶת־בֶּ֥צֶר בַּמִּדְבָּ֖ר וְאֶת־מִגְרָשֶׁ֑יהָ וְאֶת־יַ֖הְצָה וְאֶת־מִגְרָשֶֽׁיהָ׃ </P>
<P ALIGN="RIGHT"><span lang="he">&#8206;<a name="064">64</A>&nbsp;&#8207;וְאֶת־קְדֵמוֹת֙ וְאֶת־מִגְרָשֶׁ֔יהָ וְאֶת־מֵיפַ֖עַת וְאֶת־מִגְרָשֶֽׁיהָ׃ </P>
<P ALIGN="RIGHT"><span lang="he">&#8206;<a name="065">65</A>&nbsp;&#8207;וּמִ֨מַּטֵּה־גָ֔ד אֶת־רָאמ֥וֹת בַּגִּלְעָ֖ד וְאֶת־מִגְרָשֶׁ֑יהָ וְאֶֽת־מַחֲנַ֖יִם וְאֶת־מִגְרָשֶֽׁיהָ׃ </P>
<P ALIGN="RIGHT"><span lang="he">&#8206;<a name="066">66</A>&nbsp;&#8207;וְאֶת־חֶשְׁבּוֹן֙ וְאֶת־מִגְרָשֶׁ֔יהָ וְאֶת־יַעְזֵ֖יר וְאֶת־מִגְרָשֶֽׁיהָ׃ ס</P>
</TD>
<TD WIDTH="50%">
<P>1&nbsp;b&#601;n&ecirc; l&#275;w&icirc; g&#275;r&#601;&#353;&#333;m q&#601;h&#257;&#x1E6F; &ucirc;m&#601;r&#257;r&icirc;: </P>
<P>2&nbsp;w&#601;&#8217;&#275;lleh &#353;&#601;mw&#333;&#x1E6F; b&#601;n&ecirc;-&#x1E21;&#275;r&#601;&#353;w&#333;m li&#x1E07;&#601;n&icirc; w&#601;&#353;im&#601;&#8216;&icirc;: </P>
<P>3&nbsp;&ucirc;&#x1E07;&#601;n&ecirc; q&#601;h&#257;&#x1E6F; &#8216;am&#601;r&#257;m w&#601;yi&#x1E63;&#601;h&#257;r w&#601;&#x1E25;e&#x1E07;&#601;rw&#333;n w&#601;&#8216;uzz&icirc;&#8217;&#275;l: </P>
<P>4&nbsp;b&#601;n&ecirc;<font color="red"><sup>3</font></sup> m&#601;r&#257;r&icirc; m<sup>a</sup>&#x1E25;&#601;l&icirc; &ucirc;mu&#353;&icirc; w&#601;&#8217;&#275;lleh mi&#353;&#601;p&#601;&#x1E25;w&#333;&#x1E6F; hall&#275;w&icirc; la&#8217;&#259;&#x1E07;w&#333;&#x1E6F;&ecirc;hem: </P>
<P>5&nbsp;l&#601;&#x1E21;&#275;r&#601;&#353;w&#333;m li&#x1E07;&#601;n&icirc; &#x1E07;&#601;nw&#333; y<sup>a</sup>&#x1E25;a&#x1E6F; b&#601;nw&#333; zimm&acirc; &#x1E07;&#601;nw&#333;: </P>
<P>6&nbsp;yw&#333;&#8217;&#257;&#x1E25; b&#601;nw&#333; &#8216;idw&#333; &#x1E07;&#601;nw&#333; zer<sup>a</sup>&#x1E25; b&#601;nw&#333; y&#601;&#8217;&#257;&#x1E6F;&#601;ray b&#601;nw&#333;: </P>
<P>7&nbsp;b&#601;n&ecirc; q&#601;h&#257;&#x1E6F; &#8216;amm&icirc;n&#257;&#x1E0F;&#257;&#x1E07; b&#601;nw&#333; q&#333;r<sup>a</sup>&#x1E25; b&#601;nw&#333; &#8217;ass&icirc;r b&#601;nw&#333;: </P>
<P>8&nbsp;&#8217;el&#601;q&#257;n&acirc; &#x1E07;&#601;nw&#333; w&#601;&#8217;e&#x1E07;&#601;y&#257;s&#257;f b&#601;nw&#333; w&#601;&#8217;ass&icirc;r b&#601;nw&#333;: </P>
<P>9&nbsp;t<sup>a</sup>&#x1E25;a&#x1E6F; b&#601;nw&#333; &#8217;&ucirc;r&icirc;&#8217;&#275;l b&#601;nw&#333; &#8216;uzz&icirc;y&acirc; &#x1E07;&#601;nw&#333; w&#601;&#353;&#257;&#8217;&ucirc;l b&#601;nw&#333;: </P>
<P>10&nbsp;&ucirc;&#x1E07;&#601;n&ecirc; &#8217;el&#601;q&#257;n&acirc; &#8216;&#259;m&#257;&#347;ay wa&#8217;&#259;&#x1E25;&icirc;mw&#333;&#x1E6F;: </P>
<P>11&nbsp;&#8217;el&#601;q&#257;n&acirc; <font color="brown">b&#601;nw&#333;</font> <font color="blue">b&#601;n&ecirc;</font> &#8217;el&#601;q&#257;n&acirc; &#x1E63;w&#333;fay b&#601;nw&#333; w&#601;n<sup>a</sup>&#x1E25;a&#x1E6F; b&#601;nw&#333;: </P>
<P>12&nbsp;&#8217;&#277;l&icirc;&#8217;&#257;&#x1E07; b&#601;nw&#333; y&#601;r&#333;&#x1E25;&#257;m b&#601;nw&#333; &#8217;el&#601;q&#257;n&acirc; &#x1E07;&#601;nw&#333;: </P>
<P>13&nbsp;&ucirc;&#x1E07;&#601;n&ecirc; &#353;&#601;m&ucirc;&#8217;&#275;l hab&#601;&#x1E35;&#333;r wa&#353;&#601;n&icirc; wa&#8217;&#259;&#x1E07;&icirc;y&acirc;: s</P>
<P>14&nbsp;b&#601;n&ecirc; m&#601;r&#257;r&icirc; m<sup>a</sup>&#x1E25;&#601;l&icirc; li&#x1E07;&#601;n&icirc; &#x1E07;&#601;nw&#333; &#353;im&#601;&#8216;&icirc; &#x1E07;&#601;nw&#333; &#8216;uzz&acirc; &#x1E07;&#601;nw&#333;: </P>
<P>15&nbsp;&#353;im&#601;&#8216;&#257;&#8217; &#x1E07;&#601;nw&#333; &#x1E25;ag&icirc;y&acirc; &#x1E07;&#601;nw&#333; &#8216;&#259;&#347;&#257;y&acirc; &#x1E07;&#601;nw&#333;: f</P>
<P>16&nbsp;w&#601;&#8217;&#275;lleh &#8217;&#259;&#353;er he&#8216;&#277;m&icirc;&#x1E0F; d&#257;w&icirc;&#x1E0F; &#8216;al-y&#601;&#x1E0F;&ecirc;-&#353;&icirc;r b&ecirc;&#x1E6F; y&#601;hw&acirc; mimm&#601;nw&#333;&#x1E25;a h&#257;&#8217;&#257;rw&#333;n: </P>
<P>17&nbsp;wayyih&#601;y&ucirc; m&#601;&#353;&#257;r&#601;&#x1E6F;&icirc;m lif&#601;n&ecirc; mi&#353;&#601;kan &#8217;&#333;hel-mw&#333;&#8216;&#275;&#x1E0F; ba&#353;&#353;&icirc;r &#8216;a&#x1E0F;-b&#601;nw&#333;&#x1E6F; &#353;&#601;l&#333;m&#333;h &#8217;e&#x1E6F;-b&ecirc;&#x1E6F; y&#601;hw&acirc; b&icirc;r&ucirc;&#353;&#257;l&#257;im wayy<sup>a</sup>&#8216;am&#601;&#x1E0F;&ucirc; &#x1E35;&#601;mi&#353;&#601;p&#257;&#x1E6D;&#257;m &#8216;al-&#8216;&#259;&#x1E07;w&#333;&#x1E0F;&#257;&#x1E6F;&#257;m: </P>
<P>18&nbsp;w&#601;&#8217;&#275;lleh h&#257;&#8216;&#333;m&#601;&#x1E0F;&icirc;m &ucirc;&#x1E07;&#601;n&ecirc;hem mib&#601;n&ecirc; haqq&#601;h&#257;&#x1E6F;&icirc; h&ecirc;m&#257;n ham&#601;&#353;w&#333;r&#275;r ben-yw&#333;&#8217;&#275;l ben-&#353;&#601;m&ucirc;&#8217;&#275;l: </P>
<P>19&nbsp;ben-&#8217;el&#601;q&#257;n&acirc; ben-y&#601;r&#333;&#x1E25;&#257;m ben-&#8217;&#277;l&icirc;&#8217;&#275;l ben-tw&#333;&#x1E25;a: </P>
<P>20&nbsp;ben-<font color="brown">&#x1E63;&icirc;f</font> <font color="blue">&#x1E63;&ucirc;f</font> ben-&#8217;el&#601;q&#257;n&acirc; ben-m<sup>a</sup>&#x1E25;a&#x1E6F; ben-&#8216;&#259;m&#257;&#347;&#257;y: </P>
<P>21&nbsp;ben-&#8217;el&#601;q&#257;n&acirc; ben-yw&#333;&#8217;&#275;l ben-&#8216;&#259;zar&#601;y&acirc; ben-&#x1E63;&#601;fan&#601;y&acirc;: </P>
<P>22&nbsp;ben-t<sup>a</sup>&#x1E25;a&#x1E6F; ben-&#8217;ass&icirc;r ben-&#8217;e&#x1E07;&#601;y&#257;s&#257;f ben-q&#333;r<sup>a</sup>&#x1E25;: </P>
<P>23&nbsp;ben-yi&#x1E63;&#601;h&#257;r ben-q&#601;h&#257;&#x1E6F; ben-l&#275;w&icirc; ben-yi&#347;&#601;r&#257;&#8217;&#275;l: </P>
<P>24&nbsp;w&#601;&#8217;&#257;&#x1E25;&icirc;w &#8217;&#257;s&#257;f h&#257;&#8216;&#333;m&#275;&#x1E0F; &#8216;al-y&#601;m&icirc;nw&#333; &#8217;&#257;s&#257;f ben-bere&#x1E35;&#601;y&acirc;&ucirc; ben-&#353;im&#601;&#8216;&#257;&#8217;: </P>
<P>25&nbsp;ben-m&icirc;&#x1E35;&#257;&#8217;&#275;l ben-b<sup>a</sup>&#8216;&#259;&#347;&ecirc;&acirc; ben-mal&#601;k&icirc;y&acirc;: </P>
<P>26&nbsp;ben-&#8217;e&#x1E6F;&#601;n&icirc; &#x1E07;en-zer<sup>a</sup>&#x1E25; ben-&#8216;&#259;&#x1E0F;&#257;y&acirc;: </P>
<P>27&nbsp;ben-&#8217;&ecirc;&#x1E6F;&#257;n ben-zimm&acirc; ben-&#353;im&#601;&#8216;&icirc;: </P>
<P>28&nbsp;ben-y<sup>a</sup>&#x1E25;a&#x1E6F; ben-g&#275;r&#601;&#353;&#333;m ben-l&#275;w&icirc;: s</P>
<P>29&nbsp;&ucirc;&#x1E07;&#601;n&ecirc; m&#601;r&#257;r&icirc; &#8217;&#259;&#x1E25;&ecirc;hem &#8216;al-ha&#347;&#347;&#601;m&#333;&#8217;wl &#8217;&ecirc;&#x1E6F;&#257;n ben-q&icirc;&#353;&icirc; ben-&#8216;a&#x1E07;&#601;d&icirc; ben-mall&ucirc;&#x1E35;&#601;: </P>
<P>30&nbsp;ben-&#x1E25;&#259;&#353;a&#x1E07;&#601;y&acirc; &#x1E07;en-&#8217;&#259;ma&#x1E63;&#601;y&acirc; ben-&#x1E25;il&#601;q&icirc;y&acirc;: </P>
<P>31&nbsp;ben-&#8217;am&#601;&#x1E63;&icirc; &#x1E07;en-b&#257;n&icirc; ben-&#353;&#257;mer: </P>
<P>32&nbsp;ben-m<sup>a</sup>&#x1E25;&#601;l&icirc; ben-m&ucirc;&#353;&icirc; ben-m&#601;r&#257;r&icirc; ben-l&#275;w&icirc;: s</P>
<P>33&nbsp;wa&#8217;&#259;&#x1E25;&ecirc;hem hal&#601;w&icirc;yim n&#601;&#x1E6F;&ucirc;n&icirc;m l&#601;&#x1E35;&#257;l-&#8216;&#259;&#x1E07;w&#333;&#x1E0F;a&#x1E6F; mi&#353;&#601;kan b&ecirc;&#x1E6F; h&#257;&#8217;&#277;l&#333;h&icirc;m: </P>
<P>34&nbsp;w&#601;&#8217;ah&#259;r&#333;n &ucirc;&#x1E07;&#257;n&#257;yw maq&#601;&#x1E6D;&icirc;r&icirc;m &#8216;al-miz&#601;b<sup>a</sup>&#x1E25; h&#257;&#8216;w&#333;l&acirc; w&#601;&#8216;al-miz&#601;b<sup>a</sup>&#x1E25; haqq&#601;&#x1E6D;&#333;re&#x1E6F; l&#601;&#x1E35;&#333;l m&#601;le&#8217;&#x1E35;e&#x1E6F; q&#333;&#x1E0F;e&#353; haqq&#335;&#x1E0F;&#257;&#353;&icirc;m &ucirc;l&#601;&#x1E35;ap&#275;r &#8216;al-yi&#347;&#601;r&#257;&#8217;&#275;l k&#601;&#x1E35;&#333;l &#8217;&#259;&#353;er &#x1E63;i&ucirc;&acirc; m&#333;&#353;eh &#8216;e&#x1E07;e&#x1E0F; h&#257;&#8217;&#277;l&#333;h&icirc;m: f</P>
<P>35&nbsp;w&#601;&#8217;&#275;lleh b&#601;n&ecirc; &#8217;ah&#259;r&#333;n &#8217;el&#601;&#8216;&#257;z&#257;r b&#601;nw&#333; p&icirc;n&#601;&#x1E25;&#257;s b&#601;nw&#333; &#8217;&#259;&#x1E07;&icirc;&#353;&ucirc;&#8216;a b&#601;nw&#333;: </P>
<P>36&nbsp;buqq&icirc; &#x1E07;&#601;nw&#333; &#8216;uzz&icirc; &#x1E07;&#601;nw&#333; z&#601;r<sup>a</sup>&#x1E25;&#601;y&acirc; &#x1E07;&#601;nw&#333;: </P>
<P>37&nbsp;m&#601;r&#257;yw&#333;&#x1E6F; b&#601;nw&#333; &#8217;&#259;mar&#601;y&acirc; &#x1E07;&#601;nw&#333; &#8217;&#259;&#x1E25;&icirc;&#x1E6D;&ucirc;&#x1E07; b&#601;nw&#333;: </P>
<P>38&nbsp;&#x1E63;&#257;&#x1E0F;w&#333;q b&#601;nw&#333; &#8217;&#259;&#x1E25;&icirc;m<sup>a</sup>&#8216;a&#x1E63; b&#601;nw&#333;: s</P>
<P>39&nbsp;w&#601;&#8217;&#275;lleh mw&#333;&#353;&#601;&#x1E07;w&#333;&#x1E6F;&#257;m l&#601;&#x1E6D;&icirc;rw&#333;&#x1E6F;&#257;m bi&#x1E21;&#601;&#x1E07;&ucirc;l&#257;m li&#x1E07;&#601;n&ecirc; &#8217;ah&#259;r&#333;n l&#601;mi&#353;&#601;p<sup>a</sup>&#x1E25;a&#x1E6F; haqq&#601;h&#257;&#x1E6F;&icirc; k&icirc; l&acirc;em h&#257;y&acirc; hagw&#333;r&#257;l: </P>
<P>40&nbsp;wayyit&#601;n&ucirc; l&acirc;em &#8217;e&#x1E6F;-&#x1E25;e&#x1E07;&#601;rw&#333;n b&#601;&#8217;ere&#x1E63; y&#601;h&ucirc;&#x1E0F;&acirc; w&#601;&#8217;e&#x1E6F;-mi&#x1E21;&#601;r&#257;&#353;eyh&#257; s&#601;&#x1E07;&icirc;&#x1E07;&#333;&#x1E6F;eyh&#257;: </P>
<P>41&nbsp;w&#601;&#8217;e&#x1E6F;-&#347;&#601;&#x1E0F;&#275;h h&#257;&#8216;&icirc;r w&#601;&#8217;e&#x1E6F;-&#x1E25;&#259;&#x1E63;&#275;reyh&#257; n&#257;&#x1E6F;&#601;n&ucirc; l&#601;&#x1E35;&#257;l&#275;&#x1E07; ben-y&#601;funneh: s</P>
<P>42&nbsp;w&#601;li&#x1E07;&#601;n&ecirc; &#8217;ah&#259;r&#333;n n&#257;&#x1E6F;&#601;n&ucirc; &#8217;e&#x1E6F;-&#8216;&#257;r&ecirc; hammiq&#601;l&#257;&#x1E6D; &#8217;e&#x1E6F;-&#x1E25;e&#x1E07;&#601;rw&#333;n w&#601;&#8217;e&#x1E6F;-li&#x1E07;&#601;n&acirc; w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-yatir w&#601;&#8217;e&#x1E6F;-&#8217;e&#353;&#601;t&#601;m&#333;&#8216;a w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: </P>
<P>43&nbsp;w&#601;&#8217;e&#x1E6F;-&#x1E25;&icirc;l&#275;z w&#601;&#8217;e&#x1E6F;-mi&#x1E21;&#601;r&#257;&#353;eyh&#257; &#8217;e&#x1E6F;-d&#601;&#x1E07;&icirc;r w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: </P>
<P>44&nbsp;w&#601;&#8217;e&#x1E6F;-&#8216;&#257;&#353;&#257;n w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-b&ecirc;&#x1E6F; &#353;eme&#353; w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: s</P>
<P>45&nbsp;&ucirc;mimma&#x1E6D;&#x1E6D;&#275;h &#x1E07;in&#601;y&#257;min &#8217;e&#x1E6F;-ge&#x1E07;<sup>a</sup>&#8216; w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-&#8216;&#257;leme&#x1E6F; w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-&#8216;&#259;n&#257;&#x1E6F;w&#333;&#x1E6F; w&#601;&#8217;e&#x1E6F;-mi&#x1E21;&#601;r&#257;&#353;eyh&#257; k&#257;l-&#8216;&#257;r&ecirc;hem &#353;&#601;l&#333;&#353;-&#8216;e&#347;&#601;r&#275;h &#8216;&icirc;r b&#601;mi&#353;&#601;p&#601;&#x1E25;w&#333;&#x1E6F;&ecirc;hem: s</P>
<P>46&nbsp;w&#601;li&#x1E07;&#601;n&ecirc; q&#601;h&#257;&#x1E6F; hannw&#333;&#x1E6F;&#257;r&icirc;m mimmi&#353;&#601;p<sup>a</sup>&#x1E25;a&#x1E6F; hamma&#x1E6D;&#x1E6D;eh mimm<sup>a</sup>&#x1E25;&#259;&#x1E63;&icirc;&#x1E6F; ma&#x1E6D;&#x1E6D;&#275;h &#x1E25;&#259;&#x1E63;&icirc; m&#601;na&#353;&#353;eh bagw&#333;r&#257;l &#8216;&#257;r&icirc;m &#8216;&#257;&#347;er: s</P>
<P>47&nbsp;w&#601;li&#x1E07;&#601;n&ecirc; &#x1E21;&#275;r&#601;&#353;w&#333;m l&#601;mi&#353;&#601;p&#601;&#x1E25;w&#333;&#x1E6F;&#257;m mimma&#x1E6D;&#x1E6D;&#275;h yi&#347;&#257;s&#x1E35;&#257;r &ucirc;mimma&#x1E6D;&#x1E6D;&#275;h &#8217;&#257;&#353;&#275;r &ucirc;mimma&#x1E6D;&#x1E6D;&#275;h naf&#601;t&#257;l&icirc; &ucirc;mimma&#x1E6D;&#x1E6D;&#275;h m&#601;na&#353;&#353;eh bab&#257;&#353;&#257;n &#8216;&#257;r&icirc;m &#353;&#601;l&#333;&#353; &#8216;e&#347;&#601;r&#275;h: s</P>
<P>48&nbsp;li&#x1E07;&#601;n&ecirc; m&#601;r&#257;r&icirc; l&#601;mi&#353;&#601;p&#601;&#x1E25;w&#333;&#x1E6F;&#257;m mimma&#x1E6D;&#x1E6D;&#275;h r&#601;&#8217;&ucirc;&#x1E07;&#275;n &ucirc;mimma&#x1E6D;&#x1E6D;&#275;h-&#x1E21;&#257;&#x1E0F; &ucirc;mimma&#x1E6D;&#x1E6D;&#275;h z&#601;&#x1E07;&ucirc;lun bagw&#333;r&#257;l &#8216;&#257;r&icirc;m &#353;&#601;t&ecirc;m &#8216;e&#347;&#601;r&#275;h: </P>
<P>49&nbsp;wayyit&#601;n&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l lal&#601;w&icirc;yim &#8217;e&#x1E6F;-he&#8216;&#257;r&icirc;m w&#601;&#8217;e&#x1E6F;-mi&#x1E21;&#601;r&#601;&#353;&ecirc;hem: </P>
<P>50&nbsp;wayyit&#601;n&ucirc; &#x1E07;agw&#333;r&#257;l mimma&#x1E6D;&#x1E6D;&#275;h &#x1E07;&#601;n&ecirc;-y&#601;h&ucirc;&#x1E0F;&acirc; &ucirc;mimma&#x1E6D;&#x1E6D;&#275;h &#x1E07;&#601;n&ecirc;-&#353;im&#601;&#8216;w&#333;n &ucirc;mimma&#x1E6D;&#x1E6D;&#275;h b&#601;n&ecirc; &#x1E07;in&#601;y&#257;min &#8217;&#275;&#x1E6F; he&#8216;&#257;r&icirc;m h&#257;&#8217;&#275;lleh &#8217;&#259;&#353;er-yiq&#601;r&#601;&#8217;&ucirc; &#8217;e&#x1E6F;&#601;hem b&#601;&#353;&#275;mw&#333;&#x1E6F;: s</P>
<P>51&nbsp;&ucirc;mimmi&#353;&#601;p&#601;&#x1E25;w&#333;&#x1E6F; b&#601;n&ecirc; q&#601;h&#257;&#x1E6F; way&#601;h&icirc; &#8216;&#257;r&ecirc; &#x1E21;&#601;&#x1E07;&ucirc;l&#257;m mimma&#x1E6D;&#x1E6D;&#275;h &#8217;ef&#601;r&#257;yim: </P>
<P>52&nbsp;wayyit&#601;n&ucirc; l&acirc;em &#8217;e&#x1E6F;-&#8216;&#257;r&ecirc; hammiq&#601;l&#257;&#x1E6D; &#8217;e&#x1E6F;-&#353;&#601;&#x1E35;em w&#601;&#8217;e&#x1E6F;-mi&#x1E21;&#601;r&#257;&#353;eyh&#257; b&#601;har &#8217;ef&#601;r&#257;yim w&#601;&#8217;e&#x1E6F;-gezer w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: </P>
<P>53&nbsp;w&#601;&#8217;e&#x1E6F;-y&#257;q&#601;m&#601;&#8216;&#257;m w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-b&ecirc;&#x1E6F; &#x1E25;w&#333;rw&#333;n w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: </P>
<P>54&nbsp;w&#601;&#8217;e&#x1E6F;-&#8217;ayy&#257;lw&#333;n w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-ga&#x1E6F;-rimmw&#333;n w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: f</P>
<P>55&nbsp;&ucirc;mimm<sup>a</sup>&#x1E25;&#259;&#x1E63;&icirc;&#x1E6F; ma&#x1E6D;&#x1E6D;&#275;h m&#601;na&#353;&#353;eh &#8217;e&#x1E6F;-&#8216;&#257;n&#275;r w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-bil&#601;&#8216;&#257;m w&#601;&#8217;e&#x1E6F;-mi&#x1E21;&#601;r&#257;&#353;eyh&#257; l&#601;mi&#353;&#601;p<sup>a</sup>&#x1E25;a&#x1E6F; li&#x1E07;&#601;n&ecirc;-q&#601;h&#257;&#x1E6F; hannw&#333;&#x1E6F;&#257;r&icirc;m: f</P>
<P>56&nbsp;li&#x1E07;&#601;n&ecirc; g&#275;r&#601;&#353;w&#333;m mimmi&#353;&#601;p<sup>a</sup>&#x1E25;a&#x1E6F; &#x1E25;&#259;&#x1E63;&icirc; ma&#x1E6D;&#x1E6D;&#275;h m&#601;na&#353;&#353;eh &#8217;e&#x1E6F;-gw&#333;l&#257;n bab&#257;&#353;&#257;n w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-&#8216;a&#353;&#601;t&#257;rw&#333;&#x1E6F; w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: s</P>
<P>57&nbsp;&ucirc;mimma&#x1E6D;&#x1E6D;&#275;h yi&#347;&#257;s&#x1E35;&#257;r &#8217;e&#x1E6F;-qe&#x1E0F;e&#353; w&#601;&#8217;e&#x1E6F;-mi&#x1E21;&#601;r&#257;&#353;eyh&#257; &#8217;e&#x1E6F;-d&#257;&#x1E07;&#601;ra&#x1E6F; w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: </P>
<P>58&nbsp;w&#601;&#8217;e&#x1E6F;-r&#257;&#8217;mw&#333;&#x1E6F; w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-&#8216;&#257;n&#275;m w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: s</P>
<P>59&nbsp;&ucirc;mimma&#x1E6D;&#x1E6D;&#275;h &#8217;&#257;&#353;&#275;r &#8217;e&#x1E6F;-m&#257;&#353;&#257;l w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-&#8216;a&#x1E07;&#601;dw&#333;n w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: </P>
<P>60&nbsp;w&#601;&#8217;e&#x1E6F;-&#x1E25;&ucirc;q&#333;q w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-r&#601;&#x1E25;&#333;&#x1E07; w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: </P>
<P>61&nbsp;&ucirc;mimma&#x1E6D;&#x1E6D;&#275;h naf&#601;t&#257;l&icirc; &#8217;e&#x1E6F;-qe&#x1E0F;e&#353; bag&#257;l&icirc;l w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-&#x1E25;ammw&#333;n w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-qir&#601;y&#257;&#x1E6F;ayim w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: s</P>
<P>62&nbsp;li&#x1E07;&#601;n&ecirc; m&#601;r&#257;r&icirc; hannw&#333;&#x1E6F;&#257;r&icirc;m mimma&#x1E6D;&#x1E6D;&#275;h z&#601;&#x1E07;&ucirc;lun &#8217;e&#x1E6F;-rimmw&#333;nw&#333; w&#601;&#8217;e&#x1E6F;-mi&#x1E21;&#601;r&#257;&#353;eyh&#257; &#8217;e&#x1E6F;-t&#257;&#x1E07;w&#333;r w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: </P>
<P>63&nbsp;&ucirc;m&#275;&#8216;&#275;&#x1E07;er l&#601;yar&#601;d&#275;n y&#601;r&#275;&#x1E25;w&#333; l&#601;miz&#601;r<sup>a</sup>&#x1E25; hayyar&#601;d&#275;n mimma&#x1E6D;&#x1E6D;&#275;h r&#601;&#8217;&ucirc;&#x1E07;&#275;n &#8217;e&#x1E6F;-be&#x1E63;er bammi&#x1E0F;&#601;b&#257;r w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-yah&#601;&#x1E63;&acirc; w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: </P>
<P>64&nbsp;w&#601;&#8217;e&#x1E6F;-q&#601;&#x1E0F;&#275;mw&#333;&#x1E6F; w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-m&ecirc;f<sup>a</sup>&#8216;a&#x1E6F; w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: </P>
<P>65&nbsp;&ucirc;mimma&#x1E6D;&#x1E6D;&#275;h-&#x1E21;&#257;&#x1E0F; &#8217;e&#x1E6F;-r&#257;&#8217;mw&#333;&#x1E6F; bagil&#601;&#8216;&#257;&#x1E0F; w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-m<sup>a</sup>&#x1E25;&#259;nayim w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: </P>
<P>66&nbsp;w&#601;&#8217;e&#x1E6F;-&#x1E25;e&#353;&#601;bw&#333;n w&#601;&#8217;e&#x1E6F;-mi&#x1E21;&#601;r&#257;&#353;eyh&#257; w&#601;&#8217;e&#x1E6F;-y<sup>a</sup>&#8216;&#601;z&ecirc;r w&#601;&#8217;e&#x1E6F;-mi&#x1E21;&#601;r&#257;&#353;eyh&#257;: s</P>
</TD>
</TABLE>
<P><HR>
<CENTER>
<A HREF="ch1007">Next: 1 Chronicles (1 Divrey Yamim) Chapter 7</A></CENTER>
</BODY>
</HTML>
