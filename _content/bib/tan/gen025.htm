<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 25</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen025.htm">Polyglot</A>&nbsp;
<A HREF="../kjv/gen025.htm">KJV</A>&nbsp;
<A HREF="../sep/gen025.htm">Sep</A>&nbsp;
<A HREF="../vul/gen025.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen024.htm">Previous</A>&nbsp;
<A HREF="gen026.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 25</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֧סֶף אַבְרָהָ֛ם וַיִּקַּ֥ח אִשָּׁ֖ה וּשְׁמָ֥הּ קְטוּרָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַתֵּ֣לֶד ל֗וֹ אֶת־זִמְרָן֙ וְאֶת־יָקְשָׁ֔ן וְאֶת־מְדָ֖ן וְאֶת־מִדְיָ֑ן וְאֶת־יִשְׁבָּ֖ק וְאֶת־שֽׁוּחַ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְיָקְשָׁ֣ן יָלַ֔ד אֶת־שְׁבָ֖א וְאֶת־דְּדָ֑ן וּבְנֵ֣י דְדָ֔ן הָי֛וּ אַשּׁוּרִ֥ם וּלְטוּשִׁ֖ים וּלְאֻמִּֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּבְנֵ֣י מִדְיָ֗ן עֵיפָ֤ה וָעֵ֙פֶר֙ וַחֲנֹ֔ךְ וַאֲבִידָ֖ע וְאֶלְדָּעָ֑ה כָּל־אֵ֖לֶּה בְּנֵ֥י קְטוּרָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּתֵּ֧ן אַבְרָהָ֛ם אֶת־כָּל־אֲשֶׁר־ל֖וֹ לְיִצְחָֽק׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְלִבְנֵ֤י הַפִּֽילַגְשִׁים֙ אֲשֶׁ֣ר לְאַבְרָהָ֔ם נָתַ֥ן אַבְרָהָ֖ם מַתָּנֹ֑ת וַֽיְשַׁלְּחֵ֞ם מֵעַ֨ל יִצְחָ֤ק בְּנוֹ֙ בְּעוֹדֶ֣נּוּ חַ֔י קֵ֖דְמָה אֶל־אֶ֥רֶץ קֶֽדֶם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאֵ֗לֶּה יְמֵ֛י שְׁנֵֽי־חַיֵּ֥י אַבְרָהָ֖ם אֲשֶׁר־חָ֑י מְאַ֥ת שָׁנָ֛ה וְשִׁבְעִ֥ים שָׁנָ֖ה וְחָמֵ֥שׁ שָׁנִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּגְוַ֨ע וַיָּ֧מָת אַבְרָהָ֛ם בְּשֵׂיבָ֥ה טוֹבָ֖ה זָקֵ֣ן וְשָׂבֵ֑עַ וַיֵּאָ֖סֶף אֶל־עַמָּֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּקְבְּר֨וּ אֹת֜וֹ יִצְחָ֤ק וְיִשְׁמָעֵאל֙ בָּנָ֔יו אֶל־מְעָרַ֖ת הַמַּכְפֵּלָ֑ה אֶל־שְׂדֵ֞ה עֶפְרֹ֤ן בֶּן־צֹ֙חַר֙ הַֽחִתִּ֔י אֲשֶׁ֖ר עַל־פְּנֵ֥י מַמְרֵֽא׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הַשָּׂדֶ֛ה אֲשֶׁר־קָנָ֥ה אַבְרָהָ֖ם מֵאֵ֣ת בְּנֵי־חֵ֑ת שָׁ֛מָּה קֻבַּ֥ר אַבְרָהָ֖ם וְשָׂרָ֥ה אִשְׁתּֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְהִ֗י אַחֲרֵי֙ מ֣וֹת אַבְרָהָ֔ם וַיְבָ֥רֶךְ אֱלֹהִ֖ים אֶת־יִצְחָ֣ק בְּנ֑וֹ וַיֵּ֣שֶׁב יִצְחָ֔ק עִם־בְּאֵ֥ר לַחַ֖י רֹאִֽי׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאֵ֛לֶּה תֹּלְדֹ֥ת יִשְׁמָעֵ֖אל בֶּן־אַבְרָהָ֑ם אֲשֶׁ֨ר יָלְדָ֜ה הָגָ֧ר הַמִּצְרִ֛ית שִׁפְחַ֥ת שָׂרָ֖ה לְאַבְרָהָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאֵ֗לֶּה שְׁמוֹת֙ בְּנֵ֣י יִשְׁמָעֵ֔אל בִּשְׁמֹתָ֖ם לְתוֹלְדֹתָ֑ם בְּכֹ֤ר יִשְׁמָעֵאל֙ נְבָיֹ֔ת וְקֵדָ֥ר וְאַדְבְּאֵ֖ל וּמִבְשָֽׂם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּמִשְׁמָ֥ע וְדוּמָ֖ה וּמַשָּֽׂא׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;חֲדַ֣ד וְתֵימָ֔א יְט֥וּר נָפִ֖ישׁ וָקֵֽדְמָה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אֵ֣לֶּה הֵ֞ם בְּנֵ֤י יִשְׁמָעֵאל֙ וְאֵ֣לֶּה שְׁמֹתָ֔ם בְּחַצְרֵיהֶ֖ם וּבְטִֽירֹתָ֑ם שְׁנֵים־עָשָׂ֥ר נְשִׂיאִ֖ם לְאֻמֹּתָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאֵ֗לֶּה שְׁנֵי֙ חַיֵּ֣י יִשְׁמָעֵ֔אל מְאַ֥ת שָׁנָ֛ה וּשְׁלֹשִׁ֥ים שָׁנָ֖ה וְשֶׁ֣בַע שָׁנִ֑ים וַיִּגְוַ֣ע וַיָּ֔מָת וַיֵּאָ֖סֶף אֶל־עַמָּֽיו׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּשְׁכְּנ֨וּ מֵֽחֲוִילָ֜ה עַד־שׁ֗וּר אֲשֶׁר֙ עַל־פְּנֵ֣י מִצְרַ֔יִם בֹּאֲכָ֖ה אַשּׁ֑וּרָה עַל־פְּנֵ֥י כָל־אֶחָ֖יו נָפָֽל׃ פ</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאֵ֛לֶּה תּוֹלְדֹ֥ת יִצְחָ֖ק בֶּן־אַבְרָהָ֑ם אַבְרָהָ֖ם הוֹלִ֥יד אֶת־יִצְחָֽק׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיְהִ֤י יִצְחָק֙ בֶּן־אַרְבָּעִ֣ים שָׁנָ֔ה בְּקַחְתּ֣וֹ אֶת־רִבְקָ֗ה בַּת־בְּתוּאֵל֙ הָֽאֲרַמִּ֔י מִפַּדַּ֖ן אֲרָ֑ם אֲח֛וֹת לָבָ֥ן הָאֲרַמִּ֖י ל֥וֹ לְאִשָּֽׁה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֶּעְתַּ֨ר יִצְחָ֤ק לַֽיהוָה֙ לְנֹ֣כַח אִשְׁתּ֔וֹ כִּ֥י עֲקָרָ֖ה הִ֑וא וַיֵּעָ֤תֶר לוֹ֙ יְהוָ֔ה וַתַּ֖הַר רִבְקָ֥ה אִשְׁתּֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּתְרֹֽצֲצ֤וּ הַבָּנִים֙ בְּקִרְבָּ֔הּ וַתֹּ֣אמֶר אִם־כֵּ֔ן לָ֥מָּה זֶּ֖ה אָנֹ֑כִי וַתֵּ֖לֶךְ לִדְרֹ֥שׁ אֶת־יְהוָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֨אמֶר יְהוָ֜ה לָ֗הּ שְׁנֵ֤י <font color="brown">גיים</font> <font color="blue">גוֹיִם֙</font> בְּבִטְנֵ֔ךְ וּשְׁנֵ֣י לְאֻמִּ֔ים מִמֵּעַ֖יִךְ יִפָּרֵ֑דוּ וּלְאֹם֙ מִלְאֹ֣ם יֶֽאֱמָ֔ץ וְרַ֖ב יַעֲבֹ֥ד צָעִֽיר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּמְלְא֥וּ יָמֶ֖יהָ לָלֶ֑דֶת וְהִנֵּ֥ה תוֹמִ֖ם בְּבִטְנָֽהּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֵּצֵ֤א הָרִאשׁוֹן֙ אַדְמוֹנִ֔י כֻּלּ֖וֹ כְּאַדֶּ֣רֶת שֵׂעָ֑ר וַיִּקְרְא֥וּ שְׁמ֖וֹ עֵשָֽׂו׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְאַֽחֲרֵי־כֵ֞ן יָצָ֣א אָחִ֗יו וְיָד֤וֹ אֹחֶ֙זֶת֙ בַּעֲקֵ֣ב עֵשָׂ֔ו וַיִּקְרָ֥א שְׁמ֖וֹ יַעֲקֹ֑ב וְיִצְחָ֛ק בֶּן־שִׁשִּׁ֥ים שָׁנָ֖ה בְּלֶ֥דֶת אֹתָֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַֽיִּגְדְּלוּ֙ הַנְּעָרִ֔ים וַיְהִ֣י עֵשָׂ֗ו אִ֛ישׁ יֹדֵ֥עַ צַ֖יִד אִ֣ישׁ שָׂדֶ֑ה וְיַעֲקֹב֙ אִ֣ישׁ תָּ֔ם יֹשֵׁ֖ב אֹהָלִֽים׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֶּאֱהַ֥ב יִצְחָ֛ק אֶת־עֵשָׂ֖ו כִּי־צַ֣יִד בְּפִ֑יו וְרִבְקָ֖ה אֹהֶ֥בֶת אֶֽת־יַעֲקֹֽב׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיָּ֥זֶד יַעֲקֹ֖ב נָזִ֑יד וַיָּבֹ֥א עֵשָׂ֛ו מִן־הַשָּׂדֶ֖ה וְה֥וּא עָיֵֽף׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיֹּ֨אמֶר עֵשָׂ֜ו אֶֽל־יַעֲקֹ֗ב הַלְעִיטֵ֤נִי נָא֙ מִן־הָאָדֹ֤ם הָאָדֹם֙ הַזֶּ֔ה כִּ֥י עָיֵ֖ף אָנֹ֑כִי עַל־כֵּ֥ן קָרָֽא־שְׁמ֖וֹ אֱדֽוֹם׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיֹּ֖אמֶר יַעֲקֹ֑ב מִכְרָ֥ה כַיּ֛וֹם אֶת־בְּכֹֽרָתְךָ֖ לִֽי׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיֹּ֣אמֶר עֵשָׂ֔ו הִנֵּ֛ה אָנֹכִ֥י הוֹלֵ֖ךְ לָמ֑וּת וְלָמָּה־זֶּ֥ה לִ֖י בְּכֹרָֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיֹּ֣אמֶר יַעֲקֹ֗ב הִשָּׁ֤בְעָה לִּי֙ כַּיּ֔וֹם<font color="red"><sup>3</font></sup> וַיִּשָּׁבַ֖ע ל֑וֹ וַיִּמְכֹּ֥ר אֶת־בְּכֹרָת֖וֹ לְיַעֲקֹֽב׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְיַעֲקֹ֞ב נָתַ֣ן לְעֵשָׂ֗ו לֶ֚חֶם וּנְזִ֣יד עֲדָשִׁ֔ים וַיֹּ֣אכַל וַיֵּ֔שְׁתְּ וַיָּ֖קָם וַיֵּלַ֑ךְ וַיִּ֥בֶז עֵשָׂ֖ו אֶת־הַבְּכֹרָֽה׃ ס</P>
</TD>
<TD WIDTH="50%">
<P>1&nbsp;wayy&#333;sef &#8217;a&#x1E07;&#601;r&acirc;&#257;m wayyiqq<sup>a</sup>&#x1E25; &#8217;i&#353;&#353;&acirc; &ucirc;&#353;&#601;m&#257;h q&#601;&#x1E6D;&ucirc;r&acirc;: </P>
<P>2&nbsp;wat&#275;le&#x1E0F; lw&#333; &#8217;e&#x1E6F;-zim&#601;r&#257;n w&#601;&#8217;e&#x1E6F;-y&#257;q&#601;&#353;&#257;n w&#601;&#8217;e&#x1E6F;-m&#601;&#x1E0F;&#257;n w&#601;&#8217;e&#x1E6F;-mi&#x1E0F;&#601;y&#257;n w&#601;&#8217;e&#x1E6F;-yi&#353;&#601;b&#257;q w&#601;&#8217;e&#x1E6F;-&#353;&ucirc;&#x1E25;a: </P>
<P>3&nbsp;w&#601;y&#257;q&#601;&#353;&#257;n y&#257;la&#x1E0F; &#8217;e&#x1E6F;-&#353;&#601;&#x1E07;&#257;&#8217; w&#601;&#8217;e&#x1E6F;-d&#601;&#x1E0F;&#257;n &ucirc;&#x1E07;&#601;n&ecirc; &#x1E0F;&#601;&#x1E0F;&#257;n h&#257;y&ucirc; &#8217;a&#353;&#353;&ucirc;rim &ucirc;l&#601;&#x1E6D;&ucirc;&#353;&icirc;m &ucirc;l&#601;&#8217;umm&icirc;m: </P>
<P>4&nbsp;&ucirc;&#x1E07;&#601;n&ecirc; mi&#x1E0F;&#601;y&#257;n &#8216;&ecirc;f&acirc; w&#257;&#8216;&#275;fer w<sup>a</sup>&#x1E25;&#259;n&#333;&#x1E35;&#601; wa&#8217;&#259;&#x1E07;&icirc;&#x1E0F;&#257;&#8216; w&#601;&#8217;el&#601;d&#257;&#8216;&acirc; k&#257;l-&#8217;&#275;lleh b&#601;n&ecirc; q&#601;&#x1E6D;&ucirc;r&acirc;: </P>
<P>5&nbsp;wayyit&#275;n &#8217;a&#x1E07;&#601;r&acirc;&#257;m &#8217;e&#x1E6F;-k&#257;l-&#8217;&#259;&#353;er-lw&#333; l&#601;yi&#x1E63;&#601;&#x1E25;&#257;q: </P>
<P>6&nbsp;w&#601;li&#x1E07;&#601;n&ecirc; hap&icirc;la&#x1E21;&#601;&#353;&icirc;m &#8217;&#259;&#353;er l&#601;&#8217;a&#x1E07;&#601;r&acirc;&#257;m n&#257;&#x1E6F;an &#8217;a&#x1E07;&#601;r&acirc;&#257;m mat&#257;n&#333;&#x1E6F; way&#601;&#353;all&#601;&#x1E25;&#275;m m&#275;&#8216;al yi&#x1E63;&#601;&#x1E25;&#257;q b&#601;nw&#333; b&#601;&#8216;w&#333;&#x1E0F;enn&ucirc; &#x1E25;ay q&#275;&#x1E0F;&#601;m&acirc; &#8217;el-&#8217;ere&#x1E63; qe&#x1E0F;em: </P>
<P>7&nbsp;w&#601;&#8217;&#275;lleh y&#601;m&ecirc; &#353;&#601;n&ecirc;-&#x1E25;ayy&ecirc; &#8217;a&#x1E07;&#601;r&acirc;&#257;m &#8217;&#259;&#353;er-&#x1E25;&#257;y m&#601;&#8217;a&#x1E6F; &#353;&#257;n&acirc; w&#601;&#353;i&#x1E07;&#601;&#8216;&icirc;m &#353;&#257;n&acirc; w&#601;&#x1E25;&#257;m&#275;&#353; &#353;&#257;n&icirc;m: </P>
<P>8&nbsp;wayyi&#x1E21;&#601;w<sup>a</sup>&#8216; wayy&#257;m&#257;&#x1E6F; &#8217;a&#x1E07;&#601;r&acirc;&#257;m b&#601;&#347;&ecirc;&#x1E07;&acirc; &#x1E6D;w&#333;&#x1E07;&acirc; z&#257;q&#275;n w&#601;&#347;&#257;&#x1E07;&#275;&#8216;a wayy&#275;&#8217;&#257;sef &#8217;el-&#8216;amm&#257;yw: </P>
<P>9&nbsp;wayyiq&#601;b&#601;r&ucirc; &#8217;&#333;&#x1E6F;w&#333; yi&#x1E63;&#601;&#x1E25;&#257;q w&#601;yi&#353;&#601;m&#257;&#8216;&#275;&#8217;l b&#257;n&#257;yw &#8217;el-m&#601;&#8216;&#257;ra&#x1E6F; hamma&#x1E35;&#601;p&#275;l&acirc; &#8217;el-&#347;&#601;&#x1E0F;&#275;h &#8216;ef&#601;r&#333;n ben-&#x1E63;&#333;&#x1E25;ar h<sup>a</sup>&#x1E25;it&icirc; &#8217;&#259;&#353;er &#8216;al-p&#601;n&ecirc; mam&#601;r&#275;&#8217;: </P>
<P>10&nbsp;ha&#347;&#347;&#257;&#x1E0F;eh &#8217;&#259;&#353;er-q&#257;n&acirc; &#8217;a&#x1E07;&#601;r&acirc;&#257;m m&#275;&#8217;&#275;&#x1E6F; b&#601;n&ecirc;-&#x1E25;&#275;&#x1E6F; &#353;&#257;mm&acirc; qubar &#8217;a&#x1E07;&#601;r&acirc;&#257;m w&#601;&#347;&#257;r&acirc; &#8217;i&#353;&#601;tw&#333;: </P>
<P>11&nbsp;way&#601;h&icirc; &#8217;<sup>a</sup>&#x1E25;&#259;r&ecirc; mw&#333;&#x1E6F; &#8217;a&#x1E07;&#601;r&acirc;&#257;m way&#601;&#x1E07;&#257;re&#x1E35;&#601; &#8217;&#277;l&#333;h&icirc;m &#8217;e&#x1E6F;-yi&#x1E63;&#601;&#x1E25;&#257;q b&#601;nw&#333; wayy&#275;&#353;e&#x1E07; yi&#x1E63;&#601;&#x1E25;&#257;q &#8216;im-b&#601;&#8217;&#275;r l<sup>a</sup>&#x1E25;ay r&#333;&#8217;&icirc;: s</P>
<P>12&nbsp;w&#601;&#8217;&#275;lleh t&#333;l&#601;&#x1E0F;&#333;&#x1E6F; yi&#353;&#601;m&#257;&#8216;&#275;&#8217;l ben-&#8217;a&#x1E07;&#601;r&acirc;&#257;m &#8217;&#259;&#353;er y&#257;l&#601;&#x1E0F;&acirc; h&#257;&#x1E21;&#257;r hammi&#x1E63;&#601;r&icirc;&#x1E6F; &#353;if&#601;&#x1E25;a&#x1E6F; &#347;&#257;r&acirc; l&#601;&#8217;a&#x1E07;&#601;r&acirc;&#257;m: </P>
<P>13&nbsp;w&#601;&#8217;&#275;lleh &#353;&#601;mw&#333;&#x1E6F; b&#601;n&ecirc; yi&#353;&#601;m&#257;&#8216;&#275;&#8217;l bi&#353;&#601;m&#333;&#x1E6F;&#257;m l&#601;&#x1E6F;w&#333;l&#601;&#x1E0F;&#333;&#x1E6F;&#257;m b&#601;&#x1E35;&#333;r yi&#353;&#601;m&#257;&#8216;&#275;&#8217;l n&#601;&#x1E07;&#257;y&#333;&#x1E6F; w&#601;q&#275;&#x1E0F;&#257;r w&#601;&#8217;a&#x1E0F;&#601;b&#601;&#8217;&#275;l &ucirc;mi&#x1E07;&#601;&#347;&#257;m: </P>
<P>14&nbsp;&ucirc;mi&#353;&#601;m&#257;&#8216; w&#601;&#x1E0F;&ucirc;m&acirc; &ucirc;ma&#347;&#347;&#257;&#8217;: </P>
<P>15&nbsp;&#x1E25;&#259;&#x1E0F;a&#x1E0F; w&#601;&#x1E6F;&ecirc;m&#257;&#8217; y&#601;&#x1E6D;&ucirc;r n&#257;f&icirc;&#353; w&#257;q&#275;&#x1E0F;&#601;m&acirc;: </P>
<P>16&nbsp;&#8217;&#275;lleh h&#275;m b&#601;n&ecirc; yi&#353;&#601;m&#257;&#8216;&#275;&#8217;l w&#601;&#8217;&#275;lleh &#353;&#601;m&#333;&#x1E6F;&#257;m b&#601;&#x1E25;a&#x1E63;&#601;r&ecirc;hem &ucirc;&#x1E07;&#601;&#x1E6D;&icirc;r&#333;&#x1E6F;&#257;m &#353;&#601;n&ecirc;m-&#8216;&#257;&#347;&#257;r n&#601;&#347;&icirc;&#8217;im l&#601;&#8217;umm&#333;&#x1E6F;&#257;m: </P>
<P>17&nbsp;w&#601;&#8217;&#275;lleh &#353;&#601;n&ecirc; &#x1E25;ayy&ecirc; yi&#353;&#601;m&#257;&#8216;&#275;&#8217;l m&#601;&#8217;a&#x1E6F; &#353;&#257;n&acirc; &ucirc;&#353;&#601;l&#333;&#353;&icirc;m &#353;&#257;n&acirc; w&#601;&#353;e&#x1E07;<sup>a</sup>&#8216; &#353;&#257;n&icirc;m wayyi&#x1E21;&#601;w<sup>a</sup>&#8216; wayy&#257;m&#257;&#x1E6F; wayy&#275;&#8217;&#257;sef &#8217;el-&#8216;amm&#257;yw: </P>
<P>18&nbsp;wayyi&#353;&#601;k&#601;n&ucirc; m&#275;&#x1E25;&#259;w&icirc;l&acirc; &#8216;a&#x1E0F;-&#353;&ucirc;r &#8217;&#259;&#353;er &#8216;al-p&#601;n&ecirc; mi&#x1E63;&#601;rayim b&#333;&#8217;&#259;&#x1E35;&acirc; &#8217;a&#353;&#353;&ucirc;r&acirc; &#8216;al-p&#601;n&ecirc; &#x1E35;&#257;l-&#8217;e&#x1E25;&#257;yw n&#257;f&#257;l: f</P>
<P>19&nbsp;w&#601;&#8217;&#275;lleh tw&#333;l&#601;&#x1E0F;&#333;&#x1E6F; yi&#x1E63;&#601;&#x1E25;&#257;q ben-&#8217;a&#x1E07;&#601;r&acirc;&#257;m &#8217;a&#x1E07;&#601;r&acirc;&#257;m hw&#333;l&icirc;&#x1E0F; &#8217;e&#x1E6F;-yi&#x1E63;&#601;&#x1E25;&#257;q: </P>
<P>20&nbsp;way&#601;h&icirc; yi&#x1E63;&#601;&#x1E25;&#257;q ben-&#8217;ar&#601;b&#257;&#8216;&icirc;m &#353;&#257;n&acirc; b&#601;q<sup>a</sup>&#x1E25;&#601;tw&#333; &#8217;e&#x1E6F;-ri&#x1E07;&#601;q&acirc; ba&#x1E6F;-b&#601;&#x1E6F;&ucirc;&#8217;&#275;l h&#257;&#8217;&#259;ramm&icirc; mipadan &#8217;&#259;r&#257;m &#8217;&#259;&#x1E25;w&#333;&#x1E6F; l&#257;&#x1E07;&#257;n h&#257;&#8217;&#259;ramm&icirc; lw&#333; l&#601;&#8217;i&#353;&#353;&acirc;: </P>
<P>21&nbsp;wayye&#8216;&#601;tar yi&#x1E63;&#601;&#x1E25;&#257;q layhw&acirc; l&#601;n&#333;&#x1E35;<sup>a</sup>&#x1E25; &#8217;i&#353;&#601;tw&#333; k&icirc; &#8216;&#259;q&#257;r&acirc; hiw&#8217; wayy&#275;&#8216;&#257;&#x1E6F;er lw&#333; y&#601;hw&acirc; watahar ri&#x1E07;&#601;q&acirc; &#8217;i&#353;&#601;tw&#333;: </P>
<P>22&nbsp;wayyi&#x1E6F;&#601;r&#333;&#x1E63;&#259;&#x1E63;&ucirc; hab&#257;n&icirc;m b&#601;qir&#601;b&#257;h wat&#333;&#8217;mer &#8217;im-k&#275;n l&#257;mm&acirc; zzeh &#8217;&#257;n&#333;&#x1E35;&icirc; wat&#275;le&#x1E35;&#601; li&#x1E0F;&#601;r&#333;&#353; &#8217;e&#x1E6F;-y&#601;hw&acirc;: </P>
<P>23&nbsp;wayy&#333;&#8217;mer y&#601;hw&acirc; l&#257;h &#353;&#601;n&ecirc; <font color="brown">&#x1E21;&#333;y&icirc;m</font> <font color="blue">&#x1E21;w&#333;yim</font> b&#601;&#x1E07;i&#x1E6D;&#601;n&#275;&#x1E35;&#601; &ucirc;&#353;&#601;n&ecirc; l&#601;&#8217;umm&icirc;m mimm&#275;&#8216;ayi&#x1E35;&#601; yip&#257;r&#275;&#x1E0F;&ucirc; &ucirc;l&#601;&#8217;&#333;m mil&#601;&#8217;&#333;m ye&#8217;&#277;m&#257;&#x1E63; w&#601;ra&#x1E07; y<sup>a</sup>&#8216;&#259;&#x1E07;&#333;&#x1E0F; &#x1E63;&#257;&#8216;&icirc;r: </P>
<P>24&nbsp;wayyim&#601;l&#601;&#8217;&ucirc; y&#257;meyh&#257; l&#257;le&#x1E0F;e&#x1E6F; w&#601;hinn&#275;h &#x1E6F;w&#333;mim b&#601;&#x1E07;i&#x1E6D;&#601;n&#257;h: </P>
<P>25&nbsp;wayy&#275;&#x1E63;&#275;&#8217; h&#257;ri&#8217;&#353;w&#333;n &#8217;a&#x1E0F;&#601;mw&#333;n&icirc; kullw&#333; k&#601;&#8217;adere&#x1E6F; &#347;&#275;&#8216;&#257;r wayyiq&#601;r&#601;&#8217;&ucirc; &#353;&#601;mw&#333; &#8216;&#275;&#347;&#257;w: </P>
<P>26&nbsp;w&#601;&#8217;<sup>a</sup>&#x1E25;&#259;r&ecirc;-&#x1E35;&#275;n y&#257;&#x1E63;&#257;&#8217; &#8217;&#257;&#x1E25;&icirc;w w&#601;y&#257;&#x1E0F;w&#333; &#8217;&#333;&#x1E25;eze&#x1E6F; b<sup>a</sup>&#8216;&#259;q&#275;&#x1E07; &#8216;&#275;&#347;&#257;w wayyiq&#601;r&#257;&#8217; &#353;&#601;mw&#333; y<sup>a</sup>&#8216;&#259;q&#333;&#x1E07; w&#601;yi&#x1E63;&#601;&#x1E25;&#257;q ben-&#353;i&#353;&#353;&icirc;m &#353;&#257;n&acirc; b&#601;le&#x1E0F;e&#x1E6F; &#8217;&#333;&#x1E6F;&#257;m: </P>
<P>27&nbsp;wayyi&#x1E21;&#601;d&#601;l&ucirc; hann&#601;&#8216;&#257;r&icirc;m way&#601;h&icirc; &#8216;&#275;&#347;&#257;w &#8217;&icirc;&#353; y&#333;&#x1E0F;&#275;&#8216;a &#x1E63;ayi&#x1E0F; &#8217;&icirc;&#353; &#347;&#257;&#x1E0F;eh w&#601;y<sup>a</sup>&#8216;&#259;q&#333;&#x1E07; &#8217;&icirc;&#353; t&#257;m y&#333;&#353;&#275;&#x1E07; &#8217;&#333;h&#257;l&icirc;m: </P>
<P>28&nbsp;wayye&#8217;&#277;ha&#x1E07; yi&#x1E63;&#601;&#x1E25;&#257;q &#8217;e&#x1E6F;-&#8216;&#275;&#347;&#257;w k&icirc;-&#x1E63;ayi&#x1E0F; b&#601;f&icirc;w w&#601;ri&#x1E07;&#601;q&acirc; &#8217;&#333;he&#x1E07;e&#x1E6F; &#8217;e&#x1E6F;-y<sup>a</sup>&#8216;&#259;q&#333;&#x1E07;: </P>
<P>29&nbsp;wayy&#257;ze&#x1E0F; y<sup>a</sup>&#8216;&#259;q&#333;&#x1E07; n&#257;z&icirc;&#x1E0F; wayy&#257;&#x1E07;&#333;&#8217; &#8216;&#275;&#347;&#257;w min-ha&#347;&#347;&#257;&#x1E0F;eh w&#601;h&ucirc;&#8217; &#8216;&#257;y&#275;f: </P>
<P>30&nbsp;wayy&#333;&#8217;mer &#8216;&#275;&#347;&#257;w &#8217;el-y<sup>a</sup>&#8216;&#259;q&#333;&#x1E07; hal&#601;&#8216;&icirc;&#x1E6D;&#275;n&icirc; n&#257;&#8217; min-h&#257;&#8217;&#257;&#x1E0F;&#333;m h&#257;&#8217;&#257;&#x1E0F;&#333;m hazzeh k&icirc; &#8216;&#257;y&#275;f &#8217;&#257;n&#333;&#x1E35;&icirc; &#8216;al-k&#275;n q&#257;r&#257;&#8217;-&#353;&#601;mw&#333; &#8217;&#277;&#x1E0F;w&#333;m: </P>
<P>31&nbsp;wayy&#333;&#8217;mer y<sup>a</sup>&#8216;&#259;q&#333;&#x1E07; mi&#x1E35;&#601;r&acirc; &#x1E35;ayyw&#333;m &#8217;e&#x1E6F;-b&#601;&#x1E35;&#333;r&#257;&#x1E6F;&#601;&#x1E35;&#257; l&icirc;: </P>
<P>32&nbsp;wayy&#333;&#8217;mer &#8216;&#275;&#347;&#257;w hinn&#275;h &#8217;&#257;n&#333;&#x1E35;&icirc; hw&#333;l&#275;&#x1E35;&#601; l&#257;m&ucirc;&#x1E6F; w&#601;l&#257;mm&acirc;-zzeh l&icirc; b&#601;&#x1E35;&#333;r&acirc;: </P>
<P>33&nbsp;wayy&#333;&#8217;mer y<sup>a</sup>&#8216;&#259;q&#333;&#x1E07; hi&#353;&#353;&#257;&#x1E07;&#601;&#8216;&acirc; ll&icirc; kayyw&#333;m<font color="red"><sup>3</font></sup> wayyi&#353;&#353;&#257;&#x1E07;<sup>a</sup>&#8216; lw&#333; wayyim&#601;k&#333;r &#8217;e&#x1E6F;-b&#601;&#x1E35;&#333;r&#257;&#x1E6F;w&#333; l&#601;y<sup>a</sup>&#8216;&#259;q&#333;&#x1E07;: </P>
<P>34&nbsp;w&#601;y<sup>a</sup>&#8216;&#259;q&#333;&#x1E07; n&#257;&#x1E6F;an l&#601;&#8216;&#275;&#347;&#257;w le&#x1E25;em &ucirc;n&#601;z&icirc;&#x1E0F; &#8216;&#259;&#x1E0F;&#257;&#353;&icirc;m wayy&#333;&#8217;&#x1E35;al wayy&#275;&#353;&#601;t&#601; wayy&#257;q&#257;m wayy&#275;la&#x1E35;&#601; wayyi&#x1E07;ez &#8216;&#275;&#347;&#257;w &#8217;e&#x1E6F;-hab&#601;&#x1E35;&#333;r&acirc;: s</P>
</TD>
</TABLE>
<P><HR>
<CENTER>
<A HREF="gen026.htm">Next: Genesis (Bereshit) Chapter 26</A></CENTER>
</BODY>
</HTML>
