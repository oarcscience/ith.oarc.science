[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa120)  [KJV](../kjv/psa120)  [Sep](../sep/psa120) 
[Vul](../vul/psa120)   
  
[Psalms (Tehilim) Index](psa)  
  [Previous](psa119)  [Next](psa121) 

------------------------------------------------------------------------

### Tanach (Hebrew): Psalms (Tehilim) Chapter 120

‎<span id="001">1</span> ‏שִׁ֗יר הַֽמַּ֫עֲל֥וֹת אֶל־יְ֭הוָה בַּצָּרָ֣תָה
לִּ֑י קָ֝רָ֗אתִי וַֽיַּעֲנֵֽנִי׃

‎<span id="002">2</span> ‏יְֽהוָ֗ה הַצִּ֣ילָה נַ֭פְשִׁי
מִשְּׂפַת־שֶׁ֑קֶר מִלָּשׁ֥וֹן רְמִיָּֽה׃

‎<span id="003">3</span> ‏מַה־יִּתֵּ֣ן לְ֭ךָ וּמַה־יֹּסִ֥יף לָ֗ךְ
לָשׁ֥וֹן רְמִיָּֽה׃

‎<span id="004">4</span> ‏חִצֵּ֣י גִבּ֣וֹר שְׁנוּנִ֑ים עִ֝֗ם גַּחֲלֵ֥י
רְתָמִֽים׃

‎<span id="005">5</span> ‏אֽוֹיָה־לִ֭י כִּי־גַ֣רְתִּי מֶ֑שֶׁךְ
שָׁ֝כַ֗נְתִּי עִֽם־אָהֳלֵ֥י קֵדָֽר׃

‎<span id="006">6</span> ‏רַ֭בַּת שָֽׁכְנָה־לָּ֣הּ נַפְשִׁ֑י עִ֝֗ם
שׂוֹנֵ֥א שָׁלֽוֹם׃

‎<span id="007">7</span> ‏אֲ‍ֽנִי־שָׁ֭לוֹם וְכִ֣י אֲדַבֵּ֑ר הֵ֝֗מָּה
לַמִּלְחָמָֽה׃

1 šîr hamm<sup>a</sup>‘ălwōṯ ’el-yəhwâ baṣṣārāṯâ llî qārā’ṯî
wayy<sup>a</sup>‘ănēnî:

2 yəhwâ haṣṣîlâ nafəšî miśśəfaṯ-šeqer millāšwōn rəmîyâ:

3 mah-yyitēn ləḵā ûmah-yyōsîf lāḵə lāšwōn rəmîyâ:

4 ḥiṣṣê ḡibwōr šənûnîm ‘im g<sup>a</sup>ḥălê rəṯāmîm:

5 ’wōyâ-lî kî-ḡarətî mešeḵə šāḵanətî ‘im-’âŏlê qēḏār:

6 rabaṯ šāḵənâ-llāh nafəšî ‘im śwōnē’ šālwōm:

7 ’ă‍nî-šālwōm wəḵî ’ăḏabēr hēmmâ lammiləḥāmâ:

------------------------------------------------------------------------

[Next: Psalms (Tehilim) Chapter 121](psa121)
