<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1017.htm">Polyglot</A>&nbsp;
<A HREF="../kjv/sa1017.htm">KJV</A>&nbsp;
<A HREF="../sep/sa1017.htm">Sep</A>&nbsp;
<A HREF="../vul/sa1017.htm">Vul</A>&nbsp;

<BR>
<BR><A HREF="sa1.htm">1 Samuel (1 Shmuel) Index</A><BR>
&nbsp;
<A HREF="sa1016.htm">Previous</A>&nbsp;
<A HREF="sa1018.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 17</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּאַסְפ֨וּ פְלִשְׁתִּ֤ים אֶת־מַֽחֲנֵיהֶם֙ לַמִּלְחָמָ֔ה וַיֵּאָ֣סְפ֔וּ שֹׂכֹ֖ה אֲשֶׁ֣ר לִיהוּדָ֑ה וַֽיַּחֲנ֛וּ בֵּין־שׂוֹכֹ֥ה וּבֵין־עֲזֵקָ֖ה בְּאֶ֥פֶס דַּמִּֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְשָׁא֤וּל וְאִֽישׁ־יִשְׂרָאֵל֙ נֶאֶסְפ֔וּ וַֽיַּחֲנ֖וּ בְּעֵ֣מֶק הָאֵלָ֑ה וַיַּעַרְכ֥וּ מִלְחָמָ֖ה לִקְרַ֥את פְּלִשְׁתִּֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּפְלִשְׁתִּ֞ים עֹמְדִ֤ים אֶל־הָהָר֙ מִזֶּ֔ה וְיִשְׂרָאֵ֛ל עֹמְדִ֥ים אֶל־הָהָ֖ר מִזֶּ֑ה וְהַגַּ֖יְא בֵּינֵיהֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֵּצֵ֤א אִֽישׁ־הַבֵּנַ֙יִם֙ מִמַּחֲנ֣וֹת פְּלִשְׁתִּ֔ים גָּלְיָ֥ת שְׁמ֖וֹ מִגַּ֑ת גָּבְה֕וֹ שֵׁ֥שׁ אַמּ֖וֹת וָזָֽרֶת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְכ֤וֹבַע נְחֹ֙שֶׁת֙ עַל־רֹאשׁ֔וֹ וְשִׁרְי֥וֹן קַשְׂקַשִּׂ֖ים ה֣וּא לָב֑וּשׁ וּמִשְׁקַל֙ הַשִּׁרְי֔וֹן חֲמֵשֶׁת־אֲלָפִ֥ים שְׁקָלִ֖ים נְחֹֽשֶֽׁת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וּמִצְחַ֥ת נְחֹ֖שֶׁת עַל־רַגְלָ֑יו וְכִיד֥וֹן נְחֹ֖שֶׁת בֵּ֥ין כְּתֵפָֽיו׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;<font color="brown">וחץ</font> <font color="blue">וְעֵ֣ץ</font> חֲנִית֗וֹ כִּמְנוֹר֙ אֹֽרְגִ֔ים וְלַהֶ֣בֶת חֲנִית֔וֹ שֵׁשׁ־מֵא֥וֹת שְׁקָלִ֖ים בַּרְזֶ֑ל וְנֹשֵׂ֥א הַצִּנָּ֖ה הֹלֵ֥ךְ לְפָנָֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַֽיַּעֲמֹ֗ד וַיִּקְרָא֙ אֶל־מַעַרְכֹ֣ת יִשְׂרָאֵ֔ל וַיֹּ֣אמֶר לָהֶ֔ם לָ֥מָּה תֵצְא֖וּ לַעֲרֹ֣ךְ מִלְחָמָ֑ה הֲל֧וֹא אָנֹכִ֣י הַפְּלִשְׁתִּ֗י וְאַתֶּם֙ עֲבָדִ֣ים לְשָׁא֔וּל בְּרוּ־לָכֶ֥ם אִ֖ישׁ וְיֵרֵ֥ד אֵלָֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אִם־יוּכַ֞ל לְהִלָּחֵ֤ם אִתִּי֙ וְהִכָּ֔נִי וְהָיִ֥ינוּ לָכֶ֖ם לַעֲבָדִ֑ים וְאִם־אֲנִ֤י אֽוּכַל־לוֹ֙ וְהִכִּיתִ֔יו וִהְיִ֤יתֶם לָ֙נוּ֙ לַעֲבָדִ֔ים וַעֲבַדְתֶּ֖ם אֹתָֽנוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֙אמֶר֙ הַפְּלִשְׁתִּ֔י אֲנִ֗י חֵרַ֛פְתִּי אֶת־מַעַרְכ֥וֹת יִשְׂרָאֵ֖ל הַיּ֣וֹם הַזֶּ֑ה תְּנוּ־לִ֣י אִ֔ישׁ וְנִֽלָּחֲמָ֖ה יָֽחַד׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּשְׁמַ֤ע שָׁאוּל֙ וְכָל־יִשְׂרָאֵ֔ל אֶת־דִּבְרֵ֥י הַפְּלִשְׁתִּ֖י הָאֵ֑לֶּה וַיֵּחַ֥תּוּ וַיִּֽרְא֖וּ מְאֹֽד׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְדָוִד֩ בֶּן־אִ֨ישׁ אֶפְרָתִ֜י הַזֶּ֗ה מִבֵּ֥ית לֶ֙חֶם֙ יְהוּדָ֔ה וּשְׁמ֣וֹ יִשַׁ֔י וְל֖וֹ שְׁמֹנָ֣ה בָנִ֑ים וְהָאִישׁ֙ בִּימֵ֣י שָׁא֔וּל זָקֵ֖ן בָּ֥א בַאֲנָשִֽׁים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֵּ֨לְכ֜וּ שְׁלֹ֤שֶׁת בְּנֵֽי־יִשַׁי֙ הַגְּדֹלִ֔ים הָלְכ֥וּ אַחֲרֵי־שָׁא֖וּל לַמִּלְחָמָ֑ה וְשֵׁ֣ם׀ שְׁלֹ֣שֶׁת בָּנָ֗יו אֲשֶׁ֤ר הָלְכוּ֙ בַּמִּלְחָמָ֔ה אֱלִיאָ֣ב הַבְּכ֗וֹר וּמִשְׁנֵ֙הוּ֙ אֲבִ֣ינָדָ֔ב וְהַשְּׁלִשִׁ֖י שַׁמָּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְדָוִ֖ד ה֣וּא הַקָּטָ֑ן וּשְׁלֹשָׁה֙ הַגְּדֹלִ֔ים הָלְכ֖וּ אַחֲרֵ֥י שָׁאֽוּל׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְדָוִ֛ד הֹלֵ֥ךְ וָשָׁ֖ב מֵעַ֣ל שָׁא֑וּל לִרְע֛וֹת אֶת־צֹ֥אן אָבִ֖יו בֵּֽית־לָֽחֶם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּגַּ֥שׁ הַפְּלִשְׁתִּ֖י הַשְׁכֵּ֣ם וְהַעֲרֵ֑ב וַיִּתְיַצֵּ֖ב אַרְבָּעִ֥ים יֽוֹם׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּ֨אמֶר יִשַׁ֜י לְדָוִ֣ד בְּנ֗וֹ קַח־נָ֤א לְאַחֶ֙יךָ֙ אֵיפַ֤ת הַקָּלִיא֙ הַזֶּ֔ה וַעֲשָׂרָ֥ה לֶ֖חֶם הַזֶּ֑ה וְהָרֵ֥ץ הַֽמַּחֲנֶ֖ה לְאַחֶֽיךָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְ֠אֵת עֲשֶׂ֜רֶת חֲרִצֵ֤י הֶֽחָלָב֙ הָאֵ֔לֶּה תָּבִ֖יא לְשַׂר־הָאָ֑לֶף וְאֶת־אַחֶ֙יךָ֙ תִּפְקֹ֣ד לְשָׁל֔וֹם וְאֶת־עֲרֻבָּתָ֖ם תִּקָּֽח׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְשָׁא֤וּל וְהֵ֙מָּה֙ וְכָל־אִ֣ישׁ יִשְׂרָאֵ֔ל בְּעֵ֖מֶק הָֽאֵלָ֑ה נִלְחָמִ֖ים עִם־פְּלִשְׁתִּֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיַּשְׁכֵּ֨ם דָּוִ֜ד בַּבֹּ֗קֶר וַיִּטֹּ֤שׁ אֶת־הַצֹּאן֙ עַל־שֹׁמֵ֔ר וַיִּשָּׂ֣א וַיֵּ֔לֶךְ כַּאֲשֶׁ֥ר צִוָּ֖הוּ יִשָׁ֑י וַיָּבֹא֙ הַמַּעְגָּ֔לָה וְהַחַ֗יִל הַיֹּצֵא֙ אֶל־הַמַּ֣עֲרָכָ֔ה וְהֵרֵ֖עוּ בַּמִּלְחָמָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַתַּעֲרֹ֤ךְ יִשְׂרָאֵל֙ וּפְלִשְׁתִּ֔ים מַעֲרָכָ֖ה לִקְרַ֥את מַעֲרָכָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּטֹּשׁ֩ דָּוִ֨ד אֶת־הַכֵּלִ֜ים מֵעָלָ֗יו עַל־יַד֙ שׁוֹמֵ֣ר הַכֵּלִ֔ים וַיָּ֖רָץ הַמַּעֲרָכָ֑ה וַיָּבֹ֕א וַיִּשְׁאַ֥ל לְאֶחָ֖יו לְשָׁלֽוֹם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְה֣וּא׀ מְדַבֵּ֣ר עִמָּ֗ם וְהִנֵּ֣ה אִ֣ישׁ הַבֵּנַ֡יִם עוֹלֶ֞ה גָּלְיָת֩ הַפְּלִשְׁתִּ֨י שְׁמ֤וֹ מִגַּת֙ <font color="brown">ממערות</font> <font color="blue">מִמַּעַרְכ֣וֹת<font color="red"><sup>a</font></sup></font> פְּלִשְׁתִּ֔ים וַיְדַבֵּ֖ר כַּדְּבָרִ֣ים הָאֵ֑לֶּה וַיִּשְׁמַ֖ע דָּוִֽד׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְכֹל֙ אִ֣ישׁ יִשְׂרָאֵ֔ל בִּרְאוֹתָ֖ם אֶת־הָאִ֑ישׁ וַיָּנֻ֙סוּ֙ מִפָּנָ֔יו וַיִּֽירְא֖וּ מְאֹֽד׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּ֣אמֶר׀ אִ֣ישׁ יִשְׂרָאֵ֗ל הַרְּאִיתֶם֙ הָאִ֤ישׁ הָֽעֹלֶה֙ הַזֶּ֔ה כִּ֛י לְחָרֵ֥ף אֶת־יִשְׂרָאֵ֖ל עֹלֶ֑ה וְֽ֠הָיָה הָאִ֨ישׁ אֲשֶׁר־יַכֶּ֜נּוּ יַעְשְׁרֶ֥נּוּ הַמֶּ֣לֶךְ׀ עֹ֣שֶׁר גָּד֗וֹל וְאֶת־בִּתּוֹ֙ יִתֶּן־ל֔וֹ וְאֵת֙ בֵּ֣ית אָבִ֔יו יַעֲשֶׂ֥ה חָפְשִׁ֖י בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּ֣אמֶר דָּוִ֗ד אֶֽל־הָאֲנָשִׁ֞ים הָעֹמְדִ֣ים עִמּוֹ֮ לֵאמֹר֒ מַה־יֵּעָשֶׂ֗ה לָאִישׁ֙ אֲשֶׁ֤ר יַכֶּה֙ אֶת־הַפְּלִשְׁתִּ֣י הַלָּ֔ז וְהֵסִ֥יר חֶרְפָּ֖ה מֵעַ֣ל יִשְׂרָאֵ֑ל כִּ֣י מִ֗י הַפְּלִשְׁתִּ֤י הֶֽעָרֵל֙ הַזֶּ֔ה כִּ֣י חֵרֵ֔ף מַעַרְכ֖וֹת אֱלֹהִ֥ים חַיִּֽים׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיֹּ֤אמֶר לוֹ֙ הָעָ֔ם כַּדָּבָ֥ר הַזֶּ֖ה לֵאמֹ֑ר כֹּ֣ה יֵעָשֶׂ֔ה לָאִ֖ישׁ אֲשֶׁ֥ר יַכֶּֽנּוּ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּשְׁמַ֤ע אֱלִיאָב֙ אָחִ֣יו הַגָּד֔וֹל בְּדַבְּר֖וֹ אֶל־הָאֲנָשִׁ֑ים וַיִּֽחַר־אַף֩ אֱלִיאָ֨ב בְּדָוִ֜ד וַיֹּ֣אמֶר׀ לָמָּה־זֶּ֣ה יָרַ֗דְתָּ וְעַל־מִ֨י נָטַ֜שְׁתָּ מְעַ֨ט הַצֹּ֤אן הָהֵ֙נָּה֙ בַּמִּדְבָּ֔ר אֲנִ֧י יָדַ֣עְתִּי אֶת־זְדֹנְךָ֗ וְאֵת֙ רֹ֣עַ לְבָבֶ֔ךָ כִּ֗י לְמַ֛עַן רְא֥וֹת הַמִּלְחָמָ֖ה יָרָֽדְתָּ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֹּ֣אמֶר דָּוִ֔ד מֶ֥ה עָשִׂ֖יתִי עָ֑תָּה הֲל֖וֹא דָּבָ֥ר הֽוּא׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיִּסֹּ֤ב מֵֽאֶצְלוֹ֙ אֶל־מ֣וּל אַחֵ֔ר וַיֹּ֖אמֶר כַּדָּבָ֣ר הַזֶּ֑ה וַיְשִׁבֻ֤הוּ הָעָם֙ דָּבָ֔ר כַּדָּבָ֖ר הָרִאשֽׁוֹן׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיְּשָּֽׁמְעוּ֙<font color="red"><sup>1</font></sup> הַדְּבָרִ֔ים אֲשֶׁ֖ר דִּבֶּ֣ר דָּוִ֑ד וַיַּגִּ֥דוּ לִפְנֵֽי־שָׁא֖וּל וַיִּקָּחֵֽהוּ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיֹּ֤אמֶר דָּוִד֙ אֶל־שָׁא֔וּל אַל־יִפֹּ֥ל לֵב־אָדָ֖ם עָלָ֑יו עַבְדְּךָ֣ יֵלֵ֔ךְ וְנִלְחַ֖ם עִם־הַפְּלִשְׁתִּ֥י הַזֶּֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיֹּ֨אמֶר שָׁא֜וּל אֶל־דָּוִ֗ד לֹ֤א תוּכַל֙ לָלֶ֙כֶת֙ אֶל־הַפְּלִשְׁתִּ֣י הַזֶּ֔ה לְהִלָּחֵ֖ם עִמּ֑וֹ כִּֽי־נַ֣עַר אַ֔תָּה וְה֛וּא אִ֥ישׁ מִלְחָמָ֖ה מִנְּעֻרָֽיו׃ ס</P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיֹּ֤אמֶר דָּוִד֙ אֶל־שָׁא֔וּל רֹעֶ֨ה הָיָ֧ה עַבְדְּךָ֛ לְאָבִ֖יו בַּצֹּ֑אן וּבָ֤א הָֽאֲרִי֙ וְאֶת־הַדּ֔וֹב וְנָשָׂ֥א שֶׂ֖ה מֵהָעֵֽדֶר׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְיָצָ֧אתִי אַחֲרָ֛יו וְהִכִּתִ֖יו וְהִצַּ֣לְתִּי מִפִּ֑יו וַיָּ֣קָם עָלַ֔י וְהֶחֱזַ֙קְתִּי֙ בִּזְקָנ֔וֹ וְהִכִּתִ֖יו וַהֲמִיתִּֽיו׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;גַּ֧ם אֶֽת־הָאֲרִ֛י גַּם־הַדּ֖וֹב הִכָּ֣ה עַבְדֶּ֑ךָ וְֽ֠הָיָה הַפְּלִשְׁתִּ֨י הֶעָרֵ֤ל הַזֶּה֙ כְּאַחַ֣ד מֵהֶ֔ם כִּ֣י חֵרֵ֔ף מַעַרְכֹ֖ת אֱלֹהִ֥ים חַיִּֽים׃ ס</P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיֹּאמֶר֮ דָּוִד֒ יְהוָ֗ה אֲשֶׁ֨ר הִצִּלַ֜נִי מִיַּ֤ד הָֽאֲרִי֙ וּמִיַּ֣ד הַדֹּ֔ב ה֣וּא יַצִּילֵ֔נִי מִיַּ֥ד הַפְּלִשְׁתִּ֖י הַזֶּ֑ה סוַיֹּ֨אמֶר שָׁא֤וּל אֶל־דָּוִד֙ לֵ֔ךְ וַֽיהוָ֖ה יִהְיֶ֥ה עִמָּֽךְ׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וַיַּלְבֵּ֨שׁ שָׁא֤וּל אֶת־דָּוִד֙ מַדָּ֔יו וְנָתַ֛ן ק֥וֹבַע נְחֹ֖שֶׁת עַל־רֹאשׁ֑וֹ וַיַּלְבֵּ֥שׁ אֹת֖וֹ שִׁרְיֽוֹן׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַיַּחְגֹּ֣ר דָּוִ֣ד אֶת־חַ֠רְבּוֹ מֵעַ֨ל לְמַדָּ֜יו וַיֹּ֣אֶל לָלֶכֶת֮ כִּ֣י לֹֽא־נִסָּה֒ וַיֹּ֨אמֶר דָּוִ֜ד אֶל־שָׁא֗וּל לֹ֥א אוּכַ֛ל לָלֶ֥כֶת בָּאֵ֖לֶּה כִּ֣י לֹ֣א נִסִּ֑יתִי וַיְסִרֵ֥ם דָּוִ֖ד מֵעָלָֽיו׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַיִּקַּ֨ח מַקְל֜וֹ בְּיָד֗וֹ וַיִּבְחַר־ל֣וֹ חֲמִשָּׁ֣ה חַלֻּקֵֽי־אֲבָנִ֣ים׀ מִן־הַנַּ֡חַל וַיָּ֣שֶׂם אֹ֠תָם בִּכְלִ֨י הָרֹעִ֧ים אֲשֶׁר־ל֛וֹ וּבַיַּלְק֖וּט וְקַלְּע֣וֹ בְיָד֑וֹ וַיִּגַּ֖שׁ אֶל־הַפְּלִשְׁתִּֽי׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וַיֵּ֙לֶךְ֙ הַפְּלִשְׁתִּ֔י הֹלֵ֥ךְ וְקָרֵ֖ב אֶל־דָּוִ֑ד וְהָאִ֛ישׁ נֹשֵׂ֥א הַצִּנָּ֖ה לְפָנָֽיו׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וַיַּבֵּ֧ט הַפְּלִשְׁתִּ֛י וַיִּרְאֶ֥ה אֶת־דָּוִ֖ד וַיִּבְזֵ֑הוּ כִּֽי־הָיָ֣ה נַ֔עַר וְאַדְמֹנִ֖י עִם־יְפֵ֥ה מַרְאֶֽה׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיֹּ֤אמֶר הַפְּלִשְׁתִּי֙ אֶל־דָּוִ֔ד הֲכֶ֣לֶב אָנֹ֔כִי כִּֽי־אַתָּ֥ה בָֽא־אֵלַ֖י בַּמַּקְל֑וֹת וַיְקַלֵּ֧ל הַפְּלִשְׁתִּ֛י אֶת־דָּוִ֖ד בֵּאלֹהָֽיו׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וַיֹּ֥אמֶר הַפְּלִשְׁתִּ֖י אֶל־דָּוִ֑ד לְכָ֣ה אֵלַ֔י וְאֶתְּנָה֙ אֶת־בְּשָׂ֣רְךָ֔ לְע֥וֹף הַשָּׁמַ֖יִם וּלְבֶהֱמַ֥ת הַשָּׂדֶֽה׃ ס</P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וַיֹּ֤אמֶר דָּוִד֙ אֶל־הַפְּלִשְׁתִּ֔י אַתָּה֙ בָּ֣א אֵלַ֔י בְּחֶ֖רֶב וּבַחֲנִ֣ית וּבְכִיד֑וֹן וְאָנֹכִ֣י בָֽא־אֵלֶ֗יךָ בְּשֵׁם֙ יְהוָ֣ה צְבָא֔וֹת אֱלֹהֵ֛י מַעַרְכ֥וֹת יִשְׂרָאֵ֖ל אֲשֶׁ֥ר חֵרַֽפְתָּ׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;הַיּ֣וֹם הַזֶּ֡ה יְסַגֶּרְךָ֩ יְהוָ֨ה בְּיָדִ֜י וְהִכִּיתִ֗ךָ וַהֲסִרֹתִ֤י אֶת־רֹֽאשְׁךָ֙ מֵעָלֶ֔יךָ וְנָ֨תַתִּ֜י פֶּ֣גֶר מַחֲנֵ֤ה פְלִשְׁתִּים֙ הַיּ֣וֹם הַזֶּ֔ה לְע֥וֹף הַשָּׁמַ֖יִם וּלְחַיַּ֣ת הָאָ֑רֶץ וְיֵֽדְעוּ֙ כָּל־הָאָ֔רֶץ כִּ֛י יֵ֥שׁ אֱלֹהִ֖ים לְיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;וְיֵֽדְעוּ֙ כָּל־הַקָּהָ֣ל הַזֶּ֔ה כִּֽי־לֹ֛א בְּחֶ֥רֶב וּבַחֲנִ֖ית יְהוֹשִׁ֣יעַ יְהוָ֑ה כִּ֤י לַֽיהוָה֙ הַמִּלְחָמָ֔ה וְנָתַ֥ן אֶתְכֶ֖ם בְּיָדֵֽנוּ׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;וְהָיָה֙ כִּֽי־קָ֣ם הַפְּלִשְׁתִּ֔י וַיֵּ֥לֶךְ וַיִּקְרַ֖ב לִקְרַ֣את דָּוִ֑ד וַיְמַהֵ֣ר דָּוִ֔ד וַיָּ֥רָץ הַמַּעֲרָכָ֖ה לִקְרַ֥את הַפְּלִשְׁתִּֽי׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;וַיִּשְׁלַח֩ דָּוִ֨ד אֶת־יָד֜וֹ אֶל־הַכֶּ֗לִי וַיִּקַּ֨ח מִשָּׁ֥ם אֶ֙בֶן֙ וַיְקַלַּ֔ע וַיַּ֥ךְ אֶת־הַפְּלִשְׁתִּ֖י אֶל־מִצְח֑וֹ וַתִּטְבַּ֤ע הָאֶ֙בֶן֙ בְּמִצְח֔וֹ וַיִּפֹּ֥ל עַל־פָּנָ֖יו אָֽרְצָה׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;וַיֶּחֱזַ֨ק דָּוִ֤ד מִן־הַפְּלִשְׁתִּי֙ בַּקֶּ֣לַע וּבָאֶ֔בֶן וַיַּ֥ךְ אֶת־הַפְּלִשְׁתִּ֖י וַיְמִיתֵ֑הוּ וְחֶ֖רֶב אֵ֥ין בְּיַד־דָּוִֽד׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;וַיָּ֣רָץ דָּ֠וִד וַיַּעֲמֹ֨ד אֶל־הַפְּלִשְׁתִּ֜י וַיִּקַּ֣ח אֶת־חַ֠רְבּוֹ וַֽיִּשְׁלְפָ֤הּ מִתַּעְרָהּ֙ וַיְמֹ֣תְתֵ֔הוּ וַיִּכְרָת־בָּ֖הּ אֶת־רֹאשׁ֑וֹ וַיִּרְא֧וּ הַפְּלִשְׁתִּ֛ים כִּֽי־מֵ֥ת גִּבּוֹרָ֖ם וַיָּנֻֽסוּ׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;וַיָּקֻ֣מוּ אַנְשֵׁי֩ יִשְׂרָאֵ֨ל וִיהוּדָ֜ה וַיָּרִ֗עוּ וַֽיִּרְדְּפוּ֙ אֶת־הַפְּלִשְׁתִּ֔ים עַד־בּוֹאֲךָ֣ גַ֔יְא וְעַ֖ד שַׁעֲרֵ֣י עֶקְר֑וֹן וַֽיִּפְּל֞וּ חַֽלְלֵ֤י פְלִשְׁתִּים֙ בְּדֶ֣רֶךְ שַׁעֲרַ֔יִם וְעַד־גַּ֖ת וְעַד־עֶקְרֽוֹן׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;וַיָּשֻׁ֙בוּ֙ בְּנֵ֣י יִשְׂרָאֵ֔ל מִדְּלֹ֖ק אַחֲרֵ֣י פְלִשְׁתִּ֑ים וַיָּשֹׁ֖סּוּ אֶת־מַחֲנֵיהֶֽם׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;וַיִּקַּ֤ח דָּוִד֙ אֶת־רֹ֣אשׁ הַפְּלִשְׁתִּ֔י וַיְבִאֵ֖הוּ יְרוּשָׁלִָ֑ם וְאֶת־כֵּלָ֖יו שָׂ֥ם בְּאָהֳלֽוֹ׃ ס</P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;וְכִרְא֨וֹת שָׁא֜וּל אֶת־דָּוִ֗ד יֹצֵא֙ לִקְרַ֣את הַפְּלִשְׁתִּ֔י אָמַ֗ר אֶל־אַבְנֵר֙ שַׂ֣ר הַצָּבָ֔א בֶּן־מִי־זֶ֥ה הַנַּ֖עַר אַבְנֵ֑ר וַיֹּ֣אמֶר אַבְנֵ֔ר חֵֽי־נַפְשְׁךָ֥ הַמֶּ֖לֶךְ אִם־יָדָֽעְתִּי׃ </P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;וַיֹּ֖אמֶר הַמֶּ֑לֶךְ שְׁאַ֣ל אַתָּ֔ה בֶּן־מִי־זֶ֖ה הָעָֽלֶם׃ ס</P>
<P ALIGN="RIGHT"><span lang="he">&#8206;<a name="057">57</A>&nbsp;&#8207;וּכְשׁ֣וּב דָּוִ֗ד מֵֽהַכּוֹת֙ אֶת־הַפְּלִשְׁתִּ֔י וַיִּקַּ֤ח אֹתוֹ֙ אַבְנֵ֔ר וַיְבִאֵ֖הוּ לִפְנֵ֣י שָׁא֑וּל וְרֹ֥אשׁ הַפְּלִשְׁתִּ֖י בְּיָדֽוֹ׃ </P>
<P ALIGN="RIGHT"><span lang="he">&#8206;<a name="058">58</A>&nbsp;&#8207;וַיֹּ֤אמֶר אֵלָיו֙ שָׁא֔וּל בֶּן־מִ֥י אַתָּ֖ה הַנָּ֑עַר וַיֹּ֣אמֶר דָּוִ֔ד בֶּֽן־עַבְדְּךָ֥ יִשַׁ֖י בֵּ֥ית הַלַּחְמִֽי׃ </P>
</TD>
<TD WIDTH="50%">
<P>1&nbsp;wayya&#8217;as&#601;f&ucirc; f&#601;li&#353;&#601;t&icirc;m &#8217;e&#x1E6F;-m<sup>a</sup>&#x1E25;&#259;n&ecirc;hem lammil&#601;&#x1E25;&#257;m&acirc; wayy&#275;&#8217;&#257;s&#601;f&ucirc; &#347;&#333;&#x1E35;&#333;h &#8217;&#259;&#353;er l&icirc;h&ucirc;&#x1E0F;&acirc; wayy<sup>a</sup>&#x1E25;&#259;n&ucirc; b&ecirc;n-&#347;w&#333;&#x1E35;&#333;h &ucirc;&#x1E07;&ecirc;n-&#8216;&#259;z&#275;q&acirc; b&#601;&#8217;efes damm&icirc;m: </P>
<P>2&nbsp;w&#601;&#353;&#257;&#8217;&ucirc;l w&#601;&#8217;&icirc;&#353;-yi&#347;&#601;r&#257;&#8217;&#275;l ne&#8217;es&#601;f&ucirc; wayy<sup>a</sup>&#x1E25;&#259;n&ucirc; b&#601;&#8216;&#275;meq h&#257;&#8217;&#275;l&acirc; wayy<sup>a</sup>&#8216;ar&#601;&#x1E35;&ucirc; mil&#601;&#x1E25;&#257;m&acirc; liq&#601;ra&#8217;&#x1E6F; p&#601;li&#353;&#601;t&icirc;m: </P>
<P>3&nbsp;&ucirc;f&#601;li&#353;&#601;t&icirc;m &#8216;&#333;m&#601;&#x1E0F;&icirc;m &#8217;el-h&acirc;&#257;r mizzeh w&#601;yi&#347;&#601;r&#257;&#8217;&#275;l &#8216;&#333;m&#601;&#x1E0F;&icirc;m &#8217;el-h&acirc;&#257;r mizzeh w&#601;hagay&#601;&#8217; b&ecirc;n&ecirc;hem: </P>
<P>4&nbsp;wayy&#275;&#x1E63;&#275;&#8217; &#8217;&icirc;&#353;-hab&#275;nayim mimm<sup>a</sup>&#x1E25;&#259;nw&#333;&#x1E6F; p&#601;li&#353;&#601;t&icirc;m g&#257;l&#601;y&#257;&#x1E6F; &#353;&#601;mw&#333; miga&#x1E6F; g&#257;&#x1E07;&#601;hw&#333; &#353;&#275;&#353; &#8217;ammw&#333;&#x1E6F; w&#257;z&#257;re&#x1E6F;: </P>
<P>5&nbsp;w&#601;&#x1E35;w&#333;&#x1E07;<sup>a</sup>&#8216; n&#601;&#x1E25;&#333;&#353;e&#x1E6F; &#8216;al-r&#333;&#8217;&#353;w&#333; w&#601;&#353;ir&#601;yw&#333;n qa&#347;&#601;qa&#347;&#347;&icirc;m h&ucirc;&#8217; l&#257;&#x1E07;&ucirc;&#353; &ucirc;mi&#353;&#601;qal ha&#353;&#353;ir&#601;yw&#333;n &#x1E25;&#259;m&#275;&#353;e&#x1E6F;-&#8217;&#259;l&#257;f&icirc;m &#353;&#601;q&#257;l&icirc;m n&#601;&#x1E25;&#333;&#353;e&#x1E6F;: </P>
<P>6&nbsp;&ucirc;mi&#x1E63;&#601;&#x1E25;a&#x1E6F; n&#601;&#x1E25;&#333;&#353;e&#x1E6F; &#8216;al-ra&#x1E21;&#601;l&#257;yw w&#601;&#x1E35;&icirc;&#x1E0F;w&#333;n n&#601;&#x1E25;&#333;&#353;e&#x1E6F; b&ecirc;n k&#601;&#x1E6F;&#275;f&#257;yw: </P>
<P>7&nbsp;<font color="brown">w&#601;&#x1E25;&#257;&#x1E63;</font> <font color="blue">w&#601;&#8216;&#275;&#x1E63;</font> &#x1E25;&#259;n&icirc;&#x1E6F;w&#333; kim&#601;nw&#333;r &#8217;&#333;r&#601;&#x1E21;&icirc;m w&#601;lahe&#x1E07;e&#x1E6F; &#x1E25;&#259;n&icirc;&#x1E6F;w&#333; &#353;&#275;&#353;-m&#275;&#8217;w&#333;&#x1E6F; &#353;&#601;q&#257;l&icirc;m bar&#601;zel w&#601;n&#333;&#347;&#275;&#8217; ha&#x1E63;&#x1E63;inn&acirc; h&#333;l&#275;&#x1E35;&#601; l&#601;f&#257;n&#257;yw: </P>
<P>8&nbsp;wayy<sup>a</sup>&#8216;&#259;m&#333;&#x1E0F; wayyiq&#601;r&#257;&#8217; &#8217;el-m<sup>a</sup>&#8216;ar&#601;&#x1E35;&#333;&#x1E6F; yi&#347;&#601;r&#257;&#8217;&#275;l wayy&#333;&#8217;mer l&acirc;em l&#257;mm&acirc; &#x1E6F;&#275;&#x1E63;&#601;&#8217;&ucirc; l<sup>a</sup>&#8216;&#259;r&#333;&#x1E35;&#601; mil&#601;&#x1E25;&#257;m&acirc; h&#259;lw&#333;&#8217; &#8217;&#257;n&#333;&#x1E35;&icirc; hap&#601;li&#353;&#601;t&icirc; w&#601;&#8217;atem &#8216;&#259;&#x1E07;&#257;&#x1E0F;&icirc;m l&#601;&#353;&#257;&#8217;&ucirc;l b&#601;r&ucirc;-l&#257;&#x1E35;em &#8217;&icirc;&#353; w&#601;y&#275;r&#275;&#x1E0F; &#8217;&#275;l&#257;y: </P>
<P>9&nbsp;&#8217;im-y&ucirc;&#x1E35;al l&#601;hill&#257;&#x1E25;&#275;m &#8217;it&icirc; w&#601;hik&#257;n&icirc; w&#601;h&#257;y&icirc;n&ucirc; l&#257;&#x1E35;em l<sup>a</sup>&#8216;&#259;&#x1E07;&#257;&#x1E0F;&icirc;m w&#601;&#8217;im-&#8217;&#259;n&icirc; &#8217;&ucirc;&#x1E35;al-lw&#333; w&#601;hik&icirc;&#x1E6F;&icirc;w wih&#601;y&icirc;&#x1E6F;em l&#257;n&ucirc; l<sup>a</sup>&#8216;&#259;&#x1E07;&#257;&#x1E0F;&icirc;m w<sup>a</sup>&#8216;&#259;&#x1E07;a&#x1E0F;&#601;tem &#8217;&#333;&#x1E6F;&#257;n&ucirc;: </P>
<P>10&nbsp;wayy&#333;&#8217;mer hap&#601;li&#353;&#601;t&icirc; &#8217;&#259;n&icirc; &#x1E25;&#275;raf&#601;t&icirc; &#8217;e&#x1E6F;-m<sup>a</sup>&#8216;ar&#601;&#x1E35;w&#333;&#x1E6F; yi&#347;&#601;r&#257;&#8217;&#275;l hayyw&#333;m hazzeh t&#601;n&ucirc;-l&icirc; &#8217;&icirc;&#353; w&#601;nill&#257;&#x1E25;&#259;m&acirc; y&#257;&#x1E25;a&#x1E0F;: </P>
<P>11&nbsp;wayyi&#353;&#601;m<sup>a</sup>&#8216; &#353;&#257;&#8217;&ucirc;l w&#601;&#x1E35;&#257;l-yi&#347;&#601;r&#257;&#8217;&#275;l &#8217;e&#x1E6F;-di&#x1E07;&#601;r&ecirc; hap&#601;li&#353;&#601;t&icirc; h&#257;&#8217;&#275;lleh wayy&#275;&#x1E25;at&ucirc; wayyir&#601;&#8217;&ucirc; m&#601;&#8217;&#333;&#x1E0F;: f</P>
<P>12&nbsp;w&#601;&#x1E0F;&#257;wi&#x1E0F; ben-&#8217;&icirc;&#353; &#8217;ef&#601;r&#257;&#x1E6F;&icirc; hazzeh mib&ecirc;&#x1E6F; le&#x1E25;em y&#601;h&ucirc;&#x1E0F;&acirc; &ucirc;&#353;&#601;mw&#333; yi&#353;ay w&#601;lw&#333; &#353;&#601;m&#333;n&acirc; &#x1E07;&#257;n&icirc;m w&#601;h&#257;&#8217;&icirc;&#353; b&icirc;m&ecirc; &#353;&#257;&#8217;&ucirc;l z&#257;q&#275;n b&#257;&#8217; &#x1E07;a&#8217;&#259;n&#257;&#353;&icirc;m: </P>
<P>13&nbsp;wayy&#275;l&#601;&#x1E35;&ucirc; &#353;&#601;l&#333;&#353;e&#x1E6F; b&#601;n&ecirc;-yi&#353;ay hag&#601;&#x1E0F;&#333;l&icirc;m h&#257;l&#601;&#x1E35;&ucirc; &#8217;<sup>a</sup>&#x1E25;&#259;r&ecirc;-&#353;&#257;&#8217;&ucirc;l lammil&#601;&#x1E25;&#257;m&acirc; w&#601;&#353;&#275;m| &#353;&#601;l&#333;&#353;e&#x1E6F; b&#257;n&#257;yw &#8217;&#259;&#353;er h&#257;l&#601;&#x1E35;&ucirc; bammil&#601;&#x1E25;&#257;m&acirc; &#8217;&#277;l&icirc;&#8217;&#257;&#x1E07; hab&#601;&#x1E35;w&#333;r &ucirc;mi&#353;&#601;n&#275;h&ucirc; &#8217;&#259;&#x1E07;&icirc;n&#257;&#x1E0F;&#257;&#x1E07; w&#601;ha&#353;&#353;&#601;li&#353;&icirc; &#353;amm&acirc;: </P>
<P>14&nbsp;w&#601;&#x1E0F;&#257;wi&#x1E0F; h&ucirc;&#8217; haqq&#257;&#x1E6D;&#257;n &ucirc;&#353;&#601;l&#333;&#353;&acirc; hag&#601;&#x1E0F;&#333;l&icirc;m h&#257;l&#601;&#x1E35;&ucirc; &#8217;<sup>a</sup>&#x1E25;&#259;r&ecirc; &#353;&#257;&#8217;&ucirc;l: s</P>
<P>15&nbsp;w&#601;&#x1E0F;&#257;wi&#x1E0F; h&#333;l&#275;&#x1E35;&#601; w&#257;&#353;&#257;&#x1E07; m&#275;&#8216;al &#353;&#257;&#8217;&ucirc;l lir&#601;&#8216;w&#333;&#x1E6F; &#8217;e&#x1E6F;-&#x1E63;&#333;&#8217;n &#8217;&#257;&#x1E07;&icirc;w b&ecirc;&#x1E6F;-l&#257;&#x1E25;em: </P>
<P>16&nbsp;wayyiga&#353; hap&#601;li&#353;&#601;t&icirc; ha&#353;&#601;k&#275;m w&#601;h<sup>a</sup>&#8216;&#259;r&#275;&#x1E07; wayyi&#x1E6F;&#601;ya&#x1E63;&#x1E63;&#275;&#x1E07; &#8217;ar&#601;b&#257;&#8216;&icirc;m yw&#333;m: f</P>
<P>17&nbsp;wayy&#333;&#8217;mer yi&#353;ay l&#601;&#x1E0F;&#257;wi&#x1E0F; b&#601;nw&#333; q<sup>a</sup>&#x1E25;-n&#257;&#8217; l&#601;&#8217;<sup>a</sup>&#x1E25;ey&#x1E35;&#257; &#8217;&ecirc;fa&#x1E6F; haqq&#257;l&icirc;&#8217; hazzeh w<sup>a</sup>&#8216;&#259;&#347;&#257;r&acirc; le&#x1E25;em hazzeh w&#601;h&#257;r&#275;&#x1E63; hamm<sup>a</sup>&#x1E25;&#259;neh l&#601;&#8217;<sup>a</sup>&#x1E25;ey&#x1E35;&#257;: </P>
<P>18&nbsp;w&#601;&#8217;&#275;&#x1E6F; &#8216;&#259;&#347;ere&#x1E6F; &#x1E25;&#259;ri&#x1E63;&ecirc; he&#x1E25;&#257;l&#257;&#x1E07; h&#257;&#8217;&#275;lleh t&#257;&#x1E07;&icirc;&#8217; l&#601;&#347;ar-h&#257;&#8217;&#257;lef w&#601;&#8217;e&#x1E6F;-&#8217;<sup>a</sup>&#x1E25;ey&#x1E35;&#257; tif&#601;q&#333;&#x1E0F; l&#601;&#353;&#257;lw&#333;m w&#601;&#8217;e&#x1E6F;-&#8216;&#259;rub&#257;&#x1E6F;&#257;m tiqq&#257;&#x1E25;: </P>
<P>19&nbsp;w&#601;&#353;&#257;&#8217;&ucirc;l w&#601;h&#275;mm&acirc; w&#601;&#x1E35;&#257;l-&#8217;&icirc;&#353; yi&#347;&#601;r&#257;&#8217;&#275;l b&#601;&#8216;&#275;meq h&#257;&#8217;&#275;l&acirc; nil&#601;&#x1E25;&#257;m&icirc;m &#8216;im-p&#601;li&#353;&#601;t&icirc;m: </P>
<P>20&nbsp;wayya&#353;&#601;k&#275;m d&#257;wi&#x1E0F; bab&#333;qer wayyi&#x1E6D;&#x1E6D;&#333;&#353; &#8217;e&#x1E6F;-ha&#x1E63;&#x1E63;&#333;&#8217;n &#8216;al-&#353;&#333;m&#275;r wayyi&#347;&#347;&#257;&#8217; wayy&#275;le&#x1E35;&#601; ka&#8217;&#259;&#353;er &#x1E63;i&ucirc;&acirc;&ucirc; yi&#353;&#257;y wayy&#257;&#x1E07;&#333;&#8217; hamm<sup>a</sup>&#8216;&#601;g&#257;l&acirc; w&#601;h<sup>a</sup>&#x1E25;ayil hayy&#333;&#x1E63;&#275;&#8217; &#8217;el-hamm<sup>a</sup>&#8216;&#259;r&#257;&#x1E35;&acirc; w&#601;h&#275;r&#275;&#8216;&ucirc; bammil&#601;&#x1E25;&#257;m&acirc;: </P>
<P>21&nbsp;wat<sup>a</sup>&#8216;&#259;r&#333;&#x1E35;&#601; yi&#347;&#601;r&#257;&#8217;&#275;l &ucirc;f&#601;li&#353;&#601;t&icirc;m m<sup>a</sup>&#8216;&#259;r&#257;&#x1E35;&acirc; liq&#601;ra&#8217;&#x1E6F; m<sup>a</sup>&#8216;&#259;r&#257;&#x1E35;&acirc;: </P>
<P>22&nbsp;wayyi&#x1E6D;&#x1E6D;&#333;&#353; d&#257;wi&#x1E0F; &#8217;e&#x1E6F;-hak&#275;l&icirc;m m&#275;&#8216;&#257;l&#257;yw &#8216;al-ya&#x1E0F; &#353;w&#333;m&#275;r hak&#275;l&icirc;m wayy&#257;r&#257;&#x1E63; hamm<sup>a</sup>&#8216;&#259;r&#257;&#x1E35;&acirc; wayy&#257;&#x1E07;&#333;&#8217; wayyi&#353;&#601;&#8217;al l&#601;&#8217;e&#x1E25;&#257;yw l&#601;&#353;&#257;lw&#333;m: </P>
<P>23&nbsp;w&#601;h&ucirc;&#8217;| m&#601;&#x1E0F;ab&#275;r &#8216;imm&#257;m w&#601;hinn&#275;h &#8217;&icirc;&#353; hab&#275;nayim &#8216;w&#333;leh g&#257;l&#601;y&#257;&#x1E6F; hap&#601;li&#353;&#601;t&icirc; &#353;&#601;mw&#333; miga&#x1E6F; <font color="brown">mimm<sup>a</sup>&#8216;&#259;rw&#333;&#x1E6F;</font> <font color="blue">mimm<sup>a</sup>&#8216;ar&#601;&#x1E35;w&#333;&#x1E6F;<font color="red"><sup>a</font></sup></font> p&#601;li&#353;&#601;t&icirc;m way&#601;&#x1E0F;ab&#275;r kad&#601;&#x1E07;&#257;r&icirc;m h&#257;&#8217;&#275;lleh wayyi&#353;&#601;m<sup>a</sup>&#8216; d&#257;wi&#x1E0F;: </P>
<P>24&nbsp;w&#601;&#x1E35;&#333;l &#8217;&icirc;&#353; yi&#347;&#601;r&#257;&#8217;&#275;l bir&#601;&#8217;w&#333;&#x1E6F;&#257;m &#8217;e&#x1E6F;-h&#257;&#8217;&icirc;&#353; wayy&#257;nus&ucirc; mip&#257;n&#257;yw wayy&icirc;r&#601;&#8217;&ucirc; m&#601;&#8217;&#333;&#x1E0F;: </P>
<P>25&nbsp;wayy&#333;&#8217;mer| &#8217;&icirc;&#353; yi&#347;&#601;r&#257;&#8217;&#275;l harr&#601;&#8217;&icirc;&#x1E6F;em h&#257;&#8217;&icirc;&#353; h&#257;&#8216;&#333;leh hazzeh k&icirc; l&#601;&#x1E25;&#257;r&#275;f &#8217;e&#x1E6F;-yi&#347;&#601;r&#257;&#8217;&#275;l &#8216;&#333;leh w&#601;h&#257;y&acirc; h&#257;&#8217;&icirc;&#353; &#8217;&#259;&#353;er-yakenn&ucirc; y<sup>a</sup>&#8216;&#601;&#353;&#601;renn&ucirc; hammele&#x1E35;&#601;| &#8216;&#333;&#353;er g&#257;&#x1E0F;w&#333;l w&#601;&#8217;e&#x1E6F;-bitw&#333; yiten-lw&#333; w&#601;&#8217;&#275;&#x1E6F; b&ecirc;&#x1E6F; &#8217;&#257;&#x1E07;&icirc;w y<sup>a</sup>&#8216;&#259;&#347;eh &#x1E25;&#257;f&#601;&#353;&icirc; b&#601;yi&#347;&#601;r&#257;&#8217;&#275;l: </P>
<P>26&nbsp;wayy&#333;&#8217;mer d&#257;wi&#x1E0F; &#8217;el-h&#257;&#8217;&#259;n&#257;&#353;&icirc;m h&#257;&#8216;&#333;m&#601;&#x1E0F;&icirc;m &#8216;immw&#333; l&#275;&#8217;m&#333;r mah-yy&#275;&#8216;&#257;&#347;eh l&#257;&#8217;&icirc;&#353; &#8217;&#259;&#353;er yakeh &#8217;e&#x1E6F;-hap&#601;li&#353;&#601;t&icirc; hall&#257;z w&#601;h&#275;s&icirc;r &#x1E25;er&#601;p&acirc; m&#275;&#8216;al yi&#347;&#601;r&#257;&#8217;&#275;l k&icirc; m&icirc; hap&#601;li&#353;&#601;t&icirc; he&#8216;&#257;r&#275;l hazzeh k&icirc; &#x1E25;&#275;r&#275;f m<sup>a</sup>&#8216;ar&#601;&#x1E35;w&#333;&#x1E6F; &#8217;&#277;l&#333;h&icirc;m &#x1E25;ayy&icirc;m: </P>
<P>27&nbsp;wayy&#333;&#8217;mer lw&#333; h&#257;&#8216;&#257;m kad&#257;&#x1E07;&#257;r hazzeh l&#275;&#8217;m&#333;r k&#333;h y&#275;&#8216;&#257;&#347;eh l&#257;&#8217;&icirc;&#353; &#8217;&#259;&#353;er yakenn&ucirc;: </P>
<P>28&nbsp;wayyi&#353;&#601;m<sup>a</sup>&#8216; &#8217;&#277;l&icirc;&#8217;&#257;&#x1E07; &#8217;&#257;&#x1E25;&icirc;w hag&#257;&#x1E0F;w&#333;l b&#601;&#x1E0F;ab&#601;rw&#333; &#8217;el-h&#257;&#8217;&#259;n&#257;&#353;&icirc;m wayyi&#x1E25;ar-&#8217;af &#8217;&#277;l&icirc;&#8217;&#257;&#x1E07; b&#601;&#x1E0F;&#257;wi&#x1E0F; wayy&#333;&#8217;mer| l&#257;mm&acirc;-zzeh y&#257;ra&#x1E0F;&#601;t&#257; w&#601;&#8216;al-m&icirc; n&#257;&#x1E6D;a&#353;&#601;t&#257; m&#601;&#8216;a&#x1E6D; ha&#x1E63;&#x1E63;&#333;&#8217;n h&acirc;&#275;nn&acirc; bammi&#x1E0F;&#601;b&#257;r &#8217;&#259;n&icirc; y&#257;&#x1E0F;<sup>a</sup>&#8216;&#601;t&icirc; &#8217;e&#x1E6F;-z&#601;&#x1E0F;&#333;n&#601;&#x1E35;&#257; w&#601;&#8217;&#275;&#x1E6F; r&#333;&#8216;a l&#601;&#x1E07;&#257;&#x1E07;e&#x1E35;&#257; k&icirc; l&#601;m<sup>a</sup>&#8216;an r&#601;&#8217;w&#333;&#x1E6F; hammil&#601;&#x1E25;&#257;m&acirc; y&#257;r&#257;&#x1E0F;&#601;t&#257;: </P>
<P>29&nbsp;wayy&#333;&#8217;mer d&#257;wi&#x1E0F; meh &#8216;&#257;&#347;&icirc;&#x1E6F;&icirc; &#8216;&#257;t&acirc; h&#259;lw&#333;&#8217; d&#257;&#x1E07;&#257;r h&ucirc;&#8217;: </P>
<P>30&nbsp;wayyiss&#333;&#x1E07; m&#275;&#8217;e&#x1E63;&#601;lw&#333; &#8217;el-m&ucirc;l &#8217;<sup>a</sup>&#x1E25;&#275;r wayy&#333;&#8217;mer kad&#257;&#x1E07;&#257;r hazzeh way&#601;&#353;i&#x1E07;uh&ucirc; h&#257;&#8216;&#257;m d&#257;&#x1E07;&#257;r kad&#257;&#x1E07;&#257;r h&#257;ri&#8217;&#353;w&#333;n: </P>
<P>31&nbsp;wayy&#601;&#353;&#353;&#257;m&#601;&#8216;&ucirc;<font color="red"><sup>1</font></sup> had&#601;&#x1E07;&#257;r&icirc;m &#8217;&#259;&#353;er diber d&#257;wi&#x1E0F; wayyagi&#x1E0F;&ucirc; lif&#601;n&ecirc;-&#353;&#257;&#8217;&ucirc;l wayyiqq&#257;&#x1E25;&#275;h&ucirc;: </P>
<P>32&nbsp;wayy&#333;&#8217;mer d&#257;wi&#x1E0F; &#8217;el-&#353;&#257;&#8217;&ucirc;l &#8217;al-yip&#333;l l&#275;&#x1E07;-&#8217;&#257;&#x1E0F;&#257;m &#8216;&#257;l&#257;yw &#8216;a&#x1E07;&#601;d&#601;&#x1E35;&#257; y&#275;l&#275;&#x1E35;&#601; w&#601;nil&#601;&#x1E25;am &#8216;im-hap&#601;li&#353;&#601;t&icirc; hazzeh: </P>
<P>33&nbsp;wayy&#333;&#8217;mer &#353;&#257;&#8217;&ucirc;l &#8217;el-d&#257;wi&#x1E0F; l&#333;&#8217; &#x1E6F;&ucirc;&#x1E35;al l&#257;le&#x1E35;e&#x1E6F; &#8217;el-hap&#601;li&#353;&#601;t&icirc; hazzeh l&#601;hill&#257;&#x1E25;&#275;m &#8216;immw&#333; k&icirc;-n<sup>a</sup>&#8216;ar &#8217;at&acirc; w&#601;h&ucirc;&#8217; &#8217;&icirc;&#353; mil&#601;&#x1E25;&#257;m&acirc; minn&#601;&#8216;ur&#257;yw: s</P>
<P>34&nbsp;wayy&#333;&#8217;mer d&#257;wi&#x1E0F; &#8217;el-&#353;&#257;&#8217;&ucirc;l r&#333;&#8216;eh h&#257;y&acirc; &#8216;a&#x1E07;&#601;d&#601;&#x1E35;&#257; l&#601;&#8217;&#257;&#x1E07;&icirc;w ba&#x1E63;&#x1E63;&#333;&#8217;n &ucirc;&#x1E07;&#257;&#8217; h&#257;&#8217;&#259;r&icirc; w&#601;&#8217;e&#x1E6F;-hadw&#333;&#x1E07; w&#601;n&#257;&#347;&#257;&#8217; &#347;eh m&#275;h&#257;&#8216;&#275;&#x1E0F;er: </P>
<P>35&nbsp;w&#601;y&#257;&#x1E63;&#257;&#8217;&#x1E6F;&icirc; &#8217;<sup>a</sup>&#x1E25;&#259;r&#257;yw w&#601;hiki&#x1E6F;&icirc;w w&#601;hi&#x1E63;&#x1E63;al&#601;t&icirc; mip&icirc;w wayy&#257;q&#257;m &#8216;&#257;lay w&#601;he&#x1E25;&#277;zaq&#601;t&icirc; biz&#601;q&#257;nw&#333; w&#601;hiki&#x1E6F;&icirc;w wah&#259;m&icirc;t&icirc;w: </P>
<P>36&nbsp;gam &#8217;e&#x1E6F;-h&#257;&#8217;&#259;r&icirc; gam-hadw&#333;&#x1E07; hik&acirc; &#8216;a&#x1E07;&#601;de&#x1E35;&#257; w&#601;h&#257;y&acirc; hap&#601;li&#353;&#601;t&icirc; he&#8216;&#257;r&#275;l hazzeh k&#601;&#8217;<sup>a</sup>&#x1E25;a&#x1E0F; m&#275;hem k&icirc; &#x1E25;&#275;r&#275;f m<sup>a</sup>&#8216;ar&#601;&#x1E35;&#333;&#x1E6F; &#8217;&#277;l&#333;h&icirc;m &#x1E25;ayy&icirc;m: s</P>
<P>37&nbsp;wayy&#333;&#8217;mer d&#257;wi&#x1E0F; y&#601;hw&acirc; &#8217;&#259;&#353;er hi&#x1E63;&#x1E63;ilan&icirc; m&icirc;ya&#x1E0F; h&#257;&#8217;&#259;r&icirc; &ucirc;m&icirc;ya&#x1E0F; had&#333;&#x1E07; h&ucirc;&#8217; ya&#x1E63;&#x1E63;&icirc;l&#275;n&icirc; m&icirc;ya&#x1E0F; hap&#601;li&#353;&#601;t&icirc; hazzeh swayy&#333;&#8217;mer &#353;&#257;&#8217;&ucirc;l &#8217;el-d&#257;wi&#x1E0F; l&#275;&#x1E35;&#601; wayhw&acirc; yih&#601;yeh &#8216;imm&#257;&#x1E35;&#601;: </P>
<P>38&nbsp;wayyal&#601;b&#275;&#353; &#353;&#257;&#8217;&ucirc;l &#8217;e&#x1E6F;-d&#257;wi&#x1E0F; mad&#257;yw w&#601;n&#257;&#x1E6F;an qw&#333;&#x1E07;<sup>a</sup>&#8216; n&#601;&#x1E25;&#333;&#353;e&#x1E6F; &#8216;al-r&#333;&#8217;&#353;w&#333; wayyal&#601;b&#275;&#353; &#8217;&#333;&#x1E6F;w&#333; &#353;ir&#601;yw&#333;n: </P>
<P>39&nbsp;wayy<sup>a</sup>&#x1E25;&#601;g&#333;r d&#257;wi&#x1E0F; &#8217;e&#x1E6F;-&#x1E25;ar&#601;bw&#333; m&#275;&#8216;al l&#601;mad&#257;yw wayy&#333;&#8217;el l&#257;le&#x1E35;e&#x1E6F; k&icirc; l&#333;&#8217;-niss&acirc; wayy&#333;&#8217;mer d&#257;wi&#x1E0F; &#8217;el-&#353;&#257;&#8217;&ucirc;l l&#333;&#8217; &#8217;&ucirc;&#x1E35;al l&#257;le&#x1E35;e&#x1E6F; b&#257;&#8217;&#275;lleh k&icirc; l&#333;&#8217; niss&icirc;&#x1E6F;&icirc; way&#601;sir&#275;m d&#257;wi&#x1E0F; m&#275;&#8216;&#257;l&#257;yw: </P>
<P>40&nbsp;wayyiqq<sup>a</sup>&#x1E25; maq&#601;lw&#333; b&#601;y&#257;&#x1E0F;w&#333; wayyi&#x1E07;&#601;&#x1E25;ar-lw&#333; &#x1E25;&#259;mi&#353;&#353;&acirc; &#x1E25;alluq&ecirc;-&#8217;&#259;&#x1E07;&#257;n&icirc;m| min-hann<sup>a</sup>&#x1E25;al wayy&#257;&#347;em &#8217;&#333;&#x1E6F;&#257;m bi&#x1E35;&#601;l&icirc; h&#257;r&#333;&#8216;&icirc;m &#8217;&#259;&#353;er-lw&#333; &ucirc;&#x1E07;ayyal&#601;q&ucirc;&#x1E6D; w&#601;qall&#601;&#8216;w&#333; &#x1E07;&#601;y&#257;&#x1E0F;w&#333; wayyiga&#353; &#8217;el-hap&#601;li&#353;&#601;t&icirc;: </P>
<P>41&nbsp;wayy&#275;le&#x1E35;&#601; hap&#601;li&#353;&#601;t&icirc; h&#333;l&#275;&#x1E35;&#601; w&#601;q&#257;r&#275;&#x1E07; &#8217;el-d&#257;wi&#x1E0F; w&#601;h&#257;&#8217;&icirc;&#353; n&#333;&#347;&#275;&#8217; ha&#x1E63;&#x1E63;inn&acirc; l&#601;f&#257;n&#257;yw: </P>
<P>42&nbsp;wayyab&#275;&#x1E6D; hap&#601;li&#353;&#601;t&icirc; wayyir&#601;&#8217;eh &#8217;e&#x1E6F;-d&#257;wi&#x1E0F; wayyi&#x1E07;&#601;z&#275;h&ucirc; k&icirc;-h&#257;y&acirc; n<sup>a</sup>&#8216;ar w&#601;&#8217;a&#x1E0F;&#601;m&#333;n&icirc; &#8216;im-y&#601;f&#275;h mar&#601;&#8217;eh: </P>
<P>43&nbsp;wayy&#333;&#8217;mer hap&#601;li&#353;&#601;t&icirc; &#8217;el-d&#257;wi&#x1E0F; h&#259;&#x1E35;ele&#x1E07; &#8217;&#257;n&#333;&#x1E35;&icirc; k&icirc;-&#8217;at&acirc; &#x1E07;&#257;&#8217;-&#8217;&#275;lay bammaq&#601;lw&#333;&#x1E6F; way&#601;qall&#275;l hap&#601;li&#353;&#601;t&icirc; &#8217;e&#x1E6F;-d&#257;wi&#x1E0F; b&#275;&#8217;l&#333;h&#257;yw: </P>
<P>44&nbsp;wayy&#333;&#8217;mer hap&#601;li&#353;&#601;t&icirc; &#8217;el-d&#257;wi&#x1E0F; l&#601;&#x1E35;&acirc; &#8217;&#275;lay w&#601;&#8217;et&#601;n&acirc; &#8217;e&#x1E6F;-b&#601;&#347;&#257;r&#601;&#x1E35;&#257; l&#601;&#8216;w&#333;f ha&#353;&#353;&#257;mayim &ucirc;l&#601;&#x1E07;eh&#277;ma&#x1E6F; ha&#347;&#347;&#257;&#x1E0F;eh: s</P>
<P>45&nbsp;wayy&#333;&#8217;mer d&#257;wi&#x1E0F; &#8217;el-hap&#601;li&#353;&#601;t&icirc; &#8217;at&acirc; b&#257;&#8217; &#8217;&#275;lay b&#601;&#x1E25;ere&#x1E07; &ucirc;&#x1E07;<sup>a</sup>&#x1E25;&#259;n&icirc;&#x1E6F; &ucirc;&#x1E07;&#601;&#x1E35;&icirc;&#x1E0F;w&#333;n w&#601;&#8217;&#257;n&#333;&#x1E35;&icirc; &#x1E07;&#257;&#8217;-&#8217;&#275;ley&#x1E35;&#257; b&#601;&#353;&#275;m y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc; m<sup>a</sup>&#8216;ar&#601;&#x1E35;w&#333;&#x1E6F; yi&#347;&#601;r&#257;&#8217;&#275;l &#8217;&#259;&#353;er &#x1E25;&#275;raf&#601;t&#257;: </P>
<P>46&nbsp;hayyw&#333;m hazzeh y&#601;sager&#601;&#x1E35;&#257; y&#601;hw&acirc; b&#601;y&#257;&#x1E0F;&icirc; w&#601;hik&icirc;&#x1E6F;i&#x1E35;&#257; wah&#259;sir&#333;&#x1E6F;&icirc; &#8217;e&#x1E6F;-r&#333;&#8217;&#353;&#601;&#x1E35;&#257; m&#275;&#8216;&#257;ley&#x1E35;&#257; w&#601;n&#257;&#x1E6F;at&icirc; pe&#x1E21;er m<sup>a</sup>&#x1E25;&#259;n&#275;h f&#601;li&#353;&#601;t&icirc;m hayyw&#333;m hazzeh l&#601;&#8216;w&#333;f ha&#353;&#353;&#257;mayim &ucirc;l&#601;&#x1E25;ayya&#x1E6F; h&#257;&#8217;&#257;re&#x1E63; w&#601;y&#275;&#x1E0F;&#601;&#8216;&ucirc; k&#257;l-h&#257;&#8217;&#257;re&#x1E63; k&icirc; y&#275;&#353; &#8217;&#277;l&#333;h&icirc;m l&#601;yi&#347;&#601;r&#257;&#8217;&#275;l: </P>
<P>47&nbsp;w&#601;y&#275;&#x1E0F;&#601;&#8216;&ucirc; k&#257;l-haqq&acirc;&#257;l hazzeh k&icirc;-l&#333;&#8217; b&#601;&#x1E25;ere&#x1E07; &ucirc;&#x1E07;<sup>a</sup>&#x1E25;&#259;n&icirc;&#x1E6F; y&#601;hw&#333;&#353;&icirc;&#8216;a y&#601;hw&acirc; k&icirc; layhw&acirc; hammil&#601;&#x1E25;&#257;m&acirc; w&#601;n&#257;&#x1E6F;an &#8217;e&#x1E6F;&#601;&#x1E35;em b&#601;y&#257;&#x1E0F;&#275;n&ucirc;: </P>
<P>48&nbsp;w&#601;h&#257;y&acirc; k&icirc;-q&#257;m hap&#601;li&#353;&#601;t&icirc; wayy&#275;le&#x1E35;&#601; wayyiq&#601;ra&#x1E07; liq&#601;ra&#8217;&#x1E6F; d&#257;wi&#x1E0F; way&#601;mah&#275;r d&#257;wi&#x1E0F; wayy&#257;r&#257;&#x1E63; hamm<sup>a</sup>&#8216;&#259;r&#257;&#x1E35;&acirc; liq&#601;ra&#8217;&#x1E6F; hap&#601;li&#353;&#601;t&icirc;: </P>
<P>49&nbsp;wayyi&#353;&#601;l<sup>a</sup>&#x1E25; d&#257;wi&#x1E0F; &#8217;e&#x1E6F;-y&#257;&#x1E0F;w&#333; &#8217;el-hakel&icirc; wayyiqq<sup>a</sup>&#x1E25; mi&#353;&#353;&#257;m &#8217;e&#x1E07;en way&#601;qall<sup>a</sup>&#8216; wayya&#x1E35;&#601; &#8217;e&#x1E6F;-hap&#601;li&#353;&#601;t&icirc; &#8217;el-mi&#x1E63;&#601;&#x1E25;w&#333; wati&#x1E6D;&#601;b<sup>a</sup>&#8216; h&#257;&#8217;e&#x1E07;en b&#601;mi&#x1E63;&#601;&#x1E25;w&#333; wayyip&#333;l &#8216;al-p&#257;n&#257;yw &#8217;&#257;r&#601;&#x1E63;&acirc;: </P>
<P>50&nbsp;wayye&#x1E25;&#277;zaq d&#257;wi&#x1E0F; min-hap&#601;li&#353;&#601;t&icirc; baqqel<sup>a</sup>&#8216; &ucirc;&#x1E07;&#257;&#8217;e&#x1E07;en wayya&#x1E35;&#601; &#8217;e&#x1E6F;-hap&#601;li&#353;&#601;t&icirc; way&#601;m&icirc;&#x1E6F;&#275;h&ucirc; w&#601;&#x1E25;ere&#x1E07; &#8217;&ecirc;n b&#601;ya&#x1E0F;-d&#257;wi&#x1E0F;: </P>
<P>51&nbsp;wayy&#257;r&#257;&#x1E63; d&#257;wi&#x1E0F; wayy<sup>a</sup>&#8216;&#259;m&#333;&#x1E0F; &#8217;el-hap&#601;li&#353;&#601;t&icirc; wayyiqq<sup>a</sup>&#x1E25; &#8217;e&#x1E6F;-&#x1E25;ar&#601;bw&#333; wayyi&#353;&#601;l&#601;f&#257;h mit<sup>a</sup>&#8216;&#601;r&#257;h way&#601;m&#333;&#x1E6F;&#601;&#x1E6F;&#275;h&ucirc; wayyi&#x1E35;&#601;r&#257;&#x1E6F;-b&#257;h &#8217;e&#x1E6F;-r&#333;&#8217;&#353;w&#333; wayyir&#601;&#8217;&ucirc; hap&#601;li&#353;&#601;t&icirc;m k&icirc;-m&#275;&#x1E6F; gibw&#333;r&#257;m wayy&#257;nus&ucirc;: </P>
<P>52&nbsp;wayy&#257;qum&ucirc; &#8217;an&#601;&#353;&ecirc; yi&#347;&#601;r&#257;&#8217;&#275;l w&icirc;h&ucirc;&#x1E0F;&acirc; wayy&#257;ri&#8216;&ucirc; wayyir&#601;d&#601;f&ucirc; &#8217;e&#x1E6F;-hap&#601;li&#353;&#601;t&icirc;m &#8216;a&#x1E0F;-bw&#333;&#8217;&#259;&#x1E35;&#257; &#x1E21;ay&#601;&#8217; w&#601;&#8216;a&#x1E0F; &#353;<sup>a</sup>&#8216;&#259;r&ecirc; &#8216;eq&#601;rw&#333;n wayyip&#601;l&ucirc; &#x1E25;al&#601;l&ecirc; f&#601;li&#353;&#601;t&icirc;m b&#601;&#x1E0F;ere&#x1E35;&#601; &#353;<sup>a</sup>&#8216;&#259;rayim w&#601;&#8216;a&#x1E0F;-ga&#x1E6F; w&#601;&#8216;a&#x1E0F;-&#8216;eq&#601;rw&#333;n: </P>
<P>53&nbsp;wayy&#257;&#353;u&#x1E07;&ucirc; b&#601;n&ecirc; yi&#347;&#601;r&#257;&#8217;&#275;l mid&#601;l&#333;q &#8217;<sup>a</sup>&#x1E25;&#259;r&ecirc; f&#601;li&#353;&#601;t&icirc;m wayy&#257;&#353;&#333;ss&ucirc; &#8217;e&#x1E6F;-m<sup>a</sup>&#x1E25;&#259;n&ecirc;hem: </P>
<P>54&nbsp;wayyiqq<sup>a</sup>&#x1E25; d&#257;wi&#x1E0F; &#8217;e&#x1E6F;-r&#333;&#8217;&#353; hap&#601;li&#353;&#601;t&icirc; way&#601;&#x1E07;i&#8217;&#275;h&ucirc; y&#601;r&ucirc;&#353;&#257;l&#257;im w&#601;&#8217;e&#x1E6F;-k&#275;l&#257;yw &#347;&#257;m b&#601;&#8217;&acirc;&#335;lw&#333;: s</P>
<P>55&nbsp;w&#601;&#x1E35;ir&#601;&#8217;w&#333;&#x1E6F; &#353;&#257;&#8217;&ucirc;l &#8217;e&#x1E6F;-d&#257;wi&#x1E0F; y&#333;&#x1E63;&#275;&#8217; liq&#601;ra&#8217;&#x1E6F; hap&#601;li&#353;&#601;t&icirc; &#8217;&#257;mar &#8217;el-&#8217;a&#x1E07;&#601;n&#275;r &#347;ar ha&#x1E63;&#x1E63;&#257;&#x1E07;&#257;&#8217; ben-m&icirc;-zeh hann<sup>a</sup>&#8216;ar &#8217;a&#x1E07;&#601;n&#275;r wayy&#333;&#8217;mer &#8217;a&#x1E07;&#601;n&#275;r &#x1E25;&ecirc;-naf&#601;&#353;&#601;&#x1E35;&#257; hammele&#x1E35;&#601; &#8217;im-y&#257;&#x1E0F;&#257;&#8216;&#601;t&icirc;: </P>
<P>56&nbsp;wayy&#333;&#8217;mer hammele&#x1E35;&#601; &#353;&#601;&#8217;al &#8217;at&acirc; ben-m&icirc;-zeh h&#257;&#8216;&#257;lem: s</P>
<P>57&nbsp;&ucirc;&#x1E35;&#601;&#353;&ucirc;&#x1E07; d&#257;wi&#x1E0F; m&#275;hakw&#333;&#x1E6F; &#8217;e&#x1E6F;-hap&#601;li&#353;&#601;t&icirc; wayyiqq<sup>a</sup>&#x1E25; &#8217;&#333;&#x1E6F;w&#333; &#8217;a&#x1E07;&#601;n&#275;r way&#601;&#x1E07;i&#8217;&#275;h&ucirc; lif&#601;n&ecirc; &#353;&#257;&#8217;&ucirc;l w&#601;r&#333;&#8217;&#353; hap&#601;li&#353;&#601;t&icirc; b&#601;y&#257;&#x1E0F;w&#333;: </P>
<P>58&nbsp;wayy&#333;&#8217;mer &#8217;&#275;l&#257;yw &#353;&#257;&#8217;&ucirc;l ben-m&icirc; &#8217;at&acirc; hann&#257;&#8216;ar wayy&#333;&#8217;mer d&#257;wi&#x1E0F; ben-&#8216;a&#x1E07;&#601;d&#601;&#x1E35;&#257; yi&#353;ay b&ecirc;&#x1E6F; hall<sup>a</sup>&#x1E25;&#601;m&icirc;: </P>
</TD>
</TABLE>
<P><HR>
<CENTER>
<A HREF="sa1018.htm">Next: 1 Samuel (1 Shmuel) Chapter 18</A></CENTER>
</BODY>
</HTML>
