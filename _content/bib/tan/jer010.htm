<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer010.htm">Polyglot</A>&nbsp;
<A HREF="../kjv/jer010.htm">KJV</A>&nbsp;
<A HREF="../sep/jer010.htm">Sep</A>&nbsp;
<A HREF="../vul/jer010.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer009.htm">Previous</A>&nbsp;
<A HREF="jer011.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 10</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;שִׁמְע֣וּ אֶת־הַדָּבָ֗ר אֲשֶׁ֨ר דִּבֶּ֧ר יְהוָ֛ה עֲלֵיכֶ֖ם בֵּ֥ית יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כֹּ֣ה׀ אָמַ֣ר יְהוָ֗ה אֶל־דֶּ֤רֶךְ הַגּוֹיִם֙ אַל־תִּלְמָ֔דוּ וּמֵאֹת֥וֹת הַשָּׁמַ֖יִם אַל־תֵּחָ֑תּוּ כִּֽי־יֵחַ֥תּוּ הַגּוֹיִ֖ם מֵהֵֽמָּה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּֽי־חֻקּ֥וֹת הָֽעַמִּ֖ים הֶ֣בֶל ה֑וּא כִּֽי־עֵץ֙ מִיַּ֣עַר כְּרָת֔וֹ מַעֲשֵׂ֥ה יְדֵ֥י־חָרָ֖שׁ בַּֽמַּעֲצָֽד׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בְּכֶ֥סֶף וּבְזָהָ֖ב יְיַפֵּ֑הוּ בְּמַסְמְר֧וֹת וּבְמַקָּב֛וֹת יְחַזְּק֖וּם וְל֥וֹא יָפִֽיק׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כְּתֹ֨מֶר מִקְשָׁ֥ה הֵ֙מָּה֙ וְלֹ֣א יְדַבֵּ֔רוּ נָשׂ֥וֹא יִנָּשׂ֖וּא כִּ֣י לֹ֣א יִצְעָ֑דוּ אַל־תִּֽירְא֤וּ מֵהֶם֙ כִּי־לֹ֣א יָרֵ֔עוּ וְגַם־הֵיטֵ֖יב אֵ֥ין אוֹתָֽם׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;מֵאֵ֥ין כָּמ֖וֹךָ יְהוָ֑ה גָּד֥וֹל אַתָּ֛ה וְגָד֥וֹל שִׁמְךָ֖ בִּגְבוּרָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מִ֣י לֹ֤א יִֽרָאֲךָ֙ מֶ֣לֶךְ הַגּוֹיִ֔ם כִּ֥י לְךָ֖ יָאָ֑תָה כִּ֣י בְכָל־חַכְמֵ֧י הַגּוֹיִ֛ם וּבְכָל־מַלְכוּתָ֖ם מֵאֵ֥ין כָּמֽוֹךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּבְאַחַ֖ת יִבְעֲר֣וּ וְיִכְסָ֑לוּ מוּסַ֥ר הֲבָלִ֖ים עֵ֥ץ הֽוּא׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כֶּ֣סֶף מְרֻקָּ֞ע מִתַּרְשִׁ֣ישׁ יוּבָ֗א וְזָהָב֙ מֵֽאוּפָ֔ז מַעֲשֵׂ֥ה חָרָ֖שׁ וִידֵ֣י צוֹרֵ֑ף תְּכֵ֤לֶת וְאַרְגָּמָן֙ לְבוּשָׁ֔ם מַעֲשֵׂ֥ה חֲכָמִ֖ים כֻּלָּֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַֽיהוָ֤ה אֱלֹהִים֙ אֱמֶ֔ת הֽוּא־אֱלֹהִ֥ים חַיִּ֖ים וּמֶ֣לֶךְ עוֹלָ֑ם מִקִּצְפּוֹ֙ תִּרְעַ֣שׁ הָאָ֔רֶץ וְלֹֽא־יָכִ֥לוּ גוֹיִ֖ם זַעְמֽוֹ׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּדְנָה֙ תֵּאמְר֣וּן לְה֔וֹם אֱלָ֣הַיָּ֔א דִּֽי־שְׁמַיָּ֥א וְאַרְקָ֖א לָ֣א עֲבַ֑דוּ יֵאבַ֧דוּ מֵֽאַרְעָ֛א וּמִן־תְּח֥וֹת שְׁמַיָּ֖א אֵֽלֶּה׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עֹשֵׂ֥ה אֶ֙רֶץ֙ בְּכֹח֔וֹ מֵכִ֥ין תֵּבֵ֖ל בְּחָכְמָת֑וֹ וּבִתְבוּנָת֖וֹ נָטָ֥ה שָׁמָֽיִם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לְק֨וֹל תִּתּ֜וֹ הֲמ֥וֹן מַ֙יִם֙ בַּשָּׁמַ֔יִם וַיַּעֲלֶ֥ה נְשִׂאִ֖ים מִקְצֵ֣ה <font color="brown">ארץ</font> <font color="blue">הָאָ֑רֶץ</font> בְּרָקִ֤ים לַמָּטָר֙ עָשָׂ֔ה וַיּ֥וֹצֵא ר֖וּחַ מֵאֹצְרֹתָֽיו׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;נִבְעַ֤ר כָּל־אָדָם֙ מִדַּ֔עַת הֹבִ֥ישׁ כָּל־צוֹרֵ֖ף מִפָּ֑סֶל כִּ֛י שֶׁ֥קֶר נִסְכּ֖וֹ וְלֹא־ר֥וּחַ בָּֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הֶ֣בֶל הֵ֔מָּה מַעֲשֵׂ֖ה תַּעְתֻּעִ֑ים בְּעֵ֥ת פְּקֻדָּתָ֖ם יֹאבֵֽדוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לֹֽא־כְאֵ֜לֶּה חֵ֣לֶק יַעֲקֹ֗ב כִּֽי־יוֹצֵ֤ר הַכֹּל֙ ה֔וּא וְיִ֨שְׂרָאֵ֔ל שֵׁ֖בֶט נַֽחֲלָת֑וֹ יְהוָ֥ה צְבָא֖וֹת שְׁמֽוֹ׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אִסְפִּ֥י מֵאֶ֖רֶץ כִּנְעָתֵ֑ךְ <font color="brown">ישבתי</font> <font color="blue">יֹשֶׁ֖בֶת</font> בַּמָּצֽוֹר׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּֽי־כֹה֙ אָמַ֣ר יְהוָ֔ה הִנְנִ֥י קוֹלֵ֛עַ אֶת־יוֹשְׁבֵ֥י הָאָ֖רֶץ בַּפַּ֣עַם הַזֹּ֑את וַהֲצֵר֥וֹתִי לָהֶ֖ם לְמַ֥עַן יִמְצָֽאוּ׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;א֥וֹי לִי֙ עַל־שִׁבְרִ֔י נַחְלָ֖ה מַכָּתִ֑י וַאֲנִ֣י אָמַ֔רְתִּי אַ֛ךְ זֶ֥ה חֳלִ֖י וְאֶשָּׂאֶֽנּוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אָהֳלִ֣י שֻׁדָּ֔ד וְכָל־מֵיתָרַ֖י נִתָּ֑קוּ בָּנַ֤י יְצָאֻ֙נִי֙ וְאֵינָ֔ם אֵין־נֹטֶ֥ה עוֹד֙ אָהֳלִ֔י וּמֵקִ֖ים יְרִיעוֹתָֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כִּ֤י נִבְעֲרוּ֙ הָֽרֹעִ֔ים וְאֶת־יְהוָ֖ה לֹ֣א דָרָ֑שׁוּ עַל־כֵּן֙ לֹ֣א הִשְׂכִּ֔ילוּ וְכָל־מַרְעִיתָ֖ם נָפֽוֹצָה׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;ק֤וֹל שְׁמוּעָה֙ הִנֵּ֣ה בָאָ֔ה וְרַ֥עַשׁ גָּד֖וֹל מֵאֶ֣רֶץ צָפ֑וֹן לָשׂ֞וּם אֶת־עָרֵ֧י יְהוּדָ֛ה שְׁמָמָ֖ה מְע֥וֹן תַּנִּֽים׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;יָדַ֣עְתִּי יְהוָ֔ה כִּ֛י לֹ֥א לָאָדָ֖ם דַּרְכּ֑וֹ לֹֽא־לְאִ֣ישׁ הֹלֵ֔ךְ וְהָכִ֖ין אֶֽת־צַעֲדֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;יַסְּרֵ֥נִי יְהוָ֖ה אַךְ־בְּמִשְׁפָּ֑ט אַל־בְּאַפְּךָ֖ פֶּן־תַּמְעִטֵֽנִי׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;שְׁפֹ֣ךְ חֲמָתְךָ֗ עַל־הַגּוֹיִם֙ אֲשֶׁ֣ר לֹֽא־יְדָע֔וּךָ וְעַל֙ מִשְׁפָּח֔וֹת אֲשֶׁ֥ר בְּשִׁמְךָ֖ לֹ֣א קָרָ֑אוּ כִּֽי־אָכְל֣וּ אֶֽת־יַעֲקֹ֗ב וַאֲכָלֻ֙הוּ֙ וַיְכַלֻּ֔הוּ וְאֶת־נָוֵ֖הוּ הֵשַֽׁמּוּ׃ פ</P>
</TD>
<TD WIDTH="50%">
<P>1&nbsp;&#353;im&#601;&#8216;&ucirc; &#8217;e&#x1E6F;-had&#257;&#x1E07;&#257;r &#8217;&#259;&#353;er diber y&#601;hw&acirc; &#8216;&#259;l&ecirc;&#x1E35;em b&ecirc;&#x1E6F; yi&#347;&#601;r&#257;&#8217;&#275;l: </P>
<P>2&nbsp;k&#333;h| &#8217;&#257;mar y&#601;hw&acirc; &#8217;el-dere&#x1E35;&#601; hagw&#333;yim &#8217;al-til&#601;m&#257;&#x1E0F;&ucirc; &ucirc;m&#275;&#8217;&#333;&#x1E6F;w&#333;&#x1E6F; ha&#353;&#353;&#257;mayim &#8217;al-t&#275;&#x1E25;&#257;t&ucirc; k&icirc;-y&#275;&#x1E25;at&ucirc; hagw&#333;yim m&#275;h&#275;mm&acirc;: </P>
<P>3&nbsp;k&icirc;-&#x1E25;uqqw&#333;&#x1E6F; h&#257;&#8216;amm&icirc;m he&#x1E07;el h&ucirc;&#8217; k&icirc;-&#8216;&#275;&#x1E63; m&icirc;y<sup>a</sup>&#8216;ar k&#601;r&#257;&#x1E6F;w&#333; m<sup>a</sup>&#8216;&#259;&#347;&#275;h y&#601;&#x1E0F;&ecirc;-&#x1E25;&#257;r&#257;&#353; bamm<sup>a</sup>&#8216;&#259;&#x1E63;&#257;&#x1E0F;: </P>
<P>4&nbsp;b&#601;&#x1E35;esef &ucirc;&#x1E07;&#601;z&acirc;&#257;&#x1E07; y&#601;yap&#275;h&ucirc; b&#601;mas&#601;m&#601;rw&#333;&#x1E6F; &ucirc;&#x1E07;&#601;maqq&#257;&#x1E07;w&#333;&#x1E6F; y&#601;&#x1E25;azz&#601;q&ucirc;m w&#601;lw&#333;&#8217; y&#257;f&icirc;q: </P>
<P>5&nbsp;k&#601;&#x1E6F;&#333;mer miq&#601;&#353;&acirc; h&#275;mm&acirc; w&#601;l&#333;&#8217; y&#601;&#x1E0F;ab&#275;r&ucirc; n&#257;&#347;w&#333;&#8217; yinn&#257;&#347;&ucirc;&#8217; k&icirc; l&#333;&#8217; yi&#x1E63;&#601;&#8216;&#257;&#x1E0F;&ucirc; &#8217;al-t&icirc;r&#601;&#8217;&ucirc; m&#275;hem k&icirc;-l&#333;&#8217; y&#257;r&#275;&#8216;&ucirc; w&#601;&#x1E21;am-h&ecirc;&#x1E6D;&ecirc;&#x1E07; &#8217;&ecirc;n &#8217;w&#333;&#x1E6F;&#257;m: s</P>
<P>6&nbsp;m&#275;&#8217;&ecirc;n k&#257;mw&#333;&#x1E35;&#257; y&#601;hw&acirc; g&#257;&#x1E0F;w&#333;l &#8217;at&acirc; w&#601;&#x1E21;&#257;&#x1E0F;w&#333;l &#353;im&#601;&#x1E35;&#257; bi&#x1E21;&#601;&#x1E07;&ucirc;r&acirc;: </P>
<P>7&nbsp;m&icirc; l&#333;&#8217; yir&#257;&#8217;&#259;&#x1E35;&#257; mele&#x1E35;&#601; hagw&#333;yim k&icirc; l&#601;&#x1E35;&#257; y&#257;&#8217;&#257;&#x1E6F;&acirc; k&icirc; &#x1E07;&#601;&#x1E35;&#257;l-&#x1E25;a&#x1E35;&#601;m&ecirc; hagw&#333;yim &ucirc;&#x1E07;&#601;&#x1E35;&#257;l-mal&#601;&#x1E35;&ucirc;&#x1E6F;&#257;m m&#275;&#8217;&ecirc;n k&#257;mw&#333;&#x1E35;&#257;: </P>
<P>8&nbsp;&ucirc;&#x1E07;&#601;&#8217;<sup>a</sup>&#x1E25;a&#x1E6F; yi&#x1E07;&#601;&#8216;&#259;r&ucirc; w&#601;yi&#x1E35;&#601;s&#257;l&ucirc; m&ucirc;sar h&#259;&#x1E07;&#257;l&icirc;m &#8216;&#275;&#x1E63; h&ucirc;&#8217;: </P>
<P>9&nbsp;kesef m&#601;ruqq&#257;&#8216; mitar&#601;&#353;&icirc;&#353; y&ucirc;&#x1E07;&#257;&#8217; w&#601;z&acirc;&#257;&#x1E07; m&#275;&#8217;&ucirc;f&#257;z m<sup>a</sup>&#8216;&#259;&#347;&#275;h &#x1E25;&#257;r&#257;&#353; w&icirc;&#x1E0F;&ecirc; &#x1E63;w&#333;r&#275;f t&#601;&#x1E35;&#275;le&#x1E6F; w&#601;&#8217;ar&#601;g&#257;m&#257;n l&#601;&#x1E07;&ucirc;&#353;&#257;m m<sup>a</sup>&#8216;&#259;&#347;&#275;h &#x1E25;&#259;&#x1E35;&#257;m&icirc;m kull&#257;m: </P>
<P>10&nbsp;wayhw&acirc; &#8217;&#277;l&#333;h&icirc;m &#8217;&#277;me&#x1E6F; h&ucirc;&#8217;-&#8217;&#277;l&#333;h&icirc;m &#x1E25;ayy&icirc;m &ucirc;mele&#x1E35;&#601; &#8216;w&#333;l&#257;m miqqi&#x1E63;&#601;pw&#333; tir&#601;&#8216;a&#353; h&#257;&#8217;&#257;re&#x1E63; w&#601;l&#333;&#8217;-y&#257;&#x1E35;il&ucirc; &#x1E21;w&#333;yim z<sup>a</sup>&#8216;&#601;mw&#333;: s</P>
<P>11&nbsp;ki&#x1E0F;&#601;n&acirc; t&#275;&#8217;m&#601;r&ucirc;n l&#601;hw&#333;m &#8217;&#277;l&acirc;ayy&#257;&#8217; d&icirc;-&#353;&#601;mayy&#257;&#8217; w&#601;&#8217;ar&#601;q&#257;&#8217; l&#257;&#8217; &#8216;&#259;&#x1E07;a&#x1E0F;&ucirc; y&#275;&#8217;&#x1E07;a&#x1E0F;&ucirc; m&#275;&#8217;ar&#601;&#8216;&#257;&#8217; &ucirc;min-t&#601;&#x1E25;w&#333;&#x1E6F; &#353;&#601;mayy&#257;&#8217; &#8217;&#275;lleh: s</P>
<P>12&nbsp;&#8216;&#333;&#347;&#275;h &#8217;ere&#x1E63; b&#601;&#x1E35;&#333;&#x1E25;w&#333; m&#275;&#x1E35;&icirc;n t&#275;&#x1E07;&#275;l b&#601;&#x1E25;&#257;&#x1E35;&#601;m&#257;&#x1E6F;w&#333; &ucirc;&#x1E07;i&#x1E6F;&#601;&#x1E07;&ucirc;n&#257;&#x1E6F;w&#333; n&#257;&#x1E6D;&acirc; &#353;&#257;m&#257;yim: </P>
<P>13&nbsp;l&#601;qw&#333;l titw&#333; h&#259;mw&#333;n mayim ba&#353;&#353;&#257;mayim wayy<sup>a</sup>&#8216;&#259;leh n&#601;&#347;i&#8217;&icirc;m miq&#601;&#x1E63;&#275;h <font color="brown">&#8217;ere&#x1E63;</font> <font color="blue">h&#257;&#8217;&#257;re&#x1E63;</font> b&#601;r&#257;q&icirc;m lamm&#257;&#x1E6D;&#257;r &#8216;&#257;&#347;&acirc; wayyw&#333;&#x1E63;&#275;&#8217; r&ucirc;&#x1E25;a m&#275;&#8217;&#333;&#x1E63;&#601;r&#333;&#x1E6F;&#257;yw: </P>
<P>14&nbsp;ni&#x1E07;&#601;&#8216;ar k&#257;l-&#8217;&#257;&#x1E0F;&#257;m mid<sup>a</sup>&#8216;a&#x1E6F; h&#333;&#x1E07;&icirc;&#353; k&#257;l-&#x1E63;w&#333;r&#275;f mip&#257;sel k&icirc; &#353;eqer nis&#601;kw&#333; w&#601;l&#333;&#8217;-r&ucirc;&#x1E25;a b&#257;m: </P>
<P>15&nbsp;he&#x1E07;el h&#275;mm&acirc; m<sup>a</sup>&#8216;&#259;&#347;&#275;h t<sup>a</sup>&#8216;&#601;tu&#8216;&icirc;m b&#601;&#8216;&#275;&#x1E6F; p&#601;qud&#257;&#x1E6F;&#257;m y&#333;&#8217;&#x1E07;&#275;&#x1E0F;&ucirc;: </P>
<P>16&nbsp;l&#333;&#8217;-&#x1E35;&#601;&#8217;&#275;lleh &#x1E25;&#275;leq y<sup>a</sup>&#8216;&#259;q&#333;&#x1E07; k&icirc;-yw&#333;&#x1E63;&#275;r hak&#333;l h&ucirc;&#8217; w&#601;yi&#347;&#601;r&#257;&#8217;&#275;l &#353;&#275;&#x1E07;e&#x1E6D; n<sup>a</sup>&#x1E25;&#259;l&#257;&#x1E6F;w&#333; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#353;&#601;mw&#333;: s</P>
<P>17&nbsp;&#8217;is&#601;p&icirc; m&#275;&#8217;ere&#x1E63; kin&#601;&#8216;&#257;&#x1E6F;&#275;&#x1E35;&#601; <font color="brown">y&#333;&#353;a&#x1E07;&#601;t&icirc;</font> <font color="blue">y&#333;&#353;e&#x1E07;e&#x1E6F;</font> bamm&#257;&#x1E63;w&#333;r: s</P>
<P>18&nbsp;k&icirc;-&#x1E35;&#333;h &#8217;&#257;mar y&#601;hw&acirc; hin&#601;n&icirc; qw&#333;l&#275;&#8216;a &#8217;e&#x1E6F;-yw&#333;&#353;&#601;&#x1E07;&ecirc; h&#257;&#8217;&#257;re&#x1E63; bap<sup>a</sup>&#8216;am hazz&#333;&#8217;&#x1E6F; wah&#259;&#x1E63;&#275;rw&#333;&#x1E6F;&icirc; l&acirc;em l&#601;m<sup>a</sup>&#8216;an yim&#601;&#x1E63;&#257;&#8217;&ucirc;: s</P>
<P>19&nbsp;&#8217;w&#333;y l&icirc; &#8216;al-&#353;i&#x1E07;&#601;r&icirc; n<sup>a</sup>&#x1E25;&#601;l&acirc; mak&#257;&#x1E6F;&icirc; wa&#8217;&#259;n&icirc; &#8217;&#257;mar&#601;t&icirc; &#8217;a&#x1E35;&#601; zeh &#x1E25;&#335;l&icirc; w&#601;&#8217;e&#347;&#347;&#257;&#8217;enn&ucirc;: </P>
<P>20&nbsp;&#8217;&acirc;&#335;l&icirc; &#353;ud&#257;&#x1E0F; w&#601;&#x1E35;&#257;l-m&ecirc;&#x1E6F;&#257;ray nit&#257;q&ucirc; b&#257;nay y&#601;&#x1E63;&#257;&#8217;un&icirc; w&#601;&#8217;&ecirc;n&#257;m &#8217;&ecirc;n-n&#333;&#x1E6D;eh &#8216;w&#333;&#x1E0F; &#8217;&acirc;&#335;l&icirc; &ucirc;m&#275;q&icirc;m y&#601;r&icirc;&#8216;w&#333;&#x1E6F;&#257;y: </P>
<P>21&nbsp;k&icirc; ni&#x1E07;&#601;&#8216;&#259;r&ucirc; h&#257;r&#333;&#8216;&icirc;m w&#601;&#8217;e&#x1E6F;-y&#601;hw&acirc; l&#333;&#8217; &#x1E0F;&#257;r&#257;&#353;&ucirc; &#8216;al-k&#275;n l&#333;&#8217; hi&#347;&#601;k&icirc;l&ucirc; w&#601;&#x1E35;&#257;l-mar&#601;&#8216;&icirc;&#x1E6F;&#257;m n&#257;fw&#333;&#x1E63;&acirc;: s</P>
<P>22&nbsp;qw&#333;l &#353;&#601;m&ucirc;&#8216;&acirc; hinn&#275;h &#x1E07;&#257;&#8217;&acirc; w&#601;r<sup>a</sup>&#8216;a&#353; g&#257;&#x1E0F;w&#333;l m&#275;&#8217;ere&#x1E63; &#x1E63;&#257;fw&#333;n l&#257;&#347;&ucirc;m &#8217;e&#x1E6F;-&#8216;&#257;r&ecirc; y&#601;h&ucirc;&#x1E0F;&acirc; &#353;&#601;m&#257;m&acirc; m&#601;&#8216;w&#333;n tann&icirc;m: s</P>
<P>23&nbsp;y&#257;&#x1E0F;<sup>a</sup>&#8216;&#601;t&icirc; y&#601;hw&acirc; k&icirc; l&#333;&#8217; l&#257;&#8217;&#257;&#x1E0F;&#257;m dar&#601;kw&#333; l&#333;&#8217;-l&#601;&#8217;&icirc;&#353; h&#333;l&#275;&#x1E35;&#601; w&#601;h&#257;&#x1E35;&icirc;n &#8217;e&#x1E6F;-&#x1E63;<sup>a</sup>&#8216;&#259;&#x1E0F;w&#333;: </P>
<P>24&nbsp;yass&#601;r&#275;n&icirc; y&#601;hw&acirc; &#8217;a&#x1E35;&#601;-b&#601;mi&#353;&#601;p&#257;&#x1E6D; &#8217;al-b&#601;&#8217;ap&#601;&#x1E35;&#257; pen-tam&#601;&#8216;i&#x1E6D;&#275;n&icirc;: </P>
<P>25&nbsp;&#353;&#601;f&#333;&#x1E35;&#601; &#x1E25;&#259;m&#257;&#x1E6F;&#601;&#x1E35;&#257; &#8216;al-hagw&#333;yim &#8217;&#259;&#353;er l&#333;&#8217;-y&#601;&#x1E0F;&#257;&#8216;&ucirc;&#x1E35;&#257; w&#601;&#8216;al mi&#353;&#601;p&#257;&#x1E25;w&#333;&#x1E6F; &#8217;&#259;&#353;er b&#601;&#353;im&#601;&#x1E35;&#257; l&#333;&#8217; q&#257;r&#257;&#8217;&ucirc; k&icirc;-&#8217;&#257;&#x1E35;&#601;l&ucirc; &#8217;e&#x1E6F;-y<sup>a</sup>&#8216;&#259;q&#333;&#x1E07; wa&#8217;&#259;&#x1E35;&#257;luh&ucirc; way&#601;&#x1E35;alluh&ucirc; w&#601;&#8217;e&#x1E6F;-n&#257;w&#275;h&ucirc; h&#275;&#353;amm&ucirc;: f</P>
</TD>
</TABLE>
<P><HR>
<CENTER>
<A HREF="jer011.htm">Next: Jeremiah (Yermiyah) Chapter 11</A></CENTER>
</BODY>
</HTML>
