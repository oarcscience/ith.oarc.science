<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 28</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer028.htm">Polyglot</A>&nbsp;
<A HREF="../kjv/jer028.htm">KJV</A>&nbsp;
<A HREF="../sep/jer028.htm">Sep</A>&nbsp;
<A HREF="../vul/jer028.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer027.htm">Previous</A>&nbsp;
<A HREF="jer029.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 28</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֣י׀ בַּשָּׁנָ֣ה הַהִ֗יא בְּרֵאשִׁית֙ מַמְלֶ֙כֶת֙ צִדְקִיָּ֣ה מֶֽלֶךְ־יְהוּדָ֔ה <font color="brown">בשנת</font> <font color="blue">בַּשָּׁנָה֙</font> הָֽרְבִעִ֔ית בַּחֹ֖דֶשׁ הַחֲמִישִׁ֑י אָמַ֣ר אֵלַ֡י חֲנַנְיָה֩ בֶן־עַזּ֨וּר הַנָּבִ֜יא אֲשֶׁ֤ר מִגִּבְעוֹן֙ בְּבֵ֣ית יְהוָ֔ה לְעֵינֵ֧י הַכֹּהֲנִ֛ים וְכָל־הָעָ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כֹּֽה־אָמַ֞ר יְהוָ֧ה צְבָא֛וֹת אֱלֹהֵ֥י יִשְׂרָאֵ֖ל לֵאמֹ֑ר שָׁבַ֞רְתִּי אֶת־עֹ֖ל מֶ֥לֶךְ בָּבֶֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בְּע֣וֹד׀ שְׁנָתַ֣יִם יָמִ֗ים אֲנִ֤י מֵשִׁיב֙ אֶל־הַמָּק֣וֹם הַזֶּ֔ה אֶֽת־כָּל־כְּלֵ֖י בֵּ֣ית יְהוָ֑ה אֲשֶׁ֨ר לָקַ֜ח נְבוּכַדנֶאצַּ֤ר<font color="red"><sup>1</font></sup> מֶֽלֶךְ־בָּבֶל֙ מִן־הַמָּק֣וֹם הַזֶּ֔ה וַיְבִיאֵ֖ם בָּבֶֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאֶת־יְכָנְיָ֣ה בֶן־יְהוֹיָקִ֣ים מֶֽלֶךְ־יְ֠הוּדָה וְאֶת־כָּל־גָּל֨וּת יְהוּדָ֜ה הַבָּאִ֣ים בָּבֶ֗לָה אֲנִ֥י מֵשִׁ֛יב אֶל־הַמָּק֥וֹם הַזֶּ֖ה נְאֻם־יְהוָ֑ה כִּ֣י אֶשְׁבֹּ֔ר אֶת־עֹ֖ל מֶ֥לֶךְ בָּבֶֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֙אמֶר֙ יִרְמְיָ֣ה הַנָּבִ֔יא אֶל־חֲנַנְיָ֖ה הַנָּבִ֑יא לְעֵינֵ֤י הַכֹּֽהֲנִים֙ וּלְעֵינֵ֣י כָל־הָעָ֔ם הָעֹמְדִ֖ים בְּבֵ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֙אמֶר֙ יִרְמְיָ֣ה הַנָּבִ֔יא אָמֵ֕ן כֵּ֖ן יַעֲשֶׂ֣ה יְהוָ֑ה יָקֵ֤ם יְהוָה֙ אֶת־דְּבָרֶ֔יךָ אֲשֶׁ֣ר נִבֵּ֗אתָ לְהָשִׁ֞יב כְּלֵ֤י בֵית־יְהוָה֙ וְכָל־הַגּוֹלָ֔ה מִבָּבֶ֖ל אֶל־הַמָּק֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אַךְ־שְׁמַֽע־נָא֙ הַדָּבָ֣ר הַזֶּ֔ה אֲשֶׁ֥ר אָנֹכִ֖י דֹּבֵ֣ר בְּאָזְנֶ֑יךָ וּבְאָזְנֵ֖י כָּל־הָעָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הַנְּבִיאִ֗ים אֲשֶׁ֨ר הָי֧וּ לְפָנַ֛י וּלְפָנֶ֖יךָ מִן־הָֽעוֹלָ֑ם וַיִּנָּ֨בְא֜וּ אֶל־אֲרָצ֤וֹת רַבּוֹת֙ וְעַל־מַמְלָכ֣וֹת גְּדֹל֔וֹת לְמִלְחָמָ֖ה וּלְרָעָ֥ה וּלְדָֽבֶר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הַנָּבִ֕יא אֲשֶׁ֥ר יִנָּבֵ֖א לְשָׁל֑וֹם בְּבֹא֙ דְּבַ֣ר הַנָּבִ֗יא יִוָּדַע֙ הַנָּבִ֔יא אֲשֶׁר־שְׁלָח֥וֹ יְהוָ֖ה בֶּאֱמֶֽת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּקַּ֞ח חֲנַנְיָ֤ה הַנָּבִיא֙ אֶת־הַמּוֹטָ֔ה מֵעַ֕ל צַוַּ֖אר יִרְמְיָ֣ה הַנָּבִ֑יא וַֽיִּשְׁבְּרֵֽהוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֣אמֶר חֲנַנְיָה֩ לְעֵינֵ֨י כָל־הָעָ֜ם לֵאמֹ֗ר כֹּה֮ אָמַ֣ר יְהוָה֒ כָּ֣כָה אֶשְׁבֹּ֞ר אֶת־עֹ֣ל׀ נְבֻֽכַדְנֶאצַּ֣ר מֶֽלֶךְ־בָּבֶ֗ל בְּעוֹד֙ שְׁנָתַ֣יִם יָמִ֔ים מֵעַ֕ל<font color="red"><sup>3</font></sup> צַוַּ֖אר כָּל־הַגּוֹיִ֑ם וַיֵּ֛לֶךְ יִרְמְיָ֥ה הַנָּבִ֖יא לְדַרְכּֽוֹ׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיְהִ֥י דְבַר־יְהוָ֖ה אֶֽל־יִרְמְיָ֑ה אַ֠חֲרֵי שְׁב֞וֹר חֲנַנְיָ֤ה הַנָּבִיא֙ אֶת־הַמּוֹטָ֔ה מֵעַ֗ל צַוַּ֛אר יִרְמְיָ֥ה הַנָּבִ֖יא לֵאמֹֽר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הָלוֹךְ֩ וְאָמַרְתָּ֨ אֶל־חֲנַנְיָ֜ה לֵאמֹ֗ר כֹּ֚ה אָמַ֣ר יְהוָ֔ה מוֹטֹ֥ת עֵ֖ץ שָׁבָ֑רְתָּ וְעָשִׂ֥יתָ תַחְתֵּיהֶ֖ן מֹט֥וֹת בַּרְזֶֽל׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֣י כֹֽה־אָמַר֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל עֹ֣ל בַּרְזֶ֡ל נָתַ֜תִּי עַל־צַוַּ֣אר׀ כָּל־הַגּוֹיִ֣ם הָאֵ֗לֶּה לַעֲבֹ֛ד אֶת־נְבֻכַדְנֶאצַּ֥ר מֶֽלֶךְ־בָּבֶ֖ל וַעֲבָדֻ֑הוּ וְגַ֛ם אֶת־חַיַּ֥ת הַשָּׂדֶ֖ה נָתַ֥תִּי לֽוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֨אמֶר יִרְמְיָ֧ה הַנָּבִ֛יא אֶל־חֲנַנְיָ֥ה הַנָּבִ֖יא שְׁמַֽע־נָ֣א חֲנַנְיָ֑ה לֹֽא־שְׁלָחֲךָ֣ יְהוָ֔ה וְאַתָּ֗ה הִבְטַ֛חְתָּ אֶת־הָעָ֥ם הַזֶּ֖ה עַל־שָֽׁקֶר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לָכֵ֗ן כֹּ֚ה אָמַ֣ר יְהוָ֔ה הִנְנִי֙ מְשַֽׁלֵּֽחֲךָ֔ מֵעַ֖ל פְּנֵ֣י הָאֲדָמָ֑ה הַשָּׁנָה֙ אַתָּ֣ה מֵ֔ת כִּֽי־סָרָ֥ה דִבַּ֖רְתָּ אֶל־יְהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיָּ֛מָת חֲנַנְיָ֥ה הַנָּבִ֖יא בַּשָּׁנָ֣ה הַהִ֑יא בַּחֹ֖דֶשׁ הַשְּׁבִיעִֽי׃ פ</P>
</TD>
<TD WIDTH="50%">
<P>1&nbsp;way&#601;h&icirc;| ba&#353;&#353;&#257;n&acirc; hah&icirc;&#8217; b&#601;r&#275;&#8217;&#353;&icirc;&#x1E6F; mam&#601;le&#x1E35;e&#x1E6F; &#x1E63;i&#x1E0F;&#601;q&icirc;y&acirc; mele&#x1E35;&#601;-y&#601;h&ucirc;&#x1E0F;&acirc; <font color="brown">bi&#353;&#601;na&#x1E6F;</font> <font color="blue">ba&#353;&#353;&#257;n&acirc;</font> h&#257;r&#601;&#x1E07;i&#8216;&icirc;&#x1E6F; b<sup>a</sup>&#x1E25;&#333;&#x1E0F;e&#353; h<sup>a</sup>&#x1E25;&#259;m&icirc;&#353;&icirc; &#8217;&#257;mar &#8217;&#275;lay &#x1E25;&#259;nan&#601;y&acirc; &#x1E07;en-&#8216;azz&ucirc;r hann&#257;&#x1E07;&icirc;&#8217; &#8217;&#259;&#353;er migi&#x1E07;&#601;&#8216;w&#333;n b&#601;&#x1E07;&ecirc;&#x1E6F; y&#601;hw&acirc; l&#601;&#8216;&ecirc;n&ecirc; hak&#333;h&#259;n&icirc;m w&#601;&#x1E35;&#257;l-h&#257;&#8216;&#257;m l&#275;&#8217;m&#333;r: </P>
<P>2&nbsp;k&#333;h-&#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc; yi&#347;&#601;r&#257;&#8217;&#275;l l&#275;&#8217;m&#333;r &#353;&#257;&#x1E07;ar&#601;t&icirc; &#8217;e&#x1E6F;-&#8216;&#333;l mele&#x1E35;&#601; b&#257;&#x1E07;el: </P>
<P>3&nbsp;b&#601;&#8216;w&#333;&#x1E0F;| &#353;&#601;n&#257;&#x1E6F;ayim y&#257;m&icirc;m &#8217;&#259;n&icirc; m&#275;&#353;&icirc;&#x1E07; &#8217;el-hamm&#257;qw&#333;m hazzeh &#8217;e&#x1E6F;-k&#257;l-k&#601;l&ecirc; b&ecirc;&#x1E6F; y&#601;hw&acirc; &#8217;&#259;&#353;er l&#257;q<sup>a</sup>&#x1E25; n&#601;&#x1E07;&ucirc;&#x1E35;a&#x1E0F;ne&#8217;&#x1E63;&#x1E63;ar<font color="red"><sup>1</font></sup> mele&#x1E35;&#601;-b&#257;&#x1E07;el min-hamm&#257;qw&#333;m hazzeh way&#601;&#x1E07;&icirc;&#8217;&#275;m b&#257;&#x1E07;el: </P>
<P>4&nbsp;w&#601;&#8217;e&#x1E6F;-y&#601;&#x1E35;&#257;n&#601;y&acirc; &#x1E07;en-y&#601;hw&#333;y&#257;q&icirc;m mele&#x1E35;&#601;-y&#601;h&ucirc;&#x1E0F;&acirc; w&#601;&#8217;e&#x1E6F;-k&#257;l-g&#257;l&ucirc;&#x1E6F; y&#601;h&ucirc;&#x1E0F;&acirc; hab&#257;&#8217;&icirc;m b&#257;&#x1E07;el&acirc; &#8217;&#259;n&icirc; m&#275;&#353;&icirc;&#x1E07; &#8217;el-hamm&#257;qw&#333;m hazzeh n&#601;&#8217;um-y&#601;hw&acirc; k&icirc; &#8217;e&#353;&#601;b&#333;r &#8217;e&#x1E6F;-&#8216;&#333;l mele&#x1E35;&#601; b&#257;&#x1E07;el: </P>
<P>5&nbsp;wayy&#333;&#8217;mer yir&#601;m&#601;y&acirc; hann&#257;&#x1E07;&icirc;&#8217; &#8217;el-&#x1E25;&#259;nan&#601;y&acirc; hann&#257;&#x1E07;&icirc;&#8217; l&#601;&#8216;&ecirc;n&ecirc; hak&#333;h&#259;n&icirc;m &ucirc;l&#601;&#8216;&ecirc;n&ecirc; &#x1E35;&#257;l-h&#257;&#8216;&#257;m h&#257;&#8216;&#333;m&#601;&#x1E0F;&icirc;m b&#601;&#x1E07;&ecirc;&#x1E6F; y&#601;hw&acirc;: </P>
<P>6&nbsp;wayy&#333;&#8217;mer yir&#601;m&#601;y&acirc; hann&#257;&#x1E07;&icirc;&#8217; &#8217;&#257;m&#275;n k&#275;n y<sup>a</sup>&#8216;&#259;&#347;eh y&#601;hw&acirc; y&#257;q&#275;m y&#601;hw&acirc; &#8217;e&#x1E6F;-d&#601;&#x1E07;&#257;rey&#x1E35;&#257; &#8217;&#259;&#353;er nib&#275;&#8217;&#x1E6F;&#257; l&#601;h&#257;&#353;&icirc;&#x1E07; k&#601;l&ecirc; &#x1E07;&ecirc;&#x1E6F;-y&#601;hw&acirc; w&#601;&#x1E35;&#257;l-hagw&#333;l&acirc; mib&#257;&#x1E07;el &#8217;el-hamm&#257;qw&#333;m hazzeh: </P>
<P>7&nbsp;&#8217;a&#x1E35;&#601;-&#353;&#601;m<sup>a</sup>&#8216;-n&#257;&#8217; had&#257;&#x1E07;&#257;r hazzeh &#8217;&#259;&#353;er &#8217;&#257;n&#333;&#x1E35;&icirc; d&#333;&#x1E07;&#275;r b&#601;&#8217;&#257;z&#601;ney&#x1E35;&#257; &ucirc;&#x1E07;&#601;&#8217;&#257;z&#601;n&ecirc; k&#257;l-h&#257;&#8216;&#257;m: </P>
<P>8&nbsp;hann&#601;&#x1E07;&icirc;&#8217;&icirc;m &#8217;&#259;&#353;er h&#257;y&ucirc; l&#601;f&#257;nay &ucirc;l&#601;f&#257;ney&#x1E35;&#257; min-h&#257;&#8216;w&#333;l&#257;m wayyinn&#257;&#x1E07;&#601;&#8217;&ucirc; &#8217;el-&#8217;&#259;r&#257;&#x1E63;w&#333;&#x1E6F; rabw&#333;&#x1E6F; w&#601;&#8216;al-mam&#601;l&#257;&#x1E35;w&#333;&#x1E6F; g&#601;&#x1E0F;&#333;lw&#333;&#x1E6F; l&#601;mil&#601;&#x1E25;&#257;m&acirc; &ucirc;l&#601;r&#257;&#8216;&acirc; &ucirc;l&#601;&#x1E0F;&#257;&#x1E07;er: </P>
<P>9&nbsp;hann&#257;&#x1E07;&icirc;&#8217; &#8217;&#259;&#353;er yinn&#257;&#x1E07;&#275;&#8217; l&#601;&#353;&#257;lw&#333;m b&#601;&#x1E07;&#333;&#8217; d&#601;&#x1E07;ar hann&#257;&#x1E07;&icirc;&#8217; yi&ucirc;&#257;&#x1E0F;<sup>a</sup>&#8216; hann&#257;&#x1E07;&icirc;&#8217; &#8217;&#259;&#353;er-&#353;&#601;l&#257;&#x1E25;w&#333; y&#601;hw&acirc; be&#8217;&#277;me&#x1E6F;: </P>
<P>10&nbsp;wayyiqq<sup>a</sup>&#x1E25; &#x1E25;&#259;nan&#601;y&acirc; hann&#257;&#x1E07;&icirc;&#8217; &#8217;e&#x1E6F;-hammw&#333;&#x1E6D;&acirc; m&#275;&#8216;al &#x1E63;a&ucirc;a&#8217;r yir&#601;m&#601;y&acirc; hann&#257;&#x1E07;&icirc;&#8217; wayyi&#353;&#601;b&#601;r&#275;h&ucirc;: </P>
<P>11&nbsp;wayy&#333;&#8217;mer &#x1E25;&#259;nan&#601;y&acirc; l&#601;&#8216;&ecirc;n&ecirc; &#x1E35;&#257;l-h&#257;&#8216;&#257;m l&#275;&#8217;m&#333;r k&#333;h &#8217;&#257;mar y&#601;hw&acirc; k&#257;&#x1E35;&acirc; &#8217;e&#353;&#601;b&#333;r &#8217;e&#x1E6F;-&#8216;&#333;l| n&#601;&#x1E07;u&#x1E35;a&#x1E0F;&#601;ne&#8217;&#x1E63;&#x1E63;ar mele&#x1E35;&#601;-b&#257;&#x1E07;el b&#601;&#8216;w&#333;&#x1E0F; &#353;&#601;n&#257;&#x1E6F;ayim y&#257;m&icirc;m m&#275;&#8216;al<font color="red"><sup>3</font></sup> &#x1E63;a&ucirc;a&#8217;r k&#257;l-hagw&#333;yim wayy&#275;le&#x1E35;&#601; yir&#601;m&#601;y&acirc; hann&#257;&#x1E07;&icirc;&#8217; l&#601;&#x1E0F;ar&#601;kw&#333;: f</P>
<P>12&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;el-yir&#601;m&#601;y&acirc; &#8217;<sup>a</sup>&#x1E25;&#259;r&ecirc; &#353;&#601;&#x1E07;w&#333;r &#x1E25;&#259;nan&#601;y&acirc; hann&#257;&#x1E07;&icirc;&#8217; &#8217;e&#x1E6F;-hammw&#333;&#x1E6D;&acirc; m&#275;&#8216;al &#x1E63;a&ucirc;a&#8217;r yir&#601;m&#601;y&acirc; hann&#257;&#x1E07;&icirc;&#8217; l&#275;&#8217;m&#333;r: </P>
<P>13&nbsp;h&#257;lw&#333;&#x1E35;&#601; w&#601;&#8217;&#257;mar&#601;t&#257; &#8217;el-&#x1E25;&#259;nan&#601;y&acirc; l&#275;&#8217;m&#333;r k&#333;h &#8217;&#257;mar y&#601;hw&acirc; mw&#333;&#x1E6D;&#333;&#x1E6F; &#8216;&#275;&#x1E63; &#353;&#257;&#x1E07;&#257;r&#601;t&#257; w&#601;&#8216;&#257;&#347;&icirc;&#x1E6F;&#257; &#x1E6F;<sup>a</sup>&#x1E25;&#601;t&ecirc;hen m&#333;&#x1E6D;w&#333;&#x1E6F; bar&#601;zel: </P>
<P>14&nbsp;k&icirc; &#x1E35;&#333;h-&#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8216;&#333;l bar&#601;zel n&#257;&#x1E6F;at&icirc; &#8216;al-&#x1E63;a&ucirc;a&#8217;r| k&#257;l-hagw&#333;yim h&#257;&#8217;&#275;lleh l<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-n&#601;&#x1E07;u&#x1E35;a&#x1E0F;&#601;ne&#8217;&#x1E63;&#x1E63;ar mele&#x1E35;&#601;-b&#257;&#x1E07;el w<sup>a</sup>&#8216;&#259;&#x1E07;&#257;&#x1E0F;uh&ucirc; w&#601;&#x1E21;am &#8217;e&#x1E6F;-&#x1E25;ayya&#x1E6F; ha&#347;&#347;&#257;&#x1E0F;eh n&#257;&#x1E6F;at&icirc; lw&#333;: </P>
<P>15&nbsp;wayy&#333;&#8217;mer yir&#601;m&#601;y&acirc; hann&#257;&#x1E07;&icirc;&#8217; &#8217;el-&#x1E25;&#259;nan&#601;y&acirc; hann&#257;&#x1E07;&icirc;&#8217; &#353;&#601;m<sup>a</sup>&#8216;-n&#257;&#8217; &#x1E25;&#259;nan&#601;y&acirc; l&#333;&#8217;-&#353;&#601;l&#257;&#x1E25;&#259;&#x1E35;&#257; y&#601;hw&acirc; w&#601;&#8217;at&acirc; hi&#x1E07;&#601;&#x1E6D;<sup>a</sup>&#x1E25;&#601;t&#257; &#8217;e&#x1E6F;-h&#257;&#8216;&#257;m hazzeh &#8216;al-&#353;&#257;qer: </P>
<P>16&nbsp;l&#257;&#x1E35;&#275;n k&#333;h &#8217;&#257;mar y&#601;hw&acirc; hin&#601;n&icirc; m&#601;&#353;all&#275;&#x1E25;&#259;&#x1E35;&#257; m&#275;&#8216;al p&#601;n&ecirc; h&#257;&#8217;&#259;&#x1E0F;&#257;m&acirc; ha&#353;&#353;&#257;n&acirc; &#8217;at&acirc; m&#275;&#x1E6F; k&icirc;-s&#257;r&acirc; &#x1E0F;ibar&#601;t&#257; &#8217;el-y&#601;hw&acirc;: </P>
<P>17&nbsp;wayy&#257;m&#257;&#x1E6F; &#x1E25;&#259;nan&#601;y&acirc; hann&#257;&#x1E07;&icirc;&#8217; ba&#353;&#353;&#257;n&acirc; hah&icirc;&#8217; b<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;&icirc;&#8216;&icirc;: f</P>
</TD>
</TABLE>
<P><HR>
<CENTER>
<A HREF="jer029.htm">Next: Jeremiah (Yermiyah) Chapter 29</A></CENTER>
</BODY>
</HTML>
