[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/gen011)  [KJV](../kjv/gen011)  [Sep](../sep/gen011) 
[Vul](../vul/gen011)   
  
[Genesis (Bereshit) Index](gen)  
  [Previous](gen010)  [Next](gen012) 

------------------------------------------------------------------------

### Tanach (Hebrew): Genesis (Bereshit) Chapter 11

‎<span id="001">1</span> ‏וַֽיְהִ֥י כָל־הָאָ֖רֶץ שָׂפָ֣ה אֶחָ֑ת
וּדְבָרִ֖ים אֲחָדִֽים׃

‎<span id="002">2</span> ‏וַֽיְהִ֖י בְּנָסְעָ֣ם מִקֶּ֑דֶם וַֽיִּמְצְא֥וּ
בִקְעָ֛ה בְּאֶ֥רֶץ שִׁנְעָ֖ר וַיֵּ֥שְׁבוּ שָֽׁם׃

‎<span id="003">3</span> ‏וַיֹּאמְר֞וּ אִ֣ישׁ אֶל־רֵעֵ֗הוּ הָ֚בָה
נִלְבְּנָ֣ה לְבֵנִ֔ים וְנִשְׂרְפָ֖ה לִשְׂרֵפָ֑ה וַתְּהִ֨י לָהֶ֤ם
הַלְּבֵנָה֙ לְאָ֔בֶן וְהַ֣חֵמָ֔ר הָיָ֥ה לָהֶ֖ם לַחֹֽמֶר׃

‎<span id="004">4</span> ‏וַיֹּאמְר֞וּ הָ֣בָה׀ נִבְנֶה־לָּ֣נוּ עִ֗יר
וּמִגְדָּל֙ וְרֹאשׁ֣וֹ בַשָּׁמַ֔יִם וְנַֽעֲשֶׂה־לָּ֖נוּ שֵׁ֑ם
פֶּן־נָפ֖וּץ עַל־פְּנֵ֥י כָל־הָאָֽרֶץ׃

‎<span id="005">5</span> ‏וַיֵּ֣רֶד יְהוָ֔ה לִרְאֹ֥ת אֶת־הָעִ֖יר
וְאֶת־הַמִּגְדָּ֑ל אֲשֶׁ֥ר בָּנ֖וּ בְּנֵ֥י הָאָדָֽם׃

‎<span id="006">6</span> ‏וַיֹּ֣אמֶר יְהוָ֗ה הֵ֣ן עַ֤ם אֶחָד֙ וְשָׂפָ֤ה
אַחַת֙ לְכֻלָּ֔ם וְזֶ֖ה הַחִלָּ֣ם לַעֲשׂ֑וֹת וְעַתָּה֙ לֹֽא־יִבָּצֵ֣ר
מֵהֶ֔ם כֹּ֛ל אֲשֶׁ֥ר יָזְמ֖וּ לַֽעֲשֽׂוֹת׃

‎<span id="007">7</span> ‏הָ֚בָה נֵֽרְדָ֔ה וְנָבְלָ֥ה שָׁ֖ם שְׂפָתָ֑ם
אֲשֶׁר֙ לֹ֣א יִשְׁמְע֔וּ אִ֖ישׁ שְׂפַ֥ת רֵעֵֽהוּ׃

‎<span id="008">8</span> ‏וַיָּ֨פֶץ יְהוָ֥ה אֹתָ֛ם מִשָּׁ֖ם עַל־פְּנֵ֣י
כָל־הָאָ֑רֶץ וַֽיַּחְדְּל֖וּ לִבְנֹ֥ת הָעִֽיר׃

‎<span id="009">9</span> ‏עַל־כֵּ֞ן קָרָ֤א שְׁמָהּ֙ בָּבֶ֔ל כִּי־שָׁ֛ם
בָּלַ֥ל יְהוָ֖ה שְׂפַ֣ת כָּל־הָאָ֑רֶץ וּמִשָּׁם֙ הֱפִיצָ֣ם יְהוָ֔ה
עַל־פְּנֵ֖י כָּל־הָאָֽרֶץ׃ פ

‎<span id="010">10</span> ‏אֵ֚לֶּה תּוֹלְדֹ֣ת שֵׁ֔ם שֵׁ֚ם בֶּן־מְאַ֣ת
שָׁנָ֔ה וַיּ֖וֹלֶד אֶת־אַרְפַּכְשָׁ֑ד שְׁנָתַ֖יִם אַחַ֥ר הַמַּבּֽוּל׃

‎<span id="011">11</span> ‏וַֽיְחִי־שֵׁ֗ם אַֽחֲרֵי֙ הוֹלִיד֣וֹ
אֶת־אַרְפַּכְשָׁ֔ד חֲמֵ֥שׁ מֵא֖וֹת שָׁנָ֑ה וַיּ֥וֹלֶד בָּנִ֖ים
וּבָנֽוֹת׃ ס

‎<span id="012">12</span> ‏וְאַרְפַּכְשַׁ֣ד חַ֔י חָמֵ֥שׁ וּשְׁלֹשִׁ֖ים
שָׁנָ֑ה וַיּ֖וֹלֶד אֶת־שָֽׁלַח׃

‎<span id="013">13</span> ‏וַֽיְחִ֣י אַרְפַּכְשַׁ֗ד אַֽחֲרֵי֙ הוֹלִיד֣וֹ
אֶת־שֶׁ֔לַח שָׁלֹ֣שׁ שָׁנִ֔ים וְאַרְבַּ֥ע מֵא֖וֹת שָׁנָ֑ה וַיּ֥וֹלֶד
בָּנִ֖ים וּבָנֽוֹת׃ ס

‎<span id="014">14</span> ‏וְשֶׁ֥לַח חַ֖י שְׁלֹשִׁ֣ים שָׁנָ֑ה וַיּ֖וֹלֶד
אֶת־עֵֽבֶר׃

‎<span id="015">15</span> ‏וַֽיְחִי־שֶׁ֗לַח אַחֲרֵי֙ הוֹלִיד֣וֹ
אֶת־עֵ֔בֶר שָׁלֹ֣שׁ שָׁנִ֔ים וְאַרְבַּ֥ע מֵא֖וֹת שָׁנָ֑ה וַיּ֥וֹלֶד
בָּנִ֖ים וּבָנֽוֹת׃ ס

‎<span id="016">16</span> ‏וַֽיְחִי־עֵ֕בֶר אַרְבַּ֥ע וּשְׁלֹשִׁ֖ים
שָׁנָ֑ה וַיּ֖וֹלֶד אֶת־פָּֽלֶג׃

‎<span id="017">17</span> ‏וַֽיְחִי־עֵ֗בֶר אַחֲרֵי֙ הוֹלִיד֣וֹ
אֶת־פֶּ֔לֶג שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָ֑ה וַיּ֥וֹלֶד
בָּנִ֖ים וּבָנֽוֹת׃ ס

‎<span id="018">18</span> ‏וַֽיְחִי־פֶ֖לֶג שְׁלֹשִׁ֣ים שָׁנָ֑ה
וַיּ֖וֹלֶד אֶת־רְעֽוּ׃

‎<span id="019">19</span> ‏וַֽיְחִי־פֶ֗לֶג אַחֲרֵי֙ הוֹלִיד֣וֹ
אֶת־רְע֔וּ תֵּ֥שַׁע שָׁנִ֖ים וּמָאתַ֣יִם שָׁנָ֑ה וַיּ֥וֹלֶד בָּנִ֖ים
וּבָנֽוֹת׃ ס

‎<span id="020">20</span> ‏וַיְחִ֣י רְע֔וּ שְׁתַּ֥יִם וּשְׁלֹשִׁ֖ים
שָׁנָ֑ה וַיּ֖וֹלֶד אֶת־שְׂרֽוּג׃

‎<span id="021">21</span> ‏וַיְחִ֣י רְע֗וּ אַחֲרֵי֙ הוֹלִיד֣וֹ
אֶת־שְׂר֔וּג שֶׁ֥בַע שָׁנִ֖ים וּמָאתַ֣יִם שָׁנָ֑ה וַיּ֥וֹלֶד בָּנִ֖ים
וּבָנֽוֹת׃ ס

‎<span id="022">22</span> ‏וַיְחִ֥י שְׂר֖וּג שְׁלֹשִׁ֣ים שָׁנָ֑ה
וַיּ֖וֹלֶד אֶת־נָחֽוֹר׃

‎<span id="023">23</span> ‏וַיְחִ֣י שְׂר֗וּג אַחֲרֵ֛י הוֹלִיד֥וֹ
אֶת־נָח֖וֹר מָאתַ֣יִם שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס

‎<span id="024">24</span> ‏וַיְחִ֣י נָח֔וֹר תֵּ֥שַׁע וְעֶשְׂרִ֖ים
שָׁנָ֑ה וַיּ֖וֹלֶד אֶת־תָּֽרַח׃

‎<span id="025">25</span> ‏וַיְחִ֣י נָח֗וֹר אַחֲרֵי֙ הוֹלִיד֣וֹ
אֶת־תֶּ֔רַח תְּשַֽׁע־עֶשְׂרֵ֥ה שָׁנָ֖ה וּמְאַ֣ת שָׁנָ֑ה וַיּ֥וֹלֶד
בָּנִ֖ים וּבָנֽוֹת׃ ס

‎<span id="026">26</span> ‏וַֽיְחִי־תֶ֖רַח שִׁבְעִ֣ים שָׁנָ֑ה
וַיּ֙וֹלֶד֙ אֶת־אַבְרָ֔ם אֶת־נָח֖וֹר וְאֶת־הָרָֽן׃

‎<span id="027">27</span> ‏וְאֵ֙לֶּה֙ תּוֹלְדֹ֣ת תֶּ֔רַח תֶּ֚רַח
הוֹלִ֣יד אֶת־אַבְרָ֔ם אֶת־נָח֖וֹר וְאֶת־הָרָ֑ן וְהָרָ֖ן הוֹלִ֥יד
אֶת־לֽוֹט׃

‎<span id="028">28</span> ‏וַיָּ֣מָת הָרָ֔ן עַל־פְּנֵ֖י תֶּ֣רַח אָבִ֑יו
בְּאֶ֥רֶץ מוֹלַדְתּ֖וֹ בְּא֥וּר כַּשְׂדִּֽים׃

‎<span id="029">29</span> ‏וַיִּקַּ֨ח אַבְרָ֧ם וְנָח֛וֹר לָהֶ֖ם נָשִׁ֑ים
שֵׁ֤ם אֵֽשֶׁת־אַבְרָם֙ שָׂרָ֔י וְשֵׁ֤ם אֵֽשֶׁת־נָחוֹר֙ מִלְכָּ֔ה
בַּת־הָרָ֥ן אֲבִֽי־מִלְכָּ֖ה וַֽאֲבִ֥י יִסְכָּֽה׃

‎<span id="030">30</span> ‏וַתְּהִ֥י שָׂרַ֖י עֲקָרָ֑ה אֵ֥ין לָ֖הּ
וָלָֽד׃

‎<span id="031">31</span> ‏וַיִּקַּ֨ח תֶּ֜רַח אֶת־אַבְרָ֣ם בְּנ֗וֹ
וְאֶת־ל֤וֹט בֶּן־הָרָן֙ בֶּן־בְּנ֔וֹ וְאֵת֙ שָׂרַ֣י כַּלָּת֔וֹ אֵ֖שֶׁת
אַבְרָ֣ם בְּנ֑וֹ וַיֵּצְא֨וּ אִתָּ֜ם מֵא֣וּר כַּשְׂדִּ֗ים לָלֶ֙כֶת֙
אַ֣רְצָה כְּנַ֔עַן וַיָּבֹ֥אוּ עַד־חָרָ֖ן וַיֵּ֥שְׁבוּ שָֽׁם׃

‎<span id="032">32</span> ‏וַיִּהְי֣וּ יְמֵי־תֶ֔רַח חָמֵ֥שׁ שָׁנִ֖ים
וּמָאתַ֣יִם שָׁנָ֑ה וַיָּ֥מָת תֶּ֖רַח בְּחָרָֽן׃ ס

1 wayəhî ḵāl-hā’āreṣ śāfâ ’eḥāṯ ûḏəḇārîm ’ăḥāḏîm:

2 wayəhî bənāsə‘ām miqqeḏem wayyiməṣə’û ḇiqə‘â bə’ereṣ šinə‘ār wayyēšəḇû
šām:

3 wayyō’mərû ’îš ’el-rē‘ēhû hāḇâ niləbənâ ləḇēnîm wəniśərəfâ liśərēfâ
watəhî lâem halləḇēnâ lə’āḇen wəh<sup>a</sup>ḥēmār hāyâ lâem
l<sup>a</sup>ḥōmer:

4 wayyō’mərû hāḇâ\| niḇəneh-llānû ‘îr ûmiḡədāl wərō’šwō ḇaššāmayim
wən<sup>a</sup>‘ăśeh-llānû šēm pen-nāfûṣ ‘al-pənê ḵāl-hā’āreṣ:

5 wayyēreḏ yəhwâ lirə’ōṯ ’eṯ-hā‘îr wə’eṯ-hammiḡədāl ’ăšer bānû bənê
hā’āḏām:

6 wayyō’mer yəhwâ hēn ‘am ’eḥāḏ wəśāfâ ’<sup>a</sup>ḥaṯ ləḵullām wəzeh
h<sup>a</sup>ḥillām l<sup>a</sup>‘ăśwōṯ wə‘atâ lō’-yibāṣēr mēhem kōl
’ăšer yāzəmû l<sup>a</sup>‘ăśwōṯ:

7 hāḇâ nērəḏâ wənāḇəlâ šām śəfāṯām ’ăšer lō’ yišəmə‘û ’îš śəfaṯ rē‘ēhû:

8 wayyāfeṣ yəhwâ ’ōṯām miššām ‘al-pənê ḵāl-hā’āreṣ
wayy<sup>a</sup>ḥədəlû liḇənōṯ hā‘îr:

9 ‘al-kēn qārā’ šəmāh bāḇel kî-šām bālal yəhwâ śəfaṯ kāl-hā’āreṣ ûmiššām
hĕfîṣām yəhwâ ‘al-pənê kāl-hā’āreṣ: f

10 ’ēlleh twōləḏōṯ šēm šēm ben-mə’aṯ šānâ wayywōleḏ ’eṯ-’arəpaḵəšāḏ
šənāṯayim ’<sup>a</sup>ḥar hammabûl:

11 wayəḥî-šēm ’<sup>a</sup>ḥărê hwōlîḏwō ’eṯ-’arəpaḵəšāḏ ḥămēš mē’wōṯ
šānâ wayywōleḏ bānîm ûḇānwōṯ: s

12 wə’arəpaḵəšaḏ ḥay ḥāmēš ûšəlōšîm šānâ wayywōleḏ ’eṯ-šāl<sup>a</sup>ḥ:

13 wayəḥî ’arəpaḵəšaḏ ’<sup>a</sup>ḥărê hwōlîḏwō ’eṯ-šel<sup>a</sup>ḥ
šālōš šānîm wə’arəb<sup>a</sup>‘ mē’wōṯ šānâ wayywōleḏ bānîm ûḇānwōṯ: s

14 wəšel<sup>a</sup>ḥ ḥay šəlōšîm šānâ wayywōleḏ ’eṯ-‘ēḇer:

15 wayəḥî-šel<sup>a</sup>ḥ ’<sup>a</sup>ḥărê hwōlîḏwō ’eṯ-‘ēḇer šālōš
šānîm wə’arəb<sup>a</sup>‘ mē’wōṯ šānâ wayywōleḏ bānîm ûḇānwōṯ: s

16 wayəḥî-‘ēḇer ’arəb<sup>a</sup>‘ ûšəlōšîm šānâ wayywōleḏ ’eṯ-pāleḡ:

17 wayəḥî-‘ēḇer ’<sup>a</sup>ḥărê hwōlîḏwō ’eṯ-peleḡ šəlōšîm šānâ
wə’arəb<sup>a</sup>‘ mē’wōṯ šānâ wayywōleḏ bānîm ûḇānwōṯ: s

18 wayəḥî-feleḡ šəlōšîm šānâ wayywōleḏ ’eṯ-rə‘û:

19 wayəḥî-feleḡ ’<sup>a</sup>ḥărê hwōlîḏwō ’eṯ-rə‘û tēš<sup>a</sup>‘
šānîm ûmā’ṯayim šānâ wayywōleḏ bānîm ûḇānwōṯ: s

20 wayəḥî rə‘û šətayim ûšəlōšîm šānâ wayywōleḏ ’eṯ-śərûḡ:

21 wayəḥî rə‘û ’<sup>a</sup>ḥărê hwōlîḏwō ’eṯ-śərûḡ šeḇ<sup>a</sup>‘
šānîm ûmā’ṯayim šānâ wayywōleḏ bānîm ûḇānwōṯ: s

22 wayəḥî śərûḡ šəlōšîm šānâ wayywōleḏ ’eṯ-nāḥwōr:

23 wayəḥî śərûḡ ’<sup>a</sup>ḥărê hwōlîḏwō ’eṯ-nāḥwōr mā’ṯayim šānâ
wayywōleḏ bānîm ûḇānwōṯ: s

24 wayəḥî nāḥwōr tēš<sup>a</sup>‘ wə‘eśərîm šānâ wayywōleḏ
’eṯ-tār<sup>a</sup>ḥ:

25 wayəḥî nāḥwōr ’<sup>a</sup>ḥărê hwōlîḏwō ’eṯ-ter<sup>a</sup>ḥ
təš<sup>a</sup>‘-‘eśərēh šānâ ûmə’aṯ šānâ wayywōleḏ bānîm ûḇānwōṯ: s

26 wayəḥî-ṯer<sup>a</sup>ḥ šiḇə‘îm šānâ wayywōleḏ ’eṯ-’aḇərām ’eṯ-nāḥwōr
wə’eṯ-hārān:

27 wə’ēlleh twōləḏōṯ ter<sup>a</sup>ḥ ter<sup>a</sup>ḥ hwōlîḏ
’eṯ-’aḇərām ’eṯ-nāḥwōr wə’eṯ-hārān wəhārān hwōlîḏ ’eṯ-lwōṭ:

28 wayyāmāṯ hārān ‘al-pənê ter<sup>a</sup>ḥ ’āḇîw bə’ereṣ mwōlaḏətwō
bə’ûr kaśədîm:

29 wayyiqq<sup>a</sup>ḥ ’aḇərām wənāḥwōr lâem nāšîm šēm ’ēšeṯ-’aḇərām
śārāy wəšēm ’ēšeṯ-nāḥwōr miləkâ baṯ-hārān ’ăḇî-miləkâ wa’ăḇî yisəkâ:

30 watəhî śāray ‘ăqārâ ’ên lāh wālāḏ:

31 wayyiqq<sup>a</sup>ḥ ter<sup>a</sup>ḥ ’eṯ-’aḇərām bənwō wə’eṯ-lwōṭ
ben-hārān ben-bənwō wə’ēṯ śāray kallāṯwō ’ēšeṯ ’aḇərām bənwō wayyēṣə’û
’itām mē’ûr kaśədîm lāleḵeṯ ’arəṣâ kən<sup>a</sup>‘an wayyāḇō’û
‘aḏ-ḥārān wayyēšəḇû šām:

32 wayyihəyû yəmê-ṯer<sup>a</sup>ḥ ḥāmēš šānîm ûmā’ṯayim šānâ wayyāmāṯ
ter<sup>a</sup>ḥ bəḥārān: s

------------------------------------------------------------------------

[Next: Genesis (Bereshit) Chapter 12](gen012)
