<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro006.htm">Polyglot</A>&nbsp;
<A HREF="../kjv/pro006.htm">KJV</A>&nbsp;
<A HREF="../sep/pro006.htm">Sep</A>&nbsp;
<A HREF="../vul/pro006.htm">Vul</A>&nbsp;

<BR>
<BR><A HREF="pro.htm">Proverbs (Mishlei) Index</A><BR>
&nbsp;
<A HREF="pro005.htm">Previous</A>&nbsp;
<A HREF="pro007.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בְּ֭נִי אִם־עָרַ֣בְתָּ לְרֵעֶ֑ךָ תָּקַ֖עְתָּ<font color="red"><sup>3</font></sup> לַזָּ֣ר כַּפֶּֽיךָ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;נוֹקַ֥שְׁתָּ בְאִמְרֵי־פִ֑יךָ נִ֝לְכַּ֗דְתָּ בְּאִמְרֵי־פִֽיךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עֲשֵׂ֨ה זֹ֥את אֵפ֪וֹא׀<font color="red"><sup>3</font></sup> בְּנִ֡י וְֽהִנָּצֵ֗ל כִּ֘י בָ֤אתָ בְכַף־רֵעֶ֑ךָ לֵ֥ךְ הִ֝תְרַפֵּ֗ס וּרְהַ֥ב רֵעֶֽיךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַל־תִּתֵּ֣ן שֵׁנָ֣ה לְעֵינֶ֑יךָ וּ֝תְנוּמָ֗ה לְעַפְעַפֶּֽיךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הִ֭נָּצֵל כִּצְבִ֣י מִיָּ֑ד וּ֝כְצִפּ֗וֹר מִיַּ֥ד יָקֽוּשׁ׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לֵֽךְ־אֶל־נְמָלָ֥ה עָצֵ֑ל רְאֵ֖ה דְרָכֶ֣יהָ וַחֲכָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אֲשֶׁ֖ר אֵֽין־לָ֥הּ קָצִ֗ין שֹׁטֵ֥ר וּמֹשֵֽׁל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;תָּכִ֣ין בַּקַּ֣יִץ לַחְמָ֑הּ אָגְרָ֥ה בַ֝קָּצִ֗יר מַאֲכָלָֽהּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;עַד־מָתַ֖י עָצֵ֥ל׀ תִּשְׁכָּ֑ב מָ֝תַ֗י תָּק֥וּם מִשְּׁנָתֶֽךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מְעַ֣ט שֵׁ֭נוֹת מְעַ֣ט תְּנוּמ֑וֹת מְעַ֓ט׀ חִבֻּ֖ק יָדַ֣יִם לִשְׁכָּֽב׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּבָֽא־כִמְהַלֵּ֥ךְ רֵאשֶׁ֑ךָ וּ֝מַחְסֹֽרְךָ֗ כְּאִ֣ישׁ מָגֵֽן׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אָדָ֣ם בְּ֭לִיַּעַל אִ֣ישׁ אָ֑וֶן ה֝וֹלֵ֗ךְ עִקְּשׁ֥וּת פֶּֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;קֹרֵ֣ץ בְּ֭עֵינָיו<font color="red"><sup>q</font></sup> מֹלֵ֣ל בְּרַגְלָ֑ו<font color="red"><sup>q</font></sup> מֹ֝רֶ֗ה בְּאֶצְבְּעֹתָֽיו׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;תַּֽהְפֻּכ֨וֹת׀ בְּלִבּ֗וֹ חֹרֵ֣שׁ רָ֣ע בְּכָל־עֵ֑ת <font color="brown">מדנים</font> <font color="blue">מִדְיָנִ֥ים</font> יְשַׁלֵּֽחַ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עַל־כֵּ֗ן פִּ֭תְאֹם יָב֣וֹא אֵיד֑וֹ פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;שֶׁשׁ־הֵ֭נָּה שָׂנֵ֣א יְהוָ֑ה וְ֝שֶׁ֗בַע <font color="brown">תועבות</font> <font color="blue">תּוֹעֲבַ֥ת<font color="red"><sup>y</font></sup></font> נַפְשֽׁוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;עֵינַ֣יִם רָ֭מוֹת לְשׁ֣וֹן שָׁ֑קֶר וְ֝יָדַ֗יִם שֹׁפְכ֥וֹת דָּם־נָקִֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לֵ֗ב חֹ֭רֵשׁ מַחְשְׁב֣וֹת אָ֑וֶן רַגְלַ֥יִם מְ֝מַהֲר֗וֹת לָר֥וּץ לָֽרָעָה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;יָפִ֣יחַ כְּ֭זָבִים עֵ֣ד שָׁ֑קֶר וּמְשַׁלֵּ֥חַ מְ֝דָנִ֗ים בֵּ֣ין אַחִֽים׃ פ</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;נְצֹ֣ר בְּ֭נִי מִצְוַ֣ת אָבִ֑יךָ וְאַל־תִּ֝טֹּ֗שׁ תּוֹרַ֥ת אִמֶּֽךָ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;קָשְׁרֵ֣ם עַל־לִבְּךָ֣ תָמִ֑יד עָ֝נְדֵ֗ם עַל־גַּרְגְּרֹתֶֽךָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;בְּהִתְהַלֶּכְךָ֨׀<font color="red"><sup>3</font></sup> תַּנְחֶ֬ה אֹתָ֗ךְ בְּֽ֭שָׁכְבְּךָ תִּשְׁמֹ֣ר עָלֶ֑יךָ וַ֝הֲקִיצ֗וֹתָ הִ֣יא תְשִׂיחֶֽךָ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כִּ֤י נֵ֣ר מִ֭צְוָה וְת֣וֹרָה א֑וֹר וְדֶ֥רֶךְ חַ֝יִּ֗ים תּוֹכְח֥וֹת מוּסָֽר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;לִ֭שְׁמָרְךָ מֵאֵ֣שֶׁת רָ֑ע מֵֽ֝חֶלְקַ֗ת לָשׁ֥וֹן נָכְרִיָּֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אַל־תַּחְמֹ֣ד יָ֭פְיָהּ בִּלְבָבֶ֑ךָ וְאַל־תִּ֝קָּֽחֲךָ֗ בְּעַפְעַפֶּֽיהָ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כִּ֤י בְעַד־אִשָּׁ֥ה זוֹנָ֗ה עַֽד־כִּכַּ֫ר לָ֥חֶם וְאֵ֥שֶׁת אִ֑ישׁ נֶ֖פֶשׁ יְקָרָ֣ה תָצֽוּד׃ פ</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;הֲיַחְתֶּ֤ה אִ֓ישׁ אֵ֬שׁ בְּחֵיק֑וֹ וּ֝בְגָדָ֗יו לֹ֣א תִשָּׂרַֽפְנָה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;אִם־יְהַלֵּ֣ךְ אִ֭ישׁ עַל־הַגֶּחָלִ֑ים וְ֝רַגְלָ֗יו לֹ֣א תִכָּוֶֽינָה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;כֵּ֗ן הַ֭בָּא אֶל־אֵ֣שֶׁת רֵעֵ֑הוּ לֹ֥א יִ֝נָּקֶ֗ה כָּֽל־הַנֹּגֵ֥עַ בָּֽהּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;לֹא־יָב֣וּזוּ לַ֭גַּנָּב כִּ֣י יִגְנ֑וֹב לְמַלֵּ֥א נַ֝פְשׁ֗וֹ כִּ֣י יִרְעָֽב׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְ֭נִמְצָא יְשַׁלֵּ֣ם שִׁבְעָתָ֑יִם אֶת־כָּל־ה֖וֹן בֵּית֣וֹ יִתֵּֽן׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;נֹאֵ֣ף אִשָּׁ֣ה חֲסַר־לֵ֑ב מַֽשְׁחִ֥ית נַ֝פְשׁ֗וֹ ה֣וּא יַעֲשֶֽׂנָּה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;נֶֽגַע־וְקָל֥וֹן יִמְצָ֑א וְ֝חֶרְפָּת֗וֹ לֹ֣א תִמָּחֶֽה׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;כִּֽי־קִנְאָ֥ה חֲמַת־גָּ֑בֶר וְלֹֽא־יַ֝חְמ֗וֹל בְּי֣וֹם נָקָֽם׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;לֹא־יִ֭שָּׂא פְּנֵ֣י כָל־כֹּ֑פֶר וְלֹֽא־יֹ֝אבֶ֗ה כִּ֣י תַרְבֶּה־שֹֽׁחַד׃ פ</P>
</TD>
<TD WIDTH="50%">
<P>1&nbsp;b&#601;n&icirc; &#8217;im-&#8216;&#257;ra&#x1E07;&#601;t&#257; l&#601;r&#275;&#8216;e&#x1E35;&#257; t&#257;q<sup>a</sup>&#8216;&#601;t&#257;<font color="red"><sup>3</font></sup> lazz&#257;r kapey&#x1E35;&#257;: </P>
<P>2&nbsp;nw&#333;qa&#353;&#601;t&#257; &#x1E07;&#601;&#8217;im&#601;r&ecirc;-f&icirc;&#x1E35;&#257; nil&#601;ka&#x1E0F;&#601;t&#257; b&#601;&#8217;im&#601;r&ecirc;-f&icirc;&#x1E35;&#257;: </P>
<P>3&nbsp;&#8216;&#259;&#347;&#275;h z&#333;&#8217;&#x1E6F; &#8217;&#275;fw&#333;&#8217;|<font color="red"><sup>3</font></sup> b&#601;n&icirc; w&#601;hinn&#257;&#x1E63;&#275;l k&icirc; &#x1E07;&#257;&#8217;&#x1E6F;&#257; &#x1E07;&#601;&#x1E35;af-r&#275;&#8216;e&#x1E35;&#257; l&#275;&#x1E35;&#601; hi&#x1E6F;&#601;rap&#275;s &ucirc;r&#601;ha&#x1E07; r&#275;&#8216;ey&#x1E35;&#257;: </P>
<P>4&nbsp;&#8217;al-tit&#275;n &#353;&#275;n&acirc; l&#601;&#8216;&ecirc;ney&#x1E35;&#257; &ucirc;&#x1E6F;&#601;n&ucirc;m&acirc; l&#601;&#8216;af&#601;&#8216;apey&#x1E35;&#257;: </P>
<P>5&nbsp;hinn&#257;&#x1E63;&#275;l ki&#x1E63;&#601;&#x1E07;&icirc; m&icirc;y&#257;&#x1E0F; &ucirc;&#x1E35;&#601;&#x1E63;ipw&#333;r m&icirc;ya&#x1E0F; y&#257;q&ucirc;&#353;: f</P>
<P>6&nbsp;l&#275;&#x1E35;&#601;-&#8217;el-n&#601;m&#257;l&acirc; &#8216;&#257;&#x1E63;&#275;l r&#601;&#8217;&#275;h &#x1E0F;&#601;r&#257;&#x1E35;eyh&#257; w<sup>a</sup>&#x1E25;&#259;&#x1E35;&#257;m: </P>
<P>7&nbsp;&#8217;&#259;&#353;er &#8217;&ecirc;n-l&#257;h q&#257;&#x1E63;&icirc;n &#353;&#333;&#x1E6D;&#275;r &ucirc;m&#333;&#353;&#275;l: </P>
<P>8&nbsp;t&#257;&#x1E35;&icirc;n baqqayi&#x1E63; l<sup>a</sup>&#x1E25;&#601;m&#257;h &#8217;&#257;&#x1E21;&#601;r&acirc; &#x1E07;aqq&#257;&#x1E63;&icirc;r ma&#8217;&#259;&#x1E35;&#257;l&#257;h: </P>
<P>9&nbsp;&#8216;a&#x1E0F;-m&#257;&#x1E6F;ay &#8216;&#257;&#x1E63;&#275;l| ti&#353;&#601;k&#257;&#x1E07; m&#257;&#x1E6F;ay t&#257;q&ucirc;m mi&#353;&#353;&#601;n&#257;&#x1E6F;e&#x1E35;&#257;: </P>
<P>10&nbsp;m&#601;&#8216;a&#x1E6D; &#353;&#275;nw&#333;&#x1E6F; m&#601;&#8216;a&#x1E6D; t&#601;n&ucirc;mw&#333;&#x1E6F; m&#601;&#8216;a&#x1E6D;| &#x1E25;ibuq y&#257;&#x1E0F;ayim li&#353;&#601;k&#257;&#x1E07;: </P>
<P>11&nbsp;&ucirc;&#x1E07;&#257;&#8217;-&#x1E35;im&#601;hall&#275;&#x1E35;&#601; r&#275;&#8217;&#353;e&#x1E35;&#257; &ucirc;m<sup>a</sup>&#x1E25;&#601;s&#333;r&#601;&#x1E35;&#257; k&#601;&#8217;&icirc;&#353; m&#257;&#x1E21;&#275;n: f</P>
<P>12&nbsp;&#8217;&#257;&#x1E0F;&#257;m b&#601;l&icirc;y<sup>a</sup>&#8216;al &#8217;&icirc;&#353; &#8217;&#257;wen hw&#333;l&#275;&#x1E35;&#601; &#8216;iqq&#601;&#353;&ucirc;&#x1E6F; peh: </P>
<P>13&nbsp;q&#333;r&#275;&#x1E63; b&#601;&#8216;&ecirc;n&#257;yw<font color="red"><sup>q</font></sup> m&#333;l&#275;l b&#601;ra&#x1E21;&#601;l&#257;w<font color="red"><sup>q</font></sup> m&#333;reh b&#601;&#8217;e&#x1E63;&#601;b&#601;&#8216;&#333;&#x1E6F;&#257;yw: </P>
<P>14&nbsp;tah&#601;pu&#x1E35;w&#333;&#x1E6F;| b&#601;libw&#333; &#x1E25;&#333;r&#275;&#353; r&#257;&#8216; b&#601;&#x1E35;&#257;l-&#8216;&#275;&#x1E6F; <font color="brown">m&#601;&#x1E0F;&#257;n&icirc;m</font> <font color="blue">mi&#x1E0F;&#601;y&#257;n&icirc;m</font> y&#601;&#353;all&#275;&#x1E25;a: </P>
<P>15&nbsp;&#8216;al-k&#275;n pi&#x1E6F;&#601;&#8217;&#333;m y&#257;&#x1E07;w&#333;&#8217; &#8217;&ecirc;&#x1E0F;w&#333; pe&#x1E6F;<sup>a</sup>&#8216; yi&#353;&#353;&#257;&#x1E07;&#275;r w&#601;&#8217;&ecirc;n mar&#601;p&#275;&#8217;: f</P>
<P>16&nbsp;&#353;e&#353;-h&#275;nn&acirc; &#347;&#257;n&#275;&#8217; y&#601;hw&acirc; w&#601;&#353;e&#x1E07;<sup>a</sup>&#8216; <font color="brown">tw&#333;&#8216;&#259;&#x1E07;w&#333;&#x1E6F;</font> <font color="blue">tw&#333;&#8216;&#259;&#x1E07;a&#x1E6F;<font color="red"><sup>y</font></sup></font> naf&#601;&#353;w&#333;: </P>
<P>17&nbsp;&#8216;&ecirc;nayim r&#257;mw&#333;&#x1E6F; l&#601;&#353;w&#333;n &#353;&#257;qer w&#601;y&#257;&#x1E0F;ayim &#353;&#333;f&#601;&#x1E35;w&#333;&#x1E6F; d&#257;m-n&#257;q&icirc;: </P>
<P>18&nbsp;l&#275;&#x1E07; &#x1E25;&#333;r&#275;&#353; m<sup>a</sup>&#x1E25;&#601;&#353;&#601;&#x1E07;w&#333;&#x1E6F; &#8217;&#257;wen ra&#x1E21;&#601;layim m&#601;mah&#259;rw&#333;&#x1E6F; l&#257;r&ucirc;&#x1E63; l&#257;r&#257;&#8216;&acirc;: </P>
<P>19&nbsp;y&#257;f&icirc;&#x1E25;a k&#601;z&#257;&#x1E07;&icirc;m &#8216;&#275;&#x1E0F; &#353;&#257;qer &ucirc;m&#601;&#353;all&#275;&#x1E25;a m&#601;&#x1E0F;&#257;n&icirc;m b&ecirc;n &#8217;<sup>a</sup>&#x1E25;&icirc;m: f</P>
<P>20&nbsp;n&#601;&#x1E63;&#333;r b&#601;n&icirc; mi&#x1E63;&#601;wa&#x1E6F; &#8217;&#257;&#x1E07;&icirc;&#x1E35;&#257; w&#601;&#8217;al-ti&#x1E6D;&#x1E6D;&#333;&#353; tw&#333;ra&#x1E6F; &#8217;imme&#x1E35;&#257;: </P>
<P>21&nbsp;q&#257;&#353;&#601;r&#275;m &#8216;al-lib&#601;&#x1E35;&#257; &#x1E6F;&#257;m&icirc;&#x1E0F; &#8216;&#257;n&#601;&#x1E0F;&#275;m &#8216;al-gar&#601;g&#601;r&#333;&#x1E6F;e&#x1E35;&#257;: </P>
<P>22&nbsp;b&#601;hi&#x1E6F;&#601;halle&#x1E35;&#601;&#x1E35;&#257;|<font color="red"><sup>3</font></sup> tan&#601;&#x1E25;eh &#8217;&#333;&#x1E6F;&#257;&#x1E35;&#601; b&#601;&#353;&#257;&#x1E35;&#601;b&#601;&#x1E35;&#257; ti&#353;&#601;m&#333;r &#8216;&#257;ley&#x1E35;&#257; wah&#259;q&icirc;&#x1E63;w&#333;&#x1E6F;&#257; h&icirc;&#8217; &#x1E6F;&#601;&#347;&icirc;&#x1E25;e&#x1E35;&#257;: </P>
<P>23&nbsp;k&icirc; n&#275;r mi&#x1E63;&#601;w&acirc; w&#601;&#x1E6F;w&#333;r&acirc; &#8217;w&#333;r w&#601;&#x1E0F;ere&#x1E35;&#601; &#x1E25;ayy&icirc;m tw&#333;&#x1E35;&#601;&#x1E25;w&#333;&#x1E6F; m&ucirc;s&#257;r: </P>
<P>24&nbsp;li&#353;&#601;m&#257;r&#601;&#x1E35;&#257; m&#275;&#8217;&#275;&#353;e&#x1E6F; r&#257;&#8216; m&#275;&#x1E25;el&#601;qa&#x1E6F; l&#257;&#353;w&#333;n n&#257;&#x1E35;&#601;r&icirc;y&acirc;: </P>
<P>25&nbsp;&#8217;al-t<sup>a</sup>&#x1E25;&#601;m&#333;&#x1E0F; y&#257;f&#601;y&#257;h bil&#601;&#x1E07;&#257;&#x1E07;e&#x1E35;&#257; w&#601;&#8217;al-tiqq&#257;&#x1E25;&#259;&#x1E35;&#257; b&#601;&#8216;af&#601;&#8216;apeyh&#257;: </P>
<P>26&nbsp;k&icirc; &#x1E07;&#601;&#8216;a&#x1E0F;-&#8217;i&#353;&#353;&acirc; zw&#333;n&acirc; &#8216;a&#x1E0F;-kikar l&#257;&#x1E25;em w&#601;&#8217;&#275;&#353;e&#x1E6F; &#8217;&icirc;&#353; nefe&#353; y&#601;q&#257;r&acirc; &#x1E6F;&#257;&#x1E63;&ucirc;&#x1E0F;: f</P>
<P>27&nbsp;h&#259;y<sup>a</sup>&#x1E25;&#601;teh &#8217;&icirc;&#353; &#8217;&#275;&#353; b&#601;&#x1E25;&ecirc;qw&#333; &ucirc;&#x1E07;&#601;&#x1E21;&#257;&#x1E0F;&#257;yw l&#333;&#8217; &#x1E6F;i&#347;&#347;&#257;raf&#601;n&acirc;: </P>
<P>28&nbsp;&#8217;im-y&#601;hall&#275;&#x1E35;&#601; &#8217;&icirc;&#353; &#8216;al-hage&#x1E25;&#257;l&icirc;m w&#601;ra&#x1E21;&#601;l&#257;yw l&#333;&#8217; &#x1E6F;ik&#257;weyn&acirc;: </P>
<P>29&nbsp;k&#275;n hab&#257;&#8217; &#8217;el-&#8217;&#275;&#353;e&#x1E6F; r&#275;&#8216;&#275;h&ucirc; l&#333;&#8217; yinn&#257;qeh k&#257;l-hann&#333;&#x1E21;&#275;&#8216;a b&#257;h: </P>
<P>30&nbsp;l&#333;&#8217;-y&#257;&#x1E07;&ucirc;z&ucirc; lagann&#257;&#x1E07; k&icirc; yi&#x1E21;&#601;nw&#333;&#x1E07; l&#601;mall&#275;&#8217; naf&#601;&#353;w&#333; k&icirc; yir&#601;&#8216;&#257;&#x1E07;: </P>
<P>31&nbsp;w&#601;nim&#601;&#x1E63;&#257;&#8217; y&#601;&#353;all&#275;m &#353;i&#x1E07;&#601;&#8216;&#257;&#x1E6F;&#257;yim &#8217;e&#x1E6F;-k&#257;l-hw&#333;n b&ecirc;&#x1E6F;w&#333; yit&#275;n: </P>
<P>32&nbsp;n&#333;&#8217;&#275;f &#8217;i&#353;&#353;&acirc; &#x1E25;&#259;sar-l&#275;&#x1E07; ma&#353;&#601;&#x1E25;&icirc;&#x1E6F; naf&#601;&#353;w&#333; h&ucirc;&#8217; y<sup>a</sup>&#8216;&#259;&#347;enn&acirc;: </P>
<P>33&nbsp;ne&#x1E21;<sup>a</sup>&#8216;-w&#601;q&#257;lw&#333;n yim&#601;&#x1E63;&#257;&#8217; w&#601;&#x1E25;er&#601;p&#257;&#x1E6F;w&#333; l&#333;&#8217; &#x1E6F;imm&#257;&#x1E25;eh: </P>
<P>34&nbsp;k&icirc;-qin&#601;&#8217;&acirc; &#x1E25;&#259;ma&#x1E6F;-g&#257;&#x1E07;er w&#601;l&#333;&#8217;-y<sup>a</sup>&#x1E25;&#601;mw&#333;l b&#601;yw&#333;m n&#257;q&#257;m: </P>
<P>35&nbsp;l&#333;&#8217;-yi&#347;&#347;&#257;&#8217; p&#601;n&ecirc; &#x1E35;&#257;l-k&#333;fer w&#601;l&#333;&#8217;-y&#333;&#8217;&#x1E07;eh k&icirc; &#x1E6F;ar&#601;beh-&#353;&#333;&#x1E25;a&#x1E0F;: f</P>
</TD>
</TABLE>
<P><HR>
<CENTER>
<A HREF="pro007.htm">Next: Proverbs (Mishlei) Chapter 7</A></CENTER>
</BODY>
</HTML>
