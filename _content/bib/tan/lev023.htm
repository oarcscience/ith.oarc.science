<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 23</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev023">Polyglot</A>&nbsp;
<A HREF="../kjv/lev023">KJV</A>&nbsp;
<A HREF="../sep/lev023">Sep</A>&nbsp;
<A HREF="../vul/lev023">Vul</A>&nbsp;

<BR>
<BR><A HREF="lev">Leviticus (Vayikra) Index</A><BR>
&nbsp;
<A HREF="lev022">Previous</A>&nbsp;
<A HREF="lev024">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 23</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;דַּבֵּ֞ר אֶל־בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם מוֹעֲדֵ֣י יְהוָ֔ה אֲשֶׁר־תִּקְרְא֥וּ אֹתָ֖ם מִקְרָאֵ֣י קֹ֑דֶשׁ אֵ֥לֶּה הֵ֖ם מוֹעֲדָֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שֵׁ֣שֶׁת יָמִים֮ תֵּעָשֶׂ֣ה מְלָאכָה֒ וּבַיּ֣וֹם הַשְּׁבִיעִ֗י שַׁבַּ֤ת שַׁבָּתוֹן֙ מִקְרָא־קֹ֔דֶשׁ כָּל־מְלָאכָ֖ה לֹ֣א תַעֲשׂ֑וּ שַׁבָּ֥ת הִוא֙ לַֽיהוָ֔ה בְּכֹ֖ל מֽוֹשְׁבֹתֵיכֶֽם׃ פ</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֵ֚לֶּה מוֹעֲדֵ֣י יְהוָ֔ה מִקְרָאֵ֖י קֹ֑דֶשׁ אֲשֶׁר־תִּקְרְא֥וּ אֹתָ֖ם בְּמוֹעֲדָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בַּחֹ֣דֶשׁ הָרִאשׁ֗וֹן בְּאַרְבָּעָ֥ה עָשָׂ֛ר לַחֹ֖דֶשׁ בֵּ֣ין הָעַרְבָּ֑יִם פֶּ֖סַח לַיהוָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וּבַחֲמִשָּׁ֨ה עָשָׂ֥ר יוֹם֙ לַחֹ֣דֶשׁ הַזֶּ֔ה חַ֥ג הַמַּצּ֖וֹת לַיהוָ֑ה שִׁבְעַ֥ת יָמִ֖ים מַצּ֥וֹת תֹּאכֵֽלוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בַּיּוֹם֙ הָֽרִאשׁ֔וֹן מִקְרָא־קֹ֖דֶשׁ יִהְיֶ֣ה לָכֶ֑ם כָּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהִקְרַבְתֶּ֥ם אִשֶּׁ֛ה לַיהוָ֖ה שִׁבְעַ֣ת יָמִ֑ים בַּיּ֤וֹם הַשְּׁבִיעִי֙ מִקְרָא־קֹ֔דֶשׁ כָּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;דַּבֵּ֞ר אֶל־בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם כִּֽי־תָבֹ֣אוּ אֶל־הָאָ֗רֶץ אֲשֶׁ֤ר אֲנִי֙ נֹתֵ֣ן לָכֶ֔ם וּקְצַרְתֶּ֖ם אֶת־קְצִירָ֑הּ וַהֲבֵאתֶ֥ם אֶת־עֹ֛מֶר רֵאשִׁ֥ית קְצִירְכֶ֖ם אֶל־הַכֹּהֵֽן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהֵנִ֧יף אֶת־הָעֹ֛מֶר לִפְנֵ֥י יְהוָ֖ה לִֽרְצֹנְכֶ֑ם מִֽמָּחֳרַת֙ הַשַּׁבָּ֔ת יְנִיפֶ֖נּוּ הַכֹּהֵֽן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַעֲשִׂיתֶ֕ם בְּי֥וֹם הֲנִֽיפְכֶ֖ם אֶת־הָעֹ֑מֶר כֶּ֣בֶשׂ תָּמִ֧ים בֶּן־שְׁנָת֛וֹ לְעֹלָ֖ה לַיהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּמִנְחָתוֹ֩ שְׁנֵ֨י עֶשְׂרֹנִ֜ים סֹ֣לֶת בְּלוּלָ֥ה בַשֶּׁ֛מֶן אִשֶּׁ֥ה לַיהוָ֖ה רֵ֣יחַ נִיחֹ֑חַ וְנִסְכֹּ֥ה<font color="red"><sup>q</font></sup> יַ֖יִן רְבִיעִ֥ת הַהִֽין׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְלֶחֶם֩ וְקָלִ֨י וְכַרְמֶ֜ל לֹ֣א תֹֽאכְל֗וּ עַד־עֶ֙צֶם֙ הַיּ֣וֹם הַזֶּ֔ה עַ֚ד הֲבִ֣יאֲכֶ֔ם אֶת־קָרְבַּ֖ן אֱלֹהֵיכֶ֑ם חֻקַּ֤ת עוֹלָם֙ לְדֹרֹ֣תֵיכֶ֔ם בְּכֹ֖ל מֹשְׁבֹֽתֵיכֶֽם׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּסְפַרְתֶּ֤ם לָכֶם֙ מִמָּחֳרַ֣ת הַשַּׁבָּ֔ת מִיּוֹם֙ הֲבִ֣יאֲכֶ֔ם אֶת־עֹ֖מֶר הַתְּנוּפָ֑ה שֶׁ֥בַע שַׁבָּת֖וֹת תְּמִימֹ֥ת תִּהְיֶֽינָה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;עַ֣ד מִֽמָּחֳרַ֤ת הַשַּׁבָּת֙ הַשְּׁבִיעִ֔ת תִּסְפְּר֖וּ חֲמִשִּׁ֣ים י֑וֹם וְהִקְרַבְתֶּ֛ם מִנְחָ֥ה חֲדָשָׁ֖ה לַיהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;מִמּוֹשְׁבֹ֨תֵיכֶ֜ם תָּבִ֣יאּוּ׀ לֶ֣חֶם תְּנוּפָ֗ה שְׁ֚תַּיִם שְׁנֵ֣י עֶשְׂרֹנִ֔ים סֹ֣לֶת תִּהְיֶ֔ינָה חָמֵ֖ץ תֵּאָפֶ֑ינָה בִּכּוּרִ֖ים לַֽיהוָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהִקְרַבְתֶּ֣ם עַל־הַלֶּ֗חֶם שִׁבְעַ֨ת כְּבָשִׂ֤ים תְּמִימִם֙ בְּנֵ֣י שָׁנָ֔ה וּפַ֧ר בֶּן־בָּקָ֛ר אֶחָ֖ד וְאֵילִ֣ם שְׁנָ֑יִם יִהְי֤וּ עֹלָה֙ לַֽיהוָ֔ה וּמִנְחָתָם֙ וְנִסְכֵּיהֶ֔ם אִשֵּׁ֥ה רֵֽיחַ־נִיחֹ֖חַ לַיהוָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַעֲשִׂיתֶ֛ם שְׂעִיר־עִזִּ֥ים אֶחָ֖ד לְחַטָּ֑את וּשְׁנֵ֧י כְבָשִׂ֛ים בְּנֵ֥י שָׁנָ֖ה לְזֶ֥בַח שְׁלָמִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְהֵנִ֣יף הַכֹּהֵ֣ן׀ אֹתָ֡ם עַל֩ לֶ֨חֶם הַבִּכּוּרִ֤ים תְּנוּפָה֙ לִפְנֵ֣י יְהוָ֔ה עַל־שְׁנֵ֖י כְּבָשִׂ֑ים קֹ֛דֶשׁ יִהְי֥וּ לַיהוָ֖ה לַכֹּהֵֽן׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וּקְרָאתֶ֞ם בְּעֶ֣צֶם׀ הַיּ֣וֹם הַזֶּ֗ה מִֽקְרָא־קֹ֙דֶשׁ֙ יִהְיֶ֣ה לָכֶ֔ם כָּל־מְלֶ֥אכֶת עֲבֹדָ֖ה לֹ֣א תַעֲשׂ֑וּ חֻקַּ֥ת עוֹלָ֛ם בְּכָל־מוֹשְׁבֹ֥תֵיכֶ֖ם לְדֹרֹֽתֵיכֶֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּֽבְקֻצְרְכֶ֞ם אֶת־קְצִ֣יר אַרְצְכֶ֗ם לֹֽא־תְכַלֶּ֞ה פְּאַ֤ת שָֽׂדְךָ֙ בְּקֻצְרֶ֔ךָ וְלֶ֥קֶט קְצִירְךָ֖ לֹ֣א תְלַקֵּ֑ט לֶֽעָנִ֤י וְלַגֵּר֙ תַּעֲזֹ֣ב אֹתָ֔ם אֲנִ֖י יְהוָ֥ה אֱלֹהֵיכֶֽם׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;דַּבֵּ֛ר אֶל־בְּנֵ֥י יִשְׂרָאֵ֖ל לֵאמֹ֑ר בַּחֹ֨דֶשׁ הַשְּׁבִיעִ֜י בְּאֶחָ֣ד לַחֹ֗דֶשׁ יִהְיֶ֤ה לָכֶם֙ שַׁבָּת֔וֹן זִכְר֥וֹן תְּרוּעָ֖ה מִקְרָא־קֹֽדֶשׁ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;כָּל־מְלֶ֥אכֶת עֲבֹדָ֖ה לֹ֣א תַעֲשׂ֑וּ וְהִקְרַבְתֶּ֥ם אִשֶּׁ֖ה לַיהוָֽה׃ ס</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אַ֡ךְ בֶּעָשׂ֣וֹר לַחֹדֶשׁ֩ הַשְּׁבִיעִ֨י הַזֶּ֜ה י֧וֹם הַכִּפֻּרִ֣ים ה֗וּא מִֽקְרָא־קֹ֙דֶשׁ֙ יִהְיֶ֣ה לָכֶ֔ם וְעִנִּיתֶ֖ם אֶת־נַפְשֹׁתֵיכֶ֑ם וְהִקְרַבְתֶּ֥ם אִשֶּׁ֖ה לַיהוָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְכָל־מְלָאכָה֙ לֹ֣א תַעֲשׂ֔וּ בְּעֶ֖צֶם הַיּ֣וֹם הַזֶּ֑ה כִּ֣י י֤וֹם כִּפֻּרִים֙ ה֔וּא לְכַפֵּ֣ר עֲלֵיכֶ֔ם לִפְנֵ֖י יְהוָ֥ה אֱלֹהֵיכֶֽם׃<font color="red"><sup>3</font></sup> </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;כִּ֤י כָל־הַנֶּ֙פֶשׁ֙ אֲשֶׁ֣ר לֹֽא־תְעֻנֶּ֔ה בְּעֶ֖צֶם הַיּ֣וֹם הַזֶּ֑ה וְנִכְרְתָ֖ה מֵֽעַמֶּֽיהָ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְכָל־הַנֶּ֗פֶשׁ אֲשֶׁ֤ר תַּעֲשֶׂה֙ כָּל־מְלָאכָ֔ה בְּעֶ֖צֶם הַיּ֣וֹם הַזֶּ֑ה וְהַֽאֲבַדְתִּ֛י אֶת־הַנֶּ֥פֶשׁ הַהִ֖וא מִקֶּ֥רֶב עַמָּֽהּ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;כָּל־מְלָאכָ֖ה לֹ֣א תַעֲשׂ֑וּ חֻקַּ֤ת עוֹלָם֙ לְדֹרֹ֣תֵיכֶ֔ם בְּכֹ֖ל מֹֽשְׁבֹֽתֵיכֶֽם׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;שַׁבַּ֨ת שַׁבָּת֥וֹן הוּא֙ לָכֶ֔ם וְעִנִּיתֶ֖ם אֶת־נַפְשֹׁתֵיכֶ֑ם בְּתִשְׁעָ֤ה לַחֹ֙דֶשׁ֙ בָּעֶ֔רֶב מֵעֶ֣רֶב עַד־עֶ֔רֶב תִּשְׁבְּת֖וּ שַׁבַּתְּכֶֽם׃ פ</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;דַּבֵּ֛ר אֶל־בְּנֵ֥י יִשְׂרָאֵ֖ל לֵאמֹ֑ר בַּחֲמִשָּׁ֨ה עָשָׂ֜ר י֗וֹם לַחֹ֤דֶשׁ הַשְּׁבִיעִי֙ הַזֶּ֔ה חַ֧ג הַסֻּכּ֛וֹת שִׁבְעַ֥ת יָמִ֖ים לַיהוָֹֽה׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;בַּיּ֥וֹם הָרִאשׁ֖וֹן מִקְרָא־קֹ֑דֶשׁ כָּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;שִׁבְעַ֣ת יָמִ֔ים תַּקְרִ֥יבוּ אִשֶּׁ֖ה לַיהוָ֑ה בַּיּ֣וֹם הַשְּׁמִינִ֡י מִקְרָא־קֹדֶשׁ֩ יִהְיֶ֨ה לָכֶ֜ם וְהִקְרַבְתֶּ֨ם אִשֶּׁ֤ה לַֽיהוָה֙ עֲצֶ֣רֶת הִ֔וא כָּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;אֵ֚לֶּה מוֹעֲדֵ֣י יְהוָ֔ה אֲשֶׁר־תִּקְרְא֥וּ אֹתָ֖ם מִקְרָאֵ֣י קֹ֑דֶשׁ לְהַקְרִ֨יב אִשֶּׁ֜ה לַיהוָ֗ה עֹלָ֧ה וּמִנְחָ֛ה זֶ֥בַח וּנְסָכִ֖ים דְּבַר־י֥וֹם בְּיוֹמֽוֹ׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;מִלְּבַ֖ד שַׁבְּתֹ֣ת יְּהוָ֑ה וּמִלְּבַ֣ד מַתְּנֽוֹתֵיכֶ֗ם<font color="red"><sup>3</font></sup> וּמִלְּבַ֤ד כָּל־נִדְרֵיכֶם֙ וּמִלְּבַד֙ כָּל־נִדְב֣וֹתֵיכֶ֔ם אֲשֶׁ֥ר תִּתְּנ֖וּ לַיהוָֽה׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;אַ֡ךְ בַּחֲמִשָּׁה֩ עָשָׂ֨ר י֜וֹם לַחֹ֣דֶשׁ הַשְּׁבִיעִ֗י בְּאָסְפְּכֶם֙ אֶת־תְּבוּאַ֣ת הָאָ֔רֶץ תָּחֹ֥גּוּ אֶת־חַג־יְהוָ֖ה שִׁבְעַ֣ת יָמִ֑ים בַּיּ֤וֹם הָֽרִאשׁוֹן֙ שַׁבָּת֔וֹן וּבַיּ֥וֹם הַשְּׁמִינִ֖י שַׁבָּתֽוֹן׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וּלְקַחְתֶּ֨ם לָכֶ֜ם בַּיּ֣וֹם הָרִאשׁ֗וֹן פְּרִ֨י עֵ֤ץ הָדָר֙ כַּפֹּ֣ת תְּמָרִ֔ים וַעֲנַ֥ף עֵץ־עָבֹ֖ת וְעַרְבֵי־נָ֑חַל וּשְׂמַחְתֶּ֗ם לִפְנֵ֛י יְהוָ֥ה אֱלֹהֵיכֶ֖ם שִׁבְעַ֥ת יָמִֽים׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְחַגֹּתֶ֤ם אֹתוֹ֙ חַ֣ג לַֽיהוָ֔ה שִׁבְעַ֥ת יָמִ֖ים בַּשָּׁנָ֑ה חֻקַּ֤ת עוֹלָם֙ לְדֹרֹ֣תֵיכֶ֔ם בַּחֹ֥דֶשׁ הַשְּׁבִיעִ֖י תָּחֹ֥גּוּ אֹתֽוֹ׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;בַּסֻּכֹּ֥ת תֵּשְׁב֖וּ שִׁבְעַ֣ת יָמִ֑ים כָּל־הָֽאֶזְרָח֙ בְּיִשְׂרָאֵ֔ל יֵשְׁב֖וּ בַּסֻּכֹּֽת׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;לְמַעַן֮ יֵדְע֣וּ דֹרֹֽתֵיכֶם֒ כִּ֣י בַסֻּכּ֗וֹת הוֹשַׁ֙בְתִּי֙ אֶת־בְּנֵ֣י יִשְׂרָאֵ֔ל בְּהוֹצִיאִ֥י אוֹתָ֖ם מֵאֶ֣רֶץ מִצְרָ֑יִם אֲנִ֖י יְהוָ֥ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וַיְדַבֵּ֣ר מֹשֶׁ֔ה אֶת־מֹעֲדֵ֖י יְהוָ֑ה אֶל־בְּנֵ֖י יִשְׂרָאֵֽל׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; &#8217;&#259;l&#275;hem mw&#333;&#8216;&#259;&#x1E0F;&ecirc; y&#601;hw&acirc; &#8217;&#259;&#353;er-tiq&#601;r&#601;&#8217;&ucirc; &#8217;&#333;&#x1E6F;&#257;m miq&#601;r&#257;&#8217;&ecirc; q&#333;&#x1E0F;e&#353; &#8217;&#275;lleh h&#275;m mw&#333;&#8216;&#259;&#x1E0F;&#257;y: </P>
<P>3&nbsp;&#353;&#275;&#353;e&#x1E6F; y&#257;m&icirc;m t&#275;&#8216;&#257;&#347;eh m&#601;l&#257;&#8217;&#x1E35;&acirc; &ucirc;&#x1E07;ayyw&#333;m ha&#353;&#353;&#601;&#x1E07;&icirc;&#8216;&icirc; &#353;aba&#x1E6F; &#353;ab&#257;&#x1E6F;w&#333;n miq&#601;r&#257;&#8217;-q&#333;&#x1E0F;e&#353; k&#257;l-m&#601;l&#257;&#8217;&#x1E35;&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc; &#353;ab&#257;&#x1E6F; hiw&#8217; layhw&acirc; b&#601;&#x1E35;&#333;l mw&#333;&#353;&#601;&#x1E07;&#333;&#x1E6F;&ecirc;&#x1E35;em: f</P>
<P>4&nbsp;&#8217;&#275;lleh mw&#333;&#8216;&#259;&#x1E0F;&ecirc; y&#601;hw&acirc; miq&#601;r&#257;&#8217;&ecirc; q&#333;&#x1E0F;e&#353; &#8217;&#259;&#353;er-tiq&#601;r&#601;&#8217;&ucirc; &#8217;&#333;&#x1E6F;&#257;m b&#601;mw&#333;&#8216;&#259;&#x1E0F;&#257;m: </P>
<P>5&nbsp;b<sup>a</sup>&#x1E25;&#333;&#x1E0F;e&#353; h&#257;ri&#8217;&#353;w&#333;n b&#601;&#8217;ar&#601;b&#257;&#8216;&acirc; &#8216;&#257;&#347;&#257;r l<sup>a</sup>&#x1E25;&#333;&#x1E0F;e&#353; b&ecirc;n h&#257;&#8216;ar&#601;b&#257;yim pes<sup>a</sup>&#x1E25; layhw&acirc;: </P>
<P>6&nbsp;&ucirc;&#x1E07;<sup>a</sup>&#x1E25;&#259;mi&#353;&#353;&acirc; &#8216;&#257;&#347;&#257;r yw&#333;m l<sup>a</sup>&#x1E25;&#333;&#x1E0F;e&#353; hazzeh &#x1E25;a&#x1E21; hamma&#x1E63;&#x1E63;w&#333;&#x1E6F; layhw&acirc; &#353;i&#x1E07;&#601;&#8216;a&#x1E6F; y&#257;m&icirc;m ma&#x1E63;&#x1E63;w&#333;&#x1E6F; t&#333;&#8217;&#x1E35;&#275;l&ucirc;: </P>
<P>7&nbsp;bayyw&#333;m h&#257;ri&#8217;&#353;w&#333;n miq&#601;r&#257;&#8217;-q&#333;&#x1E0F;e&#353; yih&#601;yeh l&#257;&#x1E35;em k&#257;l-m&#601;le&#8217;&#x1E35;e&#x1E6F; &#8216;&#259;&#x1E07;&#333;&#x1E0F;&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc;: </P>
<P>8&nbsp;w&#601;hiq&#601;ra&#x1E07;&#601;tem &#8217;i&#353;&#353;eh layhw&acirc; &#353;i&#x1E07;&#601;&#8216;a&#x1E6F; y&#257;m&icirc;m bayyw&#333;m ha&#353;&#353;&#601;&#x1E07;&icirc;&#8216;&icirc; miq&#601;r&#257;&#8217;-q&#333;&#x1E0F;e&#353; k&#257;l-m&#601;le&#8217;&#x1E35;e&#x1E6F; &#8216;&#259;&#x1E07;&#333;&#x1E0F;&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc;: f</P>
<P>9&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>10&nbsp;dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; &#8217;&#259;l&#275;hem k&icirc;-&#x1E6F;&#257;&#x1E07;&#333;&#8217;&ucirc; &#8217;el-h&#257;&#8217;&#257;re&#x1E63; &#8217;&#259;&#353;er &#8217;&#259;n&icirc; n&#333;&#x1E6F;&#275;n l&#257;&#x1E35;em &ucirc;q&#601;&#x1E63;ar&#601;tem &#8217;e&#x1E6F;-q&#601;&#x1E63;&icirc;r&#257;h wah&#259;&#x1E07;&#275;&#8217;&#x1E6F;em &#8217;e&#x1E6F;-&#8216;&#333;mer r&#275;&#8217;&#353;&icirc;&#x1E6F; q&#601;&#x1E63;&icirc;r&#601;&#x1E35;em &#8217;el-hak&#333;h&#275;n: </P>
<P>11&nbsp;w&#601;h&#275;n&icirc;f &#8217;e&#x1E6F;-h&#257;&#8216;&#333;mer lif&#601;n&ecirc; y&#601;hw&acirc; lir&#601;&#x1E63;&#333;n&#601;&#x1E35;em mimm&#257;&#x1E25;&#335;ra&#x1E6F; ha&#353;&#353;ab&#257;&#x1E6F; y&#601;n&icirc;fenn&ucirc; hak&#333;h&#275;n: </P>
<P>12&nbsp;w<sup>a</sup>&#8216;&#259;&#347;&icirc;&#x1E6F;em b&#601;yw&#333;m h&#259;n&icirc;f&#601;&#x1E35;em &#8217;e&#x1E6F;-h&#257;&#8216;&#333;mer ke&#x1E07;e&#347; t&#257;m&icirc;m ben-&#353;&#601;n&#257;&#x1E6F;w&#333; l&#601;&#8216;&#333;l&acirc; layhw&acirc;: </P>
<P>13&nbsp;&ucirc;min&#601;&#x1E25;&#257;&#x1E6F;w&#333; &#353;&#601;n&ecirc; &#8216;e&#347;&#601;r&#333;n&icirc;m s&#333;le&#x1E6F; b&#601;l&ucirc;l&acirc; &#x1E07;a&#353;&#353;emen &#8217;i&#353;&#353;eh layhw&acirc; r&ecirc;&#x1E25;a n&icirc;&#x1E25;&#333;&#x1E25;a w&#601;nis&#601;k&#333;h<font color="red"><sup>q</font></sup> yayin r&#601;&#x1E07;&icirc;&#8216;i&#x1E6F; hah&icirc;n: </P>
<P>14&nbsp;w&#601;le&#x1E25;em w&#601;q&#257;l&icirc; w&#601;&#x1E35;ar&#601;mel l&#333;&#8217; &#x1E6F;&#333;&#8217;&#x1E35;&#601;l&ucirc; &#8216;a&#x1E0F;-&#8216;e&#x1E63;em hayyw&#333;m hazzeh &#8216;a&#x1E0F; h&#259;&#x1E07;&icirc;&#8217;&#259;&#x1E35;em &#8217;e&#x1E6F;-q&#257;r&#601;ban &#8217;&#277;l&#333;h&ecirc;&#x1E35;em &#x1E25;uqqa&#x1E6F; &#8216;w&#333;l&#257;m l&#601;&#x1E0F;&#333;r&#333;&#x1E6F;&ecirc;&#x1E35;em b&#601;&#x1E35;&#333;l m&#333;&#353;&#601;&#x1E07;&#333;&#x1E6F;&ecirc;&#x1E35;em: s</P>
<P>15&nbsp;&ucirc;s&#601;far&#601;tem l&#257;&#x1E35;em mimm&#257;&#x1E25;&#335;ra&#x1E6F; ha&#353;&#353;ab&#257;&#x1E6F; m&icirc;yw&#333;m h&#259;&#x1E07;&icirc;&#8217;&#259;&#x1E35;em &#8217;e&#x1E6F;-&#8216;&#333;mer hat&#601;n&ucirc;f&acirc; &#353;e&#x1E07;<sup>a</sup>&#8216; &#353;ab&#257;&#x1E6F;w&#333;&#x1E6F; t&#601;m&icirc;m&#333;&#x1E6F; tih&#601;yeyn&acirc;: </P>
<P>16&nbsp;&#8216;a&#x1E0F; mimm&#257;&#x1E25;&#335;ra&#x1E6F; ha&#353;&#353;ab&#257;&#x1E6F; ha&#353;&#353;&#601;&#x1E07;&icirc;&#8216;i&#x1E6F; tis&#601;p&#601;r&ucirc; &#x1E25;&#259;mi&#353;&#353;&icirc;m yw&#333;m w&#601;hiq&#601;ra&#x1E07;&#601;tem min&#601;&#x1E25;&acirc; &#x1E25;&#259;&#x1E0F;&#257;&#353;&acirc; layhw&acirc;: </P>
<P>17&nbsp;mimmw&#333;&#353;&#601;&#x1E07;&#333;&#x1E6F;&ecirc;&#x1E35;em t&#257;&#x1E07;&icirc;&#8217;&#8217&ucirc;| le&#x1E25;em t&#601;n&ucirc;f&acirc; &#353;&#601;tayim &#353;&#601;n&ecirc; &#8216;e&#347;&#601;r&#333;n&icirc;m s&#333;le&#x1E6F; tih&#601;yeyn&acirc; &#x1E25;&#257;m&#275;&#x1E63; t&#275;&#8217;&#257;feyn&acirc; bik&ucirc;r&icirc;m layhw&acirc;: </P>
<P>18&nbsp;w&#601;hiq&#601;ra&#x1E07;&#601;tem &#8216;al-halle&#x1E25;em &#353;i&#x1E07;&#601;&#8216;a&#x1E6F; k&#601;&#x1E07;&#257;&#347;&icirc;m t&#601;m&icirc;mim b&#601;n&ecirc; &#353;&#257;n&acirc; &ucirc;far ben-b&#257;q&#257;r &#8217;e&#x1E25;&#257;&#x1E0F; w&#601;&#8217;&ecirc;lim &#353;&#601;n&#257;yim yih&#601;y&ucirc; &#8216;&#333;l&acirc; layhw&acirc; &ucirc;min&#601;&#x1E25;&#257;&#x1E6F;&#257;m w&#601;nis&#601;k&ecirc;hem &#8217;i&#353;&#353;&#275;h r&ecirc;&#x1E25;a-n&icirc;&#x1E25;&#333;&#x1E25;a layhw&acirc;: </P>
<P>19&nbsp;w<sup>a</sup>&#8216;&#259;&#347;&icirc;&#x1E6F;em &#347;&#601;&#8216;&icirc;r-&#8216;izz&icirc;m &#8217;e&#x1E25;&#257;&#x1E0F; l&#601;&#x1E25;a&#x1E6D;&#x1E6D;&#257;&#8217;&#x1E6F; &ucirc;&#353;&#601;n&ecirc; &#x1E35;&#601;&#x1E07;&#257;&#347;&icirc;m b&#601;n&ecirc; &#353;&#257;n&acirc; l&#601;ze&#x1E07;<sup>a</sup>&#x1E25; &#353;&#601;l&#257;m&icirc;m: </P>
<P>20&nbsp;w&#601;h&#275;n&icirc;f hak&#333;h&#275;n| &#8217;&#333;&#x1E6F;&#257;m &#8216;al le&#x1E25;em habik&ucirc;r&icirc;m t&#601;n&ucirc;f&acirc; lif&#601;n&ecirc; y&#601;hw&acirc; &#8216;al-&#353;&#601;n&ecirc; k&#601;&#x1E07;&#257;&#347;&icirc;m q&#333;&#x1E0F;e&#353; yih&#601;y&ucirc; layhw&acirc; lak&#333;h&#275;n: </P>
<P>21&nbsp;&ucirc;q&#601;r&#257;&#8217;&#x1E6F;em b&#601;&#8216;e&#x1E63;em| hayyw&#333;m hazzeh miq&#601;r&#257;&#8217;-q&#333;&#x1E0F;e&#353; yih&#601;yeh l&#257;&#x1E35;em k&#257;l-m&#601;le&#8217;&#x1E35;e&#x1E6F; &#8216;&#259;&#x1E07;&#333;&#x1E0F;&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc; &#x1E25;uqqa&#x1E6F; &#8216;w&#333;l&#257;m b&#601;&#x1E35;&#257;l-mw&#333;&#353;&#601;&#x1E07;&#333;&#x1E6F;&ecirc;&#x1E35;em l&#601;&#x1E0F;&#333;r&#333;&#x1E6F;&ecirc;&#x1E35;em: </P>
<P>22&nbsp;&ucirc;&#x1E07;&#601;qu&#x1E63;&#601;r&#601;&#x1E35;em &#8217;e&#x1E6F;-q&#601;&#x1E63;&icirc;r &#8217;ar&#601;&#x1E63;&#601;&#x1E35;em l&#333;&#8217;-&#x1E6F;&#601;&#x1E35;alleh p&#601;&#8217;a&#x1E6F; &#347;&#257;&#x1E0F;&#601;&#x1E35;&#257; b&#601;qu&#x1E63;&#601;re&#x1E35;&#257; w&#601;leqe&#x1E6D; q&#601;&#x1E63;&icirc;r&#601;&#x1E35;&#257; l&#333;&#8217; &#x1E6F;&#601;laqq&#275;&#x1E6D; le&#8216;&#257;n&icirc; w&#601;lag&#275;r t<sup>a</sup>&#8216;&#259;z&#333;&#x1E07; &#8217;&#333;&#x1E6F;&#257;m &#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em: s</P>
<P>23&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>24&nbsp;dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l l&#275;&#8217;m&#333;r b<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;&icirc;&#8216;&icirc; b&#601;&#8217;e&#x1E25;&#257;&#x1E0F; l<sup>a</sup>&#x1E25;&#333;&#x1E0F;e&#353; yih&#601;yeh l&#257;&#x1E35;em &#353;ab&#257;&#x1E6F;w&#333;n zi&#x1E35;&#601;rw&#333;n t&#601;r&ucirc;&#8216;&acirc; miq&#601;r&#257;&#8217;-q&#333;&#x1E0F;e&#353;: </P>
<P>25&nbsp;k&#257;l-m&#601;le&#8217;&#x1E35;e&#x1E6F; &#8216;&#259;&#x1E07;&#333;&#x1E0F;&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc; w&#601;hiq&#601;ra&#x1E07;&#601;tem &#8217;i&#353;&#353;eh layhw&acirc;: s</P>
<P>26&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>27&nbsp;&#8217;a&#x1E35;&#601; be&#8216;&#257;&#347;w&#333;r l<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;&icirc;&#8216;&icirc; hazzeh yw&#333;m hakipur&icirc;m h&ucirc;&#8217; miq&#601;r&#257;&#8217;-q&#333;&#x1E0F;e&#353; yih&#601;yeh l&#257;&#x1E35;em w&#601;&#8216;inn&icirc;&#x1E6F;em &#8217;e&#x1E6F;-naf&#601;&#353;&#333;&#x1E6F;&ecirc;&#x1E35;em w&#601;hiq&#601;ra&#x1E07;&#601;tem &#8217;i&#353;&#353;eh layhw&acirc;: </P>
<P>28&nbsp;w&#601;&#x1E35;&#257;l-m&#601;l&#257;&#8217;&#x1E35;&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc; b&#601;&#8216;e&#x1E63;em hayyw&#333;m hazzeh k&icirc; yw&#333;m kipur&icirc;m h&ucirc;&#8217; l&#601;&#x1E35;ap&#275;r &#8216;&#259;l&ecirc;&#x1E35;em lif&#601;n&ecirc; y&#601;hw&acirc; &#8217;&#277;l&#333;h&ecirc;&#x1E35;em:<font color="red"><sup>3</font></sup> </P>
<P>29&nbsp;k&icirc; &#x1E35;&#257;l-hannefe&#353; &#8217;&#259;&#353;er l&#333;&#8217;-&#x1E6F;&#601;&#8216;unneh b&#601;&#8216;e&#x1E63;em hayyw&#333;m hazzeh w&#601;ni&#x1E35;&#601;r&#601;&#x1E6F;&acirc; m&#275;&#8216;ammeyh&#257;: </P>
<P>30&nbsp;w&#601;&#x1E35;&#257;l-hannefe&#353; &#8217;&#259;&#353;er t<sup>a</sup>&#8216;&#259;&#347;eh k&#257;l-m&#601;l&#257;&#8217;&#x1E35;&acirc; b&#601;&#8216;e&#x1E63;em hayyw&#333;m hazzeh w&#601;ha&#8217;&#259;&#x1E07;a&#x1E0F;&#601;t&icirc; &#8217;e&#x1E6F;-hannefe&#353; hahiw&#8217; miqqere&#x1E07; &#8216;amm&#257;h: </P>
<P>31&nbsp;k&#257;l-m&#601;l&#257;&#8217;&#x1E35;&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc; &#x1E25;uqqa&#x1E6F; &#8216;w&#333;l&#257;m l&#601;&#x1E0F;&#333;r&#333;&#x1E6F;&ecirc;&#x1E35;em b&#601;&#x1E35;&#333;l m&#333;&#353;&#601;&#x1E07;&#333;&#x1E6F;&ecirc;&#x1E35;em: </P>
<P>32&nbsp;&#353;aba&#x1E6F; &#353;ab&#257;&#x1E6F;w&#333;n h&ucirc;&#8217; l&#257;&#x1E35;em w&#601;&#8216;inn&icirc;&#x1E6F;em &#8217;e&#x1E6F;-naf&#601;&#353;&#333;&#x1E6F;&ecirc;&#x1E35;em b&#601;&#x1E6F;i&#353;&#601;&#8216;&acirc; l<sup>a</sup>&#x1E25;&#333;&#x1E0F;e&#353; b&#257;&#8216;ere&#x1E07; m&#275;&#8216;ere&#x1E07; &#8216;a&#x1E0F;-&#8216;ere&#x1E07; ti&#353;&#601;b&#601;&#x1E6F;&ucirc; &#353;abat&#601;&#x1E35;em: f</P>
<P>33&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>34&nbsp;dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l l&#275;&#8217;m&#333;r b<sup>a</sup>&#x1E25;&#259;mi&#353;&#353;&acirc; &#8216;&#257;&#347;&#257;r yw&#333;m l<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;&icirc;&#8216;&icirc; hazzeh &#x1E25;a&#x1E21; hassukw&#333;&#x1E6F; &#353;i&#x1E07;&#601;&#8216;a&#x1E6F; y&#257;m&icirc;m layhw&#333;&acirc;: </P>
<P>35&nbsp;bayyw&#333;m h&#257;ri&#8217;&#353;w&#333;n miq&#601;r&#257;&#8217;-q&#333;&#x1E0F;e&#353; k&#257;l-m&#601;le&#8217;&#x1E35;e&#x1E6F; &#8216;&#259;&#x1E07;&#333;&#x1E0F;&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc;: </P>
<P>36&nbsp;&#353;i&#x1E07;&#601;&#8216;a&#x1E6F; y&#257;m&icirc;m taq&#601;r&icirc;&#x1E07;&ucirc; &#8217;i&#353;&#353;eh layhw&acirc; bayyw&#333;m ha&#353;&#353;&#601;m&icirc;n&icirc; miq&#601;r&#257;&#8217;-q&#333;&#x1E0F;e&#353; yih&#601;yeh l&#257;&#x1E35;em w&#601;hiq&#601;ra&#x1E07;&#601;tem &#8217;i&#353;&#353;eh layhw&acirc; &#8216;&#259;&#x1E63;ere&#x1E6F; hiw&#8217; k&#257;l-m&#601;le&#8217;&#x1E35;e&#x1E6F; &#8216;&#259;&#x1E07;&#333;&#x1E0F;&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc;: </P>
<P>37&nbsp;&#8217;&#275;lleh mw&#333;&#8216;&#259;&#x1E0F;&ecirc; y&#601;hw&acirc; &#8217;&#259;&#353;er-tiq&#601;r&#601;&#8217;&ucirc; &#8217;&#333;&#x1E6F;&#257;m miq&#601;r&#257;&#8217;&ecirc; q&#333;&#x1E0F;e&#353; l&#601;haq&#601;r&icirc;&#x1E07; &#8217;i&#353;&#353;eh layhw&acirc; &#8216;&#333;l&acirc; &ucirc;min&#601;&#x1E25;&acirc; ze&#x1E07;<sup>a</sup>&#x1E25; &ucirc;n&#601;s&#257;&#x1E35;&icirc;m d&#601;&#x1E07;ar-yw&#333;m b&#601;yw&#333;mw&#333;: </P>
<P>38&nbsp;mill&#601;&#x1E07;a&#x1E0F; &#353;ab&#601;&#x1E6F;&#333;&#x1E6F; yy&#601;hw&acirc; &ucirc;mill&#601;&#x1E07;a&#x1E0F; mat&#601;nw&#333;&#x1E6F;&ecirc;&#x1E35;em<font color="red"><sup>3</font></sup> &ucirc;mill&#601;&#x1E07;a&#x1E0F; k&#257;l-ni&#x1E0F;&#601;r&ecirc;&#x1E35;em &ucirc;mill&#601;&#x1E07;a&#x1E0F; k&#257;l-ni&#x1E0F;&#601;&#x1E07;w&#333;&#x1E6F;&ecirc;&#x1E35;em &#8217;&#259;&#353;er tit&#601;n&ucirc; layhw&acirc;: </P>
<P>39&nbsp;&#8217;a&#x1E35;&#601; b<sup>a</sup>&#x1E25;&#259;mi&#353;&#353;&acirc; &#8216;&#257;&#347;&#257;r yw&#333;m l<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;&icirc;&#8216;&icirc; b&#601;&#8217;&#257;s&#601;p&#601;&#x1E35;em &#8217;e&#x1E6F;-t&#601;&#x1E07;&ucirc;&#8217;a&#x1E6F; h&#257;&#8217;&#257;re&#x1E63; t&#257;&#x1E25;&#333;g&ucirc; &#8217;e&#x1E6F;-&#x1E25;a&#x1E21;-y&#601;hw&acirc; &#353;i&#x1E07;&#601;&#8216;a&#x1E6F; y&#257;m&icirc;m bayyw&#333;m h&#257;ri&#8217;&#353;w&#333;n &#353;ab&#257;&#x1E6F;w&#333;n &ucirc;&#x1E07;ayyw&#333;m ha&#353;&#353;&#601;m&icirc;n&icirc; &#353;ab&#257;&#x1E6F;w&#333;n: </P>
<P>40&nbsp;&ucirc;l&#601;q<sup>a</sup>&#x1E25;&#601;tem l&#257;&#x1E35;em bayyw&#333;m h&#257;ri&#8217;&#353;w&#333;n p&#601;r&icirc; &#8216;&#275;&#x1E63; h&#257;&#x1E0F;&#257;r kap&#333;&#x1E6F; t&#601;m&#257;r&icirc;m w<sup>a</sup>&#8216;&#259;naf &#8216;&#275;&#x1E63;-&#8216;&#257;&#x1E07;&#333;&#x1E6F; w&#601;&#8216;ar&#601;&#x1E07;&ecirc;-n&#257;&#x1E25;al &ucirc;&#347;&#601;m<sup>a</sup>&#x1E25;&#601;tem lif&#601;n&ecirc; y&#601;hw&acirc; &#8217;&#277;l&#333;h&ecirc;&#x1E35;em &#353;i&#x1E07;&#601;&#8216;a&#x1E6F; y&#257;m&icirc;m: </P>
<P>41&nbsp;w&#601;&#x1E25;ag&#333;&#x1E6F;em &#8217;&#333;&#x1E6F;w&#333; &#x1E25;a&#x1E21; layhw&acirc; &#353;i&#x1E07;&#601;&#8216;a&#x1E6F; y&#257;m&icirc;m ba&#353;&#353;&#257;n&acirc; &#x1E25;uqqa&#x1E6F; &#8216;w&#333;l&#257;m l&#601;&#x1E0F;&#333;r&#333;&#x1E6F;&ecirc;&#x1E35;em b<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;&icirc;&#8216;&icirc; t&#257;&#x1E25;&#333;g&ucirc; &#8217;&#333;&#x1E6F;w&#333;: </P>
<P>42&nbsp;bassuk&#333;&#x1E6F; t&#275;&#353;&#601;&#x1E07;&ucirc; &#353;i&#x1E07;&#601;&#8216;a&#x1E6F; y&#257;m&icirc;m k&#257;l-h&#257;&#8217;ez&#601;r&#257;&#x1E25; b&#601;yi&#347;&#601;r&#257;&#8217;&#275;l y&#275;&#353;&#601;&#x1E07;&ucirc; bassuk&#333;&#x1E6F;: </P>
<P>43&nbsp;l&#601;m<sup>a</sup>&#8216;an y&#275;&#x1E0F;&#601;&#8216;&ucirc; &#x1E0F;&#333;r&#333;&#x1E6F;&ecirc;&#x1E35;em k&icirc; &#x1E07;assukw&#333;&#x1E6F; hw&#333;&#353;a&#x1E07;&#601;t&icirc; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l b&#601;hw&#333;&#x1E63;&icirc;&#8217;&icirc; &#8217;w&#333;&#x1E6F;&#257;m m&#275;&#8217;ere&#x1E63; mi&#x1E63;&#601;r&#257;yim &#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em: </P>
<P>44&nbsp;way&#601;&#x1E0F;ab&#275;r m&#333;&#353;eh &#8217;e&#x1E6F;-m&#333;&#8216;&#259;&#x1E0F;&ecirc; y&#601;hw&acirc; &#8217;el-b&#601;n&ecirc; yi&#347;&#601;r&#257;&#8217;&#275;l: f</P>
</TD>
</TABLE>
<P><HR>
<CENTER>
<A HREF="lev024">Next: Leviticus (Vayikra) Chapter 24</A></CENTER>
</BODY>
</HTML>
