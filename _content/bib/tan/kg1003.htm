<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg1003">Polyglot</A>&nbsp;
<A HREF="../kjv/kg1003">KJV</A>&nbsp;
<A HREF="../sep/kg1003">Sep</A>&nbsp;
<A HREF="../vul/kg1003">Vul</A>&nbsp;

<BR>
<BR><A HREF="kg1">1 Kings (1 Melakhim) Index</A><BR>
&nbsp;
<A HREF="kg1002">Previous</A>&nbsp;
<A HREF="kg1004">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּתְחַתֵּ֣ן שְׁלֹמֹ֔ה אֶת־פַּרְעֹ֖ה מֶ֣לֶךְ מִצְרָ֑יִם וַיִּקַּ֣ח אֶת־בַּת־פַּרְעֹ֗ה וַיְבִיאֶ֙הָ֙ אֶל־עִ֣יר דָּוִ֔ד עַ֣ד כַּלֹּת֗וֹ לִבְנ֤וֹת אֶת־בֵּיתוֹ֙ וְאֶת־בֵּ֣ית יְהוָ֔ה וְאֶת־חוֹמַ֥ת יְרוּשָׁלִַ֖ם סָבִֽיב׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;רַ֣ק הָעָ֔ם מְזַבְּחִ֖ים בַּבָּמ֑וֹת כִּ֠י לֹא־נִבְנָ֥ה בַ֙יִת֙ לְשֵׁ֣ם יְהוָ֔ה עַ֖ד הַיָּמִ֥ים הָהֵֽם׃ פ</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֶּאֱהַ֤ב שְׁלֹמֹה֙ אֶת־יְהוָ֔ה לָלֶ֕כֶת בְּחֻקּ֖וֹת דָּוִ֣ד אָבִ֑יו רַ֚ק בַּבָּמ֔וֹת ה֥וּא מְזַבֵּ֖חַ וּמַקְטִֽיר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֵּ֨לֶךְ הַמֶּ֤לֶךְ גִּבְעֹ֙נָה֙ לִזְבֹּ֣חַ שָׁ֔ם כִּ֥י הִ֖יא הַבָּמָ֣ה הַגְּדוֹלָ֑ה אֶ֤לֶף עֹלוֹת֙ יַעֲלֶ֣ה שְׁלֹמֹ֔ה עַ֖ל הַמִּזְבֵּ֥חַ הַהֽוּא׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בְּגִבְע֗וֹן נִרְאָ֧ה יְהוָֹ֛ה אֶל־שְׁלֹמֹ֖ה בַּחֲל֣וֹם הַלָּ֑יְלָה וַיֹּ֣אמֶר אֱלֹהִ֔ים שְׁאַ֖ל מָ֥ה אֶתֶּן־לָֽךְ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֣אמֶר שְׁלֹמֹ֗ה אַתָּ֨ה עָשִׂ֜יתָ עִם־עַבְדְּךָ֙ דָוִ֣ד אָבִי֮ חֶ֣סֶד גָּדוֹל֒ כַּאֲשֶׁר֩ הָלַ֨ךְ לְפָנֶ֜יךָ בֶּאֱמֶ֧ת וּבִצְדָקָ֛ה וּבְיִשְׁרַ֥ת לֵבָ֖ב עִמָּ֑ךְ וַתִּשְׁמָר־ל֗וֹ אֶת־הַחֶ֤סֶד הַגָּדוֹל֙ הַזֶּ֔ה וַתִּתֶּן־ל֥וֹ בֵ֛ן יֹשֵׁ֥ב עַל־כִּסְא֖וֹ כַּיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְעַתָּה֙ יְהוָ֣ה אֱלֹהָ֔י אַתָּה֙ הִמְלַ֣כְתָּ אֶֽת־עַבְדְּךָ֔ תַּ֖חַת דָּוִ֣ד אָבִ֑י וְאָֽנֹכִי֙ נַ֣עַר קָטֹ֔ן לֹ֥א אֵדַ֖ע צֵ֥את וָבֹֽא׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְעַ֨בְדְּךָ֔ בְּת֥וֹךְ עַמְּךָ֖ אֲשֶׁ֣ר בָּחָ֑רְתָּ עַם־רָ֕ב אֲשֶׁ֧ר לֹֽא־יִמָּנֶ֛ה וְלֹ֥א יִסָּפֵ֖ר מֵרֹֽב׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְנָתַתָּ֨ לְעַבְדְּךָ֜ לֵ֤ב שֹׁמֵ֙עַ֙ לִשְׁפֹּ֣ט אֶֽת־עַמְּךָ֔ לְהָבִ֖ין בֵּֽין־ט֣וֹב לְרָ֑ע כִּ֣י מִ֤י יוּכַל֙ לִשְׁפֹּ֔ט אֶת־עַמְּךָ֥ הַכָּבֵ֖ד הַזֶּֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּיטַ֥ב הַדָּבָ֖ר בְּעֵינֵ֣י אֲדֹנָ֑י כִּ֚י שָׁאַ֣ל שְׁלֹמֹ֔ה אֶת־הַדָּבָ֖ר הַזֶּֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֨אמֶר אֱלֹהִ֜ים אֵלָ֗יו יַעַן֩ אֲשֶׁ֨ר שָׁאַ֜לְתָּ אֶת־הַדָּבָ֣ר הַזֶּ֗ה וְלֹֽא־שָׁאַ֨לְתָּ לְּךָ֜ יָמִ֣ים רַבִּ֗ים וְלֹֽא־שָׁאַ֤לְתָּ לְּךָ֙ עֹ֔שֶׁר וְלֹ֥א שָׁאַ֖לְתָּ נֶ֣פֶשׁ אֹיְבֶ֑יךָ וְשָׁאַ֧לְתָּ לְּךָ֛ הָבִ֖ין לִשְׁמֹ֥עַ מִשְׁפָּֽט׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הִנֵּ֥ה עָשִׂ֖יתִי כִּדְבָרֶ֑יךָ הִנֵּ֣ה׀ נָתַ֣תִּי לְךָ֗ לֵ֚ב חָכָ֣ם וְנָב֔וֹן אֲשֶׁ֤ר כָּמ֙וֹךָ֙ לֹא־הָיָ֣ה לְפָנֶ֔יךָ וְאַחֲרֶ֖יךָ לֹא־יָק֥וּם כָּמֽוֹךָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְגַ֨ם אֲשֶׁ֤ר לֹֽא־שָׁאַ֙לְתָּ֙ נָתַ֣תִּי לָ֔ךְ גַּם־עֹ֖שֶׁר גַּם־כָּב֑וֹד אֲ֠שֶׁר לֹא־הָיָ֨ה כָמ֥וֹךָ אִ֛ישׁ בַּמְּלָכִ֖ים כָּל־יָמֶֽיךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאִ֣ם׀ תֵּלֵ֣ךְ בִּדְרָכַ֗י לִשְׁמֹ֤ר חֻקַּי֙ וּמִצְוֹתַ֔י כַּאֲשֶׁ֥ר הָלַ֖ךְ דָּוִ֣יד אָבִ֑יךָ וְהַאַרַכְתִּ֖י אֶת־יָמֶֽיךָ׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּקַ֥ץ שְׁלֹמֹ֖ה וְהִנֵּ֣ה חֲל֑וֹם וַיָּב֨וֹא יְרוּשָׁלִַ֜ם וַֽיַּעֲמֹ֣ד׀ לִפְנֵ֣י׀ אֲר֣וֹן בְּרִית־אֲדֹנָ֗י וַיַּ֤עַל עֹלוֹת֙ וַיַּ֣עַשׂ שְׁלָמִ֔ים וַיַּ֥עַשׂ מִשְׁתֶּ֖ה לְכָל־עֲבָדָֽיו׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אָ֣ז תָּבֹ֗אנָה שְׁתַּ֛יִם נָשִׁ֥ים זֹנ֖וֹת אֶל־הַמֶּ֑לֶךְ וַֽתַּעֲמֹ֖דְנָה לְפָנָֽיו׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַתֹּ֜אמֶר הָאִשָּׁ֤ה הָֽאַחַת֙ בִּ֣י אֲדֹנִ֔י אֲנִי֙ וְהָאִשָּׁ֣ה הַזֹּ֔את יֹשְׁבֹ֖ת בְּבַ֣יִת אֶחָ֑ד וָאֵלֵ֥ד עִמָּ֖הּ בַּבָּֽיִת׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיְהִ֞י בַּיּ֤וֹם הַשְּׁלִישִׁי֙ לְלִדְתִּ֔י וַתֵּ֖לֶד גַּם־הָאִשָּׁ֣ה הַזֹּ֑את וַאֲנַ֣חְנוּ יַחְדָּ֗ו אֵֽין־זָ֤ר אִתָּ֙נוּ֙ בַּבַּ֔יִת זוּלָתִ֥י שְׁתַּֽיִם־אֲנַ֖חְנוּ בַּבָּֽיִת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיָּ֛מָת בֶּן־הָאִשָּׁ֥ה הַזֹּ֖את לָ֑יְלָה אֲשֶׁ֥ר שָׁכְבָ֖ה עָלָֽיו׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַתָּקָם֩ בְּת֨וֹךְ הַלַּ֜יְלָה וַתִּקַּ֧ח אֶת־בְּנִ֣י מֵֽאֶצְלִ֗י וַאֲמָֽתְךָ֙ יְשֵׁנָ֔ה וַתַּשְׁכִּיבֵ֖הוּ בְּחֵיקָ֑הּ וְאֶת־בְּנָ֥הּ הַמֵּ֖ת הִשְׁכִּ֥יבָה בְחֵיקִֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וָאָקֻ֥ם בַּבֹּ֛קֶר לְהֵינִ֥יק אֶת־בְּנִ֖י וְהִנֵּה־מֵ֑ת וָאֶתְבּוֹנֵ֤ן אֵלָיו֙ בַּבֹּ֔קֶר וְהִנֵּ֛ה לֹֽא־הָיָ֥ה בְנִ֖י אֲשֶׁ֥ר יָלָֽדְתִּי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַתֹּאמֶר֩ הָאִשָּׁ֨ה הָאַחֶ֜רֶת לֹ֣א כִ֗י בְּנִ֤י הַחַי֙ וּבְנֵ֣ךְ הַמֵּ֔ת וְזֹ֤את אֹמֶ֙רֶת֙ לֹ֣א כִ֔י בְּנֵ֥ךְ הַמֵּ֖ת וּבְנִ֣י הֶחָ֑י וַתְּדַבֵּ֖רְנָה לִפְנֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֣אמֶר הַמֶּ֔לֶךְ זֹ֣את אֹמֶ֔רֶת זֶה־בְּנִ֥י הַחַ֖י וּבְנֵ֣ךְ הַמֵּ֑ת וְזֹ֤את אֹמֶ֙רֶת֙ לֹ֣א כִ֔י בְּנֵ֥ךְ הַמֵּ֖ת וּבְנִ֥י הֶחָֽי׃ פ</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֹּ֥אמֶר הַמֶּ֖לֶךְ קְח֣וּ לִי־חָ֑רֶב וַיָּבִ֥אוּ הַחֶ֖רֶב לִפְנֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּ֣אמֶר הַמֶּ֔לֶךְ גִּזְר֛וּ אֶת־הַיֶּ֥לֶד הַחַ֖י לִשְׁנָ֑יִם וּתְנ֤וּ אֶֽת־הַחֲצִי֙ לְאַחַ֔ת וְאֶֽת־הַחֲצִ֖י לְאֶחָֽת׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַתֹּ֣אמֶר הָאִשָּׁה֩ אֲשֶׁר־בְּנָ֨הּ הַחַ֜י אֶל־הַמֶּ֗לֶךְ כִּֽי־נִכְמְר֣וּ רַחֲמֶיהָ֮ עַל־בְּנָהּ֒ וַתֹּ֣אמֶר׀ בִּ֣י אֲדֹנִ֗י תְּנוּ־לָהּ֙ אֶת־הַיָּל֣וּד הַחַ֔י וְהָמֵ֖ת אַל־תְּמִיתֻ֑הוּ וְזֹ֣את אֹמֶ֗רֶת גַּם־לִ֥י גַם־לָ֛ךְ לֹ֥א יִהְיֶ֖ה גְּזֹֽרוּ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיַּ֨עַן הַמֶּ֜לֶךְ וַיֹּ֗אמֶר תְּנוּ־לָהּ֙ אֶת־הַיָּל֣וּד הַחַ֔י וְהָמֵ֖ת לֹ֣א תְמִיתֻ֑הוּ הִ֖יא אִמּֽוֹ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּשְׁמְע֣וּ כָל־יִשְׂרָאֵ֗ל אֶת־הַמִּשְׁפָּט֙ אֲשֶׁ֣ר שָׁפַ֣ט הַמֶּ֔לֶךְ וַיִּֽרְא֖וּ מִפְּנֵ֣י הַמֶּ֑לֶךְ כִּ֣י רָא֔וּ כִּֽי־חָכְמַ֧ת אֱלֹהִ֛ים בְּקִרְבּ֖וֹ לַעֲשׂ֥וֹת מִשְׁפָּֽט׃ ס</P>
</TD>
<TD WIDTH="50%">
<P>1&nbsp;wayyi&#x1E6F;&#601;&#x1E25;at&#275;n &#353;&#601;l&#333;m&#333;h &#8217;e&#x1E6F;-par&#601;&#8216;&#333;h mele&#x1E35;&#601; mi&#x1E63;&#601;r&#257;yim wayyiqq<sup>a</sup>&#x1E25; &#8217;e&#x1E6F;-ba&#x1E6F;-par&#601;&#8216;&#333;h way&#601;&#x1E07;&icirc;&#8217;eh&#257; &#8217;el-&#8216;&icirc;r d&#257;wi&#x1E0F; &#8216;a&#x1E0F; kall&#333;&#x1E6F;w&#333; li&#x1E07;&#601;nw&#333;&#x1E6F; &#8217;e&#x1E6F;-b&ecirc;&#x1E6F;w&#333; w&#601;&#8217;e&#x1E6F;-b&ecirc;&#x1E6F; y&#601;hw&acirc; w&#601;&#8217;e&#x1E6F;-&#x1E25;w&#333;ma&#x1E6F; y&#601;r&ucirc;&#353;&#257;laim s&#257;&#x1E07;&icirc;&#x1E07;: </P>
<P>2&nbsp;raq h&#257;&#8216;&#257;m m&#601;zab&#601;&#x1E25;&icirc;m bab&#257;mw&#333;&#x1E6F; k&icirc; l&#333;&#8217;-ni&#x1E07;&#601;n&acirc; &#x1E07;ayi&#x1E6F; l&#601;&#353;&#275;m y&#601;hw&acirc; &#8216;a&#x1E0F; hayy&#257;m&icirc;m h&acirc;&#275;m: f</P>
<P>3&nbsp;wayye&#8217;&#277;ha&#x1E07; &#353;&#601;l&#333;m&#333;h &#8217;e&#x1E6F;-y&#601;hw&acirc; l&#257;le&#x1E35;e&#x1E6F; b&#601;&#x1E25;uqqw&#333;&#x1E6F; d&#257;wi&#x1E0F; &#8217;&#257;&#x1E07;&icirc;w raq bab&#257;mw&#333;&#x1E6F; h&ucirc;&#8217; m&#601;zab&#275;&#x1E25;a &ucirc;maq&#601;&#x1E6D;&icirc;r: </P>
<P>4&nbsp;wayy&#275;le&#x1E35;&#601; hammele&#x1E35;&#601; gi&#x1E07;&#601;&#8216;&#333;n&acirc; liz&#601;b&#333;&#x1E25;a &#353;&#257;m k&icirc; h&icirc;&#8217; hab&#257;m&acirc; hag&#601;&#x1E0F;w&#333;l&acirc; &#8217;elef &#8216;&#333;lw&#333;&#x1E6F; y<sup>a</sup>&#8216;&#259;leh &#353;&#601;l&#333;m&#333;h &#8216;al hammiz&#601;b&#275;&#x1E25;a hah&ucirc;&#8217;: </P>
<P>5&nbsp;b&#601;&#x1E21;i&#x1E07;&#601;&#8216;w&#333;n nir&#601;&#8217;&acirc; y&#601;hw&#333;&acirc; &#8217;el-&#353;&#601;l&#333;m&#333;h b<sup>a</sup>&#x1E25;&#259;lw&#333;m hall&#257;y&#601;l&acirc; wayy&#333;&#8217;mer &#8217;&#277;l&#333;h&icirc;m &#353;&#601;&#8217;al m&acirc; &#8217;eten-l&#257;&#x1E35;&#601;: </P>
<P>6&nbsp;wayy&#333;&#8217;mer &#353;&#601;l&#333;m&#333;h &#8217;at&acirc; &#8216;&#257;&#347;&icirc;&#x1E6F;&#257; &#8216;im-&#8216;a&#x1E07;&#601;d&#601;&#x1E35;&#257; &#x1E0F;&#257;wi&#x1E0F; &#8217;&#257;&#x1E07;&icirc; &#x1E25;ese&#x1E0F; g&#257;&#x1E0F;w&#333;l ka&#8217;&#259;&#353;er h&#257;la&#x1E35;&#601; l&#601;f&#257;ney&#x1E35;&#257; be&#8217;&#277;me&#x1E6F; &ucirc;&#x1E07;i&#x1E63;&#601;&#x1E0F;&#257;q&acirc; &ucirc;&#x1E07;&#601;yi&#353;&#601;ra&#x1E6F; l&#275;&#x1E07;&#257;&#x1E07; &#8216;imm&#257;&#x1E35;&#601; wati&#353;&#601;m&#257;r-lw&#333; &#8217;e&#x1E6F;-h<sup>a</sup>&#x1E25;ese&#x1E0F; hag&#257;&#x1E0F;w&#333;l hazzeh watiten-lw&#333; &#x1E07;&#275;n y&#333;&#353;&#275;&#x1E07; &#8216;al-kis&#601;&#8217;w&#333; kayyw&#333;m hazzeh: </P>
<P>7&nbsp;w&#601;&#8216;at&acirc; y&#601;hw&acirc; &#8217;&#277;l&#333;h&#257;y &#8217;at&acirc; him&#601;la&#x1E35;&#601;t&#257; &#8217;e&#x1E6F;-&#8216;a&#x1E07;&#601;d&#601;&#x1E35;&#257; t<sup>a</sup>&#x1E25;a&#x1E6F; d&#257;wi&#x1E0F; &#8217;&#257;&#x1E07;&icirc; w&#601;&#8217;&#257;n&#333;&#x1E35;&icirc; n<sup>a</sup>&#8216;ar q&#257;&#x1E6D;&#333;n l&#333;&#8217; &#8217;&#275;&#x1E0F;<sup>a</sup>&#8216; &#x1E63;&#275;&#8217;&#x1E6F; w&#257;&#x1E07;&#333;&#8217;: </P>
<P>8&nbsp;w&#601;&#8216;a&#x1E07;&#601;d&#601;&#x1E35;&#257; b&#601;&#x1E6F;w&#333;&#x1E35;&#601; &#8216;amm&#601;&#x1E35;&#257; &#8217;&#259;&#353;er b&#257;&#x1E25;&#257;r&#601;t&#257; &#8216;am-r&#257;&#x1E07; &#8217;&#259;&#353;er l&#333;&#8217;-yimm&#257;neh w&#601;l&#333;&#8217; yiss&#257;f&#275;r m&#275;r&#333;&#x1E07;: </P>
<P>9&nbsp;w&#601;n&#257;&#x1E6F;at&#257; l&#601;&#8216;a&#x1E07;&#601;d&#601;&#x1E35;&#257; l&#275;&#x1E07; &#353;&#333;m&#275;&#8216;a li&#353;&#601;p&#333;&#x1E6D; &#8217;e&#x1E6F;-&#8216;amm&#601;&#x1E35;&#257; l&#601;h&#257;&#x1E07;&icirc;n b&ecirc;n-&#x1E6D;w&#333;&#x1E07; l&#601;r&#257;&#8216; k&icirc; m&icirc; y&ucirc;&#x1E35;al li&#353;&#601;p&#333;&#x1E6D; &#8217;e&#x1E6F;-&#8216;amm&#601;&#x1E35;&#257; hak&#257;&#x1E07;&#275;&#x1E0F; hazzeh: </P>
<P>10&nbsp;wayy&icirc;&#x1E6D;a&#x1E07; had&#257;&#x1E07;&#257;r b&#601;&#8216;&ecirc;n&ecirc; &#8217;&#259;&#x1E0F;&#333;n&#257;y k&icirc; &#353;&#257;&#8217;al &#353;&#601;l&#333;m&#333;h &#8217;e&#x1E6F;-had&#257;&#x1E07;&#257;r hazzeh: </P>
<P>11&nbsp;wayy&#333;&#8217;mer &#8217;&#277;l&#333;h&icirc;m &#8217;&#275;l&#257;yw y<sup>a</sup>&#8216;an &#8217;&#259;&#353;er &#353;&#257;&#8217;al&#601;t&#257; &#8217;e&#x1E6F;-had&#257;&#x1E07;&#257;r hazzeh w&#601;l&#333;&#8217;-&#353;&#257;&#8217;al&#601;t&#257; ll&#601;&#x1E35;&#257; y&#257;m&icirc;m rab&icirc;m w&#601;l&#333;&#8217;-&#353;&#257;&#8217;al&#601;t&#257; ll&#601;&#x1E35;&#257; &#8216;&#333;&#353;er w&#601;l&#333;&#8217; &#353;&#257;&#8217;al&#601;t&#257; nefe&#353; &#8217;&#333;y&#601;&#x1E07;ey&#x1E35;&#257; w&#601;&#353;&#257;&#8217;al&#601;t&#257; ll&#601;&#x1E35;&#257; h&#257;&#x1E07;&icirc;n li&#353;&#601;m&#333;&#8216;a mi&#353;&#601;p&#257;&#x1E6D;: </P>
<P>12&nbsp;hinn&#275;h &#8216;&#257;&#347;&icirc;&#x1E6F;&icirc; ki&#x1E0F;&#601;&#x1E07;&#257;rey&#x1E35;&#257; hinn&#275;h| n&#257;&#x1E6F;at&icirc; l&#601;&#x1E35;&#257; l&#275;&#x1E07; &#x1E25;&#257;&#x1E35;&#257;m w&#601;n&#257;&#x1E07;w&#333;n &#8217;&#259;&#353;er k&#257;mw&#333;&#x1E35;&#257; l&#333;&#8217;-h&#257;y&acirc; l&#601;f&#257;ney&#x1E35;&#257; w&#601;&#8217;<sup>a</sup>&#x1E25;&#259;rey&#x1E35;&#257; l&#333;&#8217;-y&#257;q&ucirc;m k&#257;mw&#333;&#x1E35;&#257;: </P>
<P>13&nbsp;w&#601;&#x1E21;am &#8217;&#259;&#353;er l&#333;&#8217;-&#353;&#257;&#8217;al&#601;t&#257; n&#257;&#x1E6F;at&icirc; l&#257;&#x1E35;&#601; gam-&#8216;&#333;&#353;er gam-k&#257;&#x1E07;w&#333;&#x1E0F; &#8217;&#259;&#353;er l&#333;&#8217;-h&#257;y&acirc; &#x1E35;&#257;mw&#333;&#x1E35;&#257; &#8217;&icirc;&#353; bamm&#601;l&#257;&#x1E35;&icirc;m k&#257;l-y&#257;mey&#x1E35;&#257;: </P>
<P>14&nbsp;w&#601;&#8217;im| t&#275;l&#275;&#x1E35;&#601; bi&#x1E0F;&#601;r&#257;&#x1E35;ay li&#353;&#601;m&#333;r &#x1E25;uqqay &ucirc;mi&#x1E63;&#601;w&#333;&#x1E6F;ay ka&#8217;&#259;&#353;er h&#257;la&#x1E35;&#601; d&#257;w&icirc;&#x1E0F; &#8217;&#257;&#x1E07;&icirc;&#x1E35;&#257; w&#601;ha&#8217;ara&#x1E35;&#601;t&icirc; &#8217;e&#x1E6F;-y&#257;mey&#x1E35;&#257;: s</P>
<P>15&nbsp;wayyiqa&#x1E63; &#353;&#601;l&#333;m&#333;h w&#601;hinn&#275;h &#x1E25;&#259;lw&#333;m wayy&#257;&#x1E07;w&#333;&#8217; y&#601;r&ucirc;&#353;&#257;laim wayy<sup>a</sup>&#8216;&#259;m&#333;&#x1E0F;| lif&#601;n&ecirc;| &#8217;&#259;rw&#333;n b&#601;r&icirc;&#x1E6F;-&#8217;&#259;&#x1E0F;&#333;n&#257;y wayy<sup>a</sup>&#8216;al &#8216;&#333;lw&#333;&#x1E6F; wayy<sup>a</sup>&#8216;a&#347; &#353;&#601;l&#257;m&icirc;m wayy<sup>a</sup>&#8216;a&#347; mi&#353;&#601;teh l&#601;&#x1E35;&#257;l-&#8216;&#259;&#x1E07;&#257;&#x1E0F;&#257;yw: f</P>
<P>16&nbsp;&#8217;&#257;z t&#257;&#x1E07;&#333;&#8217;n&acirc; &#353;&#601;tayim n&#257;&#353;&icirc;m z&#333;nw&#333;&#x1E6F; &#8217;el-hammele&#x1E35;&#601; wat<sup>a</sup>&#8216;&#259;m&#333;&#x1E0F;&#601;n&acirc; l&#601;f&#257;n&#257;yw: </P>
<P>17&nbsp;wat&#333;&#8217;mer h&#257;&#8217;i&#353;&#353;&acirc; h&#257;&#8217;<sup>a</sup>&#x1E25;a&#x1E6F; b&icirc; &#8217;&#259;&#x1E0F;&#333;n&icirc; &#8217;&#259;n&icirc; w&#601;h&#257;&#8217;i&#353;&#353;&acirc; hazz&#333;&#8217;&#x1E6F; y&#333;&#353;&#601;&#x1E07;&#333;&#x1E6F; b&#601;&#x1E07;ayi&#x1E6F; &#8217;e&#x1E25;&#257;&#x1E0F; w&#257;&#8217;&#275;l&#275;&#x1E0F; &#8216;imm&#257;h bab&#257;yi&#x1E6F;: </P>
<P>18&nbsp;way&#601;h&icirc; bayyw&#333;m ha&#353;&#353;&#601;l&icirc;&#353;&icirc; l&#601;li&#x1E0F;&#601;t&icirc; wat&#275;le&#x1E0F; gam-h&#257;&#8217;i&#353;&#353;&acirc; hazz&#333;&#8217;&#x1E6F; wa&#8217;&#259;n<sup>a</sup>&#x1E25;&#601;n&ucirc; y<sup>a</sup>&#x1E25;&#601;d&#257;w &#8217;&ecirc;n-z&#257;r &#8217;it&#257;n&ucirc; babayi&#x1E6F; z&ucirc;l&#257;&#x1E6F;&icirc; &#353;&#601;tayim-&#8217;&#259;n<sup>a</sup>&#x1E25;&#601;n&ucirc; bab&#257;yi&#x1E6F;: </P>
<P>19&nbsp;wayy&#257;m&#257;&#x1E6F; ben-h&#257;&#8217;i&#353;&#353;&acirc; hazz&#333;&#8217;&#x1E6F; l&#257;y&#601;l&acirc; &#8217;&#259;&#353;er &#353;&#257;&#x1E35;&#601;&#x1E07;&acirc; &#8216;&#257;l&#257;yw: </P>
<P>20&nbsp;wat&#257;q&#257;m b&#601;&#x1E6F;w&#333;&#x1E35;&#601; hallay&#601;l&acirc; watiqq<sup>a</sup>&#x1E25; &#8217;e&#x1E6F;-b&#601;n&icirc; m&#275;&#8217;e&#x1E63;&#601;l&icirc; wa&#8217;&#259;m&#257;&#x1E6F;&#601;&#x1E35;&#257; y&#601;&#353;&#275;n&acirc; wata&#353;&#601;k&icirc;&#x1E07;&#275;h&ucirc; b&#601;&#x1E25;&ecirc;q&#257;h w&#601;&#8217;e&#x1E6F;-b&#601;n&#257;h hamm&#275;&#x1E6F; hi&#353;&#601;k&icirc;&#x1E07;&acirc; &#x1E07;&#601;&#x1E25;&ecirc;q&icirc;: </P>
<P>21&nbsp;w&#257;&#8217;&#257;qum bab&#333;qer l&#601;h&ecirc;n&icirc;q &#8217;e&#x1E6F;-b&#601;n&icirc; w&#601;hinn&#275;h-m&#275;&#x1E6F; w&#257;&#8217;e&#x1E6F;&#601;bw&#333;n&#275;n &#8217;&#275;l&#257;yw bab&#333;qer w&#601;hinn&#275;h l&#333;&#8217;-h&#257;y&acirc; &#x1E07;&#601;n&icirc; &#8217;&#259;&#353;er y&#257;l&#257;&#x1E0F;&#601;t&icirc;: </P>
<P>22&nbsp;wat&#333;&#8217;mer h&#257;&#8217;i&#353;&#353;&acirc; h&#257;&#8217;<sup>a</sup>&#x1E25;ere&#x1E6F; l&#333;&#8217; &#x1E35;&icirc; b&#601;n&icirc; h<sup>a</sup>&#x1E25;ay &ucirc;&#x1E07;&#601;n&#275;&#x1E35;&#601; hamm&#275;&#x1E6F; w&#601;z&#333;&#8217;&#x1E6F; &#8217;&#333;mere&#x1E6F; l&#333;&#8217; &#x1E35;&icirc; b&#601;n&#275;&#x1E35;&#601; hamm&#275;&#x1E6F; &ucirc;&#x1E07;&#601;n&icirc; he&#x1E25;&#257;y wat&#601;&#x1E0F;ab&#275;r&#601;n&acirc; lif&#601;n&ecirc; hammele&#x1E35;&#601;: </P>
<P>23&nbsp;wayy&#333;&#8217;mer hammele&#x1E35;&#601; z&#333;&#8217;&#x1E6F; &#8217;&#333;mere&#x1E6F; zeh-b&#601;n&icirc; h<sup>a</sup>&#x1E25;ay &ucirc;&#x1E07;&#601;n&#275;&#x1E35;&#601; hamm&#275;&#x1E6F; w&#601;z&#333;&#8217;&#x1E6F; &#8217;&#333;mere&#x1E6F; l&#333;&#8217; &#x1E35;&icirc; b&#601;n&#275;&#x1E35;&#601; hamm&#275;&#x1E6F; &ucirc;&#x1E07;&#601;n&icirc; he&#x1E25;&#257;y: f</P>
<P>24&nbsp;wayy&#333;&#8217;mer hammele&#x1E35;&#601; q&#601;&#x1E25;&ucirc; l&icirc;-&#x1E25;&#257;re&#x1E07; wayy&#257;&#x1E07;i&#8217;&ucirc; h<sup>a</sup>&#x1E25;ere&#x1E07; lif&#601;n&ecirc; hammele&#x1E35;&#601;: </P>
<P>25&nbsp;wayy&#333;&#8217;mer hammele&#x1E35;&#601; giz&#601;r&ucirc; &#8217;e&#x1E6F;-hayyele&#x1E0F; h<sup>a</sup>&#x1E25;ay li&#353;&#601;n&#257;yim &ucirc;&#x1E6F;&#601;n&ucirc; &#8217;e&#x1E6F;-h<sup>a</sup>&#x1E25;&#259;&#x1E63;&icirc; l&#601;&#8217;<sup>a</sup>&#x1E25;a&#x1E6F; w&#601;&#8217;e&#x1E6F;-h<sup>a</sup>&#x1E25;&#259;&#x1E63;&icirc; l&#601;&#8217;e&#x1E25;&#257;&#x1E6F;: </P>
<P>26&nbsp;wat&#333;&#8217;mer h&#257;&#8217;i&#353;&#353;&acirc; &#8217;&#259;&#353;er-b&#601;n&#257;h h<sup>a</sup>&#x1E25;ay &#8217;el-hammele&#x1E35;&#601; k&icirc;-ni&#x1E35;&#601;m&#601;r&ucirc; r<sup>a</sup>&#x1E25;&#259;meyh&#257; &#8216;al-b&#601;n&#257;h wat&#333;&#8217;mer| b&icirc; &#8217;&#259;&#x1E0F;&#333;n&icirc; t&#601;n&ucirc;-l&#257;h &#8217;e&#x1E6F;-hayy&#257;l&ucirc;&#x1E0F; h<sup>a</sup>&#x1E25;ay w&#601;h&#257;m&#275;&#x1E6F; &#8217;al-t&#601;m&icirc;&#x1E6F;uh&ucirc; w&#601;z&#333;&#8217;&#x1E6F; &#8217;&#333;mere&#x1E6F; gam-l&icirc; &#x1E21;am-l&#257;&#x1E35;&#601; l&#333;&#8217; yih&#601;yeh g&#601;z&#333;r&ucirc;: </P>
<P>27&nbsp;wayy<sup>a</sup>&#8216;an hammele&#x1E35;&#601; wayy&#333;&#8217;mer t&#601;n&ucirc;-l&#257;h &#8217;e&#x1E6F;-hayy&#257;l&ucirc;&#x1E0F; h<sup>a</sup>&#x1E25;ay w&#601;h&#257;m&#275;&#x1E6F; l&#333;&#8217; &#x1E6F;&#601;m&icirc;&#x1E6F;uh&ucirc; h&icirc;&#8217; &#8217;immw&#333;: </P>
<P>28&nbsp;wayyi&#353;&#601;m&#601;&#8216;&ucirc; &#x1E35;&#257;l-yi&#347;&#601;r&#257;&#8217;&#275;l &#8217;e&#x1E6F;-hammi&#353;&#601;p&#257;&#x1E6D; &#8217;&#259;&#353;er &#353;&#257;fa&#x1E6D; hammele&#x1E35;&#601; wayyir&#601;&#8217;&ucirc; mip&#601;n&ecirc; hammele&#x1E35;&#601; k&icirc; r&#257;&#8217;&ucirc; k&icirc;-&#x1E25;&#257;&#x1E35;&#601;ma&#x1E6F; &#8217;&#277;l&#333;h&icirc;m b&#601;qir&#601;bw&#333; l<sup>a</sup>&#8216;&#259;&#347;w&#333;&#x1E6F; mi&#353;&#601;p&#257;&#x1E6D;: s</P>
</TD>
</TABLE>
<P><HR>
<CENTER>
<A HREF="kg1004">Next: 1 Kings (1 Melakhim) Chapter 4</A></CENTER>
</BODY>
</HTML>
