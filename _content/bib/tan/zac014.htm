<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Zechariah (Zekharyah): Zechariah (Zekharyah) Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/zac014.htm">Polyglot</A>&nbsp;
<A HREF="../kjv/zac014.htm">KJV</A>&nbsp;
<A HREF="../sep/zac014.htm">Sep</A>&nbsp;
<A HREF="../vul/zac014.htm">Vul</A>&nbsp;

<BR>
<BR><A HREF="zac.htm">Zechariah (Zekharyah) Index</A><BR>
&nbsp;
<A HREF="zac013.htm">Previous</A>&nbsp;
<A HREF="mal001.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Zechariah (Zekharyah) Chapter 14</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הִנֵּ֥ה יֽוֹם־בָּ֖א לַֽיהוָ֑ה וְחֻלַּ֥ק שְׁלָלֵ֖ךְ בְּקִרְבֵּֽךְ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאָסַפְתִּ֨י אֶת־כָּל־הַגּוֹיִ֥ם׀ אֶֽל־יְרוּשָׁלִַם֮ לַמִּלְחָמָה֒ וְנִלְכְּדָ֣ה הָעִ֗יר וְנָשַׁ֙סּוּ֙ הַבָּ֣תִּ֔ים וְהַנָּשִׁ֖ים <font color="brown">תשגלנה</font> <font color="blue">תִּשָּׁכַ֑בְנָה</font> וְיָצָ֞א חֲצִ֤י הָעִיר֙ בַּגּוֹלָ֔ה וְיֶ֣תֶר הָעָ֔ם לֹ֥א יִכָּרֵ֖ת מִן־הָעִֽיר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְיָצָ֣א יְהוָ֔ה וְנִלְחַ֖ם בַּגּוֹיִ֣ם הָהֵ֑ם כְּי֥וֹם הִֽלָּחֲמ֖וֹ בְּי֥וֹם קְרָֽב׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְעָמְד֣וּ רַגְלָ֣יו בַּיּוֹם־הַ֠הוּא עַל־הַ֨ר הַזֵּתִ֜ים<font color="red"><sup>1</font></sup> אֲשֶׁ֨ר עַל־פְּנֵ֥י יְרוּשָׁלִַם֮ מִקֶּדֶם֒ וְנִבְקַע֩ הַ֨ר הַזֵּיתִ֤ים מֵֽחֶצְיוֹ֙ מִזְרָ֣חָה וָיָ֔מָּה גֵּ֖יא גְּדוֹלָ֣ה מְאֹ֑ד וּמָ֨שׁ חֲצִ֥י הָהָ֛ר צָפ֖וֹנָה וְחֶצְיוֹ־נֶֽגְבָּה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְנַסְתֶּ֣ם גֵּֽיא־הָרַ֗י כִּֽי־יַגִּ֣יעַ גֵּי־הָרִים֮ אֶל־אָצַל֒ וְנַסְתֶּ֗ם כַּאֲשֶׁ֤ר נַסְתֶּם֙ מִפְּנֵ֣י הָרַ֔עַשׁ בִּימֵ֖י עֻזִּיָּ֣ה מֶֽלֶךְ־יְהוּדָ֑ה וּבָא֙ יְהוָ֣ה אֱלֹהַ֔י כָּל־קְדֹשִׁ֖ים עִמָּֽךְ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהָיָ֖ה בַּיּ֣וֹם הַה֑וּא לֹֽא־יִהְיֶ֣ה א֔וֹר יְקָר֖וֹת <font color="brown">יקפאון</font> <font color="blue">וְקִפָּאֽוֹן׃</font> </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהָיָ֣ה יוֹם־אֶחָ֗ד ה֛וּא יִוָּדַ֥ע לַֽיהוָ֖ה לֹא־י֣וֹם וְלֹא־לָ֑יְלָה וְהָיָ֥ה לְעֵֽת־עֶ֖רֶב יִֽהְיֶה־אֽוֹר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהָיָ֣ה׀ בַּיּ֣וֹם הַה֗וּא יֵצְא֤וּ מַֽיִם־חַיִּים֙ מִיר֣וּשָׁלִַ֔ם חֶצְיָ֗ם אֶל־הַיָּם֙ הַקַּדְמוֹנִ֔י וְחֶצְיָ֖ם אֶל־הַיָּ֣ם הָאַחֲר֑וֹן בַּקַּ֥יִץ וּבָחֹ֖רֶף יִֽהְיֶֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהָיָ֧ה יְהוָ֛ה לְמֶ֖לֶךְ עַל־כָּל־הָאָ֑רֶץ בַּיּ֣וֹם הַה֗וּא יִהְיֶ֧ה יְהוָ֛ה אֶחָ֖ד וּשְׁמ֥וֹ אֶחָֽד׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יִסּ֨וֹב כָּל־הָאָ֤רֶץ כָּעֲרָבָה֙ מִגֶּ֣בַע לְרִמּ֔וֹן נֶ֖גֶב יְרֽוּשָׁלִָ֑ם וְֽרָאֲמָה֩ וְיָשְׁבָ֨ה תַחְתֶּ֜יהָ לְמִשַּׁ֣עַר בִּנְיָמִ֗ן עַד־מְק֞וֹם שַׁ֤עַר הָֽרִאשׁוֹן֙ עַד־שַׁ֣עַר הַפִּנִּ֔ים וּמִגְדַּ֣ל חֲנַנְאֵ֔ל עַ֖ד יִקְבֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְיָ֣שְׁבוּ בָ֔הּ וְחֵ֖רֶם לֹ֣א יִֽהְיֶה־ע֑וֹד וְיָשְׁבָ֥ה יְרוּשָׁלִַ֖ם לָבֶֽטַח׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְזֹ֣את׀ תִּֽהְיֶ֣ה הַמַּגֵּפָ֗ה אֲשֶׁ֨ר יִגֹּ֤ף יְהוָה֙ אֶת־כָּל־הָ֣עַמִּ֔ים אֲשֶׁ֥ר צָבְא֖וּ עַל־יְרוּשָׁלִָ֑ם הָמֵ֣ק׀ בְּשָׂר֗וֹ וְהוּא֙ עֹמֵ֣ד עַל־רַגְלָ֔יו וְעֵינָיו֙ תִּמַּ֣קְנָה בְחֹֽרֵיהֶ֔ן וּלְשׁוֹנ֖וֹ תִּמַּ֥ק בְּפִיהֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהָיָה֙ בַּיּ֣וֹם הַה֔וּא תִּֽהְיֶ֧ה מְהֽוּמַת־יְהוָ֛ה רַבָּ֖ה בָּהֶ֑ם וְהֶחֱזִ֗יקוּ אִ֚ישׁ יַ֣ד רֵעֵ֔הוּ וְעָלְתָ֥ה יָד֖וֹ עַל־יַ֥ד רֵעֵֽהוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְגַ֨ם־יְהוּדָ֔ה תִּלָּחֵ֖ם בִּירֽוּשָׁלִָ֑ם וְאֻסַּף֩ חֵ֨יל כָּל־הַגּוֹיִ֜ם סָבִ֗יב זָהָ֥ב וָכֶ֛סֶף וּבְגָדִ֖ים לָרֹ֥ב מְאֹֽד׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְכֵ֨ן תִּֽהְיֶ֜ה מַגֵּפַ֣ת הַסּ֗וּס הַפֶּ֙רֶד֙ הַגָּמָ֣ל וְהַחֲמ֔וֹר וְכָ֨ל־הַבְּהֵמָ֔ה אֲשֶׁ֥ר יִהְיֶ֖ה בַּמַּחֲנ֣וֹת הָהֵ֑מָּה כַּמַּגֵּפָ֖ה הַזֹּֽאת׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהָיָ֗ה כָּל־הַנּוֹתָר֙ מִכָּל־הַגּוֹיִ֔ם הַבָּאִ֖ים עַל־יְרֽוּשָׁלִָ֑ם וְעָל֞וּ מִדֵּ֧י שָׁנָ֣ה בְשָׁנָ֗ה לְהִֽשְׁתַּחֲוֹת֙ לְמֶ֙לֶךְ֙ יְהוָ֣ה צְבָא֔וֹת וְלָחֹ֖ג אֶת־חַ֥ג הַסֻּכּֽוֹת׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְ֠הָיָה אֲשֶׁ֨ר לֹֽא־יַעֲלֶ֜ה מֵאֵ֨ת מִשְׁפְּח֤וֹת הָאָ֙רֶץ֙ אֶל־יְר֣וּשָׁלִַ֔ם לְהִֽשְׁתַּחֲוֹ֔ת לְמֶ֖לֶךְ יְהוָ֣ה צְבָא֑וֹת וְלֹ֥א עֲלֵיהֶ֖ם יִהְיֶ֥ה הַגָּֽשֶׁם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאִם־מִשְׁפַּ֨חַת מִצְרַ֧יִם לֹֽא־תַעֲלֶ֛ה וְלֹ֥א בָאָ֖ה וְלֹ֣א עֲלֵיהֶ֑ם תִּֽהְיֶ֣ה הַמַּגֵּפָ֗ה אֲשֶׁ֨ר יִגֹּ֤ף יְהוָה֙ אֶת־הַגּוֹיִ֔ם אֲשֶׁר֙ לֹ֣א יַֽעֲל֔וּ לָחֹ֖ג אֶת־חַ֥ג הַסֻּכּֽוֹת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;זֹ֥את תִּהְיֶ֖ה חַטַּ֣את מִצְרָ֑יִם וְחַטַּאת֙ כָּל־הַגּוֹיִ֔ם אֲשֶׁר֙ לֹ֣א יַֽעֲל֔וּ לָחֹ֖ג אֶת־חַ֥ג הַסֻּכּֽוֹת׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בַּיּ֣וֹם הַה֗וּא יִֽהְיֶה֙ עַל־מְצִלּ֣וֹת הַסּ֔וּס קֹ֖דֶשׁ לַֽיהוָ֑ה וְהָיָ֤ה הַסִּירוֹת֙ בְּבֵ֣ית יְהוָ֔ה כַּמִּזְרָקִ֖ים לִפְנֵ֥י הַמִּזְבֵּֽחַ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְ֠הָיָה כָּל־סִ֨יר בִּירוּשָׁלִַ֜ם וּבִֽיהוּדָ֗ה קֹ֚דֶשׁ לַיהוָ֣ה צְבָא֔וֹת וּבָ֙אוּ֙ כָּל־הַזֹּ֣בְחִ֔ים וְלָקְח֥וּ מֵהֶ֖ם וּבִשְּׁל֣וּ בָהֶ֑ם וְלֹא־יִהְיֶ֨ה כְנַעֲנִ֥י ע֛וֹד בְּבֵית־יְהוָ֥ה צְבָא֖וֹת בַּיּ֥וֹם הַהֽוּא׃ </P>
<P></P>
</TD>
<TD WIDTH="50%">
<P>1&nbsp;hinn&#275;h yw&#333;m-b&#257;&#8217; layhw&acirc; w&#601;&#x1E25;ullaq &#353;&#601;l&#257;l&#275;&#x1E35;&#601; b&#601;qir&#601;b&#275;&#x1E35;&#601;: </P>
<P>2&nbsp;w&#601;&#8217;&#257;saf&#601;t&icirc; &#8217;e&#x1E6F;-k&#257;l-hagw&#333;yim| &#8217;el-y&#601;r&ucirc;&#353;&#257;laim lammil&#601;&#x1E25;&#257;m&acirc; w&#601;nil&#601;k&#601;&#x1E0F;&acirc; h&#257;&#8216;&icirc;r w&#601;n&#257;&#353;ass&ucirc; hab&#257;t&icirc;m w&#601;hann&#257;&#353;&icirc;m <font color="brown">ti&#353;&#353;&#257;&#x1E21;al&#601;n&acirc;</font> <font color="blue">ti&#353;&#353;&#257;&#x1E35;a&#x1E07;&#601;n&acirc;</font> w&#601;y&#257;&#x1E63;&#257;&#8217; &#x1E25;&#259;&#x1E63;&icirc; h&#257;&#8216;&icirc;r bagw&#333;l&acirc; w&#601;ye&#x1E6F;er h&#257;&#8216;&#257;m l&#333;&#8217; yik&#257;r&#275;&#x1E6F; min-h&#257;&#8216;&icirc;r: </P>
<P>3&nbsp;w&#601;y&#257;&#x1E63;&#257;&#8217; y&#601;hw&acirc; w&#601;nil&#601;&#x1E25;am bagw&#333;yim h&acirc;&#275;m k&#601;yw&#333;m hill&#257;&#x1E25;&#259;mw&#333; b&#601;yw&#333;m q&#601;r&#257;&#x1E07;: </P>
<P>4&nbsp;w&#601;&#8216;&#257;m&#601;&#x1E0F;&ucirc; ra&#x1E21;&#601;l&#257;yw bayyw&#333;m-hah&ucirc;&#8217; &#8216;al-har hazz&#275;&#x1E6F;&icirc;m<font color="red"><sup>1</font></sup> &#8217;&#259;&#353;er &#8216;al-p&#601;n&ecirc; y&#601;r&ucirc;&#353;&#257;laim miqqe&#x1E0F;em w&#601;ni&#x1E07;&#601;q<sup>a</sup>&#8216; har hazz&ecirc;&#x1E6F;&icirc;m m&#275;&#x1E25;e&#x1E63;&#601;yw&#333; miz&#601;r&#257;&#x1E25;&acirc; w&#257;y&#257;mm&acirc; g&ecirc;&#8217; g&#601;&#x1E0F;w&#333;l&acirc; m&#601;&#8217;&#333;&#x1E0F; &ucirc;m&#257;&#353; &#x1E25;&#259;&#x1E63;&icirc; h&acirc;&#257;r &#x1E63;&#257;fw&#333;n&acirc; w&#601;&#x1E25;e&#x1E63;&#601;yw&#333;-ne&#x1E21;&#601;b&acirc;: </P>
<P>5&nbsp;w&#601;nas&#601;tem g&ecirc;&#8217;-h&#257;ray k&icirc;-yag&icirc;&#8216;a g&ecirc;-h&#257;r&icirc;m &#8217;el-&#8217;&#257;&#x1E63;al w&#601;nas&#601;tem ka&#8217;&#259;&#353;er nas&#601;tem mip&#601;n&ecirc; h&#257;r<sup>a</sup>&#8216;a&#353; b&icirc;m&ecirc; &#8216;uzz&icirc;y&acirc; mele&#x1E35;&#601;-y&#601;h&ucirc;&#x1E0F;&acirc; &ucirc;&#x1E07;&#257;&#8217; y&#601;hw&acirc; &#8217;&#277;l&#333;hay k&#257;l-q&#601;&#x1E0F;&#333;&#353;&icirc;m &#8216;imm&#257;&#x1E35;&#601;: </P>
<P>6&nbsp;w&#601;h&#257;y&acirc; bayyw&#333;m hah&ucirc;&#8217; l&#333;&#8217;-yih&#601;yeh &#8217;w&#333;r y&#601;q&#257;rw&#333;&#x1E6F; <font color="brown">yiq&#601;p&#601;&#8217;&ucirc;n</font> <font color="blue">w&#601;qip&#257;&#8217;w&#333;n:</font> </P>
<P>7&nbsp;w&#601;h&#257;y&acirc; yw&#333;m-&#8217;e&#x1E25;&#257;&#x1E0F; h&ucirc;&#8217; yi&ucirc;&#257;&#x1E0F;<sup>a</sup>&#8216; layhw&acirc; l&#333;&#8217;-yw&#333;m w&#601;l&#333;&#8217;-l&#257;y&#601;l&acirc; w&#601;h&#257;y&acirc; l&#601;&#8216;&#275;&#x1E6F;-&#8216;ere&#x1E07; yih&#601;yeh-&#8217;w&#333;r: </P>
<P>8&nbsp;w&#601;h&#257;y&acirc;| bayyw&#333;m hah&ucirc;&#8217; y&#275;&#x1E63;&#601;&#8217;&ucirc; mayim-&#x1E25;ayy&icirc;m m&icirc;r&ucirc;&#353;&#257;laim &#x1E25;e&#x1E63;&#601;y&#257;m &#8217;el-hayy&#257;m haqqa&#x1E0F;&#601;mw&#333;n&icirc; w&#601;&#x1E25;e&#x1E63;&#601;y&#257;m &#8217;el-hayy&#257;m h&#257;&#8217;<sup>a</sup>&#x1E25;&#259;rw&#333;n baqqayi&#x1E63; &ucirc;&#x1E07;&#257;&#x1E25;&#333;ref yih&#601;yeh: </P>
<P>9&nbsp;w&#601;h&#257;y&acirc; y&#601;hw&acirc; l&#601;mele&#x1E35;&#601; &#8216;al-k&#257;l-h&#257;&#8217;&#257;re&#x1E63; bayyw&#333;m hah&ucirc;&#8217; yih&#601;yeh y&#601;hw&acirc; &#8217;e&#x1E25;&#257;&#x1E0F; &ucirc;&#353;&#601;mw&#333; &#8217;e&#x1E25;&#257;&#x1E0F;: </P>
<P>10&nbsp;yissw&#333;&#x1E07; k&#257;l-h&#257;&#8217;&#257;re&#x1E63; k&#257;&#8216;&#259;r&#257;&#x1E07;&acirc; mige&#x1E07;<sup>a</sup>&#8216; l&#601;rimmw&#333;n ne&#x1E21;e&#x1E07; y&#601;r&ucirc;&#353;&#257;l&#257;im w&#601;r&#257;&#8217;&#259;m&acirc; w&#601;y&#257;&#353;&#601;&#x1E07;&acirc; &#x1E6F;<sup>a</sup>&#x1E25;&#601;teyh&#257; l&#601;mi&#353;&#353;<sup>a</sup>&#8216;ar bin&#601;y&#257;min &#8216;a&#x1E0F;-m&#601;qw&#333;m &#353;<sup>a</sup>&#8216;ar h&#257;ri&#8217;&#353;w&#333;n &#8216;a&#x1E0F;-&#353;<sup>a</sup>&#8216;ar hapinn&icirc;m &ucirc;mi&#x1E21;&#601;dal &#x1E25;&#259;nan&#601;&#8217;&#275;l &#8216;a&#x1E0F; yiq&#601;&#x1E07;&ecirc; hammele&#x1E35;&#601;: </P>
<P>11&nbsp;w&#601;y&#257;&#353;&#601;&#x1E07;&ucirc; &#x1E07;&#257;h w&#601;&#x1E25;&#275;rem l&#333;&#8217; yih&#601;yeh-&#8216;w&#333;&#x1E0F; w&#601;y&#257;&#353;&#601;&#x1E07;&acirc; y&#601;r&ucirc;&#353;&#257;laim l&#257;&#x1E07;e&#x1E6D;<sup>a</sup>&#x1E25;: </P>
<P>12&nbsp;w&#601;z&#333;&#8217;&#x1E6F;| tih&#601;yeh hammag&#275;f&acirc; &#8217;&#259;&#353;er yig&#333;f y&#601;hw&acirc; &#8217;e&#x1E6F;-k&#257;l-h&#257;&#8216;amm&icirc;m &#8217;&#259;&#353;er &#x1E63;&#257;&#x1E07;&#601;&#8217;&ucirc; &#8216;al-y&#601;r&ucirc;&#353;&#257;l&#257;im h&#257;m&#275;q| b&#601;&#347;&#257;rw&#333; w&#601;h&ucirc;&#8217; &#8216;&#333;m&#275;&#x1E0F; &#8216;al-ra&#x1E21;&#601;l&#257;yw w&#601;&#8216;&ecirc;n&#257;yw timmaq&#601;n&acirc; &#x1E07;&#601;&#x1E25;&#333;r&ecirc;hen &ucirc;l&#601;&#353;w&#333;nw&#333; timmaq b&#601;f&icirc;hem: </P>
<P>13&nbsp;w&#601;h&#257;y&acirc; bayyw&#333;m hah&ucirc;&#8217; tih&#601;yeh m&#601;h&ucirc;ma&#x1E6F;-y&#601;hw&acirc; rab&acirc; b&acirc;em w&#601;he&#x1E25;&#277;z&icirc;q&ucirc; &#8217;&icirc;&#353; ya&#x1E0F; r&#275;&#8216;&#275;h&ucirc; w&#601;&#8216;&#257;l&#601;&#x1E6F;&acirc; y&#257;&#x1E0F;w&#333; &#8216;al-ya&#x1E0F; r&#275;&#8216;&#275;h&ucirc;: </P>
<P>14&nbsp;w&#601;&#x1E21;am-y&#601;h&ucirc;&#x1E0F;&acirc; till&#257;&#x1E25;&#275;m b&icirc;r&ucirc;&#353;&#257;l&#257;im w&#601;&#8217;ussaf &#x1E25;&ecirc;l k&#257;l-hagw&#333;yim s&#257;&#x1E07;&icirc;&#x1E07; z&acirc;&#257;&#x1E07; w&#257;&#x1E35;esef &ucirc;&#x1E07;&#601;&#x1E21;&#257;&#x1E0F;&icirc;m l&#257;r&#333;&#x1E07; m&#601;&#8217;&#333;&#x1E0F;: </P>
<P>15&nbsp;w&#601;&#x1E35;&#275;n tih&#601;yeh mag&#275;fa&#x1E6F; hass&ucirc;s hapere&#x1E0F; hag&#257;m&#257;l w&#601;h<sup>a</sup>&#x1E25;&#259;mw&#333;r w&#601;&#x1E35;&#257;l-hab&#601;h&#275;m&acirc; &#8217;&#259;&#353;er yih&#601;yeh bamm<sup>a</sup>&#x1E25;&#259;nw&#333;&#x1E6F; h&acirc;&#275;mm&acirc; kammag&#275;f&acirc; hazz&#333;&#8217;&#x1E6F;: </P>
<P>16&nbsp;w&#601;h&#257;y&acirc; k&#257;l-hannw&#333;&#x1E6F;&#257;r mik&#257;l-hagw&#333;yim hab&#257;&#8217;&icirc;m &#8216;al-y&#601;r&ucirc;&#353;&#257;l&#257;im w&#601;&#8216;&#257;l&ucirc; mid&ecirc; &#353;&#257;n&acirc; &#x1E07;&#601;&#353;&#257;n&acirc; l&#601;hi&#353;&#601;t<sup>a</sup>&#x1E25;&#259;w&#333;&#x1E6F; l&#601;mele&#x1E35;&#601; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; w&#601;l&#257;&#x1E25;&#333;&#x1E21; &#8217;e&#x1E6F;-&#x1E25;a&#x1E21; hassukw&#333;&#x1E6F;: </P>
<P>17&nbsp;w&#601;h&#257;y&acirc; &#8217;&#259;&#353;er l&#333;&#8217;-y<sup>a</sup>&#8216;&#259;leh m&#275;&#8217;&#275;&#x1E6F; mi&#353;&#601;p&#601;&#x1E25;w&#333;&#x1E6F; h&#257;&#8217;&#257;re&#x1E63; &#8217;el-y&#601;r&ucirc;&#353;&#257;laim l&#601;hi&#353;&#601;t<sup>a</sup>&#x1E25;&#259;w&#333;&#x1E6F; l&#601;mele&#x1E35;&#601; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; w&#601;l&#333;&#8217; &#8216;&#259;l&ecirc;hem yih&#601;yeh hag&#257;&#353;em: </P>
<P>18&nbsp;w&#601;&#8217;im-mi&#353;&#601;p<sup>a</sup>&#x1E25;a&#x1E6F; mi&#x1E63;&#601;rayim l&#333;&#8217;-&#x1E6F;<sup>a</sup>&#8216;&#259;leh w&#601;l&#333;&#8217; &#x1E07;&#257;&#8217;&acirc; w&#601;l&#333;&#8217; &#8216;&#259;l&ecirc;hem tih&#601;yeh hammag&#275;f&acirc; &#8217;&#259;&#353;er yig&#333;f y&#601;hw&acirc; &#8217;e&#x1E6F;-hagw&#333;yim &#8217;&#259;&#353;er l&#333;&#8217; y<sup>a</sup>&#8216;&#259;l&ucirc; l&#257;&#x1E25;&#333;&#x1E21; &#8217;e&#x1E6F;-&#x1E25;a&#x1E21; hassukw&#333;&#x1E6F;: </P>
<P>19&nbsp;z&#333;&#8217;&#x1E6F; tih&#601;yeh &#x1E25;a&#x1E6D;&#x1E6D;a&#8217;&#x1E6F; mi&#x1E63;&#601;r&#257;yim w&#601;&#x1E25;a&#x1E6D;&#x1E6D;a&#8217;&#x1E6F; k&#257;l-hagw&#333;yim &#8217;&#259;&#353;er l&#333;&#8217; y<sup>a</sup>&#8216;&#259;l&ucirc; l&#257;&#x1E25;&#333;&#x1E21; &#8217;e&#x1E6F;-&#x1E25;a&#x1E21; hassukw&#333;&#x1E6F;: </P>
<P>20&nbsp;bayyw&#333;m hah&ucirc;&#8217; yih&#601;yeh &#8216;al-m&#601;&#x1E63;illw&#333;&#x1E6F; hass&ucirc;s q&#333;&#x1E0F;e&#353; layhw&acirc; w&#601;h&#257;y&acirc; hass&icirc;rw&#333;&#x1E6F; b&#601;&#x1E07;&ecirc;&#x1E6F; y&#601;hw&acirc; kammiz&#601;r&#257;q&icirc;m lif&#601;n&ecirc; hammiz&#601;b&#275;&#x1E25;a: </P>
<P>21&nbsp;w&#601;h&#257;y&acirc; k&#257;l-s&icirc;r b&icirc;r&ucirc;&#353;&#257;laim &ucirc;&#x1E07;&icirc;h&ucirc;&#x1E0F;&acirc; q&#333;&#x1E0F;e&#353; layhw&acirc; &#x1E63;&#601;&#x1E07;&#257;&#8217;w&#333;&#x1E6F; &ucirc;&#x1E07;&#257;&#8217;&ucirc; k&#257;l-hazz&#333;&#x1E07;&#601;&#x1E25;&icirc;m w&#601;l&#257;q&#601;&#x1E25;&ucirc; m&#275;hem &ucirc;&#x1E07;i&#353;&#353;&#601;l&ucirc; &#x1E07;&acirc;em w&#601;l&#333;&#8217;-yih&#601;yeh &#x1E35;&#601;n<sup>a</sup>&#8216;&#259;n&icirc; &#8216;w&#333;&#x1E0F; b&#601;&#x1E07;&ecirc;&#x1E6F;-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; bayyw&#333;m hah&ucirc;&#8217;: </P>
</TD>
</TABLE>
<P><HR>
<CENTER>
<A HREF="mal001.htm">Next: Malachi (Malakhi) Chapter 1</A></CENTER>
</BODY>
</HTML>
