<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/deu003">Polyglot</A>&nbsp;
<A HREF="../kjv/deu003">KJV</A>&nbsp;
<A HREF="../sep/deu003">Sep</A>&nbsp;
<A HREF="../vul/deu003">Vul</A>&nbsp;

<BR>
<BR><A HREF="deu">Deuteronomy (Devarim) Index</A><BR>
&nbsp;
<A HREF="deu002">Previous</A>&nbsp;
<A HREF="deu004">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַנֵּ֣פֶן וַנַּ֔עַל דֶּ֖רֶךְ הַבָּשָׁ֑ן וַיֵּצֵ֣א עוֹג֩ מֶֽלֶךְ־הַבָּשָׁ֨ן לִקְרָאתֵ֜נוּ ה֧וּא וְכָל־עַמּ֛וֹ לַמִּלְחָמָ֖ה אֶדְרֶֽעִי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֨אמֶר יְהוָ֤ה אֵלַי֙ אַל־תִּירָ֣א אֹת֔וֹ כִּ֣י בְיָדְךָ֞ נָתַ֧תִּי אֹת֛וֹ וְאֶת־כָּל־עַמּ֖וֹ וְאֶת־אַרְצ֑וֹ וְעָשִׂ֣יתָ לּ֔וֹ כַּאֲשֶׁ֣ר עָשִׂ֗יתָ לְסִיחֹן֙ מֶ֣לֶךְ הָֽאֱמֹרִ֔י אֲשֶׁ֥ר יוֹשֵׁ֖ב בְּחֶשְׁבּֽוֹן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּתֵּן֩ יְהוָ֨ה אֱלֹהֵ֜ינוּ בְּיָדֵ֗נוּ גַּ֛ם אֶת־ע֥וֹג מֶֽלֶךְ־הַבָּשָׁ֖ן וְאֶת־כָּל־עַמּ֑וֹ וַנַּכֵּ֕הוּ עַד־בִּלְתִּ֥י הִשְׁאִֽיר־ל֖וֹ שָׂרִֽיד׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַנִּלְכֹּ֤ד אֶת־כָּל־עָרָיו֙ בָּעֵ֣ת הַהִ֔וא לֹ֤א הָֽיְתָה֙ קִרְיָ֔ה אֲשֶׁ֥ר לֹא־לָקַ֖חְנוּ מֵֽאִתָּ֑ם שִׁשִּׁ֥ים עִיר֙ כָּל־חֶ֣בֶל אַרְגֹּ֔ב מַמְלֶ֥כֶת ע֖וֹג בַּבָּשָֽׁן׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כָּל־אֵ֜לֶּה עָרִ֧ים בְּצֻר֛וֹת חוֹמָ֥ה גְבֹהָ֖ה דְּלָתַ֣יִם וּבְרִ֑יחַ לְבַ֛ד מֵעָרֵ֥י הַפְּרָזִ֖י הַרְבֵּ֥ה מְאֹֽד׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַנַּחֲרֵ֣ם אוֹתָ֔ם כַּאֲשֶׁ֣ר עָשִׂ֔ינוּ לְסִיחֹ֖ן מֶ֣לֶךְ חֶשְׁבּ֑וֹן הַחֲרֵם֙ כָּל־עִ֣יר מְתִ֔ם הַנָּשִׁ֖ים וְהַטָּֽף׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְכָל־הַבְּהֵמָ֛ה וּשְׁלַ֥ל הֶעָרִ֖ים בַּזּ֥וֹנוּ לָֽנוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַנִּקַּ֞ח בָּעֵ֤ת הַהִוא֙ אֶת־הָאָ֔רֶץ מִיַּ֗ד שְׁנֵי֙ מַלְכֵ֣י הָאֱמֹרִ֔י אֲשֶׁ֖ר בְּעֵ֣בֶר הַיַּרְדֵּ֑ן מִנַּ֥חַל אַרְנֹ֖ן עַד־הַ֥ר חֶרְמֽוֹן׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;צִידֹנִ֛ים יִקְרְא֥וּ לְחֶרְמ֖וֹן שִׂרְיֹ֑ן וְהָ֣אֱמֹרִ֔י יִקְרְאוּ־ל֖וֹ שְׂנִֽיר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כֹּ֣ל׀ עָרֵ֣י הַמִּישֹׁ֗ר וְכָל־הַגִּלְעָד֙ וְכָל־הַבָּשָׁ֔ן עַד־סַלְכָ֖ה וְאֶדְרֶ֑עִי עָרֵ֛י מַמְלֶ֥כֶת ע֖וֹג בַּבָּשָֽׁן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֣י רַק־ע֞וֹג מֶ֣לֶךְ הַבָּשָׁ֗ן נִשְׁאַר֮ מִיֶּ֣תֶר הָרְפָאִים֒ הִנֵּ֤ה עַרְשׂוֹ֙ עֶ֣רֶשׂ בַּרְזֶ֔ל הֲלֹ֣ה הִ֔וא בְּרַבַּ֖ת בְּנֵ֣י עַמּ֑וֹן תֵּ֧שַׁע אַמּ֣וֹת אָרְכָּ֗הּ וְאַרְבַּ֥ע אַמּ֛וֹת רָחְבָּ֖הּ בְּאַמַּת־אִֽישׁ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאֶת־הָאָ֧רֶץ הַזֹּ֛את יָרַ֖שְׁנוּ בָּעֵ֣ת הַהִ֑וא מֵעֲרֹעֵ֞ר אֲשֶׁר־עַל־נַ֣חַל אַרְנֹ֗ן וַחֲצִ֤י הַֽר־הַגִּלְעָד֙ וְעָרָ֔יו נָתַ֕תִּי לָרֻֽאוּבֵנִ֖י<font color="red"><sup>1</font></sup> וְלַגָּדִֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְיֶ֨תֶר הַגִּלְעָ֤ד וְכָל־הַבָּשָׁן֙ מַמְלֶ֣כֶת ע֔וֹג נָתַ֕תִּי לַחֲצִ֖י שֵׁ֣בֶט הַֽמְנַשֶּׁ֑ה כֹּ֣ל חֶ֤בֶל הָֽאַרְגֹּב֙ לְכָל־הַבָּשָׁ֔ן הַה֥וּא יִקָּרֵ֖א אֶ֥רֶץ רְפָאִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;יָאִ֣יר בֶּן־מְנַשֶּׁ֗ה לָקַח֙ אֶת־כָּל־חֶ֣בֶל אַרְגֹּ֔ב עַד־גְּב֥וּל הַגְּשׁוּרִ֖י וְהַמַּֽעֲכָתִ֑י וַיִּקְרָא֩ אֹתָ֨ם עַל־שְׁמ֤וֹ אֶת־הַבָּשָׁן֙ חַוֹּ֣ת יָאִ֔יר עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּלְמָכִ֖יר נָתַ֥תִּי אֶת־הַגִּלְעָֽד׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְלָרֻאוּבֵנִ֨י<font color="red"><sup>1</font></sup> וְלַגָּדִ֜י נָתַ֤תִּי מִן־הַגִּלְעָד֙ וְעַד־נַ֣חַל אַרְנֹ֔ן תּ֥וֹךְ הַנַּ֖חַל וּגְבֻ֑ל וְעַד֙ יַבֹּ֣ק הַנַּ֔חַל גְּב֖וּל בְּנֵ֥י עַמּֽוֹן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהָֽעֲרָבָ֖ה וְהַיַּרְדֵּ֣ן וּגְבֻ֑ל מִכִּנֶּ֗רֶת וְעַ֨ד יָ֤ם הָֽעֲרָבָה֙ יָ֣ם הַמֶּ֔לַח תַּ֛חַת אַשְׁדֹּ֥ת הַפִּסְגָּ֖ה מִזְרָֽחָה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וָאֲצַ֣ו אֶתְכֶ֔ם בָּעֵ֥ת הַהִ֖וא לֵאמֹ֑ר יְהוָ֣ה אֱלֹהֵיכֶ֗ם נָתַ֨ן לָכֶ֜ם אֶת־הָאָ֤רֶץ הַזֹּאת֙ לְרִשְׁתָּ֔הּ חֲלוּצִ֣ים תַּֽעַבְר֗וּ לִפְנֵ֛י אֲחֵיכֶ֥ם בְּנֵֽי־יִשְׂרָאֵ֖ל כָּל־בְּנֵי־חָֽיִל׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;רַ֠ק נְשֵׁיכֶ֣ם וְטַפְּכֶם֮ וּמִקְנֵכֶם֒ יָדַ֕עְתִּי כִּֽי־מִקְנֶ֥ה רַ֖ב לָכֶ֑ם יֵֽשְׁבוּ֙ בְּעָ֣רֵיכֶ֔ם אֲשֶׁ֥ר נָתַ֖תִּי לָכֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;עַ֠ד אֲשֶׁר־יָנִ֨יחַ יְהוָ֥ה׀ לַֽאֲחֵיכֶם֮ כָּכֶם֒ וְיָרְשׁ֣וּ גַם־הֵ֔ם אֶת־הָאָ֕רֶץ אֲשֶׁ֨ר יְהוָ֧ה אֱלֹהֵיכֶ֛ם נֹתֵ֥ן לָהֶ֖ם בְּעֵ֣בֶר הַיַּרְדֵּ֑ן וְשַׁבְתֶּ֗ם אִ֚ישׁ לִֽירֻשָּׁת֔וֹ אֲשֶׁ֥ר נָתַ֖תִּי לָכֶֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאֶת־יְהוֹשׁ֣וּעַ צִוֵּ֔יתִי בָּעֵ֥ת הַהִ֖וא לֵאמֹ֑ר עֵינֶ֣יךָ הָרֹאֹ֗ת אֵת֩ כָּל־אֲשֶׁ֨ר עָשָׂ֜ה יְהוָ֤ה אֱלֹהֵיכֶם֙ לִשְׁנֵי֙ הַמְּלָכִ֣ים הָאֵ֔לֶּה כֵּֽן־יַעֲשֶׂ֤ה יְהוָה֙ לְכָל־הַמַּמְלָכ֔וֹת אֲשֶׁ֥ר אַתָּ֖ה עֹבֵ֥ר שָֽׁמָּה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;לֹ֖א תִּֽירָא֑וּם כִּ֚י יְהוָ֣ה אֱלֹֽהֵיכֶ֔ם ה֖וּא הַנִּלְחָ֥ם לָכֶֽם׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וָאֶתְחַנַּ֖ן אֶל־יְהוָ֑ה בָּעֵ֥ת הַהִ֖וא לֵאמֹֽר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אֲדֹנָ֣י יְהוִ֗ה אַתָּ֤ה הַֽחִלּ֙וֹתָ֙ לְהַרְא֣וֹת אֶֽת־עַבְדְּךָ֔ אֶ֨ת־גָּדְלְךָ֔ וְאֶת־יָדְךָ֖ הַחֲזָקָ֑ה אֲשֶׁ֤ר מִי־אֵל֙ בַּשָּׁמַ֣יִם וּבָאָ֔רֶץ אֲשֶׁר־יַעֲשֶׂ֥ה כְמַעֲשֶׂ֖יךָ וְכִגְבוּרֹתֶֽךָ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אֶעְבְּרָה־נָּ֗א וְאֶרְאֶה֙ אֶת־הָאָ֣רֶץ הַטּוֹבָ֔ה אֲשֶׁ֖ר בְּעֵ֣בֶר הַיַּרְדֵּ֑ן הָהָ֥ר הַטּ֛וֹב הַזֶּ֖ה וְהַלְּבָנֽוֹן׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּתְעַבֵּ֨ר יְהוָ֥ה בִּי֙ לְמַ֣עַנְכֶ֔ם וְלֹ֥א שָׁמַ֖ע אֵלָ֑י וַיֹּ֨אמֶר יְהוָ֤ה אֵלַי֙ רַב־לָ֔ךְ אַל־תּ֗וֹסֶף דַּבֵּ֥ר אֵלַ֛י ע֖וֹד בַּדָּבָ֥ר הַזֶּֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;עֲלֵ֣ה׀ רֹ֣אשׁ הַפִּסְגָּ֗ה וְשָׂ֥א עֵינֶ֛יךָ יָ֧מָּה וְצָפֹ֛נָה וְתֵימָ֥נָה וּמִזְרָ֖חָה וּרְאֵ֣ה בְעֵינֶ֑יךָ כִּי־לֹ֥א תַעֲבֹ֖ר אֶת־הַיַּרְדֵּ֥ן הַזֶּֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְצַ֥ו אֶת־יְהוֹשֻׁ֖עַ וְחַזְּקֵ֣הוּ וְאַמְּצֵ֑הוּ כִּי־ה֣וּא יַעֲבֹ֗ר לִפְנֵי֙ הָעָ֣ם הַזֶּ֔ה וְהוּא֙ יַנְחִ֣יל אוֹתָ֔ם אֶת־הָאָ֖רֶץ אֲשֶׁ֥ר תִּרְאֶֽה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַנֵּ֣שֶׁב בַּגָּ֔יְא מ֖וּל בֵּ֥ית פְּעֽוֹר׃ פ</P>
</TD>
<TD WIDTH="50%">
<P>1&nbsp;wann&#275;fen wann<sup>a</sup>&#8216;al dere&#x1E35;&#601; hab&#257;&#353;&#257;n wayy&#275;&#x1E63;&#275;&#8217; &#8216;w&#333;&#x1E21; mele&#x1E35;&#601;-hab&#257;&#353;&#257;n liq&#601;r&#257;&#8217;&#x1E6F;&#275;n&ucirc; h&ucirc;&#8217; w&#601;&#x1E35;&#257;l-&#8216;ammw&#333; lammil&#601;&#x1E25;&#257;m&acirc; &#8217;e&#x1E0F;&#601;re&#8216;&icirc;: </P>
<P>2&nbsp;wayy&#333;&#8217;mer y&#601;hw&acirc; &#8217;&#275;lay &#8217;al-t&icirc;r&#257;&#8217; &#8217;&#333;&#x1E6F;w&#333; k&icirc; &#x1E07;&#601;y&#257;&#x1E0F;&#601;&#x1E35;&#257; n&#257;&#x1E6F;at&icirc; &#8217;&#333;&#x1E6F;w&#333; w&#601;&#8217;e&#x1E6F;-k&#257;l-&#8216;ammw&#333; w&#601;&#8217;e&#x1E6F;-&#8217;ar&#601;&#x1E63;w&#333; w&#601;&#8216;&#257;&#347;&icirc;&#x1E6F;&#257; llw&#333; ka&#8217;&#259;&#353;er &#8216;&#257;&#347;&icirc;&#x1E6F;&#257; l&#601;s&icirc;&#x1E25;&#333;n mele&#x1E35;&#601; h&#257;&#8217;&#277;m&#333;r&icirc; &#8217;&#259;&#353;er yw&#333;&#353;&#275;&#x1E07; b&#601;&#x1E25;e&#353;&#601;bw&#333;n: </P>
<P>3&nbsp;wayyit&#275;n y&#601;hw&acirc; &#8217;&#277;l&#333;h&ecirc;n&ucirc; b&#601;y&#257;&#x1E0F;&#275;n&ucirc; gam &#8217;e&#x1E6F;-&#8216;w&#333;&#x1E21; mele&#x1E35;&#601;-hab&#257;&#353;&#257;n w&#601;&#8217;e&#x1E6F;-k&#257;l-&#8216;ammw&#333; wannak&#275;h&ucirc; &#8216;a&#x1E0F;-bil&#601;t&icirc; hi&#353;&#601;&#8217;&icirc;r-lw&#333; &#347;&#257;r&icirc;&#x1E0F;: </P>
<P>4&nbsp;wannil&#601;k&#333;&#x1E0F; &#8217;e&#x1E6F;-k&#257;l-&#8216;&#257;r&#257;yw b&#257;&#8216;&#275;&#x1E6F; hahiw&#8217; l&#333;&#8217; h&#257;y&#601;&#x1E6F;&acirc; qir&#601;y&acirc; &#8217;&#259;&#353;er l&#333;&#8217;-l&#257;q<sup>a</sup>&#x1E25;&#601;n&ucirc; m&#275;&#8217;it&#257;m &#353;i&#353;&#353;&icirc;m &#8216;&icirc;r k&#257;l-&#x1E25;e&#x1E07;el &#8217;ar&#601;g&#333;&#x1E07; mam&#601;le&#x1E35;e&#x1E6F; &#8216;w&#333;&#x1E21; bab&#257;&#353;&#257;n: </P>
<P>5&nbsp;k&#257;l-&#8217;&#275;lleh &#8216;&#257;r&icirc;m b&#601;&#x1E63;urw&#333;&#x1E6F; &#x1E25;w&#333;m&acirc; &#x1E21;&#601;&#x1E07;&#333;h&acirc; d&#601;l&#257;&#x1E6F;ayim &ucirc;&#x1E07;&#601;r&icirc;&#x1E25;a l&#601;&#x1E07;a&#x1E0F; m&#275;&#8216;&#257;r&ecirc; hap&#601;r&#257;z&icirc; har&#601;b&#275;h m&#601;&#8217;&#333;&#x1E0F;: </P>
<P>6&nbsp;wann<sup>a</sup>&#x1E25;&#259;r&#275;m &#8217;w&#333;&#x1E6F;&#257;m ka&#8217;&#259;&#353;er &#8216;&#257;&#347;&icirc;n&ucirc; l&#601;s&icirc;&#x1E25;&#333;n mele&#x1E35;&#601; &#x1E25;e&#353;&#601;bw&#333;n h<sup>a</sup>&#x1E25;&#259;r&#275;m k&#257;l-&#8216;&icirc;r m&#601;&#x1E6F;im hann&#257;&#353;&icirc;m w&#601;ha&#x1E6D;&#x1E6D;&#257;f: </P>
<P>7&nbsp;w&#601;&#x1E35;&#257;l-hab&#601;h&#275;m&acirc; &ucirc;&#353;&#601;lal he&#8216;&#257;r&icirc;m bazzw&#333;n&ucirc; l&#257;n&ucirc;: </P>
<P>8&nbsp;wanniqq<sup>a</sup>&#x1E25; b&#257;&#8216;&#275;&#x1E6F; hahiw&#8217; &#8217;e&#x1E6F;-h&#257;&#8217;&#257;re&#x1E63; m&icirc;ya&#x1E0F; &#353;&#601;n&ecirc; mal&#601;&#x1E35;&ecirc; h&#257;&#8217;&#277;m&#333;r&icirc; &#8217;&#259;&#353;er b&#601;&#8216;&#275;&#x1E07;er hayyar&#601;d&#275;n minn<sup>a</sup>&#x1E25;al &#8217;ar&#601;n&#333;n &#8216;a&#x1E0F;-har &#x1E25;er&#601;mw&#333;n: </P>
<P>9&nbsp;&#x1E63;&icirc;&#x1E0F;&#333;n&icirc;m yiq&#601;r&#601;&#8217;&ucirc; l&#601;&#x1E25;er&#601;mw&#333;n &#347;ir&#601;y&#333;n w&#601;h&#257;&#8217;&#277;m&#333;r&icirc; yiq&#601;r&#601;&#8217;&ucirc;-lw&#333; &#347;&#601;n&icirc;r: </P>
<P>10&nbsp;k&#333;l| &#8216;&#257;r&ecirc; hamm&icirc;&#353;&#333;r w&#601;&#x1E35;&#257;l-hagil&#601;&#8216;&#257;&#x1E0F; w&#601;&#x1E35;&#257;l-hab&#257;&#353;&#257;n &#8216;a&#x1E0F;-sal&#601;&#x1E35;&acirc; w&#601;&#8217;e&#x1E0F;&#601;re&#8216;&icirc; &#8216;&#257;r&ecirc; mam&#601;le&#x1E35;e&#x1E6F; &#8216;w&#333;&#x1E21; bab&#257;&#353;&#257;n: </P>
<P>11&nbsp;k&icirc; raq-&#8216;w&#333;&#x1E21; mele&#x1E35;&#601; hab&#257;&#353;&#257;n ni&#353;&#601;&#8217;ar m&icirc;ye&#x1E6F;er h&#257;r&#601;f&#257;&#8217;&icirc;m hinn&#275;h &#8216;ar&#601;&#347;w&#333; &#8216;ere&#347; bar&#601;zel h&#259;l&#333;h hiw&#8217; b&#601;raba&#x1E6F; b&#601;n&ecirc; &#8216;ammw&#333;n t&#275;&#353;<sup>a</sup>&#8216; &#8217;ammw&#333;&#x1E6F; &#8217;&#257;r&#601;k&#257;h w&#601;&#8217;ar&#601;b<sup>a</sup>&#8216; &#8217;ammw&#333;&#x1E6F; r&#257;&#x1E25;&#601;b&#257;h b&#601;&#8217;amma&#x1E6F;-&#8217;&icirc;&#353;: </P>
<P>12&nbsp;w&#601;&#8217;e&#x1E6F;-h&#257;&#8217;&#257;re&#x1E63; hazz&#333;&#8217;&#x1E6F; y&#257;ra&#353;&#601;n&ucirc; b&#257;&#8216;&#275;&#x1E6F; hahiw&#8217; m&#275;&#8216;&#259;r&#333;&#8216;&#275;r &#8217;&#259;&#353;er-&#8216;al-n<sup>a</sup>&#x1E25;al &#8217;ar&#601;n&#333;n w<sup>a</sup>&#x1E25;&#259;&#x1E63;&icirc; har-hagil&#601;&#8216;&#257;&#x1E0F; w&#601;&#8216;&#257;r&#257;yw n&#257;&#x1E6F;at&icirc; l&#257;ru&#8217;&ucirc;&#x1E07;&#275;n&icirc;<font color="red"><sup>1</font></sup> w&#601;lag&#257;&#x1E0F;&icirc;: </P>
<P>13&nbsp;w&#601;ye&#x1E6F;er hagil&#601;&#8216;&#257;&#x1E0F; w&#601;&#x1E35;&#257;l-hab&#257;&#353;&#257;n mam&#601;le&#x1E35;e&#x1E6F; &#8216;w&#333;&#x1E21; n&#257;&#x1E6F;at&icirc; l<sup>a</sup>&#x1E25;&#259;&#x1E63;&icirc; &#353;&#275;&#x1E07;e&#x1E6D; ham&#601;na&#353;&#353;eh k&#333;l &#x1E25;e&#x1E07;el h&#257;&#8217;ar&#601;g&#333;&#x1E07; l&#601;&#x1E35;&#257;l-hab&#257;&#353;&#257;n hah&ucirc;&#8217; yiqq&#257;r&#275;&#8217; &#8217;ere&#x1E63; r&#601;f&#257;&#8217;&icirc;m: </P>
<P>14&nbsp;y&#257;&#8217;&icirc;r ben-m&#601;na&#353;&#353;eh l&#257;q<sup>a</sup>&#x1E25; &#8217;e&#x1E6F;-k&#257;l-&#x1E25;e&#x1E07;el &#8217;ar&#601;g&#333;&#x1E07; &#8216;a&#x1E0F;-g&#601;&#x1E07;&ucirc;l hag&#601;&#353;&ucirc;r&icirc; w&#601;hamm<sup>a</sup>&#8216;&#259;&#x1E35;&#257;&#x1E6F;&icirc; wayyiq&#601;r&#257;&#8217; &#8217;&#333;&#x1E6F;&#257;m &#8216;al-&#353;&#601;mw&#333; &#8217;e&#x1E6F;-hab&#257;&#353;&#257;n &#x1E25;a&ucirc;&#333;&#x1E6F; y&#257;&#8217;&icirc;r &#8216;a&#x1E0F; hayyw&#333;m hazzeh: </P>
<P>15&nbsp;&ucirc;l&#601;m&#257;&#x1E35;&icirc;r n&#257;&#x1E6F;at&icirc; &#8217;e&#x1E6F;-hagil&#601;&#8216;&#257;&#x1E0F;: </P>
<P>16&nbsp;w&#601;l&#257;ru&#8217;&ucirc;&#x1E07;&#275;n&icirc;<font color="red"><sup>1</font></sup> w&#601;lag&#257;&#x1E0F;&icirc; n&#257;&#x1E6F;at&icirc; min-hagil&#601;&#8216;&#257;&#x1E0F; w&#601;&#8216;a&#x1E0F;-n<sup>a</sup>&#x1E25;al &#8217;ar&#601;n&#333;n tw&#333;&#x1E35;&#601; hann<sup>a</sup>&#x1E25;al &ucirc;&#x1E21;&#601;&#x1E07;ul w&#601;&#8216;a&#x1E0F; yab&#333;q hann<sup>a</sup>&#x1E25;al g&#601;&#x1E07;&ucirc;l b&#601;n&ecirc; &#8216;ammw&#333;n: </P>
<P>17&nbsp;w&#601;h&#257;&#8216;&#259;r&#257;&#x1E07;&acirc; w&#601;hayyar&#601;d&#275;n &ucirc;&#x1E21;&#601;&#x1E07;ul mikinnere&#x1E6F; w&#601;&#8216;a&#x1E0F; y&#257;m h&#257;&#8216;&#259;r&#257;&#x1E07;&acirc; y&#257;m hammel<sup>a</sup>&#x1E25; t<sup>a</sup>&#x1E25;a&#x1E6F; &#8217;a&#353;&#601;d&#333;&#x1E6F; hapis&#601;g&acirc; miz&#601;r&#257;&#x1E25;&acirc;: </P>
<P>18&nbsp;w&#257;&#8217;&#259;&#x1E63;aw &#8217;e&#x1E6F;&#601;&#x1E35;em b&#257;&#8216;&#275;&#x1E6F; hahiw&#8217; l&#275;&#8217;m&#333;r y&#601;hw&acirc; &#8217;&#277;l&#333;h&ecirc;&#x1E35;em n&#257;&#x1E6F;an l&#257;&#x1E35;em &#8217;e&#x1E6F;-h&#257;&#8217;&#257;re&#x1E63; hazz&#333;&#8217;&#x1E6F; l&#601;ri&#353;&#601;t&#257;h &#x1E25;&#259;l&ucirc;&#x1E63;&icirc;m t<sup>a</sup>&#8216;a&#x1E07;&#601;r&ucirc; lif&#601;n&ecirc; &#8217;&#259;&#x1E25;&ecirc;&#x1E35;em b&#601;n&ecirc;-yi&#347;&#601;r&#257;&#8217;&#275;l k&#257;l-b&#601;n&ecirc;-&#x1E25;&#257;yil: </P>
<P>19&nbsp;raq n&#601;&#353;&ecirc;&#x1E35;em w&#601;&#x1E6D;ap&#601;&#x1E35;em &ucirc;miq&#601;n&#275;&#x1E35;em y&#257;&#x1E0F;<sup>a</sup>&#8216;&#601;t&icirc; k&icirc;-miq&#601;neh ra&#x1E07; l&#257;&#x1E35;em y&#275;&#353;&#601;&#x1E07;&ucirc; b&#601;&#8216;&#257;r&ecirc;&#x1E35;em &#8217;&#259;&#353;er n&#257;&#x1E6F;at&icirc; l&#257;&#x1E35;em: </P>
<P>20&nbsp;&#8216;a&#x1E0F; &#8217;&#259;&#353;er-y&#257;n&icirc;&#x1E25;a y&#601;hw&acirc;| la&#8217;&#259;&#x1E25;&ecirc;&#x1E35;em k&#257;&#x1E35;em w&#601;y&#257;r&#601;&#353;&ucirc; &#x1E21;am-h&#275;m &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er y&#601;hw&acirc; &#8217;&#277;l&#333;h&ecirc;&#x1E35;em n&#333;&#x1E6F;&#275;n l&acirc;em b&#601;&#8216;&#275;&#x1E07;er hayyar&#601;d&#275;n w&#601;&#353;a&#x1E07;&#601;tem &#8217;&icirc;&#353; l&icirc;ru&#353;&#353;&#257;&#x1E6F;w&#333; &#8217;&#259;&#353;er n&#257;&#x1E6F;at&icirc; l&#257;&#x1E35;em: </P>
<P>21&nbsp;w&#601;&#8217;e&#x1E6F;-y&#601;hw&#333;&#353;&ucirc;&#8216;a &#x1E63;i&ucirc;&ecirc;&#x1E6F;&icirc; b&#257;&#8216;&#275;&#x1E6F; hahiw&#8217; l&#275;&#8217;m&#333;r &#8216;&ecirc;ney&#x1E35;&#257; h&#257;r&#333;&#8217;&#333;&#x1E6F; &#8217;&#275;&#x1E6F; k&#257;l-&#8217;&#259;&#353;er &#8216;&#257;&#347;&acirc; y&#601;hw&acirc; &#8217;&#277;l&#333;h&ecirc;&#x1E35;em li&#353;&#601;n&ecirc; hamm&#601;l&#257;&#x1E35;&icirc;m h&#257;&#8217;&#275;lleh k&#275;n-y<sup>a</sup>&#8216;&#259;&#347;eh y&#601;hw&acirc; l&#601;&#x1E35;&#257;l-hammam&#601;l&#257;&#x1E35;w&#333;&#x1E6F; &#8217;&#259;&#353;er &#8217;at&acirc; &#8216;&#333;&#x1E07;&#275;r &#353;&#257;mm&acirc;: </P>
<P>22&nbsp;l&#333;&#8217; t&icirc;r&#257;&#8217;&ucirc;m k&icirc; y&#601;hw&acirc; &#8217;&#277;l&#333;h&ecirc;&#x1E35;em h&ucirc;&#8217; hannil&#601;&#x1E25;&#257;m l&#257;&#x1E35;em: s</P>
<P>23&nbsp;w&#257;&#8217;e&#x1E6F;&#601;&#x1E25;annan &#8217;el-y&#601;hw&acirc; b&#257;&#8216;&#275;&#x1E6F; hahiw&#8217; l&#275;&#8217;m&#333;r: </P>
<P>24&nbsp;&#8217;&#259;&#x1E0F;&#333;n&#257;y y&#601;hwih &#8217;at&acirc; h<sup>a</sup>&#x1E25;illw&#333;&#x1E6F;&#257; l&#601;har&#601;&#8217;w&#333;&#x1E6F; &#8217;e&#x1E6F;-&#8216;a&#x1E07;&#601;d&#601;&#x1E35;&#257; &#8217;e&#x1E6F;-g&#257;&#x1E0F;&#601;l&#601;&#x1E35;&#257; w&#601;&#8217;e&#x1E6F;-y&#257;&#x1E0F;&#601;&#x1E35;&#257; h<sup>a</sup>&#x1E25;&#259;z&#257;q&acirc; &#8217;&#259;&#353;er m&icirc;-&#8217;&#275;l ba&#353;&#353;&#257;mayim &ucirc;&#x1E07;&#257;&#8217;&#257;re&#x1E63; &#8217;&#259;&#353;er-y<sup>a</sup>&#8216;&#259;&#347;eh &#x1E35;&#601;m<sup>a</sup>&#8216;&#259;&#347;ey&#x1E35;&#257; w&#601;&#x1E35;i&#x1E21;&#601;&#x1E07;&ucirc;r&#333;&#x1E6F;e&#x1E35;&#257;: </P>
<P>25&nbsp;&#8217;e&#8216;&#601;b&#601;r&acirc;-nn&#257;&#8217; w&#601;&#8217;er&#601;&#8217;eh &#8217;e&#x1E6F;-h&#257;&#8217;&#257;re&#x1E63; ha&#x1E6D;&#x1E6D;w&#333;&#x1E07;&acirc; &#8217;&#259;&#353;er b&#601;&#8216;&#275;&#x1E07;er hayyar&#601;d&#275;n h&acirc;&#257;r ha&#x1E6D;&#x1E6D;w&#333;&#x1E07; hazzeh w&#601;hall&#601;&#x1E07;&#257;nw&#333;n: </P>
<P>26&nbsp;wayyi&#x1E6F;&#601;&#8216;ab&#275;r y&#601;hw&acirc; b&icirc; l&#601;m<sup>a</sup>&#8216;an&#601;&#x1E35;em w&#601;l&#333;&#8217; &#353;&#257;m<sup>a</sup>&#8216; &#8217;&#275;l&#257;y wayy&#333;&#8217;mer y&#601;hw&acirc; &#8217;&#275;lay ra&#x1E07;-l&#257;&#x1E35;&#601; &#8217;al-tw&#333;sef dab&#275;r &#8217;&#275;lay &#8216;w&#333;&#x1E0F; bad&#257;&#x1E07;&#257;r hazzeh: </P>
<P>27&nbsp;&#8216;&#259;l&#275;h| r&#333;&#8217;&#353; hapis&#601;g&acirc; w&#601;&#347;&#257;&#8217; &#8216;&ecirc;ney&#x1E35;&#257; y&#257;mm&acirc; w&#601;&#x1E63;&#257;f&#333;n&acirc; w&#601;&#x1E6F;&ecirc;m&#257;n&acirc; &ucirc;miz&#601;r&#257;&#x1E25;&acirc; &ucirc;r&#601;&#8217;&#275;h &#x1E07;&#601;&#8216;&ecirc;ney&#x1E35;&#257; k&icirc;-l&#333;&#8217; &#x1E6F;<sup>a</sup>&#8216;&#259;&#x1E07;&#333;r &#8217;e&#x1E6F;-hayyar&#601;d&#275;n hazzeh: </P>
<P>28&nbsp;w&#601;&#x1E63;aw &#8217;e&#x1E6F;-y&#601;hw&#333;&#353;u&#8216;a w&#601;&#x1E25;azz&#601;q&#275;h&ucirc; w&#601;&#8217;amm&#601;&#x1E63;&#275;h&ucirc; k&icirc;-h&ucirc;&#8217; y<sup>a</sup>&#8216;&#259;&#x1E07;&#333;r lif&#601;n&ecirc; h&#257;&#8216;&#257;m hazzeh w&#601;h&ucirc;&#8217; yan&#601;&#x1E25;&icirc;l &#8217;w&#333;&#x1E6F;&#257;m &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er tir&#601;&#8217;eh: </P>
<P>29&nbsp;wann&#275;&#353;e&#x1E07; bag&#257;y&#601;&#8217; m&ucirc;l b&ecirc;&#x1E6F; p&#601;&#8216;w&#333;r: f</P>
</TD>
</TABLE>
<P><HR>
<CENTER>
<A HREF="deu004">Next: Deuteronomy (Devarim) Chapter 4</A></CENTER>
</BODY>
</HTML>
