[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa079)  [KJV](../kjv/psa079)  [Sep](../sep/psa079) 
[Vul](../vul/psa079)   
  
[Psalms (Tehilim) Index](psa)  
  [Previous](psa078)  [Next](psa080) 

------------------------------------------------------------------------

### Tanach (Hebrew): Psalms (Tehilim) Chapter 79

‎<span id="001">1</span> ‏מִזְמ֗וֹר לְאָ֫סָ֥ף אֱ‍ֽלֹהִ֡ים בָּ֤אוּ
גוֹיִ֨ם׀ בְּֽנַחֲלָתֶ֗ךָ טִ֭מְּאוּ אֶת־הֵיכַ֣ל קָדְשֶׁ֑ךָ שָׂ֖מוּ
אֶת־יְרוּשָׁלִַ֣ם לְעִיִּֽים׃

‎<span id="002">2</span> ‏נָֽתְנ֡וּ אֶת־נִבְלַ֬ת עֲבָדֶ֗יךָ מַ֭אֲכָל
לְע֣וֹף הַשָּׁמָ֑יִם בְּשַׂ֥ר חֲ֝סִידֶ֗יךָ לְחַיְתוֹ־אָֽרֶץ׃

‎<span id="003">3</span> ‏שָׁפְכ֬וּ דָמָ֨ם׀ כַּמַּ֗יִם סְֽבִ֘יב֤וֹת
יְֽרוּשָׁלִָ֗ם וְאֵ֣ין קוֹבֵֽר׃

‎<span id="004">4</span> ‏הָיִ֣ינוּ חֶ֭רְפָּה לִשְׁכֵנֵ֑ינוּ לַ֥עַג
וָ֝קֶ֗לֶס לִסְבִיבוֹתֵֽינוּ׃

‎<span id="005">5</span> ‏עַד־מָ֣ה יְ֭הוָה תֶּאֱנַ֣ף לָנֶ֑צַח תִּבְעַ֥ר
כְּמוֹ־אֵ֝֗שׁ קִנְאָתֶֽךָ׃

‎<span id="006">6</span> ‏שְׁפֹ֤ךְ חֲמָתְךָ֨ אֶֽל־הַגּוֹיִם֮ אֲשֶׁ֪ר
לֹא־יְדָ֫ע֥וּךָ וְעַ֥ל מַמְלָכ֑וֹת אֲשֶׁ֥ר בְּ֝שִׁמְךָ֗ לֹ֣א קָרָֽאוּ׃

‎<span id="007">7</span> ‏כִּ֭י אָכַ֣ל אֶֽת־יַעֲקֹ֑ב וְֽאֶת־נָוֵ֥הוּ
הֵשַֽׁמּוּ׃

‎<span id="008">8</span> ‏אַֽל־תִּזְכָּר־לָנוּ֮ עֲוֹנֹ֪ת רִאשֹׁ֫נִ֥ים
מַ֭הֵר יְקַדְּמ֣וּנוּ רַחֲמֶ֑יךָ כִּ֖י דַלּ֣וֹנוּ מְאֹֽד׃

‎<span id="009">9</span> ‏עָזְרֵ֤נוּ׀ אֱלֹ֘הֵ֤י יִשְׁעֵ֗נוּ עַל־דְּבַ֥ר
כְּבֽוֹד־שְׁמֶ֑ךָ וְהַצִּילֵ֥נוּ וְכַפֵּ֥ר עַל־חַ֝טֹּאתֵ֗ינוּ לְמַ֣עַן
שְׁמֶֽךָ׃

‎<span id="010">10</span> ‏לָ֤מָּה׀ יֹאמְר֣וּ הַגּוֹיִם֮ אַיֵּ֪ה
אֱ‍ֽלֹהֵ֫יהֶ֥ם יִוָּדַ֣ע בגיים בַּגּוֹיִ֣ם לְעֵינֵ֑ינוּ נִ֝קְמַ֗ת
דַּֽם־עֲבָדֶ֥יךָ הַשָּׁפֽוּךְ׃

‎<span id="011">11</span> ‏תָּ֤ב֣וֹא לְפָנֶיךָ֮ אֶנְקַ֪ת אָ֫סִ֥יר
כְּגֹ֥דֶל זְרוֹעֲךָ֑ ה֝וֹתֵ֗ר בְּנֵ֣י תְמוּתָֽה׃

‎<span id="012">12</span> ‏וְהָ֘שֵׁ֤ב לִשְׁכֵנֵ֣ינוּ שִׁ֭בְעָתַיִם
אֶל־חֵיקָ֑ם חֶרְפָּ֘תָ֤ם אֲשֶׁ֖ר חֵרְפ֣וּךָ אֲדֹנָֽי׃

‎<span id="013">13</span> ‏וַאֲנַ֤חְנוּ עַמְּךָ֨׀<sup>3</sup> וְצֹ֥אן
מַרְעִיתֶךָ֮ נ֤וֹדֶ֥ה לְּךָ֗ לְע֫וֹלָ֥ם לְדֹ֥ר וָדֹ֑ר נְ֝סַפֵּ֗ר
תְּהִלָּתֶֽךָ׃

1 mizəmwōr lə’āsāf ’ĕ‍lōhîm bā’û ḡwōyim\| bən<sup>a</sup>ḥălāṯeḵā
ṭimmə’û ’eṯ-hêḵal qāḏəšeḵā śāmû ’eṯ-yərûšālaim lə‘îyîm:

2 nāṯənû ’eṯ-niḇəlaṯ ‘ăḇāḏeyḵā ma’ăḵāl lə‘wōf haššāmāyim bəśar ḥăsîḏeyḵā
ləḥayəṯwō-’āreṣ:

3 šāfəḵû ḏāmām\| kammayim səḇîḇwōṯ yərûšālāim wə’ên qwōḇēr:

4 hāyînû ḥerəpâ lišəḵēnênû l<sup>a</sup>‘aḡ wāqeles lisəḇîḇwōṯênû:

5 ‘aḏ-mâ yəhwâ te’ĕnaf lāneṣ<sup>a</sup>ḥ tiḇə‘ar kəmwō-’ēš qinə’āṯeḵā:

6 šəfōḵə ḥămāṯəḵā ’el-hagwōyim ’ăšer lō’-yəḏā‘ûḵā wə‘al maməlāḵwōṯ ’ăšer
bəšiməḵā lō’ qārā’û:

7 kî ’āḵal ’eṯ-y<sup>a</sup>‘ăqōḇ wə’eṯ-nāwēhû hēšammû:

8 ’al-tizəkār-lānû ‘ăwōnōṯ ri’šōnîm mahēr yəqadəmûnû
r<sup>a</sup>ḥămeyḵā kî ḏallwōnû mə’ōḏ:

9 ‘āzərēnû\| ’ĕlōhê yišə‘ēnû ‘al-dəḇar kəḇwōḏ-šəmeḵā wəhaṣṣîlēnû wəḵapēr
‘al-ḥaṭṭō’ṯênû ləm<sup>a</sup>‘an šəmeḵā:

10 lāmmâ\| yō’mərû hagwōyim ’ayyēh ’ĕ‍lōhêhem yiûāḏ<sup>a</sup>‘ bagōyîm
bagwōyim lə‘ênênû niqəmaṯ dam-‘ăḇāḏeyḵā haššāfûḵə:

11 tāḇwō’ ləfāneyḵā ’enəqaṯ ’āsîr kəḡōḏel zərwō‘ăḵā hwōṯēr bənê ṯəmûṯâ:

12 wəhāšēḇ lišəḵēnênû šiḇə‘āṯayim ’el-ḥêqām ḥerəpāṯām ’ăšer ḥērəfûḵā
’ăḏōnāy:

13 wa’ăn<sup>a</sup>ḥənû ‘amməḵā\|<sup>3</sup> wəṣō’n marə‘îṯeḵā nwōḏeh
lləḵā lə‘wōlām ləḏōr wāḏōr nəsapēr təhillāṯeḵā:

------------------------------------------------------------------------

[Next: Psalms (Tehilim) Chapter 80](psa080)
