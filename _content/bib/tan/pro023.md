[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/pro023)  [KJV](../kjv/pro023)  [Sep](../sep/pro023) 
[Vul](../vul/pro023)   
  
[Proverbs (Mishlei) Index](pro)  
  [Previous](pro022)  [Next](pro024) 

------------------------------------------------------------------------

### Tanach (Hebrew): Proverbs (Mishlei) Chapter 23

‎<span id="001">1</span> ‏כִּֽי־תֵ֭שֵׁב לִלְח֣וֹם אֶת־מוֹשֵׁ֑ל בִּ֥ין
תָּ֝בִ֗ין אֶת־אֲשֶׁ֥ר לְפָנֶֽיךָ׃

‎<span id="002">2</span> ‏וְשַׂמְתָּ֣ שַׂכִּ֣ין בְּלֹעֶ֑ךָ אִם־בַּ֖עַל
נֶ֣פֶשׁ אָֽתָּה׃

‎<span id="003">3</span> ‏אַל־תִּ֭תְאָו<sup>q</sup> לְמַטְעַמּוֹתָ֑יו
וְ֝ה֗וּא לֶ֣חֶם כְּזָבִֽים׃

‎<span id="004">4</span> ‏אַל־תִּיגַ֥ע לְֽהַעֲשִׁ֑יר מִֽבִּינָתְךָ֥
חֲדָֽל׃

‎<span id="005">5</span> ‏התעוף הֲתָ֤עִיף עֵינֶ֥יךָ בּ֗וֹ וְֽאֵ֫ינֶ֥נּוּ
כִּ֤י עָשֹׂ֣ה יַעֲשֶׂה־לּ֣וֹ כְנָפַ֑יִם כְּ֝נֶ֗שֶׁר ועיף יָע֥וּף
הַשָּׁמָֽיִם׃ פ

‎<span id="006">6</span> ‏אַל־תִּלְחַ֗ם אֶת־לֶ֭חֶם רַ֣ע עָ֑יִן
וְאַל־תתאו תִּ֝תְאָ֗יו לְמַטְעַמֹּתָֽיו׃

‎<span id="007">7</span> ‏כִּ֤י׀ כְּמוֹ־שָׁעַ֥ר בְּנַפְשׁ֗וֹ כֶּ֫ן־ה֥וּא
אֱכֹ֣ל וּ֭שְׁתֵה יֹ֣אמַר לָ֑ךְ וְ֝לִבּ֗וֹ בַּל־עִמָּֽךְ׃

‎<span id="008">8</span> ‏פִּֽתְּךָ־אָכַ֥לְתָּ תְקִיאֶ֑נָּה וְ֝שִׁחַ֗תָּ
דְּבָרֶ֥יךָ הַנְּעִימִֽים׃

‎<span id="009">9</span> ‏בְּאָזְנֵ֣י כְ֭סִיל אַל־תְּדַבֵּ֑ר
כִּֽי־יָ֝ב֗וּז לְשֵׂ֣כֶל מִלֶּֽיךָ׃

‎<span id="010">10</span> ‏אַל־תַּ֭סֵּג גְּב֣וּל עוֹלָ֑ם וּבִשְׂדֵ֥י
יְ֝תוֹמִ֗ים אַל־תָּבֹֽא׃

‎<span id="011">11</span> ‏כִּֽי־גֹאֲלָ֥ם חָזָ֑ק הֽוּא־יָרִ֖יב
אֶת־רִיבָ֣ם אִתָּֽךְ׃

‎<span id="012">12</span> ‏הָבִ֣יאָה לַמּוּסָ֣ר לִבֶּ֑ךָ וְ֝אָזְנֶ֗ךָ
לְאִמְרֵי־דָֽעַת׃

‎<span id="013">13</span> ‏אַל־תִּמְנַ֣ע מִנַּ֣עַר מוּסָ֑ר
כִּֽי־תַכֶּ֥נּוּ בַ֝שֵּׁ֗בֶט לֹ֣א יָמֽוּת׃

‎<span id="014">14</span> ‏אַ֭תָּה בַּשֵּׁ֣בֶט תַּכֶּ֑נּוּ וְ֝נַפְשׁ֗וֹ
מִשְּׁא֥וֹל תַּצִּֽיל׃

‎<span id="015">15</span> ‏בְּ֭נִי אִם־חָכַ֣ם לִבֶּ֑ךָ יִשְׂמַ֖ח לִבִּ֣י
גַם־אָֽנִי׃

‎<span id="016">16</span> ‏וְתַעְלֹ֥זְנָה כִלְיוֹתָ֑י בְּדַבֵּ֥ר
שְׂ֝פָתֶ֗יךָ מֵישָׁרִֽים׃

‎<span id="017">17</span> ‏אַל־יְקַנֵּ֣א לִ֭בְּךָ בַּֽחַטָּאִ֑ים כִּ֥י
אִם־בְּיִרְאַת־יְ֝הוָ֗ה כָּל־הַיּֽוֹם׃

‎<span id="018">18</span> ‏כִּ֭י אִם־יֵ֣שׁ אַחֲרִ֑ית וְ֝תִקְוָתְךָ֗ לֹ֣א
תִכָּרֵֽת׃

‎<span id="019">19</span> ‏שְׁמַע־אַתָּ֣ה בְנִ֣י וַחֲכָ֑ם וְאַשֵּׁ֖ר
בַּדֶּ֣רֶךְ לִבֶּֽךָ׃

‎<span id="020">20</span> ‏אַל־תְּהִ֥י בְסֹֽבְאֵי־יָ֑יִן בְּזֹלֲלֵ֖י
בָשָׂ֣ר לָֽמוֹ׃

‎<span id="021">21</span> ‏כִּי־סֹבֵ֣א וְ֭זוֹלֵל יִוָּרֵ֑שׁ וּ֝קְרָעִ֗ים
תַּלְבִּ֥ישׁ נוּמָֽה׃

‎<span id="022">22</span> ‏שְׁמַ֣ע לְ֭אָבִיךָ זֶ֣ה יְלָדֶ֑ךָ
וְאַל־תָּ֝ב֗וּז כִּֽי־זָקְנָ֥ה אִמֶּֽךָ׃

‎<span id="023">23</span> ‏אֱמֶ֣ת קְ֭נֵה וְאַל־תִּמְכֹּ֑ר חָכְמָ֖ה
וּמוּסָ֣ר וּבִינָֽה׃

‎<span id="024">24</span> ‏גול גִּ֣יל יגול יָ֭גִיל אֲבִ֣י צַדִּ֑יק יולד
וְיוֹלֵ֥ד חָ֝כָ֗ם וישמח־ יִשְׂמַח־ בּֽוֹ׃

‎<span id="025">25</span> ‏יִֽשְׂמַח־אָבִ֥יךָ וְאִמֶּ֑ךָ וְ֝תָגֵ֗ל
יֽוֹלַדְתֶּֽךָ׃

‎<span id="026">26</span> ‏תְּנָֽה־בְנִ֣י לִבְּךָ֣ לִ֑י וְ֝עֵינֶ֗יךָ
דְּרָכַ֥י תרצנה תִּצֹּֽרְנָה׃<sup>a</sup>

‎<span id="027">27</span> ‏כִּֽי־שׁוּחָ֣ה עֲמֻקָּ֣ה זוֹנָ֑ה וּבְאֵ֥ר
צָ֝רָ֗ה נָכְרִיָּֽה׃

‎<span id="028">28</span> ‏אַף־הִ֭יא כְּחֶ֣תֶף תֶּֽאֱרֹ֑ב וּ֝בוֹגְדִ֗ים
בְּאָדָ֥ם תּוֹסִֽף׃

‎<span id="029">29</span> ‏לְמִ֨י א֥וֹי לְמִ֪י אֲב֡וֹי לְמִ֤י מדונים
מִדְיָנִ֨ים׀ לְמִ֥י שִׂ֗יחַ לְ֭מִי פְּצָעִ֣ים חִנָּ֑ם לְ֝מִ֗י
חַכְלִל֥וּת עֵינָֽיִם׃

‎<span id="030">30</span> ‏לַֽמְאַחֲרִ֥ים עַל־הַיָּ֑יִן לַ֝בָּאִ֗ים
לַחְקֹ֥ר מִמְסָֽךְ׃

‎<span id="031">31</span> ‏אַל־תֵּ֥רֶא יַיִן֮ כִּ֪י יִתְאַ֫דָּ֥ם
כִּֽי־יִתֵּ֣ן בכיס בַּכּ֣וֹס עֵינ֑וֹ יִ֝תְהַלֵּ֗ךְ בְּמֵישָׁרִֽים׃

‎<span id="032">32</span> ‏אַ֭חֲרִיתוֹ כְּנָחָ֣שׁ יִשָּׁ֑ךְ
וּֽכְצִפְעֹנִ֥י יַפְרִֽשׁ׃

‎<span id="033">33</span> ‏עֵ֭ינֶיךָ יִרְא֣וּ זָר֑וֹת וְ֝לִבְּךָ֗
יְדַבֵּ֥ר תַּהְפֻּכֽוֹת׃

‎<span id="034">34</span> ‏וְ֭הָיִיתָ כְּשֹׁכֵ֣ב בְּלֶב־יָ֑ם
וּ֝כְשֹׁכֵ֗ב בְּרֹ֣אשׁ חִבֵּֽל׃

‎<span id="035">35</span> ‏הִכּ֥וּנִי בַל־חָלִיתִי֮ הֲלָמ֗וּנִי
בַּל־יָ֫דָ֥עְתִּי מָתַ֥י אָקִ֑יץ א֝וֹסִ֗יף אֲבַקְשֶׁ֥נּוּ עֽוֹד׃

1 kî-ṯēšēḇ liləḥwōm ’eṯ-mwōšēl bîn tāḇîn ’eṯ-’ăšer ləfāneyḵā:

2 wəśamətā śakîn bəlō‘eḵā ’im-b<sup>a</sup>‘al nefeš ’ātâ:

3 ’al-tiṯə’āw<sup>q</sup> ləmaṭə‘ammwōṯāyw wəhû’ leḥem kəzāḇîm:

4 ’al-tîḡ<sup>a</sup>‘ ləh<sup>a</sup>‘ăšîr mibînāṯəḵā ḥăḏāl:

5 hăṯā‘ûf hăṯā‘îf ‘êneyḵā bwō wə’ênennû kî ‘āśōh y<sup>a</sup>‘ăśeh-llwō
ḵənāfayim kənešer wə‘āyēf yā‘ûf haššāmāyim: f

6 ’al-tiləḥam ’eṯ-leḥem r<sup>a</sup>‘ ‘āyin wə’al-tiṯə’āw tiṯə’āyw
ləmaṭə‘ammōṯāyw:

7 kî\| kəmwō-šā‘ar bənafəšwō ken-hû’ ’ĕḵōl ûšəṯēh yō’mar lāḵə wəlibwō
bal-‘immāḵə:

8 pitəḵā-’āḵalətā ṯəqî’ennâ wəšiḥatā dəḇāreyḵā hannə‘îmîm:

9 bə’āzənê ḵəsîl ’al-təḏabēr kî-yāḇûz ləśēḵel milleyḵā:

10 ’al-tassēḡ gəḇûl ‘wōlām ûḇiśəḏê yəṯwōmîm ’al-tāḇō’:

11 kî-ḡō’ălām ḥāzāq hû’-yārîḇ ’eṯ-rîḇām ’itāḵə:

12 hāḇî’â lammûsār libeḵā wə’āzəneḵā lə’imərê-ḏā‘aṯ:

13 ’al-timən<sup>a</sup>‘ minn<sup>a</sup>‘ar mûsār kî-ṯakennû ḇaššēḇeṭ
lō’ yāmûṯ:

14 ’atâ baššēḇeṭ takennû wənafəšwō miššə’wōl taṣṣîl:

15 bənî ’im-ḥāḵam libeḵā yiśəm<sup>a</sup>ḥ libî ḡam-’ānî:

16 wəṯ<sup>a</sup>‘əlōzənâ ḵiləywōṯāy bəḏabēr śəfāṯeyḵā mêšārîm:

17 ’al-yəqannē’ libəḵā b<sup>a</sup>ḥaṭṭā’îm kî ’im-bəyirə’aṯ-yəhwâ
kāl-hayywōm:

18 kî ’im-yēš ’<sup>a</sup>ḥărîṯ wəṯiqəwāṯəḵā lō’ ṯikārēṯ:

19 šəm<sup>a</sup>‘-’atâ ḇənî w<sup>a</sup>ḥăḵām wə’aššēr badereḵə
libeḵā:

20 ’al-təhî ḇəsōḇə’ê-yāyin bəzōlălê ḇāśār lāmwō:

21 kî-sōḇē’ wəzwōlēl yiûārēš ûqərā‘îm taləbîš nûmâ:

22 šəm<sup>a</sup>‘ lə’āḇîḵā zeh yəlāḏeḵā wə’al-tāḇûz kî-zāqənâ ’immeḵā:

23 ’ĕmeṯ qənēh wə’al-timəkōr ḥāḵəmâ ûmûsār ûḇînâ:

24 gwōl gîl yāḡwōl yāḡîl ’ăḇî ṣadîq ywōlēḏ wəywōlēḏ ḥāḵām
wəyiśəm<sup>a</sup>ḥ- yiśəm<sup>a</sup>ḥ- bwō:

25 yiśəm<sup>a</sup>ḥ-’āḇîḵā wə’immeḵā wəṯāḡēl ywōlaḏəteḵā:

26 tənâ-ḇənî libəḵā lî wə‘êneyḵā dərāḵay tirəṣenâ tiṣṣōrənâ:<sup>a</sup>

27 kî-šûḥâ ‘ămuqqâ zwōnâ ûḇə’ēr ṣārâ nāḵərîyâ:

28 ’af-hî’ kəḥeṯef te’ĕrōḇ ûḇwōḡəḏîm bə’āḏām twōsif:

29 ləmî ’wōy ləmî ’ăḇwōy ləmî məḏwōnîm miḏəyānîm\| ləmî śîḥa ləmî
pəṣā‘îm ḥinnām ləmî ḥaḵəlilûṯ ‘ênāyim:

30 lamə’<sup>a</sup>ḥărîm ‘al-hayyāyin labā’îm l<sup>a</sup>ḥəqōr
miməsāḵə:

31 ’al-tēre’ yayin kî yiṯə’adām kî-yitēn bakîs bakwōs ‘ênwō yiṯəhallēḵə
bəmêšārîm:

32 ’<sup>a</sup>ḥărîṯwō kənāḥāš yiššāḵə ûḵəṣifə‘ōnî yafəriš:

33 ‘êneyḵā yirə’û zārwōṯ wəlibəḵā yəḏabēr tahəpuḵwōṯ:

34 wəhāyîṯā kəšōḵēḇ bəleḇ-yām ûḵəšōḵēḇ bərō’š ḥibēl:

35 hikûnî ḇal-ḥālîṯî hălāmûnî bal-yāḏā‘ətî māṯay ’āqîṣ ’wōsîf
’ăḇaqəšennû ‘wōḏ:

------------------------------------------------------------------------

[Next: Proverbs (Mishlei) Chapter 24](pro024)
