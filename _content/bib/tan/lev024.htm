<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev024">Polyglot</A>&nbsp;
<A HREF="../kjv/lev024">KJV</A>&nbsp;
<A HREF="../sep/lev024">Sep</A>&nbsp;
<A HREF="../vul/lev024">Vul</A>&nbsp;

<BR>
<BR><A HREF="lev">Leviticus (Vayikra) Index</A><BR>
&nbsp;
<A HREF="lev023">Previous</A>&nbsp;
<A HREF="lev025">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 24</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;צַ֞ו אֶת־בְּנֵ֣י יִשְׂרָאֵ֗ל וְיִקְח֨וּ אֵלֶ֜יךָ שֶׁ֣מֶן זַ֥יִת זָ֛ךְ כָּתִ֖ית לַמָּא֑וֹר לְהַעֲלֹ֥ת נֵ֖ר תָּמִֽיד׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;מִחוּץ֩ לְפָרֹ֨כֶת הָעֵדֻ֜ת בְּאֹ֣הֶל מוֹעֵ֗ד יַעֲרֹךְ֩ אֹת֨וֹ אַהֲרֹ֜ן מֵעֶ֧רֶב עַד־בֹּ֛קֶר לִפְנֵ֥י יְהוָ֖ה תָּמִ֑יד חֻקַּ֥ת עוֹלָ֖ם לְדֹרֹֽתֵיכֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;עַ֚ל הַמְּנֹרָ֣ה הַטְּהֹרָ֔ה יַעֲרֹ֖ךְ אֶת־הַנֵּר֑וֹת לִפְנֵ֥י יְהוָ֖ה תָּמִֽיד׃ פ</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְלָקַחְתָּ֣ סֹ֔לֶת וְאָפִיתָ֣ אֹתָ֔הּ שְׁתֵּ֥ים עֶשְׂרֵ֖ה חַלּ֑וֹת שְׁנֵי֙ עֶשְׂרֹנִ֔ים יִהְיֶ֖ה הַֽחַלָּ֥ה הָאֶחָֽת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְשַׂמְתָּ֥ אוֹתָ֛ם שְׁתַּ֥יִם מַֽעֲרָכ֖וֹת שֵׁ֣שׁ הַֽמַּעֲרָ֑כֶת עַ֛ל הַשֻּׁלְחָ֥ן הַטָּהֹ֖ר לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְנָתַתָּ֥ עַל־הַֽמַּעֲרֶ֖כֶת לְבֹנָ֣ה זַכָּ֑ה וְהָיְתָ֤ה לַלֶּ֙חֶם֙ לְאַזְכָּרָ֔ה אִשֶּׁ֖ה לַֽיהוָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בְּי֨וֹם הַשַּׁבָּ֜ת בְּי֣וֹם הַשַּׁבָּ֗ת יַֽעַרְכֶ֛נּוּ לִפְנֵ֥י יְהוָ֖ה תָּמִ֑יד מֵאֵ֥ת בְּנֵֽי־יִשְׂרָאֵ֖ל בְּרִ֥ית עוֹלָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהָֽיְתָה֙ לְאַהֲרֹ֣ן וּלְבָנָ֔יו וַאֲכָלֻ֖הוּ בְּמָק֣וֹם קָדֹ֑שׁ כִּ֡י קֹדֶשׁ֩ קָֽדָשִׁ֨ים ה֥וּא ל֛וֹ מֵאִשֵּׁ֥י יְהוָ֖ה חָק־עוֹלָֽם׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֵּצֵא֙ בֶּן־אִשָּׁ֣ה יִשְׂרְאֵלִ֔ית וְהוּא֙ בֶּן־אִ֣ישׁ מִצְרִ֔י בְּת֖וֹךְ בְּנֵ֣י יִשְׂרָאֵ֑ל וַיִּנָּצוּ֙ בַּֽמַּחֲנֶ֔ה בֶּ֚ן הַיִּשְׂרְאֵלִ֔ית וְאִ֖ישׁ הַיִּשְׂרְאֵלִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַ֠יִּקֹּב בֶּן־הָֽאִשָּׁ֨ה הַיִּשְׂרְאֵלִ֤ית אֶת־הַשֵּׁם֙ וַיְקַלֵּ֔ל וַיָּבִ֥יאוּ אֹת֖וֹ אֶל־מֹשֶׁ֑ה וְשֵׁ֥ם אִמּ֛וֹ שְׁלֹמִ֥ית בַּת־דִּבְרִ֖י לְמַטֵּה־דָֽן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיַּנִּיחֻ֖הוּ בַּמִּשְׁמָ֑ר לִפְרֹ֥שׁ לָהֶ֖ם עַל־פִּ֥י יְהוָֽה׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הוֹצֵ֣א אֶת־הַֽמְקַלֵּ֗ל אֶל־מִחוּץ֙ לַֽמַּחֲנֶ֔ה וְסָמְכ֧וּ כָֽל־הַשֹּׁמְעִ֛ים אֶת־יְדֵיהֶ֖ם עַל־רֹאשׁ֑וֹ וְרָגְמ֥וּ אֹת֖וֹ כָּל־הָעֵדָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאֶל־בְּנֵ֥י יִשְׂרָאֵ֖ל תְּדַבֵּ֣ר לֵאמֹ֑ר אִ֥ישׁ אִ֛ישׁ כִּֽי־יְקַלֵּ֥ל אֱלֹהָ֖יו וְנָשָׂ֥א חֶטְאֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְנֹקֵ֤ב שֵׁם־יְהוָה֙ מ֣וֹת יוּמָ֔ת רָג֥וֹם יִרְגְּמוּ־ב֖וֹ כָּל־הָעֵדָ֑ה כַּגֵּר֙ כָּֽאֶזְרָ֔ח בְּנָקְבוֹ־שֵׁ֖ם יוּמָֽת׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאִ֕ישׁ כִּ֥י יַכֶּ֖ה כָּל־נֶ֣פֶשׁ אָדָ֑ם מ֖וֹת יוּמָֽת׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּמַכֵּ֥ה נֶֽפֶשׁ־בְּהֵמָ֖ה יְשַׁלְּמֶ֑נָּה נֶ֖פֶשׁ תַּ֥חַת נָֽפֶשׁ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאִ֕ישׁ כִּֽי־יִתֵּ֥ן מ֖וּם בַּעֲמִית֑וֹ כַּאֲשֶׁ֣ר עָשָׂ֔ה כֵּ֖ן יֵעָ֥שֶׂה לּֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;שֶׁ֚בֶר תַּ֣חַת שֶׁ֔בֶר עַ֚יִן תַּ֣חַת עַ֔יִן שֵׁ֖ן תַּ֣חַת שֵׁ֑ן כַּאֲשֶׁ֨ר יִתֵּ֥ן מוּם֙ בָּֽאָדָ֔ם כֵּ֖ן יִנָּ֥תֶן בּֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וּמַכֵּ֥ה בְהֵמָ֖ה יְשַׁלְּמֶ֑נָּה וּמַכֵּ֥ה אָדָ֖ם יוּמָֽת׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;מִשְׁפַּ֤ט אֶחָד֙ יִהְיֶ֣ה לָכֶ֔ם כַּגֵּ֥ר כָּאֶזְרָ֖ח יִהְיֶ֑ה כִּ֛י אֲנִ֥י יְהוָ֖ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיְדַבֵּ֣ר מֹשֶׁה֮ אֶל־בְּנֵ֣י יִשְׂרָאֵל֒ וַיּוֹצִ֣יאוּ אֶת־הַֽמְקַלֵּ֗ל אֶל־מִחוּץ֙ לַֽמַּחֲנֶ֔ה וַיִּרְגְּמ֥וּ אֹת֖וֹ אָ֑בֶן וּבְנֵֽי־יִשְׂרָאֵ֣ל עָשׂ֔וּ כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;&#x1E63;aw &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l w&#601;yiq&#601;&#x1E25;&ucirc; &#8217;&#275;ley&#x1E35;&#257; &#353;emen zayi&#x1E6F; z&#257;&#x1E35;&#601; k&#257;&#x1E6F;&icirc;&#x1E6F; lamm&#257;&#8217;w&#333;r l&#601;h<sup>a</sup>&#8216;&#259;l&#333;&#x1E6F; n&#275;r t&#257;m&icirc;&#x1E0F;: </P>
<P>3&nbsp;mi&#x1E25;&ucirc;&#x1E63; l&#601;f&#257;r&#333;&#x1E35;e&#x1E6F; h&#257;&#8216;&#275;&#x1E0F;u&#x1E6F; b&#601;&#8217;&#333;hel mw&#333;&#8216;&#275;&#x1E0F; y<sup>a</sup>&#8216;&#259;r&#333;&#x1E35;&#601; &#8217;&#333;&#x1E6F;w&#333; &#8217;ah&#259;r&#333;n m&#275;&#8216;ere&#x1E07; &#8216;a&#x1E0F;-b&#333;qer lif&#601;n&ecirc; y&#601;hw&acirc; t&#257;m&icirc;&#x1E0F; &#x1E25;uqqa&#x1E6F; &#8216;w&#333;l&#257;m l&#601;&#x1E0F;&#333;r&#333;&#x1E6F;&ecirc;&#x1E35;em: </P>
<P>4&nbsp;&#8216;al hamm&#601;n&#333;r&acirc; ha&#x1E6D;&#x1E6D;&#601;h&#333;r&acirc; y<sup>a</sup>&#8216;&#259;r&#333;&#x1E35;&#601; &#8217;e&#x1E6F;-hann&#275;rw&#333;&#x1E6F; lif&#601;n&ecirc; y&#601;hw&acirc; t&#257;m&icirc;&#x1E0F;: f</P>
<P>5&nbsp;w&#601;l&#257;q<sup>a</sup>&#x1E25;&#601;t&#257; s&#333;le&#x1E6F; w&#601;&#8217;&#257;f&icirc;&#x1E6F;&#257; &#8217;&#333;&#x1E6F;&#257;h &#353;&#601;t&ecirc;m &#8216;e&#347;&#601;r&#275;h &#x1E25;allw&#333;&#x1E6F; &#353;&#601;n&ecirc; &#8216;e&#347;&#601;r&#333;n&icirc;m yih&#601;yeh h<sup>a</sup>&#x1E25;all&acirc; h&#257;&#8217;e&#x1E25;&#257;&#x1E6F;: </P>
<P>6&nbsp;w&#601;&#347;am&#601;t&#257; &#8217;w&#333;&#x1E6F;&#257;m &#353;&#601;tayim m<sup>a</sup>&#8216;&#259;r&#257;&#x1E35;w&#333;&#x1E6F; &#353;&#275;&#353; hamm<sup>a</sup>&#8216;&#259;r&#257;&#x1E35;e&#x1E6F; &#8216;al ha&#353;&#353;ul&#601;&#x1E25;&#257;n ha&#x1E6D;&#x1E6D;&acirc;&#333;r lif&#601;n&ecirc; y&#601;hw&acirc;: </P>
<P>7&nbsp;w&#601;n&#257;&#x1E6F;at&#257; &#8216;al-hamm<sup>a</sup>&#8216;&#259;re&#x1E35;e&#x1E6F; l&#601;&#x1E07;&#333;n&acirc; zak&acirc; w&#601;h&#257;y&#601;&#x1E6F;&acirc; lalle&#x1E25;em l&#601;&#8217;az&#601;k&#257;r&acirc; &#8217;i&#353;&#353;eh layhw&acirc;: </P>
<P>8&nbsp;b&#601;yw&#333;m ha&#353;&#353;ab&#257;&#x1E6F; b&#601;yw&#333;m ha&#353;&#353;ab&#257;&#x1E6F; y<sup>a</sup>&#8216;ar&#601;&#x1E35;enn&ucirc; lif&#601;n&ecirc; y&#601;hw&acirc; t&#257;m&icirc;&#x1E0F; m&#275;&#8217;&#275;&#x1E6F; b&#601;n&ecirc;-yi&#347;&#601;r&#257;&#8217;&#275;l b&#601;r&icirc;&#x1E6F; &#8216;w&#333;l&#257;m: </P>
<P>9&nbsp;w&#601;h&#257;y&#601;&#x1E6F;&acirc; l&#601;&#8217;ah&#259;r&#333;n &ucirc;l&#601;&#x1E07;&#257;n&#257;yw wa&#8217;&#259;&#x1E35;&#257;luh&ucirc; b&#601;m&#257;qw&#333;m q&#257;&#x1E0F;&#333;&#353; k&icirc; q&#333;&#x1E0F;e&#353; q&#257;&#x1E0F;&#257;&#353;&icirc;m h&ucirc;&#8217; lw&#333; m&#275;&#8217;i&#353;&#353;&ecirc; y&#601;hw&acirc; &#x1E25;&#257;q-&#8216;w&#333;l&#257;m: s</P>
<P>10&nbsp;wayy&#275;&#x1E63;&#275;&#8217; ben-&#8217;i&#353;&#353;&acirc; yi&#347;&#601;r&#601;&#8217;&#275;l&icirc;&#x1E6F; w&#601;h&ucirc;&#8217; ben-&#8217;&icirc;&#353; mi&#x1E63;&#601;r&icirc; b&#601;&#x1E6F;w&#333;&#x1E35;&#601; b&#601;n&ecirc; yi&#347;&#601;r&#257;&#8217;&#275;l wayyinn&#257;&#x1E63;&ucirc; bamm<sup>a</sup>&#x1E25;&#259;neh ben hayyi&#347;&#601;r&#601;&#8217;&#275;l&icirc;&#x1E6F; w&#601;&#8217;&icirc;&#353; hayyi&#347;&#601;r&#601;&#8217;&#275;l&icirc;: </P>
<P>11&nbsp;wayyiqq&#333;&#x1E07; ben-h&#257;&#8217;i&#353;&#353;&acirc; hayyi&#347;&#601;r&#601;&#8217;&#275;l&icirc;&#x1E6F; &#8217;e&#x1E6F;-ha&#353;&#353;&#275;m way&#601;qall&#275;l wayy&#257;&#x1E07;&icirc;&#8217;&ucirc; &#8217;&#333;&#x1E6F;w&#333; &#8217;el-m&#333;&#353;eh w&#601;&#353;&#275;m &#8217;immw&#333; &#353;&#601;l&#333;m&icirc;&#x1E6F; ba&#x1E6F;-di&#x1E07;&#601;r&icirc; l&#601;ma&#x1E6D;&#x1E6D;&#275;h-&#x1E0F;&#257;n: </P>
<P>12&nbsp;wayyann&icirc;&#x1E25;uh&ucirc; bammi&#353;&#601;m&#257;r lif&#601;r&#333;&#353; l&acirc;em &#8216;al-p&icirc; y&#601;hw&acirc;: f</P>
<P>13&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>14&nbsp;hw&#333;&#x1E63;&#275;&#8217; &#8217;e&#x1E6F;-ham&#601;qall&#275;l &#8217;el-mi&#x1E25;&ucirc;&#x1E63; lamm<sup>a</sup>&#x1E25;&#259;neh w&#601;s&#257;m&#601;&#x1E35;&ucirc; &#x1E35;&#257;l-ha&#353;&#353;&#333;m&#601;&#8216;&icirc;m &#8217;e&#x1E6F;-y&#601;&#x1E0F;&ecirc;hem &#8216;al-r&#333;&#8217;&#353;w&#333; w&#601;r&#257;&#x1E21;&#601;m&ucirc; &#8217;&#333;&#x1E6F;w&#333; k&#257;l-h&#257;&#8216;&#275;&#x1E0F;&acirc;: </P>
<P>15&nbsp;w&#601;&#8217;el-b&#601;n&ecirc; yi&#347;&#601;r&#257;&#8217;&#275;l t&#601;&#x1E0F;ab&#275;r l&#275;&#8217;m&#333;r &#8217;&icirc;&#353; &#8217;&icirc;&#353; k&icirc;-y&#601;qall&#275;l &#8217;&#277;l&#333;h&#257;yw w&#601;n&#257;&#347;&#257;&#8217; &#x1E25;e&#x1E6D;&#601;&#8217;w&#333;: </P>
<P>16&nbsp;w&#601;n&#333;q&#275;&#x1E07; &#353;&#275;m-y&#601;hw&acirc; mw&#333;&#x1E6F; y&ucirc;m&#257;&#x1E6F; r&#257;&#x1E21;w&#333;m yir&#601;g&#601;m&ucirc;-&#x1E07;w&#333; k&#257;l-h&#257;&#8216;&#275;&#x1E0F;&acirc; kag&#275;r k&#257;&#8217;ez&#601;r&#257;&#x1E25; b&#601;n&#257;q&#601;&#x1E07;w&#333;-&#353;&#275;m y&ucirc;m&#257;&#x1E6F;: </P>
<P>17&nbsp;w&#601;&#8217;&icirc;&#353; k&icirc; yakeh k&#257;l-nefe&#353; &#8217;&#257;&#x1E0F;&#257;m mw&#333;&#x1E6F; y&ucirc;m&#257;&#x1E6F;: </P>
<P>18&nbsp;&ucirc;mak&#275;h nefe&#353;-b&#601;h&#275;m&acirc; y&#601;&#353;all&#601;menn&acirc; nefe&#353; t<sup>a</sup>&#x1E25;a&#x1E6F; n&#257;fe&#353;: </P>
<P>19&nbsp;w&#601;&#8217;&icirc;&#353; k&icirc;-yit&#275;n m&ucirc;m b<sup>a</sup>&#8216;&#259;m&icirc;&#x1E6F;w&#333; ka&#8217;&#259;&#353;er &#8216;&#257;&#347;&acirc; k&#275;n y&#275;&#8216;&#257;&#347;eh llw&#333;: </P>
<P>20&nbsp;&#353;e&#x1E07;er t<sup>a</sup>&#x1E25;a&#x1E6F; &#353;e&#x1E07;er &#8216;ayin t<sup>a</sup>&#x1E25;a&#x1E6F; &#8216;ayin &#353;&#275;n t<sup>a</sup>&#x1E25;a&#x1E6F; &#353;&#275;n ka&#8217;&#259;&#353;er yit&#275;n m&ucirc;m b&#257;&#8217;&#257;&#x1E0F;&#257;m k&#275;n yinn&#257;&#x1E6F;en bw&#333;: </P>
<P>21&nbsp;&ucirc;mak&#275;h &#x1E07;&#601;h&#275;m&acirc; y&#601;&#353;all&#601;menn&acirc; &ucirc;mak&#275;h &#8217;&#257;&#x1E0F;&#257;m y&ucirc;m&#257;&#x1E6F;: </P>
<P>22&nbsp;mi&#353;&#601;pa&#x1E6D; &#8217;e&#x1E25;&#257;&#x1E0F; yih&#601;yeh l&#257;&#x1E35;em kag&#275;r k&#257;&#8217;ez&#601;r&#257;&#x1E25; yih&#601;yeh k&icirc; &#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em: </P>
<P>23&nbsp;way&#601;&#x1E0F;ab&#275;r m&#333;&#353;eh &#8217;el-b&#601;n&ecirc; yi&#347;&#601;r&#257;&#8217;&#275;l wayyw&#333;&#x1E63;&icirc;&#8217;&ucirc; &#8217;e&#x1E6F;-ham&#601;qall&#275;l &#8217;el-mi&#x1E25;&ucirc;&#x1E63; lamm<sup>a</sup>&#x1E25;&#259;neh wayyir&#601;g&#601;m&ucirc; &#8217;&#333;&#x1E6F;w&#333; &#8217;&#257;&#x1E07;en &ucirc;&#x1E07;&#601;n&ecirc;-yi&#347;&#601;r&#257;&#8217;&#275;l &#8216;&#257;&#347;&ucirc; ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: f</P>
</TD>
</TABLE>
<P><HR>
<CENTER>
<A HREF="lev025">Next: Leviticus (Vayikra) Chapter 25</A></CENTER>
</BODY>
</HTML>
