[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/eze032)  [KJV](../kjv/eze032)  [Sep](../sep/eze032) 
[Vul](../vul/eze032)   
  
[Ezekiel (Yechezqel) Index](eze)  
  [Previous](eze031)  [Next](eze033) 

------------------------------------------------------------------------

### Tanach (Hebrew): Ezekiel (Yechezqel) Chapter 32

‎<span id="001">1</span> ‏וַֽיְהִי֙ בִּשְׁתֵּ֣י עֶשְׂרֵ֣ה שָׁנָ֔ה
בִּשְׁנֵי־עָשָׂ֥ר חֹ֖דֶשׁ בְּאֶחָ֣ד לַחֹ֑דֶשׁ הָיָ֥ה דְבַר־יְהוָ֖ה
אֵלַ֥י לֵאמֹֽר׃

‎<span id="002">2</span> ‏בֶּן־אָדָ֗ם שָׂ֤א קִינָה֙ עַל־פַּרְעֹ֣ה
מֶֽלֶךְ־מִצְרַ֔יִם וְאָמַרְתָּ֣ אֵלָ֔יו כְּפִ֥יר גּוֹיִ֖ם נִדְמֵ֑יתָ
וְאַתָּה֙ כַּתַּנִּ֣ים בַּיַּמִּ֔ים וַתָּ֣גַח בְּנַהֲרוֹתֶ֗יךָ
וַתִּדְלַח־מַ֙יִם֙ בְּרַגְלֶ֔יךָ וַתִּרְפֹּ֖ס נַהֲרוֹתָֽם׃

‎<span id="003">3</span> ‏כֹּ֤ה אָמַר֙ אֲדֹנָ֣י יְהוִ֔ה וּפָרַשְׂתִּ֤י
עָלֶ֙יךָ֙ אֶת־רִשְׁתִּ֔י בִּקְהַ֖ל עַמִּ֣ים רַבִּ֑ים וְהֶעֱל֖וּךָ
בְּחֶרְמִֽי׃

‎<span id="004">4</span> ‏וּנְטַשְׁתִּ֣יךָ בָאָ֔רֶץ עַל־פְּנֵ֥י
הַשָּׂדֶ֖ה אֲטִילֶ֑ךָ וְהִשְׁכַּנְתִּ֤י עָלֶ֙יךָ֙ כָּל־ע֣וֹף
הַשָּׁמַ֔יִם וְהִשְׂבַּעְתִּ֥י מִמְּךָ֖ חַיַּ֥ת כָּל־הָאָֽרֶץ׃

‎<span id="005">5</span> ‏וְנָתַתִּ֥י אֶת־בְּשָׂרְךָ֖ עַל־הֶֽהָרִ֑ים
וּמִלֵּאתִ֥י הַגֵּאָי֖וֹת רָמוּתֶֽךָ׃

‎<span id="006">6</span> ‏וְהִשְׁקֵיתִ֨י אֶ֧רֶץ צָפָתְךָ֛ מִדָּמְךָ֖
אֶל־הֶֽהָרִ֑ים וַאֲפִקִ֖ים יִמָּלְא֥וּן מִמֶּֽךָּ׃

‎<span id="007">7</span> ‏וְכִסֵּיתִ֤י בְכַבּֽוֹתְךָ֙ שָׁמַ֔יִם
וְהִקְדַּרְתִּ֖י אֶת־כֹּֽכְבֵיהֶ֑ם שֶׁ֚מֶשׁ בֶּעָנָ֣ן אֲכַסֶּ֔נּוּ
וְיָרֵ֖חַ לֹא־יָאִ֥יר אוֹרֽוֹ׃

‎<span id="008">8</span> ‏כָּל־מְא֤וֹרֵי אוֹר֙ בַּשָּׁמַ֔יִם
אַקְדִּירֵ֖ם עָלֶ֑יךָ וְנָתַ֤תִּי חֹ֙שֶׁךְ֙ עַֽל־אַרְצְךָ֔ נְאֻ֖ם
אֲדֹנָ֥י יְהוִֽה׃

‎<span id="009">9</span> ‏וְהִ֨כְעַסְתִּ֔י לֵ֖ב עַמִּ֣ים רַבִּ֑ים
בַּהֲבִיאִ֤י שִׁבְרְךָ֙ בַּגּוֹיִ֔ם עַל־אֲרָצ֖וֹת אֲשֶׁ֥ר
לֹֽא־יְדַעְתָּֽם׃

‎<span id="010">10</span> ‏וַהֲשִׁמּוֹתִ֨י עָלֶ֜יךָ עַמִּ֣ים רַבִּ֗ים
וּמַלְכֵיהֶם֙ יִשְׂעֲר֤וּ עָלֶ֙יךָ֙ שַׂ֔עַר בְּעוֹפְפִ֥י חַרְבִּ֖י
עַל־פְּנֵיהֶ֑ם וְחָרְד֤וּ לִרְגָעִים֙ אִ֣ישׁ לְנַפְשׁ֔וֹ בְּי֖וֹם
מַפַּלְתֶּֽךָ׃ ס

‎<span id="011">11</span> ‏כִּ֛י כֹּ֥ה אָמַ֖ר אֲדֹנָ֣י יְהוִ֑ה חֶ֥רֶב
מֶֽלֶךְ־בָּבֶ֖ל תְּבוֹאֶֽךָ׃

‎<span id="012">12</span> ‏בְּחַרְב֤וֹת גִּבּוֹרִים֙ אַפִּ֣יל הֲמוֹנֶ֔ךָ
עָרִיצֵ֥י גוֹיִ֖ם כֻּלָּ֑ם וְשָֽׁדְדוּ֙ אֶת־גְּא֣וֹן מִצְרַ֔יִם
וְנִשְׁמַ֖ד כָּל־הֲמוֹנָֽהּ׃

‎<span id="013">13</span> ‏וְהַֽאֲבַדְתִּי֙ אֶת־כָּל־בְּהֶמְתָּ֔הּ
מֵעַ֖ל מַ֣יִם רַבִּ֑ים וְלֹ֨א תִדְלָחֵ֤ם רֶֽגֶל־אָדָם֙ ע֔וֹד וּפַרְס֥וֹת
בְּהֵמָ֖ה לֹ֥א תִדְלָחֵֽם׃

‎<span id="014">14</span> ‏אָ֚ז אַשְׁקִ֣יעַ מֵֽימֵיהֶ֔ם וְנַהֲרוֹתָ֖ם
כַּשֶּׁ֣מֶן אוֹלִ֑יךְ נְאֻ֖ם אֲדֹנָ֥י יְהוִֽה׃

‎<span id="015">15</span> ‏בְּתִתִּי֩ אֶת־אֶ֨רֶץ מִצְרַ֜יִם שְׁמָמָ֣ה
וּנְשַׁמָּ֗ה אֶ֚רֶץ מִמְּלֹאָ֔הּ בְּהַכּוֹתִ֖י אֶת־כָּל־י֣וֹשְׁבֵי בָ֑הּ
וְיָדְע֖וּ כִּֽי־אֲנִ֥י יְהוָֽה׃

‎<span id="016">16</span> ‏קִינָ֥ה הִיא֙ וְק֣וֹנְנ֔וּהָ בְּנ֥וֹת
הַגּוֹיִ֖ם תְּקוֹנֵ֣נָּה אוֹתָ֑הּ עַל־מִצְרַ֤יִם וְעַל־כָּל־הֲמוֹנָהּ֙
תְּקוֹנֵ֣נָּה אוֹתָ֔הּ נְאֻ֖ם אֲדֹנָ֥י יְהוִֽה׃ פ

‎<span id="017">17</span> ‏וַֽיְהִי֙ בִּשְׁתֵּ֣י עֶשְׂרֵ֣ה שָׁנָ֔ה
בַּחֲמִשָּׁ֥ה עָשָׂ֖ר לַחֹ֑דֶשׁ הָיָ֥ה דְבַר־יְהוָ֖ה אֵלַ֥י לֵאמֹֽר׃

‎<span id="018">18</span> ‏בֶּן־אָדָ֕ם נְהֵ֛ה עַל־הֲמ֥וֹן מִצְרַ֖יִם
וְהוֹרִדֵ֑הוּ א֠וֹתָהּ וּבְנ֨וֹת גּוֹיִ֧ם אַדִּרִ֛ם אֶל־אֶ֥רֶץ
תַּחְתִּיּ֖וֹת אֶת־י֥וֹרְדֵי בֽוֹר׃

‎<span id="019">19</span> ‏מִמִּ֖י נָעָ֑מְתָּ רְדָ֥ה וְהָשְׁכְּבָ֖ה
אֶת־עֲרֵלִֽים׃

‎<span id="020">20</span> ‏בְּת֥וֹךְ חַלְלֵי־חֶ֖רֶב יִפֹּ֑לוּ חֶ֣רֶב
נִתָּ֔נָה מָשְׁכ֥וּ אוֹתָ֖הּ וְכָל־הֲמוֹנֶֽיהָ׃

‎<span id="021">21</span> ‏יְדַבְּרוּ־ל֞וֹ אֵלֵ֧י גִבּוֹרִ֛ים מִתּ֥וֹךְ
שְׁא֖וֹל אֶת־עֹֽזְרָ֑יו יָֽרְד֛וּ שָׁכְב֥וּ הָעֲרֵלִ֖ים חַלְלֵי־חָֽרֶב׃

‎<span id="022">22</span> ‏שָׁ֤ם אַשּׁוּר֙ וְכָל־קְהָלָ֔הּ
סְבִֽיבוֹתָ֖יו קִבְרֹתָ֑יו כֻּלָּ֣ם חֲלָלִ֔ים הַנֹּפְלִ֖ים בֶּחָֽרֶב׃

‎<span id="023">23</span> ‏אֲשֶׁ֨ר נִתְּנ֤וּ קִבְרֹתֶ֙יהָ֙
בְּיַרְכְּתֵי־ב֔וֹר וַיְהִ֣י קְהָלָ֔הּ סְבִיב֖וֹת קְבֻרָתָ֑הּ כֻּלָּ֤ם
חֲלָלִים֙ נֹפְלִ֣ים בַּחֶ֔רֶב אֲשֶׁר־נָתְנ֥וּ חִתִּ֖ית בְּאֶ֥רֶץ
חַיִּֽים׃

‎<span id="024">24</span> ‏שָׁ֤ם עֵילָם֙ וְכָל־הֲמוֹנָ֔הּ סְבִיב֖וֹת
קְבֻרָתָ֑הּ כֻּלָּ֣ם חֲלָלִים֩ הַנֹּפְלִ֨ים בַּחֶ֜רֶב אֲ‍ֽשֶׁר־יָרְד֥וּ
עֲרֵלִ֣ים׀ אֶל־אֶ֣רֶץ תַּחְתִּיּ֗וֹת אֲשֶׁ֨ר נָתְנ֤וּ חִתִּיתָם֙
בְּאֶ֣רֶץ חַיִּ֔ים וַיִּשְׂא֥וּ כְלִמָּתָ֖ם אֶת־י֥וֹרְדֵי בֽוֹר׃

‎<span id="025">25</span> ‏בְּת֣וֹךְ חֲ֠לָלִים נָתְנ֨וּ מִשְׁכָּ֥ב לָהּ֙
בְּכָל־הֲמוֹנָ֔הּ סְבִֽיבוֹתָ֖יו קִבְרֹתֶ֑הָ כֻּלָּ֣ם עֲרֵלִ֣ים
חַלְלֵי־חֶ֡רֶב כִּֽי־נִתַּ֨ן חִתִּיתָ֜ם בְּאֶ֣רֶץ חַיִּ֗ים וַיִּשְׂא֤וּ
כְלִמָּתָם֙ אֶת־י֣וֹרְדֵי ב֔וֹר בְּת֥וֹךְ חֲלָלִ֖ים נִתָּֽן׃

‎<span id="026">26</span> ‏שָׁ֣ם מֶ֤שֶׁךְ תֻּבַל֙ וְכָל־הֲמוֹנָ֔הּ
סְבִֽיבוֹתָ֖יו קִבְרוֹתֶ֑יהָ כֻּלָּ֤ם עֲרֵלִים֙ מְחֻ֣לְלֵי חֶ֔רֶב
כִּֽי־נָתְנ֥וּ חִתִּיתָ֖ם בְּאֶ֥רֶץ חַיִּֽים׃

‎<span id="027">27</span> ‏וְלֹ֤א יִשְׁכְּבוּ֙ אֶת־גִּבּוֹרִ֔ים
נֹפְלִ֖ים מֵעֲרֵלִ֑ים אֲשֶׁ֣ר יָרְדֽוּ־שְׁא֣וֹל בִּכְלֵֽי־מִלְחַמְתָּם֩
וַיִּתְּנ֨וּ אֶת־חַרְבוֹתָ֜ם תַּ֣חַת רָאשֵׁיהֶ֗ם וַתְּהִ֤י עֲוֹֽנֹתָם֙
עַל־עַצְמוֹתָ֔ם כִּֽי־חִתִּ֥ית גִּבּוֹרִ֖ים בְּאֶ֥רֶץ חַיִּֽים׃

‎<span id="028">28</span> ‏וְאַתָּ֗ה בְּת֧וֹךְ עֲרֵלִ֛ים תִּשָּׁבַ֥ר
וְתִשְׁכַּ֖ב אֶת־חַלְלֵי־חָֽרֶב׃

‎<span id="029">29</span> ‏שָׁ֣מָּה אֱד֗וֹם מְלָכֶ֙יהָ֙
וְכָל־נְשִׂיאֶ֔יהָ אֲשֶׁר־נִתְּנ֥וּ בִגְבוּרָתָ֖ם אֶת־חַלְלֵי־חָ֑רֶב
הֵ֛מָּה אֶת־עֲרֵלִ֥ים יִשְׁכָּ֖בוּ וְאֶת־יֹ֥רְדֵי בֽוֹר׃

‎<span id="030">30</span> ‏שָׁ֣מָּה נְסִיכֵ֥י צָפ֛וֹן כֻּלָּ֖ם
וְכָל־צִֽדֹנִ֑י אֲשֶׁר־יָרְד֣וּ אֶת־חֲלָלִ֗ים בְּחִתִּיתָ֑ם
מִגְבֽוּרָתָם֙ בּוֹשִׁ֔ים וַיִּשְׁכְּב֤וּ עֲרֵלִים֙ אֶת־חַלְלֵי־חֶ֔רֶב
וַיִּשְׂא֥וּ כְלִמָּתָ֖ם אֶת־י֥וֹרְדֵי בֽוֹר׃

‎<span id="031">31</span> ‏אוֹתָם֙ יִרְאֶ֣ה פַרְעֹ֔ה וְנִחַ֖ם
עַל־כָּל־המונה הֲמוֹנ֑וֹ<sup>m</sup> חַלְלֵי־חֶ֙רֶב֙ פַּרְעֹ֣ה
וְכָל־חֵיל֔וֹ נְאֻ֖ם אֲדֹנָ֥י יְהוִֽה׃

‎<span id="032">32</span> ‏כִּֽי־נָתַ֥תִּי אֶת־חתיתו
חִתִּיתִ֖י<sup>9</sup> בְּאֶ֣רֶץ חַיִּ֑ים וְהֻשְׁכַּב֩ בְּת֨וֹךְ
עֲרֵלִ֜ים אֶת־חַלְלֵי־חֶ֗רֶב פַּרְעֹה֙ וְכָל־הֲמוֹנֹ֔ה<sup>q</sup>
נְאֻ֖ם אֲדֹנָ֥י יְהוִֽה׃ פ

1 wayəhî bišətê ‘eśərēh šānâ bišənê-‘āśār ḥōḏeš bə’eḥāḏ
l<sup>a</sup>ḥōḏeš hāyâ ḏəḇar-yəhwâ ’ēlay lē’mōr:

2 ben-’āḏām śā’ qînâ ‘al-parə‘ōh meleḵə-miṣərayim wə’āmarətā ’ēlāyw
kəfîr gwōyim niḏəmêṯā wə’atâ katannîm bayyammîm watāḡ<sup>a</sup>ḥ
bənahărwōṯeyḵā watiḏəl<sup>a</sup>ḥ-mayim bəraḡəleyḵā watirəpōs
nahărwōṯām:

3 kōh ’āmar ’ăḏōnāy yəhwih ûfāraśətî ‘āleyḵā ’eṯ-rišətî biqəhal ‘ammîm
rabîm wəhe‘ĕlûḵā bəḥerəmî:

4 ûnəṭašətîḵā ḇā’āreṣ ‘al-pənê haśśāḏeh ’ăṭîleḵā wəhišəkanətî ‘āleyḵā
kāl-‘wōf haššāmayim wəhiśəb<sup>a</sup>‘ətî mimməḵā ḥayyaṯ kāl-hā’āreṣ:

5 wənāṯatî ’eṯ-bəśārəḵā ‘al-hehārîm ûmillē’ṯî hagē’āywōṯ rāmûṯeḵā:

6 wəhišəqêṯî ’ereṣ ṣāfāṯəḵā midāməḵā ’el-hehārîm wa’ăfiqîm yimmālə’ûn
mimmeḵḵā:

7 wəḵissêṯî ḇəḵabwōṯəḵā šāmayim wəhiqədarətî ’eṯ-kōḵəḇêhem šemeš be‘ānān
’ăḵassennû wəyārēḥa lō’-yā’îr ’wōrwō:

8 kāl-mə’wōrê ’wōr baššāmayim ’aqədîrēm ‘āleyḵā wənāṯatî ḥōšeḵə
‘al-’arəṣəḵā nə’um ’ăḏōnāy yəhwih:

9 wəhiḵə‘asətî lēḇ ‘ammîm rabîm bahăḇî’î šiḇərəḵā bagwōyim ‘al-’ărāṣwōṯ
’ăšer lō’-yəḏ<sup>a</sup>‘ətām:

10 wahăšimmwōṯî ‘āleyḵā ‘ammîm rabîm ûmaləḵêhem yiśə‘ărû ‘āleyḵā
ś<sup>a</sup>‘ar bə‘wōfəfî ḥarəbî ‘al-pənêhem wəḥārəḏû lirəḡā‘îm ’îš
lənafəšwō bəywōm mapaləteḵā: s

11 kî kōh ’āmar ’ăḏōnāy yəhwih ḥereḇ meleḵə-bāḇel təḇwō’eḵā:

12 bəḥarəḇwōṯ gibwōrîm ’apîl hămwōneḵā ‘ārîṣê ḡwōyim kullām wəšāḏəḏû
’eṯ-gə’wōn miṣərayim wənišəmaḏ kāl-hămwōnāh:

13 wəha’ăḇaḏətî ’eṯ-kāl-bəhemətāh mē‘al mayim rabîm wəlō’ ṯiḏəlāḥēm
reḡel-’āḏām ‘wōḏ ûfarəswōṯ bəhēmâ lō’ ṯiḏəlāḥēm:

14 ’āz ’ašəqî‘a mêmêhem wənahărwōṯām kaššemen ’wōlîḵə nə’um ’ăḏōnāy
yəhwih:

15 bəṯitî ’eṯ-’ereṣ miṣərayim šəmāmâ ûnəšammâ ’ereṣ mimməlō’āh bəhakwōṯî
’eṯ-kāl-ywōšəḇê ḇāh wəyāḏə‘û kî-’ănî yəhwâ:

16 qînâ hî’ wəqwōnənûhā bənwōṯ hagwōyim təqwōnēnnâ ’wōṯāh ‘al-miṣərayim
wə‘al-kāl-hămwōnāh təqwōnēnnâ ’wōṯāh nə’um ’ăḏōnāy yəhwih: f

17 wayəhî bišətê ‘eśərēh šānâ b<sup>a</sup>ḥămiššâ ‘āśār
l<sup>a</sup>ḥōḏeš hāyâ ḏəḇar-yəhwâ ’ēlay lē’mōr:

18 ben-’āḏām nəhēh ‘al-hămwōn miṣərayim wəhwōriḏēhû ’wōṯāh ûḇənwōṯ
gwōyim ’adirim ’el-’ereṣ t<sup>a</sup>ḥətîywōṯ ’eṯ-ywōrəḏê ḇwōr:

19 mimmî nā‘āmətā rəḏâ wəhāšəkəḇâ ’eṯ-‘ărēlîm:

20 bəṯwōḵə ḥaləlê-ḥereḇ yipōlû ḥereḇ nitānâ māšəḵû ’wōṯāh
wəḵāl-hămwōneyhā:

21 yəḏabərû-lwō ’ēlê ḡibwōrîm mitwōḵə šə’wōl ’eṯ-‘ōzərāyw yārəḏû šāḵəḇû
hā‘ărēlîm ḥaləlê-ḥāreḇ:

22 šām ’aššûr wəḵāl-qəhālāh səḇîḇwōṯāyw qiḇərōṯāyw kullām ḥălālîm
hannōfəlîm beḥāreḇ:

23 ’ăšer nitənû qiḇərōṯeyhā bəyarəkəṯê-ḇwōr wayəhî qəhālāh səḇîḇwōṯ
qəḇurāṯāh kullām ḥălālîm nōfəlîm b<sup>a</sup>ḥereḇ ’ăšer-nāṯənû ḥitîṯ
bə’ereṣ ḥayyîm:

24 šām ‘êlām wəḵāl-hămwōnāh səḇîḇwōṯ qəḇurāṯāh kullām ḥălālîm hannōfəlîm
b<sup>a</sup>ḥereḇ ’ă‍šer-yārəḏû ‘ărēlîm\| ’el-’ereṣ
t<sup>a</sup>ḥətîywōṯ ’ăšer nāṯənû ḥitîṯām bə’ereṣ ḥayyîm wayyiśə’û
ḵəlimmāṯām ’eṯ-ywōrəḏê ḇwōr:

25 bəṯwōḵə ḥălālîm nāṯənû mišəkāḇ lāh bəḵāl-hămwōnāh səḇîḇwōṯāyw
qiḇərōṯehā kullām ‘ărēlîm ḥaləlê-ḥereḇ kî-nitan ḥitîṯām bə’ereṣ ḥayyîm
wayyiśə’û ḵəlimmāṯām ’eṯ-ywōrəḏê ḇwōr bəṯwōḵə ḥălālîm nitān:

26 šām mešeḵə tuḇal wəḵāl-hămwōnāh səḇîḇwōṯāyw qiḇərwōṯeyhā kullām
‘ărēlîm məḥuləlê ḥereḇ kî-nāṯənû ḥitîṯām bə’ereṣ ḥayyîm:

27 wəlō’ yišəkəḇû ’eṯ-gibwōrîm nōfəlîm mē‘ărēlîm ’ăšer yārəḏû-šə’wōl
biḵəlê-miləḥamətām wayyitənû ’eṯ-ḥarəḇwōṯām t<sup>a</sup>ḥaṯ rā’šêhem
watəhî ‘ăwōnōṯām ‘al-‘aṣəmwōṯām kî-ḥitîṯ gibwōrîm bə’ereṣ ḥayyîm:

28 wə’atâ bəṯwōḵə ‘ărēlîm tiššāḇar wəṯišəkaḇ ’eṯ-ḥaləlê-ḥāreḇ:

29 šāmmâ ’ĕḏwōm məlāḵeyhā wəḵāl-nəśî’eyhā ’ăšer-nitənû ḇiḡəḇûrāṯām
’eṯ-ḥaləlê-ḥāreḇ hēmmâ ’eṯ-‘ărēlîm yišəkāḇû wə’eṯ-yōrəḏê ḇwōr:

30 šāmmâ nəsîḵê ṣāfwōn kullām wəḵāl-ṣiḏōnî ’ăšer-yārəḏû ’eṯ-ḥălālîm
bəḥitîṯām miḡəḇûrāṯām bwōšîm wayyišəkəḇû ‘ărēlîm ’eṯ-ḥaləlê-ḥereḇ
wayyiśə’û ḵəlimmāṯām ’eṯ-ywōrəḏê ḇwōr:

31 ’wōṯām yirə’eh farə‘ōh wəniḥam ‘al-kāl-hămwōnōh hămwōnwō<sup>m</sup>
ḥaləlê-ḥereḇ parə‘ōh wəḵāl-ḥêlwō nə’um ’ăḏōnāy yəhwih:

32 kî-nāṯatî ’eṯ-ḥitîṯwō ḥitîṯî<sup>9</sup> bə’ereṣ ḥayyîm wəhušəkaḇ
bəṯwōḵə ‘ărēlîm ’eṯ-ḥaləlê-ḥereḇ parə‘ōh wəḵāl-hămwōnōh<sup>q</sup>
nə’um ’ăḏōnāy yəhwih: f

------------------------------------------------------------------------

[Next: Ezekiel (Yechezqel) Chapter 33](eze033)
