<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 41</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer041.htm">Polyglot</A>&nbsp;
<A HREF="../kjv/jer041.htm">KJV</A>&nbsp;
<A HREF="../sep/jer041.htm">Sep</A>&nbsp;
<A HREF="../vul/jer041.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer040.htm">Previous</A>&nbsp;
<A HREF="jer042.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 41</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֣י׀ בַּחֹ֣דֶשׁ הַשְּׁבִיעִ֗י בָּ֣א יִשְׁמָעֵ֣אל בֶּן־נְתַנְיָ֣ה בֶן־אֱלִישָׁמָ֣ע מִזֶּ֣רַע הַ֠מְּלוּכָה וְרַבֵּ֨י הַמֶּ֜לֶךְ וַעֲשָׂרָ֨ה אֲנָשִׁ֥ים אִתּ֛וֹ אֶל־גְּדַלְיָ֥הוּ בֶן־אֲחִיקָ֖ם הַמִּצְפָּ֑תָה וַיֹּ֨אכְלוּ שָׁ֥ם לֶ֛חֶם יַחְדָּ֖ו בַּמִּצְפָּֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיָּקָם֩ יִשְׁמָעֵ֨אל בֶּן־נְתַנְיָ֜ה וַעֲשֶׂ֥רֶת הָאֲנָשִׁ֣ים׀ אֲשֶׁר־הָי֣וּ אִתּ֗וֹ וַ֠יַּכּוּ אֶת־גְּדַלְיָ֨הוּ בֶן־אֲחִיקָ֧ם בֶּן־שָׁפָ֛ן בַּחֶ֖רֶב וַיָּ֣מֶת אֹת֑וֹ אֲשֶׁר־הִפְקִ֥יד מֶֽלֶךְ־בָּבֶ֖ל בָּאָֽרֶץ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאֵ֣ת כָּל־הַיְּהוּדִ֗ים אֲשֶׁר־הָי֨וּ אִתּ֤וֹ אֶת־גְּדַלְיָ֙הוּ֙ בַּמִּצְפָּ֔ה וְאֶת־הַכַּשְׂדִּ֖ים אֲשֶׁ֣ר נִמְצְאוּ־שָׁ֑ם אֵ֚ת אַנְשֵׁ֣י הַמִּלְחָמָ֔ה הִכָּ֖ה יִשְׁמָעֵֽאל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְהִ֛י בַּיּ֥וֹם הַשֵּׁנִ֖י לְהָמִ֣ית אֶת־גְּדַלְיָ֑הוּ וְאִ֖ישׁ לֹ֥א יָדָֽע׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּבֹ֣אוּ אֲ֠נָשִׁים מִשְּׁכֶ֞ם מִשִּׁל֤וֹ וּמִשֹּֽׁמְרוֹן֙ שְׁמֹנִ֣ים אִ֔ישׁ מְגֻלְּחֵ֥י זָקָ֛ן וּקְרֻעֵ֥י בְגָדִ֖ים וּמִתְגֹּֽדְדִ֑ים וּמִנְחָ֤ה וּלְבוֹנָה֙ בְּיָדָ֔ם לְהָבִ֖יא בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַ֠יֵּצֵא יִשְׁמָעֵ֨אל בֶּן־נְתַנְיָ֤ה לִקְרָאתָם֙ מִן־הַמִּצְפָּ֔ה הֹלֵ֥ךְ הָלֹ֖ךְ וּבֹכֶ֑ה וַֽיְהִי֙ כִּפְגֹ֣שׁ אֹתָ֔ם וַיֹּ֣אמֶר אֲלֵיהֶ֔ם בֹּ֖אוּ אֶל־גְּדַלְיָ֥הוּ בֶן־אֲחִיקָֽם׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְהִ֕י כְּבוֹאָ֖ם אֶל־תּ֣וֹךְ הָעִ֑יר וַיִּשְׁחָטֵ֞ם יִשְׁמָעֵ֤אל בֶּן־נְתַנְיָה֙ אֶל־תּ֣וֹךְ הַבּ֔וֹר ה֖וּא וְהָאֲנָשִׁ֥ים אֲשֶׁר־אִתּֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַעֲשָׂרָ֨ה אֲנָשִׁ֜ים נִמְצְאוּ־בָ֗ם וַיֹּאמְר֤וּ אֶל־יִשְׁמָעֵאל֙ אַל־תְּמִתֵ֔נוּ כִּֽי־יֶשׁ־לָ֤נוּ מַטְמֹנִים֙ בַּשָּׂדֶ֔ה חִטִּ֥ים וּשְׂעֹרִ֖ים וְשֶׁ֣מֶן וּדְבָ֑שׁ וַיֶּחְדַּ֕ל וְלֹ֥א הֱמִיתָ֖ם בְּת֥וֹךְ אֲחֵיהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהַבּ֗וֹר אֲשֶׁר֩ הִשְׁלִ֨יךְ שָׁ֤ם יִשְׁמָעֵאל֙ אֵ֣ת׀ כָּל־פִּגְרֵ֣י הָאֲנָשִׁ֗ים אֲשֶׁ֤ר הִכָּה֙ בְּיַד־גְּדַלְיָ֔הוּ ה֗וּא אֲשֶׁ֤ר עָשָׂה֙ הַמֶּ֣לֶךְ אָסָ֔א מִפְּנֵ֖י בַּעְשָׁ֣א מֶֽלֶךְ־יִשְׂרָאֵ֑ל אֹת֗וֹ מִלֵּ֛א יִשְׁמָעֵ֥אל בֶּן־נְתַנְיָ֖הוּ חֲלָלִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּ֣שְׁבְּ׀ יִ֠שְׁמָעֵאל אֶת־כָּל־שְׁאֵרִ֨ית הָעָ֜ם אֲשֶׁ֣ר בַּמִּצְפָּ֗ה אֶת־בְּנ֤וֹת הַמֶּ֙לֶךְ֙ וְאֶת־כָּל־הָעָם֙ הַנִּשְׁאָרִ֣ים בַּמִּצְפָּ֔ה אֲשֶׁ֣ר הִפְקִ֗יד נְבֽוּזַרְאֲדָן֙ רַב־טַבָּחִ֔ים אֶת־גְּדַלְיָ֖הוּ בֶּן־אֲחִיקָ֑ם וַיִּשְׁבֵּם֙ יִשְׁמָעֵ֣אל בֶּן־נְתַנְיָ֔ה וַיֵּ֕לֶךְ לַעֲבֹ֖ר אֶל־בְּנֵ֥י עַמּֽוֹן׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּשְׁמַע֙ יוֹחָנָ֣ן בֶּן־קָרֵ֔חַ וְכָל־שָׂרֵ֥י הַחֲיָלִ֖ים אֲשֶׁ֣ר אִתּ֑וֹ אֵ֤ת כָּל־הָֽרָעָה֙ אֲשֶׁ֣ר עָשָׂ֔ה יִשְׁמָעֵ֖אל בֶּן־נְתַנְיָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּקְחוּ֙ אֶת־כָּל־הָ֣אֲנָשִׁ֔ים וַיֵּ֣לְכ֔וּ לְהִלָּחֵ֖ם עִם־יִשְׁמָעֵ֣אל בֶּן־נְתַנְיָ֑ה וַיִּמְצְא֣וּ אֹת֔וֹ אֶל־מַ֥יִם רַבִּ֖ים אֲשֶׁ֥ר בְּגִבְעֽוֹן׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְהִ֗י כִּרְא֤וֹת כָּל־הָעָם֙ אֲשֶׁ֣ר אֶת־יִשְׁמָעֵ֔אל אֶת־יֽוֹחָנָן֙ בֶּן־קָרֵ֔חַ וְאֵ֛ת כָּל־שָׂרֵ֥י הַחֲיָלִ֖ים אֲשֶׁ֣ר אִתּ֑וֹ וַיִּשְׂמָֽחוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיָּסֹ֙בּוּ֙ כָּל־הָעָ֔ם אֲשֶׁר־שָׁבָ֥ה יִשְׁמָעֵ֖אל מִן־הַמִּצְפָּ֑ה וַיָּשֻׁ֙בוּ֙ וַיֵּ֣לְכ֔וּ אֶל־יֽוֹחָנָ֖ן בֶּן־קָרֵֽחַ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְיִשְׁמָעֵ֣אל בֶּן־נְתַנְיָ֗ה נִמְלַט֙ בִּשְׁמֹנָ֣ה אֲנָשִׁ֔ים מִפְּנֵ֖י יֽוֹחָנָ֑ן וַיֵּ֖לֶךְ אֶל־בְּנֵ֥י עַמּֽוֹן׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּקַּח֩ יוֹחָנָ֨ן בֶּן־קָרֵ֜חַ וְכָל־שָׂרֵ֧י הַחֲיָלִ֣ים אֲשֶׁר־אִתּ֗וֹ אֵ֣ת כָּל־שְׁאֵרִ֤ית הָעָם֙ אֲשֶׁ֣ר הֵ֠שִׁיב מֵאֵ֨ת יִשְׁמָעֵ֤אל בֶּן־נְתַנְיָה֙ מִן־הַמִּצְפָּ֔ה אַחַ֣ר הִכָּ֔ה אֶת־גְּדַלְיָ֖ה בֶּן־אֲחִיקָ֑ם גְּבָרִ֞ים אַנְשֵׁ֣י הַמִּלְחָמָ֗ה וְנָשִׁ֤ים וְטַף֙ וְסָ֣רִסִ֔ים אֲשֶׁ֥ר הֵשִׁ֖יב מִגִּבְעֽוֹן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֵּלְכ֗וּ וַיֵּֽשְׁבוּ֙ בְּגֵר֣וּת <font color="brown">כמוהם</font> <font color="blue">כִּמְהָ֔ם</font> אֲשֶׁר־אֵ֖צֶל בֵּ֣ית לָ֑חֶם לָלֶ֖כֶת לָב֥וֹא מִצְרָֽיִם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;מִפְּנֵי֙ הַכַּשְׂדִּ֔ים כִּ֥י יָרְא֖וּ מִפְּנֵיהֶ֑ם כִּֽי־הִכָּ֞ה יִשְׁמָעֵ֣אל בֶּן־נְתַנְיָ֗ה אֶת־גְּדַלְיָ֙הוּ֙ בֶּן־אֲחִיקָ֔ם אֲשֶׁר־הִפְקִ֥יד מֶֽלֶךְ־בָּבֶ֖ל בָּאָֽרֶץ׃ ס</P>
</TD>
<TD WIDTH="50%">
<P>1&nbsp;way&#601;h&icirc;| b<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;&icirc;&#8216;&icirc; b&#257;&#8217; yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc; &#x1E07;en-&#8217;&#277;l&icirc;&#353;&#257;m&#257;&#8216; mizzer<sup>a</sup>&#8216; hamm&#601;l&ucirc;&#x1E35;&acirc; w&#601;rab&ecirc; hammele&#x1E35;&#601; w<sup>a</sup>&#8216;&#259;&#347;&#257;r&acirc; &#8217;&#259;n&#257;&#353;&icirc;m &#8217;itw&#333; &#8217;el-g&#601;&#x1E0F;al&#601;y&acirc;&ucirc; &#x1E07;en-&#8217;&#259;&#x1E25;&icirc;q&#257;m hammi&#x1E63;&#601;p&#257;&#x1E6F;&acirc; wayy&#333;&#8217;&#x1E35;&#601;l&ucirc; &#353;&#257;m le&#x1E25;em y<sup>a</sup>&#x1E25;&#601;d&#257;w bammi&#x1E63;&#601;p&acirc;: </P>
<P>2&nbsp;wayy&#257;q&#257;m yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc; w<sup>a</sup>&#8216;&#259;&#347;ere&#x1E6F; h&#257;&#8217;&#259;n&#257;&#353;&icirc;m| &#8217;&#259;&#353;er-h&#257;y&ucirc; &#8217;itw&#333; wayyak&ucirc; &#8217;e&#x1E6F;-g&#601;&#x1E0F;al&#601;y&acirc;&ucirc; &#x1E07;en-&#8217;&#259;&#x1E25;&icirc;q&#257;m ben-&#353;&#257;f&#257;n b<sup>a</sup>&#x1E25;ere&#x1E07; wayy&#257;me&#x1E6F; &#8217;&#333;&#x1E6F;w&#333; &#8217;&#259;&#353;er-hif&#601;q&icirc;&#x1E0F; mele&#x1E35;&#601;-b&#257;&#x1E07;el b&#257;&#8217;&#257;re&#x1E63;: </P>
<P>3&nbsp;w&#601;&#8217;&#275;&#x1E6F; k&#257;l-hayy&#601;h&ucirc;&#x1E0F;&icirc;m &#8217;&#259;&#353;er-h&#257;y&ucirc; &#8217;itw&#333; &#8217;e&#x1E6F;-g&#601;&#x1E0F;al&#601;y&acirc;&ucirc; bammi&#x1E63;&#601;p&acirc; w&#601;&#8217;e&#x1E6F;-haka&#347;&#601;d&icirc;m &#8217;&#259;&#353;er nim&#601;&#x1E63;&#601;&#8217;&ucirc;-&#353;&#257;m &#8217;&#275;&#x1E6F; &#8217;an&#601;&#353;&ecirc; hammil&#601;&#x1E25;&#257;m&acirc; hik&acirc; yi&#353;&#601;m&#257;&#8216;&#275;&#8217;l: </P>
<P>4&nbsp;way&#601;h&icirc; bayyw&#333;m ha&#353;&#353;&#275;n&icirc; l&#601;h&#257;m&icirc;&#x1E6F; &#8217;e&#x1E6F;-g&#601;&#x1E0F;al&#601;y&acirc;&ucirc; w&#601;&#8217;&icirc;&#353; l&#333;&#8217; y&#257;&#x1E0F;&#257;&#8216;: </P>
<P>5&nbsp;wayy&#257;&#x1E07;&#333;&#8217;&ucirc; &#8217;&#259;n&#257;&#353;&icirc;m mi&#353;&#353;&#601;&#x1E35;em mi&#353;&#353;ilw&#333; &ucirc;mi&#353;&#353;&#333;m&#601;rw&#333;n &#353;&#601;m&#333;n&icirc;m &#8217;&icirc;&#353; m&#601;&#x1E21;ull&#601;&#x1E25;&ecirc; z&#257;q&#257;n &ucirc;q&#601;ru&#8216;&ecirc; &#x1E07;&#601;&#x1E21;&#257;&#x1E0F;&icirc;m &ucirc;mi&#x1E6F;&#601;g&#333;&#x1E0F;&#601;&#x1E0F;&icirc;m &ucirc;min&#601;&#x1E25;&acirc; &ucirc;l&#601;&#x1E07;w&#333;n&acirc; b&#601;y&#257;&#x1E0F;&#257;m l&#601;h&#257;&#x1E07;&icirc;&#8217; b&ecirc;&#x1E6F; y&#601;hw&acirc;: </P>
<P>6&nbsp;wayy&#275;&#x1E63;&#275;&#8217; yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc; liq&#601;r&#257;&#8217;&#x1E6F;&#257;m min-hammi&#x1E63;&#601;p&acirc; h&#333;l&#275;&#x1E35;&#601; h&#257;l&#333;&#x1E35;&#601; &ucirc;&#x1E07;&#333;&#x1E35;eh way&#601;h&icirc; kif&#601;&#x1E21;&#333;&#353; &#8217;&#333;&#x1E6F;&#257;m wayy&#333;&#8217;mer &#8217;&#259;l&ecirc;hem b&#333;&#8217;&ucirc; &#8217;el-g&#601;&#x1E0F;al&#601;y&acirc;&ucirc; &#x1E07;en-&#8217;&#259;&#x1E25;&icirc;q&#257;m: s</P>
<P>7&nbsp;way&#601;h&icirc; k&#601;&#x1E07;w&#333;&#8217;&#257;m &#8217;el-tw&#333;&#x1E35;&#601; h&#257;&#8216;&icirc;r wayyi&#353;&#601;&#x1E25;&#257;&#x1E6D;&#275;m yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc; &#8217;el-tw&#333;&#x1E35;&#601; habw&#333;r h&ucirc;&#8217; w&#601;h&#257;&#8217;&#259;n&#257;&#353;&icirc;m &#8217;&#259;&#353;er-&#8217;itw&#333;: </P>
<P>8&nbsp;w<sup>a</sup>&#8216;&#259;&#347;&#257;r&acirc; &#8217;&#259;n&#257;&#353;&icirc;m nim&#601;&#x1E63;&#601;&#8217;&ucirc;-&#x1E07;&#257;m wayy&#333;&#8217;m&#601;r&ucirc; &#8217;el-yi&#353;&#601;m&#257;&#8216;&#275;&#8217;l &#8217;al-t&#601;mi&#x1E6F;&#275;n&ucirc; k&icirc;-ye&#353;-l&#257;n&ucirc; ma&#x1E6D;&#601;m&#333;n&icirc;m ba&#347;&#347;&#257;&#x1E0F;eh &#x1E25;i&#x1E6D;&#x1E6D;&icirc;m &ucirc;&#347;&#601;&#8216;&#333;r&icirc;m w&#601;&#353;emen &ucirc;&#x1E0F;&#601;&#x1E07;&#257;&#353; wayye&#x1E25;&#601;dal w&#601;l&#333;&#8217; h&#277;m&icirc;&#x1E6F;&#257;m b&#601;&#x1E6F;w&#333;&#x1E35;&#601; &#8217;&#259;&#x1E25;&ecirc;hem: </P>
<P>9&nbsp;w&#601;habw&#333;r &#8217;&#259;&#353;er hi&#353;&#601;l&icirc;&#x1E35;&#601; &#353;&#257;m yi&#353;&#601;m&#257;&#8216;&#275;&#8217;l &#8217;&#275;&#x1E6F;| k&#257;l-pi&#x1E21;&#601;r&ecirc; h&#257;&#8217;&#259;n&#257;&#353;&icirc;m &#8217;&#259;&#353;er hik&acirc; b&#601;ya&#x1E0F;-g&#601;&#x1E0F;al&#601;y&acirc;&ucirc; h&ucirc;&#8217; &#8217;&#259;&#353;er &#8216;&#257;&#347;&acirc; hammele&#x1E35;&#601; &#8217;&#257;s&#257;&#8217; mip&#601;n&ecirc; b<sup>a</sup>&#8216;&#601;&#353;&#257;&#8217; mele&#x1E35;&#601;-yi&#347;&#601;r&#257;&#8217;&#275;l &#8217;&#333;&#x1E6F;w&#333; mill&#275;&#8217; yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc;&ucirc; &#x1E25;&#259;l&#257;l&icirc;m: </P>
<P>10&nbsp;wayyi&#353;&#601;b&#601;| yi&#353;&#601;m&#257;&#8216;&#275;&#8217;l &#8217;e&#x1E6F;-k&#257;l-&#353;&#601;&#8217;&#275;r&icirc;&#x1E6F; h&#257;&#8216;&#257;m &#8217;&#259;&#353;er bammi&#x1E63;&#601;p&acirc; &#8217;e&#x1E6F;-b&#601;nw&#333;&#x1E6F; hammele&#x1E35;&#601; w&#601;&#8217;e&#x1E6F;-k&#257;l-h&#257;&#8216;&#257;m hanni&#353;&#601;&#8217;&#257;r&icirc;m bammi&#x1E63;&#601;p&acirc; &#8217;&#259;&#353;er hif&#601;q&icirc;&#x1E0F; n&#601;&#x1E07;&ucirc;zar&#601;&#8217;&#259;&#x1E0F;&#257;n ra&#x1E07;-&#x1E6D;ab&#257;&#x1E25;&icirc;m &#8217;e&#x1E6F;-g&#601;&#x1E0F;al&#601;y&acirc;&ucirc; ben-&#8217;&#259;&#x1E25;&icirc;q&#257;m wayyi&#353;&#601;b&#275;m yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc; wayy&#275;le&#x1E35;&#601; l<sup>a</sup>&#8216;&#259;&#x1E07;&#333;r &#8217;el-b&#601;n&ecirc; &#8216;ammw&#333;n: s</P>
<P>11&nbsp;wayyi&#353;&#601;m<sup>a</sup>&#8216; yw&#333;&#x1E25;&#257;n&#257;n ben-q&#257;r&#275;&#x1E25;a w&#601;&#x1E35;&#257;l-&#347;&#257;r&ecirc; h<sup>a</sup>&#x1E25;&#259;y&#257;l&icirc;m &#8217;&#259;&#353;er &#8217;itw&#333; &#8217;&#275;&#x1E6F; k&#257;l-h&#257;r&#257;&#8216;&acirc; &#8217;&#259;&#353;er &#8216;&#257;&#347;&acirc; yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc;: </P>
<P>12&nbsp;wayyiq&#601;&#x1E25;&ucirc; &#8217;e&#x1E6F;-k&#257;l-h&#257;&#8217;&#259;n&#257;&#353;&icirc;m wayy&#275;l&#601;&#x1E35;&ucirc; l&#601;hill&#257;&#x1E25;&#275;m &#8216;im-yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc; wayyim&#601;&#x1E63;&#601;&#8217;&ucirc; &#8217;&#333;&#x1E6F;w&#333; &#8217;el-mayim rab&icirc;m &#8217;&#259;&#353;er b&#601;&#x1E21;i&#x1E07;&#601;&#8216;w&#333;n: </P>
<P>13&nbsp;way&#601;h&icirc; kir&#601;&#8217;w&#333;&#x1E6F; k&#257;l-h&#257;&#8216;&#257;m &#8217;&#259;&#353;er &#8217;e&#x1E6F;-yi&#353;&#601;m&#257;&#8216;&#275;&#8217;l &#8217;e&#x1E6F;-yw&#333;&#x1E25;&#257;n&#257;n ben-q&#257;r&#275;&#x1E25;a w&#601;&#8217;&#275;&#x1E6F; k&#257;l-&#347;&#257;r&ecirc; h<sup>a</sup>&#x1E25;&#259;y&#257;l&icirc;m &#8217;&#259;&#353;er &#8217;itw&#333; wayyi&#347;&#601;m&#257;&#x1E25;&ucirc;: </P>
<P>14&nbsp;wayy&#257;s&#333;b&ucirc; k&#257;l-h&#257;&#8216;&#257;m &#8217;&#259;&#353;er-&#353;&#257;&#x1E07;&acirc; yi&#353;&#601;m&#257;&#8216;&#275;&#8217;l min-hammi&#x1E63;&#601;p&acirc; wayy&#257;&#353;u&#x1E07;&ucirc; wayy&#275;l&#601;&#x1E35;&ucirc; &#8217;el-yw&#333;&#x1E25;&#257;n&#257;n ben-q&#257;r&#275;&#x1E25;a: </P>
<P>15&nbsp;w&#601;yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc; nim&#601;la&#x1E6D; bi&#353;&#601;m&#333;n&acirc; &#8217;&#259;n&#257;&#353;&icirc;m mip&#601;n&ecirc; yw&#333;&#x1E25;&#257;n&#257;n wayy&#275;le&#x1E35;&#601; &#8217;el-b&#601;n&ecirc; &#8216;ammw&#333;n: s</P>
<P>16&nbsp;wayyiqq<sup>a</sup>&#x1E25; yw&#333;&#x1E25;&#257;n&#257;n ben-q&#257;r&#275;&#x1E25;a w&#601;&#x1E35;&#257;l-&#347;&#257;r&ecirc; h<sup>a</sup>&#x1E25;&#259;y&#257;l&icirc;m &#8217;&#259;&#353;er-&#8217;itw&#333; &#8217;&#275;&#x1E6F; k&#257;l-&#353;&#601;&#8217;&#275;r&icirc;&#x1E6F; h&#257;&#8216;&#257;m &#8217;&#259;&#353;er h&#275;&#353;&icirc;&#x1E07; m&#275;&#8217;&#275;&#x1E6F; yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc; min-hammi&#x1E63;&#601;p&acirc; &#8217;<sup>a</sup>&#x1E25;ar hik&acirc; &#8217;e&#x1E6F;-g&#601;&#x1E0F;al&#601;y&acirc; ben-&#8217;&#259;&#x1E25;&icirc;q&#257;m g&#601;&#x1E07;&#257;r&icirc;m &#8217;an&#601;&#353;&ecirc; hammil&#601;&#x1E25;&#257;m&acirc; w&#601;n&#257;&#353;&icirc;m w&#601;&#x1E6D;af w&#601;s&#257;ris&icirc;m &#8217;&#259;&#353;er h&#275;&#353;&icirc;&#x1E07; migi&#x1E07;&#601;&#8216;w&#333;n: </P>
<P>17&nbsp;wayy&#275;l&#601;&#x1E35;&ucirc; wayy&#275;&#353;&#601;&#x1E07;&ucirc; b&#601;&#x1E21;&#275;r&ucirc;&#x1E6F; <font color="brown">kim&#601;wh&#257;m</font> <font color="blue">kim&#601;h&#257;m</font> &#8217;&#259;&#353;er-&#8217;&#275;&#x1E63;el b&ecirc;&#x1E6F; l&#257;&#x1E25;em l&#257;le&#x1E35;e&#x1E6F; l&#257;&#x1E07;w&#333;&#8217; mi&#x1E63;&#601;r&#257;yim: </P>
<P>18&nbsp;mip&#601;n&ecirc; haka&#347;&#601;d&icirc;m k&icirc; y&#257;r&#601;&#8217;&ucirc; mip&#601;n&ecirc;hem k&icirc;-hik&acirc; yi&#353;&#601;m&#257;&#8216;&#275;&#8217;l ben-n&#601;&#x1E6F;an&#601;y&acirc; &#8217;e&#x1E6F;-g&#601;&#x1E0F;al&#601;y&acirc;&ucirc; ben-&#8217;&#259;&#x1E25;&icirc;q&#257;m &#8217;&#259;&#353;er-hif&#601;q&icirc;&#x1E0F; mele&#x1E35;&#601;-b&#257;&#x1E07;el b&#257;&#8217;&#257;re&#x1E63;: s</P>
</TD>
</TABLE>
<P><HR>
<CENTER>
<A HREF="jer042.htm">Next: Jeremiah (Yermiyah) Chapter 42</A></CENTER>
</BODY>
</HTML>
