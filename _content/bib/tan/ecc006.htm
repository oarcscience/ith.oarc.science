<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ecclesiastes (Qohelet): Ecclesiastes (Qohelet) Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ecc006">Polyglot</A>&nbsp;
<A HREF="../kjv/ecc006">KJV</A>&nbsp;
<A HREF="../sep/ecc006">Sep</A>&nbsp;
<A HREF="../vul/ecc006">Vul</A>&nbsp;

<BR>
<BR><A HREF="ecc">Ecclesiastes (Qohelet) Index</A><BR>
&nbsp;
<A HREF="ecc005">Previous</A>&nbsp;
<A HREF="ecc007">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ecclesiastes (Qohelet) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;יֵ֣שׁ רָעָ֔ה אֲשֶׁ֥ר רָאִ֖יתִי תַּ֣חַת הַשָּׁ֑מֶשׁ וְרַבָּ֥ה הִ֖יא עַל־הָאָדָֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אִ֣ישׁ אֲשֶׁ֣ר יִתֶּן־ל֣וֹ הָאֱלֹהִ֡ים עֹשֶׁר֩ וּנְכָסִ֨ים וְכָב֜וֹד וְֽאֵינֶ֨נּוּ חָסֵ֥ר לְנַפְשׁ֣וֹ׀ מִכֹּ֣ל אֲשֶׁר־יִתְאַוֶּ֗ה וְלֹֽא־יַשְׁלִיטֶ֤נּוּ הָֽאֱלֹהִים֙ לֶאֱכֹ֣ל מִמֶּ֔נּוּ כִּ֛י אִ֥ישׁ נָכְרִ֖י יֹֽאכֲלֶ֑נּוּ זֶ֥ה הֶ֛בֶל וָחֳלִ֥י רָ֖ע הֽוּא׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אִם־יוֹלִ֣יד אִ֣ישׁ מֵאָ֡ה וְשָׁנִים֩ רַבּ֨וֹת יִֽחְיֶ֜ה וְרַ֣ב׀ שֶׁיִּהְי֣וּ יְמֵֽי־שָׁנָ֗יו וְנַפְשׁוֹ֙ לֹא־תִשְׂבַּ֣ע מִן־הַטּוֹבָ֔ה וְגַם־קְבוּרָ֖ה לֹא־הָ֣יְתָה לּ֑וֹ אָמַ֕רְתִּי ט֥וֹב מִמֶּ֖נּוּ הַנָּֽפֶל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּֽי־בַהֶ֥בֶל בָּ֖א וּבַחֹ֣שֶׁךְ יֵלֵ֑ךְ וּבַחֹ֖שֶׁךְ שְׁמ֥וֹ יְכֻסֶּֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;גַּם־שֶׁ֥מֶשׁ לֹא־רָאָ֖ה וְלֹ֣א יָדָ֑ע נַ֥חַת לָזֶ֖ה מִזֶּֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאִלּ֣וּ חָיָ֗ה אֶ֤לֶף שָׁנִים֙ פַּעֲמַ֔יִם וְטוֹבָ֖ה לֹ֣א רָאָ֑ה הֲלֹ֛א אֶל־מָק֥וֹם אֶחָ֖ד הַכֹּ֥ל הוֹלֵֽךְ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כָּל־עֲמַ֥ל הָאָדָ֖ם לְפִ֑יהוּ וְגַם־הַנֶּ֖פֶשׁ לֹ֥א תִמָּלֵֽא׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּ֛י מַה־יּוֹתֵ֥ר לֶחָכָ֖ם מִֽן־הַכְּסִ֑יל מַה־לֶּעָנִ֣י יוֹדֵ֔עַ לַהֲלֹ֖ךְ נֶ֥גֶד הַחַיִּֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;ט֛וֹב מַרְאֵ֥ה עֵינַ֖יִם מֵֽהֲלָךְ־נָ֑פֶשׁ גַּם־זֶ֥ה הֶ֖בֶל וּרְע֥וּת רֽוּחַ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מַה־שֶּֽׁהָיָ֗ה כְּבָר֙ נִקְרָ֣א שְׁמ֔וֹ וְנוֹדָ֖ע אֲשֶׁר־ה֣וּא אָדָ֑ם וְלֹא־יוּכַ֣ל לָדִ֔ין עִ֥ם <font color="brown">שהתקיף</font> <font color="blue">שֶׁתַּקִּ֖יף</font> מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֛י יֵשׁ־דְּבָרִ֥ים הַרְבֵּ֖ה מַרְבִּ֣ים הָ֑בֶל מַה־יֹּתֵ֖ר לָאָדָֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּ֣י מִֽי־יוֹדֵעַ֩ מַה־טּ֨וֹב לָֽאָדָ֜ם בַּֽחַיִּ֗ים מִסְפַּ֛ר יְמֵי־חַיֵּ֥י הֶבְל֖וֹ וְיַעֲשֵׂ֣ם כַּצֵּ֑ל אֲשֶׁר֙ מִֽי־יַגִּ֣יד לָֽאָדָ֔ם מַה־יִּהְיֶ֥ה אַחֲרָ֖יו תַּ֥חַת הַשָּֽׁמֶשׁ׃ </P>
</TD>
<TD WIDTH="50%">
<P>1&nbsp;y&#275;&#353; r&#257;&#8216;&acirc; &#8217;&#259;&#353;er r&#257;&#8217;&icirc;&#x1E6F;&icirc; t<sup>a</sup>&#x1E25;a&#x1E6F; ha&#353;&#353;&#257;me&#353; w&#601;rab&acirc; h&icirc;&#8217; &#8216;al-h&#257;&#8217;&#257;&#x1E0F;&#257;m: </P>
<P>2&nbsp;&#8217;&icirc;&#353; &#8217;&#259;&#353;er yiten-lw&#333; h&#257;&#8217;&#277;l&#333;h&icirc;m &#8216;&#333;&#353;er &ucirc;n&#601;&#x1E35;&#257;s&icirc;m w&#601;&#x1E35;&#257;&#x1E07;w&#333;&#x1E0F; w&#601;&#8217;&ecirc;nenn&ucirc; &#x1E25;&#257;s&#275;r l&#601;naf&#601;&#353;w&#333;| mik&#333;l &#8217;&#259;&#353;er-yi&#x1E6F;&#601;&#8217;a&ucirc;eh w&#601;l&#333;&#8217;-ya&#353;&#601;l&icirc;&#x1E6D;enn&ucirc; h&#257;&#8217;&#277;l&#333;h&icirc;m le&#8217;&#277;&#x1E35;&#333;l mimmenn&ucirc; k&icirc; &#8217;&icirc;&#353; n&#257;&#x1E35;&#601;r&icirc; y&#333;&#8217;&#x1E35;&#259;lenn&ucirc; zeh he&#x1E07;el w&#257;&#x1E25;&#335;l&icirc; r&#257;&#8216; h&ucirc;&#8217;: </P>
<P>3&nbsp;&#8217;im-yw&#333;l&icirc;&#x1E0F; &#8217;&icirc;&#353; m&#275;&#8217;&acirc; w&#601;&#353;&#257;n&icirc;m rabw&#333;&#x1E6F; yi&#x1E25;&#601;yeh w&#601;ra&#x1E07;| &#353;eyyih&#601;y&ucirc; y&#601;m&ecirc;-&#353;&#257;n&#257;yw w&#601;naf&#601;&#353;w&#333; l&#333;&#8217;-&#x1E6F;i&#347;&#601;b<sup>a</sup>&#8216; min-ha&#x1E6D;&#x1E6D;w&#333;&#x1E07;&acirc; w&#601;&#x1E21;am-q&#601;&#x1E07;&ucirc;r&acirc; l&#333;&#8217;-h&#257;y&#601;&#x1E6F;&acirc; llw&#333; &#8217;&#257;mar&#601;t&icirc; &#x1E6D;w&#333;&#x1E07; mimmenn&ucirc; hann&#257;fel: </P>
<P>4&nbsp;k&icirc;-&#x1E07;ahe&#x1E07;el b&#257;&#8217; &ucirc;&#x1E07;<sup>a</sup>&#x1E25;&#333;&#353;e&#x1E35;&#601; y&#275;l&#275;&#x1E35;&#601; &ucirc;&#x1E07;<sup>a</sup>&#x1E25;&#333;&#353;e&#x1E35;&#601; &#353;&#601;mw&#333; y&#601;&#x1E35;usseh: </P>
<P>5&nbsp;gam-&#353;eme&#353; l&#333;&#8217;-r&#257;&#8217;&acirc; w&#601;l&#333;&#8217; y&#257;&#x1E0F;&#257;&#8216; n<sup>a</sup>&#x1E25;a&#x1E6F; l&#257;zeh mizzeh: </P>
<P>6&nbsp;w&#601;&#8217;ill&ucirc; &#x1E25;&#257;y&acirc; &#8217;elef &#353;&#257;n&icirc;m p<sup>a</sup>&#8216;&#259;mayim w&#601;&#x1E6D;w&#333;&#x1E07;&acirc; l&#333;&#8217; r&#257;&#8217;&acirc; h&#259;l&#333;&#8217; &#8217;el-m&#257;qw&#333;m &#8217;e&#x1E25;&#257;&#x1E0F; hak&#333;l hw&#333;l&#275;&#x1E35;&#601;: </P>
<P>7&nbsp;k&#257;l-&#8216;&#259;mal h&#257;&#8217;&#257;&#x1E0F;&#257;m l&#601;f&icirc;h&ucirc; w&#601;&#x1E21;am-hannefe&#353; l&#333;&#8217; &#x1E6F;imm&#257;l&#275;&#8217;: </P>
<P>8&nbsp;k&icirc; mah-yyw&#333;&#x1E6F;&#275;r le&#x1E25;&#257;&#x1E35;&#257;m min-hak&#601;s&icirc;l mah-lle&#8216;&#257;n&icirc; yw&#333;&#x1E0F;&#275;&#8216;a lah&#259;l&#333;&#x1E35;&#601; ne&#x1E21;e&#x1E0F; h<sup>a</sup>&#x1E25;ayy&icirc;m: </P>
<P>9&nbsp;&#x1E6D;w&#333;&#x1E07; mar&#601;&#8217;&#275;h &#8216;&ecirc;nayim m&#275;h&#259;l&#257;&#x1E35;&#601;-n&#257;fe&#353; gam-zeh he&#x1E07;el &ucirc;r&#601;&#8216;&ucirc;&#x1E6F; r&ucirc;&#x1E25;a: </P>
<P>10&nbsp;mah-&#353;&#353;eh&#257;y&acirc; k&#601;&#x1E07;&#257;r niq&#601;r&#257;&#8217; &#353;&#601;mw&#333; w&#601;nw&#333;&#x1E0F;&#257;&#8216; &#8217;&#259;&#353;er-h&ucirc;&#8217; &#8217;&#257;&#x1E0F;&#257;m w&#601;l&#333;&#8217;-y&ucirc;&#x1E35;al l&#257;&#x1E0F;&icirc;n &#8216;im <font color="brown">&#353;eha&#x1E6F;&#601;q&icirc;f</font> <font color="blue">&#353;etaqq&icirc;f</font> mimmenn&ucirc;: </P>
<P>11&nbsp;k&icirc; y&#275;&#353;-d&#601;&#x1E07;&#257;r&icirc;m har&#601;b&#275;h mar&#601;b&icirc;m h&#257;&#x1E07;el mah-yy&#333;&#x1E6F;&#275;r l&#257;&#8217;&#257;&#x1E0F;&#257;m: </P>
<P>12&nbsp;k&icirc; m&icirc;-yw&#333;&#x1E0F;&#275;&#8216;a mah-&#x1E6D;&#x1E6D;w&#333;&#x1E07; l&#257;&#8217;&#257;&#x1E0F;&#257;m b<sup>a</sup>&#x1E25;ayy&icirc;m mis&#601;par y&#601;m&ecirc;-&#x1E25;ayy&ecirc; he&#x1E07;&#601;lw&#333; w&#601;y<sup>a</sup>&#8216;&#259;&#347;&#275;m ka&#x1E63;&#x1E63;&#275;l &#8217;&#259;&#353;er m&icirc;-yag&icirc;&#x1E0F; l&#257;&#8217;&#257;&#x1E0F;&#257;m mah-yyih&#601;yeh &#8217;<sup>a</sup>&#x1E25;&#259;r&#257;yw t<sup>a</sup>&#x1E25;a&#x1E6F; ha&#353;&#353;&#257;me&#353;: </P>
</TD>
</TABLE>
<P><HR>
<CENTER>
<A HREF="ecc007">Next: Ecclesiastes (Qohelet) Chapter 7</A></CENTER>
</BODY>
</HTML>
