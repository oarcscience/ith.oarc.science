<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze004">Polyglot</A>&nbsp;
<A HREF="../kjv/eze004">KJV</A>&nbsp;
<A HREF="../sep/eze004">Sep</A>&nbsp;
<A HREF="../vul/eze004">Vul</A>&nbsp;

<BR>
<BR><A HREF="eze">Ezekiel (Yechezqel) Index</A><BR>
&nbsp;
<A HREF="eze003">Previous</A>&nbsp;
<A HREF="eze005">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְאַתָּ֤ה בֶן־אָדָם֙ קַח־לְךָ֣ לְבֵנָ֔ה וְנָתַתָּ֥ה אוֹתָ֖הּ לְפָנֶ֑יךָ וְחַקּוֹתָ֥ עָלֶ֛יהָ עִ֖יר אֶת־יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְנָתַתָּ֨ה עָלֶ֜יהָ מָצ֗וֹר וּבָנִ֤יתָ עָלֶ֙יהָ֙ דָּיֵ֔ק וְשָׁפַכְתָּ֥ עָלֶ֖יהָ סֹֽלְלָ֑ה וְנָתַתָּ֨ה עָלֶ֧יהָ מַחֲנ֛וֹת וְשִׂים־עָלֶ֥יהָ כָּרִ֖ים סָבִֽיב׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאַתָּ֤ה קַח־לְךָ֙ מַחֲבַ֣ת בַּרְזֶ֔ל וְנָתַתָּ֤ה אוֹתָהּ֙ קִ֣יר בַּרְזֶ֔ל בֵּינְךָ֖ וּבֵ֣ין הָעִ֑יר וַהֲכִינֹתָה֩ אֶת־פָּנֶ֨יךָ אֵלֶ֜יהָ וְהָיְתָ֤ה בַמָּצוֹר֙ וְצַרְתָּ֣ עָלֶ֔יהָ א֥וֹת הִ֖יא לְבֵ֥ית יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאַתָּ֤ה שְׁכַב֙ עַל־צִדְּךָ֣ הַשְּׂמָאלִ֔י וְשַׂמְתָּ֛ אֶת־עֲוֹ֥ן בֵּֽית־יִשְׂרָאֵ֖ל עָלָ֑יו מִסְפַּ֤ר הַיָּמִים֙ אֲשֶׁ֣ר תִּשְׁכַּ֣ב עָלָ֔יו תִּשָּׂ֖א אֶת־עֲוֹנָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַאֲנִ֗י נָתַ֤תִּֽי לְךָ֙ אֶת־שְׁנֵ֣י עֲוֹנָ֔ם לְמִסְפַּ֣ר יָמִ֔ים שְׁלֹשׁ־מֵא֥וֹת וְתִשְׁעִ֖ים י֑וֹם וְנָשָׂ֖אתָ עֲוֹ֥ן בֵּֽית־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְכִלִּיתָ֣ אֶת־אֵ֗לֶּה וְשָׁ֨כַבְתָּ֜ עַל־צִדְּךָ֤ <font color="brown">הימוני</font> <font color="blue">הַיְמָנִי֙</font> שֵׁנִ֔ית וְנָשָׂ֖אתָ אֶת־עֲוֹ֣ן בֵּית־יְהוּדָ֑ה אַרְבָּעִ֣ים י֔וֹם י֧וֹם לַשָּׁנָ֛ה י֥וֹם לַשָּׁנָ֖ה נְתַתִּ֥יו לָֽךְ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאֶל־מְצ֤וֹר יְרוּשָׁלִַ֙ם֙ תָּכִ֣ין פָּנֶ֔יךָ וּֽזְרֹעֲךָ֖ חֲשׂוּפָ֑ה וְנִבֵּאתָ֖ עָלֶֽיהָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהִנֵּ֛ה נָתַ֥תִּי עָלֶ֖יךָ עֲבוֹתִ֑ים וְלֹֽא־תֵהָפֵ֤ךְ מִֽצִּדְּךָ֙ אֶל־צִדֶּ֔ךָ עַד־כַּלּוֹתְךָ֖ יְמֵ֥י מְצוּרֶֽךָ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאַתָּ֣ה קַח־לְךָ֡ חִטִּ֡ין וּ֠שְׂעֹרִים וּפ֨וֹל וַעֲדָשִׁ֜ים וְדֹ֣חַן וְכֻסְּמִ֗ים וְנָתַתָּ֤ה אוֹתָם֙ בִּכְלִ֣י אֶחָ֔ד וְעָשִׂ֧יתָ אוֹתָ֛ם לְךָ֖ לְלָ֑חֶם מִסְפַּ֨ר הַיָּמִ֜ים אֲשֶׁר־אַתָּ֣ה׀ שׁוֹכֵ֣ב עַֽל־צִדְּךָ֗ שְׁלֹשׁ־מֵא֧וֹת וְתִשְׁעִ֛ים י֖וֹם תֹּאכֲלֶֽנּוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּמַאֲכָֽלְךָ֙ אֲשֶׁ֣ר תֹּאכֲלֶ֔נּוּ בְּמִשְׁק֕וֹל עֶשְׂרִ֥ים שֶׁ֖קֶל לַיּ֑וֹם מֵעֵ֥ת עַד־עֵ֖ת תֹּאכֲלֶֽנּוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּמַ֛יִם בִּמְשׂוּרָ֥ה תִשְׁתֶּ֖ה שִׁשִּׁ֣ית הַהִ֑ין מֵעֵ֥ת עַד־עֵ֖ת תִּשְׁתֶּֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְעֻגַ֥ת שְׂעֹרִ֖ים תֹּֽאכֲלֶ֑נָּה וְהִ֗יא בְּגֶֽלְלֵי֙ צֵאַ֣ת הָֽאָדָ֔ם תְּעֻגֶ֖נָה לְעֵינֵיהֶֽם׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֣אמֶר יְהוָ֔ה כָּ֣כָה יֹאכְל֧וּ בְנֵֽי־יִשְׂרָאֵ֛ל אֶת־לַחְמָ֖ם טָמֵ֑א בַּגּוֹיִ֕ם אֲשֶׁ֥ר אַדִּיחֵ֖ם שָֽׁם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וָאֹמַ֗ר אֲהָהּ֙ אֲדֹנָ֣י יְהוִ֔ה הִנֵּ֥ה נַפְשִׁ֖י לֹ֣א מְטֻמָּאָ֑ה וּנְבֵלָ֨ה וּטְרֵפָ֤ה לֹֽא־אָכַ֙לְתִּי֙ מִנְּעוּרַ֣י וְעַד־עַ֔תָּה וְלֹא־בָ֥א בְּפִ֖י בְּשַׂ֥ר פִּגּֽוּל׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֣אמֶר אֵלַ֔י רְאֵ֗ה נָתַ֤תִּֽי לְךָ֙ אֶת־<font color="brown">צפועי</font> <font color="blue">צְפִיעֵ֣י</font> הַבָּקָ֔ר תַּ֖חַת גֶּלְלֵ֣י הָֽאָדָ֑ם וְעָשִׂ֥יתָ אֶֽת־לַחְמְךָ֖ עֲלֵיהֶֽם׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֣אמֶר אֵלַ֗י בֶּן־אָדָם֙ הִנְנִ֨י שֹׁבֵ֤ר מַטֵּה־לֶ֙חֶם֙ בִּיר֣וּשָׁלִַ֔ם וְאָכְלוּ־לֶ֥חֶם בְּמִשְׁקָ֖ל וּבִדְאָגָ֑ה וּמַ֕יִם בִּמְשׂוּרָ֥ה וּבְשִׁמָּמ֖וֹן יִשְׁתּֽוּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לְמַ֥עַן יַחְסְר֖וּ לֶ֣חֶם וָמָ֑יִם וְנָשַׁ֙מּוּ֙ אִ֣ישׁ וְאָחִ֔יו וְנָמַ֖קּוּ בַּעֲוֹנָֽם׃ פ</P>
</TD>
<TD WIDTH="50%">
<P>1&nbsp;w&#601;&#8217;at&acirc; &#x1E07;en-&#8217;&#257;&#x1E0F;&#257;m q<sup>a</sup>&#x1E25;-l&#601;&#x1E35;&#257; l&#601;&#x1E07;&#275;n&acirc; w&#601;n&#257;&#x1E6F;at&acirc; &#8217;w&#333;&#x1E6F;&#257;h l&#601;f&#257;ney&#x1E35;&#257; w&#601;&#x1E25;aqqw&#333;&#x1E6F;&#257; &#8216;&#257;leyh&#257; &#8216;&icirc;r &#8217;e&#x1E6F;-y&#601;r&ucirc;&#353;&#257;l&#257;im: </P>
<P>2&nbsp;w&#601;n&#257;&#x1E6F;at&acirc; &#8216;&#257;leyh&#257; m&#257;&#x1E63;w&#333;r &ucirc;&#x1E07;&#257;n&icirc;&#x1E6F;&#257; &#8216;&#257;leyh&#257; d&#257;y&#275;q w&#601;&#353;&#257;fa&#x1E35;&#601;t&#257; &#8216;&#257;leyh&#257; s&#333;l&#601;l&acirc; w&#601;n&#257;&#x1E6F;at&acirc; &#8216;&#257;leyh&#257; m<sup>a</sup>&#x1E25;&#259;nw&#333;&#x1E6F; w&#601;&#347;&icirc;m-&#8216;&#257;leyh&#257; k&#257;r&icirc;m s&#257;&#x1E07;&icirc;&#x1E07;: </P>
<P>3&nbsp;w&#601;&#8217;at&acirc; q<sup>a</sup>&#x1E25;-l&#601;&#x1E35;&#257; m<sup>a</sup>&#x1E25;&#259;&#x1E07;a&#x1E6F; bar&#601;zel w&#601;n&#257;&#x1E6F;at&acirc; &#8217;w&#333;&#x1E6F;&#257;h q&icirc;r bar&#601;zel b&ecirc;n&#601;&#x1E35;&#257; &ucirc;&#x1E07;&ecirc;n h&#257;&#8216;&icirc;r wah&#259;&#x1E35;&icirc;n&#333;&#x1E6F;&acirc; &#8217;e&#x1E6F;-p&#257;ney&#x1E35;&#257; &#8217;&#275;leyh&#257; w&#601;h&#257;y&#601;&#x1E6F;&acirc; &#x1E07;amm&#257;&#x1E63;w&#333;r w&#601;&#x1E63;ar&#601;t&#257; &#8216;&#257;leyh&#257; &#8217;w&#333;&#x1E6F; h&icirc;&#8217; l&#601;&#x1E07;&ecirc;&#x1E6F; yi&#347;&#601;r&#257;&#8217;&#275;l: s</P>
<P>4&nbsp;w&#601;&#8217;at&acirc; &#353;&#601;&#x1E35;a&#x1E07; &#8216;al-&#x1E63;id&#601;&#x1E35;&#257; ha&#347;&#347;&#601;m&#257;&#8217;l&icirc; w&#601;&#347;am&#601;t&#257; &#8217;e&#x1E6F;-&#8216;&#259;w&#333;n b&ecirc;&#x1E6F;-yi&#347;&#601;r&#257;&#8217;&#275;l &#8216;&#257;l&#257;yw mis&#601;par hayy&#257;m&icirc;m &#8217;&#259;&#353;er ti&#353;&#601;ka&#x1E07; &#8216;&#257;l&#257;yw ti&#347;&#347;&#257;&#8217; &#8217;e&#x1E6F;-&#8216;&#259;w&#333;n&#257;m: </P>
<P>5&nbsp;wa&#8217;&#259;n&icirc; n&#257;&#x1E6F;at&icirc; l&#601;&#x1E35;&#257; &#8217;e&#x1E6F;-&#353;&#601;n&ecirc; &#8216;&#259;w&#333;n&#257;m l&#601;mis&#601;par y&#257;m&icirc;m &#353;&#601;l&#333;&#353;-m&#275;&#8217;w&#333;&#x1E6F; w&#601;&#x1E6F;i&#353;&#601;&#8216;&icirc;m yw&#333;m w&#601;n&#257;&#347;&#257;&#8217;&#x1E6F;&#257; &#8216;&#259;w&#333;n b&ecirc;&#x1E6F;-yi&#347;&#601;r&#257;&#8217;&#275;l: </P>
<P>6&nbsp;w&#601;&#x1E35;ill&icirc;&#x1E6F;&#257; &#8217;e&#x1E6F;-&#8217;&#275;lleh w&#601;&#353;&#257;&#x1E35;a&#x1E07;&#601;t&#257; &#8216;al-&#x1E63;id&#601;&#x1E35;&#257; <font color="brown">hay&#601;mw&#333;n&icirc;</font> <font color="blue">hay&#601;m&#257;n&icirc;</font> &#353;&#275;n&icirc;&#x1E6F; w&#601;n&#257;&#347;&#257;&#8217;&#x1E6F;&#257; &#8217;e&#x1E6F;-&#8216;&#259;w&#333;n b&ecirc;&#x1E6F;-y&#601;h&ucirc;&#x1E0F;&acirc; &#8217;ar&#601;b&#257;&#8216;&icirc;m yw&#333;m yw&#333;m la&#353;&#353;&#257;n&acirc; yw&#333;m la&#353;&#353;&#257;n&acirc; n&#601;&#x1E6F;at&icirc;w l&#257;&#x1E35;&#601;: </P>
<P>7&nbsp;w&#601;&#8217;el-m&#601;&#x1E63;w&#333;r y&#601;r&ucirc;&#353;&#257;laim t&#257;&#x1E35;&icirc;n p&#257;ney&#x1E35;&#257; &ucirc;z&#601;r&#333;&#8216;&#259;&#x1E35;&#257; &#x1E25;&#259;&#347;&ucirc;f&acirc; w&#601;nib&#275;&#8217;&#x1E6F;&#257; &#8216;&#257;leyh&#257;: </P>
<P>8&nbsp;w&#601;hinn&#275;h n&#257;&#x1E6F;at&icirc; &#8216;&#257;ley&#x1E35;&#257; &#8216;&#259;&#x1E07;w&#333;&#x1E6F;&icirc;m w&#601;l&#333;&#8217;-&#x1E6F;&#275;h&#257;f&#275;&#x1E35;&#601; mi&#x1E63;&#x1E63;id&#601;&#x1E35;&#257; &#8217;el-&#x1E63;ide&#x1E35;&#257; &#8216;a&#x1E0F;-kallw&#333;&#x1E6F;&#601;&#x1E35;&#257; y&#601;m&ecirc; m&#601;&#x1E63;&ucirc;re&#x1E35;&#257;: </P>
<P>9&nbsp;w&#601;&#8217;at&acirc; q<sup>a</sup>&#x1E25;-l&#601;&#x1E35;&#257; &#x1E25;i&#x1E6D;&#x1E6D;&icirc;n &ucirc;&#347;&#601;&#8216;&#333;r&icirc;m &ucirc;fw&#333;l w<sup>a</sup>&#8216;&#259;&#x1E0F;&#257;&#353;&icirc;m w&#601;&#x1E0F;&#333;&#x1E25;an w&#601;&#x1E35;uss&#601;m&icirc;m w&#601;n&#257;&#x1E6F;at&acirc; &#8217;w&#333;&#x1E6F;&#257;m bi&#x1E35;&#601;l&icirc; &#8217;e&#x1E25;&#257;&#x1E0F; w&#601;&#8216;&#257;&#347;&icirc;&#x1E6F;&#257; &#8217;w&#333;&#x1E6F;&#257;m l&#601;&#x1E35;&#257; l&#601;l&#257;&#x1E25;em mis&#601;par hayy&#257;m&icirc;m &#8217;&#259;&#353;er-&#8217;at&acirc;| &#353;w&#333;&#x1E35;&#275;&#x1E07; &#8216;al-&#x1E63;id&#601;&#x1E35;&#257; &#353;&#601;l&#333;&#353;-m&#275;&#8217;w&#333;&#x1E6F; w&#601;&#x1E6F;i&#353;&#601;&#8216;&icirc;m yw&#333;m t&#333;&#8217;&#x1E35;&#259;lenn&ucirc;: </P>
<P>10&nbsp;&ucirc;ma&#8217;&#259;&#x1E35;&#257;l&#601;&#x1E35;&#257; &#8217;&#259;&#353;er t&#333;&#8217;&#x1E35;&#259;lenn&ucirc; b&#601;mi&#353;&#601;qw&#333;l &#8216;e&#347;&#601;r&icirc;m &#353;eqel layyw&#333;m m&#275;&#8216;&#275;&#x1E6F; &#8216;a&#x1E0F;-&#8216;&#275;&#x1E6F; t&#333;&#8217;&#x1E35;&#259;lenn&ucirc;: </P>
<P>11&nbsp;&ucirc;mayim bim&#601;&#347;&ucirc;r&acirc; &#x1E6F;i&#353;&#601;teh &#353;i&#353;&#353;&icirc;&#x1E6F; hah&icirc;n m&#275;&#8216;&#275;&#x1E6F; &#8216;a&#x1E0F;-&#8216;&#275;&#x1E6F; ti&#353;&#601;teh: </P>
<P>12&nbsp;w&#601;&#8216;u&#x1E21;a&#x1E6F; &#347;&#601;&#8216;&#333;r&icirc;m t&#333;&#8217;&#x1E35;&#259;lenn&acirc; w&#601;h&icirc;&#8217; b&#601;&#x1E21;el&#601;l&ecirc; &#x1E63;&#275;&#8217;a&#x1E6F; h&#257;&#8217;&#257;&#x1E0F;&#257;m t&#601;&#8216;u&#x1E21;en&acirc; l&#601;&#8216;&ecirc;n&ecirc;hem: s</P>
<P>13&nbsp;wayy&#333;&#8217;mer y&#601;hw&acirc; k&#257;&#x1E35;&acirc; y&#333;&#8217;&#x1E35;&#601;l&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;e&#x1E6F;-l<sup>a</sup>&#x1E25;&#601;m&#257;m &#x1E6D;&#257;m&#275;&#8217; bagw&#333;yim &#8217;&#259;&#353;er &#8217;ad&icirc;&#x1E25;&#275;m &#353;&#257;m: </P>
<P>14&nbsp;w&#257;&#8217;&#333;mar &#8217;&#259;h&#257;h &#8217;&#259;&#x1E0F;&#333;n&#257;y y&#601;hwih hinn&#275;h naf&#601;&#353;&icirc; l&#333;&#8217; m&#601;&#x1E6D;umm&#257;&#8217;&acirc; &ucirc;n&#601;&#x1E07;&#275;l&acirc; &ucirc;&#x1E6D;&#601;r&#275;f&acirc; l&#333;&#8217;-&#8217;&#257;&#x1E35;al&#601;t&icirc; minn&#601;&#8216;&ucirc;ray w&#601;&#8216;a&#x1E0F;-&#8216;at&acirc; w&#601;l&#333;&#8217;-&#x1E07;&#257;&#8217; b&#601;f&icirc; b&#601;&#347;ar pig&ucirc;l: s</P>
<P>15&nbsp;wayy&#333;&#8217;mer &#8217;&#275;lay r&#601;&#8217;&#275;h n&#257;&#x1E6F;at&icirc; l&#601;&#x1E35;&#257; &#8217;e&#x1E6F;-<font color="brown">&#x1E63;&#601;f&ucirc;&#8216;&ecirc;</font> <font color="blue">&#x1E63;&#601;f&icirc;&#8216;&ecirc;</font> hab&#257;q&#257;r t<sup>a</sup>&#x1E25;a&#x1E6F; gel&#601;l&ecirc; h&#257;&#8217;&#257;&#x1E0F;&#257;m w&#601;&#8216;&#257;&#347;&icirc;&#x1E6F;&#257; &#8217;e&#x1E6F;-l<sup>a</sup>&#x1E25;&#601;m&#601;&#x1E35;&#257; &#8216;&#259;l&ecirc;hem: s</P>
<P>16&nbsp;wayy&#333;&#8217;mer &#8217;&#275;lay ben-&#8217;&#257;&#x1E0F;&#257;m hin&#601;n&icirc; &#353;&#333;&#x1E07;&#275;r ma&#x1E6D;&#x1E6D;&#275;h-le&#x1E25;em b&icirc;r&ucirc;&#353;&#257;laim w&#601;&#8217;&#257;&#x1E35;&#601;l&ucirc;-le&#x1E25;em b&#601;mi&#353;&#601;q&#257;l &ucirc;&#x1E07;i&#x1E0F;&#601;&#8217;&#257;&#x1E21;&acirc; &ucirc;mayim bim&#601;&#347;&ucirc;r&acirc; &ucirc;&#x1E07;&#601;&#353;imm&#257;mw&#333;n yi&#353;&#601;t&ucirc;: </P>
<P>17&nbsp;l&#601;m<sup>a</sup>&#8216;an y<sup>a</sup>&#x1E25;&#601;s&#601;r&ucirc; le&#x1E25;em w&#257;m&#257;yim w&#601;n&#257;&#353;amm&ucirc; &#8217;&icirc;&#353; w&#601;&#8217;&#257;&#x1E25;&icirc;w w&#601;n&#257;maqq&ucirc; b<sup>a</sup>&#8216;&#259;w&#333;n&#257;m: f</P>
</TD>
</TABLE>
<P><HR>
<CENTER>
<A HREF="eze005">Next: Ezekiel (Yechezqel) Chapter 5</A></CENTER>
</BODY>
</HTML>
