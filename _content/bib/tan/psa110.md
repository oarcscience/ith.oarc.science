[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa110)  [KJV](../kjv/psa110)  [Sep](../sep/psa110) 
[Vul](../vul/psa110)   
  
[Psalms (Tehilim) Index](psa)  
  [Previous](psa109)  [Next](psa111) 

------------------------------------------------------------------------

### Tanach (Hebrew): Psalms (Tehilim) Chapter 110

‎<span id="001">1</span> ‏לְדָוִ֗ד מִ֫זְמ֥וֹר נְאֻ֤ם יְהוָ֨ה׀ לַֽאדֹנִ֗י
שֵׁ֥ב לִֽימִינִ֑י עַד־אָשִׁ֥ית אֹ֝יְבֶ֗יךָ הֲדֹ֣ם לְרַגְלֶֽיךָ׃

‎<span id="002">2</span> ‏מַטֵּֽה־עֻזְּךָ֗ יִשְׁלַ֣ח יְ֭הוָה מִצִּיּ֑וֹן
רְ֝דֵ֗ה בְּקֶ֣רֶב אֹיְבֶֽיךָ׃

‎<span id="003">3</span> ‏עַמְּךָ֣ נְדָבֹת֮ בְּי֪וֹם חֵ֫ילֶ֥ךָ
בְּֽהַדְרֵי־קֹ֖דֶשׁ מֵרֶ֣חֶם מִשְׁחָ֑ר לְ֝ךָ֗ טַ֣ל יַלְדֻתֶֽיךָ׃

‎<span id="004">4</span> ‏נִשְׁבַּ֤ע יְהוָ֨ה׀ וְלֹ֥א יִנָּחֵ֗ם
אַתָּֽה־כֹהֵ֥ן לְעוֹלָ֑ם עַל־דִּ֝בְרָתִ֗י מַלְכִּי־צֶֽדֶק׃

‎<span id="005">5</span> ‏אֲדֹנָ֥י עַל־יְמִֽינְךָ֑ מָחַ֖ץ
בְּיוֹם־אַפּ֣וֹ מְלָכִֽים׃

‎<span id="006">6</span> ‏יָדִ֣ין בַּ֭גּוֹיִם מָלֵ֣א גְוִיּ֑וֹת מָ֥חַץ
רֹ֝֗אשׁ עַל־אֶ֥רֶץ רַבָּֽה׃

‎<span id="007">7</span> ‏מִ֭נַּחַל בַּדֶּ֣רֶךְ יִשְׁתֶּ֑ה עַל־כֵּ֝֗ן
יָרִ֥ים רֹֽאשׁ׃

1 ləḏāwiḏ mizəmwōr nə’um yəhwâ\| la’ḏōnî šēḇ lîmînî ‘aḏ-’āšîṯ ’ōyəḇeyḵā
hăḏōm ləraḡəleyḵā:

2 maṭṭēh-‘uzzəḵā yišəl<sup>a</sup>ḥ yəhwâ miṣṣîywōn rəḏēh bəqereḇ
’ōyəḇeyḵā:

3 ‘amməḵā nəḏāḇōṯ bəywōm ḥêleḵā bəhaḏərê-qōḏeš mēreḥem mišəḥār ləḵā ṭal
yaləḏuṯeyḵā:

4 nišəb<sup>a</sup>‘ yəhwâ\| wəlō’ yinnāḥēm ’atâ-ḵōhēn lə‘wōlām
‘al-diḇərāṯî maləkî-ṣeḏeq:

5 ’ăḏōnāy ‘al-yəmînəḵā māḥaṣ bəywōm-’apwō məlāḵîm:

6 yāḏîn bagwōyim mālē’ ḡəwîywōṯ māḥaṣ rō’š ‘al-’ereṣ rabâ:

7 minn<sup>a</sup>ḥal badereḵə yišəteh ‘al-kēn yārîm rō’š:

------------------------------------------------------------------------

[Next: Psalms (Tehilim) Chapter 111](psa111)
