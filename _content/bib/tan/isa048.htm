<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 48</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa048">Polyglot</A>&nbsp;
<A HREF="../kjv/isa048">KJV</A>&nbsp;
<A HREF="../sep/isa048">Sep</A>&nbsp;
<A HREF="../vul/isa048">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa047">Previous</A>&nbsp;
<A HREF="isa049">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 48</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;שִׁמְעוּ־זֹ֣את בֵּֽית־יַעֲקֹ֗ב הַנִּקְרָאִים֙ בְּשֵׁ֣ם יִשְׂרָאֵ֔ל וּמִמֵּ֥י יְהוּדָ֖ה יָצָ֑אוּ הַֽנִּשְׁבָּעִ֣ים׀ בְּשֵׁ֣ם יְהוָ֗ה וּבֵאלֹהֵ֤י יִשְׂרָאֵל֙ יַזְכִּ֔ירוּ לֹ֥א בֶאֱמֶ֖ת וְלֹ֥א בִצְדָקָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כִּֽי־מֵעִ֤יר הַקֹּ֙דֶשׁ֙ נִקְרָ֔אוּ וְעַל־אֱלֹהֵ֥י יִשְׂרָאֵ֖ל נִסְמָ֑כוּ יְהוָ֥ה צְבָא֖וֹת שְׁמֽוֹ׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הָרִֽאשֹׁנוֹת֙ מֵאָ֣ז הִגַּ֔דְתִּי וּמִפִּ֥י יָצְא֖וּ וְאַשְׁמִיעֵ֑ם פִּתְאֹ֥ם עָשִׂ֖יתִי וַתָּבֹֽאנָה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מִדַּעְתִּ֕י כִּ֥י קָשֶׁ֖ה אָ֑תָּה וְגִ֤יד בַּרְזֶל֙ עָרְפֶּ֔ךָ וּמִצְחֲךָ֖ נְחוּשָֽׁה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וָאַגִּ֤יד לְךָ֙ מֵאָ֔ז בְּטֶ֥רֶם תָּב֖וֹא הִשְׁמַעְתִּ֑יךָ פֶּן־תֹּאמַר֙ עָצְבִּ֣י עָשָׂ֔ם וּפִסְלִ֥י וְנִסְכִּ֖י צִוָּֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שָׁמַ֤עְתָּֽ חֲזֵה֙ כֻּלָּ֔הּ וְאַתֶּ֖ם הֲל֣וֹא תַגִּ֑ידוּ הִשְׁמַעְתִּ֤יךָ חֲדָשׁוֹת֙ מֵעַ֔תָּה וּנְצֻר֖וֹת וְלֹ֥א יְדַעְתָּֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;עַתָּ֤ה נִבְרְאוּ֙ וְלֹ֣א מֵאָ֔ז וְלִפְנֵי־י֖וֹם וְלֹ֣א שְׁמַעְתָּ֑ם פֶּן־תֹּאמַ֖ר הִנֵּ֥ה יְדַעְתִּֽין׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;גַּ֣ם לֹֽא־שָׁמַ֗עְתָּ גַּ֚ם לֹ֣א יָדַ֔עְתָּ גַּ֕ם מֵאָ֖ז לֹא־פִתְּחָ֣ה אָזְנֶ֑ךָ כִּ֤י יָדַ֙עְתִּי֙ בָּג֣וֹד תִּבְגּ֔וֹד וּפֹשֵׁ֥עַ מִבֶּ֖טֶן קֹ֥רָא לָֽךְ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לְמַ֤עַן שְׁמִי֙ אַאֲרִ֣יךְ אַפִּ֔י וּתְהִלָּתִ֖י אֶחֱטָם־לָ֑ךְ לְבִלְתִּ֖י הַכְרִיתֶֽךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הִנֵּ֥ה צְרַפְתִּ֖יךָ וְלֹ֣א בְכָ֑סֶף בְּחַרְתִּ֖יךָ בְּכ֥וּר עֹֽנִי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לְמַעֲנִ֧י לְמַעֲנִ֛י אֶעֱשֶׂ֖ה כִּ֣י אֵ֣יךְ יֵחָ֑ל וּכְבוֹדִ֖י לְאַחֵ֥ר לֹֽא־אֶתֵּֽן׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;שְׁמַ֤ע אֵלַי֙ יַֽעֲקֹ֔ב וְיִשְׂרָאֵ֖ל מְקֹרָאִ֑י אֲנִי־הוּא֙ אֲנִ֣י רִאשׁ֔וֹן אַ֖ף אֲנִ֥י אַחֲרֽוֹן׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אַף־יָדִי֙ יָ֣סְדָה אֶ֔רֶץ וִֽימִינִ֖י טִפְּחָ֣ה שָׁמָ֑יִם קֹרֵ֥א אֲנִ֛י אֲלֵיהֶ֖ם יַעַמְד֥וּ יַחְדָּֽו׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הִקָּבְצ֤וּ כֻלְּכֶם֙ וּֽשֲׁמָ֔עוּ מִ֥י בָהֶ֖ם הִגִּ֣יד אֶת־אֵ֑לֶּה יְהוָ֣ה אֲהֵב֔וֹ יַעֲשֶׂ֤ה חֶפְצוֹ֙ בְּבָבֶ֔ל וּזְרֹע֖וֹ כַּשְׂדִּֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֲנִ֥י אֲנִ֛י דִּבַּ֖רְתִּי אַף־קְרָאתִ֑יו הֲבִיאֹתִ֖יו וְהִצְלִ֥יחַ דַּרְכּֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;קִרְב֧וּ אֵלַ֣י שִׁמְעוּ־זֹ֗את לֹ֤א מֵרֹאשׁ֙ בַּסֵּ֣תֶר דִּבַּ֔רְתִּי מֵעֵ֥ת הֱיוֹתָ֖הּ שָׁ֣ם אָ֑נִי וְעַתָּ֗ה אֲדֹנָ֧י יְהוִ֛ה שְׁלָחַ֖נִי וְרוּחֽוֹ׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כֹּֽה־אָמַ֧ר יְהוָ֛ה גֹּאַלְךָ֖ קְד֣וֹשׁ יִשְׂרָאֵ֑ל אֲנִ֨י יְהוָ֤ה אֱלֹהֶ֙יךָ֙ מְלַמֶּדְךָ֣ לְהוֹעִ֔יל מַדְרִֽיכֲךָ֖ בְּדֶ֥רֶךְ תֵּלֵֽךְ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;ל֥וּא הִקְשַׁ֖בְתָּ לְמִצְוֹתָ֑י וַיְהִ֤י כַנָּהָר֙ שְׁלוֹמֶ֔ךָ וְצִדְקָתְךָ֖ כְּגַלֵּ֥י הַיָּֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיְהִ֤י כַחוֹל֙ זַרְעֶ֔ךָ וְצֶאֱצָאֵ֥י מֵעֶ֖יךָ כִּמְעֹתָ֑יו לֹֽא־יִכָּרֵ֧ת וְֽלֹא־יִשָּׁמֵ֛ד שְׁמ֖וֹ מִלְּפָנָֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;צְא֣וּ מִבָּבֶל֮ בִּרְח֣וּ מִכַּשְׂדִּים֒ בְּק֣וֹל רִנָּ֗ה הַגִּ֤ידוּ הַשְׁמִ֙יעוּ֙ זֹ֔את הוֹצִיא֖וּהָ עַד־קְצֵ֣ה הָאָ֑רֶץ אִמְר֕וּ גָּאַ֥ל יְהוָ֖ה עַבְדּ֥וֹ יַעֲקֹֽב׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְלֹ֣א צָמְא֗וּ בָּחֳרָבוֹת֙ הֽוֹלִיכָ֔ם מַ֥יִם מִצּ֖וּר הִזִּ֣יל לָ֑מוֹ וַיִּ֨בְקַע־צ֔וּר וַיָּזֻ֖בוּ מָֽיִם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֵ֣ין שָׁל֔וֹם אָמַ֥ר יְהוָ֖ה לָרְשָׁעִֽים׃ ס</P>
</TD>
<TD WIDTH="50%">
<P>1&nbsp;&#353;im&#601;&#8216;&ucirc;-z&#333;&#8217;&#x1E6F; b&ecirc;&#x1E6F;-y<sup>a</sup>&#8216;&#259;q&#333;&#x1E07; hanniq&#601;r&#257;&#8217;&icirc;m b&#601;&#353;&#275;m yi&#347;&#601;r&#257;&#8217;&#275;l &ucirc;mimm&ecirc; y&#601;h&ucirc;&#x1E0F;&acirc; y&#257;&#x1E63;&#257;&#8217;&ucirc; hanni&#353;&#601;b&#257;&#8216;&icirc;m| b&#601;&#353;&#275;m y&#601;hw&acirc; &ucirc;&#x1E07;&#275;&#8217;l&#333;h&ecirc; yi&#347;&#601;r&#257;&#8217;&#275;l yaz&#601;k&icirc;r&ucirc; l&#333;&#8217; &#x1E07;e&#8217;&#277;me&#x1E6F; w&#601;l&#333;&#8217; &#x1E07;i&#x1E63;&#601;&#x1E0F;&#257;q&acirc;: </P>
<P>2&nbsp;k&icirc;-m&#275;&#8216;&icirc;r haqq&#333;&#x1E0F;e&#353; niq&#601;r&#257;&#8217;&ucirc; w&#601;&#8216;al-&#8217;&#277;l&#333;h&ecirc; yi&#347;&#601;r&#257;&#8217;&#275;l nis&#601;m&#257;&#x1E35;&ucirc; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#353;&#601;mw&#333;: s</P>
<P>3&nbsp;h&#257;ri&#8217;&#353;&#333;nw&#333;&#x1E6F; m&#275;&#8217;&#257;z higa&#x1E0F;&#601;t&icirc; &ucirc;mip&icirc; y&#257;&#x1E63;&#601;&#8217;&ucirc; w&#601;&#8217;a&#353;&#601;m&icirc;&#8216;&#275;m pi&#x1E6F;&#601;&#8217;&#333;m &#8216;&#257;&#347;&icirc;&#x1E6F;&icirc; wat&#257;&#x1E07;&#333;&#8217;n&acirc;: </P>
<P>4&nbsp;mid<sup>a</sup>&#8216;&#601;t&icirc; k&icirc; q&#257;&#353;eh &#8217;&#257;t&acirc; w&#601;&#x1E21;&icirc;&#x1E0F; bar&#601;zel &#8216;&#257;r&#601;pe&#x1E35;&#257; &ucirc;mi&#x1E63;&#601;&#x1E25;&#259;&#x1E35;&#257; n&#601;&#x1E25;&ucirc;&#353;&acirc;: </P>
<P>5&nbsp;w&#257;&#8217;ag&icirc;&#x1E0F; l&#601;&#x1E35;&#257; m&#275;&#8217;&#257;z b&#601;&#x1E6D;erem t&#257;&#x1E07;w&#333;&#8217; hi&#353;&#601;m<sup>a</sup>&#8216;&#601;t&icirc;&#x1E35;&#257; pen-t&#333;&#8217;mar &#8216;&#257;&#x1E63;&#601;b&icirc; &#8216;&#257;&#347;&#257;m &ucirc;fis&#601;l&icirc; w&#601;nis&#601;k&icirc; &#x1E63;i&ucirc;&#257;m: </P>
<P>6&nbsp;&#353;&#257;m<sup>a</sup>&#8216;&#601;t&#257; &#x1E25;&#259;z&#275;h kull&#257;h w&#601;&#8217;atem h&#259;lw&#333;&#8217; &#x1E6F;ag&icirc;&#x1E0F;&ucirc; hi&#353;&#601;m<sup>a</sup>&#8216;&#601;t&icirc;&#x1E35;&#257; &#x1E25;&#259;&#x1E0F;&#257;&#353;w&#333;&#x1E6F; m&#275;&#8216;at&acirc; &ucirc;n&#601;&#x1E63;urw&#333;&#x1E6F; w&#601;l&#333;&#8217; y&#601;&#x1E0F;<sup>a</sup>&#8216;&#601;t&#257;m: </P>
<P>7&nbsp;&#8216;at&acirc; ni&#x1E07;&#601;r&#601;&#8217;&ucirc; w&#601;l&#333;&#8217; m&#275;&#8217;&#257;z w&#601;lif&#601;n&ecirc;-yw&#333;m w&#601;l&#333;&#8217; &#353;&#601;m<sup>a</sup>&#8216;&#601;t&#257;m pen-t&#333;&#8217;mar hinn&#275;h y&#601;&#x1E0F;<sup>a</sup>&#8216;&#601;t&icirc;n: </P>
<P>8&nbsp;gam l&#333;&#8217;-&#353;&#257;m<sup>a</sup>&#8216;&#601;t&#257; gam l&#333;&#8217; y&#257;&#x1E0F;<sup>a</sup>&#8216;&#601;t&#257; gam m&#275;&#8217;&#257;z l&#333;&#8217;-fit&#601;&#x1E25;&acirc; &#8217;&#257;z&#601;ne&#x1E35;&#257; k&icirc; y&#257;&#x1E0F;<sup>a</sup>&#8216;&#601;t&icirc; b&#257;&#x1E21;w&#333;&#x1E0F; ti&#x1E07;&#601;gw&#333;&#x1E0F; &ucirc;f&#333;&#353;&#275;&#8216;a mibe&#x1E6D;en q&#333;r&#257;&#8217; l&#257;&#x1E35;&#601;: </P>
<P>9&nbsp;l&#601;m<sup>a</sup>&#8216;an &#353;&#601;m&icirc; &#8217;a&#8217;&#259;r&icirc;&#x1E35;&#601; &#8217;ap&icirc; &ucirc;&#x1E6F;&#601;hill&#257;&#x1E6F;&icirc; &#8217;e&#x1E25;&#277;&#x1E6D;&#257;m-l&#257;&#x1E35;&#601; l&#601;&#x1E07;il&#601;t&icirc; ha&#x1E35;&#601;r&icirc;&#x1E6F;e&#x1E35;&#257;: </P>
<P>10&nbsp;hinn&#275;h &#x1E63;&#601;raf&#601;t&icirc;&#x1E35;&#257; w&#601;l&#333;&#8217; &#x1E07;&#601;&#x1E35;&#257;sef b&#601;&#x1E25;ar&#601;t&icirc;&#x1E35;&#257; b&#601;&#x1E35;&ucirc;r &#8216;&#333;n&icirc;: </P>
<P>11&nbsp;l&#601;m<sup>a</sup>&#8216;&#259;n&icirc; l&#601;m<sup>a</sup>&#8216;&#259;n&icirc; &#8217;e&#8216;&#277;&#347;eh k&icirc; &#8217;&ecirc;&#x1E35;&#601; y&#275;&#x1E25;&#257;l &ucirc;&#x1E35;&#601;&#x1E07;w&#333;&#x1E0F;&icirc; l&#601;&#8217;<sup>a</sup>&#x1E25;&#275;r l&#333;&#8217;-&#8217;et&#275;n: s</P>
<P>12&nbsp;&#353;&#601;m<sup>a</sup>&#8216; &#8217;&#275;lay y<sup>a</sup>&#8216;&#259;q&#333;&#x1E07; w&#601;yi&#347;&#601;r&#257;&#8217;&#275;l m&#601;q&#333;r&#257;&#8217;&icirc; &#8217;&#259;n&icirc;-h&ucirc;&#8217; &#8217;&#259;n&icirc; ri&#8217;&#353;w&#333;n &#8217;af &#8217;&#259;n&icirc; &#8217;<sup>a</sup>&#x1E25;&#259;rw&#333;n: </P>
<P>13&nbsp;&#8217;af-y&#257;&#x1E0F;&icirc; y&#257;s&#601;&#x1E0F;&acirc; &#8217;ere&#x1E63; w&icirc;m&icirc;n&icirc; &#x1E6D;ip&#601;&#x1E25;&acirc; &#353;&#257;m&#257;yim q&#333;r&#275;&#8217; &#8217;&#259;n&icirc; &#8217;&#259;l&ecirc;hem y<sup>a</sup>&#8216;am&#601;&#x1E0F;&ucirc; y<sup>a</sup>&#x1E25;&#601;d&#257;w: </P>
<P>14&nbsp;hiqq&#257;&#x1E07;&#601;&#x1E63;&ucirc; &#x1E35;ull&#601;&#x1E35;em &ucirc;&#353;&#259;m&#257;&#8216;&ucirc; m&icirc; &#x1E07;&acirc;em hig&icirc;&#x1E0F; &#8217;e&#x1E6F;-&#8217;&#275;lleh y&#601;hw&acirc; &#8217;&#259;h&#275;&#x1E07;w&#333; y<sup>a</sup>&#8216;&#259;&#347;eh &#x1E25;ef&#601;&#x1E63;w&#333; b&#601;&#x1E07;&#257;&#x1E07;el &ucirc;z&#601;r&#333;&#8216;w&#333; ka&#347;&#601;d&icirc;m: </P>
<P>15&nbsp;&#8217;&#259;n&icirc; &#8217;&#259;n&icirc; dibar&#601;t&icirc; &#8217;af-q&#601;r&#257;&#8217;&#x1E6F;&icirc;w h&#259;&#x1E07;&icirc;&#8217;&#333;&#x1E6F;&icirc;w w&#601;hi&#x1E63;&#601;l&icirc;&#x1E25;a dar&#601;kw&#333;: </P>
<P>16&nbsp;qir&#601;&#x1E07;&ucirc; &#8217;&#275;lay &#353;im&#601;&#8216;&ucirc;-z&#333;&#8217;&#x1E6F; l&#333;&#8217; m&#275;r&#333;&#8217;&#353; bass&#275;&#x1E6F;er dibar&#601;t&icirc; m&#275;&#8216;&#275;&#x1E6F; h&#277;yw&#333;&#x1E6F;&#257;h &#353;&#257;m &#8217;&#257;n&icirc; w&#601;&#8216;at&acirc; &#8217;&#259;&#x1E0F;&#333;n&#257;y y&#601;hwih &#353;&#601;l&#257;&#x1E25;an&icirc; w&#601;r&ucirc;&#x1E25;w&#333;: f</P>
<P>17&nbsp;k&#333;h-&#8217;&#257;mar y&#601;hw&acirc; g&#333;&#8217;al&#601;&#x1E35;&#257; q&#601;&#x1E0F;w&#333;&#353; yi&#347;&#601;r&#257;&#8217;&#275;l &#8217;&#259;n&icirc; y&#601;hw&acirc; &#8217;&#277;l&#333;hey&#x1E35;&#257; m&#601;lamme&#x1E0F;&#601;&#x1E35;&#257; l&#601;hw&#333;&#8216;&icirc;l ma&#x1E0F;&#601;r&icirc;&#x1E35;&#259;&#x1E35;&#257; b&#601;&#x1E0F;ere&#x1E35;&#601; t&#275;l&#275;&#x1E35;&#601;: </P>
<P>18&nbsp;l&ucirc;&#8217; hiq&#601;&#353;a&#x1E07;&#601;t&#257; l&#601;mi&#x1E63;&#601;w&#333;&#x1E6F;&#257;y way&#601;h&icirc; &#x1E35;ann&acirc;&#257;r &#353;&#601;lw&#333;me&#x1E35;&#257; w&#601;&#x1E63;i&#x1E0F;&#601;q&#257;&#x1E6F;&#601;&#x1E35;&#257; k&#601;&#x1E21;all&ecirc; hayy&#257;m: </P>
<P>19&nbsp;way&#601;h&icirc; &#x1E35;<sup>a</sup>&#x1E25;w&#333;l zar&#601;&#8216;e&#x1E35;&#257; w&#601;&#x1E63;e&#8217;&#277;&#x1E63;&#257;&#8217;&ecirc; m&#275;&#8216;ey&#x1E35;&#257; kim&#601;&#8216;&#333;&#x1E6F;&#257;yw l&#333;&#8217;-yik&#257;r&#275;&#x1E6F; w&#601;l&#333;&#8217;-yi&#353;&#353;&#257;m&#275;&#x1E0F; &#353;&#601;mw&#333; mill&#601;f&#257;n&#257;y: </P>
<P>20&nbsp;&#x1E63;&#601;&#8217;&ucirc; mib&#257;&#x1E07;el bir&#601;&#x1E25;&ucirc; mika&#347;&#601;d&icirc;m b&#601;qw&#333;l rinn&acirc; hag&icirc;&#x1E0F;&ucirc; ha&#353;&#601;m&icirc;&#8216;&ucirc; z&#333;&#8217;&#x1E6F; hw&#333;&#x1E63;&icirc;&#8217;&ucirc;h&#257; &#8216;a&#x1E0F;-q&#601;&#x1E63;&#275;h h&#257;&#8217;&#257;re&#x1E63; &#8217;im&#601;r&ucirc; g&#257;&#8217;al y&#601;hw&acirc; &#8216;a&#x1E07;&#601;dw&#333; y<sup>a</sup>&#8216;&#259;q&#333;&#x1E07;: </P>
<P>21&nbsp;w&#601;l&#333;&#8217; &#x1E63;&#257;m&#601;&#8217;&ucirc; b&#257;&#x1E25;&#335;r&#257;&#x1E07;w&#333;&#x1E6F; hw&#333;l&icirc;&#x1E35;&#257;m mayim mi&#x1E63;&#x1E63;&ucirc;r hizz&icirc;l l&#257;mw&#333; wayyi&#x1E07;&#601;q<sup>a</sup>&#8216;-&#x1E63;&ucirc;r wayy&#257;zu&#x1E07;&ucirc; m&#257;yim: </P>
<P>22&nbsp;&#8217;&ecirc;n &#353;&#257;lw&#333;m &#8217;&#257;mar y&#601;hw&acirc; l&#257;r&#601;&#353;&#257;&#8216;&icirc;m: s</P>
</TD>
</TABLE>
<P><HR>
<CENTER>
<A HREF="isa049">Next: Isaiah (Yisheyah) Chapter 49</A></CENTER>
</BODY>
</HTML>
