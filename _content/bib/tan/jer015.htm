<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 15</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer015.htm">Polyglot</A>&nbsp;
<A HREF="../kjv/jer015.htm">KJV</A>&nbsp;
<A HREF="../sep/jer015.htm">Sep</A>&nbsp;
<A HREF="../vul/jer015.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer014.htm">Previous</A>&nbsp;
<A HREF="jer016.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 15</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר יְהוָה֙ אֵלַ֔י אִם־יַעֲמֹ֨ד מֹשֶׁ֤ה וּשְׁמוּאֵל֙ לְפָנַ֔י אֵ֥ין נַפְשִׁ֖י אֶל־הָעָ֣ם הַזֶּ֑ה שַׁלַּ֥ח מֵֽעַל־פָּנַ֖י וְיֵצֵֽאוּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְהָיָ֛ה כִּֽי־יֹאמְר֥וּ אֵלֶ֖יךָ אָ֣נָה נֵצֵ֑א וְאָמַרְתָּ֨ אֲלֵיהֶ֜ם כֹּֽה־אָמַ֣ר יְהוָ֗ה אֲשֶׁ֨ר לַמָּ֤וֶת לַמָּ֙וֶת֙ וַאֲשֶׁ֤ר לַחֶ֙רֶב֙ לַחֶ֔רֶב וַאֲשֶׁ֤ר לָֽרָעָב֙ לָֽרָעָ֔ב וַאֲשֶׁ֥ר לַשְּׁבִ֖י לַשֶּֽׁבִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּפָקַדְתִּ֨י עֲלֵיהֶ֜ם אַרְבַּ֤ע מִשְׁפָּחוֹת֙ נְאֻם־יְהוָ֔ה אֶת־הַחֶ֣רֶב לַֽהֲרֹ֔ג וְאֶת־הַכְּלָבִ֖ים לִסְחֹ֑ב וְאֶת־ע֧וֹף הַשָּׁמַ֛יִם וְאֶת־בֶּהֱמַ֥ת הָאָ֖רֶץ לֶאֱכֹ֥ל וּלְהַשְׁחִֽית׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּנְתַתִּ֣ים <font color="brown">לזועה</font> <font color="blue">לְזַֽעֲוָ֔ה</font> לְכֹ֖ל מַמְלְכ֣וֹת הָאָ֑רֶץ בִּ֠גְלַל מְנַשֶּׁ֤ה בֶן־יְחִזְקִיָּ֙הוּ֙ מֶ֣לֶךְ יְהוּדָ֔ה עַ֥ל אֲשֶׁר־עָשָׂ֖ה בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֠י מִֽי־יַחְמֹ֤ל עָלַ֙יִךְ֙ יְר֣וּשָׁלִַ֔ם וּמִ֖י יָנ֣וּד לָ֑ךְ וּמִ֣י יָס֔וּר לִשְׁאֹ֥ל לְשָׁלֹ֖ם לָֽךְ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אַ֣תְּ נָטַ֥שְׁתְּ אֹתִ֛י נְאֻם־יְהוָ֖ה אָח֣וֹר תֵּלֵ֑כִי וָאַ֨ט אֶת־יָדִ֤י עָלַ֙יִךְ֙ וָֽאַשְׁחִיתֵ֔ךְ נִלְאֵ֖יתִי הִנָּחֵֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וָאֶזְרֵ֥ם בְּמִזְרֶ֖ה בְּשַׁעֲרֵ֣י הָאָ֑רֶץ שִׁכַּ֤לְתִּי אִבַּ֙דְתִּי֙ אֶת־עַמִּ֔י מִדַּרְכֵיהֶ֖ם לוֹא־שָֽׁבוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עָֽצְמוּ־לִ֤י אַלְמְנֹתָו֙<font color="red"><sup>q</font></sup> מֵח֣וֹל יַמִּ֔ים הֵבֵ֨אתִי לָהֶ֥ם עַל־אֵ֛ם בָּח֖וּר שֹׁדֵ֣ד בַּֽצָּהֳרָ֑יִם הִפַּ֤לְתִּי עָלֶ֙יהָ֙ פִּתְאֹ֔ם עִ֖יר וּבֶהָלֽוֹת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֻמְלְלָ֞ה יֹלֶ֣דֶת הַשִּׁבְעָ֗ה נָפְחָ֥ה נַפְשָׁ֛הּ <font color="brown">באה</font> <font color="blue">בָּ֥א</font> שִׁמְשָׁ֛הּ בְּעֹ֥ד יוֹמָ֖ם בּ֣וֹשָׁה וְחָפֵ֑רָה וּשְׁאֵֽרִיתָ֗ם לַחֶ֧רֶב אֶתֵּ֛ן לִפְנֵ֥י אֹיְבֵיהֶ֖ם נְאֻם־יְהוָֽה׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אֽוֹי־לִ֣י אִמִּ֔י כִּ֣י יְלִדְתִּ֗נִי אִ֥ישׁ רִ֛יב וְאִ֥ישׁ מָד֖וֹן לְכָל־הָאָ֑רֶץ לֹֽא־נָשִׁ֥יתִי וְלֹא־נָֽשׁוּ־בִ֖י כֻּלֹּ֥ה מְקַלְלַֽונִי׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אָמַ֣ר יְהוָ֔ה אִם־לֹ֥א <font color="brown">שרותך</font> <font color="blue">שֵֽׁרִיתִ֖יךָ<font color="red"><sup>3</font></sup></font> לְט֑וֹב אִם־ל֣וֹא׀ הִפְגַּ֣עְתִּֽי בְךָ֗ בְּעֵ֥ת־רָעָ֛ה וּבְעֵ֥ת צָרָ֖ה אֶת־הָאֹיֵֽב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הֲיָרֹ֨עַ בַּרְזֶ֧ל׀ בַּרְזֶ֛ל מִצָּפ֖וֹן וּנְחֹֽשֶׁת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;חֵילְךָ֧ וְאוֹצְרוֹתֶ֛יךָ לָבַ֥ז אֶתֵּ֖ן לֹ֣א בִמְחִ֑יר וּבְכָל־חַטֹּאותֶ֖יךָ וּבְכָל־גְּבוּלֶֽיךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהַֽעֲבַרְתִּי֙ אֶת־אֹ֣יְבֶ֔יךָ בְּאֶ֖רֶץ לֹ֣א יָדָ֑עְתָּ כִּֽי־אֵ֛שׁ קָדְחָ֥ה בְאַפִּ֖י עֲלֵיכֶ֥ם תּוּקָֽד׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אַתָּ֧ה יָדַ֣עְתָּ יְהוָ֗ה זָכְרֵ֤נִי וּפָקְדֵ֙נִי֙ וְהִנָּ֤קֶם לִי֙ מֵרֹ֣דְפַ֔י אַל־לְאֶ֥רֶךְ אַפְּךָ֖ תִּקָּחֵ֑נִי דַּ֕ע שְׂאֵתִ֥י עָלֶ֖יךָ חֶרְפָּֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;נִמְצְא֤וּ דְבָרֶ֙יךָ֙ וָאֹ֣כְלֵ֔ם וַיְהִ֤י <font color="brown">דבריך</font> <font color="blue">דְבָֽרְךָ֙</font> לִ֔י לְשָׂשׂ֖וֹן וּלְשִׂמְחַ֣ת לְבָבִ֑י כִּֽי־נִקְרָ֤א שִׁמְךָ֙ עָלַ֔י יְהוָ֖ה אֱלֹהֵ֥י צְבָאֽוֹת׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לֹֽא־יָשַׁ֥בְתִּי בְסוֹד־מְשַׂחֲקִ֖ים וָֽאֶעְלֹ֑ז מִפְּנֵ֤י יָֽדְךָ֙ בָּדָ֣ד יָשַׁ֔בְתִּי כִּֽי־זַ֖עַם מִלֵּאתָֽנִי׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לָ֣מָּה הָיָ֤ה כְאֵבִי֙ נֶ֔צַח וּמַכָּתִ֖י אֲנוּשָׁ֑ה֙ מֵֽאֲנָה֙ הֵֽרָפֵ֔א הָי֨וֹ תִֽהְיֶ֥ה לִי֙ כְּמ֣וֹ אַכְזָ֔ב מַ֖יִם לֹ֥א נֶאֱמָֽנוּ׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לָכֵ֞ן כֹּֽה־אָמַ֣ר יְהוָ֗ה אִם־תָּשׁ֤וּב וַאֲשִֽׁיבְךָ֙ לְפָנַ֣י תַּֽעֲמֹ֔ד וְאִם־תּוֹצִ֥יא יָקָ֛ר מִזּוֹלֵ֖ל כְּפִ֣י תִֽהְיֶ֑ה יָשֻׁ֤בוּ הֵ֙מָּה֙ אֵלֶ֔יךָ וְאַתָּ֖ה לֹֽא־תָשׁ֥וּב אֲלֵיהֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּנְתַתִּ֜יךָ לָעָ֣ם הַזֶּ֗ה לְחוֹמַ֤ת נְחֹ֙שֶׁת֙ בְּצוּרָ֔ה וְנִלְחֲמ֥וּ אֵלֶ֖יךָ וְלֹא־י֣וּכְלוּ לָ֑ךְ כִּֽי־אִתְּךָ֥ אֲנִ֛י לְהוֹשִֽׁיעֲךָ֥ וּלְהַצִּילֶ֖ךָ נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהִצַּלְתִּ֖יךָ מִיַּ֣ד רָעִ֑ים וּפְדִתִ֖יךָ מִכַּ֥ף עָרִצִֽים׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer y&#601;hw&acirc; &#8217;&#275;lay &#8217;im-y<sup>a</sup>&#8216;&#259;m&#333;&#x1E0F; m&#333;&#353;eh &ucirc;&#353;&#601;m&ucirc;&#8217;&#275;l l&#601;f&#257;nay &#8217;&ecirc;n naf&#601;&#353;&icirc; &#8217;el-h&#257;&#8216;&#257;m hazzeh &#353;all<sup>a</sup>&#x1E25; m&#275;&#8216;al-p&#257;nay w&#601;y&#275;&#x1E63;&#275;&#8217;&ucirc;: </P>
<P>2&nbsp;w&#601;h&#257;y&acirc; k&icirc;-y&#333;&#8217;m&#601;r&ucirc; &#8217;&#275;ley&#x1E35;&#257; &#8217;&#257;n&acirc; n&#275;&#x1E63;&#275;&#8217; w&#601;&#8217;&#257;mar&#601;t&#257; &#8217;&#259;l&ecirc;hem k&#333;h-&#8217;&#257;mar y&#601;hw&acirc; &#8217;&#259;&#353;er lamm&#257;we&#x1E6F; lamm&#257;we&#x1E6F; wa&#8217;&#259;&#353;er l<sup>a</sup>&#x1E25;ere&#x1E07; l<sup>a</sup>&#x1E25;ere&#x1E07; wa&#8217;&#259;&#353;er l&#257;r&#257;&#8216;&#257;&#x1E07; l&#257;r&#257;&#8216;&#257;&#x1E07; wa&#8217;&#259;&#353;er la&#353;&#353;&#601;&#x1E07;&icirc; la&#353;&#353;e&#x1E07;&icirc;: </P>
<P>3&nbsp;&ucirc;f&#257;qa&#x1E0F;&#601;t&icirc; &#8216;&#259;l&ecirc;hem &#8217;ar&#601;b<sup>a</sup>&#8216; mi&#353;&#601;p&#257;&#x1E25;w&#333;&#x1E6F; n&#601;&#8217;um-y&#601;hw&acirc; &#8217;e&#x1E6F;-h<sup>a</sup>&#x1E25;ere&#x1E07; lah&#259;r&#333;&#x1E21; w&#601;&#8217;e&#x1E6F;-hak&#601;l&#257;&#x1E07;&icirc;m lis&#601;&#x1E25;&#333;&#x1E07; w&#601;&#8217;e&#x1E6F;-&#8216;w&#333;f ha&#353;&#353;&#257;mayim w&#601;&#8217;e&#x1E6F;-beh&#277;ma&#x1E6F; h&#257;&#8217;&#257;re&#x1E63; le&#8217;&#277;&#x1E35;&#333;l &ucirc;l&#601;ha&#353;&#601;&#x1E25;&icirc;&#x1E6F;: </P>
<P>4&nbsp;&ucirc;n&#601;&#x1E6F;at&icirc;m <font color="brown">liz&#601;w&#257;&#8216;&acirc;</font> <font color="blue">l&#601;z<sup>a</sup>&#8216;&#259;w&acirc;</font> l&#601;&#x1E35;&#333;l mam&#601;l&#601;&#x1E35;w&#333;&#x1E6F; h&#257;&#8217;&#257;re&#x1E63; bi&#x1E21;&#601;lal m&#601;na&#353;&#353;eh &#x1E07;en-y&#601;&#x1E25;iz&#601;q&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; &#8216;al &#8217;&#259;&#353;er-&#8216;&#257;&#347;&acirc; b&icirc;r&ucirc;&#353;&#257;l&#257;im: </P>
<P>5&nbsp;k&icirc; m&icirc;-y<sup>a</sup>&#x1E25;&#601;m&#333;l &#8216;&#257;layi&#x1E35;&#601; y&#601;r&ucirc;&#353;&#257;laim &ucirc;m&icirc; y&#257;n&ucirc;&#x1E0F; l&#257;&#x1E35;&#601; &ucirc;m&icirc; y&#257;s&ucirc;r li&#353;&#601;&#8217;&#333;l l&#601;&#353;&#257;l&#333;m l&#257;&#x1E35;&#601;: </P>
<P>6&nbsp;&#8217;at&#601; n&#257;&#x1E6D;a&#353;&#601;t&#601; &#8217;&#333;&#x1E6F;&icirc; n&#601;&#8217;um-y&#601;hw&acirc; &#8217;&#257;&#x1E25;w&#333;r t&#275;l&#275;&#x1E35;&icirc; w&#257;&#8217;a&#x1E6D; &#8217;e&#x1E6F;-y&#257;&#x1E0F;&icirc; &#8216;&#257;layi&#x1E35;&#601; w&#257;&#8217;a&#353;&#601;&#x1E25;&icirc;&#x1E6F;&#275;&#x1E35;&#601; nil&#601;&#8217;&ecirc;&#x1E6F;&icirc; hinn&#257;&#x1E25;&#275;m: </P>
<P>7&nbsp;w&#257;&#8217;ez&#601;r&#275;m b&#601;miz&#601;reh b&#601;&#353;<sup>a</sup>&#8216;&#259;r&ecirc; h&#257;&#8217;&#257;re&#x1E63; &#353;ikal&#601;t&icirc; &#8217;iba&#x1E0F;&#601;t&icirc; &#8217;e&#x1E6F;-&#8216;amm&icirc; midar&#601;&#x1E35;&ecirc;hem lw&#333;&#8217;-&#353;&#257;&#x1E07;&ucirc;: </P>
<P>8&nbsp;&#8216;&#257;&#x1E63;&#601;m&ucirc;-l&icirc; &#8217;al&#601;m&#601;n&#333;&#x1E6F;&#257;w<font color="red"><sup>q</font></sup> m&#275;&#x1E25;w&#333;l yamm&icirc;m h&#275;&#x1E07;&#275;&#8217;&#x1E6F;&icirc; l&acirc;em &#8216;al-&#8217;&#275;m b&#257;&#x1E25;&ucirc;r &#353;&#333;&#x1E0F;&#275;&#x1E0F; ba&#x1E63;&#x1E63;&acirc;&#335;r&#257;yim hipal&#601;t&icirc; &#8216;&#257;leyh&#257; pi&#x1E6F;&#601;&#8217;&#333;m &#8216;&icirc;r &ucirc;&#x1E07;eh&#257;lw&#333;&#x1E6F;: </P>
<P>9&nbsp;&#8217;um&#601;l&#601;l&acirc; y&#333;le&#x1E0F;e&#x1E6F; ha&#353;&#353;i&#x1E07;&#601;&#8216;&acirc; n&#257;f&#601;&#x1E25;&acirc; naf&#601;&#353;&#257;h <font color="brown">b&#257;&#8217;&acirc;</font> <font color="blue">b&#257;&#8217;</font> &#353;im&#601;&#353;&#257;h b&#601;&#8216;&#333;&#x1E0F; yw&#333;m&#257;m bw&#333;&#353;&acirc; w&#601;&#x1E25;&#257;f&#275;r&acirc; &ucirc;&#353;&#601;&#8217;&#275;r&icirc;&#x1E6F;&#257;m l<sup>a</sup>&#x1E25;ere&#x1E07; &#8217;et&#275;n lif&#601;n&ecirc; &#8217;&#333;y&#601;&#x1E07;&ecirc;hem n&#601;&#8217;um-y&#601;hw&acirc;: s</P>
<P>10&nbsp;&#8217;w&#333;y-l&icirc; &#8217;imm&icirc; k&icirc; y&#601;li&#x1E0F;&#601;tin&icirc; &#8217;&icirc;&#353; r&icirc;&#x1E07; w&#601;&#8217;&icirc;&#353; m&#257;&#x1E0F;w&#333;n l&#601;&#x1E35;&#257;l-h&#257;&#8217;&#257;re&#x1E63; l&#333;&#8217;-n&#257;&#353;&icirc;&#x1E6F;&icirc; w&#601;l&#333;&#8217;-n&#257;&#353;&ucirc;-&#x1E07;&icirc; kull&#333;h m&#601;qal&#601;lawn&icirc;: s</P>
<P>11&nbsp;&#8217;&#257;mar y&#601;hw&acirc; &#8217;im-l&#333;&#8217; <font color="brown">&#353;&#257;rw&#333;&#x1E6F;i&#x1E35;&#257;</font> <font color="blue">&#353;&#275;r&icirc;&#x1E6F;&icirc;&#x1E35;&#257;<font color="red"><sup>3</font></sup></font> l&#601;&#x1E6D;w&#333;&#x1E07; &#8217;im-lw&#333;&#8217;| hif&#601;g<sup>a</sup>&#8216;&#601;t&icirc; &#x1E07;&#601;&#x1E35;&#257; b&#601;&#8216;&#275;&#x1E6F;-r&#257;&#8216;&acirc; &ucirc;&#x1E07;&#601;&#8216;&#275;&#x1E6F; &#x1E63;&#257;r&acirc; &#8217;e&#x1E6F;-h&#257;&#8217;&#333;y&#275;&#x1E07;: </P>
<P>12&nbsp;h&#259;y&#257;r&#333;&#8216;a bar&#601;zel| bar&#601;zel mi&#x1E63;&#x1E63;&#257;fw&#333;n &ucirc;n&#601;&#x1E25;&#333;&#353;e&#x1E6F;: </P>
<P>13&nbsp;&#x1E25;&ecirc;l&#601;&#x1E35;&#257; w&#601;&#8217;w&#333;&#x1E63;&#601;rw&#333;&#x1E6F;ey&#x1E35;&#257; l&#257;&#x1E07;az &#8217;et&#275;n l&#333;&#8217; &#x1E07;im&#601;&#x1E25;&icirc;r &ucirc;&#x1E07;&#601;&#x1E35;&#257;l-&#x1E25;a&#x1E6D;&#x1E6D;&#333;&#8217;w&#x1E6F;ey&#x1E35;&#257; &ucirc;&#x1E07;&#601;&#x1E35;&#257;l-g&#601;&#x1E07;&ucirc;ley&#x1E35;&#257;: </P>
<P>14&nbsp;w&#601;h<sup>a</sup>&#8216;&#259;&#x1E07;ar&#601;t&icirc; &#8217;e&#x1E6F;-&#8217;&#333;y&#601;&#x1E07;ey&#x1E35;&#257; b&#601;&#8217;ere&#x1E63; l&#333;&#8217; y&#257;&#x1E0F;&#257;&#8216;&#601;t&#257; k&icirc;-&#8217;&#275;&#353; q&#257;&#x1E0F;&#601;&#x1E25;&acirc; &#x1E07;&#601;&#8217;ap&icirc; &#8216;&#259;l&ecirc;&#x1E35;em t&ucirc;q&#257;&#x1E0F;: s</P>
<P>15&nbsp;&#8217;at&acirc; y&#257;&#x1E0F;<sup>a</sup>&#8216;&#601;t&#257; y&#601;hw&acirc; z&#257;&#x1E35;&#601;r&#275;n&icirc; &ucirc;f&#257;q&#601;&#x1E0F;&#275;n&icirc; w&#601;hinn&#257;qem l&icirc; m&#275;r&#333;&#x1E0F;&#601;fay &#8217;al-l&#601;&#8217;ere&#x1E35;&#601; &#8217;ap&#601;&#x1E35;&#257; tiqq&#257;&#x1E25;&#275;n&icirc; d<sup>a</sup>&#8216; &#347;&#601;&#8217;&#275;&#x1E6F;&icirc; &#8216;&#257;ley&#x1E35;&#257; &#x1E25;er&#601;p&acirc;: </P>
<P>16&nbsp;nim&#601;&#x1E63;&#601;&#8217;&ucirc; &#x1E0F;&#601;&#x1E07;&#257;rey&#x1E35;&#257; w&#257;&#8217;&#333;&#x1E35;&#601;l&#275;m way&#601;h&icirc; <font color="brown">&#x1E0F;&#601;&#x1E07;&#257;rey&#x1E35;&#257;</font> <font color="blue">&#x1E0F;&#601;&#x1E07;&#257;r&#601;&#x1E35;&#257;</font> l&icirc; l&#601;&#347;&#257;&#347;w&#333;n &ucirc;l&#601;&#347;im&#601;&#x1E25;a&#x1E6F; l&#601;&#x1E07;&#257;&#x1E07;&icirc; k&icirc;-niq&#601;r&#257;&#8217; &#353;im&#601;&#x1E35;&#257; &#8216;&#257;lay y&#601;hw&acirc; &#8217;&#277;l&#333;h&ecirc; &#x1E63;&#601;&#x1E07;&#257;&#8217;w&#333;&#x1E6F;: s</P>
<P>17&nbsp;l&#333;&#8217;-y&#257;&#353;a&#x1E07;&#601;t&icirc; &#x1E07;&#601;sw&#333;&#x1E0F;-m&#601;&#347;<sup>a</sup>&#x1E25;&#259;q&icirc;m w&#257;&#8217;e&#8216;&#601;l&#333;z mip&#601;n&ecirc; y&#257;&#x1E0F;&#601;&#x1E35;&#257; b&#257;&#x1E0F;&#257;&#x1E0F; y&#257;&#353;a&#x1E07;&#601;t&icirc; k&icirc;-z<sup>a</sup>&#8216;am mill&#275;&#8217;&#x1E6F;&#257;n&icirc;: s</P>
<P>18&nbsp;l&#257;mm&acirc; h&#257;y&acirc; &#x1E35;&#601;&#8217;&#275;&#x1E07;&icirc; ne&#x1E63;<sup>a</sup>&#x1E25; &ucirc;mak&#257;&#x1E6F;&icirc; &#8217;&#259;n&ucirc;&#353;&acirc; m&#275;&#8217;&#259;n&acirc; h&#275;r&#257;f&#275;&#8217; h&#257;yw&#333; &#x1E6F;ih&#601;yeh l&icirc; k&#601;mw&#333; &#8217;a&#x1E35;&#601;z&#257;&#x1E07; mayim l&#333;&#8217; ne&#8217;&#277;m&#257;n&ucirc;: s</P>
<P>19&nbsp;l&#257;&#x1E35;&#275;n k&#333;h-&#8217;&#257;mar y&#601;hw&acirc; &#8217;im-t&#257;&#353;&ucirc;&#x1E07; wa&#8217;&#259;&#353;&icirc;&#x1E07;&#601;&#x1E35;&#257; l&#601;f&#257;nay t<sup>a</sup>&#8216;&#259;m&#333;&#x1E0F; w&#601;&#8217;im-tw&#333;&#x1E63;&icirc;&#8217; y&#257;q&#257;r mizzw&#333;l&#275;l k&#601;f&icirc; &#x1E6F;ih&#601;yeh y&#257;&#353;u&#x1E07;&ucirc; h&#275;mm&acirc; &#8217;&#275;ley&#x1E35;&#257; w&#601;&#8217;at&acirc; l&#333;&#8217;-&#x1E6F;&#257;&#353;&ucirc;&#x1E07; &#8217;&#259;l&ecirc;hem: </P>
<P>20&nbsp;&ucirc;n&#601;&#x1E6F;at&icirc;&#x1E35;&#257; l&#257;&#8216;&#257;m hazzeh l&#601;&#x1E25;w&#333;ma&#x1E6F; n&#601;&#x1E25;&#333;&#353;e&#x1E6F; b&#601;&#x1E63;&ucirc;r&acirc; w&#601;nil&#601;&#x1E25;&#259;m&ucirc; &#8217;&#275;ley&#x1E35;&#257; w&#601;l&#333;&#8217;-y&ucirc;&#x1E35;&#601;l&ucirc; l&#257;&#x1E35;&#601; k&icirc;-&#8217;it&#601;&#x1E35;&#257; &#8217;&#259;n&icirc; l&#601;hw&#333;&#353;&icirc;&#8216;&#259;&#x1E35;&#257; &ucirc;l&#601;ha&#x1E63;&#x1E63;&icirc;le&#x1E35;&#257; n&#601;&#8217;um-y&#601;hw&acirc;: </P>
<P>21&nbsp;w&#601;hi&#x1E63;&#x1E63;al&#601;t&icirc;&#x1E35;&#257; m&icirc;ya&#x1E0F; r&#257;&#8216;&icirc;m &ucirc;f&#601;&#x1E0F;i&#x1E6F;&icirc;&#x1E35;&#257; mikaf &#8216;&#257;ri&#x1E63;&icirc;m: f</P>
</TD>
</TABLE>
<P><HR>
<CENTER>
<A HREF="jer016.htm">Next: Jeremiah (Yermiyah) Chapter 16</A></CENTER>
</BODY>
</HTML>
