<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 34</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze034">Polyglot</A>&nbsp;
<A HREF="../kjv/eze034">KJV</A>&nbsp;
<A HREF="../sep/eze034">Sep</A>&nbsp;
<A HREF="../vul/eze034">Vul</A>&nbsp;

<BR>
<BR><A HREF="eze">Ezekiel (Yechezqel) Index</A><BR>
&nbsp;
<A HREF="eze033">Previous</A>&nbsp;
<A HREF="eze035">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 34</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בֶּן־אָדָ֕ם הִנָּבֵ֖א עַל־רוֹעֵ֣י יִשְׂרָאֵ֑ל הִנָּבֵ֣א וְאָמַרְתָּ֩ אֲלֵיהֶ֨ם לָרֹעִ֜ים כֹּ֥ה<font color="red"><sup>1</font></sup> אָמַ֣ר׀ אֲדֹנָ֣י יְהוִ֗ה ה֤וֹי רֹעֵֽי־יִשְׂרָאֵל֙ אֲשֶׁ֤ר הָיוּ֙ רֹעִ֣ים אוֹתָ֔ם הֲל֣וֹא הַצֹּ֔אן יִרְע֖וּ הָרֹעִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֶת־הַחֵ֤לֶב תֹּאכֵ֙לוּ֙ וְאֶת־הַצֶּ֣מֶר תִּלְבָּ֔שׁוּ הַבְּרִיאָ֖ה תִּזְבָּ֑חוּ הַצֹּ֖אן לֹ֥א תִרְעֽוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֶֽת־הַנַּחְלוֹת֩ לֹ֨א חִזַּקְתֶּ֜ם וְאֶת־הַחוֹלָ֣ה לֹֽא־רִפֵּאתֶ֗ם וְלַנִּשְׁבֶּ֙רֶת֙ לֹ֣א חֲבַשְׁתֶּ֔ם וְאֶת־הַנִּדַּ֙חַת֙ לֹ֣א הֲשֵׁבֹתֶ֔ם וְאֶת־הָאֹבֶ֖דֶת לֹ֣א בִקַּשְׁתֶּ֑ם וּבְחָזְקָ֛ה רְדִיתֶ֥ם אֹתָ֖ם וּבְפָֽרֶךְ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַתְּפוּצֶ֖ינָה מִבְּלִ֣י רֹעֶ֑ה וַתִּהְיֶ֧ינָה לְאָכְלָ֛ה לְכָל־חַיַּ֥ת הַשָּׂדֶ֖ה וַתְּפוּצֶֽינָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יִשְׁגּ֤וּ צֹאנִי֙ בְּכָל־הֶ֣הָרִ֔ים וְעַ֖ל כָּל־גִּבְעָ֣ה רָמָ֑ה וְעַ֨ל כָּל־פְּנֵ֤י הָאָ֙רֶץ֙ נָפֹ֣צוּ צֹאנִ֔י וְאֵ֥ין דּוֹרֵ֖שׁ וְאֵ֥ין מְבַקֵּֽשׁ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לָכֵ֣ן רֹעִ֔ים שִׁמְע֖וּ אֶת־דְּבַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;חַי־אָ֜נִי נְאֻ֣ם׀ אֲדֹנָ֣י יְהוִ֗ה אִם־לֹ֣א יַ֣עַן הֱיֽוֹת־צֹאנִ֣י׀ לָבַ֡ז וַתִּֽהְיֶינָה֩ צֹאנִ֨י לְאָכְלָ֜ה לְכָל־חַיַּ֤ת הַשָּׂדֶה֙ מֵאֵ֣ין רֹעֶ֔ה וְלֹֽא־דָרְשׁ֥וּ רֹעַ֖י אֶת־צֹאנִ֑י וַיִּרְע֤וּ הָֽרֹעִים֙ אוֹתָ֔ם וְאֶת־צֹאנִ֖י לֹ֥א רָעֽוּ׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לָכֵן֙ הָֽרֹעִ֔ים שִׁמְע֖וּ דְּבַר־יְהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כֹּה־אָמַ֞ר אֲדֹנָ֣י יְהוִ֗ה הִנְנִ֨י אֶֽל־הָרֹעִ֜ים וְֽדָרַשְׁתִּ֧י אֶת־צֹאנִ֣י מִיָּדָ֗ם וְהִשְׁבַּתִּים֙ מֵרְע֣וֹת צֹ֔אן וְלֹא־יִרְע֥וּ ע֛וֹד הָרֹעִ֖ים אוֹתָ֑ם וְהִצַּלְתִּ֤י צֹאנִי֙ מִפִּיהֶ֔ם וְלֹֽא־תִהְיֶ֥יןָ לָהֶ֖ם לְאָכְלָֽה׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֛י כֹּ֥ה אָמַ֖ר אֲדֹנָ֣י יְהוִ֑ה הִנְנִי־אָ֕נִי וְדָרַשְׁתִּ֥י אֶת־צֹאנִ֖י וּבִקַּרְתִּֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כְּבַקָּרַת֩ רֹעֶ֨ה עֶדְר֜וֹ בְּיוֹם־הֱיוֹת֤וֹ בְתוֹךְ־צֹאנוֹ֙ נִפְרָשׁ֔וֹת כֵּ֖ן אֲבַקֵּ֣ר אֶת־צֹאנִ֑י וְהִצַּלְתִּ֣י אֶתְהֶ֗ם מִכָּל־הַמְּקוֹמֹת֙ אֲשֶׁ֣ר נָפֹ֣צוּ שָׁ֔ם בְּי֥וֹם עָנָ֖ן וַעֲרָפֶֽל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהוֹצֵאתִ֣ים מִן־הָעַמִּ֗ים וְקִבַּצְתִּים֙ מִן־הָ֣אֲרָצ֔וֹת וַהֲבִיאֹתִ֖ים אֶל־אַדְמָתָ֑ם וּרְעִיתִים֙ אֶל־הָרֵ֣י יִשְׂרָאֵ֔ל בָּאֲפִיקִ֕ים וּבְכֹ֖ל מוֹשְׁבֵ֥י הָאָֽרֶץ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;בְּמִרְעֶה־טּוֹב֙ אֶרְעֶ֣ה אֹתָ֔ם וּבְהָרֵ֥י מְרֽוֹם־יִשְׂרָאֵ֖ל יִהְיֶ֣ה נְוֵהֶ֑ם שָׁ֤ם תִּרְבַּ֙צְנָה֙ בְּנָ֣וֶה טּ֔וֹב וּמִרְעֶ֥ה שָׁמֵ֛ן תִּרְעֶ֖ינָה אֶל־הָרֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֲנִ֨י אֶרְעֶ֤ה צֹאנִי֙ וַאֲנִ֣י אַרְבִּיצֵ֔ם נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אֶת־הָאֹבֶ֤דֶת אֲבַקֵּשׁ֙ וְאֶת־הַנִּדַּ֣חַת אָשִׁ֔יב וְלַנִּשְׁבֶּ֣רֶת אֶחֱבֹ֔שׁ וְאֶת־הַחוֹלָ֖ה אֲחַזֵּ֑ק וְאֶת־הַשְּׁמֵנָ֧ה וְאֶת־הַחֲזָקָ֛ה אַשְׁמִ֖יד אֶרְעֶ֥נָּה בְמִשְׁפָּֽט׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאַתֵּ֣נָה צֹאנִ֔י כֹּ֥ה אָמַ֖ר אֲדֹנָ֣י יְהוִ֑ה הִנְנִ֤י שֹׁפֵט֙ בֵּֽין־שֶׂ֣ה לָשֶׂ֔ה לָאֵילִ֖ים וְלָעַתּוּדִֽים׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;הַמְעַ֣ט מִכֶּ֗ם הַמִּרְעֶ֤ה הַטּוֹב֙ תִּרְע֔וּ וְיֶ֙תֶר֙ מִרְעֵיכֶ֔ם תִּרְמְס֖וּ בְּרַגְלֵיכֶ֑ם וּמִשְׁקַע־מַ֣יִם תִּשְׁתּ֔וּ וְאֵת֙ הַנּ֣וֹתָרִ֔ים בְּרַגְלֵיכֶ֖ם תִּרְפֹּשֽׂוּן׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְצֹאנִ֑י מִרְמַ֤ס רַגְלֵיכֶם֙ תִּרְעֶ֔ינָה וּמִרְפַּ֥שׂ רַגְלֵיכֶ֖ם תִּשְׁתֶּֽינָה׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לָכֵ֗ן כֹּ֥ה אָמַ֛ר אֲדֹנָ֥י יְהוִ֖ה אֲלֵיהֶ֑ם הִנְנִי־אָ֕נִי וְשָֽׁפַטְתִּי֙ בֵּֽין־שֶׂ֣ה בִרְיָ֔ה וּבֵ֥ין שֶׂ֖ה רָזָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;יַ֗עַן בְּצַ֤ד וּבְכָתֵף֙ תֶּהְדֹּ֔פוּ וּבְקַרְנֵיכֶ֥ם תְּנַגְּח֖וּ כָּל־הַנַּחְל֑וֹת עַ֣ד אֲשֶׁ֧ר הֲפִיצוֹתֶ֛ם אוֹתָ֖נָה אֶל־הַחֽוּצָה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְהוֹשַׁעְתִּ֣י לְצֹאנִ֔י וְלֹֽא־תִהְיֶ֥ינָה ע֖וֹד לָבַ֑ז וְשָׁ֣פַטְתִּ֔י בֵּ֥ין שֶׂ֖ה לָשֶֽׂה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַהֲקִמֹתִ֨י עֲלֵיהֶ֜ם רֹעֶ֤ה אֶחָד֙ וְרָעָ֣ה אֶתְהֶ֔ן אֵ֖ת עַבְדִּ֣י דָוִ֑יד ה֚וּא יִרְעֶ֣ה אֹתָ֔ם וְהֽוּא־יִהְיֶ֥ה לָהֶ֖ן לְרֹעֶֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַאֲנִ֣י יְהוָ֗ה אֶהְיֶ֤ה לָהֶם֙ לֵֽאלֹהִ֔ים וְעַבְדִּ֥י דָוִ֖ד נָשִׂ֣יא בְתוֹכָ֑ם אֲנִ֥י יְהוָ֖ה דִּבַּֽרְתִּי׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְכָרַתִּ֤י לָהֶם֙ בְּרִ֣ית שָׁל֔וֹם וְהִשְׁבַּתִּ֥י חַיָּֽה־רָעָ֖ה מִן־הָאָ֑רֶץ וְיָשְׁב֤וּ בַמִּדְבָּר֙ לָבֶ֔טַח וְיָשְׁנ֖וּ בַּיְּעָרִֽים׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְנָתַתִּ֥י אוֹתָ֛ם וּסְבִיב֥וֹת גִּבְעָתִ֖י בְּרָכָ֑ה וְהוֹרַדְתִּ֤י הַגֶּ֙שֶׁם֙ בְּעִתּ֔וֹ גִּשְׁמֵ֥י בְרָכָ֖ה יִֽהְיֽוּ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְנָתַן֩ עֵ֨ץ הַשָּׂדֶ֜ה אֶת־פִּרְי֗וֹ וְהָאָ֙רֶץ֙ תִּתֵּ֣ן יְבוּלָ֔הּ וְהָי֥וּ עַל־אַדְמָתָ֖ם לָבֶ֑טַח וְֽיָדְע֞וּ כִּי־אֲנִ֣י יְהוָ֗ה בְּשִׁבְרִי֙ אֶת־מֹט֣וֹת עֻלָּ֔ם וְהִ֨צַּלְתִּ֔ים מִיַּ֖ד הָעֹבְדִ֥ים בָּהֶֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְלֹא־יִהְי֨וּ ע֥וֹד בַּז֙ לַגּוֹיִ֔ם וְחַיַּ֥ת הָאָ֖רֶץ לֹ֣א תֹאכְלֵ֑ם וְיָשְׁב֥וּ לָבֶ֖טַח וְאֵ֥ין מַחֲרִֽיד׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַהֲקִמֹתִ֥י לָהֶ֛ם מַטָּ֖ע לְשֵׁ֑ם וְלֹֽא־יִהְי֨וּ ע֜וֹד אֲסֻפֵ֤י רָעָב֙ בָּאָ֔רֶץ וְלֹֽא־יִשְׂא֥וּ ע֖וֹד כְּלִמַּ֥ת הַגּוֹיִֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְיָדְע֗וּ כִּ֣י אֲנִ֧י יְהוָ֛ה אֱלֹהֵיהֶ֖ם אִתָּ֑ם וְהֵ֗מָּה עַמִּי֙ בֵּ֣ית יִשְׂרָאֵ֔ל נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְאַתֵּ֥ן צֹאנִ֛י צֹ֥אן מַרְעִיתִ֖י אָדָ֣ם אַתֶּ֑ם אֲנִי֙ אֱלֹ֣הֵיכֶ֔ם נְאֻ֖ם אֲדֹנָ֥י יְהוִֽה׃ פ</P>
</TD>
<TD WIDTH="50%">
<P>1&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>2&nbsp;ben-&#8217;&#257;&#x1E0F;&#257;m hinn&#257;&#x1E07;&#275;&#8217; &#8216;al-rw&#333;&#8216;&ecirc; yi&#347;&#601;r&#257;&#8217;&#275;l hinn&#257;&#x1E07;&#275;&#8217; w&#601;&#8217;&#257;mar&#601;t&#257; &#8217;&#259;l&ecirc;hem l&#257;r&#333;&#8216;&icirc;m k&#333;h<font color="red"><sup>1</font></sup> &#8217;&#257;mar| &#8217;&#259;&#x1E0F;&#333;n&#257;y y&#601;hwih hw&#333;y r&#333;&#8216;&ecirc;-yi&#347;&#601;r&#257;&#8217;&#275;l &#8217;&#259;&#353;er h&#257;y&ucirc; r&#333;&#8216;&icirc;m &#8217;w&#333;&#x1E6F;&#257;m h&#259;lw&#333;&#8217; ha&#x1E63;&#x1E63;&#333;&#8217;n yir&#601;&#8216;&ucirc; h&#257;r&#333;&#8216;&icirc;m: </P>
<P>3&nbsp;&#8217;e&#x1E6F;-h<sup>a</sup>&#x1E25;&#275;le&#x1E07; t&#333;&#8217;&#x1E35;&#275;l&ucirc; w&#601;&#8217;e&#x1E6F;-ha&#x1E63;&#x1E63;emer til&#601;b&#257;&#353;&ucirc; hab&#601;r&icirc;&#8217;&acirc; tiz&#601;b&#257;&#x1E25;&ucirc; ha&#x1E63;&#x1E63;&#333;&#8217;n l&#333;&#8217; &#x1E6F;ir&#601;&#8216;&ucirc;: </P>
<P>4&nbsp;&#8217;e&#x1E6F;-hann<sup>a</sup>&#x1E25;&#601;lw&#333;&#x1E6F; l&#333;&#8217; &#x1E25;izzaq&#601;tem w&#601;&#8217;e&#x1E6F;-h<sup>a</sup>&#x1E25;w&#333;l&acirc; l&#333;&#8217;-rip&#275;&#8217;&#x1E6F;em w&#601;lanni&#353;&#601;bere&#x1E6F; l&#333;&#8217; &#x1E25;&#259;&#x1E07;a&#353;&#601;tem w&#601;&#8217;e&#x1E6F;-hannid<sup>a</sup>&#x1E25;a&#x1E6F; l&#333;&#8217; h&#259;&#353;&#275;&#x1E07;&#333;&#x1E6F;em w&#601;&#8217;e&#x1E6F;-h&#257;&#8217;&#333;&#x1E07;e&#x1E0F;e&#x1E6F; l&#333;&#8217; &#x1E07;iqqa&#353;&#601;tem &ucirc;&#x1E07;&#601;&#x1E25;&#257;z&#601;q&acirc; r&#601;&#x1E0F;&icirc;&#x1E6F;em &#8217;&#333;&#x1E6F;&#257;m &ucirc;&#x1E07;&#601;f&#257;re&#x1E35;&#601;: </P>
<P>5&nbsp;wat&#601;f&ucirc;&#x1E63;eyn&acirc; mib&#601;l&icirc; r&#333;&#8216;eh watih&#601;yeyn&acirc; l&#601;&#8217;&#257;&#x1E35;&#601;l&acirc; l&#601;&#x1E35;&#257;l-&#x1E25;ayya&#x1E6F; ha&#347;&#347;&#257;&#x1E0F;eh wat&#601;f&ucirc;&#x1E63;eyn&acirc;: </P>
<P>6&nbsp;yi&#353;&#601;g&ucirc; &#x1E63;&#333;&#8217;n&icirc; b&#601;&#x1E35;&#257;l-heh&#257;r&icirc;m w&#601;&#8216;al k&#257;l-gi&#x1E07;&#601;&#8216;&acirc; r&#257;m&acirc; w&#601;&#8216;al k&#257;l-p&#601;n&ecirc; h&#257;&#8217;&#257;re&#x1E63; n&#257;f&#333;&#x1E63;&ucirc; &#x1E63;&#333;&#8217;n&icirc; w&#601;&#8217;&ecirc;n dw&#333;r&#275;&#353; w&#601;&#8217;&ecirc;n m&#601;&#x1E07;aqq&#275;&#353;: </P>
<P>7&nbsp;l&#257;&#x1E35;&#275;n r&#333;&#8216;&icirc;m &#353;im&#601;&#8216;&ucirc; &#8217;e&#x1E6F;-d&#601;&#x1E07;ar y&#601;hw&acirc;: </P>
<P>8&nbsp;&#x1E25;ay-&#8217;&#257;n&icirc; n&#601;&#8217;um| &#8217;&#259;&#x1E0F;&#333;n&#257;y y&#601;hwih &#8217;im-l&#333;&#8217; y<sup>a</sup>&#8216;an h&#277;yw&#333;&#x1E6F;-&#x1E63;&#333;&#8217;n&icirc;| l&#257;&#x1E07;az watih&#601;yeyn&acirc; &#x1E63;&#333;&#8217;n&icirc; l&#601;&#8217;&#257;&#x1E35;&#601;l&acirc; l&#601;&#x1E35;&#257;l-&#x1E25;ayya&#x1E6F; ha&#347;&#347;&#257;&#x1E0F;eh m&#275;&#8217;&ecirc;n r&#333;&#8216;eh w&#601;l&#333;&#8217;-&#x1E0F;&#257;r&#601;&#353;&ucirc; r&#333;&#8216;ay &#8217;e&#x1E6F;-&#x1E63;&#333;&#8217;n&icirc; wayyir&#601;&#8216;&ucirc; h&#257;r&#333;&#8216;&icirc;m &#8217;w&#333;&#x1E6F;&#257;m w&#601;&#8217;e&#x1E6F;-&#x1E63;&#333;&#8217;n&icirc; l&#333;&#8217; r&#257;&#8216;&ucirc;: s</P>
<P>9&nbsp;l&#257;&#x1E35;&#275;n h&#257;r&#333;&#8216;&icirc;m &#353;im&#601;&#8216;&ucirc; d&#601;&#x1E07;ar-y&#601;hw&acirc;: </P>
<P>10&nbsp;k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih hin&#601;n&icirc; &#8217;el-h&#257;r&#333;&#8216;&icirc;m w&#601;&#x1E0F;&#257;ra&#353;&#601;t&icirc; &#8217;e&#x1E6F;-&#x1E63;&#333;&#8217;n&icirc; m&icirc;y&#257;&#x1E0F;&#257;m w&#601;hi&#353;&#601;bat&icirc;m m&#275;r&#601;&#8216;w&#333;&#x1E6F; &#x1E63;&#333;&#8217;n w&#601;l&#333;&#8217;-yir&#601;&#8216;&ucirc; &#8216;w&#333;&#x1E0F; h&#257;r&#333;&#8216;&icirc;m &#8217;w&#333;&#x1E6F;&#257;m w&#601;hi&#x1E63;&#x1E63;al&#601;t&icirc; &#x1E63;&#333;&#8217;n&icirc; mip&icirc;hem w&#601;l&#333;&#8217;-&#x1E6F;ih&#601;yeyn&#257; l&acirc;em l&#601;&#8217;&#257;&#x1E35;&#601;l&acirc;: s</P>
<P>11&nbsp;k&icirc; k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih hin&#601;n&icirc;-&#8217;&#257;n&icirc; w&#601;&#x1E0F;&#257;ra&#353;&#601;t&icirc; &#8217;e&#x1E6F;-&#x1E63;&#333;&#8217;n&icirc; &ucirc;&#x1E07;iqqar&#601;t&icirc;m: </P>
<P>12&nbsp;k&#601;&#x1E07;aqq&#257;ra&#x1E6F; r&#333;&#8216;eh &#8216;e&#x1E0F;&#601;rw&#333; b&#601;yw&#333;m-h&#277;yw&#333;&#x1E6F;w&#333; &#x1E07;&#601;&#x1E6F;w&#333;&#x1E35;&#601;-&#x1E63;&#333;&#8217;nw&#333; nif&#601;r&#257;&#353;w&#333;&#x1E6F; k&#275;n &#8217;&#259;&#x1E07;aqq&#275;r &#8217;e&#x1E6F;-&#x1E63;&#333;&#8217;n&icirc; w&#601;hi&#x1E63;&#x1E63;al&#601;t&icirc; &#8217;e&#x1E6F;&#601;hem mik&#257;l-hamm&#601;qw&#333;m&#333;&#x1E6F; &#8217;&#259;&#353;er n&#257;f&#333;&#x1E63;&ucirc; &#353;&#257;m b&#601;yw&#333;m &#8216;&#257;n&#257;n w<sup>a</sup>&#8216;&#259;r&#257;fel: </P>
<P>13&nbsp;w&#601;hw&#333;&#x1E63;&#275;&#8217;&#x1E6F;&icirc;m min-h&#257;&#8216;amm&icirc;m w&#601;qiba&#x1E63;&#601;t&icirc;m min-h&#257;&#8217;&#259;r&#257;&#x1E63;w&#333;&#x1E6F; wah&#259;&#x1E07;&icirc;&#8217;&#333;&#x1E6F;&icirc;m &#8217;el-&#8217;a&#x1E0F;&#601;m&#257;&#x1E6F;&#257;m &ucirc;r&#601;&#8216;&icirc;&#x1E6F;&icirc;m &#8217;el-h&#257;r&ecirc; yi&#347;&#601;r&#257;&#8217;&#275;l b&#257;&#8217;&#259;f&icirc;q&icirc;m &ucirc;&#x1E07;&#601;&#x1E35;&#333;l mw&#333;&#353;&#601;&#x1E07;&ecirc; h&#257;&#8217;&#257;re&#x1E63;: </P>
<P>14&nbsp;b&#601;mir&#601;&#8216;eh-&#x1E6D;&#x1E6D;w&#333;&#x1E07; &#8217;er&#601;&#8216;eh &#8217;&#333;&#x1E6F;&#257;m &ucirc;&#x1E07;&#601;h&#257;r&ecirc; m&#601;rw&#333;m-yi&#347;&#601;r&#257;&#8217;&#275;l yih&#601;yeh n&#601;w&#275;hem &#353;&#257;m tir&#601;ba&#x1E63;&#601;n&acirc; b&#601;n&#257;weh &#x1E6D;&#x1E6D;w&#333;&#x1E07; &ucirc;mir&#601;&#8216;eh &#353;&#257;m&#275;n tir&#601;&#8216;eyn&acirc; &#8217;el-h&#257;r&ecirc; yi&#347;&#601;r&#257;&#8217;&#275;l: </P>
<P>15&nbsp;&#8217;&#259;n&icirc; &#8217;er&#601;&#8216;eh &#x1E63;&#333;&#8217;n&icirc; wa&#8217;&#259;n&icirc; &#8217;ar&#601;b&icirc;&#x1E63;&#275;m n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>16&nbsp;&#8217;e&#x1E6F;-h&#257;&#8217;&#333;&#x1E07;e&#x1E0F;e&#x1E6F; &#8217;&#259;&#x1E07;aqq&#275;&#353; w&#601;&#8217;e&#x1E6F;-hannid<sup>a</sup>&#x1E25;a&#x1E6F; &#8217;&#257;&#353;&icirc;&#x1E07; w&#601;lanni&#353;&#601;bere&#x1E6F; &#8217;e&#x1E25;&#277;&#x1E07;&#333;&#353; w&#601;&#8217;e&#x1E6F;-h<sup>a</sup>&#x1E25;w&#333;l&acirc; &#8217;&#259;&#x1E25;azz&#275;q w&#601;&#8217;e&#x1E6F;-ha&#353;&#353;&#601;m&#275;n&acirc; w&#601;&#8217;e&#x1E6F;-h<sup>a</sup>&#x1E25;&#259;z&#257;q&acirc; &#8217;a&#353;&#601;m&icirc;&#x1E0F; &#8217;er&#601;&#8216;enn&acirc; &#x1E07;&#601;mi&#353;&#601;p&#257;&#x1E6D;: </P>
<P>17&nbsp;w&#601;&#8217;at&#275;n&acirc; &#x1E63;&#333;&#8217;n&icirc; k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih hin&#601;n&icirc; &#353;&#333;f&#275;&#x1E6D; b&ecirc;n-&#347;eh l&#257;&#347;eh l&#257;&#8217;&ecirc;l&icirc;m w&#601;l&#257;&#8216;at&ucirc;&#x1E0F;&icirc;m: </P>
<P>18&nbsp;ham&#601;&#8216;a&#x1E6D; mikem hammir&#601;&#8216;eh ha&#x1E6D;&#x1E6D;w&#333;&#x1E07; tir&#601;&#8216;&ucirc; w&#601;ye&#x1E6F;er mir&#601;&#8216;&ecirc;&#x1E35;em tir&#601;m&#601;s&ucirc; b&#601;ra&#x1E21;&#601;l&ecirc;&#x1E35;em &ucirc;mi&#353;&#601;q<sup>a</sup>&#8216;-mayim ti&#353;&#601;t&ucirc; w&#601;&#8217;&#275;&#x1E6F; hannw&#333;&#x1E6F;&#257;r&icirc;m b&#601;ra&#x1E21;&#601;l&ecirc;&#x1E35;em tir&#601;p&#333;&#347;&ucirc;n: </P>
<P>19&nbsp;w&#601;&#x1E63;&#333;&#8217;n&icirc; mir&#601;mas ra&#x1E21;&#601;l&ecirc;&#x1E35;em tir&#601;&#8216;eyn&acirc; &ucirc;mir&#601;pa&#347; ra&#x1E21;&#601;l&ecirc;&#x1E35;em ti&#353;&#601;teyn&acirc;: s</P>
<P>20&nbsp;l&#257;&#x1E35;&#275;n k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &#8217;&#259;l&ecirc;hem hin&#601;n&icirc;-&#8217;&#257;n&icirc; w&#601;&#353;&#257;fa&#x1E6D;&#601;t&icirc; b&ecirc;n-&#347;eh &#x1E07;ir&#601;y&acirc; &ucirc;&#x1E07;&ecirc;n &#347;eh r&#257;z&acirc;: </P>
<P>21&nbsp;y<sup>a</sup>&#8216;an b&#601;&#x1E63;a&#x1E0F; &ucirc;&#x1E07;&#601;&#x1E35;&#257;&#x1E6F;&#275;f teh&#601;d&#333;f&ucirc; &ucirc;&#x1E07;&#601;qar&#601;n&ecirc;&#x1E35;em t&#601;nag&#601;&#x1E25;&ucirc; k&#257;l-hann<sup>a</sup>&#x1E25;&#601;lw&#333;&#x1E6F; &#8216;a&#x1E0F; &#8217;&#259;&#353;er h&#259;f&icirc;&#x1E63;w&#333;&#x1E6F;em &#8217;w&#333;&#x1E6F;&#257;n&acirc; &#8217;el-h<sup>a</sup>&#x1E25;&ucirc;&#x1E63;&acirc;: </P>
<P>22&nbsp;w&#601;hw&#333;&#353;<sup>a</sup>&#8216;&#601;t&icirc; l&#601;&#x1E63;&#333;&#8217;n&icirc; w&#601;l&#333;&#8217;-&#x1E6F;ih&#601;yeyn&acirc; &#8216;w&#333;&#x1E0F; l&#257;&#x1E07;az w&#601;&#353;&#257;fa&#x1E6D;&#601;t&icirc; b&ecirc;n &#347;eh l&#257;&#347;eh: </P>
<P>23&nbsp;wah&#259;qim&#333;&#x1E6F;&icirc; &#8216;&#259;l&ecirc;hem r&#333;&#8216;eh &#8217;e&#x1E25;&#257;&#x1E0F; w&#601;r&#257;&#8216;&acirc; &#8217;e&#x1E6F;&#601;hen &#8217;&#275;&#x1E6F; &#8216;a&#x1E07;&#601;d&icirc; &#x1E0F;&#257;w&icirc;&#x1E0F; h&ucirc;&#8217; yir&#601;&#8216;eh &#8217;&#333;&#x1E6F;&#257;m w&#601;h&ucirc;&#8217;-yih&#601;yeh l&acirc;en l&#601;r&#333;&#8216;eh: </P>
<P>24&nbsp;wa&#8217;&#259;n&icirc; y&#601;hw&acirc; &#8217;eh&#601;yeh l&acirc;em l&#275;&#8217;l&#333;h&icirc;m w&#601;&#8216;a&#x1E07;&#601;d&icirc; &#x1E0F;&#257;wi&#x1E0F; n&#257;&#347;&icirc;&#8217; &#x1E07;&#601;&#x1E6F;w&#333;&#x1E35;&#257;m &#8217;&#259;n&icirc; y&#601;hw&acirc; dibar&#601;t&icirc;: </P>
<P>25&nbsp;w&#601;&#x1E35;&#257;rat&icirc; l&acirc;em b&#601;r&icirc;&#x1E6F; &#353;&#257;lw&#333;m w&#601;hi&#353;&#601;bat&icirc; &#x1E25;ayy&acirc;-r&#257;&#8216;&acirc; min-h&#257;&#8217;&#257;re&#x1E63; w&#601;y&#257;&#353;&#601;&#x1E07;&ucirc; &#x1E07;ammi&#x1E0F;&#601;b&#257;r l&#257;&#x1E07;e&#x1E6D;<sup>a</sup>&#x1E25; w&#601;y&#257;&#353;&#601;n&ucirc; bayy&#601;&#8216;&#257;r&icirc;m: </P>
<P>26&nbsp;w&#601;n&#257;&#x1E6F;at&icirc; &#8217;w&#333;&#x1E6F;&#257;m &ucirc;s&#601;&#x1E07;&icirc;&#x1E07;w&#333;&#x1E6F; gi&#x1E07;&#601;&#8216;&#257;&#x1E6F;&icirc; b&#601;r&#257;&#x1E35;&acirc; w&#601;hw&#333;ra&#x1E0F;&#601;t&icirc; hage&#353;em b&#601;&#8216;itw&#333; gi&#353;&#601;m&ecirc; &#x1E07;&#601;r&#257;&#x1E35;&acirc; yih&#601;y&ucirc;: </P>
<P>27&nbsp;w&#601;n&#257;&#x1E6F;an &#8216;&#275;&#x1E63; ha&#347;&#347;&#257;&#x1E0F;eh &#8217;e&#x1E6F;-pir&#601;yw&#333; w&#601;h&#257;&#8217;&#257;re&#x1E63; tit&#275;n y&#601;&#x1E07;&ucirc;l&#257;h w&#601;h&#257;y&ucirc; &#8216;al-&#8217;a&#x1E0F;&#601;m&#257;&#x1E6F;&#257;m l&#257;&#x1E07;e&#x1E6D;<sup>a</sup>&#x1E25; w&#601;y&#257;&#x1E0F;&#601;&#8216;&ucirc; k&icirc;-&#8217;&#259;n&icirc; y&#601;hw&acirc; b&#601;&#353;i&#x1E07;&#601;r&icirc; &#8217;e&#x1E6F;-m&#333;&#x1E6D;w&#333;&#x1E6F; &#8216;ull&#257;m w&#601;hi&#x1E63;&#x1E63;al&#601;t&icirc;m m&icirc;ya&#x1E0F; h&#257;&#8216;&#333;&#x1E07;&#601;&#x1E0F;&icirc;m b&acirc;em: </P>
<P>28&nbsp;w&#601;l&#333;&#8217;-yih&#601;y&ucirc; &#8216;w&#333;&#x1E0F; baz lagw&#333;yim w&#601;&#x1E25;ayya&#x1E6F; h&#257;&#8217;&#257;re&#x1E63; l&#333;&#8217; &#x1E6F;&#333;&#8217;&#x1E35;&#601;l&#275;m w&#601;y&#257;&#353;&#601;&#x1E07;&ucirc; l&#257;&#x1E07;e&#x1E6D;<sup>a</sup>&#x1E25; w&#601;&#8217;&ecirc;n m<sup>a</sup>&#x1E25;&#259;r&icirc;&#x1E0F;: </P>
<P>29&nbsp;wah&#259;qim&#333;&#x1E6F;&icirc; l&acirc;em ma&#x1E6D;&#x1E6D;&#257;&#8216; l&#601;&#353;&#275;m w&#601;l&#333;&#8217;-yih&#601;y&ucirc; &#8216;w&#333;&#x1E0F; &#8217;&#259;suf&ecirc; r&#257;&#8216;&#257;&#x1E07; b&#257;&#8217;&#257;re&#x1E63; w&#601;l&#333;&#8217;-yi&#347;&#601;&#8217;&ucirc; &#8216;w&#333;&#x1E0F; k&#601;limma&#x1E6F; hagw&#333;yim: </P>
<P>30&nbsp;w&#601;y&#257;&#x1E0F;&#601;&#8216;&ucirc; k&icirc; &#8217;&#259;n&icirc; y&#601;hw&acirc; &#8217;&#277;l&#333;h&ecirc;hem &#8217;it&#257;m w&#601;h&#275;mm&acirc; &#8216;amm&icirc; b&ecirc;&#x1E6F; yi&#347;&#601;r&#257;&#8217;&#275;l n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>31&nbsp;w&#601;&#8217;at&#275;n &#x1E63;&#333;&#8217;n&icirc; &#x1E63;&#333;&#8217;n mar&#601;&#8216;&icirc;&#x1E6F;&icirc; &#8217;&#257;&#x1E0F;&#257;m &#8217;atem &#8217;&#259;n&icirc; &#8217;&#277;l&#333;h&ecirc;&#x1E35;em n&#601;&#8217;um &#8217;&#259;&#x1E0F;&#333;n&#257;y y&#601;hwih: f</P>
</TD>
</TABLE>
<P><HR>
<CENTER>
<A HREF="eze035">Next: Ezekiel (Yechezqel) Chapter 35</A></CENTER>
</BODY>
</HTML>
