<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 18</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num018">Polyglot</A>&nbsp;
<A HREF="../kjv/num018">KJV</A>&nbsp;
<A HREF="../sep/num018">Sep</A>&nbsp;
<A HREF="../vul/num018">Vul</A>&nbsp;

<BR>
<BR><A HREF="num">Numbers (Bemidbar) Index</A><BR>
&nbsp;
<A HREF="num017">Previous</A>&nbsp;
<A HREF="num019">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 18</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר יְהוָה֙ אֶֽל־אַהֲרֹ֔ן אַתָּ֗ה וּבָנֶ֤יךָ וּבֵית־אָבִ֙יךָ֙ אִתָּ֔ךְ תִּשְׂא֖וּ אֶת־עֲוֹ֣ן הַמִּקְדָּ֑שׁ וְאַתָּה֙ וּבָנֶ֣יךָ אִתָּ֔ךְ תִּשְׂא֖וּ אֶת־עֲוֹ֥ן כְּהֻנַּתְכֶֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְגַ֣ם אֶת־אַחֶיךָ֩ מַטֵּ֨ה לֵוִ֜י שֵׁ֤בֶט אָבִ֙יךָ֙ הַקְרֵ֣ב אִתָּ֔ךְ וְיִלָּו֥וּ עָלֶ֖יךָ וִֽישָׁרְת֑וּךָ וְאַתָּה֙ וּבָנֶ֣יךָ אִתָּ֔ךְ לִפְנֵ֖י אֹ֥הֶל הָעֵדֻֽת׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְשָֽׁמְרוּ֙ מִֽשְׁמַרְתְּךָ֔ וּמִשְׁמֶ֖רֶת כָּל־הָאֹ֑הֶל אַךְ֩ אֶל־כְּלֵ֨י הַקֹּ֤דֶשׁ וְאֶל־הַמִּזְבֵּ֙חַ֙ לֹ֣א יִקְרָ֔בוּ וְלֹֽא־יָמֻ֥תוּ גַם־הֵ֖ם גַּם־אַתֶּֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְנִלְו֣וּ עָלֶ֔יךָ וְשָֽׁמְר֗וּ אֶת־מִשְׁמֶ֙רֶת֙ אֹ֣הֶל מוֹעֵ֔ד לְכֹ֖ל עֲבֹדַ֣ת הָאֹ֑הֶל וְזָ֖ר לֹא־יִקְרַ֥ב אֲלֵיכֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּשְׁמַרְתֶּ֗ם אֵ֚ת מִשְׁמֶ֣רֶת הַקֹּ֔דֶשׁ וְאֵ֖ת מִשְׁמֶ֣רֶת הַמִּזְבֵּ֑חַ וְלֹֽא־יִהְיֶ֥ה ע֛וֹד קֶ֖צֶף עַל־בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַאֲנִ֗י הִנֵּ֤ה לָקַ֙חְתִּי֙ אֶת־אֲחֵיכֶ֣ם הַלְוִיִּ֔ם מִתּ֖וֹךְ בְּנֵ֣י יִשְׂרָאֵ֑ל לָכֶ֞ם מַתָּנָ֤ה נְתֻנִים֙ לַֽיהוָ֔ה לַעֲבֹ֕ד אֶת־עֲבֹדַ֖ת אֹ֥הֶל מוֹעֵֽד׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאַתָּ֣ה וּבָנֶ֣יךָ אִ֠תְּךָ תִּשְׁמְר֨וּ אֶת־כְּהֻנַּתְכֶ֜ם לְכָל־דְּבַ֧ר הַמִּזְבֵּ֛חַ וּלְמִבֵּ֥ית לַפָּרֹ֖כֶת וַעֲבַדְתֶּ֑ם עֲבֹדַ֣ת מַתָּנָ֗ה אֶתֵּן֙ אֶת־כְּהֻנַּתְכֶ֔ם וְהַזָּ֥ר הַקָּרֵ֖ב יוּמָֽת׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְדַבֵּ֣ר יְהוָה֮ אֶֽל־אַהֲרֹן֒ וַאֲנִי֙ הִנֵּ֣ה נָתַ֣תִּֽי לְךָ֔ אֶת־מִשְׁמֶ֖רֶת תְּרוּמֹתָ֑י לְכָל־קָדְשֵׁ֣י בְנֵֽי־יִ֠שְׂרָאֵל לְךָ֙ נְתַתִּ֧ים לְמָשְׁחָ֛ה וּלְבָנֶ֖יךָ לְחָק־עוֹלָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;זֶֽה־יִהְיֶ֥ה לְךָ֛ מִקֹּ֥דֶשׁ הַקֳּדָשִׁ֖ים מִן־הָאֵ֑שׁ כָּל־קָ֠רְבָּנָם לְֽכָל־מִנְחָתָ֞ם וּלְכָל־חַטָּאתָ֗ם וּלְכָל־אֲשָׁמָם֙ אֲשֶׁ֣ר יָשִׁ֣יבוּ לִ֔י קֹ֣דֶשׁ קָֽדָשִׁ֥ים לְךָ֛ ה֖וּא וּלְבָנֶֽיךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בְּקֹ֥דֶשׁ הַקֳּדָשִׁ֖ים תֹּאכֲלֶ֑נּוּ כָּל־זָכָר֙ יֹאכַ֣ל אֹת֔וֹ קֹ֖דֶשׁ יִֽהְיֶה־לָּֽךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְזֶה־לְּךָ֞ תְּרוּמַ֣ת מַתָּנָ֗ם לְכָל־תְּנוּפֹת֮ בְּנֵ֣י יִשְׂרָאֵל֒ לְךָ֣ נְתַתִּ֗ים וּלְבָנֶ֧יךָ וְלִבְנֹתֶ֛יךָ אִתְּךָ֖ לְחָק־עוֹלָ֑ם כָּל־טָה֥וֹר בְּבֵיתְךָ֖ יֹאכַ֥ל אֹתֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כֹּ֚ל חֵ֣לֶב יִצְהָ֔ר וְכָל־חֵ֖לֶב תִּיר֣וֹשׁ וְדָגָ֑ן רֵאשִׁיתָ֛ם אֲשֶׁר־יִתְּנ֥וּ לַֽיהוָ֖ה לְךָ֥ נְתַתִּֽים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בִּכּוּרֵ֞י כָּל־אֲשֶׁ֧ר בְּאַרְצָ֛ם אֲשֶׁר־יָבִ֥יאוּ לַיהוָ֖ה לְךָ֣ יִהְיֶ֑ה כָּל־טָה֥וֹר בְּבֵיתְךָ֖ יֹאכֲלֶֽנּוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כָּל־חֵ֥רֶם בְּיִשְׂרָאֵ֖ל לְךָ֥ יִהְיֶֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כָּל־פֶּ֣טֶר רֶ֠חֶם לְֽכָל־בָּשָׂ֞ר אֲשֶׁר־יַקְרִ֧יבוּ לַֽיהוָ֛ה בָּאָדָ֥ם וּבַבְּהֵמָ֖ה יִֽהְיֶה־לָּ֑ךְ אַ֣ךְ׀ פָּדֹ֣ה תִפְדֶּ֗ה אֵ֚ת בְּכ֣וֹר הָֽאָדָ֔ם וְאֵ֛ת בְּכֽוֹר־הַבְּהֵמָ֥ה הַטְּמֵאָ֖ה תִּפְדֶּֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּפְדוּיָו֙ מִבֶּן־חֹ֣דֶשׁ תִּפְדֶּ֔ה בְּעֶ֨רְכְּךָ֔ כֶּ֛סֶף חֲמֵ֥שֶׁת שְׁקָלִ֖ים בְּשֶׁ֣קֶל הַקֹּ֑דֶשׁ עֶשְׂרִ֥ים גֵּרָ֖ה הֽוּא׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אַ֣ךְ בְּֽכוֹר־שׁ֡וֹר אֽוֹ־בְכ֨וֹר כֶּ֜שֶׂב אֽוֹ־בְכ֥וֹר עֵ֛ז לֹ֥א תִפְדֶּ֖ה קֹ֣דֶשׁ הֵ֑ם אֶת־דָּמָ֞ם תִּזְרֹ֤ק עַל־הַמִּזְבֵּ֙חַ֙ וְאֶת־חֶלְבָּ֣ם תַּקְטִ֔יר אִשֶּׁ֛ה לְרֵ֥יחַ נִיחֹ֖חַ לַֽיהוָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּבְשָׂרָ֖ם יִהְיֶה־לָּ֑ךְ כַּחֲזֵ֧ה הַתְּנוּפָ֛ה וּכְשׁ֥וֹק הַיָּמִ֖ין לְךָ֥ יִהְיֶֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כֹּ֣ל׀ תְּרוּמֹ֣ת הַקֳּדָשִׁ֗ים אֲשֶׁ֨ר יָרִ֥ימוּ בְנֵֽי־יִשְׂרָאֵל֮ לַֽיהוָה֒ נָתַ֣תִּֽי לְךָ֗ וּלְבָנֶ֧יךָ וְלִבְנֹתֶ֛יךָ אִתְּךָ֖ לְחָק־עוֹלָ֑ם בְּרִית֩ מֶ֨לַח עוֹלָ֥ם הִוא֙ לִפְנֵ֣י יְהוָ֔ה לְךָ֖ וּלְזַרְעֲךָ֥ אִתָּֽךְ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֨אמֶר יְהוָ֜ה אֶֽל־אַהֲרֹ֗ן בְּאַרְצָם֙ לֹ֣א תִנְחָ֔ל וְחֵ֕לֶק לֹא־יִהְיֶ֥ה לְךָ֖ בְּתוֹכָ֑ם אֲנִ֤י חֶלְקְךָ֙ וְנַחֲלָ֣תְךָ֔ בְּת֖וֹךְ בְּנֵ֥י יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְלִבְנֵ֣י לֵוִ֔י הִנֵּ֥ה נָתַ֛תִּי כָּל־מַֽעֲשֵׂ֥ר בְּיִשְׂרָאֵ֖ל לְנַחֲלָ֑ה חֵ֤לֶף עֲבֹֽדָתָם֙ אֲשֶׁר־הֵ֣ם עֹֽבְדִ֔ים אֶת־עֲבֹדַ֖ת אֹ֥הֶל מוֹעֵֽד׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְלֹא־יִקְרְב֥וּ ע֛וֹד בְּנֵ֥י יִשְׂרָאֵ֖ל אֶל־אֹ֣הֶל מוֹעֵ֑ד לָשֵׂ֥את חֵ֖טְא לָמֽוּת׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְעָבַ֨ד הַלֵּוִ֜י ה֗וּא אֶת־עֲבֹדַת֙ אֹ֣הֶל מוֹעֵ֔ד וְהֵ֖ם יִשְׂא֣וּ עֲוֹנָ֑ם חֻקַּ֤ת עוֹלָם֙ לְדֹרֹ֣תֵיכֶ֔ם וּבְתוֹךְ֙ בְּנֵ֣י יִשְׂרָאֵ֔ל לֹ֥א יִנְחֲל֖וּ נַחֲלָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;כִּ֞י אֶת־מַעְשַׂ֣ר בְּנֵֽי־יִשְׂרָאֵ֗ל אֲשֶׁ֨ר יָרִ֤ימוּ לַֽיהוָה֙ תְּרוּמָ֔ה נָתַ֥תִּי לַלְוִיִּ֖ם לְנַחֲלָ֑ה עַל־כֵּן֙ אָמַ֣רְתִּי לָהֶ֔ם בְּתוֹךְ֙ בְּנֵ֣י יִשְׂרָאֵ֔ל לֹ֥א יִנְחֲל֖וּ נַחֲלָֽה׃ פ</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְאֶל־הַלְוִיִּ֣ם תְּדַבֵּר֮ וְאָמַרְתָּ֣ אֲלֵהֶם֒ כִּֽי־תִ֠קְחוּ מֵאֵ֨ת בְּנֵֽי־יִשְׂרָאֵ֜ל אֶת־הַֽמַּעֲשֵׂ֗ר אֲשֶׁ֨ר נָתַ֧תִּי לָכֶ֛ם מֵאִתָּ֖ם בְּנַחֲלַתְכֶ֑ם וַהֲרֵמֹתֶ֤ם מִמֶּ֙נּוּ֙ תְּרוּמַ֣ת יְהוָ֔ה מַעֲשֵׂ֖ר מִן־הַֽמַּעֲשֵֽׂר׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְנֶחְשַׁ֥ב לָכֶ֖ם תְּרוּמַתְכֶ֑ם כַּדָּגָן֙ מִן־הַגֹּ֔רֶן וְכַֽמְלֵאָ֖ה מִן־הַיָּֽקֶב׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;כֵּ֣ן תָּרִ֤ימוּ גַם־אַתֶּם֙ תְּרוּמַ֣ת יְהוָ֔ה מִכֹּל֙ מַעְשְׂרֹ֣תֵיכֶ֔ם אֲשֶׁ֣ר תִּקְח֔וּ מֵאֵ֖ת בְּנֵ֣י יִשְׂרָאֵ֑ל וּנְתַתֶּ֤ם מִמֶּ֙נּוּ֙ אֶת־תְּרוּמַ֣ת יְהוָ֔ה לְאַהֲרֹ֖ן הַכֹּהֵֽן׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;מִכֹּל֙ מַתְּנֹ֣תֵיכֶ֔ם תָּרִ֕ימוּ אֵ֖ת כָּל־תְּרוּמַ֣ת יְהוָ֑ה מִכָּל־חֶלְבּ֔וֹ אֶֽת־מִקְדְּשׁ֖וֹ מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְאָמַרְתָּ֖ אֲלֵהֶ֑ם בַּהֲרִֽימְכֶ֤ם אֶת־חֶלְבּוֹ֙ מִמֶּ֔נּוּ וְנֶחְשַׁב֙ לַלְוִיִּ֔ם כִּתְבוּאַ֥ת גֹּ֖רֶן וְכִתְבוּאַ֥ת יָֽקֶב׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַאֲכַלְתֶּ֤ם אֹתוֹ֙ בְּכָל־מָק֔וֹם אַתֶּ֖ם וּבֵֽיתְכֶ֑ם כִּֽי־שָׂכָ֥ר הוּא֙ לָכֶ֔ם חֵ֥לֶף עֲבֹֽדַתְכֶ֖ם בְּאֹ֥הֶל מוֹעֵֽד׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְלֹֽא־תִשְׂא֤וּ עָלָיו֙ חֵ֔טְא בַּהֲרִֽימְכֶ֥ם אֶת־חֶלְבּ֖וֹ מִמֶּ֑נּוּ וְאֶת־קָדְשֵׁ֧י בְנֵי־יִשְׂרָאֵ֛ל לֹ֥א תְחַלְּל֖וּ וְלֹ֥א תָמֽוּתוּ׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer y&#601;hw&acirc; &#8217;el-&#8217;ah&#259;r&#333;n &#8217;at&acirc; &ucirc;&#x1E07;&#257;ney&#x1E35;&#257; &ucirc;&#x1E07;&ecirc;&#x1E6F;-&#8217;&#257;&#x1E07;&icirc;&#x1E35;&#257; &#8217;it&#257;&#x1E35;&#601; ti&#347;&#601;&#8217;&ucirc; &#8217;e&#x1E6F;-&#8216;&#259;w&#333;n hammiq&#601;d&#257;&#353; w&#601;&#8217;at&acirc; &ucirc;&#x1E07;&#257;ney&#x1E35;&#257; &#8217;it&#257;&#x1E35;&#601; ti&#347;&#601;&#8217;&ucirc; &#8217;e&#x1E6F;-&#8216;&#259;w&#333;n k&#601;hunna&#x1E6F;&#601;&#x1E35;em: </P>
<P>2&nbsp;w&#601;&#x1E21;am &#8217;e&#x1E6F;-&#8217;<sup>a</sup>&#x1E25;ey&#x1E35;&#257; ma&#x1E6D;&#x1E6D;&#275;h l&#275;w&icirc; &#353;&#275;&#x1E07;e&#x1E6D; &#8217;&#257;&#x1E07;&icirc;&#x1E35;&#257; haq&#601;r&#275;&#x1E07; &#8217;it&#257;&#x1E35;&#601; w&#601;yill&#257;w&ucirc; &#8216;&#257;ley&#x1E35;&#257; w&icirc;&#353;&#257;r&#601;&#x1E6F;&ucirc;&#x1E35;&#257; w&#601;&#8217;at&acirc; &ucirc;&#x1E07;&#257;ney&#x1E35;&#257; &#8217;it&#257;&#x1E35;&#601; lif&#601;n&ecirc; &#8217;&#333;hel h&#257;&#8216;&#275;&#x1E0F;u&#x1E6F;: </P>
<P>3&nbsp;w&#601;&#353;&#257;m&#601;r&ucirc; mi&#353;&#601;mar&#601;t&#601;&#x1E35;&#257; &ucirc;mi&#353;&#601;mere&#x1E6F; k&#257;l-h&#257;&#8217;&#333;hel &#8217;a&#x1E35;&#601; &#8217;el-k&#601;l&ecirc; haqq&#333;&#x1E0F;e&#353; w&#601;&#8217;el-hammiz&#601;b&#275;&#x1E25;a l&#333;&#8217; yiq&#601;r&#257;&#x1E07;&ucirc; w&#601;l&#333;&#8217;-y&#257;mu&#x1E6F;&ucirc; &#x1E21;am-h&#275;m gam-&#8217;atem: </P>
<P>4&nbsp;w&#601;nil&#601;w&ucirc; &#8216;&#257;ley&#x1E35;&#257; w&#601;&#353;&#257;m&#601;r&ucirc; &#8217;e&#x1E6F;-mi&#353;&#601;mere&#x1E6F; &#8217;&#333;hel mw&#333;&#8216;&#275;&#x1E0F; l&#601;&#x1E35;&#333;l &#8216;&#259;&#x1E07;&#333;&#x1E0F;a&#x1E6F; h&#257;&#8217;&#333;hel w&#601;z&#257;r l&#333;&#8217;-yiq&#601;ra&#x1E07; &#8217;&#259;l&ecirc;&#x1E35;em: </P>
<P>5&nbsp;&ucirc;&#353;&#601;mar&#601;tem &#8217;&#275;&#x1E6F; mi&#353;&#601;mere&#x1E6F; haqq&#333;&#x1E0F;e&#353; w&#601;&#8217;&#275;&#x1E6F; mi&#353;&#601;mere&#x1E6F; hammiz&#601;b&#275;&#x1E25;a w&#601;l&#333;&#8217;-yih&#601;yeh &#8216;w&#333;&#x1E0F; qe&#x1E63;ef &#8216;al-b&#601;n&ecirc; yi&#347;&#601;r&#257;&#8217;&#275;l: </P>
<P>6&nbsp;wa&#8217;&#259;n&icirc; hinn&#275;h l&#257;q<sup>a</sup>&#x1E25;&#601;t&icirc; &#8217;e&#x1E6F;-&#8217;&#259;&#x1E25;&ecirc;&#x1E35;em hal&#601;w&icirc;yim mitw&#333;&#x1E35;&#601; b&#601;n&ecirc; yi&#347;&#601;r&#257;&#8217;&#275;l l&#257;&#x1E35;em mat&#257;n&acirc; n&#601;&#x1E6F;un&icirc;m layhw&acirc; l<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-&#8216;&#259;&#x1E07;&#333;&#x1E0F;a&#x1E6F; &#8217;&#333;hel mw&#333;&#8216;&#275;&#x1E0F;: </P>
<P>7&nbsp;w&#601;&#8217;at&acirc; &ucirc;&#x1E07;&#257;ney&#x1E35;&#257; &#8217;it&#601;&#x1E35;&#257; ti&#353;&#601;m&#601;r&ucirc; &#8217;e&#x1E6F;-k&#601;hunna&#x1E6F;&#601;&#x1E35;em l&#601;&#x1E35;&#257;l-d&#601;&#x1E07;ar hammiz&#601;b&#275;&#x1E25;a &ucirc;l&#601;mib&ecirc;&#x1E6F; lap&#257;r&#333;&#x1E35;e&#x1E6F; w<sup>a</sup>&#8216;&#259;&#x1E07;a&#x1E0F;&#601;tem &#8216;&#259;&#x1E07;&#333;&#x1E0F;a&#x1E6F; mat&#257;n&acirc; &#8217;et&#275;n &#8217;e&#x1E6F;-k&#601;hunna&#x1E6F;&#601;&#x1E35;em w&#601;hazz&#257;r haqq&#257;r&#275;&#x1E07; y&ucirc;m&#257;&#x1E6F;: s</P>
<P>8&nbsp;way&#601;&#x1E0F;ab&#275;r y&#601;hw&acirc; &#8217;el-&#8217;ah&#259;r&#333;n wa&#8217;&#259;n&icirc; hinn&#275;h n&#257;&#x1E6F;at&icirc; l&#601;&#x1E35;&#257; &#8217;e&#x1E6F;-mi&#353;&#601;mere&#x1E6F; t&#601;r&ucirc;m&#333;&#x1E6F;&#257;y l&#601;&#x1E35;&#257;l-q&#257;&#x1E0F;&#601;&#353;&ecirc; &#x1E07;&#601;n&ecirc;-yi&#347;&#601;r&#257;&#8217;&#275;l l&#601;&#x1E35;&#257; n&#601;&#x1E6F;at&icirc;m l&#601;m&#257;&#353;&#601;&#x1E25;&acirc; &ucirc;l&#601;&#x1E07;&#257;ney&#x1E35;&#257; l&#601;&#x1E25;&#257;q-&#8216;w&#333;l&#257;m: </P>
<P>9&nbsp;zeh-yih&#601;yeh l&#601;&#x1E35;&#257; miqq&#333;&#x1E0F;e&#353; haqq&#335;&#x1E0F;&#257;&#353;&icirc;m min-h&#257;&#8217;&#275;&#353; k&#257;l-q&#257;r&#601;b&#257;n&#257;m l&#601;&#x1E35;&#257;l-min&#601;&#x1E25;&#257;&#x1E6F;&#257;m &ucirc;l&#601;&#x1E35;&#257;l-&#x1E25;a&#x1E6D;&#x1E6D;&#257;&#8217;&#x1E6F;&#257;m &ucirc;l&#601;&#x1E35;&#257;l-&#8217;&#259;&#353;&#257;m&#257;m &#8217;&#259;&#353;er y&#257;&#353;&icirc;&#x1E07;&ucirc; l&icirc; q&#333;&#x1E0F;e&#353; q&#257;&#x1E0F;&#257;&#353;&icirc;m l&#601;&#x1E35;&#257; h&ucirc;&#8217; &ucirc;l&#601;&#x1E07;&#257;ney&#x1E35;&#257;: </P>
<P>10&nbsp;b&#601;q&#333;&#x1E0F;e&#353; haqq&#335;&#x1E0F;&#257;&#353;&icirc;m t&#333;&#8217;&#x1E35;&#259;lenn&ucirc; k&#257;l-z&#257;&#x1E35;&#257;r y&#333;&#8217;&#x1E35;al &#8217;&#333;&#x1E6F;w&#333; q&#333;&#x1E0F;e&#353; yih&#601;yeh-ll&#257;&#x1E35;&#601;: </P>
<P>11&nbsp;w&#601;zeh-ll&#601;&#x1E35;&#257; t&#601;r&ucirc;ma&#x1E6F; mat&#257;n&#257;m l&#601;&#x1E35;&#257;l-t&#601;n&ucirc;f&#333;&#x1E6F; b&#601;n&ecirc; yi&#347;&#601;r&#257;&#8217;&#275;l l&#601;&#x1E35;&#257; n&#601;&#x1E6F;at&icirc;m &ucirc;l&#601;&#x1E07;&#257;ney&#x1E35;&#257; w&#601;li&#x1E07;&#601;n&#333;&#x1E6F;ey&#x1E35;&#257; &#8217;it&#601;&#x1E35;&#257; l&#601;&#x1E25;&#257;q-&#8216;w&#333;l&#257;m k&#257;l-&#x1E6D;&acirc;w&#333;r b&#601;&#x1E07;&ecirc;&#x1E6F;&#601;&#x1E35;&#257; y&#333;&#8217;&#x1E35;al &#8217;&#333;&#x1E6F;w&#333;: </P>
<P>12&nbsp;k&#333;l &#x1E25;&#275;le&#x1E07; yi&#x1E63;&#601;h&#257;r w&#601;&#x1E35;&#257;l-&#x1E25;&#275;le&#x1E07; t&icirc;rw&#333;&#353; w&#601;&#x1E0F;&#257;&#x1E21;&#257;n r&#275;&#8217;&#353;&icirc;&#x1E6F;&#257;m &#8217;&#259;&#353;er-yit&#601;n&ucirc; layhw&acirc; l&#601;&#x1E35;&#257; n&#601;&#x1E6F;at&icirc;m: </P>
<P>13&nbsp;bik&ucirc;r&ecirc; k&#257;l-&#8217;&#259;&#353;er b&#601;&#8217;ar&#601;&#x1E63;&#257;m &#8217;&#259;&#353;er-y&#257;&#x1E07;&icirc;&#8217;&ucirc; layhw&acirc; l&#601;&#x1E35;&#257; yih&#601;yeh k&#257;l-&#x1E6D;&acirc;w&#333;r b&#601;&#x1E07;&ecirc;&#x1E6F;&#601;&#x1E35;&#257; y&#333;&#8217;&#x1E35;&#259;lenn&ucirc;: </P>
<P>14&nbsp;k&#257;l-&#x1E25;&#275;rem b&#601;yi&#347;&#601;r&#257;&#8217;&#275;l l&#601;&#x1E35;&#257; yih&#601;yeh: </P>
<P>15&nbsp;k&#257;l-pe&#x1E6D;er re&#x1E25;em l&#601;&#x1E35;&#257;l-b&#257;&#347;&#257;r &#8217;&#259;&#353;er-yaq&#601;r&icirc;&#x1E07;&ucirc; layhw&acirc; b&#257;&#8217;&#257;&#x1E0F;&#257;m &ucirc;&#x1E07;ab&#601;h&#275;m&acirc; yih&#601;yeh-ll&#257;&#x1E35;&#601; &#8217;a&#x1E35;&#601;| p&#257;&#x1E0F;&#333;h &#x1E6F;if&#601;deh &#8217;&#275;&#x1E6F; b&#601;&#x1E35;w&#333;r h&#257;&#8217;&#257;&#x1E0F;&#257;m w&#601;&#8217;&#275;&#x1E6F; b&#601;&#x1E35;w&#333;r-hab&#601;h&#275;m&acirc; ha&#x1E6D;&#x1E6D;&#601;m&#275;&#8217;&acirc; tif&#601;deh: </P>
<P>16&nbsp;&ucirc;f&#601;&#x1E0F;&ucirc;y&#257;w miben-&#x1E25;&#333;&#x1E0F;e&#353; tif&#601;deh b&#601;&#8216;er&#601;k&#601;&#x1E35;&#257; kesef &#x1E25;&#259;m&#275;&#353;e&#x1E6F; &#353;&#601;q&#257;l&icirc;m b&#601;&#353;eqel haqq&#333;&#x1E0F;e&#353; &#8216;e&#347;&#601;r&icirc;m g&#275;r&acirc; h&ucirc;&#8217;: </P>
<P>17&nbsp;&#8217;a&#x1E35;&#601; b&#601;&#x1E35;w&#333;r-&#353;w&#333;r &#8217;w&#333;-&#x1E07;&#601;&#x1E35;w&#333;r ke&#347;e&#x1E07; &#8217;w&#333;-&#x1E07;&#601;&#x1E35;w&#333;r &#8216;&#275;z l&#333;&#8217; &#x1E6F;if&#601;deh q&#333;&#x1E0F;e&#353; h&#275;m &#8217;e&#x1E6F;-d&#257;m&#257;m tiz&#601;r&#333;q &#8216;al-hammiz&#601;b&#275;&#x1E25;a w&#601;&#8217;e&#x1E6F;-&#x1E25;el&#601;b&#257;m taq&#601;&#x1E6D;&icirc;r &#8217;i&#353;&#353;eh l&#601;r&ecirc;&#x1E25;a n&icirc;&#x1E25;&#333;&#x1E25;a layhw&acirc;: </P>
<P>18&nbsp;&ucirc;&#x1E07;&#601;&#347;&#257;r&#257;m yih&#601;yeh-ll&#257;&#x1E35;&#601; k<sup>a</sup>&#x1E25;&#259;z&#275;h hat&#601;n&ucirc;f&acirc; &ucirc;&#x1E35;&#601;&#353;w&#333;q hayy&#257;m&icirc;n l&#601;&#x1E35;&#257; yih&#601;yeh: </P>
<P>19&nbsp;k&#333;l| t&#601;r&ucirc;m&#333;&#x1E6F; haqq&#335;&#x1E0F;&#257;&#353;&icirc;m &#8217;&#259;&#353;er y&#257;r&icirc;m&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l layhw&acirc; n&#257;&#x1E6F;at&icirc; l&#601;&#x1E35;&#257; &ucirc;l&#601;&#x1E07;&#257;ney&#x1E35;&#257; w&#601;li&#x1E07;&#601;n&#333;&#x1E6F;ey&#x1E35;&#257; &#8217;it&#601;&#x1E35;&#257; l&#601;&#x1E25;&#257;q-&#8216;w&#333;l&#257;m b&#601;r&icirc;&#x1E6F; mel<sup>a</sup>&#x1E25; &#8216;w&#333;l&#257;m hiw&#8217; lif&#601;n&ecirc; y&#601;hw&acirc; l&#601;&#x1E35;&#257; &ucirc;l&#601;zar&#601;&#8216;&#259;&#x1E35;&#257; &#8217;it&#257;&#x1E35;&#601;: </P>
<P>20&nbsp;wayy&#333;&#8217;mer y&#601;hw&acirc; &#8217;el-&#8217;ah&#259;r&#333;n b&#601;&#8217;ar&#601;&#x1E63;&#257;m l&#333;&#8217; &#x1E6F;in&#601;&#x1E25;&#257;l w&#601;&#x1E25;&#275;leq l&#333;&#8217;-yih&#601;yeh l&#601;&#x1E35;&#257; b&#601;&#x1E6F;w&#333;&#x1E35;&#257;m &#8217;&#259;n&icirc; &#x1E25;el&#601;q&#601;&#x1E35;&#257; w&#601;n<sup>a</sup>&#x1E25;&#259;l&#257;&#x1E6F;&#601;&#x1E35;&#257; b&#601;&#x1E6F;w&#333;&#x1E35;&#601; b&#601;n&ecirc; yi&#347;&#601;r&#257;&#8217;&#275;l: s</P>
<P>21&nbsp;w&#601;li&#x1E07;&#601;n&ecirc; l&#275;w&icirc; hinn&#275;h n&#257;&#x1E6F;at&icirc; k&#257;l-m<sup>a</sup>&#8216;&#259;&#347;&#275;r b&#601;yi&#347;&#601;r&#257;&#8217;&#275;l l&#601;n<sup>a</sup>&#x1E25;&#259;l&acirc; &#x1E25;&#275;lef &#8216;&#259;&#x1E07;&#333;&#x1E0F;&#257;&#x1E6F;&#257;m &#8217;&#259;&#353;er-h&#275;m &#8216;&#333;&#x1E07;&#601;&#x1E0F;&icirc;m &#8217;e&#x1E6F;-&#8216;&#259;&#x1E07;&#333;&#x1E0F;a&#x1E6F; &#8217;&#333;hel mw&#333;&#8216;&#275;&#x1E0F;: </P>
<P>22&nbsp;w&#601;l&#333;&#8217;-yiq&#601;r&#601;&#x1E07;&ucirc; &#8216;w&#333;&#x1E0F; b&#601;n&ecirc; yi&#347;&#601;r&#257;&#8217;&#275;l &#8217;el-&#8217;&#333;hel mw&#333;&#8216;&#275;&#x1E0F; l&#257;&#347;&#275;&#8217;&#x1E6F; &#x1E25;&#275;&#x1E6D;&#601;&#8217; l&#257;m&ucirc;&#x1E6F;: </P>
<P>23&nbsp;w&#601;&#8216;&#257;&#x1E07;a&#x1E0F; hall&#275;w&icirc; h&ucirc;&#8217; &#8217;e&#x1E6F;-&#8216;&#259;&#x1E07;&#333;&#x1E0F;a&#x1E6F; &#8217;&#333;hel mw&#333;&#8216;&#275;&#x1E0F; w&#601;h&#275;m yi&#347;&#601;&#8217;&ucirc; &#8216;&#259;w&#333;n&#257;m &#x1E25;uqqa&#x1E6F; &#8216;w&#333;l&#257;m l&#601;&#x1E0F;&#333;r&#333;&#x1E6F;&ecirc;&#x1E35;em &ucirc;&#x1E07;&#601;&#x1E6F;w&#333;&#x1E35;&#601; b&#601;n&ecirc; yi&#347;&#601;r&#257;&#8217;&#275;l l&#333;&#8217; yin&#601;&#x1E25;&#259;l&ucirc; n<sup>a</sup>&#x1E25;&#259;l&acirc;: </P>
<P>24&nbsp;k&icirc; &#8217;e&#x1E6F;-m<sup>a</sup>&#8216;&#601;&#347;ar b&#601;n&ecirc;-yi&#347;&#601;r&#257;&#8217;&#275;l &#8217;&#259;&#353;er y&#257;r&icirc;m&ucirc; layhw&acirc; t&#601;r&ucirc;m&acirc; n&#257;&#x1E6F;at&icirc; lal&#601;w&icirc;yim l&#601;n<sup>a</sup>&#x1E25;&#259;l&acirc; &#8216;al-k&#275;n &#8217;&#257;mar&#601;t&icirc; l&acirc;em b&#601;&#x1E6F;w&#333;&#x1E35;&#601; b&#601;n&ecirc; yi&#347;&#601;r&#257;&#8217;&#275;l l&#333;&#8217; yin&#601;&#x1E25;&#259;l&ucirc; n<sup>a</sup>&#x1E25;&#259;l&acirc;: f</P>
<P>25&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>26&nbsp;w&#601;&#8217;el-hal&#601;w&icirc;yim t&#601;&#x1E0F;ab&#275;r w&#601;&#8217;&#257;mar&#601;t&#257; &#8217;&#259;l&#275;hem k&icirc;-&#x1E6F;iq&#601;&#x1E25;&ucirc; m&#275;&#8217;&#275;&#x1E6F; b&#601;n&ecirc;-yi&#347;&#601;r&#257;&#8217;&#275;l &#8217;e&#x1E6F;-hamm<sup>a</sup>&#8216;&#259;&#347;&#275;r &#8217;&#259;&#353;er n&#257;&#x1E6F;at&icirc; l&#257;&#x1E35;em m&#275;&#8217;it&#257;m b&#601;n<sup>a</sup>&#x1E25;&#259;la&#x1E6F;&#601;&#x1E35;em wah&#259;r&#275;m&#333;&#x1E6F;em mimmenn&ucirc; t&#601;r&ucirc;ma&#x1E6F; y&#601;hw&acirc; m<sup>a</sup>&#8216;&#259;&#347;&#275;r min-hamm<sup>a</sup>&#8216;&#259;&#347;&#275;r: </P>
<P>27&nbsp;w&#601;ne&#x1E25;&#601;&#353;a&#x1E07; l&#257;&#x1E35;em t&#601;r&ucirc;ma&#x1E6F;&#601;&#x1E35;em kad&#257;&#x1E21;&#257;n min-hag&#333;ren w&#601;&#x1E35;am&#601;l&#275;&#8217;&acirc; min-hayy&#257;qe&#x1E07;: </P>
<P>28&nbsp;k&#275;n t&#257;r&icirc;m&ucirc; &#x1E21;am-&#8217;atem t&#601;r&ucirc;ma&#x1E6F; y&#601;hw&acirc; mik&#333;l m<sup>a</sup>&#8216;&#601;&#347;&#601;r&#333;&#x1E6F;&ecirc;&#x1E35;em &#8217;&#259;&#353;er tiq&#601;&#x1E25;&ucirc; m&#275;&#8217;&#275;&#x1E6F; b&#601;n&ecirc; yi&#347;&#601;r&#257;&#8217;&#275;l &ucirc;n&#601;&#x1E6F;atem mimmenn&ucirc; &#8217;e&#x1E6F;-t&#601;r&ucirc;ma&#x1E6F; y&#601;hw&acirc; l&#601;&#8217;ah&#259;r&#333;n hak&#333;h&#275;n: </P>
<P>29&nbsp;mik&#333;l mat&#601;n&#333;&#x1E6F;&ecirc;&#x1E35;em t&#257;r&icirc;m&ucirc; &#8217;&#275;&#x1E6F; k&#257;l-t&#601;r&ucirc;ma&#x1E6F; y&#601;hw&acirc; mik&#257;l-&#x1E25;el&#601;bw&#333; &#8217;e&#x1E6F;-miq&#601;d&#601;&#353;w&#333; mimmenn&ucirc;: </P>
<P>30&nbsp;w&#601;&#8217;&#257;mar&#601;t&#257; &#8217;&#259;l&#275;hem bah&#259;r&icirc;m&#601;&#x1E35;em &#8217;e&#x1E6F;-&#x1E25;el&#601;bw&#333; mimmenn&ucirc; w&#601;ne&#x1E25;&#601;&#353;a&#x1E07; lal&#601;w&icirc;yim ki&#x1E6F;&#601;&#x1E07;&ucirc;&#8217;a&#x1E6F; g&#333;ren w&#601;&#x1E35;i&#x1E6F;&#601;&#x1E07;&ucirc;&#8217;a&#x1E6F; y&#257;qe&#x1E07;: </P>
<P>31&nbsp;wa&#8217;&#259;&#x1E35;al&#601;tem &#8217;&#333;&#x1E6F;w&#333; b&#601;&#x1E35;&#257;l-m&#257;qw&#333;m &#8217;atem &ucirc;&#x1E07;&ecirc;&#x1E6F;&#601;&#x1E35;em k&icirc;-&#347;&#257;&#x1E35;&#257;r h&ucirc;&#8217; l&#257;&#x1E35;em &#x1E25;&#275;lef &#8216;&#259;&#x1E07;&#333;&#x1E0F;a&#x1E6F;&#601;&#x1E35;em b&#601;&#8217;&#333;hel mw&#333;&#8216;&#275;&#x1E0F;: </P>
<P>32&nbsp;w&#601;l&#333;&#8217;-&#x1E6F;i&#347;&#601;&#8217;&ucirc; &#8216;&#257;l&#257;yw &#x1E25;&#275;&#x1E6D;&#601;&#8217; bah&#259;r&icirc;m&#601;&#x1E35;em &#8217;e&#x1E6F;-&#x1E25;el&#601;bw&#333; mimmenn&ucirc; w&#601;&#8217;e&#x1E6F;-q&#257;&#x1E0F;&#601;&#353;&ecirc; &#x1E07;&#601;n&ecirc;-yi&#347;&#601;r&#257;&#8217;&#275;l l&#333;&#8217; &#x1E6F;&#601;&#x1E25;all&#601;l&ucirc; w&#601;l&#333;&#8217; &#x1E6F;&#257;m&ucirc;&#x1E6F;&ucirc;: f</P>
</TD>
</TABLE>
<P><HR>
<CENTER>
<A HREF="num019">Next: Numbers (Bemidbar) Chapter 19</A></CENTER>
</BODY>
</HTML>
