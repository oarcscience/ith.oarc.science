<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Amos: Amos Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/amo002.htm">Polyglot</A>&nbsp;
<A HREF="../kjv/amo002.htm">KJV</A>&nbsp;
<A HREF="../sep/amo002.htm">Sep</A>&nbsp;
<A HREF="../vul/amo002.htm">Vul</A>&nbsp;

<BR>
<BR><A HREF="amo.htm">Amos Index</A><BR>
&nbsp;
<A HREF="amo001.htm">Previous</A>&nbsp;
<A HREF="amo003.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Amos Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כֹּ֚ה אָמַ֣ר יְהוָ֔ה עַל־שְׁלֹשָׁה֙ פִּשְׁעֵ֣י מוֹאָ֔ב וְעַל־אַרְבָּעָ֖ה לֹ֣א אֲשִׁיבֶ֑נּוּ עַל־שָׂרְפ֛וֹ עַצְמ֥וֹת מֶֽלֶךְ־אֱד֖וֹם לַשִּֽׂיד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְשִׁלַּחְתִּי־אֵ֣שׁ בְּמוֹאָ֔ב וְאָכְלָ֖ה אַרְמְנ֣וֹת הַקְּרִיּ֑וֹת וּמֵ֤ת בְּשָׁאוֹן֙ מוֹאָ֔ב בִּתְרוּעָ֖ה בְּק֥וֹל שׁוֹפָֽר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהִכְרַתִּ֥י שׁוֹפֵ֖ט מִקִּרְבָּ֑הּ וְכָל־שָׂרֶ֛יהָ אֶהֱר֥וֹג עִמּ֖וֹ אָמַ֥ר יְהוָֽה׃ פ</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כֹּ֚ה אָמַ֣ר יְהוָ֔ה עַל־שְׁלֹשָׁה֙ פִּשְׁעֵ֣י יְהוּדָ֔ה וְעַל־אַרְבָּעָ֖ה לֹ֣א אֲשִׁיבֶ֑נּוּ עַֽל־מָאֳסָ֞ם אֶת־תּוֹרַ֣ת יְהוָ֗ה וְחֻקָּיו֙ לֹ֣א שָׁמָ֔רוּ וַיַּתְעוּם֙ כִּזְבֵיהֶ֔ם אֲשֶׁר־הָלְכ֥וּ אֲבוֹתָ֖ם אַחֲרֵיהֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְשִׁלַּ֥חְתִּי אֵ֖שׁ בִּֽיהוּדָ֑ה וְאָכְלָ֖ה אַרְמְנ֥וֹת יְרוּשָׁלִָֽם׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כֹּ֚ה אָמַ֣ר יְהוָ֔ה עַל־שְׁלֹשָׁה֙ פִּשְׁעֵ֣י יִשְׂרָאֵ֔ל וְעַל־אַרְבָּעָ֖ה לֹ֣א אֲשִׁיבֶ֑נּוּ עַל־מִכְרָ֤ם בַּכֶּ֙סֶף֙ צַדִּ֔יק וְאֶבְי֖וֹן בַּעֲב֥וּר נַעֲלָֽיִם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הַשֹּׁאֲפִ֤ים עַל־עֲפַר־אֶ֙רֶץ֙ בְּרֹ֣אשׁ דַּלִּ֔ים וְדֶ֥רֶךְ עֲנָוִ֖ים יַטּ֑וּ וְאִ֣ישׁ וְאָבִ֗יו יֵֽלְכוּ֙ אֶל־הַֽנַּעֲרָ֔ה לְמַ֥עַן חַלֵּ֖ל אֶת־שֵׁ֥ם קָדְשִֽׁי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְעַל־בְּגָדִ֤ים חֲבֻלִים֙ יַטּ֔וּ אֵ֖צֶל כָּל־מִזְבֵּ֑חַ וְיֵ֤ין עֲנוּשִׁים֙ יִשְׁתּ֔וּ בֵּ֖ית אֱלֹהֵיהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאָ֨נֹכִ֜י הִשְׁמַ֤דְתִּי אֶת־הָֽאֱמֹרִי֙ מִפְּנֵיהֶ֔ם אֲשֶׁ֨ר כְּגֹ֤בַהּ אֲרָזִים֙ גָּבְה֔וֹ וְחָסֹ֥ן ה֖וּא כָּֽאַלּוֹנִ֑ים וָאַשְׁמִ֤יד פִּרְיוֹ֙ מִמַּ֔עַל וְשָׁרָשָׁ֖יו מִתָּֽחַת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאָנֹכִ֛י הֶעֱלֵ֥יתִי אֶתְכֶ֖ם מֵאֶ֣רֶץ מִצְרָ֑יִם וָאוֹלֵ֨ךְ אֶתְכֶ֤ם בַּמִּדְבָּר֙ אַרְבָּעִ֣ים שָׁנָ֔ה לָרֶ֖שֶׁת אֶת־אֶ֥רֶץ הָאֱמֹרִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וָאָקִ֤ים מִבְּנֵיכֶם֙ לִנְבִיאִ֔ים וּמִבַּחוּרֵיכֶ֖ם לִנְזִרִ֑ים הַאַ֥ף אֵֽין־זֹ֛את בְּנֵ֥י יִשְׂרָאֵ֖ל נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַתַּשְׁק֥וּ אֶת־הַנְּזִרִ֖ים יָ֑יִן וְעַל־הַנְּבִיאִים֙ צִוִּיתֶ֣ם לֵאמֹ֔ר לֹ֖א תִּנָּבְאֽוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הִנֵּ֛ה אָנֹכִ֥י מֵעִ֖יק תַּחְתֵּיכֶ֑ם כַּאֲשֶׁ֤ר תָּעִיק֙ הָעֲגָלָ֔ה הַֽמְלֵאָ֥ה לָ֖הּ עָמִֽיר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאָבַ֤ד מָנוֹס֙ מִקָּ֔ל וְחָזָ֖ק לֹא־יְאַמֵּ֣ץ כֹּח֑וֹ וְגִבּ֖וֹר לֹא־יְמַלֵּ֥ט נַפְשֽׁוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְתֹפֵ֤שׂ הַקֶּ֙שֶׁת֙ לֹ֣א יַעֲמֹ֔ד וְקַ֥ל בְּרַגְלָ֖יו לֹ֣א יְמַלֵּ֑ט וְרֹכֵ֣ב הַסּ֔וּס לֹ֥א יְמַלֵּ֖ט נַפְשֽׁוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאַמִּ֥יץ לִבּ֖וֹ בַּגִּבּוֹרִ֑ים עָר֛וֹם יָנ֥וּס בַּיּוֹם־הַה֖וּא נְאֻם־יְהוָֽה׃ פ</P>
</TD>
<TD WIDTH="50%">
<P>1&nbsp;k&#333;h &#8217;&#257;mar y&#601;hw&acirc; &#8216;al-&#353;&#601;l&#333;&#353;&acirc; pi&#353;&#601;&#8216;&ecirc; mw&#333;&#8217;&#257;&#x1E07; w&#601;&#8216;al-&#8217;ar&#601;b&#257;&#8216;&acirc; l&#333;&#8217; &#8217;&#259;&#353;&icirc;&#x1E07;enn&ucirc; &#8216;al-&#347;&#257;r&#601;fw&#333; &#8216;a&#x1E63;&#601;mw&#333;&#x1E6F; mele&#x1E35;&#601;-&#8217;&#277;&#x1E0F;w&#333;m la&#347;&#347;&icirc;&#x1E0F;: </P>
<P>2&nbsp;w&#601;&#353;ill<sup>a</sup>&#x1E25;&#601;t&icirc;-&#8217;&#275;&#353; b&#601;mw&#333;&#8217;&#257;&#x1E07; w&#601;&#8217;&#257;&#x1E35;&#601;l&acirc; &#8217;ar&#601;m&#601;nw&#333;&#x1E6F; haqq&#601;r&icirc;yw&#333;&#x1E6F; &ucirc;m&#275;&#x1E6F; b&#601;&#353;&#257;&#8217;w&#333;n mw&#333;&#8217;&#257;&#x1E07; bi&#x1E6F;&#601;r&ucirc;&#8216;&acirc; b&#601;qw&#333;l &#353;w&#333;f&#257;r: </P>
<P>3&nbsp;w&#601;hi&#x1E35;&#601;rat&icirc; &#353;w&#333;f&#275;&#x1E6D; miqqir&#601;b&#257;h w&#601;&#x1E35;&#257;l-&#347;&#257;reyh&#257; &#8217;eh&#277;rw&#333;&#x1E21; &#8216;immw&#333; &#8217;&#257;mar y&#601;hw&acirc;: f</P>
<P>4&nbsp;k&#333;h &#8217;&#257;mar y&#601;hw&acirc; &#8216;al-&#353;&#601;l&#333;&#353;&acirc; pi&#353;&#601;&#8216;&ecirc; y&#601;h&ucirc;&#x1E0F;&acirc; w&#601;&#8216;al-&#8217;ar&#601;b&#257;&#8216;&acirc; l&#333;&#8217; &#8217;&#259;&#353;&icirc;&#x1E07;enn&ucirc; &#8216;al-m&#257;&#8217;&#335;s&#257;m &#8217;e&#x1E6F;-tw&#333;ra&#x1E6F; y&#601;hw&acirc; w&#601;&#x1E25;uqq&#257;yw l&#333;&#8217; &#353;&#257;m&#257;r&ucirc; wayya&#x1E6F;&#601;&#8216;&ucirc;m kiz&#601;&#x1E07;&ecirc;hem &#8217;&#259;&#353;er-h&#257;l&#601;&#x1E35;&ucirc; &#8217;&#259;&#x1E07;w&#333;&#x1E6F;&#257;m &#8217;<sup>a</sup>&#x1E25;&#259;r&ecirc;hem: </P>
<P>5&nbsp;w&#601;&#353;ill<sup>a</sup>&#x1E25;&#601;t&icirc; &#8217;&#275;&#353; b&icirc;h&ucirc;&#x1E0F;&acirc; w&#601;&#8217;&#257;&#x1E35;&#601;l&acirc; &#8217;ar&#601;m&#601;nw&#333;&#x1E6F; y&#601;r&ucirc;&#353;&#257;l&#257;im: f</P>
<P>6&nbsp;k&#333;h &#8217;&#257;mar y&#601;hw&acirc; &#8216;al-&#353;&#601;l&#333;&#353;&acirc; pi&#353;&#601;&#8216;&ecirc; yi&#347;&#601;r&#257;&#8217;&#275;l w&#601;&#8216;al-&#8217;ar&#601;b&#257;&#8216;&acirc; l&#333;&#8217; &#8217;&#259;&#353;&icirc;&#x1E07;enn&ucirc; &#8216;al-mi&#x1E35;&#601;r&#257;m bakesef &#x1E63;ad&icirc;q w&#601;&#8217;e&#x1E07;&#601;yw&#333;n b<sup>a</sup>&#8216;&#259;&#x1E07;&ucirc;r n<sup>a</sup>&#8216;&#259;l&#257;yim: </P>
<P>7&nbsp;ha&#353;&#353;&#333;&#8217;&#259;f&icirc;m &#8216;al-&#8216;&#259;far-&#8217;ere&#x1E63; b&#601;r&#333;&#8217;&#353; dall&icirc;m w&#601;&#x1E0F;ere&#x1E35;&#601; &#8216;&#259;n&#257;w&icirc;m ya&#x1E6D;&#x1E6D;&ucirc; w&#601;&#8217;&icirc;&#353; w&#601;&#8217;&#257;&#x1E07;&icirc;w y&#275;l&#601;&#x1E35;&ucirc; &#8217;el-hann<sup>a</sup>&#8216;&#259;r&acirc; l&#601;m<sup>a</sup>&#8216;an &#x1E25;all&#275;l &#8217;e&#x1E6F;-&#353;&#275;m q&#257;&#x1E0F;&#601;&#353;&icirc;: </P>
<P>8&nbsp;w&#601;&#8216;al-b&#601;&#x1E21;&#257;&#x1E0F;&icirc;m &#x1E25;&#259;&#x1E07;ul&icirc;m ya&#x1E6D;&#x1E6D;&ucirc; &#8217;&#275;&#x1E63;el k&#257;l-miz&#601;b&#275;&#x1E25;a w&#601;y&ecirc;n &#8216;&#259;n&ucirc;&#353;&icirc;m yi&#353;&#601;t&ucirc; b&ecirc;&#x1E6F; &#8217;&#277;l&#333;h&ecirc;hem: </P>
<P>9&nbsp;w&#601;&#8217;&#257;n&#333;&#x1E35;&icirc; hi&#353;&#601;ma&#x1E0F;&#601;t&icirc; &#8217;e&#x1E6F;-h&#257;&#8217;&#277;m&#333;r&icirc; mip&#601;n&ecirc;hem &#8217;&#259;&#353;er k&#601;&#x1E21;&#333;&#x1E07;<sup>a</sup>h &#8217;&#259;r&#257;z&icirc;m g&#257;&#x1E07;&#601;hw&#333; w&#601;&#x1E25;&#257;s&#333;n h&ucirc;&#8217; k&#257;&#8217;allw&#333;n&icirc;m w&#257;&#8217;a&#353;&#601;m&icirc;&#x1E0F; pir&#601;yw&#333; mimm<sup>a</sup>&#8216;al w&#601;&#353;&#257;r&#257;&#353;&#257;yw mit&#257;&#x1E25;a&#x1E6F;: </P>
<P>10&nbsp;w&#601;&#8217;&#257;n&#333;&#x1E35;&icirc; he&#8216;&#277;l&ecirc;&#x1E6F;&icirc; &#8217;e&#x1E6F;&#601;&#x1E35;em m&#275;&#8217;ere&#x1E63; mi&#x1E63;&#601;r&#257;yim w&#257;&#8217;w&#333;l&#275;&#x1E35;&#601; &#8217;e&#x1E6F;&#601;&#x1E35;em bammi&#x1E0F;&#601;b&#257;r &#8217;ar&#601;b&#257;&#8216;&icirc;m &#353;&#257;n&acirc; l&#257;re&#353;e&#x1E6F; &#8217;e&#x1E6F;-&#8217;ere&#x1E63; h&#257;&#8217;&#277;m&#333;r&icirc;: </P>
<P>11&nbsp;w&#257;&#8217;&#257;q&icirc;m mib&#601;n&ecirc;&#x1E35;em lin&#601;&#x1E07;&icirc;&#8217;&icirc;m &ucirc;mib<sup>a</sup>&#x1E25;&ucirc;r&ecirc;&#x1E35;em lin&#601;zir&icirc;m ha&#8217;af &#8217;&ecirc;n-z&#333;&#8217;&#x1E6F; b&#601;n&ecirc; yi&#347;&#601;r&#257;&#8217;&#275;l n&#601;&#8217;um-y&#601;hw&acirc;: </P>
<P>12&nbsp;wata&#353;&#601;q&ucirc; &#8217;e&#x1E6F;-hann&#601;zir&icirc;m y&#257;yin w&#601;&#8216;al-hann&#601;&#x1E07;&icirc;&#8217;&icirc;m &#x1E63;i&ucirc;&icirc;&#x1E6F;em l&#275;&#8217;m&#333;r l&#333;&#8217; tinn&#257;&#x1E07;&#601;&#8217;&ucirc;: </P>
<P>13&nbsp;hinn&#275;h &#8217;&#257;n&#333;&#x1E35;&icirc; m&#275;&#8216;&icirc;q t<sup>a</sup>&#x1E25;&#601;t&ecirc;&#x1E35;em ka&#8217;&#259;&#353;er t&#257;&#8216;&icirc;q h&#257;&#8216;&#259;&#x1E21;&#257;l&acirc; ham&#601;l&#275;&#8217;&acirc; l&#257;h &#8216;&#257;m&icirc;r: </P>
<P>14&nbsp;w&#601;&#8217;&#257;&#x1E07;a&#x1E0F; m&#257;nw&#333;s miqq&#257;l w&#601;&#x1E25;&#257;z&#257;q l&#333;&#8217;-y&#601;&#8217;amm&#275;&#x1E63; k&#333;&#x1E25;w&#333; w&#601;&#x1E21;ibw&#333;r l&#333;&#8217;-y&#601;mall&#275;&#x1E6D; naf&#601;&#353;w&#333;: </P>
<P>15&nbsp;w&#601;&#x1E6F;&#333;f&#275;&#347; haqqe&#353;e&#x1E6F; l&#333;&#8217; y<sup>a</sup>&#8216;&#259;m&#333;&#x1E0F; w&#601;qal b&#601;ra&#x1E21;&#601;l&#257;yw l&#333;&#8217; y&#601;mall&#275;&#x1E6D; w&#601;r&#333;&#x1E35;&#275;&#x1E07; hass&ucirc;s l&#333;&#8217; y&#601;mall&#275;&#x1E6D; naf&#601;&#353;w&#333;: </P>
<P>16&nbsp;w&#601;&#8217;amm&icirc;&#x1E63; libw&#333; bagibw&#333;r&icirc;m &#8216;&#257;rw&#333;m y&#257;n&ucirc;s bayyw&#333;m-hah&ucirc;&#8217; n&#601;&#8217;um-y&#601;hw&acirc;: f</P>
</TD>
</TABLE>
<P><HR>
<CENTER>
<A HREF="amo003.htm">Next: Amos Chapter 3</A></CENTER>
</BODY>
</HTML>
