<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa013.htm">Polyglot</A>&nbsp;
<A HREF="../kjv/isa013.htm">KJV</A>&nbsp;
<A HREF="../sep/isa013.htm">Sep</A>&nbsp;
<A HREF="../vul/isa013.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa012.htm">Previous</A>&nbsp;
<A HREF="isa014.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 13</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מַשָּׂ֖א בָּבֶ֑ל אֲשֶׁ֣ר חָזָ֔ה יְשַׁעְיָ֖הוּ בֶּן־אָמֽוֹץ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;עַ֤ל הַר־נִשְׁפֶּה֙ שְֽׂאוּ־נֵ֔ס הָרִ֥ימוּ ק֖וֹל לָהֶ֑ם הָנִ֣יפוּ יָ֔ד וְיָבֹ֖אוּ פִּתְחֵ֥י נְדִיבִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֲנִ֥י צִוֵּ֖יתִי לִמְקֻדָּשָׁ֑י גַּ֣ם קָרָ֤אתִי גִבּוֹרַי֙ לְאַפִּ֔י עַלִּיזֵ֖י גַּאֲוָתִֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;ק֥וֹל הָמ֛וֹן בֶּֽהָרִ֖ים דְּמ֣וּת עַם־רָ֑ב ק֠וֹל שְׁא֞וֹן מַמְלְכ֤וֹת גּוֹיִם֙ נֶֽאֱסָפִ֔ים יְהוָ֣ה צְבָא֔וֹת מְפַקֵּ֖ד צְבָ֥א מִלְחָמָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בָּאִ֛ים מֵאֶ֥רֶץ מֶרְחָ֖ק מִקְצֵ֣ה הַשָּׁמָ֑יִם יְהוָה֙ וּכְלֵ֣י זַעְמ֔וֹ לְחַבֵּ֖ל כָּל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הֵילִ֕ילוּ כִּ֥י קָר֖וֹב י֣וֹם יְהוָ֑ה כְּשֹׁ֖ד מִשַּׁדַּ֥י יָבֽוֹא׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;עַל־כֵּ֖ן כָּל־יָדַ֣יִם תִּרְפֶּ֑ינָה וְכָל־לְבַ֥ב אֱנ֖וֹשׁ יִמָּֽס׃<font color="red"><sup>3</font></sup> </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְֽנִבְהָ֓לוּ׀ צִירִ֤ים וַֽחֲבָלִים֙ יֹֽאחֵז֔וּן כַּיּוֹלֵדָ֖ה יְחִיל֑וּן אִ֤ישׁ אֶל־רֵעֵ֙הוּ֙ יִתְמָ֔הוּ פְּנֵ֥י לְהָבִ֖ים פְּנֵיהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הִנֵּ֤ה יוֹם־יְהוָה֙ בָּ֔א אַכְזָרִ֥י וְעֶבְרָ֖ה וַחֲר֣וֹן אָ֑ף לָשׂ֤וּם הָאָ֙רֶץ֙ לְשַׁמָּ֔ה וְחַטָּאֶ֖יהָ יַשְׁמִ֥יד מִמֶּֽנָּה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּֽי־כוֹכְבֵ֤י הַשָּׁמַ֙יִם֙ וּכְסִ֣ילֵיהֶ֔ם לֹ֥א יָהֵ֖לּוּ אוֹרָ֑ם חָשַׁ֤ךְ הַשֶּׁ֙מֶשׁ֙ בְּצֵאת֔וֹ וְיָרֵ֖חַ לֹֽא־יַגִּ֥יהַ אוֹרֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּפָקַדְתִּ֤י עַל־תֵּבֵל֙ רָעָ֔ה וְעַל־רְשָׁעִ֖ים עֲוֹנָ֑ם וְהִשְׁבַּתִּי֙ גְּא֣וֹן זֵדִ֔ים וְגַאֲוַ֥ת עָרִיצִ֖ים אַשְׁפִּֽיל׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אוֹקִ֥יר אֱנ֖וֹשׁ מִפָּ֑ז וְאָדָ֖ם מִכֶּ֥תֶם אוֹפִֽיר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;עַל־כֵּן֙ שָׁמַ֣יִם אַרְגִּ֔יז וְתִרְעַ֥שׁ הָאָ֖רֶץ מִמְּקוֹמָ֑הּ בְּעֶבְרַת֙ יְהוָ֣ה צְבָא֔וֹת וּבְי֖וֹם חֲר֥וֹן אַפּֽוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהָיָה֙ כִּצְבִ֣י מֻדָּ֔ח וּכְצֹ֖אן וְאֵ֣ין מְקַבֵּ֑ץ אִ֤ישׁ אֶל־עַמּוֹ֙ יִפְנ֔וּ וְאִ֥ישׁ אֶל־אַרְצ֖וֹ יָנֽוּסוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כָּל־הַנִּמְצָ֖א יִדָּקֵ֑ר וְכָל־הַנִּסְפֶּ֖ה יִפּ֥וֹל בֶּחָֽרֶב׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְעֹלְלֵיהֶ֥ם יְרֻטְּשׁ֖וּ לְעֵֽינֵיהֶ֑ם יִשַּׁ֙סּוּ֙ בָּֽתֵּיהֶ֔ם וּנְשֵׁיהֶ֖ם <font color="brown">תשגלנה</font> <font color="blue">תִּשָּׁכַֽבְנָה׃</font> </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הִנְנִ֛י מֵעִ֥יר עֲלֵיהֶ֖ם אֶת־מָדָ֑י אֲשֶׁר־כֶּ֙סֶף֙ לֹ֣א יַחְשֹׁ֔בוּ וְזָהָ֖ב לֹ֥א יַחְפְּצוּ־בֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּקְשָׁת֖וֹת נְעָרִ֣ים תְּרַטַּ֑שְׁנָה וּפְרִי־בֶ֙טֶן֙ לֹ֣א יְרַחֵ֔מוּ עַל־בָּנִ֖ים לֹֽא־תָח֥וּס עֵינָֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְהָיְתָ֤ה בָבֶל֙ צְבִ֣י מַמְלָכ֔וֹת תִּפְאֶ֖רֶת גְּא֣וֹן כַּשְׂדִּ֑ים כְּמַהְפֵּכַ֣ת אֱלֹהִ֔ים אֶת־סְדֹ֖ם וְאֶת־עֲמֹרָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לֹֽא־תֵשֵׁ֣ב לָנֶ֔צַח וְלֹ֥א תִשְׁכֹּ֖ן עַד־דּ֣וֹר וָד֑וֹר וְלֹֽא־יַהֵ֥ל שָׁם֙ עֲרָבִ֔י וְרֹעִ֖ים לֹא־יַרְבִּ֥צוּ שָֽׁם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְרָבְצוּ־שָׁ֣ם צִיִּ֔ים וּמָלְא֥וּ בָתֵּיהֶ֖ם אֹחִ֑ים וְשָׁ֤כְנוּ שָׁם֙ בְּנ֣וֹת יַֽעֲנָ֔ה וּשְׂעִירִ֖ים יְרַקְּדוּ־שָֽׁם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְעָנָ֤ה אִיִּים֙ בְּאַלְמנוֹתָ֔יו<font color="red"><sup>1</font></sup> וְתַנִּ֖ים בְּהֵ֣יכְלֵי עֹ֑נֶג וְקָר֤וֹב לָבוֹא֙ עִתָּ֔הּ וְיָמֶ֖יהָ לֹ֥א יִמָּשֵֽׁכוּ׃ </P>
</TD>
<TD WIDTH="50%">
<P>1&nbsp;ma&#347;&#347;&#257;&#8217; b&#257;&#x1E07;el &#8217;&#259;&#353;er &#x1E25;&#257;z&acirc; y&#601;&#353;<sup>a</sup>&#8216;&#601;y&acirc;&ucirc; ben-&#8217;&#257;mw&#333;&#x1E63;: </P>
<P>2&nbsp;&#8216;al har-ni&#353;&#601;peh &#347;&#601;&#8217;&ucirc;-n&#275;s h&#257;r&icirc;m&ucirc; qw&#333;l l&acirc;em h&#257;n&icirc;f&ucirc; y&#257;&#x1E0F; w&#601;y&#257;&#x1E07;&#333;&#8217;&ucirc; pi&#x1E6F;&#601;&#x1E25;&ecirc; n&#601;&#x1E0F;&icirc;&#x1E07;&icirc;m: </P>
<P>3&nbsp;&#8217;&#259;n&icirc; &#x1E63;i&ucirc;&ecirc;&#x1E6F;&icirc; lim&#601;qud&#257;&#353;&#257;y gam q&#257;r&#257;&#8217;&#x1E6F;&icirc; &#x1E21;ibw&#333;ray l&#601;&#8217;ap&icirc; &#8216;all&icirc;z&ecirc; ga&#8217;&#259;w&#257;&#x1E6F;&icirc;: </P>
<P>4&nbsp;qw&#333;l h&#257;mw&#333;n beh&#257;r&icirc;m d&#601;m&ucirc;&#x1E6F; &#8216;am-r&#257;&#x1E07; qw&#333;l &#353;&#601;&#8217;w&#333;n mam&#601;l&#601;&#x1E35;w&#333;&#x1E6F; gw&#333;yim ne&#8217;&#277;s&#257;f&icirc;m y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; m&#601;faqq&#275;&#x1E0F; &#x1E63;&#601;&#x1E07;&#257;&#8217; mil&#601;&#x1E25;&#257;m&acirc;: </P>
<P>5&nbsp;b&#257;&#8217;&icirc;m m&#275;&#8217;ere&#x1E63; mer&#601;&#x1E25;&#257;q miq&#601;&#x1E63;&#275;h ha&#353;&#353;&#257;m&#257;yim y&#601;hw&acirc; &ucirc;&#x1E35;&#601;l&ecirc; z<sup>a</sup>&#8216;&#601;mw&#333; l&#601;&#x1E25;ab&#275;l k&#257;l-h&#257;&#8217;&#257;re&#x1E63;: </P>
<P>6&nbsp;h&ecirc;l&icirc;l&ucirc; k&icirc; q&#257;rw&#333;&#x1E07; yw&#333;m y&#601;hw&acirc; k&#601;&#353;&#333;&#x1E0F; mi&#353;&#353;aday y&#257;&#x1E07;w&#333;&#8217;: </P>
<P>7&nbsp;&#8216;al-k&#275;n k&#257;l-y&#257;&#x1E0F;ayim tir&#601;peyn&acirc; w&#601;&#x1E35;&#257;l-l&#601;&#x1E07;a&#x1E07; &#8217;&#277;nw&#333;&#353; yimm&#257;s:<font color="red"><sup>3</font></sup> </P>
<P>8&nbsp;w&#601;ni&#x1E07;&#601;h&#257;l&ucirc;| &#x1E63;&icirc;r&icirc;m w<sup>a</sup>&#x1E25;&#259;&#x1E07;&#257;l&icirc;m y&#333;&#8217;&#x1E25;&#275;z&ucirc;n kayyw&#333;l&#275;&#x1E0F;&acirc; y&#601;&#x1E25;&icirc;l&ucirc;n &#8217;&icirc;&#353; &#8217;el-r&#275;&#8216;&#275;h&ucirc; yi&#x1E6F;&#601;m&acirc;&ucirc; p&#601;n&ecirc; l&#601;h&#257;&#x1E07;&icirc;m p&#601;n&ecirc;hem: </P>
<P>9&nbsp;hinn&#275;h yw&#333;m-y&#601;hw&acirc; b&#257;&#8217; &#8217;a&#x1E35;&#601;z&#257;r&icirc; w&#601;&#8216;e&#x1E07;&#601;r&acirc; w<sup>a</sup>&#x1E25;&#259;rw&#333;n &#8217;&#257;f l&#257;&#347;&ucirc;m h&#257;&#8217;&#257;re&#x1E63; l&#601;&#353;amm&acirc; w&#601;&#x1E25;a&#x1E6D;&#x1E6D;&#257;&#8217;eyh&#257; ya&#353;&#601;m&icirc;&#x1E0F; mimmenn&acirc;: </P>
<P>10&nbsp;k&icirc;-&#x1E35;w&#333;&#x1E35;&#601;&#x1E07;&ecirc; ha&#353;&#353;&#257;mayim &ucirc;&#x1E35;&#601;s&icirc;l&ecirc;hem l&#333;&#8217; y&acirc;&#275;ll&ucirc; &#8217;w&#333;r&#257;m &#x1E25;&#257;&#353;a&#x1E35;&#601; ha&#353;&#353;eme&#353; b&#601;&#x1E63;&#275;&#8217;&#x1E6F;w&#333; w&#601;y&#257;r&#275;&#x1E25;a l&#333;&#8217;-yag&icirc;ha &#8217;w&#333;rw&#333;: </P>
<P>11&nbsp;&ucirc;f&#257;qa&#x1E0F;&#601;t&icirc; &#8216;al-t&#275;&#x1E07;&#275;l r&#257;&#8216;&acirc; w&#601;&#8216;al-r&#601;&#353;&#257;&#8216;&icirc;m &#8216;&#259;w&#333;n&#257;m w&#601;hi&#353;&#601;bat&icirc; g&#601;&#8217;w&#333;n z&#275;&#x1E0F;&icirc;m w&#601;&#x1E21;a&#8217;&#259;wa&#x1E6F; &#8216;&#257;r&icirc;&#x1E63;&icirc;m &#8217;a&#353;&#601;p&icirc;l: </P>
<P>12&nbsp;&#8217;w&#333;q&icirc;r &#8217;&#277;nw&#333;&#353; mip&#257;z w&#601;&#8217;&#257;&#x1E0F;&#257;m mike&#x1E6F;em &#8217;w&#333;f&icirc;r: </P>
<P>13&nbsp;&#8216;al-k&#275;n &#353;&#257;mayim &#8217;ar&#601;g&icirc;z w&#601;&#x1E6F;ir&#601;&#8216;a&#353; h&#257;&#8217;&#257;re&#x1E63; mimm&#601;qw&#333;m&#257;h b&#601;&#8216;e&#x1E07;&#601;ra&#x1E6F; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &ucirc;&#x1E07;&#601;yw&#333;m &#x1E25;&#259;rw&#333;n &#8217;apw&#333;: </P>
<P>14&nbsp;w&#601;h&#257;y&acirc; ki&#x1E63;&#601;&#x1E07;&icirc; mud&#257;&#x1E25; &ucirc;&#x1E35;&#601;&#x1E63;&#333;&#8217;n w&#601;&#8217;&ecirc;n m&#601;qab&#275;&#x1E63; &#8217;&icirc;&#353; &#8217;el-&#8216;ammw&#333; yif&#601;n&ucirc; w&#601;&#8217;&icirc;&#353; &#8217;el-&#8217;ar&#601;&#x1E63;w&#333; y&#257;n&ucirc;s&ucirc;: </P>
<P>15&nbsp;k&#257;l-hannim&#601;&#x1E63;&#257;&#8217; yid&#257;q&#275;r w&#601;&#x1E35;&#257;l-hannis&#601;peh yipw&#333;l be&#x1E25;&#257;re&#x1E07;: </P>
<P>16&nbsp;w&#601;&#8216;&#333;l&#601;l&ecirc;hem y&#601;ru&#x1E6D;&#x1E6D;&#601;&#353;&ucirc; l&#601;&#8216;&ecirc;n&ecirc;hem yi&#353;&#353;ass&ucirc; b&#257;t&ecirc;hem &ucirc;n&#601;&#353;&ecirc;hem <font color="brown">ti&#353;&#353;&#257;&#x1E21;al&#601;n&acirc;</font> <font color="blue">ti&#353;&#353;&#257;&#x1E35;a&#x1E07;&#601;n&acirc;:</font> </P>
<P>17&nbsp;hin&#601;n&icirc; m&#275;&#8216;&icirc;r &#8216;&#259;l&ecirc;hem &#8217;e&#x1E6F;-m&#257;&#x1E0F;&#257;y &#8217;&#259;&#353;er-kesef l&#333;&#8217; y<sup>a</sup>&#x1E25;&#601;&#353;&#333;&#x1E07;&ucirc; w&#601;z&acirc;&#257;&#x1E07; l&#333;&#8217; y<sup>a</sup>&#x1E25;&#601;p&#601;&#x1E63;&ucirc;-&#x1E07;w&#333;: </P>
<P>18&nbsp;&ucirc;q&#601;&#353;&#257;&#x1E6F;w&#333;&#x1E6F; n&#601;&#8216;&#257;r&icirc;m t&#601;ra&#x1E6D;&#x1E6D;a&#353;&#601;n&acirc; &ucirc;f&#601;r&icirc;-&#x1E07;e&#x1E6D;en l&#333;&#8217; y&#601;r<sup>a</sup>&#x1E25;&#275;m&ucirc; &#8216;al-b&#257;n&icirc;m l&#333;&#8217;-&#x1E6F;&#257;&#x1E25;&ucirc;s &#8216;&ecirc;n&#257;m: </P>
<P>19&nbsp;w&#601;h&#257;y&#601;&#x1E6F;&acirc; &#x1E07;&#257;&#x1E07;el &#x1E63;&#601;&#x1E07;&icirc; mam&#601;l&#257;&#x1E35;w&#333;&#x1E6F; tif&#601;&#8217;ere&#x1E6F; g&#601;&#8217;w&#333;n ka&#347;&#601;d&icirc;m k&#601;mah&#601;p&#275;&#x1E35;a&#x1E6F; &#8217;&#277;l&#333;h&icirc;m &#8217;e&#x1E6F;-s&#601;&#x1E0F;&#333;m w&#601;&#8217;e&#x1E6F;-&#8216;&#259;m&#333;r&acirc;: </P>
<P>20&nbsp;l&#333;&#8217;-&#x1E6F;&#275;&#353;&#275;&#x1E07; l&#257;ne&#x1E63;<sup>a</sup>&#x1E25; w&#601;l&#333;&#8217; &#x1E6F;i&#353;&#601;k&#333;n &#8216;a&#x1E0F;-dw&#333;r w&#257;&#x1E0F;w&#333;r w&#601;l&#333;&#8217;-yah&#275;l &#353;&#257;m &#8216;&#259;r&#257;&#x1E07;&icirc; w&#601;r&#333;&#8216;&icirc;m l&#333;&#8217;-yar&#601;bi&#x1E63;&ucirc; &#353;&#257;m: </P>
<P>21&nbsp;w&#601;r&#257;&#x1E07;&#601;&#x1E63;&ucirc;-&#353;&#257;m &#x1E63;&icirc;y&icirc;m &ucirc;m&#257;l&#601;&#8217;&ucirc; &#x1E07;&#257;t&ecirc;hem &#8217;&#333;&#x1E25;&icirc;m w&#601;&#353;&#257;&#x1E35;&#601;n&ucirc; &#353;&#257;m b&#601;nw&#333;&#x1E6F; y<sup>a</sup>&#8216;&#259;n&acirc; &ucirc;&#347;&#601;&#8216;&icirc;r&icirc;m y&#601;raqq&#601;&#x1E0F;&ucirc;-&#353;&#257;m: </P>
<P>22&nbsp;w&#601;&#8216;&#257;n&acirc; &#8217;&icirc;y&icirc;m b&#601;&#8217;al&#601;mnw&#333;&#x1E6F;&#257;yw<font color="red"><sup>1</font></sup> w&#601;&#x1E6F;ann&icirc;m b&#601;h&ecirc;&#x1E35;&#601;l&ecirc; &#8216;&#333;ne&#x1E21; w&#601;q&#257;rw&#333;&#x1E07; l&#257;&#x1E07;w&#333;&#8217; &#8216;it&#257;h w&#601;y&#257;meyh&#257; l&#333;&#8217; yimm&#257;&#353;&#275;&#x1E35;&ucirc;: </P>
</TD>
</TABLE>
<P><HR>
<CENTER>
<A HREF="isa014.htm">Next: Isaiah (Yisheyah) Chapter 14</A></CENTER>
</BODY>
</HTML>
