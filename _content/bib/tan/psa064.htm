<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 64</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa064">Polyglot</A>&nbsp;
<A HREF="../kjv/psa064">KJV</A>&nbsp;
<A HREF="../sep/psa064">Sep</A>&nbsp;
<A HREF="../vul/psa064">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa063">Previous</A>&nbsp;
<A HREF="psa065">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 64</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֗חַ מִזְמ֥וֹר לְדָוִֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שְׁמַע־אֱלֹהִ֣ים קוֹלִ֣י בְשִׂיחִ֑י מִפַּ֥חַד א֝וֹיֵ֗ב תִּצֹּ֥ר חַיָּֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;תַּ֭סְתִּירֵנִי מִסּ֣וֹד מְרֵעִ֑ים מֵ֝רִגְשַׁ֗ת פֹּ֣עֲלֵי אָֽוֶן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֲשֶׁ֤ר שָׁנְנ֣וּ כַחֶ֣רֶב לְשׁוֹנָ֑ם דָּרְכ֥וּ חִ֝צָּ֗ם דָּבָ֥ר מָֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לִיר֣וֹת בַּמִּסְתָּרִ֣ים תָּ֑ם פִּתְאֹ֥ם יֹ֝רֻ֗הוּ וְלֹ֣א יִירָֽאוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יְחַזְּקוּ־לָ֨מוֹ׀ דָּ֘בָ֤ר רָ֗ע יְֽ֭סַפְּרוּ לִטְמ֣וֹן מוֹקְשִׁ֑ים אָ֝מְר֗וּ מִ֣י יִרְאֶה־לָּֽמוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יַֽחְפְּֽשׂוּ־עוֹלֹ֗ת תַּ֭מְנוּ חֵ֣פֶשׂ מְחֻפָּ֑שׂ וְקֶ֥רֶב אִ֝֗ישׁ וְלֵ֣ב עָמֹֽק׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּרֵ֗ם אֱלֹ֫הִ֥ים חֵ֥ץ פִּתְא֑וֹם הָ֝י֗וּ מַכּוֹתָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּכְשִׁיל֣וּהוּ עָלֵ֣ימוֹ לְשׁוֹנָ֑ם יִ֝תְנֹדֲד֗וּ כָּל־רֹ֥אֵה בָֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּֽירְא֗וּ כָּל־אָ֫דָ֥ם וַ֭יַּגִּידוּ פֹּ֥עַל אֱלֹהִ֗ים וּֽמַעֲשֵׂ֥הוּ הִשְׂכִּֽילוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יִשְׂמַ֬ח צַדִּ֣יק בַּ֭יהוָה וְחָ֣סָה ב֑וֹ וְ֝יִתְהַֽלְל֗וּ כָּל־יִשְׁרֵי־לֵֽב׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a miz&#601;mw&#333;r l&#601;&#x1E0F;&#257;wi&#x1E0F;: </P>
<P>2&nbsp;&#353;&#601;m<sup>a</sup>&#8216;-&#8217;&#277;l&#333;h&icirc;m qw&#333;l&icirc; &#x1E07;&#601;&#347;&icirc;&#x1E25;&icirc; mip<sup>a</sup>&#x1E25;a&#x1E0F; &#8217;w&#333;y&#275;&#x1E07; ti&#x1E63;&#x1E63;&#333;r &#x1E25;ayy&#257;y: </P>
<P>3&nbsp;tas&#601;t&icirc;r&#275;n&icirc; missw&#333;&#x1E0F; m&#601;r&#275;&#8216;&icirc;m m&#275;ri&#x1E21;&#601;&#353;a&#x1E6F; p&#333;&#8216;&#259;l&ecirc; &#8217;&#257;wen: </P>
<P>4&nbsp;&#8217;&#259;&#353;er &#353;&#257;n&#601;n&ucirc; &#x1E35;<sup>a</sup>&#x1E25;ere&#x1E07; l&#601;&#353;w&#333;n&#257;m d&#257;r&#601;&#x1E35;&ucirc; &#x1E25;i&#x1E63;&#x1E63;&#257;m d&#257;&#x1E07;&#257;r m&#257;r: </P>
<P>5&nbsp;l&icirc;rw&#333;&#x1E6F; bammis&#601;t&#257;r&icirc;m t&#257;m pi&#x1E6F;&#601;&#8217;&#333;m y&#333;ruh&ucirc; w&#601;l&#333;&#8217; y&icirc;r&#257;&#8217;&ucirc;: </P>
<P>6&nbsp;y&#601;&#x1E25;azz&#601;q&ucirc;-l&#257;mw&#333;| d&#257;&#x1E07;&#257;r r&#257;&#8216; y&#601;sap&#601;r&ucirc; li&#x1E6D;&#601;mw&#333;n mw&#333;q&#601;&#353;&icirc;m &#8217;&#257;m&#601;r&ucirc; m&icirc; yir&#601;&#8217;eh-ll&#257;mw&#333;: </P>
<P>7&nbsp;y<sup>a</sup>&#x1E25;&#601;p&#601;&#347;&ucirc;-&#8216;w&#333;l&#333;&#x1E6F; tam&#601;n&ucirc; &#x1E25;&#275;fe&#347; m&#601;&#x1E25;up&#257;&#347; w&#601;qere&#x1E07; &#8217;&icirc;&#353; w&#601;l&#275;&#x1E07; &#8216;&#257;m&#333;q: </P>
<P>8&nbsp;wayy&#333;r&#275;m &#8217;&#277;l&#333;h&icirc;m &#x1E25;&#275;&#x1E63; pi&#x1E6F;&#601;&#8217;w&#333;m h&#257;y&ucirc; makw&#333;&#x1E6F;&#257;m: </P>
<P>9&nbsp;wayya&#x1E35;&#601;&#353;&icirc;l&ucirc;h&ucirc; &#8216;&#257;l&ecirc;mw&#333; l&#601;&#353;w&#333;n&#257;m yi&#x1E6F;&#601;n&#333;&#x1E0F;&#259;&#x1E0F;&ucirc; k&#257;l-r&#333;&#8217;&#275;h &#x1E07;&#257;m: </P>
<P>10&nbsp;wayy&icirc;r&#601;&#8217;&ucirc; k&#257;l-&#8217;&#257;&#x1E0F;&#257;m wayyag&icirc;&#x1E0F;&ucirc; p&#333;&#8216;al &#8217;&#277;l&#333;h&icirc;m &ucirc;m<sup>a</sup>&#8216;&#259;&#347;&#275;h&ucirc; hi&#347;&#601;k&icirc;l&ucirc;: </P>
<P>11&nbsp;yi&#347;&#601;m<sup>a</sup>&#x1E25; &#x1E63;ad&icirc;q bayhw&acirc; w&#601;&#x1E25;&#257;s&acirc; &#x1E07;w&#333; w&#601;yi&#x1E6F;&#601;hal&#601;l&ucirc; k&#257;l-yi&#353;&#601;r&ecirc;-l&#275;&#x1E07;: </P>
</TD>
</TABLE>
<P><HR>
<CENTER>
<A HREF="psa065">Next: Psalms (Tehilim) Chapter 65</A></CENTER>
</BODY>
</HTML>
