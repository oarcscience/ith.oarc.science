[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa118)  [KJV](../kjv/psa118)  [Sep](../sep/psa118) 
[Vul](../vul/psa118)   
  
[Psalms (Tehilim) Index](psa)  
  [Previous](psa117)  [Next](psa119) 

------------------------------------------------------------------------

### Tanach (Hebrew): Psalms (Tehilim) Chapter 118

‎<span id="001">1</span> ‏הוֹד֣וּ לַיהוָ֣ה כִּי־ט֑וֹב כִּ֖י לְעוֹלָ֣ם
חַסְדּֽוֹ׃

‎<span id="002">2</span> ‏יֹֽאמַר־נָ֥א יִשְׂרָאֵ֑ל כִּ֖י לְעוֹלָ֣ם
חַסְדּֽוֹ׃

‎<span id="003">3</span> ‏יֹֽאמְרוּ־נָ֥א בֵֽית־אַהֲרֹ֑ן כִּ֖י לְעוֹלָ֣ם
חַסְדּֽוֹ׃

‎<span id="004">4</span> ‏יֹֽאמְרוּ־נָ֭א יִרְאֵ֣י יְהוָ֑ה כִּ֖י
לְעוֹלָ֣ם חַסְדּֽוֹ׃

‎<span id="005">5</span> ‏מִֽן־הַ֭מֵּצַ֥ר קָרָ֣אתִי יָּ֑הּ עָנָ֖נִי
בַמֶּרְחָ֣ב יָֽהּ׃

‎<span id="006">6</span> ‏יְהוָ֣ה לִ֭י לֹ֣א אִירָ֑א מַה־יַּעֲשֶׂ֖ה לִ֣י
אָדָֽם׃

‎<span id="007">7</span> ‏יְהוָ֣ה לִ֭י בְּעֹזְרָ֑י וַ֝אֲנִ֗י אֶרְאֶ֥ה
בְשֹׂנְאָֽי׃

‎<span id="008">8</span> ‏ט֗וֹב לַחֲס֥וֹת בַּיהוָ֑ה מִ֝בְּטֹ֗חַ
בָּאָדָֽם׃

‎<span id="009">9</span> ‏ט֗וֹב לַחֲס֥וֹת בַּיהוָ֑ה מִ֝בְּטֹ֗חַ
בִּנְדִיבִֽים׃

‎<span id="010">10</span> ‏כָּל־גּוֹיִ֥ם סְבָב֑וּנִי בְּשֵׁ֥ם יְ֝הוָ֗ה
כִּ֣י אֲמִילַֽם׃

‎<span id="011">11</span> ‏סַבּ֥וּנִי גַם־סְבָב֑וּנִי בְּשֵׁ֥ם יְ֝הוָ֗ה
כִּ֣י אֲמִילַֽם׃

‎<span id="012">12</span> ‏סַבּ֤וּנִי כִדְבוֹרִ֗ים דֹּ֭עֲכוּ כְּאֵ֣שׁ
קוֹצִ֑ים בְּשֵׁ֥ם יְ֝הוָ֗ה כִּ֣י אֲמִילַֽם׃

‎<span id="013">13</span> ‏דַּחֹ֣ה דְחִיתַ֣נִי לִנְפֹּ֑ל וַ֖יהוָ֣ה
עֲזָרָֽנִי׃

‎<span id="014">14</span> ‏עָזִּ֣י וְזִמְרָ֣ת יָ֑הּ וַֽיְהִי־לִ֝֗י
לִֽישׁוּעָֽה׃

‎<span id="015">15</span> ‏ק֤וֹל׀ רִנָּ֬ה וִֽישׁוּעָ֗ה בְּאָהֳלֵ֥י
צַדִּיקִ֑ים יְמִ֥ין יְ֝הוָה עֹ֣שָׂה חָֽיִל׃

‎<span id="016">16</span> ‏יְמִ֣ין יְ֭הוָה רוֹמֵמָ֑ה יְמִ֥ין יְ֝הוָה
עֹ֣שָׂה חָֽיִל׃

‎<span id="017">17</span> ‏לֹֽא אָמ֥וּת כִּי־אֶֽחְיֶ֑ה וַ֝אֲסַפֵּ֗ר
מַֽעֲשֵׂ֥י יָֽהּ׃

‎<span id="018">18</span> ‏יַסֹּ֣ר יִסְּרַ֣נִּי יָּ֑הּ וְ֝לַמָּ֗וֶת לֹ֣א
נְתָנָֽנִי׃

‎<span id="019">19</span> ‏פִּתְחוּ־לִ֥י שַׁעֲרֵי־צֶ֑דֶק אָֽבֹא־בָ֝ם
אוֹדֶ֥ה יָֽהּ׃

‎<span id="020">20</span> ‏זֶֽה־הַשַּׁ֥עַר לַיהוָ֑ה צַ֝דִּיקִ֗ים
יָבֹ֥אוּ בֽוֹ׃

‎<span id="021">21</span> ‏א֭וֹדְךָ כִּ֣י עֲנִיתָ֑נִי וַתְּהִי־לִ֝֗י
לִֽישׁוּעָֽה׃

‎<span id="022">22</span> ‏אֶ֭בֶן מָאֲס֣וּ הַבּוֹנִ֑ים הָ֝יְתָ֗ה
לְרֹ֣אשׁ פִּנָּֽה׃

‎<span id="023">23</span> ‏מֵאֵ֣ת יְ֭הוָה הָ֣יְתָה זֹּ֑את הִ֖יא
נִפְלָ֣את בְּעֵינֵֽינוּ׃

‎<span id="024">24</span> ‏זֶה־הַ֭יּוֹם עָשָׂ֣ה יְהוָ֑ה נָגִ֖ילָה
וְנִשְׂמְחָ֣ה בֽוֹ׃

‎<span id="025">25</span> ‏אָנָּ֣א יְ֭הוָה הוֹשִׁ֘יעָ֥ה נָּ֑א אָֽנָּ֥א
יְ֝הוָ֗ה הַצְלִ֘יחָ֥ה נָּֽא׃

‎<span id="026">26</span> ‏בָּר֣וּךְ הַ֭בָּא בְּשֵׁ֣ם יְהוָ֑ה
בֵּ֝רַֽכְנוּכֶ֗ם מִבֵּ֥ית יְהוָֽה׃

‎<span id="027">27</span> ‏אֵ֤ל׀ יְהוָה֮ וַיָּ֪אֶר לָ֥נוּ אִסְרוּ־חַ֥ג
בַּעֲבֹתִ֑ים עַד־קַ֝רְנ֗וֹת הַמִּזְבֵּֽחַ׃

‎<span id="028">28</span> ‏אֵלִ֣י אַתָּ֣ה וְאוֹדֶ֑ךָּ אֱ֝לֹהַ֗י
אֲרוֹמְמֶֽךָּ׃

‎<span id="029">29</span> ‏הוֹד֣וּ לַיהוָ֣ה כִּי־ט֑וֹב כִּ֖י לְעוֹלָ֣ם
חַסְדּֽוֹ׃

1 hwōḏû layhwâ kî-ṭwōḇ kî lə‘wōlām ḥasədwō:

2 yō’mar-nā’ yiśərā’ēl kî lə‘wōlām ḥasədwō:

3 yō’mərû-nā’ ḇêṯ-’ahărōn kî lə‘wōlām ḥasədwō:

4 yō’mərû-nā’ yirə’ê yəhwâ kî lə‘wōlām ḥasədwō:

5 min-hammēṣar qārā’ṯî yyāh ‘ānānî ḇammerəḥāḇ yāh:

6 yəhwâ lî lō’ ’îrā’ mah-yy<sup>a</sup>‘ăśeh lî ’āḏām:

7 yəhwâ lî bə‘ōzərāy wa’ănî ’erə’eh ḇəśōnə’āy:

8 ṭwōḇ l<sup>a</sup>ḥăswōṯ bayhwâ mibəṭōḥa bā’āḏām:

9 ṭwōḇ l<sup>a</sup>ḥăswōṯ bayhwâ mibəṭōḥa binəḏîḇîm:

10 kāl-gwōyim səḇāḇûnî bəšēm yəhwâ kî ’ămîlam:

11 sabûnî ḡam-səḇāḇûnî bəšēm yəhwâ kî ’ămîlam:

12 sabûnî ḵiḏəḇwōrîm dō‘ăḵû kə’ēš qwōṣîm bəšēm yəhwâ kî ’ămîlam:

13 d<sup>a</sup>ḥōh ḏəḥîṯanî linəpōl wayhwâ ‘ăzārānî:

14 ‘āzzî wəzimərāṯ yāh wayəhî-lî lîšû‘â:

15 qwōl\| rinnâ wîšû‘â bə’âŏlê ṣadîqîm yəmîn yəhwâ ‘ōśâ ḥāyil:

16 yəmîn yəhwâ rwōmēmâ yəmîn yəhwâ ‘ōśâ ḥāyil:

17 lō’ ’āmûṯ kî-’eḥəyeh wa’ăsapēr m<sup>a</sup>‘ăśê yāh:

18 yassōr yissərannî yyāh wəlammāweṯ lō’ nəṯānānî:

19 piṯəḥû-lî š<sup>a</sup>‘ărê-ṣeḏeq ’āḇō’-ḇām ’wōḏeh yāh:

20 zeh-hašš<sup>a</sup>‘ar layhwâ ṣadîqîm yāḇō’û ḇwō:

21 ’wōḏəḵā kî ‘ănîṯānî watəhî-lî lîšû‘â:

22 ’eḇen mā’ăsû habwōnîm hāyəṯâ lərō’š pinnâ:

23 mē’ēṯ yəhwâ hāyəṯâ zzō’ṯ hî’ nifəlā’ṯ bə‘ênênû:

24 zeh-hayywōm ‘āśâ yəhwâ nāḡîlâ wəniśəməḥâ ḇwō:

25 ’ānnā’ yəhwâ hwōšî‘â nnā’ ’ānnā’ yəhwâ haṣəlîḥâ nnā’:

26 bārûḵə habā’ bəšēm yəhwâ bēraḵənûḵem mibêṯ yəhwâ:

27 ’ēl\| yəhwâ wayyā’er lānû ’isərû-ḥaḡ b<sup>a</sup>‘ăḇōṯîm
‘aḏ-qarənwōṯ hammizəbēḥa:

28 ’ēlî ’atâ wə’wōḏeḵḵā ’ĕlōhay ’ărwōməmeḵḵā:

29 hwōḏû layhwâ kî-ṭwōḇ kî lə‘wōlām ḥasədwō:

------------------------------------------------------------------------

[Next: Psalms (Tehilim) Chapter 119](psa119)
