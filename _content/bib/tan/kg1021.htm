<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg1021">Polyglot</A>&nbsp;
<A HREF="../kjv/kg1021">KJV</A>&nbsp;
<A HREF="../sep/kg1021">Sep</A>&nbsp;
<A HREF="../vul/kg1021">Vul</A>&nbsp;

<BR>
<BR><A HREF="kg1">1 Kings (1 Melakhim) Index</A><BR>
&nbsp;
<A HREF="kg1020">Previous</A>&nbsp;
<A HREF="kg1022">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 21</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֗י אַחַר֙ הַדְּבָרִ֣ים הָאֵ֔לֶּה כֶּ֧רֶם הָיָ֛ה לְנָב֥וֹת הַיִּזְרְעֵאלִ֖י אֲשֶׁ֣ר בְּיִזְרְעֶ֑אל אֵ֚צֶל הֵיכַ֣ל אַחְאָ֔ב מֶ֖לֶךְ שֹׁמְרֽוֹן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְדַבֵּ֣ר אַחְאָ֣ב אֶל־נָב֣וֹת׀ לֵאמֹר֩׀ תְּנָה־לִּ֨י אֶֽת־כַּרְמְךָ֜ וִֽיהִי־לִ֣י לְגַן־יָרָ֗ק כִּ֣י ה֤וּא קָרוֹב֙ אֵ֣צֶל בֵּיתִ֔י וְאֶתְּנָ֤ה לְךָ֙ תַּחְתָּ֔יו כֶּ֖רֶם ט֣וֹב מִמֶּ֑נּוּ אִ֚ם ט֣וֹב בְּעֵינֶ֔יךָ אֶתְּנָה־לְךָ֥ כֶ֖סֶף מְחִ֥יר זֶֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֥אמֶר נָב֖וֹת אֶל־אַחְאָ֑ב חָלִ֤ילָה לִּי֙ מֵֽיהוָ֔ה מִתִּתִּ֛י אֶת־נַחֲלַ֥ת אֲבֹתַ֖י לָֽךְ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּבֹא֩ אַחְאָ֨ב אֶל־בֵּית֜וֹ סַ֣ר וְזָעֵ֗ף עַל־הַדָּבָר֙ אֲשֶׁר־דִּבֶּ֣ר אֵלָ֗יו נָבוֹת֙ הַיִּזְרְעֵאלִ֔י וַיֹּ֕אמֶר לֹֽא־אֶתֵּ֥ן לְךָ֖ אֶת־נַחֲלַ֣ת אֲבוֹתָ֑י וַיִּשְׁכַּב֙ עַל־מִטָּת֔וֹ וַיַּסֵּ֥ב אֶת־פָּנָ֖יו וְלֹֽא־אָ֥כַל לָֽחֶם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַתָּבֹ֥א אֵלָ֖יו אִיזֶ֣בֶל אִשְׁתּ֑וֹ וַתְּדַבֵּ֣ר אֵלָ֗יו מַה־זֶּה֙ רוּחֲךָ֣ סָרָ֔ה וְאֵינְךָ֖ אֹכֵ֥ל לָֽחֶם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיְדַבֵּ֣ר אֵלֶ֗יהָ כִּֽי־אֲ֠דַבֵּר אֶל־נָב֨וֹת הַיִּזְרְעֵאלִ֜י וָאֹ֣מַר ל֗וֹ תְּנָה־לִּ֤י אֶֽת־כַּרְמְךָ֙ בְּכֶ֔סֶף א֚וֹ אִם־חָפֵ֣ץ אַתָּ֔ה אֶתְּנָה־לְךָ֥ כֶ֖רֶם תַּחְתָּ֑יו וַיֹּ֕אמֶר לֹֽא־אֶתֵּ֥ן לְךָ֖ אֶת־כַּרְמִֽי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַתֹּ֤אמֶר אֵלָיו֙ אִיזֶ֣בֶל אִשְׁתּ֔וֹ אַתָּ֕ה עַתָּ֛ה תַּעֲשֶׂ֥ה מְלוּכָ֖ה עַל־יִשְׂרָאֵ֑ל ק֤וּם אֱכָל־לֶ֙חֶם֙ וְיִטַ֣ב לִבֶּ֔ךָ אֲנִי֙ אֶתֵּ֣ן לְךָ֔ אֶת־כֶּ֖רֶם נָב֥וֹת הַיִּזְרְעֵאלִֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַתִּכְתֹּ֤ב סְפָרִים֙ בְּשֵׁ֣ם אַחְאָ֔ב וַתַּחְתֹּ֖ם בְּחֹתָמ֑וֹ וַתִּשְׁלַ֣ח <font color="brown">הספרים</font> <font color="blue">סְפָרִ֗ים</font> אֶל־הַזְקֵנִ֤ים<font color="red"><sup>1</font></sup> וְאֶל־הַֽחֹרִים֙ אֲשֶׁ֣ר בְּעִיר֔וֹ הַיֹּשְׁבִ֖ים אֶת־נָבֽוֹת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַתִּכְתֹּ֥ב בַּסְּפָרִ֖ים לֵאמֹ֑ר קִֽרְאוּ־צ֔וֹם וְהוֹשִׁ֥יבוּ אֶת־נָב֖וֹת בְּרֹ֥אשׁ הָעָֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְ֠הוֹשִׁיבוּ שְׁנַ֨יִם אֲנָשִׁ֥ים בְּנֵֽי־בְלִיַּעַל֮ נֶגְדּוֹ֒ וִיעִדֻ֣הוּ לֵאמֹ֔ר בֵּרַ֥כְתָּ אֱלֹהִ֖ים וָמֶ֑לֶךְ וְהוֹצִיאֻ֥הוּ וְסִקְלֻ֖הוּ וְיָמֹֽת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיַּעֲשׂוּ֩ אַנְשֵׁ֨י עִיר֜וֹ הַזְּקֵנִ֣ים וְהַחֹרִ֗ים אֲשֶׁ֤ר הַיֹּֽשְׁבִים֙ בְּעִיר֔וֹ כַּאֲשֶׁ֛ר שָׁלְחָ֥ה אֲלֵיהֶ֖ם אִיזָ֑בֶל כַּאֲשֶׁ֤ר כָּתוּב֙ בַּסְּפָרִ֔ים אֲשֶׁ֥ר שָׁלְחָ֖ה אֲלֵיהֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;קָרְא֖וּ צ֑וֹם וְהֹשִׁ֥יבוּ אֶת־נָב֖וֹת בְּרֹ֥אשׁ הָעָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַ֠יָּבֹאוּ שְׁנֵ֨י הָאֲנָשִׁ֥ים בְּנֵֽי־בְלִיַּעַל֮ וַיֵּשְׁב֣וּ נֶגְדּוֹ֒ וַיְעִדֻהוּ֩ אַנְשֵׁ֨י הַבְּלִיַּ֜עַל אֶת־נָב֗וֹת נֶ֤גֶד הָעָם֙ לֵאמֹ֔ר בֵּרַ֥ךְ נָב֛וֹת אֱלֹהִ֖ים וָמֶ֑לֶךְ וַיֹּצִאֻ֙הוּ֙ מִח֣וּץ לָעִ֔יר וַיִּסְקְלֻ֥הוּ בָאֲבָנִ֖ים וַיָּמֹֽת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַֽיִּשְׁלְח֖וּ אֶל־אִיזֶ֣בֶל לֵאמֹ֑ר סֻקַּ֥ל נָב֖וֹת וַיָּמֹֽת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַֽיְהִי֙ כִּשְׁמֹ֣עַ אִיזֶ֔בֶל כִּֽי־סֻקַּ֥ל נָב֖וֹת וַיָּמֹ֑ת וַתֹּ֨אמֶר אִיזֶ֜בֶל אֶל־אַחְאָ֗ב ק֣וּם רֵ֞שׁ אֶת־כֶּ֣רֶם׀ נָב֣וֹת הַיִּזְרְעֵאלִ֗י אֲשֶׁ֤ר מֵאֵן֙ לָתֶת־לְךָ֣ בְכֶ֔סֶף כִּ֣י אֵ֥ין נָב֛וֹת חַ֖י כִּי־מֵֽת׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְהִ֛י כִּשְׁמֹ֥עַ אַחְאָ֖ב כִּ֣י מֵ֣ת נָב֑וֹת וַיָּ֣קָם אַחְאָ֗ב לָרֶ֛דֶת אֶל־כֶּ֛רֶם נָב֥וֹת הַיִּזְרְעֵאלִ֖י לְרִשְׁתּֽוֹ׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְהִי֙ דְּבַר־יְהוָ֔ה אֶל־אֵלִיָּ֥הוּ הַתִּשְׁבִּ֖י לֵאמֹֽר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;ק֣וּם רֵ֗ד לִקְרַ֛את אַחְאָ֥ב מֶֽלֶךְ־יִשְׂרָאֵ֖ל אֲשֶׁ֣ר בְּשֹׁמְר֑וֹן הִנֵּה֙ בְּכֶ֣רֶם נָב֔וֹת אֲשֶׁר־יָ֥רַד שָׁ֖ם לְרִשְׁתּֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְדִבַּרְתָּ֨ אֵלָ֜יו לֵאמֹ֗ר כֹּ֚ה אָמַ֣ר יְהוָ֔ה הֲרָצַ֖חְתָּ וְגַם־יָרָ֑שְׁתָּ וְדִבַּרְתָּ֨ אֵלָ֜יו לֵאמֹ֗ר כֹּ֚ה אָמַ֣ר יְהוָ֔ה בִּמְק֗וֹם אֲשֶׁ֨ר לָקְק֤וּ הַכְּלָבִים֙ אֶת־דַּ֣ם נָב֔וֹת יָלֹ֧קּוּ הַכְּלָבִ֛ים אֶת־דָּמְךָ֖ גַּם־אָֽתָּה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֤אמֶר אַחְאָב֙ אֶל־אֵ֣לִיָּ֔הוּ הַֽמְצָאתַ֖נִי אֹיְבִ֑י וַיֹּ֣אמֶר מָצָ֔אתִי יַ֚עַן הִתְמַכֶּרְךָ֔ לַעֲשׂ֥וֹת הָרַ֖ע בְּעֵינֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;הִנְנִ֨י <font color="brown">מבי</font> <font color="blue">מֵבִ֤יא</font> אֵלֶ֙יךָ֙ רָעָ֔ה וּבִעַרְתִּ֖י אַחֲרֶ֑יךָ וְהִכְרַתִּ֤י לְאַחְאָב֙ מַשְׁתִּ֣ין בְּקִ֔יר וְעָצ֥וּר וְעָז֖וּב בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְנָתַתִּ֣י אֶת־בֵּיתְךָ֗ כְּבֵית֙ יָרָבְעָ֣ם בֶּן־נְבָ֔ט וּכְבֵ֖ית בַּעְשָׁ֣א בֶן־אֲחִיָּ֑ה אֶל־הַכַּ֙עַס֙ אֲשֶׁ֣ר הִכְעַ֔סְתָּ וַֽתַּחֲטִ֖א אֶת־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְגַ֨ם־לְאִיזֶ֔בֶל דִּבֶּ֥ר יְהוָ֖ה לֵאמֹ֑ר הַכְּלָבִ֛ים יֹאכְל֥וּ אֶת־אִיזֶ֖בֶל בְּחֵ֥ל יִזְרְעֶֽאל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;הַמֵּ֤ת לְאַחְאָב֙ בָּעִ֔יר יֹאכְל֖וּ הַכְּלָבִ֑ים וְהַמֵּת֙ בַּשָּׂדֶ֔ה יֹאכְל֖וּ ע֥וֹף הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;רַ֚ק לֹֽא־הָיָ֣ה כְאַחְאָ֔ב אֲשֶׁ֣ר הִתְמַכֵּ֔ר לַעֲשׂ֥וֹת הָרַ֖ע בְּעֵינֵ֣י יְהוָ֑ה אֲשֶׁר־הֵסַ֥תָּה אֹת֖וֹ אִיזֶ֥בֶל אִשְׁתּֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיַּתְעֵ֣ב מְאֹ֔ד לָלֶ֖כֶת אַחֲרֵ֣י הַגִּלֻּלִ֑ים כְּכֹל֙ אֲשֶׁ֣ר עָשׂ֣וּ הָאֱמֹרִ֔י אֲשֶׁר֙ הוֹרִ֣ישׁ יְהוָ֔ה מִפְּנֵ֖י בְּנֵ֥י יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיְהִי֩ כִשְׁמֹ֨עַ אַחְאָ֜ב אֶת־הַדְּבָרִ֤ים הָאֵ֙לֶּה֙ וַיִּקְרַ֣ע בְּגָדָ֔יו וַיָּֽשֶׂם־שַׂ֥ק עַל־בְּשָׂר֖וֹ וַיָּצ֑וֹם וַיִּשְׁכַּ֣ב בַּשָּׂ֔ק וַיְהַלֵּ֖ךְ אַֽט׃ ס</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַֽיְהִי֙ דְּבַר־יְהוָ֔ה אֶל־אֵלִיָּ֥הוּ הַתִּשְׁבִּ֖י לֵאמֹֽר׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;הֲ‍ֽרָאִ֔יתָ כִּֽי־נִכְנַ֥ע אַחְאָ֖ב מִלְּפָנָ֑י יַ֜עַן כִּֽי־נִכְנַ֣ע מִפָּנַ֗י לֹֽא־<font color="brown">אבי</font> <font color="blue">אָבִ֤יא</font> הָֽרָעָה֙ בְּיָמָ֔יו בִּימֵ֣י בְנ֔וֹ אָבִ֥יא הָרָעָ֖ה עַל־בֵּיתֽוֹ׃ </P>
</TD>
<TD WIDTH="50%">
<P>1&nbsp;way&#601;h&icirc; &#8217;<sup>a</sup>&#x1E25;ar had&#601;&#x1E07;&#257;r&icirc;m h&#257;&#8217;&#275;lleh kerem h&#257;y&acirc; l&#601;n&#257;&#x1E07;w&#333;&#x1E6F; hayyiz&#601;r&#601;&#8216;&#275;&#8217;l&icirc; &#8217;&#259;&#353;er b&#601;yiz&#601;r&#601;&#8216;e&#8217;l &#8217;&#275;&#x1E63;el h&ecirc;&#x1E35;al &#8217;<sup>a</sup>&#x1E25;&#601;&#8217;&#257;&#x1E07; mele&#x1E35;&#601; &#353;&#333;m&#601;rw&#333;n: </P>
<P>2&nbsp;way&#601;&#x1E0F;ab&#275;r &#8217;<sup>a</sup>&#x1E25;&#601;&#8217;&#257;&#x1E07; &#8217;el-n&#257;&#x1E07;w&#333;&#x1E6F;| l&#275;&#8217;m&#333;r| t&#601;n&acirc;-ll&icirc; &#8217;e&#x1E6F;-kar&#601;m&#601;&#x1E35;&#257; w&icirc;h&icirc;-l&icirc; l&#601;&#x1E21;an-y&#257;r&#257;q k&icirc; h&ucirc;&#8217; q&#257;rw&#333;&#x1E07; &#8217;&#275;&#x1E63;el b&ecirc;&#x1E6F;&icirc; w&#601;&#8217;et&#601;n&acirc; l&#601;&#x1E35;&#257; t<sup>a</sup>&#x1E25;&#601;t&#257;yw kerem &#x1E6D;w&#333;&#x1E07; mimmenn&ucirc; &#8217;im &#x1E6D;w&#333;&#x1E07; b&#601;&#8216;&ecirc;ney&#x1E35;&#257; &#8217;et&#601;n&acirc;-l&#601;&#x1E35;&#257; &#x1E35;esef m&#601;&#x1E25;&icirc;r zeh: </P>
<P>3&nbsp;wayy&#333;&#8217;mer n&#257;&#x1E07;w&#333;&#x1E6F; &#8217;el-&#8217;<sup>a</sup>&#x1E25;&#601;&#8217;&#257;&#x1E07; &#x1E25;&#257;l&icirc;l&acirc; ll&icirc; m&ecirc;hw&acirc; mitit&icirc; &#8217;e&#x1E6F;-n<sup>a</sup>&#x1E25;&#259;la&#x1E6F; &#8217;&#259;&#x1E07;&#333;&#x1E6F;ay l&#257;&#x1E35;&#601;: </P>
<P>4&nbsp;wayy&#257;&#x1E07;&#333;&#8217; &#8217;<sup>a</sup>&#x1E25;&#601;&#8217;&#257;&#x1E07; &#8217;el-b&ecirc;&#x1E6F;w&#333; sar w&#601;z&#257;&#8216;&#275;f &#8216;al-had&#257;&#x1E07;&#257;r &#8217;&#259;&#353;er-diber &#8217;&#275;l&#257;yw n&#257;&#x1E07;w&#333;&#x1E6F; hayyiz&#601;r&#601;&#8216;&#275;&#8217;l&icirc; wayy&#333;&#8217;mer l&#333;&#8217;-&#8217;et&#275;n l&#601;&#x1E35;&#257; &#8217;e&#x1E6F;-n<sup>a</sup>&#x1E25;&#259;la&#x1E6F; &#8217;&#259;&#x1E07;w&#333;&#x1E6F;&#257;y wayyi&#353;&#601;ka&#x1E07; &#8216;al-mi&#x1E6D;&#x1E6D;&#257;&#x1E6F;w&#333; wayyass&#275;&#x1E07; &#8217;e&#x1E6F;-p&#257;n&#257;yw w&#601;l&#333;&#8217;-&#8217;&#257;&#x1E35;al l&#257;&#x1E25;em: </P>
<P>5&nbsp;wat&#257;&#x1E07;&#333;&#8217; &#8217;&#275;l&#257;yw &#8217;&icirc;ze&#x1E07;el &#8217;i&#353;&#601;tw&#333; wat&#601;&#x1E0F;ab&#275;r &#8217;&#275;l&#257;yw mah-zzeh r&ucirc;&#x1E25;&#259;&#x1E35;&#257; s&#257;r&acirc; w&#601;&#8217;&ecirc;n&#601;&#x1E35;&#257; &#8217;&#333;&#x1E35;&#275;l l&#257;&#x1E25;em: </P>
<P>6&nbsp;way&#601;&#x1E0F;ab&#275;r &#8217;&#275;leyh&#257; k&icirc;-&#8217;&#259;&#x1E0F;ab&#275;r &#8217;el-n&#257;&#x1E07;w&#333;&#x1E6F; hayyiz&#601;r&#601;&#8216;&#275;&#8217;l&icirc; w&#257;&#8217;&#333;mar lw&#333; t&#601;n&acirc;-ll&icirc; &#8217;e&#x1E6F;-kar&#601;m&#601;&#x1E35;&#257; b&#601;&#x1E35;esef &#8217;w&#333; &#8217;im-&#x1E25;&#257;f&#275;&#x1E63; &#8217;at&acirc; &#8217;et&#601;n&acirc;-l&#601;&#x1E35;&#257; &#x1E35;erem t<sup>a</sup>&#x1E25;&#601;t&#257;yw wayy&#333;&#8217;mer l&#333;&#8217;-&#8217;et&#275;n l&#601;&#x1E35;&#257; &#8217;e&#x1E6F;-kar&#601;m&icirc;: </P>
<P>7&nbsp;wat&#333;&#8217;mer &#8217;&#275;l&#257;yw &#8217;&icirc;ze&#x1E07;el &#8217;i&#353;&#601;tw&#333; &#8217;at&acirc; &#8216;at&acirc; t<sup>a</sup>&#8216;&#259;&#347;eh m&#601;l&ucirc;&#x1E35;&acirc; &#8216;al-yi&#347;&#601;r&#257;&#8217;&#275;l q&ucirc;m &#8217;&#277;&#x1E35;&#257;l-le&#x1E25;em w&#601;yi&#x1E6D;a&#x1E07; libe&#x1E35;&#257; &#8217;&#259;n&icirc; &#8217;et&#275;n l&#601;&#x1E35;&#257; &#8217;e&#x1E6F;-kerem n&#257;&#x1E07;w&#333;&#x1E6F; hayyiz&#601;r&#601;&#8216;&#275;&#8217;l&icirc;: </P>
<P>8&nbsp;wati&#x1E35;&#601;t&#333;&#x1E07; s&#601;f&#257;r&icirc;m b&#601;&#353;&#275;m &#8217;<sup>a</sup>&#x1E25;&#601;&#8217;&#257;&#x1E07; wat<sup>a</sup>&#x1E25;&#601;t&#333;m b&#601;&#x1E25;&#333;&#x1E6F;&#257;mw&#333; wati&#353;&#601;l<sup>a</sup>&#x1E25; <font color="brown">has&#601;f&#257;r&icirc;m</font> <font color="blue">s&#601;f&#257;r&icirc;m</font> &#8217;el-haz&#601;q&#275;n&icirc;m<font color="red"><sup>1</font></sup> w&#601;&#8217;el-h<sup>a</sup>&#x1E25;&#333;r&icirc;m &#8217;&#259;&#353;er b&#601;&#8216;&icirc;rw&#333; hayy&#333;&#353;&#601;&#x1E07;&icirc;m &#8217;e&#x1E6F;-n&#257;&#x1E07;w&#333;&#x1E6F;: </P>
<P>9&nbsp;wati&#x1E35;&#601;t&#333;&#x1E07; bass&#601;f&#257;r&icirc;m l&#275;&#8217;m&#333;r qir&#601;&#8217;&ucirc;-&#x1E63;w&#333;m w&#601;hw&#333;&#353;&icirc;&#x1E07;&ucirc; &#8217;e&#x1E6F;-n&#257;&#x1E07;w&#333;&#x1E6F; b&#601;r&#333;&#8217;&#353; h&#257;&#8216;&#257;m: </P>
<P>10&nbsp;w&#601;hw&#333;&#353;&icirc;&#x1E07;&ucirc; &#353;&#601;nayim &#8217;&#259;n&#257;&#353;&icirc;m b&#601;n&ecirc;-&#x1E07;&#601;l&icirc;y<sup>a</sup>&#8216;al ne&#x1E21;&#601;dw&#333; w&icirc;&#8216;i&#x1E0F;uh&ucirc; l&#275;&#8217;m&#333;r b&#275;ra&#x1E35;&#601;t&#257; &#8217;&#277;l&#333;h&icirc;m w&#257;mele&#x1E35;&#601; w&#601;hw&#333;&#x1E63;&icirc;&#8217;uh&ucirc; w&#601;siq&#601;luh&ucirc; w&#601;y&#257;m&#333;&#x1E6F;: </P>
<P>11&nbsp;wayy<sup>a</sup>&#8216;&#259;&#347;&ucirc; &#8217;an&#601;&#353;&ecirc; &#8216;&icirc;rw&#333; hazz&#601;q&#275;n&icirc;m w&#601;h<sup>a</sup>&#x1E25;&#333;r&icirc;m &#8217;&#259;&#353;er hayy&#333;&#353;&#601;&#x1E07;&icirc;m b&#601;&#8216;&icirc;rw&#333; ka&#8217;&#259;&#353;er &#353;&#257;l&#601;&#x1E25;&acirc; &#8217;&#259;l&ecirc;hem &#8217;&icirc;z&#257;&#x1E07;el ka&#8217;&#259;&#353;er k&#257;&#x1E6F;&ucirc;&#x1E07; bass&#601;f&#257;r&icirc;m &#8217;&#259;&#353;er &#353;&#257;l&#601;&#x1E25;&acirc; &#8217;&#259;l&ecirc;hem: </P>
<P>12&nbsp;q&#257;r&#601;&#8217;&ucirc; &#x1E63;w&#333;m w&#601;h&#333;&#353;&icirc;&#x1E07;&ucirc; &#8217;e&#x1E6F;-n&#257;&#x1E07;w&#333;&#x1E6F; b&#601;r&#333;&#8217;&#353; h&#257;&#8216;&#257;m: </P>
<P>13&nbsp;wayy&#257;&#x1E07;&#333;&#8217;&ucirc; &#353;&#601;n&ecirc; h&#257;&#8217;&#259;n&#257;&#353;&icirc;m b&#601;n&ecirc;-&#x1E07;&#601;l&icirc;y<sup>a</sup>&#8216;al wayy&#275;&#353;&#601;&#x1E07;&ucirc; ne&#x1E21;&#601;dw&#333; way&#601;&#8216;i&#x1E0F;uh&ucirc; &#8217;an&#601;&#353;&ecirc; hab&#601;l&icirc;y<sup>a</sup>&#8216;al &#8217;e&#x1E6F;-n&#257;&#x1E07;w&#333;&#x1E6F; ne&#x1E21;e&#x1E0F; h&#257;&#8216;&#257;m l&#275;&#8217;m&#333;r b&#275;ra&#x1E35;&#601; n&#257;&#x1E07;w&#333;&#x1E6F; &#8217;&#277;l&#333;h&icirc;m w&#257;mele&#x1E35;&#601; wayy&#333;&#x1E63;i&#8217;uh&ucirc; mi&#x1E25;&ucirc;&#x1E63; l&#257;&#8216;&icirc;r wayyis&#601;q&#601;luh&ucirc; &#x1E07;&#257;&#8217;&#259;&#x1E07;&#257;n&icirc;m wayy&#257;m&#333;&#x1E6F;: </P>
<P>14&nbsp;wayyi&#353;&#601;l&#601;&#x1E25;&ucirc; &#8217;el-&#8217;&icirc;ze&#x1E07;el l&#275;&#8217;m&#333;r suqqal n&#257;&#x1E07;w&#333;&#x1E6F; wayy&#257;m&#333;&#x1E6F;: </P>
<P>15&nbsp;way&#601;h&icirc; ki&#353;&#601;m&#333;&#8216;a &#8217;&icirc;ze&#x1E07;el k&icirc;-suqqal n&#257;&#x1E07;w&#333;&#x1E6F; wayy&#257;m&#333;&#x1E6F; wat&#333;&#8217;mer &#8217;&icirc;ze&#x1E07;el &#8217;el-&#8217;<sup>a</sup>&#x1E25;&#601;&#8217;&#257;&#x1E07; q&ucirc;m r&#275;&#353; &#8217;e&#x1E6F;-kerem| n&#257;&#x1E07;w&#333;&#x1E6F; hayyiz&#601;r&#601;&#8216;&#275;&#8217;l&icirc; &#8217;&#259;&#353;er m&#275;&#8217;&#275;n l&#257;&#x1E6F;e&#x1E6F;-l&#601;&#x1E35;&#257; &#x1E07;&#601;&#x1E35;esef k&icirc; &#8217;&ecirc;n n&#257;&#x1E07;w&#333;&#x1E6F; &#x1E25;ay k&icirc;-m&#275;&#x1E6F;: </P>
<P>16&nbsp;way&#601;h&icirc; ki&#353;&#601;m&#333;&#8216;a &#8217;<sup>a</sup>&#x1E25;&#601;&#8217;&#257;&#x1E07; k&icirc; m&#275;&#x1E6F; n&#257;&#x1E07;w&#333;&#x1E6F; wayy&#257;q&#257;m &#8217;<sup>a</sup>&#x1E25;&#601;&#8217;&#257;&#x1E07; l&#257;re&#x1E0F;e&#x1E6F; &#8217;el-kerem n&#257;&#x1E07;w&#333;&#x1E6F; hayyiz&#601;r&#601;&#8216;&#275;&#8217;l&icirc; l&#601;ri&#353;&#601;tw&#333;: s</P>
<P>17&nbsp;way&#601;h&icirc; d&#601;&#x1E07;ar-y&#601;hw&acirc; &#8217;el-&#8217;&#275;l&icirc;y&acirc;&ucirc; hati&#353;&#601;b&icirc; l&#275;&#8217;m&#333;r: </P>
<P>18&nbsp;q&ucirc;m r&#275;&#x1E0F; liq&#601;ra&#8217;&#x1E6F; &#8217;<sup>a</sup>&#x1E25;&#601;&#8217;&#257;&#x1E07; mele&#x1E35;&#601;-yi&#347;&#601;r&#257;&#8217;&#275;l &#8217;&#259;&#353;er b&#601;&#353;&#333;m&#601;rw&#333;n hinn&#275;h b&#601;&#x1E35;erem n&#257;&#x1E07;w&#333;&#x1E6F; &#8217;&#259;&#353;er-y&#257;ra&#x1E0F; &#353;&#257;m l&#601;ri&#353;&#601;tw&#333;: </P>
<P>19&nbsp;w&#601;&#x1E0F;ibar&#601;t&#257; &#8217;&#275;l&#257;yw l&#275;&#8217;m&#333;r k&#333;h &#8217;&#257;mar y&#601;hw&acirc; h&#259;r&#257;&#x1E63;<sup>a</sup>&#x1E25;&#601;t&#257; w&#601;&#x1E21;am-y&#257;r&#257;&#353;&#601;t&#257; w&#601;&#x1E0F;ibar&#601;t&#257; &#8217;&#275;l&#257;yw l&#275;&#8217;m&#333;r k&#333;h &#8217;&#257;mar y&#601;hw&acirc; bim&#601;qw&#333;m &#8217;&#259;&#353;er l&#257;q&#601;q&ucirc; hak&#601;l&#257;&#x1E07;&icirc;m &#8217;e&#x1E6F;-dam n&#257;&#x1E07;w&#333;&#x1E6F; y&#257;l&#333;qq&ucirc; hak&#601;l&#257;&#x1E07;&icirc;m &#8217;e&#x1E6F;-d&#257;m&#601;&#x1E35;&#257; gam-&#8217;&#257;t&acirc;: </P>
<P>20&nbsp;wayy&#333;&#8217;mer &#8217;<sup>a</sup>&#x1E25;&#601;&#8217;&#257;&#x1E07; &#8217;el-&#8217;&#275;l&icirc;y&acirc;&ucirc; ham&#601;&#x1E63;&#257;&#8217;&#x1E6F;an&icirc; &#8217;&#333;y&#601;&#x1E07;&icirc; wayy&#333;&#8217;mer m&#257;&#x1E63;&#257;&#8217;&#x1E6F;&icirc; y<sup>a</sup>&#8216;an hi&#x1E6F;&#601;maker&#601;&#x1E35;&#257; l<sup>a</sup>&#8216;&#259;&#347;w&#333;&#x1E6F; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc;: </P>
<P>21&nbsp;hin&#601;n&icirc; <font color="brown">m&#275;&#x1E07;&icirc;</font> <font color="blue">m&#275;&#x1E07;&icirc;&#8217;</font> &#8217;&#275;ley&#x1E35;&#257; r&#257;&#8216;&acirc; &ucirc;&#x1E07;i&#8216;ar&#601;t&icirc; &#8217;<sup>a</sup>&#x1E25;&#259;rey&#x1E35;&#257; w&#601;hi&#x1E35;&#601;rat&icirc; l&#601;&#8217;<sup>a</sup>&#x1E25;&#601;&#8217;&#257;&#x1E07; ma&#353;&#601;t&icirc;n b&#601;q&icirc;r w&#601;&#8216;&#257;&#x1E63;&ucirc;r w&#601;&#8216;&#257;z&ucirc;&#x1E07; b&#601;yi&#347;&#601;r&#257;&#8217;&#275;l: </P>
<P>22&nbsp;w&#601;n&#257;&#x1E6F;at&icirc; &#8217;e&#x1E6F;-b&ecirc;&#x1E6F;&#601;&#x1E35;&#257; k&#601;&#x1E07;&ecirc;&#x1E6F; y&#257;r&#257;&#x1E07;&#601;&#8216;&#257;m ben-n&#601;&#x1E07;&#257;&#x1E6D; &ucirc;&#x1E35;&#601;&#x1E07;&ecirc;&#x1E6F; b<sup>a</sup>&#8216;&#601;&#353;&#257;&#8217; &#x1E07;en-&#8217;&#259;&#x1E25;&icirc;y&acirc; &#8217;el-hak<sup>a</sup>&#8216;as &#8217;&#259;&#353;er hi&#x1E35;&#601;&#8216;as&#601;t&#257; wat<sup>a</sup>&#x1E25;&#259;&#x1E6D;i&#8217; &#8217;e&#x1E6F;-yi&#347;&#601;r&#257;&#8217;&#275;l: </P>
<P>23&nbsp;w&#601;&#x1E21;am-l&#601;&#8217;&icirc;ze&#x1E07;el diber y&#601;hw&acirc; l&#275;&#8217;m&#333;r hak&#601;l&#257;&#x1E07;&icirc;m y&#333;&#8217;&#x1E35;&#601;l&ucirc; &#8217;e&#x1E6F;-&#8217;&icirc;ze&#x1E07;el b&#601;&#x1E25;&#275;l yiz&#601;r&#601;&#8216;e&#8217;l: </P>
<P>24&nbsp;hamm&#275;&#x1E6F; l&#601;&#8217;<sup>a</sup>&#x1E25;&#601;&#8217;&#257;&#x1E07; b&#257;&#8216;&icirc;r y&#333;&#8217;&#x1E35;&#601;l&ucirc; hak&#601;l&#257;&#x1E07;&icirc;m w&#601;hamm&#275;&#x1E6F; ba&#347;&#347;&#257;&#x1E0F;eh y&#333;&#8217;&#x1E35;&#601;l&ucirc; &#8216;w&#333;f ha&#353;&#353;&#257;m&#257;yim: </P>
<P>25&nbsp;raq l&#333;&#8217;-h&#257;y&acirc; &#x1E35;&#601;&#8217;<sup>a</sup>&#x1E25;&#601;&#8217;&#257;&#x1E07; &#8217;&#259;&#353;er hi&#x1E6F;&#601;mak&#275;r l<sup>a</sup>&#8216;&#259;&#347;w&#333;&#x1E6F; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; &#8217;&#259;&#353;er-h&#275;sat&acirc; &#8217;&#333;&#x1E6F;w&#333; &#8217;&icirc;ze&#x1E07;el &#8217;i&#353;&#601;tw&#333;: </P>
<P>26&nbsp;wayya&#x1E6F;&#601;&#8216;&#275;&#x1E07; m&#601;&#8217;&#333;&#x1E0F; l&#257;le&#x1E35;e&#x1E6F; &#8217;<sup>a</sup>&#x1E25;&#259;r&ecirc; hagillul&icirc;m k&#601;&#x1E35;&#333;l &#8217;&#259;&#353;er &#8216;&#257;&#347;&ucirc; h&#257;&#8217;&#277;m&#333;r&icirc; &#8217;&#259;&#353;er hw&#333;r&icirc;&#353; y&#601;hw&acirc; mip&#601;n&ecirc; b&#601;n&ecirc; yi&#347;&#601;r&#257;&#8217;&#275;l: s</P>
<P>27&nbsp;way&#601;h&icirc; &#x1E35;i&#353;&#601;m&#333;&#8216;a &#8217;<sup>a</sup>&#x1E25;&#601;&#8217;&#257;&#x1E07; &#8217;e&#x1E6F;-had&#601;&#x1E07;&#257;r&icirc;m h&#257;&#8217;&#275;lleh wayyiq&#601;r<sup>a</sup>&#8216; b&#601;&#x1E21;&#257;&#x1E0F;&#257;yw wayy&#257;&#347;em-&#347;aq &#8216;al-b&#601;&#347;&#257;rw&#333; wayy&#257;&#x1E63;w&#333;m wayyi&#353;&#601;ka&#x1E07; ba&#347;&#347;&#257;q way&#601;hall&#275;&#x1E35;&#601; &#8217;a&#x1E6D;: s</P>
<P>28&nbsp;way&#601;h&icirc; d&#601;&#x1E07;ar-y&#601;hw&acirc; &#8217;el-&#8217;&#275;l&icirc;y&acirc;&ucirc; hati&#353;&#601;b&icirc; l&#275;&#8217;m&#333;r: </P>
<P>29&nbsp;h&#259;&#x200D;r&#257;&#8217;&icirc;&#x1E6F;&#257; k&icirc;-ni&#x1E35;&#601;n<sup>a</sup>&#8216; &#8217;<sup>a</sup>&#x1E25;&#601;&#8217;&#257;&#x1E07; mill&#601;f&#257;n&#257;y y<sup>a</sup>&#8216;an k&icirc;-ni&#x1E35;&#601;n<sup>a</sup>&#8216; mip&#257;nay l&#333;&#8217;-<font color="brown">&#8217;&#257;&#x1E07;&icirc;</font> <font color="blue">&#8217;&#257;&#x1E07;&icirc;&#8217;</font> h&#257;r&#257;&#8216;&acirc; b&#601;y&#257;m&#257;yw b&icirc;m&ecirc; &#x1E07;&#601;nw&#333; &#8217;&#257;&#x1E07;&icirc;&#8217; h&#257;r&#257;&#8216;&acirc; &#8216;al-b&ecirc;&#x1E6F;w&#333;: </P>
</TD>
</TABLE>
<P><HR>
<CENTER>
<A HREF="kg1022">Next: 1 Kings (1 Melakhim) Chapter 22</A></CENTER>
</BODY>
</HTML>
