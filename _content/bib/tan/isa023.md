[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa023)  [KJV](../kjv/isa023)  [Sep](../sep/isa023) 
[Vul](../vul/isa023)   
  
[Isaiah (Yisheyah) Index](isa)  
  [Previous](isa022)  [Next](isa024) 

------------------------------------------------------------------------

### Tanach (Hebrew): Isaiah (Yisheyah) Chapter 23

‎<span id="001">1</span> ‏מַשָּׂ֖א צֹ֑ר הֵילִ֣ילוּ׀ אֳנִיּ֣וֹת
תַּרְשִׁ֗ישׁ כִּֽי־שֻׁדַּ֤ד מִבַּ֙יִת֙ מִבּ֔וֹא מֵאֶ֥רֶץ כִּתִּ֖ים
נִגְלָה־לָֽמוֹ׃

‎<span id="002">2</span> ‏דֹּ֖מּוּ יֹ֣שְׁבֵי אִ֑י סֹחֵ֥ר צִיד֛וֹן עֹבֵ֥ר
יָ֖ם מִלְאֽוּךְ׃

‎<span id="003">3</span> ‏וּבְמַ֤יִם רַבִּים֙ זֶ֣רַע שִׁחֹ֔ר קְצִ֥יר
יְא֖וֹר תְּבֽוּאָתָ֑הּ וַתְּהִ֖י סְחַ֥ר גּוֹיִֽם׃

‎<span id="004">4</span> ‏בּ֣וֹשִׁי צִיד֔וֹן כִּֽי־אָמַ֣ר יָ֔ם מָע֥וֹז
הַיָּ֖ם לֵאמֹ֑ר לֹֽא־חַ֣לְתִּי וְלֹֽא־יָלַ֗דְתִּי וְלֹ֥א גִדַּ֛לְתִּי
בַּחוּרִ֖ים רוֹמַ֥מְתִּי בְתוּלֽוֹת׃

‎<span id="005">5</span> ‏כַּֽאֲשֶׁר־שֵׁ֖מַע לְמִצְרָ֑יִם יָחִ֖ילוּ
כְּשֵׁ֥מַע צֹֽר׃

‎<span id="006">6</span> ‏עִבְר֖וּ תַּרְשִׁ֑ישָׁה הֵילִ֖ילוּ יֹ֥שְׁבֵי
אִֽי׃

‎<span id="007">7</span> ‏הֲזֹ֥את לָכֶ֖ם עַלִּיזָ֑ה מִֽימֵי־קֶ֤דֶם
קַדְמָתָהּ֙ יֹבִל֣וּהָ רַגְלֶ֔יהָ מֵֽרָח֖וֹק לָגֽוּר׃

‎<span id="008">8</span> ‏מִ֚י יָעַ֣ץ זֹ֔את עַל־צֹ֖ר הַמַּֽעֲטִירָ֑ה
אֲשֶׁ֤ר סֹחֲרֶ֙יה֙ שָׂרִ֔ים כִּנְעָנֶ֖יהָ נִכְבַּדֵּי־אָֽרֶץ׃

‎<span id="009">9</span> ‏יְהוָ֥ה צְבָא֖וֹת יְעָצָ֑הּ לְחַלֵּל֙ גְּא֣וֹן
כָּל־צְבִ֔י לְהָקֵ֖ל כָּל־נִכְבַּדֵּי־אָֽרֶץ׃

‎<span id="010">10</span> ‏עִבְרִ֥י אַרְצֵ֖ךְ כַּיְאֹ֑ר
בַּת־תַּרְשִׁ֕ישׁ אֵ֖ין מֵ֥זַח עֽוֹד׃

‎<span id="011">11</span> ‏יָדוֹ֙ נָטָ֣ה עַל־הַיָּ֔ם הִרְגִּ֖יז
מַמְלָכ֑וֹת יְהוָה֙ צִוָּ֣ה אֶל־כְּנַ֔עַן לַשְׁמִ֖ד מָעֻזְנֶֽיהָ׃

‎<span id="012">12</span> ‏וַיֹּ֕אמֶר לֹֽא־תוֹסִ֥יפִי ע֖וֹד לַעְל֑וֹז
הַֽמְעֻשָּׁקָ֞ה בְּתוּלַ֣ת בַּת־צִיד֗וֹן כתיים כִּתִּים֙ ק֣וּמִי
עֲבֹ֔רִי גַּם־שָׁ֖ם לֹא־יָנ֥וּחַֽ לָֽךְ׃

‎<span id="013">13</span> ‏הֵ֣ן׀ אֶ֣רֶץ כַּשְׂדִּ֗ים זֶ֤ה הָעָם֙ לֹ֣א
הָיָ֔ה אַשּׁ֖וּר יְסָדָ֣הּ לְצִיִּ֑ים הֵקִ֣ימוּ בחיניו בַחוּנָ֗יו
עֹרְרוּ֙ אַרְמְנוֹתֶ֔יהָ שָׂמָ֖הּ לְמַפֵּלָֽה׃

‎<span id="014">14</span> ‏הֵילִ֖ילוּ אֳנִיּ֣וֹת תַּרְשִׁ֑ישׁ כִּ֥י
שֻׁדַּ֖ד מָעֻזְּכֶֽן׃ ס

‎<span id="015">15</span> ‏וְהָיָה֙ בַּיּ֣וֹם הַה֔וּא וְנִשְׁכַּ֤חַת
צֹר֙ שִׁבְעִ֣ים שָׁנָ֔ה כִּימֵ֖י מֶ֣לֶךְ אֶחָ֑ד מִקֵּ֞ץ שִׁבְעִ֤ים
שָׁנָה֙ יִהְיֶ֣ה לְצֹ֔ר כְּשִׁירַ֖ת הַזּוֹנָֽה׃

‎<span id="016">16</span> ‏קְחִ֥י כִנּ֛וֹר סֹ֥בִּי עִ֖יר זוֹנָ֣ה
נִשְׁכָּחָ֑ה הֵיטִ֤יבִי נַגֵּן֙ הַרְבִּי־שִׁ֔יר לְמַ֖עַן תִּזָּכֵֽרִי׃

‎<span id="017">17</span> ‏וְהָיָ֞ה מִקֵּ֣ץ׀ שִׁבְעִ֣ים שָׁנָ֗ה יִפְקֹ֤ד
יְהוָה֙ אֶת־צֹ֔ר וְשָׁבָ֖ה לְאֶתְנַנָּ֑ה וְזָֽנְתָ֛ה
אֶת־כָּל־מַמְלְכ֥וֹת הָאָ֖רֶץ עַל־פְּנֵ֥י הָאֲדָמָֽה׃

‎<span id="018">18</span> ‏וְהָיָ֨ה סַחְרָ֜הּ וְאֶתְנַנָּ֗הּ קֹ֚דֶשׁ
לַֽיהוָ֔ה לֹ֥א יֵֽאָצֵ֖ר וְלֹ֣א יֵֽחָסֵ֑ן כִּ֣י לַיֹּשְׁבִ֞ים לִפְנֵ֤י
יְהוָה֙ יִֽהְיֶ֣ה סַחְרָ֔הּ לֶאֱכֹ֥ל לְשָׂבְעָ֖ה וְלִמְכַסֶּ֥ה עָתִֽיק׃
פ

1 maśśā’ ṣōr hêlîlû\| ’ŏnîywōṯ tarəšîš kî-šudaḏ mibayiṯ mibwō’ mē’ereṣ
kitîm niḡəlâ-lāmwō:

2 dōmmû yōšəḇê ’î sōḥēr ṣîḏwōn ‘ōḇēr yām milə’ûḵə:

3 ûḇəmayim rabîm zer<sup>a</sup>‘ šiḥōr qəṣîr yə’wōr təḇû’āṯāh watəhî
səḥar gwōyim:

4 bwōšî ṣîḏwōn kî-’āmar yām mā‘wōz hayyām lē’mōr lō’-ḥalətî
wəlō’-yālaḏətî wəlō’ ḡidalətî b<sup>a</sup>ḥûrîm rwōmamətî ḇəṯûlwōṯ:

5 ka’ăšer-šēm<sup>a</sup>‘ ləmiṣərāyim yāḥîlû kəšēm<sup>a</sup>‘ ṣōr:

6 ‘iḇərû tarəšîšâ hêlîlû yōšəḇê ’î:

7 hăzō’ṯ lāḵem ‘allîzâ mîmê-qeḏem qaḏəmāṯāh yōḇilûhā raḡəleyhā mērāḥwōq
lāḡûr:

8 mî yā‘aṣ zō’ṯ ‘al-ṣōr hamm<sup>a</sup>‘ăṭîrâ ’ăšer sōḥăreyh śārîm
kinə‘āneyhā niḵəbadê-’āreṣ:

9 yəhwâ ṣəḇā’wōṯ yə‘āṣāh ləḥallēl gə’wōn kāl-ṣəḇî ləhāqēl
kāl-niḵəbadê-’āreṣ:

10 ‘iḇərî ’arəṣēḵə kayə’ōr baṯ-tarəšîš ’ên mēz<sup>a</sup>ḥ ‘wōḏ:

11 yāḏwō nāṭâ ‘al-hayyām hirəgîz maməlāḵwōṯ yəhwâ ṣiûâ
’el-kən<sup>a</sup>‘an lašəmiḏ mā‘uzəneyhā:

12 wayyō’mer lō’-ṯwōsîfî ‘wōḏ l<sup>a</sup>‘əlwōz hamə‘uššāqâ bəṯûlaṯ
baṯ-ṣîḏwōn kitîyîm kitîm qûmî ‘ăḇōrî gam-šām lō’-yānûḥa lāḵə:

13 hēn\| ’ereṣ kaśədîm zeh hā‘ām lō’ hāyâ ’aššûr yəsāḏāh ləṣîyîm hēqîmû
ḇəḥînāyw ḇ<sup>a</sup>ḥûnāyw ‘ōrərû ’arəmənwōṯeyhā śāmāh ləmapēlâ:

14 hêlîlû ’ŏnîywōṯ tarəšîš kî šudaḏ mā‘uzzəḵen: s

15 wəhāyâ bayywōm hahû’ wənišək<sup>a</sup>ḥaṯ ṣōr šiḇə‘îm šānâ kîmê
meleḵə ’eḥāḏ miqqēṣ šiḇə‘îm šānâ yihəyeh ləṣōr kəšîraṯ hazzwōnâ:

16 qəḥî ḵinnwōr sōbî ‘îr zwōnâ nišəkāḥâ hêṭîḇî nagēn harəbî-šîr
ləm<sup>a</sup>‘an tizzāḵērî:

17 wəhāyâ miqqēṣ\| šiḇə‘îm šānâ yifəqōḏ yəhwâ ’eṯ-ṣōr wəšāḇâ lə’eṯənannâ
wəzānəṯâ ’eṯ-kāl-mamələḵwōṯ hā’āreṣ ‘al-pənê hā’ăḏāmâ:

18 wəhāyâ s<sup>a</sup>ḥərāh wə’eṯənannāh qōḏeš layhwâ lō’ yē’āṣēr wəlō’
yēḥāsēn kî layyōšəḇîm lifənê yəhwâ yihəyeh s<sup>a</sup>ḥərāh le’ĕḵōl
ləśāḇə‘â wəliməḵasseh ‘āṯîq: f

------------------------------------------------------------------------

[Next: Isaiah (Yisheyah) Chapter 24](isa024)
