<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ecclesiastes (Qohelet): Ecclesiastes (Qohelet) Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ecc010.htm">Polyglot</A>&nbsp;
<A HREF="../kjv/ecc010.htm">KJV</A>&nbsp;
<A HREF="../sep/ecc010.htm">Sep</A>&nbsp;
<A HREF="../vul/ecc010.htm">Vul</A>&nbsp;

<BR>
<BR><A HREF="ecc.htm">Ecclesiastes (Qohelet) Index</A><BR>
&nbsp;
<A HREF="ecc009.htm">Previous</A>&nbsp;
<A HREF="ecc011.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ecclesiastes (Qohelet) Chapter 10</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;זְב֣וּבֵי מָ֔וֶת יַבְאִ֥ישׁ יַבִּ֖יעַ שֶׁ֣מֶן רוֹקֵ֑חַ יָקָ֛ר מֵחָכְמָ֥ה מִכָּב֖וֹד סִכְל֥וּת מְעָֽט׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לֵ֤ב חָכָם֙ לִֽימִינ֔וֹ וְלֵ֥ב כְּסִ֖יל לִשְׂמֹאלֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְגַם־בַּדֶּ֛רֶךְ <font color="brown">כשהסכל</font> <font color="blue">כְּשֶׁסָּכָ֥ל<font color="red"><sup>y</font></sup></font> הֹלֵ֖ךְ לִבּ֣וֹ חָסֵ֑ר וְאָמַ֥ר לַכֹּ֖ל סָכָ֥ל הֽוּא׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אִם־ר֤וּחַ הַמּוֹשֵׁל֙ תַּעֲלֶ֣ה עָלֶ֔יךָ מְקוֹמְךָ֖ אַל־תַּנַּ֑ח כִּ֣י מַרְפֵּ֔א יַנִּ֖יחַ חֲטָאִ֥ים גְּדוֹלִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;יֵ֣שׁ רָעָ֔ה רָאִ֖יתִי תַּ֣חַת הַשָּׁ֑מֶשׁ כִּשְׁגָגָ֕ה שֶׁיֹּצָ֖א מִלִּפְנֵ֥י הַשַּׁלִּֽיט׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;נִתַּ֣ן הַסֶּ֔כֶל בַּמְּרוֹמִ֖ים רַבִּ֑ים וַעֲשִׁירִ֖ים בַּשֵּׁ֥פֶל יֵשֵֽׁבוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;רָאִ֥יתִי עֲבָדִ֖ים עַל־סוּסִ֑ים וְשָׂרִ֛ים הֹלְכִ֥ים כַּעֲבָדִ֖ים עַל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;חֹפֵ֥ר גּוּמָּ֖ץ בּ֣וֹ יִפּ֑וֹל וּפֹרֵ֥ץ גָּדֵ֖ר יִשְּׁכֶ֥נּוּ נָחָֽשׁ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מַסִּ֣יעַ אֲבָנִ֔ים יֵעָצֵ֖ב בָּהֶ֑ם בּוֹקֵ֥עַ עֵצִ֖ים יִסָּ֥כֶן בָּֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אִם־קֵהָ֣ה הַבַּרְזֶ֗ל וְהוּא֙ לֹא־פָנִ֣ים קִלְקַ֔ל וַחֲיָלִ֖ים יְגַבֵּ֑ר וְיִתְר֥וֹן הַכְשֵׁ֖יר<font color="red"><sup>q</font></sup> חָכְמָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אִם־יִשֹּׁ֥ךְ הַנָּחָ֖שׁ בְּלוֹא־לָ֑חַשׁ וְאֵ֣ין יִתְר֔וֹן לְבַ֖עַל הַלָּשֽׁוֹן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;דִּבְרֵ֥י פִי־חָכָ֖ם חֵ֑ן וְשִׂפְת֥וֹת כְּסִ֖יל תְּבַלְּעֶֽנּוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;תְּחִלַּ֥ת דִּבְרֵי־פִ֖יהוּ סִכְל֑וּת וְאַחֲרִ֣ית פִּ֔יהוּ הוֹלֵל֖וּת רָעָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהַסָּכָ֖ל יַרְבֶּ֣ה דְבָרִ֑ים לֹא־יֵדַ֤ע הָאָדָם֙ מַה־שֶׁיִּֽהְיֶ֔ה וַאֲשֶׁ֤ר יִֽהְיֶה֙ מֵֽאַחֲרָ֔יו מִ֖י יַגִּ֥יד לֽוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עֲמַ֥ל הַכְּסִילִ֖ים תְּיַגְּעֶ֑נּוּ אֲשֶׁ֥ר לֹֽא־יָדַ֖ע לָלֶ֥כֶת אֶל־עִֽיר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אִֽי־לָ֣ךְ אֶ֔רֶץ שֶׁמַּלְכֵּ֖ךְ נָ֑עַר וְשָׂרַ֖יִךְ בַּבֹּ֥קֶר יֹאכֵֽלוּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אַשְׁרֵ֣יךְ אֶ֔רֶץ שֶׁמַּלְכֵּ֖ךְ בֶּן־חוֹרִ֑ים וְשָׂרַ֙יִךְ֙ בָּעֵ֣ת יֹאכֵ֔לוּ בִּגְבוּרָ֖ה וְלֹ֥א בַשְּׁתִֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בַּעֲצַלְתַּ֖יִם יִמַּ֣ךְ הַמְּקָרֶ֑ה וּבְשִׁפְל֥וּת יָדַ֖יִם יִדְלֹ֥ף הַבָּֽיִת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לִשְׂחוֹק֙ עֹשִׂ֣ים לֶ֔חֶם וְיַ֖יִן יְשַׂמַּ֣ח חַיִּ֑ים וְהַכֶּ֖סֶף יַעֲנֶ֥ה אֶת־הַכֹּֽל׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;גַּ֣ם בְּמַדָּֽעֲךָ֗ מֶ֚לֶךְ אַל־תְּקַלֵּ֔ל וּבְחַדְרֵי֙ מִשְׁכָּ֣בְךָ֔ אַל־תְּקַלֵּ֖ל עָשִׁ֑יר כִּ֣י ע֤וֹף הַשָּׁמַ֙יִם֙ יוֹלִ֣יךְ אֶת־הַקּ֔וֹל וּבַ֥עַל <font color="brown">הכנפים</font> <font color="blue">כְּנָפַ֖יִם</font> יַגֵּ֥יד דָּבָֽר׃ </P>
</TD>
<TD WIDTH="50%">
<P>1&nbsp;z&#601;&#x1E07;&ucirc;&#x1E07;&ecirc; m&#257;we&#x1E6F; ya&#x1E07;&#601;&#8217;&icirc;&#353; yab&icirc;&#8216;a &#353;emen rw&#333;q&#275;&#x1E25;a y&#257;q&#257;r m&#275;&#x1E25;&#257;&#x1E35;&#601;m&acirc; mik&#257;&#x1E07;w&#333;&#x1E0F; si&#x1E35;&#601;l&ucirc;&#x1E6F; m&#601;&#8216;&#257;&#x1E6D;: </P>
<P>2&nbsp;l&#275;&#x1E07; &#x1E25;&#257;&#x1E35;&#257;m l&icirc;m&icirc;nw&#333; w&#601;l&#275;&#x1E07; k&#601;s&icirc;l li&#347;&#601;m&#333;&#8217;lw&#333;: </P>
<P>3&nbsp;w&#601;&#x1E21;am-badere&#x1E35;&#601; <font color="brown">k&#601;&#353;ehass&#257;&#x1E35;&#257;l</font> <font color="blue">k&#601;&#353;ess&#257;&#x1E35;&#257;l<font color="red"><sup>y</font></sup></font> h&#333;l&#275;&#x1E35;&#601; libw&#333; &#x1E25;&#257;s&#275;r w&#601;&#8217;&#257;mar lak&#333;l s&#257;&#x1E35;&#257;l h&ucirc;&#8217;: </P>
<P>4&nbsp;&#8217;im-r&ucirc;&#x1E25;a hammw&#333;&#353;&#275;l t<sup>a</sup>&#8216;&#259;leh &#8216;&#257;ley&#x1E35;&#257; m&#601;qw&#333;m&#601;&#x1E35;&#257; &#8217;al-tann<sup>a</sup>&#x1E25; k&icirc; mar&#601;p&#275;&#8217; yann&icirc;&#x1E25;a &#x1E25;&#259;&#x1E6D;&#257;&#8217;&icirc;m g&#601;&#x1E0F;w&#333;l&icirc;m: </P>
<P>5&nbsp;y&#275;&#353; r&#257;&#8216;&acirc; r&#257;&#8217;&icirc;&#x1E6F;&icirc; t<sup>a</sup>&#x1E25;a&#x1E6F; ha&#353;&#353;&#257;me&#353; ki&#353;&#601;&#x1E21;&#257;&#x1E21;&acirc; &#353;eyy&#333;&#x1E63;&#257;&#8217; millif&#601;n&ecirc; ha&#353;&#353;all&icirc;&#x1E6D;: </P>
<P>6&nbsp;nitan hasse&#x1E35;el bamm&#601;rw&#333;m&icirc;m rab&icirc;m w<sup>a</sup>&#8216;&#259;&#353;&icirc;r&icirc;m ba&#353;&#353;&#275;fel y&#275;&#353;&#275;&#x1E07;&ucirc;: </P>
<P>7&nbsp;r&#257;&#8217;&icirc;&#x1E6F;&icirc; &#8216;&#259;&#x1E07;&#257;&#x1E0F;&icirc;m &#8216;al-s&ucirc;s&icirc;m w&#601;&#347;&#257;r&icirc;m h&#333;l&#601;&#x1E35;&icirc;m k<sup>a</sup>&#8216;&#259;&#x1E07;&#257;&#x1E0F;&icirc;m &#8216;al-h&#257;&#8217;&#257;re&#x1E63;: </P>
<P>8&nbsp;&#x1E25;&#333;f&#275;r g&ucirc;mm&#257;&#x1E63; bw&#333; yipw&#333;l &ucirc;f&#333;r&#275;&#x1E63; g&#257;&#x1E0F;&#275;r yi&#353;&#353;&#601;&#x1E35;enn&ucirc; n&#257;&#x1E25;&#257;&#353;: </P>
<P>9&nbsp;mass&icirc;&#8216;a &#8217;&#259;&#x1E07;&#257;n&icirc;m y&#275;&#8216;&#257;&#x1E63;&#275;&#x1E07; b&acirc;em bw&#333;q&#275;&#8216;a &#8216;&#275;&#x1E63;&icirc;m yiss&#257;&#x1E35;en b&#257;m: </P>
<P>10&nbsp;&#8217;im-q&#275;h&acirc; habar&#601;zel w&#601;h&ucirc;&#8217; l&#333;&#8217;-f&#257;n&icirc;m qil&#601;qal w<sup>a</sup>&#x1E25;&#259;y&#257;l&icirc;m y&#601;&#x1E21;ab&#275;r w&#601;yi&#x1E6F;&#601;rw&#333;n ha&#x1E35;&#601;&#353;&ecirc;r<font color="red"><sup>q</font></sup> &#x1E25;&#257;&#x1E35;&#601;m&acirc;: </P>
<P>11&nbsp;&#8217;im-yi&#353;&#353;&#333;&#x1E35;&#601; hann&#257;&#x1E25;&#257;&#353; b&#601;lw&#333;&#8217;-l&#257;&#x1E25;a&#353; w&#601;&#8217;&ecirc;n yi&#x1E6F;&#601;rw&#333;n l&#601;&#x1E07;<sup>a</sup>&#8216;al hall&#257;&#353;w&#333;n: </P>
<P>12&nbsp;di&#x1E07;&#601;r&ecirc; f&icirc;-&#x1E25;&#257;&#x1E35;&#257;m &#x1E25;&#275;n w&#601;&#347;if&#601;&#x1E6F;w&#333;&#x1E6F; k&#601;s&icirc;l t&#601;&#x1E07;all&#601;&#8216;enn&ucirc;: </P>
<P>13&nbsp;t&#601;&#x1E25;illa&#x1E6F; di&#x1E07;&#601;r&ecirc;-f&icirc;h&ucirc; si&#x1E35;&#601;l&ucirc;&#x1E6F; w&#601;&#8217;<sup>a</sup>&#x1E25;&#259;r&icirc;&#x1E6F; p&icirc;h&ucirc; hw&#333;l&#275;l&ucirc;&#x1E6F; r&#257;&#8216;&acirc;: </P>
<P>14&nbsp;w&#601;hass&#257;&#x1E35;&#257;l yar&#601;beh &#x1E0F;&#601;&#x1E07;&#257;r&icirc;m l&#333;&#8217;-y&#275;&#x1E0F;<sup>a</sup>&#8216; h&#257;&#8217;&#257;&#x1E0F;&#257;m mah-&#353;eyyih&#601;yeh wa&#8217;&#259;&#353;er yih&#601;yeh m&#275;&#8217;<sup>a</sup>&#x1E25;&#259;r&#257;yw m&icirc; yag&icirc;&#x1E0F; lw&#333;: </P>
<P>15&nbsp;&#8216;&#259;mal hak&#601;s&icirc;l&icirc;m t&#601;yag&#601;&#8216;enn&ucirc; &#8217;&#259;&#353;er l&#333;&#8217;-y&#257;&#x1E0F;<sup>a</sup>&#8216; l&#257;le&#x1E35;e&#x1E6F; &#8217;el-&#8216;&icirc;r: </P>
<P>16&nbsp;&#8217;&icirc;-l&#257;&#x1E35;&#601; &#8217;ere&#x1E63; &#353;emmal&#601;k&#275;&#x1E35;&#601; n&#257;&#8216;ar w&#601;&#347;&#257;rayi&#x1E35;&#601; bab&#333;qer y&#333;&#8217;&#x1E35;&#275;l&ucirc;: </P>
<P>17&nbsp;&#8217;a&#353;&#601;r&ecirc;&#x1E35;&#601; &#8217;ere&#x1E63; &#353;emmal&#601;k&#275;&#x1E35;&#601; ben-&#x1E25;w&#333;r&icirc;m w&#601;&#347;&#257;rayi&#x1E35;&#601; b&#257;&#8216;&#275;&#x1E6F; y&#333;&#8217;&#x1E35;&#275;l&ucirc; bi&#x1E21;&#601;&#x1E07;&ucirc;r&acirc; w&#601;l&#333;&#8217; &#x1E07;a&#353;&#353;&#601;&#x1E6F;&icirc;: </P>
<P>18&nbsp;b<sup>a</sup>&#8216;&#259;&#x1E63;al&#601;tayim yimma&#x1E35;&#601; hamm&#601;q&#257;reh &ucirc;&#x1E07;&#601;&#353;if&#601;l&ucirc;&#x1E6F; y&#257;&#x1E0F;ayim yi&#x1E0F;&#601;l&#333;f hab&#257;yi&#x1E6F;: </P>
<P>19&nbsp;li&#347;&#601;&#x1E25;w&#333;q &#8216;&#333;&#347;&icirc;m le&#x1E25;em w&#601;yayin y&#601;&#347;amm<sup>a</sup>&#x1E25; &#x1E25;ayy&icirc;m w&#601;hakesef y<sup>a</sup>&#8216;&#259;neh &#8217;e&#x1E6F;-hak&#333;l: </P>
<P>20&nbsp;gam b&#601;mad&#257;&#8216;&#259;&#x1E35;&#257; mele&#x1E35;&#601; &#8217;al-t&#601;qall&#275;l &ucirc;&#x1E07;&#601;&#x1E25;a&#x1E0F;&#601;r&ecirc; mi&#353;&#601;k&#257;&#x1E07;&#601;&#x1E35;&#257; &#8217;al-t&#601;qall&#275;l &#8216;&#257;&#353;&icirc;r k&icirc; &#8216;w&#333;f ha&#353;&#353;&#257;mayim yw&#333;l&icirc;&#x1E35;&#601; &#8217;e&#x1E6F;-haqqw&#333;l &ucirc;&#x1E07;<sup>a</sup>&#8216;al <font color="brown">hak&#601;n&#257;fayim</font> <font color="blue">k&#601;n&#257;fayim</font> yag&ecirc;&#x1E0F; d&#257;&#x1E07;&#257;r: </P>
</TD>
</TABLE>
<P><HR>
<CENTER>
<A HREF="ecc011.htm">Next: Ecclesiastes (Qohelet) Chapter 11</A></CENTER>
</BODY>
</HTML>
