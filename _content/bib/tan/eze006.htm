<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze006.htm">Polyglot</A>&nbsp;
<A HREF="../kjv/eze006.htm">KJV</A>&nbsp;
<A HREF="../sep/eze006.htm">Sep</A>&nbsp;
<A HREF="../vul/eze006.htm">Vul</A>&nbsp;

<BR>
<BR><A HREF="eze.htm">Ezekiel (Yechezqel) Index</A><BR>
&nbsp;
<A HREF="eze005.htm">Previous</A>&nbsp;
<A HREF="eze007.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בֶּן־אָדָ֕ם שִׂ֥ים פָּנֶ֖יךָ אֶל־הָרֵ֣י יִשְׂרָאֵ֑ל וְהִנָּבֵ֖א אֲלֵיהֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאָ֣מַרְתָּ֔ הָרֵי֙ יִשְׂרָאֵ֔ל שִׁמְע֖וּ דְּבַר־אֲדֹנָ֣י יְהוִ֑ה כֹּה־אָמַ֣ר אֲדֹנָ֣י יְ֠הוִה לֶהָרִ֨ים וְלַגְּבָע֜וֹת לָאֲפִיקִ֣ים <font color="brown">ולגאית</font> <font color="blue">וְלַגֵּאָי֗וֹת</font> הִנְנִ֨י אֲנִ֜י מֵבִ֤יא עֲלֵיכֶם֙ חֶ֔רֶב וְאִבַּדְתִּ֖י בָּמֽוֹתֵיכֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְנָשַׁ֙מּוּ֙ מִזְבְּח֣וֹתֵיכֶ֔ם וְנִשְׁבְּר֖וּ חַמָּֽנֵיכֶ֑ם וְהִפַּלְתִּי֙ חַלְלֵיכֶ֔ם לִפְנֵ֖י גִּלּוּלֵיכֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְנָתַתִּ֗י אֶת־פִּגְרֵי֙ בְּנֵ֣י יִשְׂרָאֵ֔ל לִפְנֵ֖י גִּלּֽוּלֵיהֶ֑ם וְזֵרִיתִי֙ אֶת־עַצְמ֣וֹתֵיכֶ֔ם סְבִיב֖וֹת מִזְבְּחוֹתֵיכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בְּכֹל֙ מוֹשְׁב֣וֹתֵיכֶ֔ם הֶעָרִ֣ים תֶּחֱרַ֔בְנָה וְהַבָּמ֖וֹת תִּישָׁ֑מְנָה לְמַעַן֩ יֶחֶרְב֨וּ וְיֶאְשְׁמ֜וּ מִזְבְּחֽוֹתֵיכֶ֗ם וְנִשְׁבְּר֤וּ וְנִשְׁבְּתוּ֙ גִּלּ֣וּלֵיכֶ֔ם וְנִגְדְּעוּ֙ חַמָּ֣נֵיכֶ֔ם וְנִמְח֖וּ מַעֲשֵׂיכֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְנָפַ֥ל חָלָ֖ל בְּתֽוֹכְכֶ֑ם וִֽידַעְתֶּ֖ם כִּֽי־אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהוֹתַרְתִּ֗י בִּהְי֥וֹת לָכֶ֛ם פְּלִ֥יטֵי חֶ֖רֶב בַּגּוֹיִ֑ם בְּהִזָּרֽוֹתֵיכֶ֖ם בָּאֲרָצֽוֹת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְזָכְר֨וּ פְלִֽיטֵיכֶ֜ם אוֹתִ֗י בַּגּוֹיִם֮ אֲשֶׁ֣ר נִשְׁבּוּ־שָׁם֒ אֲשֶׁ֨ר נִשְׁבַּ֜רְתִּי אֶת־לִבָּ֣ם הַזּוֹנֶ֗ה אֲשֶׁר־סָר֙ מֵֽעָלַ֔י וְאֵת֙ עֵֽינֵיהֶ֔ם הַזֹּנ֕וֹת אַחֲרֵ֖י גִּלּֽוּלֵיהֶ֑ם וְנָקֹ֙טּוּ֙ בִּפְנֵיהֶ֔ם אֶל־הָֽרָעוֹת֙ אֲשֶׁ֣ר עָשׂ֔וּ לְכֹ֖ל תּוֹעֲבֹתֵיהֶֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְיָדְע֖וּ כִּֽי־אֲנִ֣י יְהוָ֑ה לֹ֤א אֶל־חִנָּם֙ דִּבַּ֔רְתִּי לַעֲשׂ֥וֹת לָהֶ֖ם הָרָעָ֥ה הַזֹּֽאת׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כֹּֽה־אָמַ֞ר אֲדֹנָ֣י יְהוִ֗ה הַכֵּ֨ה בְכַפְּךָ֜ וּרְקַ֤ע בְּרַגְלְךָ֙ וֶֽאֱמָר־אָ֔ח אֶ֛ל כָּל־תּוֹעֲב֥וֹת רָע֖וֹת בֵּ֣ית יִשְׂרָאֵ֑ל אֲשֶׁ֗ר בַּחֶ֛רֶב בָּרָעָ֥ב וּבַדֶּ֖בֶר יִפֹּֽלוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הָרָח֞וֹק בַּדֶּ֣בֶר יָמ֗וּת וְהַקָּרוֹב֙ בַּחֶ֣רֶב יִפּ֔וֹל וְהַנִּשְׁאָר֙ וְהַנָּצ֔וּר בָּרָעָ֖ב יָמ֑וּת וְכִלֵּיתִ֥י חֲמָתִ֖י בָּֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וִֽידַעְתֶּם֙ כִּֽי־אֲנִ֣י יְהוָ֔ה בִּֽהְי֣וֹת חַלְלֵיהֶ֗ם בְּתוֹךְ֙ גִּלּ֣וּלֵיהֶ֔ם סְבִיב֖וֹת מִזְבְּחֽוֹתֵיהֶ֑ם אֶל֩ כָּל־גִּבְעָ֨ה רָמָ֜ה בְּכֹ֣ל׀ רָאשֵׁ֣י הֶהָרִ֗ים וְתַ֨חַת כָּל־עֵ֤ץ רַֽעֲנָן֙ וְתַ֙חַת֙ כָּל־אֵלָ֣ה עֲבֻתָּ֔ה מְק֗וֹם אֲשֶׁ֤ר נָֽתְנוּ־שָׁם֙ רֵ֣יחַ נִיחֹ֔חַ לְכֹ֖ל גִּלּוּלֵיהֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְנָטִ֤יתִי אֶת־יָדִי֙ עֲלֵיהֶ֔ם וְנָתַתִּ֨י אֶת־הָאָ֜רֶץ שְׁמָמָ֤ה וּמְשַׁמָּה֙ מִמִּדְבַּ֣ר דִּבְלָ֔תָה בְּכֹ֖ל מוֹשְׁבֽוֹתֵיהֶ֑ם וְיָדְע֖וּ כִּֽי־אֲנִ֥י יְהוָֽה׃ פ</P>
</TD>
<TD WIDTH="50%">
<P>1&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>2&nbsp;ben-&#8217;&#257;&#x1E0F;&#257;m &#347;&icirc;m p&#257;ney&#x1E35;&#257; &#8217;el-h&#257;r&ecirc; yi&#347;&#601;r&#257;&#8217;&#275;l w&#601;hinn&#257;&#x1E07;&#275;&#8217; &#8217;&#259;l&ecirc;hem: </P>
<P>3&nbsp;w&#601;&#8217;&#257;mar&#601;t&#257; h&#257;r&ecirc; yi&#347;&#601;r&#257;&#8217;&#275;l &#353;im&#601;&#8216;&ucirc; d&#601;&#x1E07;ar-&#8217;&#259;&#x1E0F;&#333;n&#257;y y&#601;hwih k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih leh&#257;r&icirc;m w&#601;lag&#601;&#x1E07;&#257;&#8216;w&#333;&#x1E6F; l&#257;&#8217;&#259;f&icirc;q&icirc;m <font color="brown">w&#601;lag&#275;&#8217;&#257;y&#333;&#x1E6F;</font> <font color="blue">w&#601;lag&#275;&#8217;&#257;yw&#333;&#x1E6F;</font> hin&#601;n&icirc; &#8217;&#259;n&icirc; m&#275;&#x1E07;&icirc;&#8217; &#8216;&#259;l&ecirc;&#x1E35;em &#x1E25;ere&#x1E07; w&#601;&#8217;iba&#x1E0F;&#601;t&icirc; b&#257;mw&#333;&#x1E6F;&ecirc;&#x1E35;em: </P>
<P>4&nbsp;w&#601;n&#257;&#353;amm&ucirc; miz&#601;b&#601;&#x1E25;w&#333;&#x1E6F;&ecirc;&#x1E35;em w&#601;ni&#353;&#601;b&#601;r&ucirc; &#x1E25;amm&#257;n&ecirc;&#x1E35;em w&#601;hipal&#601;t&icirc; &#x1E25;al&#601;l&ecirc;&#x1E35;em lif&#601;n&ecirc; gill&ucirc;l&ecirc;&#x1E35;em: </P>
<P>5&nbsp;w&#601;n&#257;&#x1E6F;at&icirc; &#8217;e&#x1E6F;-pi&#x1E21;&#601;r&ecirc; b&#601;n&ecirc; yi&#347;&#601;r&#257;&#8217;&#275;l lif&#601;n&ecirc; gill&ucirc;l&ecirc;hem w&#601;z&#275;r&icirc;&#x1E6F;&icirc; &#8217;e&#x1E6F;-&#8216;a&#x1E63;&#601;mw&#333;&#x1E6F;&ecirc;&#x1E35;em s&#601;&#x1E07;&icirc;&#x1E07;w&#333;&#x1E6F; miz&#601;b&#601;&#x1E25;w&#333;&#x1E6F;&ecirc;&#x1E35;em: </P>
<P>6&nbsp;b&#601;&#x1E35;&#333;l mw&#333;&#353;&#601;&#x1E07;w&#333;&#x1E6F;&ecirc;&#x1E35;em he&#8216;&#257;r&icirc;m te&#x1E25;&#277;ra&#x1E07;&#601;n&acirc; w&#601;hab&#257;mw&#333;&#x1E6F; t&icirc;&#353;&#257;m&#601;n&acirc; l&#601;m<sup>a</sup>&#8216;an ye&#x1E25;er&#601;&#x1E07;&ucirc; w&#601;ye&#8217;&#601;&#353;&#601;m&ucirc; miz&#601;b&#601;&#x1E25;w&#333;&#x1E6F;&ecirc;&#x1E35;em w&#601;ni&#353;&#601;b&#601;r&ucirc; w&#601;ni&#353;&#601;b&#601;&#x1E6F;&ucirc; gill&ucirc;l&ecirc;&#x1E35;em w&#601;ni&#x1E21;&#601;d&#601;&#8216;&ucirc; &#x1E25;amm&#257;n&ecirc;&#x1E35;em w&#601;nim&#601;&#x1E25;&ucirc; m<sup>a</sup>&#8216;&#259;&#347;&ecirc;&#x1E35;em: </P>
<P>7&nbsp;w&#601;n&#257;fal &#x1E25;&#257;l&#257;l b&#601;&#x1E6F;w&#333;&#x1E35;&#601;&#x1E35;em w&icirc;&#x1E0F;<sup>a</sup>&#8216;&#601;tem k&icirc;-&#8217;&#259;n&icirc; y&#601;hw&acirc;: </P>
<P>8&nbsp;w&#601;hw&#333;&#x1E6F;ar&#601;t&icirc; bih&#601;yw&#333;&#x1E6F; l&#257;&#x1E35;em p&#601;l&icirc;&#x1E6D;&ecirc; &#x1E25;ere&#x1E07; bagw&#333;yim b&#601;hizz&#257;rw&#333;&#x1E6F;&ecirc;&#x1E35;em b&#257;&#8217;&#259;r&#257;&#x1E63;w&#333;&#x1E6F;: </P>
<P>9&nbsp;w&#601;z&#257;&#x1E35;&#601;r&ucirc; f&#601;l&icirc;&#x1E6D;&ecirc;&#x1E35;em &#8217;w&#333;&#x1E6F;&icirc; bagw&#333;yim &#8217;&#259;&#353;er ni&#353;&#601;b&ucirc;-&#353;&#257;m &#8217;&#259;&#353;er ni&#353;&#601;bar&#601;t&icirc; &#8217;e&#x1E6F;-lib&#257;m hazzw&#333;neh &#8217;&#259;&#353;er-s&#257;r m&#275;&#8216;&#257;lay w&#601;&#8217;&#275;&#x1E6F; &#8216;&ecirc;n&ecirc;hem hazz&#333;nw&#333;&#x1E6F; &#8217;<sup>a</sup>&#x1E25;&#259;r&ecirc; gill&ucirc;l&ecirc;hem w&#601;n&#257;q&#333;&#x1E6D;&#x1E6D;&ucirc; bif&#601;n&ecirc;hem &#8217;el-h&#257;r&#257;&#8216;w&#333;&#x1E6F; &#8217;&#259;&#353;er &#8216;&#257;&#347;&ucirc; l&#601;&#x1E35;&#333;l tw&#333;&#8216;&#259;&#x1E07;&#333;&#x1E6F;&ecirc;hem: </P>
<P>10&nbsp;w&#601;y&#257;&#x1E0F;&#601;&#8216;&ucirc; k&icirc;-&#8217;&#259;n&icirc; y&#601;hw&acirc; l&#333;&#8217; &#8217;el-&#x1E25;inn&#257;m dibar&#601;t&icirc; l<sup>a</sup>&#8216;&#259;&#347;w&#333;&#x1E6F; l&acirc;em h&#257;r&#257;&#8216;&acirc; hazz&#333;&#8217;&#x1E6F;: f</P>
<P>11&nbsp;k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih hak&#275;h &#x1E07;&#601;&#x1E35;ap&#601;&#x1E35;&#257; &ucirc;r&#601;q<sup>a</sup>&#8216; b&#601;ra&#x1E21;&#601;l&#601;&#x1E35;&#257; we&#8217;&#277;m&#257;r-&#8217;&#257;&#x1E25; &#8217;el k&#257;l-tw&#333;&#8216;&#259;&#x1E07;w&#333;&#x1E6F; r&#257;&#8216;w&#333;&#x1E6F; b&ecirc;&#x1E6F; yi&#347;&#601;r&#257;&#8217;&#275;l &#8217;&#259;&#353;er b<sup>a</sup>&#x1E25;ere&#x1E07; b&#257;r&#257;&#8216;&#257;&#x1E07; &ucirc;&#x1E07;ade&#x1E07;er yip&#333;l&ucirc;: </P>
<P>12&nbsp;h&#257;r&#257;&#x1E25;w&#333;q bade&#x1E07;er y&#257;m&ucirc;&#x1E6F; w&#601;haqq&#257;rw&#333;&#x1E07; b<sup>a</sup>&#x1E25;ere&#x1E07; yipw&#333;l w&#601;hanni&#353;&#601;&#8217;&#257;r w&#601;hann&#257;&#x1E63;&ucirc;r b&#257;r&#257;&#8216;&#257;&#x1E07; y&#257;m&ucirc;&#x1E6F; w&#601;&#x1E35;ill&ecirc;&#x1E6F;&icirc; &#x1E25;&#259;m&#257;&#x1E6F;&icirc; b&#257;m: </P>
<P>13&nbsp;w&icirc;&#x1E0F;<sup>a</sup>&#8216;&#601;tem k&icirc;-&#8217;&#259;n&icirc; y&#601;hw&acirc; bih&#601;yw&#333;&#x1E6F; &#x1E25;al&#601;l&ecirc;hem b&#601;&#x1E6F;w&#333;&#x1E35;&#601; gill&ucirc;l&ecirc;hem s&#601;&#x1E07;&icirc;&#x1E07;w&#333;&#x1E6F; miz&#601;b&#601;&#x1E25;w&#333;&#x1E6F;&ecirc;hem &#8217;el k&#257;l-gi&#x1E07;&#601;&#8216;&acirc; r&#257;m&acirc; b&#601;&#x1E35;&#333;l| r&#257;&#8217;&#353;&ecirc; heh&#257;r&icirc;m w&#601;&#x1E6F;<sup>a</sup>&#x1E25;a&#x1E6F; k&#257;l-&#8216;&#275;&#x1E63; r<sup>a</sup>&#8216;&#259;n&#257;n w&#601;&#x1E6F;<sup>a</sup>&#x1E25;a&#x1E6F; k&#257;l-&#8217;&#275;l&acirc; &#8216;&#259;&#x1E07;ut&acirc; m&#601;qw&#333;m &#8217;&#259;&#353;er n&#257;&#x1E6F;&#601;n&ucirc;-&#353;&#257;m r&ecirc;&#x1E25;a n&icirc;&#x1E25;&#333;&#x1E25;a l&#601;&#x1E35;&#333;l gill&ucirc;l&ecirc;hem: </P>
<P>14&nbsp;w&#601;n&#257;&#x1E6D;&icirc;&#x1E6F;&icirc; &#8217;e&#x1E6F;-y&#257;&#x1E0F;&icirc; &#8216;&#259;l&ecirc;hem w&#601;n&#257;&#x1E6F;at&icirc; &#8217;e&#x1E6F;-h&#257;&#8217;&#257;re&#x1E63; &#353;&#601;m&#257;m&acirc; &ucirc;m&#601;&#353;amm&acirc; mimmi&#x1E0F;&#601;bar di&#x1E07;&#601;l&#257;&#x1E6F;&acirc; b&#601;&#x1E35;&#333;l mw&#333;&#353;&#601;&#x1E07;w&#333;&#x1E6F;&ecirc;hem w&#601;y&#257;&#x1E0F;&#601;&#8216;&ucirc; k&icirc;-&#8217;&#259;n&icirc; y&#601;hw&acirc;: f</P>
</TD>
</TABLE>
<P><HR>
<CENTER>
<A HREF="eze007.htm">Next: Ezekiel (Yechezqel) Chapter 7</A></CENTER>
</BODY>
</HTML>
