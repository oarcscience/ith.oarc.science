<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa008.htm">Polyglot</A>&nbsp;
<A HREF="../kjv/isa008.htm">KJV</A>&nbsp;
<A HREF="../sep/isa008.htm">Sep</A>&nbsp;
<A HREF="../vul/isa008.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa007.htm">Previous</A>&nbsp;
<A HREF="isa009.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 8</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר יְהוָה֙ אֵלַ֔י קַח־לְךָ֖ גִּלָּי֣וֹן גָּד֑וֹל וּכְתֹ֤ב עָלָיו֙ בְּחֶ֣רֶט אֱנ֔וֹשׁ לְמַהֵ֥ר שָׁלָ֖ל חָ֥שׁ בַּֽז׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאָעִ֣ידָה לִּ֔י עֵדִ֖ים נֶאֱמָנִ֑ים אֵ֚ת אוּרִיָּ֣ה הַכֹּהֵ֔ן וְאֶת־זְכַרְיָ֖הוּ בֶּ֥ן יְבֶרֶכְיָֽהוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וָאֶקְרַב֙ אֶל־הַנְּבִיאָ֔ה וַתַּ֖הַר וַתֵּ֣לֶד בֵּ֑ן וַיֹּ֤אמֶר יְהוָה֙ אֵלַ֔י קְרָ֣א שְׁמ֔וֹ מַהֵ֥ר שָׁלָ֖ל חָ֥שׁ בַּֽז׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֗י בְּטֶ֙רֶם֙ יֵדַ֣ע הַנַּ֔עַר קְרֹ֖א אָבִ֣י וְאִמִּ֑י יִשָּׂ֣א׀ אֶת־חֵ֣יל דַּמֶּ֗שֶׂק וְאֵת֙ שְׁלַ֣ל שֹׁמְר֔וֹן לִפְנֵ֖י מֶ֥לֶךְ אַשּֽׁוּר׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֣סֶף יְהוָ֔ה דַּבֵּ֥ר אֵלַ֛י ע֖וֹד לֵאמֹֽר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יַ֗עַן כִּ֤י מָאַס֙ הָעָ֣ם הַזֶּ֔ה אֵ֚ת מֵ֣י הַשִּׁלֹ֔חַ הַהֹלְכִ֖ים לְאַ֑ט וּמְשׂ֥וֹשׂ אֶת־רְצִ֖ין וּבֶן־רְמַלְיָֽהוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְלָכֵ֡ן הִנֵּ֣ה אֲדֹנָי֩ מַעֲלֶ֨ה עֲלֵיהֶ֜ם אֶת־מֵ֣י הַנָּהָ֗ר הָעֲצוּמִים֙ וְהָ֣רַבִּ֔ים אֶת־מֶ֥לֶךְ אַשּׁ֖וּר וְאֶת־כָּל־כְּבוֹד֑וֹ וְעָלָה֙ עַל־כָּל־אֲפִיקָ֔יו וְהָלַ֖ךְ עַל־כָּל־גְּדוֹתָֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְחָלַ֤ף בִּֽיהוּדָה֙ שָׁטַ֣ף וְעָבַ֔ר עַד־צַוָּ֖אר יַגִּ֑יעַ וְהָיָה֙ מֻטּ֣וֹת כְּנָפָ֔יו מְלֹ֥א רֹֽחַב־אַרְצְךָ֖ עִמָּ֥נוּ אֵֽל׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;רֹ֤עוּ עַמִּים֙ וָחֹ֔תּוּ וְהַֽאֲזִ֔ינוּ כֹּ֖ל מֶרְחַקֵּי־אָ֑רֶץ הִתְאַזְּר֣וּ וָחֹ֔תּוּ הִֽתְאַזְּר֖וּ וָחֹֽתּוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עֻ֥צוּ עֵצָ֖ה וְתֻפָ֑ר דַּבְּר֤וּ דָבָר֙ וְלֹ֣א יָק֔וּם כִּ֥י עִמָּ֖נוּ אֵֽל׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּי֩ כֹ֨ה אָמַ֧ר יְהוָ֛ה אֵלַ֖י כְּחֶזְקַ֣ת הַיָּ֑ד וְיִסְּרֵ֕נִי מִלֶּ֛כֶת בְּדֶ֥רֶךְ הָֽעָם־הַזֶּ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לֹא־תֹאמְר֣וּן קֶ֔שֶׁר לְכֹ֧ל אֲשֶׁר־יֹאמַ֛ר הָעָ֥ם הַזֶּ֖ה קָ֑שֶׁר וְאֶת־מוֹרָא֥וֹ לֹֽא־תִֽירְא֖וּ וְלֹ֥א תַעֲרִֽיצוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אֶת־יְהוָ֥ה צְבָא֖וֹת אֹת֣וֹ תַקְדִּ֑ישׁוּ וְה֥וּא מוֹרַאֲכֶ֖ם וְה֥וּא מַֽעֲרִֽצְכֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהָיָ֖ה לְמִקְדָּ֑שׁ וּלְאֶ֣בֶן נֶ֠גֶף וּלְצ֨וּר מִכְשׁ֜וֹל לִשְׁנֵ֨י בָתֵּ֤י יִשְׂרָאֵל֙ לְפַ֣ח וּלְמוֹקֵ֔שׁ לְיוֹשֵׁ֖ב יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְכָ֥שְׁלוּ בָ֖ם רַבִּ֑ים וְנָפְל֣וּ וְנִשְׁבָּ֔רוּ וְנוֹקְשׁ֖וּ וְנִלְכָּֽדוּ׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;צ֖וֹר תְּעוּדָ֑ה חֲת֥וֹם תּוֹרָ֖ה בְּלִמֻּדָֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְחִכִּ֙יתִי֙ לַיהוָ֔ה הַמַּסְתִּ֥יר פָּנָ֖יו מִבֵּ֣ית יַעֲקֹ֑ב וְקִוֵּ֖יתִֽי־לֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;הִנֵּ֣ה אָנֹכִ֗י וְהַיְלָדִים֙ אֲשֶׁ֣ר נָֽתַן־לִ֣י יְהוָ֔ה לְאֹת֥וֹת וּלְמוֹפְתִ֖ים בְּיִשְׂרָאֵ֑ל מֵעִם֙ יְהוָ֣ה צְבָא֔וֹת הַשֹּׁכֵ֖ן בְּהַ֥ר צִיּֽוֹן׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְכִֽי־יֹאמְר֣וּ אֲלֵיכֶ֗ם דִּרְשׁ֤וּ אֶל־הָאֹבוֹת֙ וְאֶל־הַיִּדְּעֹנִ֔ים הַֽמְצַפְצְפִ֖ים וְהַמַּהְגִּ֑ים הֲלוֹא־עַם֙ אֶל־אֱלֹהָ֣יו יִדְרֹ֔שׁ בְּעַ֥ד הַחַיִּ֖ים אֶל־הַמֵּתִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לְתוֹרָ֖ה וְלִתְעוּדָ֑ה אִם־לֹ֤א יֹֽאמְרוּ֙ כַּדָּבָ֣ר הַזֶּ֔ה אֲשֶׁ֥ר אֵֽין־ל֖וֹ שָֽׁחַר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְעָ֥בַר בָּ֖הּ נִקְשֶׁ֣ה וְרָעֵ֑ב וְהָיָ֨ה כִֽי־יִרְעַ֜ב וְהִתְקַצַּ֗ף וְקִלֵּ֧ל בְּמַלְכּ֛וֹ וּבֵאלֹהָ֖יו וּפָנָ֥ה לְמָֽעְלָה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאֶל־אֶ֖רֶץ יַבִּ֑יט וְהִנֵּ֨ה צָרָ֤ה וַחֲשֵׁכָה֙ מְע֣וּף צוּקָ֔ה וַאֲפֵלָ֖ה מְנֻדָּֽח׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כִּ֣י לֹ֣א מוּעָף֮ לַאֲשֶׁ֣ר מוּצָ֣ק לָהּ֒ כָּעֵ֣ת הָרִאשׁ֗וֹן הֵקַ֞ל אַ֤רְצָה זְבֻלוּן֙ וְאַ֣רְצָה נַפְתָּלִ֔י וְהָאַחֲר֖וֹן הִכְבִּ֑יד דֶּ֤רֶךְ הַיָּם֙ עֵ֣בֶר הַיַּרְדֵּ֔ן גְּלִ֖יל הַגּוֹיִֽם׃ </P>
</TD>
<TD WIDTH="50%">
<P>1&nbsp;wayy&#333;&#8217;mer y&#601;hw&acirc; &#8217;&#275;lay q<sup>a</sup>&#x1E25;-l&#601;&#x1E35;&#257; gill&#257;yw&#333;n g&#257;&#x1E0F;w&#333;l &ucirc;&#x1E35;&#601;&#x1E6F;&#333;&#x1E07; &#8216;&#257;l&#257;yw b&#601;&#x1E25;ere&#x1E6D; &#8217;&#277;nw&#333;&#353; l&#601;mah&#275;r &#353;&#257;l&#257;l &#x1E25;&#257;&#353; baz: </P>
<P>2&nbsp;w&#601;&#8217;&#257;&#8216;&icirc;&#x1E0F;&acirc; ll&icirc; &#8216;&#275;&#x1E0F;&icirc;m ne&#8217;&#277;m&#257;n&icirc;m &#8217;&#275;&#x1E6F; &#8217;&ucirc;r&icirc;y&acirc; hak&#333;h&#275;n w&#601;&#8217;e&#x1E6F;-z&#601;&#x1E35;ar&#601;y&acirc;&ucirc; ben y&#601;&#x1E07;ere&#x1E35;&#601;y&acirc;&ucirc;: </P>
<P>3&nbsp;w&#257;&#8217;eq&#601;ra&#x1E07; &#8217;el-hann&#601;&#x1E07;&icirc;&#8217;&acirc; watahar wat&#275;le&#x1E0F; b&#275;n wayy&#333;&#8217;mer y&#601;hw&acirc; &#8217;&#275;lay q&#601;r&#257;&#8217; &#353;&#601;mw&#333; mah&#275;r &#353;&#257;l&#257;l &#x1E25;&#257;&#353; baz: </P>
<P>4&nbsp;k&icirc; b&#601;&#x1E6D;erem y&#275;&#x1E0F;<sup>a</sup>&#8216; hann<sup>a</sup>&#8216;ar q&#601;r&#333;&#8217; &#8217;&#257;&#x1E07;&icirc; w&#601;&#8217;imm&icirc; yi&#347;&#347;&#257;&#8217;| &#8217;e&#x1E6F;-&#x1E25;&ecirc;l damme&#347;eq w&#601;&#8217;&#275;&#x1E6F; &#353;&#601;lal &#353;&#333;m&#601;rw&#333;n lif&#601;n&ecirc; mele&#x1E35;&#601; &#8217;a&#353;&#353;&ucirc;r: s</P>
<P>5&nbsp;wayy&#333;sef y&#601;hw&acirc; dab&#275;r &#8217;&#275;lay &#8216;w&#333;&#x1E0F; l&#275;&#8217;m&#333;r: </P>
<P>6&nbsp;y<sup>a</sup>&#8216;an k&icirc; m&#257;&#8217;as h&#257;&#8216;&#257;m hazzeh &#8217;&#275;&#x1E6F; m&ecirc; ha&#353;&#353;il&#333;&#x1E25;a hah&#333;l&#601;&#x1E35;&icirc;m l&#601;&#8217;a&#x1E6D; &ucirc;m&#601;&#347;w&#333;&#347; &#8217;e&#x1E6F;-r&#601;&#x1E63;&icirc;n &ucirc;&#x1E07;en-r&#601;mal&#601;y&acirc;&ucirc;: </P>
<P>7&nbsp;w&#601;l&#257;&#x1E35;&#275;n hinn&#275;h &#8217;&#259;&#x1E0F;&#333;n&#257;y m<sup>a</sup>&#8216;&#259;leh &#8216;&#259;l&ecirc;hem &#8217;e&#x1E6F;-m&ecirc; hann&acirc;&#257;r h&#257;&#8216;&#259;&#x1E63;&ucirc;m&icirc;m w&#601;h&#257;rab&icirc;m &#8217;e&#x1E6F;-mele&#x1E35;&#601; &#8217;a&#353;&#353;&ucirc;r w&#601;&#8217;e&#x1E6F;-k&#257;l-k&#601;&#x1E07;w&#333;&#x1E0F;w&#333; w&#601;&#8216;&#257;l&acirc; &#8216;al-k&#257;l-&#8217;&#259;f&icirc;q&#257;yw w&#601;h&#257;la&#x1E35;&#601; &#8216;al-k&#257;l-g&#601;&#x1E0F;w&#333;&#x1E6F;&#257;yw: </P>
<P>8&nbsp;w&#601;&#x1E25;&#257;laf b&icirc;h&ucirc;&#x1E0F;&acirc; &#353;&#257;&#x1E6D;af w&#601;&#8216;&#257;&#x1E07;ar &#8216;a&#x1E0F;-&#x1E63;a&ucirc;&#257;&#8217;r yag&icirc;&#8216;a w&#601;h&#257;y&acirc; mu&#x1E6D;&#x1E6D;w&#333;&#x1E6F; k&#601;n&#257;f&#257;yw m&#601;l&#333;&#8217; r&#333;&#x1E25;a&#x1E07;-&#8217;ar&#601;&#x1E63;&#601;&#x1E35;&#257; &#8216;imm&#257;n&ucirc; &#8217;&#275;l: s</P>
<P>9&nbsp;r&#333;&#8216;&ucirc; &#8216;amm&icirc;m w&#257;&#x1E25;&#333;t&ucirc; w&#601;ha&#8217;&#259;z&icirc;n&ucirc; k&#333;l mer&#601;&#x1E25;aqq&ecirc;-&#8217;&#257;re&#x1E63; hi&#x1E6F;&#601;&#8217;azz&#601;r&ucirc; w&#257;&#x1E25;&#333;t&ucirc; hi&#x1E6F;&#601;&#8217;azz&#601;r&ucirc; w&#257;&#x1E25;&#333;t&ucirc;: </P>
<P>10&nbsp;&#8216;u&#x1E63;&ucirc; &#8216;&#275;&#x1E63;&acirc; w&#601;&#x1E6F;uf&#257;r dab&#601;r&ucirc; &#x1E0F;&#257;&#x1E07;&#257;r w&#601;l&#333;&#8217; y&#257;q&ucirc;m k&icirc; &#8216;imm&#257;n&ucirc; &#8217;&#275;l: s</P>
<P>11&nbsp;k&icirc; &#x1E35;&#333;h &#8217;&#257;mar y&#601;hw&acirc; &#8217;&#275;lay k&#601;&#x1E25;ez&#601;qa&#x1E6F; hayy&#257;&#x1E0F; w&#601;yiss&#601;r&#275;n&icirc; mille&#x1E35;e&#x1E6F; b&#601;&#x1E0F;ere&#x1E35;&#601; h&#257;&#8216;&#257;m-hazzeh l&#275;&#8217;m&#333;r: </P>
<P>12&nbsp;l&#333;&#8217;-&#x1E6F;&#333;&#8217;m&#601;r&ucirc;n qe&#353;er l&#601;&#x1E35;&#333;l &#8217;&#259;&#353;er-y&#333;&#8217;mar h&#257;&#8216;&#257;m hazzeh q&#257;&#353;er w&#601;&#8217;e&#x1E6F;-mw&#333;r&#257;&#8217;w&#333; l&#333;&#8217;-&#x1E6F;&icirc;r&#601;&#8217;&ucirc; w&#601;l&#333;&#8217; &#x1E6F;<sup>a</sup>&#8216;&#259;r&icirc;&#x1E63;&ucirc;: </P>
<P>13&nbsp;&#8217;e&#x1E6F;-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#333;&#x1E6F;w&#333; &#x1E6F;aq&#601;d&icirc;&#353;&ucirc; w&#601;h&ucirc;&#8217; mw&#333;ra&#8217;&#259;&#x1E35;em w&#601;h&ucirc;&#8217; m<sup>a</sup>&#8216;&#259;ri&#x1E63;&#601;&#x1E35;em: </P>
<P>14&nbsp;w&#601;h&#257;y&acirc; l&#601;miq&#601;d&#257;&#353; &ucirc;l&#601;&#8217;e&#x1E07;en ne&#x1E21;ef &ucirc;l&#601;&#x1E63;&ucirc;r mi&#x1E35;&#601;&#353;w&#333;l li&#353;&#601;n&ecirc; &#x1E07;&#257;t&ecirc; yi&#347;&#601;r&#257;&#8217;&#275;l l&#601;f<sup>a</sup>&#x1E25; &ucirc;l&#601;mw&#333;q&#275;&#353; l&#601;yw&#333;&#353;&#275;&#x1E07; y&#601;r&ucirc;&#353;&#257;l&#257;im: </P>
<P>15&nbsp;w&#601;&#x1E35;&#257;&#353;&#601;l&ucirc; &#x1E07;&#257;m rab&icirc;m w&#601;n&#257;f&#601;l&ucirc; w&#601;ni&#353;&#601;b&#257;r&ucirc; w&#601;nw&#333;q&#601;&#353;&ucirc; w&#601;nil&#601;k&#257;&#x1E0F;&ucirc;: s</P>
<P>16&nbsp;&#x1E63;w&#333;r t&#601;&#8216;&ucirc;&#x1E0F;&acirc; &#x1E25;&#259;&#x1E6F;w&#333;m tw&#333;r&acirc; b&#601;limmu&#x1E0F;&#257;y: </P>
<P>17&nbsp;w&#601;&#x1E25;ik&icirc;&#x1E6F;&icirc; layhw&acirc; hammas&#601;t&icirc;r p&#257;n&#257;yw mib&ecirc;&#x1E6F; y<sup>a</sup>&#8216;&#259;q&#333;&#x1E07; w&#601;qi&ucirc;&ecirc;&#x1E6F;&icirc;-lw&#333;: </P>
<P>18&nbsp;hinn&#275;h &#8217;&#257;n&#333;&#x1E35;&icirc; w&#601;hay&#601;l&#257;&#x1E0F;&icirc;m &#8217;&#259;&#353;er n&#257;&#x1E6F;an-l&icirc; y&#601;hw&acirc; l&#601;&#8217;&#333;&#x1E6F;w&#333;&#x1E6F; &ucirc;l&#601;mw&#333;f&#601;&#x1E6F;&icirc;m b&#601;yi&#347;&#601;r&#257;&#8217;&#275;l m&#275;&#8216;im y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; ha&#353;&#353;&#333;&#x1E35;&#275;n b&#601;har &#x1E63;&icirc;yw&#333;n: s</P>
<P>19&nbsp;w&#601;&#x1E35;&icirc;-y&#333;&#8217;m&#601;r&ucirc; &#8217;&#259;l&ecirc;&#x1E35;em dir&#601;&#353;&ucirc; &#8217;el-h&#257;&#8217;&#333;&#x1E07;w&#333;&#x1E6F; w&#601;&#8217;el-hayyid&#601;&#8216;&#333;n&icirc;m ham&#601;&#x1E63;af&#601;&#x1E63;&#601;f&icirc;m w&#601;hammah&#601;g&icirc;m h&#259;lw&#333;&#8217;-&#8216;am &#8217;el-&#8217;&#277;l&#333;h&#257;yw yi&#x1E0F;&#601;r&#333;&#353; b&#601;&#8216;a&#x1E0F; h<sup>a</sup>&#x1E25;ayy&icirc;m &#8217;el-hamm&#275;&#x1E6F;&icirc;m: </P>
<P>20&nbsp;l&#601;&#x1E6F;w&#333;r&acirc; w&#601;li&#x1E6F;&#601;&#8216;&ucirc;&#x1E0F;&acirc; &#8217;im-l&#333;&#8217; y&#333;&#8217;m&#601;r&ucirc; kad&#257;&#x1E07;&#257;r hazzeh &#8217;&#259;&#353;er &#8217;&ecirc;n-lw&#333; &#353;&#257;&#x1E25;ar: </P>
<P>21&nbsp;w&#601;&#8216;&#257;&#x1E07;ar b&#257;h niq&#601;&#353;eh w&#601;r&#257;&#8216;&#275;&#x1E07; w&#601;h&#257;y&acirc; &#x1E35;&icirc;-yir&#601;&#8216;a&#x1E07; w&#601;hi&#x1E6F;&#601;qa&#x1E63;&#x1E63;af w&#601;qill&#275;l b&#601;mal&#601;kw&#333; &ucirc;&#x1E07;&#275;&#8217;l&#333;h&#257;yw &ucirc;f&#257;n&acirc; l&#601;m&#257;&#8216;&#601;l&acirc;: </P>
<P>22&nbsp;w&#601;&#8217;el-&#8217;ere&#x1E63; yab&icirc;&#x1E6D; w&#601;hinn&#275;h &#x1E63;&#257;r&acirc; w<sup>a</sup>&#x1E25;&#259;&#353;&#275;&#x1E35;&acirc; m&#601;&#8216;&ucirc;f &#x1E63;&ucirc;q&acirc; wa&#8217;&#259;f&#275;l&acirc; m&#601;nud&#257;&#x1E25;: </P>
<P>23&nbsp;k&icirc; l&#333;&#8217; m&ucirc;&#8216;&#257;f la&#8217;&#259;&#353;er m&ucirc;&#x1E63;&#257;q l&#257;h k&#257;&#8216;&#275;&#x1E6F; h&#257;ri&#8217;&#353;w&#333;n h&#275;qal &#8217;ar&#601;&#x1E63;&acirc; z&#601;&#x1E07;ul&ucirc;n w&#601;&#8217;ar&#601;&#x1E63;&acirc; naf&#601;t&#257;l&icirc; w&#601;h&#257;&#8217;<sup>a</sup>&#x1E25;&#259;rw&#333;n hi&#x1E35;&#601;b&icirc;&#x1E0F; dere&#x1E35;&#601; hayy&#257;m &#8216;&#275;&#x1E07;er hayyar&#601;d&#275;n g&#601;l&icirc;l hagw&#333;yim: </P>
</TD>
</TABLE>
<P><HR>
<CENTER>
<A HREF="isa009.htm">Next: Isaiah (Yisheyah) Chapter 9</A></CENTER>
</BODY>
</HTML>
