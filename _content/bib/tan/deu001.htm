<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu001.htm">Polyglot</A>&nbsp;
<A HREF="../kjv/deu001.htm">KJV</A>&nbsp;
<A HREF="../sep/deu001.htm">Sep</A>&nbsp;
<A HREF="../vul/deu001.htm">Vul</A>&nbsp;

<BR>
<BR><A HREF="deu.htm">Deuteronomy (Devarim) Index</A><BR>
&nbsp;
<A HREF="num036.htm">Previous</A>&nbsp;
<A HREF="deu002.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אֵ֣לֶּה הַדְּבָרִ֗ים אֲשֶׁ֨ר דִּבֶּ֤ר מֹשֶׁה֙ אֶל־כָּל־יִשְׂרָאֵ֔ל בְּעֵ֖בֶר הַיַּרְדֵּ֑ן בַּמִּדְבָּ֡ר בָּֽעֲרָבָה֩ מ֨וֹל ס֜וּף בֵּֽין־פָּארָ֧ן וּבֵֽין־תֹּ֛פֶל וְלָבָ֥ן וַחֲצֵרֹ֖ת וְדִ֥י זָהָֽב׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אַחַ֨ד עָשָׂ֥ר יוֹם֙ מֵֽחֹרֵ֔ב דֶּ֖רֶךְ הַר־שֵׂעִ֑יר עַ֖ד קָדֵ֥שׁ בַּרְנֵֽעַ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְהִי֙ בְּאַרְבָּעִ֣ים שָׁנָ֔ה בְּעַשְׁתֵּֽי־עָשָׂ֥ר חֹ֖דֶשׁ בְּאֶחָ֣ד לַחֹ֑דֶשׁ דִּבֶּ֤ר מֹשֶׁה֙ אֶל־בְּנֵ֣י יִשְׂרָאֵ֔ל כְּ֠כֹל אֲשֶׁ֨ר צִוָּ֧ה יְהוָ֛ה אֹת֖וֹ אֲלֵהֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַחֲרֵ֣י הַכֹּת֗וֹ אֵ֚ת סִיחֹן֙ מֶ֣לֶךְ הָֽאֱמֹרִ֔י אֲשֶׁ֥ר יוֹשֵׁ֖ב בְּחֶשְׁבּ֑וֹן וְאֵ֗ת ע֚וֹג מֶ֣לֶךְ הַבָּשָׁ֔ן אֲשֶׁר־יוֹשֵׁ֥ב בְּעַשְׁתָּרֹ֖ת בְּאֶדְרֶֽעִי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בְּעֵ֥בֶר הַיַּרְדֵּ֖ן בְּאֶ֣רֶץ מוֹאָ֑ב הוֹאִ֣יל מֹשֶׁ֔ה בֵּאֵ֛ר אֶת־הַתּוֹרָ֥ה הַזֹּ֖את לֵאמֹֽר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יְהוָ֧ה אֱלֹהֵ֛ינוּ דִּבֶּ֥ר אֵלֵ֖ינוּ בְּחֹרֵ֣ב לֵאמֹ֑ר רַב־לָכֶ֥ם שֶׁ֖בֶת בָּהָ֥ר הַזֶּֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;פְּנ֣וּ׀ וּסְע֣וּ לָכֶ֗ם וּבֹ֨אוּ הַ֥ר הָֽאֱמֹרִי֮ וְאֶל־כָּל־שְׁכֵנָיו֒ בָּעֲרָבָ֥ה בָהָ֛ר וּבַשְּׁפֵלָ֥ה וּבַנֶּ֖גֶב וּבְח֣וֹף הַיָּ֑ם אֶ֤רֶץ הַֽכְּנַעֲנִי֙ וְהַלְּבָנ֔וֹן עַד־הַנָּהָ֥ר הַגָּדֹ֖ל נְהַר־פְּרָֽת׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;רְאֵ֛ה נָתַ֥תִּי לִפְנֵיכֶ֖ם אֶת־הָאָ֑רֶץ בֹּ֚אוּ וּרְשׁ֣וּ אֶת־הָאָ֔רֶץ אֲשֶׁ֣ר נִשְׁבַּ֣ע יְ֠הוָה לַאֲבֹ֨תֵיכֶ֜ם לְאַבְרָהָ֨ם לְיִצְחָ֤ק וּֽלְיַעֲקֹב֙ לָתֵ֣ת לָהֶ֔ם וּלְזַרְעָ֖ם אַחֲרֵיהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וָאֹמַ֣ר אֲלֵכֶ֔ם בָּעֵ֥ת הַהִ֖וא לֵאמֹ֑ר לֹא־אוּכַ֥ל לְבַדִּ֖י שְׂאֵ֥ת אֶתְכֶֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יְהוָ֥ה אֱלֹהֵיכֶ֖ם הִרְבָּ֣ה אֶתְכֶ֑ם וְהִנְּכֶ֣ם הַיּ֔וֹם כְּכוֹכְבֵ֥י הַשָּׁמַ֖יִם לָרֹֽב׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יְהוָ֞ה אֱלֹהֵ֣י אֲבֽוֹתֵכֶ֗ם יֹסֵ֧ף עֲלֵיכֶ֛ם כָּכֶ֖ם אֶ֣לֶף פְּעָמִ֑ים וִיבָרֵ֣ךְ אֶתְכֶ֔ם כַּאֲשֶׁ֖ר דִּבֶּ֥ר לָכֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֵיכָ֥ה אֶשָּׂ֖א לְבַדִּ֑י טָרְחֲכֶ֥ם וּמַֽשַּׂאֲכֶ֖ם וְרִֽיבְכֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הָב֣וּ לָ֠כֶם אֲנָשִׁ֨ים חֲכָמִ֧ים וּנְבֹנִ֛ים וִידֻעִ֖ים לְשִׁבְטֵיכֶ֑ם וַאֲשִׂימֵ֖ם בְּרָאשֵׁיכֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַֽתַּעֲנ֖וּ אֹתִ֑י וַתֹּ֣אמְר֔וּ טֽוֹב־הַדָּבָ֥ר אֲשֶׁר־דִּבַּ֖רְתָּ לַעֲשֽׂוֹת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וָאֶקַּ֞ח אֶת־רָאשֵׁ֣י שִׁבְטֵיכֶ֗ם אֲנָשִׁ֤ים חֲכָמִים֙ וִֽידֻעִ֔ים וָאֶתֵּ֥ן אֹתָ֛ם רָאשִׁ֖ים עֲלֵיכֶ֑ם שָׂרֵ֨י אֲלָפִ֜ים וְשָׂרֵ֣י מֵא֗וֹת וְשָׂרֵ֤י חֲמִשִּׁים֙ וְשָׂרֵ֣י עֲשָׂרֹ֔ת וְשֹׁטְרִ֖ים לְשִׁבְטֵיכֶֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וָאֲצַוֶּה֙ אֶת־שֹׁ֣פְטֵיכֶ֔ם בָּעֵ֥ת הַהִ֖וא לֵאמֹ֑ר שָׁמֹ֤עַ בֵּין־אֲחֵיכֶם֙ וּשְׁפַטְתֶּ֣ם צֶ֔דֶק בֵּֽין־אִ֥ישׁ וּבֵין־אָחִ֖יו וּבֵ֥ין גֵּרֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לֹֽא־תַכִּ֨ירוּ פָנִ֜ים בַּמִּשְׁפָּ֗ט כַּקָּטֹ֤ן כַּגָּדֹל֙ תִּשְׁמָע֔וּן לֹ֤א תָג֙וּרוּ֙ מִפְּנֵי־אִ֔ישׁ כִּ֥י הַמִּשְׁפָּ֖ט לֵאלֹהִ֣ים ה֑וּא וְהַדָּבָר֙ אֲשֶׁ֣ר יִקְשֶׁ֣ה מִכֶּ֔ם תַּקְרִב֥וּן אֵלַ֖י וּשְׁמַעְתִּֽיו׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וָאֲצַוֶּ֥ה אֶתְכֶ֖ם בָּעֵ֣ת הַהִ֑וא אֵ֥ת כָּל־הַדְּבָרִ֖ים אֲשֶׁ֥ר תַּעֲשֽׂוּן׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַנִּסַּ֣ע מֵחֹרֵ֗ב וַנֵּ֡לֶךְ אֵ֣ת כָּל־הַמִּדְבָּ֣ר הַגָּדוֹל֩ וְהַנּוֹרָ֨א הַה֜וּא אֲשֶׁ֣ר רְאִיתֶ֗ם דֶּ֚רֶךְ הַ֣ר הָֽאֱמֹרִ֔י כַּאֲשֶׁ֥ר צִוָּ֛ה יְהוָ֥ה אֱלֹהֵ֖ינוּ אֹתָ֑נוּ וַנָּבֹ֕א עַ֖ד קָדֵ֥שׁ בַּרְנֵֽעַ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וָאֹמַ֖ר אֲלֵכֶ֑ם בָּאתֶם֙ עַד־הַ֣ר הָאֱמֹרִ֔י אֲשֶׁר־יְהוָ֥ה אֱלֹהֵ֖ינוּ נֹתֵ֥ן לָֽנוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;רְ֠אֵה נָתַ֨ן יְהוָ֧ה אֱלֹהֶ֛יךָ לְפָנֶ֖יךָ אֶת־הָאָ֑רֶץ עֲלֵ֣ה רֵ֗שׁ כַּאֲשֶׁר֩ דִּבֶּ֨ר יְהוָ֜ה אֱלֹהֵ֤י אֲבֹתֶ֙יךָ֙ לָ֔ךְ אַל־תִּירָ֖א וְאַל־תֵּחָֽת׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַתִּקְרְב֣וּן אֵלַי֮ כֻּלְּכֶם֒ וַתֹּאמְר֗וּ נִשְׁלְחָ֤ה אֲנָשִׁים֙ לְפָנֵ֔ינוּ וְיַחְפְּרוּ־לָ֖נוּ אֶת־הָאָ֑רֶץ וְיָשִׁ֤בוּ אֹתָ֙נוּ֙ דָּבָ֔ר אֶת־הַדֶּ֙רֶךְ֙ אֲשֶׁ֣ר נַעֲלֶה־בָּ֔הּ וְאֵת֙ הֶֽעָרִ֔ים אֲשֶׁ֥ר נָבֹ֖א אֲלֵיהֶֽן׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּיטַ֥ב בְּעֵינַ֖י הַדָּבָ֑ר וָאֶקַּ֤ח מִכֶּם֙ שְׁנֵ֣ים עָשָׂ֣ר אֲנָשִׁ֔ים אִ֥ישׁ אֶחָ֖ד לַשָּֽׁבֶט׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּפְנוּ֙ וַיַּעֲל֣וּ הָהָ֔רָה וַיָּבֹ֖אוּ עַד־נַ֣חַל אֶשְׁכֹּ֑ל וַֽיְרַגְּל֖וּ אֹתָֽהּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיִּקְח֤וּ בְיָדָם֙ מִפְּרִ֣י הָאָ֔רֶץ וַיּוֹרִ֖דוּ אֵלֵ֑ינוּ וַיָּשִׁ֨בוּ אֹתָ֤נוּ דָבָר֙ וַיֹּ֣אמְר֔וּ טוֹבָ֣ה הָאָ֔רֶץ אֲשֶׁר־יְהוָ֥ה אֱלֹהֵ֖ינוּ נֹתֵ֥ן לָֽנוּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְלֹ֥א אֲבִיתֶ֖ם לַעֲלֹ֑ת וַתַּמְר֕וּ אֶת־פִּ֥י יְהוָ֖ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַתֵּרָגְנ֤וּ בְאָהֳלֵיכֶם֙ וַתֹּ֣אמְר֔וּ בְּשִׂנְאַ֤ת יְהוָה֙ אֹתָ֔נוּ הוֹצִיאָ֖נוּ מֵאֶ֣רֶץ מִצְרָ֑יִם לָתֵ֥ת אֹתָ֛נוּ בְּיַ֥ד הָאֱמֹרִ֖י לְהַשְׁמִידֵֽנוּ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;אָנָ֣ה׀ אֲנַ֣חְנוּ עֹלִ֗ים אַחֵינוּ֩ הֵמַ֨סּוּ אֶת־לְבָבֵ֜נוּ לֵאמֹ֗ר עַ֣ם גָּד֤וֹל וָרָם֙ מִמֶּ֔נּוּ עָרִ֛ים גְּדֹלֹ֥ת וּבְצוּרֹ֖ת בַּשָּׁמָ֑יִם וְגַם־בְּנֵ֥י עֲנָקִ֖ים רָאִ֥ינוּ שָֽׁם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וָאֹמַ֖ר אֲלֵכֶ֑ם לֹא־תַֽעַרְצ֥וּן וְֽלֹא־תִֽירְא֖וּן מֵהֶֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;יְהוָ֤ה אֱלֹֽהֵיכֶם֙ הַהֹלֵ֣ךְ לִפְנֵיכֶ֔ם ה֖וּא יִלָּחֵ֣ם לָכֶ֑ם כְּ֠כֹל אֲשֶׁ֨ר עָשָׂ֧ה אִתְּכֶ֛ם בְּמִצְרַ֖יִם לְעֵינֵיכֶֽם׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וּבַמִּדְבָּר֙ אֲשֶׁ֣ר רָאִ֔יתָ אֲשֶׁ֤ר נְשָׂאֲךָ֙ יְהוָ֣ה אֱלֹהֶ֔יךָ כַּאֲשֶׁ֥ר יִשָּׂא־אִ֖ישׁ אֶת־בְּנ֑וֹ בְּכָל־הַדֶּ֙רֶךְ֙ אֲשֶׁ֣ר הֲלַכְתֶּ֔ם עַד־בֹּאֲכֶ֖ם עַד־הַמָּק֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וּבַדָּבָ֖ר הַזֶּ֑ה אֵֽינְכֶם֙ מַאֲמִינִ֔ם בַּיהוָ֖ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;הַהֹלֵ֨ךְ לִפְנֵיכֶ֜ם בַּדֶּ֗רֶךְ לָת֥וּר לָכֶ֛ם מָק֖וֹם לַֽחֲנֹֽתְכֶ֑ם בָּאֵ֣שׁ׀ לַ֗יְלָה לַרְאֹֽתְכֶם֙ בַּדֶּ֙רֶךְ֙ אֲשֶׁ֣ר תֵּֽלְכוּ־בָ֔הּ וּבֶעָנָ֖ן יוֹמָֽם׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיִּשְׁמַ֥ע יְהוָ֖ה אֶת־ק֣וֹל דִּבְרֵיכֶ֑ם וַיִּקְצֹ֖ף וַיִּשָּׁבַ֥ע לֵאמֹֽר׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;אִם־יִרְאֶ֥ה אִישׁ֙ בָּאֲנָשִׁ֣ים הָאֵ֔לֶּה הַדּ֥וֹר הָרָ֖ע הַזֶּ֑ה אֵ֚ת הָאָ֣רֶץ הַטּוֹבָ֔ה אֲשֶׁ֣ר נִשְׁבַּ֔עְתִּי לָתֵ֖ת לַאֲבֹתֵיכֶֽם׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;זֽוּלָתִ֞י כָּלֵ֤ב בֶּן־יְפֻנֶּה֙ ה֣וּא יִרְאֶ֔נָּה וְלֽוֹ־אֶתֵּ֧ן אֶת־הָאָ֛רֶץ אֲשֶׁ֥ר דָּֽרַךְ־בָּ֖הּ וּלְבָנָ֑יו יַ֕עַן אֲשֶׁ֥ר מִלֵּ֖א אַחֲרֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;גַּם־בִּי֙ הִתְאַנַּ֣ף יְהוָ֔ה בִּגְלַלְכֶ֖ם לֵאמֹ֑ר גַּם־אַתָּ֖ה לֹא־תָבֹ֥א שָֽׁם׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;יְהוֹשֻׁ֤עַ בִּן־נוּן֙ הָעֹמֵ֣ד לְפָנֶ֔יךָ ה֖וּא יָ֣בֹא שָׁ֑מָּה אֹת֣וֹ חַזֵּ֔ק כִּי־ה֖וּא יַנְחִלֶ֥נָּה אֶת־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְטַפְּכֶם֩ אֲשֶׁ֨ר אֲמַרְתֶּ֜ם לָבַ֣ז יִהְיֶ֗ה וּ֠בְנֵיכֶם אֲשֶׁ֨ר לֹא־יָדְע֤וּ הַיּוֹם֙ ט֣וֹב וָרָ֔ע הֵ֖מָּה יָבֹ֣אוּ שָׁ֑מָּה וְלָהֶ֣ם אֶתְּנֶ֔נָּה וְהֵ֖ם יִירָשֽׁוּהָ׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וְאַתֶּ֖ם פְּנ֣וּ לָכֶ֑ם וּסְע֥וּ הַמִּדְבָּ֖רָה דֶּ֥רֶךְ יַם־סֽוּף׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וַֽתַּעֲנ֣וּ׀ וַתֹּאמְר֣וּ אֵלַ֗י חָטָאנוּ֮ לַֽיהוָה֒ אֲנַ֤חְנוּ נַעֲלֶה֙ וְנִלְחַ֔מְנוּ כְּכֹ֥ל אֲשֶׁר־צִוָּ֖נוּ יְהוָ֣ה אֱלֹהֵ֑ינוּ וַֽתַּחְגְּר֗וּ אִ֚ישׁ אֶת־כְּלֵ֣י מִלְחַמְתּ֔וֹ וַתָּהִ֖ינוּ לַעֲלֹ֥ת הָהָֽרָה׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וַיֹּ֨אמֶר יְהוָ֜ה אֵלַ֗י אֱמֹ֤ר לָהֶם֙ לֹ֤א תַֽעֲלוּ֙ וְלֹא־תִלָּ֣חֲמ֔וּ כִּ֥י אֵינֶ֖נִּי בְּקִרְבְּכֶ֑ם וְלֹא֙ תִּנָּֽגְפ֔וּ לִפְנֵ֖י אֹיְבֵיכֶֽם׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וָאֲדַבֵּ֥ר אֲלֵיכֶ֖ם וְלֹ֣א שְׁמַעְתֶּ֑ם וַתַּמְרוּ֙ אֶת־פִּ֣י יְהוָ֔ה וַתָּזִ֖דוּ וַתַּעֲל֥וּ הָהָֽרָה׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וַיֵּצֵ֨א הָאֱמֹרִ֜י הַיֹּשֵׁ֨ב בָּהָ֤ר הַהוּא֙ לִקְרַאתְכֶ֔ם וַיִּרְדְּפ֣וּ אֶתְכֶ֔ם כַּאֲשֶׁ֥ר תַּעֲשֶׂ֖ינָה הַדְּבֹרִ֑ים וַֽיַּכְּת֥וּ אֶתְכֶ֛ם בְּשֵׂעִ֖יר עַד־חָרְמָֽה׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וַתָּשֻׁ֥בוּ וַתִּבְכּ֖וּ לִפְנֵ֣י יְהוָ֑ה וְלֹֽא־שָׁמַ֤ע יְהוָה֙ בְּקֹ֣לְכֶ֔ם וְלֹ֥א הֶאֱזִ֖ין אֲלֵיכֶֽם׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;וַתֵּשְׁב֥וּ בְקָדֵ֖שׁ יָמִ֣ים רַבִּ֑ים כַּיָּמִ֖ים אֲשֶׁ֥ר יְשַׁבְתֶּֽם׃ </P>
</TD>
<TD WIDTH="50%">
<P>1&nbsp;&#8217;&#275;lleh had&#601;&#x1E07;&#257;r&icirc;m &#8217;&#259;&#353;er diber m&#333;&#353;eh &#8217;el-k&#257;l-yi&#347;&#601;r&#257;&#8217;&#275;l b&#601;&#8216;&#275;&#x1E07;er hayyar&#601;d&#275;n bammi&#x1E0F;&#601;b&#257;r b&#257;&#8216;&#259;r&#257;&#x1E07;&acirc; mw&#333;l s&ucirc;f b&ecirc;n-p&#257;&#8217;r&#257;n &ucirc;&#x1E07;&ecirc;n-t&#333;fel w&#601;l&#257;&#x1E07;&#257;n w<sup>a</sup>&#x1E25;&#259;&#x1E63;&#275;r&#333;&#x1E6F; w&#601;&#x1E0F;&icirc; z&acirc;&#257;&#x1E07;: </P>
<P>2&nbsp;&#8217;<sup>a</sup>&#x1E25;a&#x1E0F; &#8216;&#257;&#347;&#257;r yw&#333;m m&#275;&#x1E25;&#333;r&#275;&#x1E07; dere&#x1E35;&#601; har-&#347;&#275;&#8216;&icirc;r &#8216;a&#x1E0F; q&#257;&#x1E0F;&#275;&#353; bar&#601;n&#275;&#8216;a: </P>
<P>3&nbsp;way&#601;h&icirc; b&#601;&#8217;ar&#601;b&#257;&#8216;&icirc;m &#353;&#257;n&acirc; b&#601;&#8216;a&#353;&#601;t&ecirc;-&#8216;&#257;&#347;&#257;r &#x1E25;&#333;&#x1E0F;e&#353; b&#601;&#8217;e&#x1E25;&#257;&#x1E0F; l<sup>a</sup>&#x1E25;&#333;&#x1E0F;e&#353; diber m&#333;&#353;eh &#8217;el-b&#601;n&ecirc; yi&#347;&#601;r&#257;&#8217;&#275;l k&#601;&#x1E35;&#333;l &#8217;&#259;&#353;er &#x1E63;i&ucirc;&acirc; y&#601;hw&acirc; &#8217;&#333;&#x1E6F;w&#333; &#8217;&#259;l&#275;hem: </P>
<P>4&nbsp;&#8217;<sup>a</sup>&#x1E25;&#259;r&ecirc; hak&#333;&#x1E6F;w&#333; &#8217;&#275;&#x1E6F; s&icirc;&#x1E25;&#333;n mele&#x1E35;&#601; h&#257;&#8217;&#277;m&#333;r&icirc; &#8217;&#259;&#353;er yw&#333;&#353;&#275;&#x1E07; b&#601;&#x1E25;e&#353;&#601;bw&#333;n w&#601;&#8217;&#275;&#x1E6F; &#8216;w&#333;&#x1E21; mele&#x1E35;&#601; hab&#257;&#353;&#257;n &#8217;&#259;&#353;er-yw&#333;&#353;&#275;&#x1E07; b&#601;&#8216;a&#353;&#601;t&#257;r&#333;&#x1E6F; b&#601;&#8217;e&#x1E0F;&#601;re&#8216;&icirc;: </P>
<P>5&nbsp;b&#601;&#8216;&#275;&#x1E07;er hayyar&#601;d&#275;n b&#601;&#8217;ere&#x1E63; mw&#333;&#8217;&#257;&#x1E07; hw&#333;&#8217;&icirc;l m&#333;&#353;eh b&#275;&#8217;&#275;r &#8217;e&#x1E6F;-hatw&#333;r&acirc; hazz&#333;&#8217;&#x1E6F; l&#275;&#8217;m&#333;r: </P>
<P>6&nbsp;y&#601;hw&acirc; &#8217;&#277;l&#333;h&ecirc;n&ucirc; diber &#8217;&#275;l&ecirc;n&ucirc; b&#601;&#x1E25;&#333;r&#275;&#x1E07; l&#275;&#8217;m&#333;r ra&#x1E07;-l&#257;&#x1E35;em &#353;e&#x1E07;e&#x1E6F; b&acirc;&#257;r hazzeh: </P>
<P>7&nbsp;p&#601;n&ucirc;| &ucirc;s&#601;&#8216;&ucirc; l&#257;&#x1E35;em &ucirc;&#x1E07;&#333;&#8217;&ucirc; har h&#257;&#8217;&#277;m&#333;r&icirc; w&#601;&#8217;el-k&#257;l-&#353;&#601;&#x1E35;&#275;n&#257;yw b&#257;&#8216;&#259;r&#257;&#x1E07;&acirc; &#x1E07;&acirc;&#257;r &ucirc;&#x1E07;a&#353;&#353;&#601;f&#275;l&acirc; &ucirc;&#x1E07;anne&#x1E21;e&#x1E07; &ucirc;&#x1E07;&#601;&#x1E25;w&#333;f hayy&#257;m &#8217;ere&#x1E63; hak&#601;n<sup>a</sup>&#8216;&#259;n&icirc; w&#601;hall&#601;&#x1E07;&#257;nw&#333;n &#8216;a&#x1E0F;-hann&acirc;&#257;r hag&#257;&#x1E0F;&#333;l n&#601;har-p&#601;r&#257;&#x1E6F;: </P>
<P>8&nbsp;r&#601;&#8217;&#275;h n&#257;&#x1E6F;at&icirc; lif&#601;n&ecirc;&#x1E35;em &#8217;e&#x1E6F;-h&#257;&#8217;&#257;re&#x1E63; b&#333;&#8217;&ucirc; &ucirc;r&#601;&#353;&ucirc; &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er ni&#353;&#601;b<sup>a</sup>&#8216; y&#601;hw&acirc; la&#8217;&#259;&#x1E07;&#333;&#x1E6F;&ecirc;&#x1E35;em l&#601;&#8217;a&#x1E07;&#601;r&acirc;&#257;m l&#601;yi&#x1E63;&#601;&#x1E25;&#257;q &ucirc;l&#601;y<sup>a</sup>&#8216;&#259;q&#333;&#x1E07; l&#257;&#x1E6F;&#275;&#x1E6F; l&acirc;em &ucirc;l&#601;zar&#601;&#8216;&#257;m &#8217;<sup>a</sup>&#x1E25;&#259;r&ecirc;hem: </P>
<P>9&nbsp;w&#257;&#8217;&#333;mar &#8217;&#259;l&#275;&#x1E35;em b&#257;&#8216;&#275;&#x1E6F; hahiw&#8217; l&#275;&#8217;m&#333;r l&#333;&#8217;-&#8217;&ucirc;&#x1E35;al l&#601;&#x1E07;ad&icirc; &#347;&#601;&#8217;&#275;&#x1E6F; &#8217;e&#x1E6F;&#601;&#x1E35;em: </P>
<P>10&nbsp;y&#601;hw&acirc; &#8217;&#277;l&#333;h&ecirc;&#x1E35;em hir&#601;b&acirc; &#8217;e&#x1E6F;&#601;&#x1E35;em w&#601;hinn&#601;&#x1E35;em hayyw&#333;m k&#601;&#x1E35;w&#333;&#x1E35;&#601;&#x1E07;&ecirc; ha&#353;&#353;&#257;mayim l&#257;r&#333;&#x1E07;: </P>
<P>11&nbsp;y&#601;hw&acirc; &#8217;&#277;l&#333;h&ecirc; &#8217;&#259;&#x1E07;w&#333;&#x1E6F;&#275;&#x1E35;em y&#333;s&#275;f &#8216;&#259;l&ecirc;&#x1E35;em k&#257;&#x1E35;em &#8217;elef p&#601;&#8216;&#257;m&icirc;m w&icirc;&#x1E07;&#257;r&#275;&#x1E35;&#601; &#8217;e&#x1E6F;&#601;&#x1E35;em ka&#8217;&#259;&#353;er diber l&#257;&#x1E35;em: </P>
<P>12&nbsp;&#8217;&ecirc;&#x1E35;&acirc; &#8217;e&#347;&#347;&#257;&#8217; l&#601;&#x1E07;ad&icirc; &#x1E6D;&#257;r&#601;&#x1E25;&#259;&#x1E35;em &ucirc;ma&#347;&#347;a&#8217;&#259;&#x1E35;em w&#601;r&icirc;&#x1E07;&#601;&#x1E35;em: </P>
<P>13&nbsp;h&#257;&#x1E07;&ucirc; l&#257;&#x1E35;em &#8217;&#259;n&#257;&#353;&icirc;m &#x1E25;&#259;&#x1E35;&#257;m&icirc;m &ucirc;n&#601;&#x1E07;&#333;n&icirc;m w&icirc;&#x1E0F;u&#8216;&icirc;m l&#601;&#353;i&#x1E07;&#601;&#x1E6D;&ecirc;&#x1E35;em wa&#8217;&#259;&#347;&icirc;m&#275;m b&#601;r&#257;&#8217;&#353;&ecirc;&#x1E35;em: </P>
<P>14&nbsp;wat<sup>a</sup>&#8216;&#259;n&ucirc; &#8217;&#333;&#x1E6F;&icirc; wat&#333;&#8217;m&#601;r&ucirc; &#x1E6D;w&#333;&#x1E07;-had&#257;&#x1E07;&#257;r &#8217;&#259;&#353;er-dibar&#601;t&#257; l<sup>a</sup>&#8216;&#259;&#347;w&#333;&#x1E6F;: </P>
<P>15&nbsp;w&#257;&#8217;eqq<sup>a</sup>&#x1E25; &#8217;e&#x1E6F;-r&#257;&#8217;&#353;&ecirc; &#353;i&#x1E07;&#601;&#x1E6D;&ecirc;&#x1E35;em &#8217;&#259;n&#257;&#353;&icirc;m &#x1E25;&#259;&#x1E35;&#257;m&icirc;m w&icirc;&#x1E0F;u&#8216;&icirc;m w&#257;&#8217;et&#275;n &#8217;&#333;&#x1E6F;&#257;m r&#257;&#8217;&#353;&icirc;m &#8216;&#259;l&ecirc;&#x1E35;em &#347;&#257;r&ecirc; &#8217;&#259;l&#257;f&icirc;m w&#601;&#347;&#257;r&ecirc; m&#275;&#8217;w&#333;&#x1E6F; w&#601;&#347;&#257;r&ecirc; &#x1E25;&#259;mi&#353;&#353;&icirc;m w&#601;&#347;&#257;r&ecirc; &#8216;&#259;&#347;&#257;r&#333;&#x1E6F; w&#601;&#353;&#333;&#x1E6D;&#601;r&icirc;m l&#601;&#353;i&#x1E07;&#601;&#x1E6D;&ecirc;&#x1E35;em: </P>
<P>16&nbsp;w&#257;&#8217;&#259;&#x1E63;a&ucirc;eh &#8217;e&#x1E6F;-&#353;&#333;f&#601;&#x1E6D;&ecirc;&#x1E35;em b&#257;&#8216;&#275;&#x1E6F; hahiw&#8217; l&#275;&#8217;m&#333;r &#353;&#257;m&#333;&#8216;a b&ecirc;n-&#8217;&#259;&#x1E25;&ecirc;&#x1E35;em &ucirc;&#353;&#601;fa&#x1E6D;&#601;tem &#x1E63;e&#x1E0F;eq b&ecirc;n-&#8217;&icirc;&#353; &ucirc;&#x1E07;&ecirc;n-&#8217;&#257;&#x1E25;&icirc;w &ucirc;&#x1E07;&ecirc;n g&#275;rw&#333;: </P>
<P>17&nbsp;l&#333;&#8217;-&#x1E6F;ak&icirc;r&ucirc; f&#257;n&icirc;m bammi&#353;&#601;p&#257;&#x1E6D; kaqq&#257;&#x1E6D;&#333;n kag&#257;&#x1E0F;&#333;l ti&#353;&#601;m&#257;&#8216;&ucirc;n l&#333;&#8217; &#x1E6F;&#257;&#x1E21;&ucirc;r&ucirc; mip&#601;n&ecirc;-&#8217;&icirc;&#353; k&icirc; hammi&#353;&#601;p&#257;&#x1E6D; l&#275;&#8217;l&#333;h&icirc;m h&ucirc;&#8217; w&#601;had&#257;&#x1E07;&#257;r &#8217;&#259;&#353;er yiq&#601;&#353;eh mikem taq&#601;ri&#x1E07;&ucirc;n &#8217;&#275;lay &ucirc;&#353;&#601;m<sup>a</sup>&#8216;&#601;t&icirc;w: </P>
<P>18&nbsp;w&#257;&#8217;&#259;&#x1E63;a&ucirc;eh &#8217;e&#x1E6F;&#601;&#x1E35;em b&#257;&#8216;&#275;&#x1E6F; hahiw&#8217; &#8217;&#275;&#x1E6F; k&#257;l-had&#601;&#x1E07;&#257;r&icirc;m &#8217;&#259;&#353;er t<sup>a</sup>&#8216;&#259;&#347;&ucirc;n: </P>
<P>19&nbsp;wanniss<sup>a</sup>&#8216; m&#275;&#x1E25;&#333;r&#275;&#x1E07; wann&#275;le&#x1E35;&#601; &#8217;&#275;&#x1E6F; k&#257;l-hammi&#x1E0F;&#601;b&#257;r hag&#257;&#x1E0F;w&#333;l w&#601;hannw&#333;r&#257;&#8217; hah&ucirc;&#8217; &#8217;&#259;&#353;er r&#601;&#8217;&icirc;&#x1E6F;em dere&#x1E35;&#601; har h&#257;&#8217;&#277;m&#333;r&icirc; ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;&#277;l&#333;h&ecirc;n&ucirc; &#8217;&#333;&#x1E6F;&#257;n&ucirc; wann&#257;&#x1E07;&#333;&#8217; &#8216;a&#x1E0F; q&#257;&#x1E0F;&#275;&#353; bar&#601;n&#275;&#8216;a: </P>
<P>20&nbsp;w&#257;&#8217;&#333;mar &#8217;&#259;l&#275;&#x1E35;em b&#257;&#8217;&#x1E6F;em &#8216;a&#x1E0F;-har h&#257;&#8217;&#277;m&#333;r&icirc; &#8217;&#259;&#353;er-y&#601;hw&acirc; &#8217;&#277;l&#333;h&ecirc;n&ucirc; n&#333;&#x1E6F;&#275;n l&#257;n&ucirc;: </P>
<P>21&nbsp;r&#601;&#8217;&#275;h n&#257;&#x1E6F;an y&#601;hw&acirc; &#8217;&#277;l&#333;hey&#x1E35;&#257; l&#601;f&#257;ney&#x1E35;&#257; &#8217;e&#x1E6F;-h&#257;&#8217;&#257;re&#x1E63; &#8216;&#259;l&#275;h r&#275;&#353; ka&#8217;&#259;&#353;er diber y&#601;hw&acirc; &#8217;&#277;l&#333;h&ecirc; &#8217;&#259;&#x1E07;&#333;&#x1E6F;ey&#x1E35;&#257; l&#257;&#x1E35;&#601; &#8217;al-t&icirc;r&#257;&#8217; w&#601;&#8217;al-t&#275;&#x1E25;&#257;&#x1E6F;: </P>
<P>22&nbsp;watiq&#601;r&#601;&#x1E07;&ucirc;n &#8217;&#275;lay kull&#601;&#x1E35;em wat&#333;&#8217;m&#601;r&ucirc; ni&#353;&#601;l&#601;&#x1E25;&acirc; &#8217;&#259;n&#257;&#353;&icirc;m l&#601;f&#257;n&ecirc;n&ucirc; w&#601;y<sup>a</sup>&#x1E25;&#601;p&#601;r&ucirc;-l&#257;n&ucirc; &#8217;e&#x1E6F;-h&#257;&#8217;&#257;re&#x1E63; w&#601;y&#257;&#353;i&#x1E07;&ucirc; &#8217;&#333;&#x1E6F;&#257;n&ucirc; d&#257;&#x1E07;&#257;r &#8217;e&#x1E6F;-hadere&#x1E35;&#601; &#8217;&#259;&#353;er n<sup>a</sup>&#8216;&#259;leh-b&#257;h w&#601;&#8217;&#275;&#x1E6F; he&#8216;&#257;r&icirc;m &#8217;&#259;&#353;er n&#257;&#x1E07;&#333;&#8217; &#8217;&#259;l&ecirc;hen: </P>
<P>23&nbsp;wayy&icirc;&#x1E6D;a&#x1E07; b&#601;&#8216;&ecirc;nay had&#257;&#x1E07;&#257;r w&#257;&#8217;eqq<sup>a</sup>&#x1E25; mikem &#353;&#601;n&ecirc;m &#8216;&#257;&#347;&#257;r &#8217;&#259;n&#257;&#353;&icirc;m &#8217;&icirc;&#353; &#8217;e&#x1E25;&#257;&#x1E0F; la&#353;&#353;&#257;&#x1E07;e&#x1E6D;: </P>
<P>24&nbsp;wayyif&#601;n&ucirc; wayy<sup>a</sup>&#8216;&#259;l&ucirc; h&acirc;&#257;r&acirc; wayy&#257;&#x1E07;&#333;&#8217;&ucirc; &#8216;a&#x1E0F;-n<sup>a</sup>&#x1E25;al &#8217;e&#353;&#601;k&#333;l way&#601;rag&#601;l&ucirc; &#8217;&#333;&#x1E6F;&#257;h: </P>
<P>25&nbsp;wayyiq&#601;&#x1E25;&ucirc; &#x1E07;&#601;y&#257;&#x1E0F;&#257;m mip&#601;r&icirc; h&#257;&#8217;&#257;re&#x1E63; wayyw&#333;ri&#x1E0F;&ucirc; &#8217;&#275;l&ecirc;n&ucirc; wayy&#257;&#353;i&#x1E07;&ucirc; &#8217;&#333;&#x1E6F;&#257;n&ucirc; &#x1E0F;&#257;&#x1E07;&#257;r wayy&#333;&#8217;m&#601;r&ucirc; &#x1E6D;w&#333;&#x1E07;&acirc; h&#257;&#8217;&#257;re&#x1E63; &#8217;&#259;&#353;er-y&#601;hw&acirc; &#8217;&#277;l&#333;h&ecirc;n&ucirc; n&#333;&#x1E6F;&#275;n l&#257;n&ucirc;: </P>
<P>26&nbsp;w&#601;l&#333;&#8217; &#8217;&#259;&#x1E07;&icirc;&#x1E6F;em l<sup>a</sup>&#8216;&#259;l&#333;&#x1E6F; watam&#601;r&ucirc; &#8217;e&#x1E6F;-p&icirc; y&#601;hw&acirc; &#8217;&#277;l&#333;h&ecirc;&#x1E35;em: </P>
<P>27&nbsp;wat&#275;r&#257;&#x1E21;&#601;n&ucirc; &#x1E07;&#601;&#8217;&acirc;&#335;l&ecirc;&#x1E35;em wat&#333;&#8217;m&#601;r&ucirc; b&#601;&#347;in&#601;&#8217;a&#x1E6F; y&#601;hw&acirc; &#8217;&#333;&#x1E6F;&#257;n&ucirc; hw&#333;&#x1E63;&icirc;&#8217;&#257;n&ucirc; m&#275;&#8217;ere&#x1E63; mi&#x1E63;&#601;r&#257;yim l&#257;&#x1E6F;&#275;&#x1E6F; &#8217;&#333;&#x1E6F;&#257;n&ucirc; b&#601;ya&#x1E0F; h&#257;&#8217;&#277;m&#333;r&icirc; l&#601;ha&#353;&#601;m&icirc;&#x1E0F;&#275;n&ucirc;: </P>
<P>28&nbsp;&#8217;&#257;n&acirc;| &#8217;&#259;n<sup>a</sup>&#x1E25;&#601;n&ucirc; &#8216;&#333;l&icirc;m &#8217;<sup>a</sup>&#x1E25;&ecirc;n&ucirc; h&#275;mass&ucirc; &#8217;e&#x1E6F;-l&#601;&#x1E07;&#257;&#x1E07;&#275;n&ucirc; l&#275;&#8217;m&#333;r &#8216;am g&#257;&#x1E0F;w&#333;l w&#257;r&#257;m mimmenn&ucirc; &#8216;&#257;r&icirc;m g&#601;&#x1E0F;&#333;l&#333;&#x1E6F; &ucirc;&#x1E07;&#601;&#x1E63;&ucirc;r&#333;&#x1E6F; ba&#353;&#353;&#257;m&#257;yim w&#601;&#x1E21;am-b&#601;n&ecirc; &#8216;&#259;n&#257;q&icirc;m r&#257;&#8217;&icirc;n&ucirc; &#353;&#257;m: </P>
<P>29&nbsp;w&#257;&#8217;&#333;mar &#8217;&#259;l&#275;&#x1E35;em l&#333;&#8217;-&#x1E6F;<sup>a</sup>&#8216;ar&#601;&#x1E63;&ucirc;n w&#601;l&#333;&#8217;-&#x1E6F;&icirc;r&#601;&#8217;&ucirc;n m&#275;hem: </P>
<P>30&nbsp;y&#601;hw&acirc; &#8217;&#277;l&#333;h&ecirc;&#x1E35;em hah&#333;l&#275;&#x1E35;&#601; lif&#601;n&ecirc;&#x1E35;em h&ucirc;&#8217; yill&#257;&#x1E25;&#275;m l&#257;&#x1E35;em k&#601;&#x1E35;&#333;l &#8217;&#259;&#353;er &#8216;&#257;&#347;&acirc; &#8217;it&#601;&#x1E35;em b&#601;mi&#x1E63;&#601;rayim l&#601;&#8216;&ecirc;n&ecirc;&#x1E35;em: </P>
<P>31&nbsp;&ucirc;&#x1E07;ammi&#x1E0F;&#601;b&#257;r &#8217;&#259;&#353;er r&#257;&#8217;&icirc;&#x1E6F;&#257; &#8217;&#259;&#353;er n&#601;&#347;&#257;&#8217;&#259;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; ka&#8217;&#259;&#353;er yi&#347;&#347;&#257;&#8217;-&#8217;&icirc;&#353; &#8217;e&#x1E6F;-b&#601;nw&#333; b&#601;&#x1E35;&#257;l-hadere&#x1E35;&#601; &#8217;&#259;&#353;er h&#259;la&#x1E35;&#601;tem &#8216;a&#x1E0F;-b&#333;&#8217;&#259;&#x1E35;em &#8216;a&#x1E0F;-hamm&#257;qw&#333;m hazzeh: </P>
<P>32&nbsp;&ucirc;&#x1E07;ad&#257;&#x1E07;&#257;r hazzeh &#8217;&ecirc;n&#601;&#x1E35;em ma&#8217;&#259;m&icirc;nim bayhw&acirc; &#8217;&#277;l&#333;h&ecirc;&#x1E35;em: </P>
<P>33&nbsp;hah&#333;l&#275;&#x1E35;&#601; lif&#601;n&ecirc;&#x1E35;em badere&#x1E35;&#601; l&#257;&#x1E6F;&ucirc;r l&#257;&#x1E35;em m&#257;qw&#333;m l<sup>a</sup>&#x1E25;&#259;n&#333;&#x1E6F;&#601;&#x1E35;em b&#257;&#8217;&#275;&#353;| lay&#601;l&acirc; lar&#601;&#8217;&#333;&#x1E6F;&#601;&#x1E35;em badere&#x1E35;&#601; &#8217;&#259;&#353;er t&#275;l&#601;&#x1E35;&ucirc;-&#x1E07;&#257;h &ucirc;&#x1E07;e&#8216;&#257;n&#257;n yw&#333;m&#257;m: </P>
<P>34&nbsp;wayyi&#353;&#601;m<sup>a</sup>&#8216; y&#601;hw&acirc; &#8217;e&#x1E6F;-qw&#333;l di&#x1E07;&#601;r&ecirc;&#x1E35;em wayyiq&#601;&#x1E63;&#333;f wayyi&#353;&#353;&#257;&#x1E07;<sup>a</sup>&#8216; l&#275;&#8217;m&#333;r: </P>
<P>35&nbsp;&#8217;im-yir&#601;&#8217;eh &#8217;&icirc;&#353; b&#257;&#8217;&#259;n&#257;&#353;&icirc;m h&#257;&#8217;&#275;lleh hadw&#333;r h&#257;r&#257;&#8216; hazzeh &#8217;&#275;&#x1E6F; h&#257;&#8217;&#257;re&#x1E63; ha&#x1E6D;&#x1E6D;w&#333;&#x1E07;&acirc; &#8217;&#259;&#353;er ni&#353;&#601;b<sup>a</sup>&#8216;&#601;t&icirc; l&#257;&#x1E6F;&#275;&#x1E6F; la&#8217;&#259;&#x1E07;&#333;&#x1E6F;&ecirc;&#x1E35;em: </P>
<P>36&nbsp;z&ucirc;l&#257;&#x1E6F;&icirc; k&#257;l&#275;&#x1E07; ben-y&#601;funneh h&ucirc;&#8217; yir&#601;&#8217;enn&acirc; w&#601;lw&#333;-&#8217;et&#275;n &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er d&#257;ra&#x1E35;&#601;-b&#257;h &ucirc;l&#601;&#x1E07;&#257;n&#257;yw y<sup>a</sup>&#8216;an &#8217;&#259;&#353;er mill&#275;&#8217; &#8217;<sup>a</sup>&#x1E25;&#259;r&ecirc; y&#601;hw&acirc;: </P>
<P>37&nbsp;gam-b&icirc; hi&#x1E6F;&#601;&#8217;annaf y&#601;hw&acirc; bi&#x1E21;&#601;lal&#601;&#x1E35;em l&#275;&#8217;m&#333;r gam-&#8217;at&acirc; l&#333;&#8217;-&#x1E6F;&#257;&#x1E07;&#333;&#8217; &#353;&#257;m: </P>
<P>38&nbsp;y&#601;hw&#333;&#353;u&#8216;a bin-n&ucirc;n h&#257;&#8216;&#333;m&#275;&#x1E0F; l&#601;f&#257;ney&#x1E35;&#257; h&ucirc;&#8217; y&#257;&#x1E07;&#333;&#8217; &#353;&#257;mm&acirc; &#8217;&#333;&#x1E6F;w&#333; &#x1E25;azz&#275;q k&icirc;-h&ucirc;&#8217; yan&#601;&#x1E25;ilenn&acirc; &#8217;e&#x1E6F;-yi&#347;&#601;r&#257;&#8217;&#275;l: </P>
<P>39&nbsp;w&#601;&#x1E6D;ap&#601;&#x1E35;em &#8217;&#259;&#353;er &#8217;&#259;mar&#601;tem l&#257;&#x1E07;az yih&#601;yeh &ucirc;&#x1E07;&#601;n&ecirc;&#x1E35;em &#8217;&#259;&#353;er l&#333;&#8217;-y&#257;&#x1E0F;&#601;&#8216;&ucirc; hayyw&#333;m &#x1E6D;w&#333;&#x1E07; w&#257;r&#257;&#8216; h&#275;mm&acirc; y&#257;&#x1E07;&#333;&#8217;&ucirc; &#353;&#257;mm&acirc; w&#601;l&acirc;em &#8217;et&#601;nenn&acirc; w&#601;h&#275;m y&icirc;r&#257;&#353;&ucirc;h&#257;: </P>
<P>40&nbsp;w&#601;&#8217;atem p&#601;n&ucirc; l&#257;&#x1E35;em &ucirc;s&#601;&#8216;&ucirc; hammi&#x1E0F;&#601;b&#257;r&acirc; dere&#x1E35;&#601; yam-s&ucirc;f: </P>
<P>41&nbsp;wat<sup>a</sup>&#8216;&#259;n&ucirc;| wat&#333;&#8217;m&#601;r&ucirc; &#8217;&#275;lay &#x1E25;&#257;&#x1E6D;&#257;&#8217;n&ucirc; layhw&acirc; &#8217;&#259;n<sup>a</sup>&#x1E25;&#601;n&ucirc; n<sup>a</sup>&#8216;&#259;leh w&#601;nil&#601;&#x1E25;am&#601;n&ucirc; k&#601;&#x1E35;&#333;l &#8217;&#259;&#353;er-&#x1E63;i&ucirc;&#257;n&ucirc; y&#601;hw&acirc; &#8217;&#277;l&#333;h&ecirc;n&ucirc; wat<sup>a</sup>&#x1E25;&#601;g&#601;r&ucirc; &#8217;&icirc;&#353; &#8217;e&#x1E6F;-k&#601;l&ecirc; mil&#601;&#x1E25;am&#601;tw&#333; wat&acirc;&icirc;n&ucirc; l<sup>a</sup>&#8216;&#259;l&#333;&#x1E6F; h&acirc;&#257;r&acirc;: </P>
<P>42&nbsp;wayy&#333;&#8217;mer y&#601;hw&acirc; &#8217;&#275;lay &#8217;&#277;m&#333;r l&acirc;em l&#333;&#8217; &#x1E6F;<sup>a</sup>&#8216;&#259;l&ucirc; w&#601;l&#333;&#8217;-&#x1E6F;ill&#257;&#x1E25;&#259;m&ucirc; k&icirc; &#8217;&ecirc;nenn&icirc; b&#601;qir&#601;b&#601;&#x1E35;em w&#601;l&#333;&#8217; tinn&#257;&#x1E21;&#601;f&ucirc; lif&#601;n&ecirc; &#8217;&#333;y&#601;&#x1E07;&ecirc;&#x1E35;em: </P>
<P>43&nbsp;w&#257;&#8217;&#259;&#x1E0F;ab&#275;r &#8217;&#259;l&ecirc;&#x1E35;em w&#601;l&#333;&#8217; &#353;&#601;m<sup>a</sup>&#8216;&#601;tem watam&#601;r&ucirc; &#8217;e&#x1E6F;-p&icirc; y&#601;hw&acirc; wat&#257;zi&#x1E0F;&ucirc; wat<sup>a</sup>&#8216;&#259;l&ucirc; h&acirc;&#257;r&acirc;: </P>
<P>44&nbsp;wayy&#275;&#x1E63;&#275;&#8217; h&#257;&#8217;&#277;m&#333;r&icirc; hayy&#333;&#353;&#275;&#x1E07; b&acirc;&#257;r hah&ucirc;&#8217; liq&#601;ra&#8217;&#x1E6F;&#601;&#x1E35;em wayyir&#601;d&#601;f&ucirc; &#8217;e&#x1E6F;&#601;&#x1E35;em ka&#8217;&#259;&#353;er t<sup>a</sup>&#8216;&#259;&#347;eyn&acirc; had&#601;&#x1E07;&#333;r&icirc;m wayyak&#601;&#x1E6F;&ucirc; &#8217;e&#x1E6F;&#601;&#x1E35;em b&#601;&#347;&#275;&#8216;&icirc;r &#8216;a&#x1E0F;-&#x1E25;&#257;r&#601;m&acirc;: </P>
<P>45&nbsp;wat&#257;&#353;u&#x1E07;&ucirc; wati&#x1E07;&#601;k&ucirc; lif&#601;n&ecirc; y&#601;hw&acirc; w&#601;l&#333;&#8217;-&#353;&#257;m<sup>a</sup>&#8216; y&#601;hw&acirc; b&#601;q&#333;l&#601;&#x1E35;em w&#601;l&#333;&#8217; he&#8217;&#277;z&icirc;n &#8217;&#259;l&ecirc;&#x1E35;em: </P>
<P>46&nbsp;wat&#275;&#353;&#601;&#x1E07;&ucirc; &#x1E07;&#601;q&#257;&#x1E0F;&#275;&#353; y&#257;m&icirc;m rab&icirc;m kayy&#257;m&icirc;m &#8217;&#259;&#353;er y&#601;&#353;a&#x1E07;&#601;tem: </P>
</TD>
</TABLE>
<P><HR>
<CENTER>
<A HREF="deu002.htm">Next: Deuteronomy (Devarim) Chapter 2</A></CENTER>
</BODY>
</HTML>
