<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job004">Polyglot</A>&nbsp;
<A HREF="../kjv/job004">KJV</A>&nbsp;
<A HREF="../sep/job004">Sep</A>&nbsp;
<A HREF="../vul/job004">Vul</A>&nbsp;

<BR>
<BR><A HREF="job">Job (Iyov) Index</A><BR>
&nbsp;
<A HREF="job003">Previous</A>&nbsp;
<A HREF="job005">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַ֭יַּעַן אֱלִיפַ֥ז הַֽתֵּימָנִ֗י וַיֹּאמַֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הֲנִסָּ֬ה דָבָ֣ר אֵלֶ֣יךָ תִּלְאֶ֑ה וַעְצֹ֥ר בְּ֝מִלִּ֗ין מִ֣י יוּכָֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הִ֭נֵּה יִסַּ֣רְתָּ רַבִּ֑ים וְיָדַ֖יִם רָפ֣וֹת תְּחַזֵּֽק׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כּ֖וֹשֵׁל יְקִימ֣וּן מִלֶּ֑יךָ וּבִרְכַּ֖יִם כֹּרְע֣וֹת תְּאַמֵּֽץ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֤י עַתָּ֨ה׀ תָּב֣וֹא אֵלֶ֣יךָ וַתֵּ֑לֶא תִּגַּ֥ע עָ֝דֶ֗יךָ וַתִּבָּהֵֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הֲלֹ֣א יִ֭רְאָתְךָ כִּסְלָתֶ֑ךָ תִּ֝קְוָתְךָ֗ וְתֹ֣ם דְּרָכֶֽיךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;זְכָר־נָ֗א מִ֤י ה֣וּא נָקִ֣י אָבָ֑ד וְ֝אֵיפֹ֗ה יְשָׁרִ֥ים נִכְחָֽדוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כַּאֲשֶׁ֣ר רָ֭אִיתִי חֹ֣רְשֵׁי אָ֑וֶן וְזֹרְעֵ֖י עָמָ֣ל יִקְצְרֻֽהוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מִנִּשְׁמַ֣ת אֱל֣וֹהַ יֹאבֵ֑דוּ וּמֵר֖וּחַ אַפּ֣וֹ יִכְלֽוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;שַׁאֲגַ֣ת אַ֭רְיֵה וְק֣וֹל שָׁ֑חַל וְשִׁנֵּ֖י כְפִירִ֣ים נִתָּֽעוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לַ֭יִשׁ אֹבֵ֣ד מִבְּלִי־טָ֑רֶף וּבְנֵ֥י לָ֝בִ֗יא יִתְפָּרָֽדוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְ֭אֵלַי דָּבָ֣ר יְגֻנָּ֑ב וַתִּקַּ֥ח אָ֝זְנִ֗י שֵׁ֣מֶץ מֶֽנְהֽוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בִּ֭שְׂעִפִּים מֵחֶזְיֹנ֣וֹת לָ֑יְלָה בִּנְפֹ֥ל תַּ֝רְדֵּמָ֗ה עַל־אֲנָשִֽׁים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;פַּ֣חַד קְ֭רָאַנִי וּרְעָדָ֑ה וְרֹ֖ב עַצְמוֹתַ֣י הִפְחִֽיד׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְ֭רוּחַ עַל־פָּנַ֣י יַחֲלֹ֑ף תְּ֝סַמֵּ֗ר שַֽׂעֲרַ֥ת בְּשָׂרִֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;יַעֲמֹ֤ד׀ וְֽלֹא־אַכִּ֬יר מַרְאֵ֗הוּ תְּ֭מוּנָה לְנֶ֣גֶד עֵינָ֑י דְּמָמָ֖ה וָק֣וֹל אֶשְׁמָֽע׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הַֽ֭אֱנוֹשׁ מֵאֱל֣וֹהַ יִצְדָּ֑ק אִ֥ם<font color="red"><sup>3</font></sup> מֵ֝עֹשֵׂ֗הוּ יִטְהַר־גָּֽבֶר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;הֵ֣ן בַּ֭עֲבָדָיו לֹ֣א יַאֲמִ֑ין וּ֝בְמַלְאָכָ֗יו יָשִׂ֥ים תָּהֳלָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אַ֤ף׀ שֹׁכְנֵ֬י בָֽתֵּי־חֹ֗מֶר אֲשֶׁר־בֶּעָפָ֥ר יְסוֹדָ֑ם יְ֝דַכְּא֗וּם לִפְנֵי־עָֽשׁ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;מִבֹּ֣קֶר לָעֶ֣רֶב יֻכַּ֑תּוּ מִבְּלִ֥י מֵ֝שִׂ֗ים לָנֶ֥צַח יֹאבֵֽדוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;הֲלֹא־נִסַּ֣ע יִתְרָ֣ם בָּ֑ם יָ֝מ֗וּתוּ וְלֹ֣א בְחָכְמָֽה׃ </P>
</TD>
<TD WIDTH="50%">
<P>1&nbsp;wayy<sup>a</sup>&#8216;an &#8217;&#277;l&icirc;faz hat&ecirc;m&#257;n&icirc; wayy&#333;&#8217;mar: </P>
<P>2&nbsp;h&#259;niss&acirc; &#x1E0F;&#257;&#x1E07;&#257;r &#8217;&#275;ley&#x1E35;&#257; til&#601;&#8217;eh w<sup>a</sup>&#8216;&#601;&#x1E63;&#333;r b&#601;mill&icirc;n m&icirc; y&ucirc;&#x1E35;&#257;l: </P>
<P>3&nbsp;hinn&#275;h yissar&#601;t&#257; rab&icirc;m w&#601;y&#257;&#x1E0F;ayim r&#257;fw&#333;&#x1E6F; t&#601;&#x1E25;azz&#275;q: </P>
<P>4&nbsp;kw&#333;&#353;&#275;l y&#601;q&icirc;m&ucirc;n milley&#x1E35;&#257; &ucirc;&#x1E07;ir&#601;kayim k&#333;r&#601;&#8216;w&#333;&#x1E6F; t&#601;&#8217;amm&#275;&#x1E63;: </P>
<P>5&nbsp;k&icirc; &#8216;at&acirc;| t&#257;&#x1E07;w&#333;&#8217; &#8217;&#275;ley&#x1E35;&#257; wat&#275;le&#8217; tig<sup>a</sup>&#8216; &#8216;&#257;&#x1E0F;ey&#x1E35;&#257; watib&acirc;&#275;l: </P>
<P>6&nbsp;h&#259;l&#333;&#8217; yir&#601;&#8217;&#257;&#x1E6F;&#601;&#x1E35;&#257; kis&#601;l&#257;&#x1E6F;e&#x1E35;&#257; tiq&#601;w&#257;&#x1E6F;&#601;&#x1E35;&#257; w&#601;&#x1E6F;&#333;m d&#601;r&#257;&#x1E35;ey&#x1E35;&#257;: </P>
<P>7&nbsp;z&#601;&#x1E35;&#257;r-n&#257;&#8217; m&icirc; h&ucirc;&#8217; n&#257;q&icirc; &#8217;&#257;&#x1E07;&#257;&#x1E0F; w&#601;&#8217;&ecirc;f&#333;h y&#601;&#353;&#257;r&icirc;m ni&#x1E35;&#601;&#x1E25;&#257;&#x1E0F;&ucirc;: </P>
<P>8&nbsp;ka&#8217;&#259;&#353;er r&#257;&#8217;&icirc;&#x1E6F;&icirc; &#x1E25;&#333;r&#601;&#353;&ecirc; &#8217;&#257;wen w&#601;z&#333;r&#601;&#8216;&ecirc; &#8216;&#257;m&#257;l yiq&#601;&#x1E63;&#601;ruh&ucirc;: </P>
<P>9&nbsp;minni&#353;&#601;ma&#x1E6F; &#8217;&#277;lw&#333;ha y&#333;&#8217;&#x1E07;&#275;&#x1E0F;&ucirc; &ucirc;m&#275;r&ucirc;&#x1E25;a &#8217;apw&#333; yi&#x1E35;&#601;l&ucirc;: </P>
<P>10&nbsp;&#353;a&#8217;&#259;&#x1E21;a&#x1E6F; &#8217;ar&#601;y&#275;h w&#601;qw&#333;l &#353;&#257;&#x1E25;al w&#601;&#353;inn&ecirc; &#x1E35;&#601;f&icirc;r&icirc;m nit&#257;&#8216;&ucirc;: </P>
<P>11&nbsp;layi&#353; &#8217;&#333;&#x1E07;&#275;&#x1E0F; mib&#601;l&icirc;-&#x1E6D;&#257;ref &ucirc;&#x1E07;&#601;n&ecirc; l&#257;&#x1E07;&icirc;&#8217; yi&#x1E6F;&#601;p&#257;r&#257;&#x1E0F;&ucirc;: </P>
<P>12&nbsp;w&#601;&#8217;&#275;lay d&#257;&#x1E07;&#257;r y&#601;&#x1E21;unn&#257;&#x1E07; watiqq<sup>a</sup>&#x1E25; &#8217;&#257;z&#601;n&icirc; &#353;&#275;me&#x1E63; men&#601;h&ucirc;: </P>
<P>13&nbsp;bi&#347;&#601;&#8216;ip&icirc;m m&#275;&#x1E25;ez&#601;y&#333;nw&#333;&#x1E6F; l&#257;y&#601;l&acirc; bin&#601;f&#333;l tar&#601;d&#275;m&acirc; &#8216;al-&#8217;&#259;n&#257;&#353;&icirc;m: </P>
<P>14&nbsp;p<sup>a</sup>&#x1E25;a&#x1E0F; q&#601;r&#257;&#8217;an&icirc; &ucirc;r&#601;&#8216;&#257;&#x1E0F;&acirc; w&#601;r&#333;&#x1E07; &#8216;a&#x1E63;&#601;mw&#333;&#x1E6F;ay hif&#601;&#x1E25;&icirc;&#x1E0F;: </P>
<P>15&nbsp;w&#601;r&ucirc;&#x1E25;a &#8216;al-p&#257;nay y<sup>a</sup>&#x1E25;&#259;l&#333;f t&#601;samm&#275;r &#347;<sup>a</sup>&#8216;&#259;ra&#x1E6F; b&#601;&#347;&#257;r&icirc;: </P>
<P>16&nbsp;y<sup>a</sup>&#8216;&#259;m&#333;&#x1E0F;| w&#601;l&#333;&#8217;-&#8217;ak&icirc;r mar&#601;&#8217;&#275;h&ucirc; t&#601;m&ucirc;n&acirc; l&#601;ne&#x1E21;e&#x1E0F; &#8216;&ecirc;n&#257;y d&#601;m&#257;m&acirc; w&#257;qw&#333;l &#8217;e&#353;&#601;m&#257;&#8216;: </P>
<P>17&nbsp;ha&#8217;&#277;nw&#333;&#353; m&#275;&#8217;&#277;lw&#333;ha yi&#x1E63;&#601;d&#257;q &#8217;im<font color="red"><sup>3</font></sup> m&#275;&#8216;&#333;&#347;&#275;h&ucirc; yi&#x1E6D;&#601;har-g&#257;&#x1E07;er: </P>
<P>18&nbsp;h&#275;n b<sup>a</sup>&#8216;&#259;&#x1E07;&#257;&#x1E0F;&#257;yw l&#333;&#8217; ya&#8217;&#259;m&icirc;n &ucirc;&#x1E07;&#601;mal&#601;&#8217;&#257;&#x1E35;&#257;yw y&#257;&#347;&icirc;m t&acirc;&#335;l&acirc;: </P>
<P>19&nbsp;&#8217;af| &#353;&#333;&#x1E35;&#601;n&ecirc; &#x1E07;&#257;t&ecirc;-&#x1E25;&#333;mer &#8217;&#259;&#353;er-be&#8216;&#257;f&#257;r y&#601;sw&#333;&#x1E0F;&#257;m y&#601;&#x1E0F;ak&#601;&#8217;&ucirc;m lif&#601;n&ecirc;-&#8216;&#257;&#353;: </P>
<P>20&nbsp;mib&#333;qer l&#257;&#8216;ere&#x1E07; yukat&ucirc; mib&#601;l&icirc; m&#275;&#347;&icirc;m l&#257;ne&#x1E63;<sup>a</sup>&#x1E25; y&#333;&#8217;&#x1E07;&#275;&#x1E0F;&ucirc;: </P>
<P>21&nbsp;h&#259;l&#333;&#8217;-niss<sup>a</sup>&#8216; yi&#x1E6F;&#601;r&#257;m b&#257;m y&#257;m&ucirc;&#x1E6F;&ucirc; w&#601;l&#333;&#8217; &#x1E07;&#601;&#x1E25;&#257;&#x1E35;&#601;m&acirc;: </P>
</TD>
</TABLE>
<P><HR>
<CENTER>
<A HREF="job005">Next: Job (Iyov) Chapter 5</A></CENTER>
</BODY>
</HTML>
