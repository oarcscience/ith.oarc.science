[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/gen026)  [KJV](../kjv/gen026)  [Sep](../sep/gen026) 
[Vul](../vul/gen026)   
  
[Genesis (Bereshit) Index](gen)  
  [Previous](gen025)  [Next](gen027) 

------------------------------------------------------------------------

### Tanach (Hebrew): Genesis (Bereshit) Chapter 26

‎<span id="001">1</span> ‏וַיְהִ֤י רָעָב֙ בָּאָ֔רֶץ מִלְּבַד֙ הָרָעָ֣ב
הָרִאשׁ֔וֹן אֲשֶׁ֥ר הָיָ֖ה בִּימֵ֣י אַבְרָהָ֑ם וַיֵּ֧לֶךְ יִצְחָ֛ק
אֶל־אֲבִימֶּ֥לֶךְ<sup>1</sup> מֶֽלֶךְ־פְּלִשְׁתִּ֖ים גְּרָֽרָה׃

‎<span id="002">2</span> ‏וַיֵּרָ֤א אֵלָיו֙ יְהוָ֔ה וַיֹּ֖אמֶר
אַל־תֵּרֵ֣ד מִצְרָ֑יְמָה שְׁכֹ֣ן בָּאָ֔רֶץ אֲשֶׁ֖ר אֹמַ֥ר אֵלֶֽיךָ׃

‎<span id="003">3</span> ‏גּ֚וּר<sup>3</sup> בָּאָ֣רֶץ הַזֹּ֔את
וְאֶֽהְיֶ֥ה עִמְּךָ֖ וַאֲבָרְכֶ֑ךָּ כִּֽי־לְךָ֣ וּֽלְזַרְעֲךָ֗ אֶתֵּן֙
אֶת־כָּל־הָֽאֲרָצֹ֣ת הָאֵ֔ל וַהֲקִֽמֹתִי֙ אֶת־הַשְּׁבֻעָ֔ה אֲשֶׁ֥ר
נִשְׁבַּ֖עְתִּי לְאַבְרָהָ֥ם אָבִֽיךָ׃

‎<span id="004">4</span> ‏וְהִרְבֵּיתִ֤י אֶֽת־זַרְעֲךָ֙ כְּכוֹכְבֵ֣י
הַשָּׁמַ֔יִם וְנָתַתִּ֣י לְזַרְעֲךָ֔ אֵ֥ת כָּל־הָאֲרָצֹ֖ת הָאֵ֑ל
וְהִתְבָּרֲכ֣וּ בְזַרְעֲךָ֔ כֹּ֖ל גּוֹיֵ֥י הָאָֽרֶץ׃

‎<span id="005">5</span> ‏עֵ֕קֶב אֲשֶׁר־שָׁמַ֥ע אַבְרָהָ֖ם בְּקֹלִ֑י
וַיִּשְׁמֹר֙ מִשְׁמַרְתִּ֔י מִצְוֹתַ֖י חֻקּוֹתַ֥י וְתוֹרֹתָֽי׃

‎<span id="006">6</span> ‏וַיֵּ֥שֶׁב יִצְחָ֖ק בִּגְרָֽר׃

‎<span id="007">7</span> ‏וַֽיִּשְׁאֲל֞וּ אַנְשֵׁ֤י הַמָּקוֹם֙
לְאִשְׁתּ֔וֹ וַיֹּ֖אמֶר אֲחֹ֣תִי הִ֑וא כִּ֤י יָרֵא֙ לֵאמֹ֣ר אִשְׁתִּ֔י
פֶּן־יַֽהַרְגֻ֜נִי אַנְשֵׁ֤י הַמָּקוֹם֙ עַל־רִבְקָ֔ה כִּֽי־טוֹבַ֥ת
מַרְאֶ֖ה הִֽיא׃

‎<span id="008">8</span> ‏וַיְהִ֗י כִּ֣י אָֽרְכוּ־ל֥וֹ שָׁם֙ הַיָּמִ֔ים
וַיַּשְׁקֵ֗ף אֲבִימֶ֙לֶךְ֙ מֶ֣לֶךְ פְּלִשְׁתִּ֔ים בְּעַ֖ד הַֽחַלּ֑וֹן
וַיַּ֗רְא וְהִנֵּ֤ה יִצְחָק֙ מְצַחֵ֔ק אֵ֖ת רִבְקָ֥ה אִשְׁתּֽוֹ׃

‎<span id="009">9</span> ‏וַיִּקְרָ֨א אֲבִימֶ֜לֶךְ לְיִצְחָ֗ק
וַיֹּ֙אמֶר֙ אַ֣ךְ הִנֵּ֤ה אִשְׁתְּךָ֙ הִ֔וא וְאֵ֥יךְ אָמַ֖רְתָּ אֲחֹ֣תִי
הִ֑וא וַיֹּ֤אמֶר אֵלָיו֙ יִצְחָ֔ק כִּ֣י אָמַ֔רְתִּי פֶּן־אָמ֖וּת
עָלֶֽיהָ׃

‎<span id="010">10</span> ‏וַיֹּ֣אמֶר אֲבִימֶ֔לֶךְ מַה־זֹּ֖את עָשִׂ֣יתָ
לָּ֑נוּ כִּ֠מְעַט שָׁכַ֞ב אַחַ֤ד הָעָם֙ אֶת־אִשְׁתֶּ֔ךָ וְהֵבֵאתָ֥
עָלֵ֖ינוּ אָשָֽׁם׃

‎<span id="011">11</span> ‏וַיְצַ֣ו אֲבִימֶ֔לֶךְ אֶת־כָּל־הָעָ֖ם לֵאמֹ֑ר
הַנֹּגֵ֜עַ בָּאִ֥ישׁ הַזֶּ֛ה וּבְאִשְׁתּ֖וֹ מ֥וֹת יוּמָֽת׃

‎<span id="012">12</span> ‏וַיִּזְרַ֤ע יִצְחָק֙ בָּאָ֣רֶץ הַהִ֔וא
וַיִּמְצָ֛א בַּשָּׁנָ֥ה הַהִ֖וא מֵאָ֣ה שְׁעָרִ֑ים וַֽיְבָרֲכֵ֖הוּ
יְהוָֽה׃

‎<span id="013">13</span> ‏וַיִּגְדַּ֖ל הָאִ֑ישׁ וַיֵּ֤לֶךְ הָלוֹךְ֙
וְגָדֵ֔ל עַ֥ד כִּֽי־גָדַ֖ל מְאֹֽד׃

‎<span id="014">14</span> ‏וַֽיְהִי־ל֤וֹ מִקְנֵה־צֹאן֙ וּמִקְנֵ֣ה בָקָ֔ר
וַעֲבֻדָּ֖ה רַבָּ֑ה וַיְקַנְא֥וּ אֹת֖וֹ פְּלִשְׁתִּֽים׃

‎<span id="015">15</span> ‏וְכָל־הַבְּאֵרֹ֗ת אֲשֶׁ֤ר חָֽפְרוּ֙ עַבְדֵ֣י
אָבִ֔יו בִּימֵ֖י אַבְרָהָ֣ם אָבִ֑יו סִתְּמ֣וּם פְּלִשְׁתִּ֔ים
וַיְמַלְא֖וּם עָפָֽר׃

‎<span id="016">16</span> ‏וַיֹּ֥אמֶר אֲבִימֶ֖לֶךְ אֶל־יִצְחָ֑ק לֵ֚ךְ
מֵֽעִמָּ֔נוּ כִּֽי־עָצַֽמְתָּ־מִמֶּ֖נּוּ<sup>3</sup> מְאֹֽד׃

‎<span id="017">17</span> ‏וַיֵּ֥לֶךְ מִשָּׁ֖ם יִצְחָ֑ק וַיִּ֥חַן
בְּנַֽחַל־גְּרָ֖ר וַיֵּ֥שֶׁב שָֽׁם׃

‎<span id="018">18</span> ‏וַיָּ֨שָׁב יִצְחָ֜ק וַיַּחְפֹּ֣ר׀
אֶת־בְּאֵרֹ֣ת הַמַּ֗יִם אֲשֶׁ֤ר חָֽפְרוּ֙ בִּימֵי֙ אַבְרָהָ֣ם אָבִ֔יו
וַיְסַתְּמ֣וּם פְּלִשְׁתִּ֔ים אַחֲרֵ֖י מ֣וֹת אַבְרָהָ֑ם וַיִּקְרָ֤א
לָהֶן֙ שֵׁמ֔וֹת כַּשֵּׁמֹ֕ת אֲשֶׁר־קָרָ֥א לָהֶ֖ן אָבִֽיו׃

‎<span id="019">19</span> ‏וַיַּחְפְּר֥וּ עַבְדֵֽי־יִצְחָ֖ק בַּנָּ֑חַל
וַיִּ֨מְצְאוּ־שָׁ֔ם בְּאֵ֖ר מַ֥יִם חַיִּֽים׃

‎<span id="020">20</span> ‏וַיָּרִ֜יבוּ רֹעֵ֣י גְרָ֗ר עִם־רֹעֵ֥י
יִצְחָ֛ק לֵאמֹ֖ר לָ֣נוּ הַמָּ֑יִם וַיִּקְרָ֤א שֵֽׁם־הַבְּאֵר֙ עֵ֔שֶׂק
כִּ֥י הִֽתְעַשְּׂק֖וּ עִמּֽוֹ׃

‎<span id="021">21</span> ‏וַֽיַּחְפְּרוּ֙ בְּאֵ֣ר אַחֶ֔רֶת וַיָּרִ֖יבוּ
גַּם־עָלֶ֑יהָ וַיִּקְרָ֥א שְׁמָ֖הּ שִׂטְנָֽה׃

‎<span id="022">22</span> ‏וַיַּעְתֵּ֣ק מִשָּׁ֗ם וַיַּחְפֹּר֙ בְּאֵ֣ר
אַחֶ֔רֶת וְלֹ֥א רָב֖וּ עָלֶ֑יהָ וַיִּקְרָ֤א שְׁמָהּ֙ רְחֹב֔וֹת
וַיֹּ֗אמֶר כִּֽי־עַתָּ֞ה הִרְחִ֧יב יְהוָ֛ה לָ֖נוּ וּפָרִ֥ינוּ בָאָֽרֶץ׃

‎<span id="023">23</span> ‏וַיַּ֥עַל מִשָּׁ֖ם בְּאֵ֥ר שָֽׁבַע׃

‎<span id="024">24</span> ‏וַיֵּרָ֨א אֵלָ֤יו יְהוָה֙ בַּלַּ֣יְלָה
הַה֔וּא וַיֹּ֕אמֶר אָנֹכִ֕י אֱלֹהֵ֖י אַבְרָהָ֣ם אָבִ֑יךָ אַל־תִּירָא֙
כִּֽי־אִתְּךָ֣ אָנֹ֔כִי וּבֵֽרַכְתִּ֙יךָ֙ וְהִרְבֵּיתִ֣י אֶֽת־זַרְעֲךָ֔
בַּעֲב֖וּר אַבְרָהָ֥ם עַבְדִּֽי׃

‎<span id="025">25</span> ‏וַיִּ֧בֶן שָׁ֣ם מִזְבֵּ֗חַ וַיִּקְרָא֙
בְּשֵׁ֣ם יְהוָ֔ה וַיֶּט־שָׁ֖ם אָהֳל֑וֹ וַיִּכְרוּ־שָׁ֥ם עַבְדֵי־יִצְחָ֖ק
בְּאֵֽר׃

‎<span id="026">26</span> ‏וַאֲבִימֶ֕לֶךְ הָלַ֥ךְ אֵלָ֖יו מִגְּרָ֑ר
וַאֲחֻזַּת֙ מֵֽרֵעֵ֔הוּ וּפִיכֹ֖ל שַׂר־צְבָאֽוֹ׃

‎<span id="027">27</span> ‏וַיֹּ֤אמֶר אֲלֵהֶם֙ יִצְחָ֔ק מַדּ֖וּעַ
בָּאתֶ֣ם אֵלָ֑י וְאַתֶּם֙ שְׂנֵאתֶ֣ם אֹתִ֔י וַתְּשַׁלְּח֖וּנִי
מֵאִתְּכֶֽם׃

‎<span id="028">28</span> ‏וַיֹּאמְר֗וּ רָא֣וֹ רָאִינוּ֮ כִּֽי־הָיָ֣ה
יְהוָ֣ה׀ עִמָּךְ֒ וַנֹּ֗אמֶר תְּהִ֨י נָ֥א אָלָ֛ה בֵּינוֹתֵ֖ינוּ
בֵּינֵ֣ינוּ וּבֵינֶ֑ךָ וְנִכְרְתָ֥ה בְרִ֖ית עִמָּֽךְ׃

‎<span id="029">29</span> ‏אִם־תַּעֲשֵׂ֨ה<sup>1</sup> עִמָּ֜נוּ רָעָ֗ה
כַּאֲשֶׁר֙ לֹ֣א נְגַֽעֲנ֔וּךָ וְכַאֲשֶׁ֨ר עָשִׂ֤ינוּ עִמְּךָ֙ רַק־ט֔וֹב
וַנְּשַׁלֵּֽחֲךָ֖ בְּשָׁל֑וֹם אַתָּ֥ה עַתָּ֖ה בְּר֥וּךְ יְהוָֽה׃

‎<span id="030">30</span> ‏וַיַּ֤עַשׂ לָהֶם֙ מִשְׁתֶּ֔ה וַיֹּאכְל֖וּ
וַיִּשְׁתּֽוּ׃

‎<span id="031">31</span> ‏וַיַּשְׁכִּ֣ימוּ בַבֹּ֔קֶר וַיִּשָּׁבְע֖וּ
אִ֣ישׁ לְאָחִ֑יו וַיְשַׁלְּחֵ֣ם יִצְחָ֔ק וַיֵּלְכ֥וּ מֵאִתּ֖וֹ
בְּשָׁלֽוֹם׃

‎<span id="032">32</span> ‏וַיְהִ֣י׀ בַּיּ֣וֹם הַה֗וּא וַיָּבֹ֙אוּ֙
עַבְדֵ֣י יִצְחָ֔ק וַיַּגִּ֣דוּ ל֔וֹ עַל־אֹד֥וֹת הַבְּאֵ֖ר אֲשֶׁ֣ר
חָפָ֑רוּ וַיֹּ֥אמְרוּ ל֖וֹ מָצָ֥אנוּ מָֽיִם׃

‎<span id="033">33</span> ‏וַיִּקְרָ֥א אֹתָ֖הּ שִׁבְעָ֑ה עַל־כֵּ֤ן
שֵׁם־הָעִיר֙ בְּאֵ֣ר שֶׁ֔בַע עַ֖ד הַיּ֥וֹם הַזֶּֽה׃ ס

‎<span id="034">34</span> ‏וַיְהִ֤י עֵשָׂו֙ בֶּן־אַרְבָּעִ֣ים שָׁנָ֔ה
וַיִּקַּ֤ח אִשָּׁה֙ אֶת־יְהוּדִ֔ית בַּת־בְּאֵרִ֖י הַֽחִתִּ֑י
וְאֶת־בָּ֣שְׂמַ֔ת בַּת־אֵילֹ֖ן הַֽחִתִּֽי׃

‎<span id="035">35</span> ‏וַתִּהְיֶ֖יןָ מֹ֣רַת ר֑וּחַ לְיִצְחָ֖ק
וּלְרִבְקָֽה׃ ס

1 wayəhî rā‘āḇ bā’āreṣ milləḇaḏ hārā‘āḇ hāri’šwōn ’ăšer hāyâ bîmê
’aḇərâām wayyēleḵə yiṣəḥāq ’el-’ăḇîmmeleḵə<sup>1</sup> meleḵə-pəlišətîm
gərārâ:

2 wayyērā’ ’ēlāyw yəhwâ wayyō’mer ’al-tērēḏ miṣərāyəmâ šəḵōn bā’āreṣ
’ăšer ’ōmar ’ēleyḵā:

3 gûr<sup>3</sup> bā’āreṣ hazzō’ṯ wə’ehəyeh ‘imməḵā wa’ăḇārəḵeḵḵā
kî-ləḵā ûləzarə‘ăḵā ’etēn ’eṯ-kāl-hā’ărāṣōṯ hā’ēl wahăqimōṯî
’eṯ-haššəḇu‘â ’ăšer nišəb<sup>a</sup>‘ətî lə’aḇərâām ’āḇîḵā:

4 wəhirəbêṯî ’eṯ-zarə‘ăḵā kəḵwōḵəḇê haššāmayim wənāṯatî ləzarə‘ăḵā ’ēṯ
kāl-hā’ărāṣōṯ hā’ēl wəhiṯəbārăḵû ḇəzarə‘ăḵā kōl gwōyê hā’āreṣ:

5 ‘ēqeḇ ’ăšer-šām<sup>a</sup>‘ ’aḇərâām bəqōlî wayyišəmōr mišəmarətî
miṣəwōṯay ḥuqqwōṯay wəṯwōrōṯāy:

6 wayyēšeḇ yiṣəḥāq biḡərār:

7 wayyišə’ălû ’anəšê hammāqwōm lə’išətwō wayyō’mer ’ăḥōṯî hiw’ kî yārē’
lē’mōr ’išətî pen-yaharəḡunî ’anəšê hammāqwōm ‘al-riḇəqâ kî-ṭwōḇaṯ
marə’eh hî’:

8 wayəhî kî ’ārəḵû-lwō šām hayyāmîm wayyašəqēf ’ăḇîmeleḵə meleḵə
pəlišətîm bə‘aḏ h<sup>a</sup>ḥallwōn wayyarə’ wəhinnēh yiṣəḥāq
məṣ<sup>a</sup>ḥēq ’ēṯ riḇəqâ ’išətwō:

9 wayyiqərā’ ’ăḇîmeleḵə ləyiṣəḥāq wayyō’mer ’aḵə hinnēh ’išətəḵā hiw’
wə’êḵə ’āmarətā ’ăḥōṯî hiw’ wayyō’mer ’ēlāyw yiṣəḥāq kî ’āmarətî
pen-’āmûṯ ‘āleyhā:

10 wayyō’mer ’ăḇîmeleḵə mah-zzō’ṯ ‘āśîṯā llānû kimə‘aṭ šāḵaḇ
’<sup>a</sup>ḥaḏ hā‘ām ’eṯ-’išəteḵā wəhēḇē’ṯā ‘ālênû ’āšām:

11 wayəṣaw ’ăḇîmeleḵə ’eṯ-kāl-hā‘ām lē’mōr hannōḡē‘a bā’îš hazzeh
ûḇə’išətwō mwōṯ yûmāṯ:

12 wayyizər<sup>a</sup>‘ yiṣəḥāq bā’āreṣ hahiw’ wayyiməṣā’ baššānâ
hahiw’ mē’â šə‘ārîm wayəḇārăḵēhû yəhwâ:

13 wayyiḡədal hā’îš wayyēleḵə hālwōḵə wəḡāḏēl ‘aḏ kî-ḡāḏal mə’ōḏ:

14 wayəhî-lwō miqənēh-ṣō’n ûmiqənēh ḇāqār w<sup>a</sup>‘ăḇudâ rabâ
wayəqanə’û ’ōṯwō pəlišətîm:

15 wəḵāl-habə’ērōṯ ’ăšer ḥāfərû ‘aḇəḏê ’āḇîw bîmê ’aḇərâām ’āḇîw sitəmûm
pəlišətîm wayəmalə’ûm ‘āfār:

16 wayyō’mer ’ăḇîmeleḵə ’el-yiṣəḥāq lēḵə mē‘immānû
kî-‘āṣamətā-mimmennû<sup>3</sup> mə’ōḏ:

17 wayyēleḵə miššām yiṣəḥāq wayyiḥan bən<sup>a</sup>ḥal-gərār wayyēšeḇ
šām:

18 wayyāšāḇ yiṣəḥāq wayy<sup>a</sup>ḥəpōr\| ’eṯ-bə’ērōṯ hammayim ’ăšer
ḥāfərû bîmê ’aḇərâām ’āḇîw wayəsatəmûm pəlišətîm ’<sup>a</sup>ḥărê mwōṯ
’aḇərâām wayyiqərā’ lâen šēmwōṯ kaššēmōṯ ’ăšer-qārā’ lâen ’āḇîw:

19 wayy<sup>a</sup>ḥəpərû ‘aḇəḏê-yiṣəḥāq bannāḥal wayyiməṣə’û-šām bə’ēr
mayim ḥayyîm:

20 wayyārîḇû rō‘ê ḡərār ‘im-rō‘ê yiṣəḥāq lē’mōr lānû hammāyim wayyiqərā’
šēm-habə’ēr ‘ēśeq kî hiṯə‘aśśəqû ‘immwō:

21 wayy<sup>a</sup>ḥəpərû bə’ēr ’<sup>a</sup>ḥereṯ wayyārîḇû gam-‘āleyhā
wayyiqərā’ šəmāh śiṭənâ:

22 wayy<sup>a</sup>‘ətēq miššām wayy<sup>a</sup>ḥəpōr bə’ēr
’<sup>a</sup>ḥereṯ wəlō’ rāḇû ‘āleyhā wayyiqərā’ šəmāh rəḥōḇwōṯ
wayyō’mer kî-‘atâ hirəḥîḇ yəhwâ lānû ûfārînû ḇā’āreṣ:

23 wayy<sup>a</sup>‘al miššām bə’ēr šāḇ<sup>a</sup>‘:

24 wayyērā’ ’ēlāyw yəhwâ ballayəlâ hahû’ wayyō’mer ’ānōḵî ’ĕlōhê
’aḇərâām ’āḇîḵā ’al-tîrā’ kî-’itəḵā ’ānōḵî ûḇēraḵətîḵā wəhirəbêṯî
’eṯ-zarə‘ăḵā b<sup>a</sup>‘ăḇûr ’aḇərâām ‘aḇədî:

25 wayyiḇen šām mizəbēḥa wayyiqərā’ bəšēm yəhwâ wayyeṭ-šām ’âŏlwō
wayyiḵərû-šām ‘aḇəḏê-yiṣəḥāq bə’ēr:

26 wa’ăḇîmeleḵə hālaḵə ’ēlāyw migərār wa’ăḥuzzaṯ mērē‘ēhû ûfîḵōl
śar-ṣəḇā’wō:

27 wayyō’mer ’ălēhem yiṣəḥāq madû‘a bā’ṯem ’ēlāy wə’atem śənē’ṯem ’ōṯî
watəšalləḥûnî mē’itəḵem:

28 wayyō’mərû rā’wō rā’înû kî-hāyâ yəhwâ\| ‘immāḵə wannō’mer təhî nā’
’ālâ bênwōṯênû bênênû ûḇêneḵā wəniḵərəṯâ ḇərîṯ ‘immāḵə:

29 ’im-t<sup>a</sup>‘ăśēh<sup>1</sup> ‘immānû rā‘â ka’ăšer lō’
nəḡ<sup>a</sup>‘ănûḵā wəḵa’ăšer ‘āśînû ‘imməḵā raq-ṭwōḇ wannəšallēḥăḵā
bəšālwōm ’atâ ‘atâ bərûḵə yəhwâ:

30 wayy<sup>a</sup>‘aś lâem mišəteh wayyō’ḵəlû wayyišətû:

31 wayyašəkîmû ḇabōqer wayyiššāḇə‘û ’îš lə’āḥîw wayəšalləḥēm yiṣəḥāq
wayyēləḵû mē’itwō bəšālwōm:

32 wayəhî\| bayywōm hahû’ wayyāḇō’û ‘aḇəḏê yiṣəḥāq wayyagiḏû lwō
‘al-’ōḏwōṯ habə’ēr ’ăšer ḥāfārû wayyō’mərû lwō māṣā’nû māyim:

33 wayyiqərā’ ’ōṯāh šiḇə‘â ‘al-kēn šēm-hā‘îr bə’ēr šeḇ<sup>a</sup>‘ ‘aḏ
hayywōm hazzeh: s

34 wayəhî ‘ēśāw ben-’arəbā‘îm šānâ wayyiqq<sup>a</sup>ḥ ’iššâ
’eṯ-yəhûḏîṯ baṯ-bə’ērî h<sup>a</sup>ḥitî wə’eṯ-bāśəmaṯ baṯ-’êlōn
h<sup>a</sup>ḥitî:

35 watihəyeynā mōraṯ rûḥa ləyiṣəḥāq ûləriḇəqâ: s

------------------------------------------------------------------------

[Next: Genesis (Bereshit) Chapter 27](gen027)
