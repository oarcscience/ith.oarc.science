<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa001.htm">Polyglot</A>&nbsp;
<A HREF="../kjv/isa001.htm">KJV</A>&nbsp;
<A HREF="../sep/isa001.htm">Sep</A>&nbsp;
<A HREF="../vul/isa001.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="kg2025.htm">Previous</A>&nbsp;
<A HREF="isa002.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;חֲזוֹן֙ יְשַֽׁעְיָ֣הוּ בֶן־אָמ֔וֹץ אֲשֶׁ֣ר חָזָ֔ה עַל־יְהוּדָ֖ה וִירוּשָׁלִָ֑ם בִּימֵ֨י עֻזִּיָּ֧הוּ יוֹתָ֛ם אָחָ֥ז יְחִזְקִיָּ֖הוּ מַלְכֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שִׁמְע֤וּ שָׁמַ֙יִם֙ וְהַאֲזִ֣ינִי אֶ֔רֶץ כִּ֥י יְהוָ֖ה דִּבֵּ֑ר בָּנִים֙ גִּדַּ֣לְתִּי וְרוֹמַ֔מְתִּי וְהֵ֖ם פָּ֥שְׁעוּ בִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יָדַ֥ע שׁוֹר֙ קֹנֵ֔הוּ וַחֲמ֖וֹר אֵב֣וּס בְּעָלָ֑יו יִשְׂרָאֵל֙ לֹ֣א יָדַ֔ע עַמִּ֖י לֹ֥א הִתְבּוֹנָֽן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;ה֣וֹי׀ גּ֣וֹי חֹטֵ֗א עַ֚ם כֶּ֣בֶד עָוֹ֔ן זֶ֣רַע מְרֵעִ֔ים בָּנִ֖ים מַשְׁחִיתִ֑ים עָזְב֣וּ אֶת־יְהוָ֗ה נִֽאֲצ֛וּ אֶת־קְד֥וֹשׁ יִשְׂרָאֵ֖ל נָזֹ֥רוּ אָחֽוֹר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;עַ֣ל מֶ֥ה תֻכּ֛וּ ע֖וֹד תּוֹסִ֣יפוּ סָרָ֑ה כָּל־רֹ֣אשׁ לָחֳלִ֔י וְכָל־לֵבָ֖ב דַּוָּֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;מִכַּף־רֶ֤גֶל וְעַד־רֹאשׁ֙ אֵֽין־בּ֣וֹ מְתֹ֔ם פֶּ֥צַע וְחַבּוּרָ֖ה וּמַכָּ֣ה טְרִיָּ֑ה לֹא־זֹ֙רוּ֙ וְלֹ֣א חֻבָּ֔שׁוּ וְלֹ֥א רֻכְּכָ֖ה בַּשָּֽׁמֶן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אַרְצְכֶ֣ם שְׁמָמָ֔ה עָרֵיכֶ֖ם שְׂרֻפ֣וֹת אֵ֑שׁ אַדְמַתְכֶ֗ם לְנֶגְדְּכֶם֙ זָרִים֙ אֹכְלִ֣ים אֹתָ֔הּ וּשְׁמָמָ֖ה כְּמַהְפֵּכַ֥ת זָרִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְנוֹתְרָ֥ה בַת־צִיּ֖וֹן כְּסֻכָּ֣ה בְכָ֑רֶם כִּמְלוּנָ֥ה בְמִקְשָׁ֖ה כְּעִ֥יר נְצוּרָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לוּלֵי֙ יְהוָ֣ה צְבָא֔וֹת הוֹתִ֥יר לָ֛נוּ שָׂרִ֖יד כִּמְעָ֑ט כִּסְדֹ֣ם הָיִ֔ינוּ לַעֲמֹרָ֖ה דָּמִֽינוּ׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;שִׁמְע֥וּ דְבַר־יְהוָ֖ה קְצִינֵ֣י סְדֹ֑ם הַאֲזִ֛ינוּ תּוֹרַ֥ת אֱלֹהֵ֖ינוּ עַ֥ם עֲמֹרָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לָמָּה־לִּ֤י רֹב־זִבְחֵיכֶם֙ יֹאמַ֣ר יְהוָ֔ה שָׂבַ֛עְתִּי עֹל֥וֹת אֵילִ֖ים וְחֵ֣לֶב מְרִיאִ֑ים וְדַ֨ם פָּרִ֧ים וּכְבָשִׂ֛ים וְעַתּוּדִ֖ים לֹ֥א חָפָֽצְתִּי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּ֣י תָבֹ֔אוּ לֵרָא֖וֹת פָּנָ֑י מִי־בִקֵּ֥שׁ זֹ֛את מִיֶּדְכֶ֖ם רְמֹ֥ס חֲצֵרָֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לֹ֣א תוֹסִ֗יפוּ הָבִיא֙ מִנְחַת־שָׁ֔וְא קְטֹ֧רֶת תּוֹעֵבָ֛ה הִ֖יא לִ֑י חֹ֤דֶשׁ וְשַׁבָּת֙ קְרֹ֣א מִקְרָ֔א לֹא־אוּכַ֥ל אָ֖וֶן וַעֲצָרָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;חָדְשֵׁיכֶ֤ם וּמוֹעֲדֵיכֶם֙ שָׂנְאָ֣ה נַפְשִׁ֔י הָי֥וּ עָלַ֖י לָטֹ֑רַח נִלְאֵ֖יתִי נְשֹֽׂא׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּבְפָרִשְׂכֶ֣ם כַּפֵּיכֶ֗ם אַעְלִ֤ים עֵינַי֙ מִכֶּ֔ם גַּ֛ם כִּֽי־תַרְבּ֥וּ תְפִלָּ֖ה אֵינֶ֣נִּי שֹׁמֵ֑עַ יְדֵיכֶ֖ם דָּמִ֥ים מָלֵֽאוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;רַחֲצוּ֙ הִזַּכּ֔וּ הָסִ֛ירוּ רֹ֥עַ מַעַלְלֵיכֶ֖ם מִנֶּ֣גֶד עֵינָ֑י חִדְל֖וּ הָרֵֽעַ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לִמְד֥וּ הֵיטֵ֛ב דִּרְשׁ֥וּ מִשְׁפָּ֖ט אַשְּׁר֣וּ חָמ֑וֹץ שִׁפְט֣וּ יָת֔וֹם רִ֖יבוּ אַלְמָנָֽה׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לְכוּ־נָ֛א וְנִוָּֽכְחָ֖ה יֹאמַ֣ר יְהוָ֑ה אִם־יִֽהְי֨וּ חֲטָאֵיכֶ֤ם כַּשָּׁנִים֙ כַּשֶּׁ֣לֶג יַלְבִּ֔ינוּ אִם־יַאְדִּ֥ימוּ כַתּוֹלָ֖ע כַּצֶּ֥מֶר יִהְיֽוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אִם־תֹּאב֖וּ וּשְׁמַעְתֶּ֑ם ט֥וּב הָאָ֖רֶץ תֹּאכֵֽלוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאִם־תְּמָאֲנ֖וּ וּמְרִיתֶ֑ם חֶ֣רֶב תְּאֻכְּל֔וּ כִּ֛י פִּ֥י יְהוָ֖ה דִּבֵּֽר׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אֵיכָה֙ הָיְתָ֣ה לְזוֹנָ֔ה קִרְיָ֖ה נֶאֱמָנָ֑ה מְלֵאֲתִ֣י מִשְׁפָּ֗ט צֶ֛דֶק יָלִ֥ין בָּ֖הּ וְעַתָּ֥ה מְרַצְּחִֽים׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כַּסְפֵּ֖ךְ הָיָ֣ה לְסִיגִ֑ים סָבְאֵ֖ךְ מָה֥וּל בַּמָּֽיִם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;שָׂרַ֣יִךְ סוֹרְרִ֗ים וְחַבְרֵי֙ גַּנָּבִ֔ים כֻּלּוֹ֙ אֹהֵ֣ב שֹׁ֔חַד וְרֹדֵ֖ף שַׁלְמֹנִ֑ים יָתוֹם֙ לֹ֣א יִשְׁפֹּ֔טוּ וְרִ֥יב אַלְמָנָ֖ה לֹֽא־יָב֥וֹא אֲלֵיהֶֽם׃ פ</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;לָכֵ֗ן נְאֻ֤ם הָֽאָדוֹן֙ יְהוָ֣ה צְבָא֔וֹת אֲבִ֖יר יִשְׂרָאֵ֑ל ה֚וֹי אֶנָּחֵ֣ם מִצָּרַ֔י וְאִנָּקְמָ֖ה מֵאוֹיְבָֽי׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאָשִׁ֤יבָה יָדִי֙ עָלַ֔יִךְ וְאֶצְרֹ֥ף כַּבֹּ֖ר סִיגָ֑יִךְ וְאָסִ֖ירָה כָּל־בְּדִילָֽיִךְ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְאָשִׁ֤יבָה שֹׁפְטַ֙יִךְ֙ כְּבָרִ֣אשֹׁנָ֔ה וְיֹעֲצַ֖יִךְ כְּבַתְּחִלָּ֑ה אַחֲרֵי־כֵ֗ן יִקָּ֤רֵא לָךְ֙ עִ֣יר הַצֶּ֔דֶק קִרְיָ֖ה נֶאֱמָנָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;צִיּ֖וֹן בְּמִשְׁפָּ֣ט תִּפָּדֶ֑ה וְשָׁבֶ֖יהָ בִּצְדָקָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְשֶׁ֧בֶר פֹּשְׁעִ֛ים וְחַטָּאִ֖ים יַחְדָּ֑ו וְעֹזְבֵ֥י יְהוָ֖ה יִכְלֽוּ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;כִּ֣י יֵבֹ֔שׁוּ מֵאֵילִ֖ים אֲשֶׁ֣ר חֲמַדְתֶּ֑ם וְתַ֨חְפְּר֔וּ מֵהַגַּנּ֖וֹת אֲשֶׁ֥ר בְּחַרְתֶּֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;כִּ֣י תִֽהְי֔וּ כְּאֵלָ֖ה נֹבֶ֣לֶת עָלֶ֑הָ וּֽכְגַנָּ֔ה אֲשֶׁר־מַ֖יִם אֵ֥ין לָֽהּ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְהָיָ֤ה הֶחָסֹן֙ לִנְעֹ֔רֶת וּפֹעֲל֖וֹ לְנִיצ֑וֹץ וּבָעֲר֧וּ שְׁנֵיהֶ֛ם יַחְדָּ֖ו וְאֵ֥ין מְכַבֶּֽה׃ ס</P>
</TD>
<TD WIDTH="50%">
<P>1&nbsp;&#x1E25;&#259;zw&#333;n y&#601;&#353;<sup>a</sup>&#8216;&#601;y&acirc;&ucirc; &#x1E07;en-&#8217;&#257;mw&#333;&#x1E63; &#8217;&#259;&#353;er &#x1E25;&#257;z&acirc; &#8216;al-y&#601;h&ucirc;&#x1E0F;&acirc; w&icirc;r&ucirc;&#353;&#257;l&#257;im b&icirc;m&ecirc; &#8216;uzz&icirc;y&acirc;&ucirc; yw&#333;&#x1E6F;&#257;m &#8217;&#257;&#x1E25;&#257;z y&#601;&#x1E25;iz&#601;q&icirc;y&acirc;&ucirc; mal&#601;&#x1E35;&ecirc; y&#601;h&ucirc;&#x1E0F;&acirc;: </P>
<P>2&nbsp;&#353;im&#601;&#8216;&ucirc; &#353;&#257;mayim w&#601;ha&#8217;&#259;z&icirc;n&icirc; &#8217;ere&#x1E63; k&icirc; y&#601;hw&acirc; dib&#275;r b&#257;n&icirc;m gidal&#601;t&icirc; w&#601;rw&#333;mam&#601;t&icirc; w&#601;h&#275;m p&#257;&#353;&#601;&#8216;&ucirc; &#x1E07;&icirc;: </P>
<P>3&nbsp;y&#257;&#x1E0F;<sup>a</sup>&#8216; &#353;w&#333;r q&#333;n&#275;h&ucirc; w<sup>a</sup>&#x1E25;&#259;mw&#333;r &#8217;&#275;&#x1E07;&ucirc;s b&#601;&#8216;&#257;l&#257;yw yi&#347;&#601;r&#257;&#8217;&#275;l l&#333;&#8217; y&#257;&#x1E0F;<sup>a</sup>&#8216; &#8216;amm&icirc; l&#333;&#8217; hi&#x1E6F;&#601;bw&#333;n&#257;n: </P>
<P>4&nbsp;hw&#333;y| gw&#333;y &#x1E25;&#333;&#x1E6D;&#275;&#8217; &#8216;am ke&#x1E07;e&#x1E0F; &#8216;&#257;w&#333;n zer<sup>a</sup>&#8216; m&#601;r&#275;&#8216;&icirc;m b&#257;n&icirc;m ma&#353;&#601;&#x1E25;&icirc;&#x1E6F;&icirc;m &#8216;&#257;z&#601;&#x1E07;&ucirc; &#8217;e&#x1E6F;-y&#601;hw&acirc; ni&#8217;&#259;&#x1E63;&ucirc; &#8217;e&#x1E6F;-q&#601;&#x1E0F;w&#333;&#353; yi&#347;&#601;r&#257;&#8217;&#275;l n&#257;z&#333;r&ucirc; &#8217;&#257;&#x1E25;w&#333;r: </P>
<P>5&nbsp;&#8216;al meh &#x1E6F;uk&ucirc; &#8216;w&#333;&#x1E0F; tw&#333;s&icirc;f&ucirc; s&#257;r&acirc; k&#257;l-r&#333;&#8217;&#353; l&#257;&#x1E25;&#335;l&icirc; w&#601;&#x1E35;&#257;l-l&#275;&#x1E07;&#257;&#x1E07; da&ucirc;&#257;y: </P>
<P>6&nbsp;mikaf-re&#x1E21;el w&#601;&#8216;a&#x1E0F;-r&#333;&#8217;&#353; &#8217;&ecirc;n-bw&#333; m&#601;&#x1E6F;&#333;m pe&#x1E63;<sup>a</sup>&#8216; w&#601;&#x1E25;ab&ucirc;r&acirc; &ucirc;mak&acirc; &#x1E6D;&#601;r&icirc;y&acirc; l&#333;&#8217;-z&#333;r&ucirc; w&#601;l&#333;&#8217; &#x1E25;ub&#257;&#353;&ucirc; w&#601;l&#333;&#8217; ruk&#601;&#x1E35;&acirc; ba&#353;&#353;&#257;men: </P>
<P>7&nbsp;&#8217;ar&#601;&#x1E63;&#601;&#x1E35;em &#353;&#601;m&#257;m&acirc; &#8216;&#257;r&ecirc;&#x1E35;em &#347;&#601;rufw&#333;&#x1E6F; &#8217;&#275;&#353; &#8217;a&#x1E0F;&#601;ma&#x1E6F;&#601;&#x1E35;em l&#601;ne&#x1E21;&#601;d&#601;&#x1E35;em z&#257;r&icirc;m &#8217;&#333;&#x1E35;&#601;l&icirc;m &#8217;&#333;&#x1E6F;&#257;h &ucirc;&#353;&#601;m&#257;m&acirc; k&#601;mah&#601;p&#275;&#x1E35;a&#x1E6F; z&#257;r&icirc;m: </P>
<P>8&nbsp;w&#601;nw&#333;&#x1E6F;&#601;r&acirc; &#x1E07;a&#x1E6F;-&#x1E63;&icirc;yw&#333;n k&#601;suk&acirc; &#x1E07;&#601;&#x1E35;&#257;rem kim&#601;l&ucirc;n&acirc; &#x1E07;&#601;miq&#601;&#353;&acirc; k&#601;&#8216;&icirc;r n&#601;&#x1E63;&ucirc;r&acirc;: </P>
<P>9&nbsp;l&ucirc;l&ecirc; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; hw&#333;&#x1E6F;&icirc;r l&#257;n&ucirc; &#347;&#257;r&icirc;&#x1E0F; kim&#601;&#8216;&#257;&#x1E6D; kis&#601;&#x1E0F;&#333;m h&#257;y&icirc;n&ucirc; l<sup>a</sup>&#8216;&#259;m&#333;r&acirc; d&#257;m&icirc;n&ucirc;: s</P>
<P>10&nbsp;&#353;im&#601;&#8216;&ucirc; &#x1E0F;&#601;&#x1E07;ar-y&#601;hw&acirc; q&#601;&#x1E63;&icirc;n&ecirc; s&#601;&#x1E0F;&#333;m ha&#8217;&#259;z&icirc;n&ucirc; tw&#333;ra&#x1E6F; &#8217;&#277;l&#333;h&ecirc;n&ucirc; &#8216;am &#8216;&#259;m&#333;r&acirc;: </P>
<P>11&nbsp;l&#257;mm&acirc;-ll&icirc; r&#333;&#x1E07;-zi&#x1E07;&#601;&#x1E25;&ecirc;&#x1E35;em y&#333;&#8217;mar y&#601;hw&acirc; &#347;&#257;&#x1E07;<sup>a</sup>&#8216;&#601;t&icirc; &#8216;&#333;lw&#333;&#x1E6F; &#8217;&ecirc;l&icirc;m w&#601;&#x1E25;&#275;le&#x1E07; m&#601;r&icirc;&#8217;&icirc;m w&#601;&#x1E0F;am p&#257;r&icirc;m &ucirc;&#x1E35;&#601;&#x1E07;&#257;&#347;&icirc;m w&#601;&#8216;at&ucirc;&#x1E0F;&icirc;m l&#333;&#8217; &#x1E25;&#257;f&#257;&#x1E63;&#601;t&icirc;: </P>
<P>12&nbsp;k&icirc; &#x1E6F;&#257;&#x1E07;&#333;&#8217;&ucirc; l&#275;r&#257;&#8217;w&#333;&#x1E6F; p&#257;n&#257;y m&icirc;-&#x1E07;iqq&#275;&#353; z&#333;&#8217;&#x1E6F; m&icirc;ye&#x1E0F;&#601;&#x1E35;em r&#601;m&#333;s &#x1E25;&#259;&#x1E63;&#275;r&#257;y: </P>
<P>13&nbsp;l&#333;&#8217; &#x1E6F;w&#333;s&icirc;f&ucirc; h&#257;&#x1E07;&icirc;&#8217; min&#601;&#x1E25;a&#x1E6F;-&#353;&#257;w&#601;&#8217; q&#601;&#x1E6D;&#333;re&#x1E6F; tw&#333;&#8216;&#275;&#x1E07;&acirc; h&icirc;&#8217; l&icirc; &#x1E25;&#333;&#x1E0F;e&#353; w&#601;&#353;ab&#257;&#x1E6F; q&#601;r&#333;&#8217; miq&#601;r&#257;&#8217; l&#333;&#8217;-&#8217;&ucirc;&#x1E35;al &#8217;&#257;wen w<sup>a</sup>&#8216;&#259;&#x1E63;&#257;r&acirc;: </P>
<P>14&nbsp;&#x1E25;&#257;&#x1E0F;&#601;&#353;&ecirc;&#x1E35;em &ucirc;mw&#333;&#8216;&#259;&#x1E0F;&ecirc;&#x1E35;em &#347;&#257;n&#601;&#8217;&acirc; naf&#601;&#353;&icirc; h&#257;y&ucirc; &#8216;&#257;lay l&#257;&#x1E6D;&#333;r<sup>a</sup>&#x1E25; nil&#601;&#8217;&ecirc;&#x1E6F;&icirc; n&#601;&#347;&#333;&#8217;: </P>
<P>15&nbsp;&ucirc;&#x1E07;&#601;f&#257;ri&#347;&#601;&#x1E35;em kap&ecirc;&#x1E35;em &#8217;<sup>a</sup>&#8216;&#601;l&icirc;m &#8216;&ecirc;nay mikem gam k&icirc;-&#x1E6F;ar&#601;b&ucirc; &#x1E6F;&#601;fill&acirc; &#8217;&ecirc;nenn&icirc; &#353;&#333;m&#275;&#8216;a y&#601;&#x1E0F;&ecirc;&#x1E35;em d&#257;m&icirc;m m&#257;l&#275;&#8217;&ucirc;: </P>
<P>16&nbsp;r<sup>a</sup>&#x1E25;&#259;&#x1E63;&ucirc; hizzak&ucirc; h&#257;s&icirc;r&ucirc; r&#333;&#8216;a m<sup>a</sup>&#8216;al&#601;l&ecirc;&#x1E35;em minne&#x1E21;e&#x1E0F; &#8216;&ecirc;n&#257;y &#x1E25;i&#x1E0F;&#601;l&ucirc; h&#257;r&#275;&#8216;a: </P>
<P>17&nbsp;lim&#601;&#x1E0F;&ucirc; h&ecirc;&#x1E6D;&#275;&#x1E07; dir&#601;&#353;&ucirc; mi&#353;&#601;p&#257;&#x1E6D; &#8217;a&#353;&#353;&#601;r&ucirc; &#x1E25;&#257;mw&#333;&#x1E63; &#353;if&#601;&#x1E6D;&ucirc; y&#257;&#x1E6F;w&#333;m r&icirc;&#x1E07;&ucirc; &#8217;al&#601;m&#257;n&acirc;: s</P>
<P>18&nbsp;l&#601;&#x1E35;&ucirc;-n&#257;&#8217; w&#601;ni&ucirc;&#257;&#x1E35;&#601;&#x1E25;&acirc; y&#333;&#8217;mar y&#601;hw&acirc; &#8217;im-yih&#601;y&ucirc; &#x1E25;&#259;&#x1E6D;&#257;&#8217;&ecirc;&#x1E35;em ka&#353;&#353;&#257;n&icirc;m ka&#353;&#353;ele&#x1E21; yal&#601;b&icirc;n&ucirc; &#8217;im-ya&#8217;&#601;d&icirc;m&ucirc; &#x1E35;atw&#333;l&#257;&#8216; ka&#x1E63;&#x1E63;emer yih&#601;y&ucirc;: </P>
<P>19&nbsp;&#8217;im-t&#333;&#8217;&#x1E07;&ucirc; &ucirc;&#353;&#601;m<sup>a</sup>&#8216;&#601;tem &#x1E6D;&ucirc;&#x1E07; h&#257;&#8217;&#257;re&#x1E63; t&#333;&#8217;&#x1E35;&#275;l&ucirc;: </P>
<P>20&nbsp;w&#601;&#8217;im-t&#601;m&#257;&#8217;&#259;n&ucirc; &ucirc;m&#601;r&icirc;&#x1E6F;em &#x1E25;ere&#x1E07; t&#601;&#8217;uk&#601;l&ucirc; k&icirc; p&icirc; y&#601;hw&acirc; dib&#275;r: s</P>
<P>21&nbsp;&#8217;&ecirc;&#x1E35;&acirc; h&#257;y&#601;&#x1E6F;&acirc; l&#601;zw&#333;n&acirc; qir&#601;y&acirc; ne&#8217;&#277;m&#257;n&acirc; m&#601;l&#275;&#8217;&#259;&#x1E6F;&icirc; mi&#353;&#601;p&#257;&#x1E6D; &#x1E63;e&#x1E0F;eq y&#257;l&icirc;n b&#257;h w&#601;&#8216;at&acirc; m&#601;ra&#x1E63;&#x1E63;&#601;&#x1E25;&icirc;m: </P>
<P>22&nbsp;kas&#601;p&#275;&#x1E35;&#601; h&#257;y&acirc; l&#601;s&icirc;&#x1E21;&icirc;m s&#257;&#x1E07;&#601;&#8217;&#275;&#x1E35;&#601; m&acirc;&ucirc;l bamm&#257;yim: </P>
<P>23&nbsp;&#347;&#257;rayi&#x1E35;&#601; sw&#333;r&#601;r&icirc;m w&#601;&#x1E25;a&#x1E07;&#601;r&ecirc; gann&#257;&#x1E07;&icirc;m kullw&#333; &#8217;&#333;h&#275;&#x1E07; &#353;&#333;&#x1E25;a&#x1E0F; w&#601;r&#333;&#x1E0F;&#275;f &#353;al&#601;m&#333;n&icirc;m y&#257;&#x1E6F;w&#333;m l&#333;&#8217; yi&#353;&#601;p&#333;&#x1E6D;&ucirc; w&#601;r&icirc;&#x1E07; &#8217;al&#601;m&#257;n&acirc; l&#333;&#8217;-y&#257;&#x1E07;w&#333;&#8217; &#8217;&#259;l&ecirc;hem: f</P>
<P>24&nbsp;l&#257;&#x1E35;&#275;n n&#601;&#8217;um h&#257;&#8217;&#257;&#x1E0F;w&#333;n y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#259;&#x1E07;&icirc;r yi&#347;&#601;r&#257;&#8217;&#275;l hw&#333;y &#8217;enn&#257;&#x1E25;&#275;m mi&#x1E63;&#x1E63;&#257;ray w&#601;&#8217;inn&#257;q&#601;m&acirc; m&#275;&#8217;w&#333;y&#601;&#x1E07;&#257;y: </P>
<P>25&nbsp;w&#601;&#8217;&#257;&#353;&icirc;&#x1E07;&acirc; y&#257;&#x1E0F;&icirc; &#8216;&#257;layi&#x1E35;&#601; w&#601;&#8217;e&#x1E63;&#601;r&#333;f kab&#333;r s&icirc;&#x1E21;&#257;yi&#x1E35;&#601; w&#601;&#8217;&#257;s&icirc;r&acirc; k&#257;l-b&#601;&#x1E0F;&icirc;l&#257;yi&#x1E35;&#601;: </P>
<P>26&nbsp;w&#601;&#8217;&#257;&#353;&icirc;&#x1E07;&acirc; &#353;&#333;f&#601;&#x1E6D;ayi&#x1E35;&#601; k&#601;&#x1E07;&#257;ri&#8217;&#353;&#333;n&acirc; w&#601;y&#333;&#8216;&#259;&#x1E63;ayi&#x1E35;&#601; k&#601;&#x1E07;at&#601;&#x1E25;ill&acirc; &#8217;<sup>a</sup>&#x1E25;&#259;r&ecirc;-&#x1E35;&#275;n yiqq&#257;r&#275;&#8217; l&#257;&#x1E35;&#601; &#8216;&icirc;r ha&#x1E63;&#x1E63;e&#x1E0F;eq qir&#601;y&acirc; ne&#8217;&#277;m&#257;n&acirc;: </P>
<P>27&nbsp;&#x1E63;&icirc;yw&#333;n b&#601;mi&#353;&#601;p&#257;&#x1E6D; tip&#257;&#x1E0F;eh w&#601;&#353;&#257;&#x1E07;eyh&#257; bi&#x1E63;&#601;&#x1E0F;&#257;q&acirc;: </P>
<P>28&nbsp;w&#601;&#353;e&#x1E07;er p&#333;&#353;&#601;&#8216;&icirc;m w&#601;&#x1E25;a&#x1E6D;&#x1E6D;&#257;&#8217;&icirc;m y<sup>a</sup>&#x1E25;&#601;d&#257;w w&#601;&#8216;&#333;z&#601;&#x1E07;&ecirc; y&#601;hw&acirc; yi&#x1E35;&#601;l&ucirc;: </P>
<P>29&nbsp;k&icirc; y&#275;&#x1E07;&#333;&#353;&ucirc; m&#275;&#8217;&ecirc;l&icirc;m &#8217;&#259;&#353;er &#x1E25;&#259;ma&#x1E0F;&#601;tem w&#601;&#x1E6F;<sup>a</sup>&#x1E25;&#601;p&#601;r&ucirc; m&#275;hagannw&#333;&#x1E6F; &#8217;&#259;&#353;er b&#601;&#x1E25;ar&#601;tem: </P>
<P>30&nbsp;k&icirc; &#x1E6F;ih&#601;y&ucirc; k&#601;&#8217;&#275;l&acirc; n&#333;&#x1E07;ele&#x1E6F; &#8216;&#257;leh&#257; &ucirc;&#x1E35;&#601;&#x1E21;ann&acirc; &#8217;&#259;&#353;er-mayim &#8217;&ecirc;n l&#257;h: </P>
<P>31&nbsp;w&#601;h&#257;y&acirc; he&#x1E25;&#257;s&#333;n lin&#601;&#8216;&#333;re&#x1E6F; &ucirc;f&#333;&#8216;&#259;lw&#333; l&#601;n&icirc;&#x1E63;w&#333;&#x1E63; &ucirc;&#x1E07;&#257;&#8216;&#259;r&ucirc; &#353;&#601;n&ecirc;hem y<sup>a</sup>&#x1E25;&#601;d&#257;w w&#601;&#8217;&ecirc;n m&#601;&#x1E35;abeh: s</P>
</TD>
</TABLE>
<P><HR>
<CENTER>
<A HREF="isa002.htm">Next: Isaiah (Yisheyah) Chapter 2</A></CENTER>
</BODY>
</HTML>
