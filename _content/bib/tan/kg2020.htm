<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Kings (2 Melakhim): 2 Kings (2 Melakhim) Chapter 20</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg2020">Polyglot</A>&nbsp;
<A HREF="../kjv/kg2020">KJV</A>&nbsp;
<A HREF="../sep/kg2020">Sep</A>&nbsp;
<A HREF="../vul/kg2020">Vul</A>&nbsp;

<BR>
<BR><A HREF="kg2">2 Kings (2 Melakhim) Index</A><BR>
&nbsp;
<A HREF="kg2019">Previous</A>&nbsp;
<A HREF="kg2021">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Kings (2 Melakhim) Chapter 20</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בַּיָּמִ֣ים הָהֵ֔ם חָלָ֥ה חִזְקִיָּ֖הוּ לָמ֑וּת וַיָּבֹ֣א אֵ֠לָיו יְשַׁעְיָ֨הוּ בֶן־אָמ֜וֹץ הַנָּבִ֗יא וַיֹּ֨אמֶר אֵלָ֜יו כֹּֽה־אָמַ֤ר יְהוָה֙ צַ֣ו לְבֵיתֶ֔ךָ כִּ֛י מֵ֥ת אַתָּ֖ה וְלֹ֥א תִֽחְיֶֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּסֵּ֥ב אֶת־פָּנָ֖יו אֶל־הַקִּ֑יר וַיִּ֨תְפַּלֵּ֔ל אֶל־יְהוָ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אָנָּ֣ה יְהוָ֗ה זְכָר־נָ֞א אֵ֣ת אֲשֶׁ֧ר הִתְהַלַּ֣כְתִּי לְפָנֶ֗יךָ בֶּֽאֱמֶת֙ וּבְלֵבָ֣ב שָׁלֵ֔ם וְהַטּ֥וֹב בְּעֵינֶ֖יךָ עָשִׂ֑יתִי וַיֵּ֥בְךְּ חִזְקִיָּ֖הוּ בְּכִ֥י גָדֽוֹל׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְהִ֣י יְשַׁעְיָ֔הוּ לֹ֣א יָצָ֔א <font color="brown">העיר</font> <font color="blue">חָצֵ֖ר</font> הַתִּֽיכֹנָ֑ה וּדְבַר־יְהוָ֔ה הָיָ֥ה אֵלָ֖יו לֵאמֹֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;שׁ֣וּב וְאָמַרְתָּ֞ אֶל־חִזְקִיָּ֣הוּ נְגִיד־עַמִּ֗י כֹּֽה־אָמַ֤ר יְהוָה֙ אֱלֹהֵי֙ דָּוִ֣ד אָבִ֔יךָ שָׁמַ֙עְתִּי֙ אֶת־תְּפִלָּתֶ֔ךָ רָאִ֖יתִי אֶת־דִּמְעָתֶ֑ךָ הִנְנִי֙ רֹ֣פֶא לָ֔ךְ בַּיּוֹם֙ הַשְּׁלִישִׁ֔י תַּעֲלֶ֖ה בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהֹסַפְתִּ֣י עַל־יָמֶ֗יךָ חֲמֵ֤שׁ עֶשְׂרֵה֙ שָׁנָ֔ה וּמִכַּ֤ף מֶֽלֶךְ־אַשּׁוּר֙ אַצִּ֣ילְךָ֔ וְאֵ֖ת הָעִ֣יר הַזֹּ֑את וְגַנּוֹתִי֙ עַל־הָעִ֣יר הַזֹּ֔את לְמַֽעֲנִ֔י וּלְמַ֖עַן דָּוִ֥ד עַבְדִּֽי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֣אמֶר יְשַֽׁעְיָ֔הוּ קְח֖וּ דְּבֶ֣לֶת תְּאֵנִ֑ים וַיִּקְח֛וּ וַיָּשִׂ֥ימוּ עַֽל־הַשְּׁחִ֖ין וַיֶּֽחִי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֤אמֶר חִזְקִיָּ֙הוּ֙ אֶֽל־יְשַׁעְיָ֔הוּ מָ֣ה א֔וֹת כִּֽי־יִרְפָּ֥א יְהוָ֖ה לִ֑י וְעָלִ֛יתִי בַּיּ֥וֹם הַשְּׁלִישִׁ֖י בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֣אמֶר יְשַׁעְיָ֗הוּ זֶה־לְּךָ֤ הָאוֹת֙ מֵאֵ֣ת יְהוָ֔ה כִּ֚י יַעֲשֶׂ֣ה יְהוָ֔ה אֶת־הַדָּבָ֖ר אֲשֶׁ֣ר דִּבֵּ֑ר הָלַ֤ךְ הַצֵּל֙ עֶ֣שֶׂר מַֽעֲל֔וֹת אִם־יָשׁ֖וּב עֶ֥שֶׂר מַעֲלֽוֹת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֙אמֶר֙ יְחִזְקִיָּ֔הוּ נָקֵ֣ל לַצֵּ֔ל לִנְט֖וֹת עֶ֣שֶׂר מַעֲל֑וֹת לֹ֣א כִ֔י יָשׁ֥וּב הַצֵּ֛ל אֲחֹרַנִּ֖ית עֶ֥שֶׂר מַעֲלֽוֹת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּקְרָ֛א יְשַׁעְיָ֥הוּ הַנָּבִ֖יא אֶל־יְהוָ֑ה וַיָּ֣שֶׁב אֶת־הַצֵּ֗ל בַּֽ֠מַּעֲלוֹת אֲשֶׁ֨ר יָרְדָ֜ה בְּמַעֲל֥וֹת אָחָ֛ז אֲחֹֽרַנִּ֖ית עֶ֥שֶׂר מַעֲלֽוֹת׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בָּעֵ֣ת הַהִ֡יא שָׁלַ֡ח בְּרֹאדַ֣ךְ בַּ֠לְאֲדָן בֶּֽן־בַּלְאֲדָ֧ן מֶֽלֶךְ־בָּבֶ֛ל סְפָרִ֥ים וּמִנְחָ֖ה אֶל־חִזְקִיָּ֑הוּ כִּ֣י שָׁמַ֔ע כִּ֥י חָלָ֖ה חִזְקִיָּֽהוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיִּשְׁמַ֣ע עֲלֵיהֶם֮ חִזְקִיָּהוּ֒ וַיַּרְאֵ֣ם אֶת־כָּל־בֵּ֣ית נְכֹתֹ֡ה<font color="red"><sup>q</font></sup> אֶת־הַכֶּסֶף֩ וְאֶת־הַזָּהָ֨ב וְאֶת־הַבְּשָׂמִ֜ים וְאֵ֣ת׀ שֶׁ֣מֶן הַטּ֗וֹב וְאֵת֙ בֵּ֣ית כֵּלָ֔יו וְאֵ֛ת כָּל־אֲשֶׁ֥ר נִמְצָ֖א בְּאֽוֹצְרֹתָ֑יו לֹֽא־הָיָ֣ה דָבָ֗ר אֲ֠שֶׁר לֹֽא־הֶרְאָ֧ם חִזְקִיָּ֛הוּ בְּבֵית֖וֹ וּבְכָל־מֶמְשַׁלְתּֽוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיָּבֹא֙ יְשַֽׁעְיָ֣הוּ הַנָּבִ֔יא אֶל־הַמֶּ֖לֶךְ חִזְקִיָּ֑הוּ וַיֹּ֨אמֶר אֵלָ֜יו מָ֥ה אָמְר֣וּ׀ הָאֲנָשִׁ֣ים הָאֵ֗לֶּה וּמֵאַ֙יִן֙ יָבֹ֣אוּ אֵלֶ֔יךָ וַיֹּ֙אמֶר֙ חִזְקִיָּ֔הוּ מֵאֶ֧רֶץ רְחוֹקָ֛ה בָּ֖אוּ מִבָּבֶֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֕אמֶר מָ֥ה רָא֖וּ בְּבֵיתֶ֑ךָ וַיֹּ֣אמֶר חִזְקִיָּ֗הוּ אֵ֣ת כָּל־אֲשֶׁ֤ר בְּבֵיתִי֙ רָא֔וּ לֹא־הָיָ֥ה דָבָ֛ר אֲשֶׁ֥ר לֹֽא־הִרְאִיתִ֖ם בְּאֹצְרֹתָֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֥אמֶר יְשַׁעְיָ֖הוּ אֶל־חִזְקִיָּ֑הוּ שְׁמַ֖ע דְּבַר־יְהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הִנֵּה֮ יָמִ֣ים בָּאִים֒ וְנִשָּׂ֣א׀ כָּל־אֲשֶׁ֣ר בְּבֵיתֶ֗ךָ וַאֲשֶׁ֨ר אָצְר֧וּ אֲבֹתֶ֛יךָ עַד־הַיּ֥וֹם הַזֶּ֖ה בָּבֶ֑לָה לֹֽא־יִוָּתֵ֥ר דָּבָ֖ר אָמַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּמִבָּנֶ֜יךָ אֲשֶׁ֨ר יֵצְא֧וּ מִמְּךָ֛ אֲשֶׁ֥ר תּוֹלִ֖יד <font color="brown">יקח</font> <font color="blue">יִקָּ֑חוּ</font> וְהָיוּ֙ סָֽרִיסִ֔ים בְּהֵיכַ֖ל מֶ֥לֶךְ בָּבֶֽל׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּ֤אמֶר חִזְקִיָּ֙הוּ֙ אֶֽל־יְשַֽׁעְיָ֔הוּ ט֥וֹב דְּבַר־יְהוָ֖ה אֲשֶׁ֣ר דִּבַּ֑רְתָּ וַיֹּ֕אמֶר הֲל֛וֹא אִם־שָׁל֥וֹם וֶאֱמֶ֖ת יִהְיֶ֥ה בְיָמָֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְיֶ֨תֶר דִּבְרֵ֤י חִזְקִיָּ֙הוּ֙ וְכָל־גְּב֣וּרָת֔וֹ וַאֲשֶׁ֣ר עָשָׂ֗ה אֶת־הַבְּרֵכָה֙ וְאֶת־הַתְּעָלָ֔ה וַיָּבֵ֥א אֶת־הַמַּ֖יִם הָעִ֑ירָה הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּשְׁכַּ֥ב חִזְקִיָּ֖הוּ עִם־אֲבֹתָ֑יו וַיִּמְלֹ֛ךְ מְנַשֶּׁ֥ה בְנ֖וֹ תַּחְתָּֽיו׃ פ</P>
</TD>
<TD WIDTH="50%">
<P>1&nbsp;bayy&#257;m&icirc;m h&acirc;&#275;m &#x1E25;&#257;l&acirc; &#x1E25;iz&#601;q&icirc;y&acirc;&ucirc; l&#257;m&ucirc;&#x1E6F; wayy&#257;&#x1E07;&#333;&#8217; &#8217;&#275;l&#257;yw y&#601;&#353;<sup>a</sup>&#8216;&#601;y&acirc;&ucirc; &#x1E07;en-&#8217;&#257;mw&#333;&#x1E63; hann&#257;&#x1E07;&icirc;&#8217; wayy&#333;&#8217;mer &#8217;&#275;l&#257;yw k&#333;h-&#8217;&#257;mar y&#601;hw&acirc; &#x1E63;aw l&#601;&#x1E07;&ecirc;&#x1E6F;e&#x1E35;&#257; k&icirc; m&#275;&#x1E6F; &#8217;at&acirc; w&#601;l&#333;&#8217; &#x1E6F;i&#x1E25;&#601;yeh: </P>
<P>2&nbsp;wayyass&#275;&#x1E07; &#8217;e&#x1E6F;-p&#257;n&#257;yw &#8217;el-haqq&icirc;r wayyi&#x1E6F;&#601;pall&#275;l &#8217;el-y&#601;hw&acirc; l&#275;&#8217;m&#333;r: </P>
<P>3&nbsp;&#8217;&#257;nn&acirc; y&#601;hw&acirc; z&#601;&#x1E35;&#257;r-n&#257;&#8217; &#8217;&#275;&#x1E6F; &#8217;&#259;&#353;er hi&#x1E6F;&#601;halla&#x1E35;&#601;t&icirc; l&#601;f&#257;ney&#x1E35;&#257; be&#8217;&#277;me&#x1E6F; &ucirc;&#x1E07;&#601;l&#275;&#x1E07;&#257;&#x1E07; &#353;&#257;l&#275;m w&#601;ha&#x1E6D;&#x1E6D;w&#333;&#x1E07; b&#601;&#8216;&ecirc;ney&#x1E35;&#257; &#8216;&#257;&#347;&icirc;&#x1E6F;&icirc; wayy&#275;&#x1E07;&#601;&#x1E35;&#x1E35;&#601; &#x1E25;iz&#601;q&icirc;y&acirc;&ucirc; b&#601;&#x1E35;&icirc; &#x1E21;&#257;&#x1E0F;w&#333;l: s</P>
<P>4&nbsp;way&#601;h&icirc; y&#601;&#353;<sup>a</sup>&#8216;&#601;y&acirc;&ucirc; l&#333;&#8217; y&#257;&#x1E63;&#257;&#8217; <font color="brown">h&#257;&#8216;&icirc;r</font> <font color="blue">&#x1E25;&#257;&#x1E63;&#275;r</font> hat&icirc;&#x1E35;&#333;n&acirc; &ucirc;&#x1E0F;&#601;&#x1E07;ar-y&#601;hw&acirc; h&#257;y&acirc; &#8217;&#275;l&#257;yw l&#275;&#8217;m&#333;r: </P>
<P>5&nbsp;&#353;&ucirc;&#x1E07; w&#601;&#8217;&#257;mar&#601;t&#257; &#8217;el-&#x1E25;iz&#601;q&icirc;y&acirc;&ucirc; n&#601;&#x1E21;&icirc;&#x1E0F;-&#8216;amm&icirc; k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; d&#257;wi&#x1E0F; &#8217;&#257;&#x1E07;&icirc;&#x1E35;&#257; &#353;&#257;m<sup>a</sup>&#8216;&#601;t&icirc; &#8217;e&#x1E6F;-t&#601;fill&#257;&#x1E6F;e&#x1E35;&#257; r&#257;&#8217;&icirc;&#x1E6F;&icirc; &#8217;e&#x1E6F;-dim&#601;&#8216;&#257;&#x1E6F;e&#x1E35;&#257; hin&#601;n&icirc; r&#333;fe&#8217; l&#257;&#x1E35;&#601; bayyw&#333;m ha&#353;&#353;&#601;l&icirc;&#353;&icirc; t<sup>a</sup>&#8216;&#259;leh b&ecirc;&#x1E6F; y&#601;hw&acirc;: </P>
<P>6&nbsp;w&#601;h&#333;saf&#601;t&icirc; &#8216;al-y&#257;mey&#x1E35;&#257; &#x1E25;&#259;m&#275;&#353; &#8216;e&#347;&#601;r&#275;h &#353;&#257;n&acirc; &ucirc;mikaf mele&#x1E35;&#601;-&#8217;a&#353;&#353;&ucirc;r &#8217;a&#x1E63;&#x1E63;&icirc;l&#601;&#x1E35;&#257; w&#601;&#8217;&#275;&#x1E6F; h&#257;&#8216;&icirc;r hazz&#333;&#8217;&#x1E6F; w&#601;&#x1E21;annw&#333;&#x1E6F;&icirc; &#8216;al-h&#257;&#8216;&icirc;r hazz&#333;&#8217;&#x1E6F; l&#601;m<sup>a</sup>&#8216;&#259;n&icirc; &ucirc;l&#601;m<sup>a</sup>&#8216;an d&#257;wi&#x1E0F; &#8216;a&#x1E07;&#601;d&icirc;: </P>
<P>7&nbsp;wayy&#333;&#8217;mer y&#601;&#353;<sup>a</sup>&#8216;&#601;y&acirc;&ucirc; q&#601;&#x1E25;&ucirc; d&#601;&#x1E07;ele&#x1E6F; t&#601;&#8217;&#275;n&icirc;m wayyiq&#601;&#x1E25;&ucirc; wayy&#257;&#347;&icirc;m&ucirc; &#8216;al-ha&#353;&#353;&#601;&#x1E25;&icirc;n wayye&#x1E25;&icirc;: </P>
<P>8&nbsp;wayy&#333;&#8217;mer &#x1E25;iz&#601;q&icirc;y&acirc;&ucirc; &#8217;el-y&#601;&#353;<sup>a</sup>&#8216;&#601;y&acirc;&ucirc; m&acirc; &#8217;w&#333;&#x1E6F; k&icirc;-yir&#601;p&#257;&#8217; y&#601;hw&acirc; l&icirc; w&#601;&#8216;&#257;l&icirc;&#x1E6F;&icirc; bayyw&#333;m ha&#353;&#353;&#601;l&icirc;&#353;&icirc; b&ecirc;&#x1E6F; y&#601;hw&acirc;: </P>
<P>9&nbsp;wayy&#333;&#8217;mer y&#601;&#353;<sup>a</sup>&#8216;&#601;y&acirc;&ucirc; zeh-ll&#601;&#x1E35;&#257; h&#257;&#8217;w&#333;&#x1E6F; m&#275;&#8217;&#275;&#x1E6F; y&#601;hw&acirc; k&icirc; y<sup>a</sup>&#8216;&#259;&#347;eh y&#601;hw&acirc; &#8217;e&#x1E6F;-had&#257;&#x1E07;&#257;r &#8217;&#259;&#353;er dib&#275;r h&#257;la&#x1E35;&#601; ha&#x1E63;&#x1E63;&#275;l &#8216;e&#347;er m<sup>a</sup>&#8216;&#259;lw&#333;&#x1E6F; &#8217;im-y&#257;&#353;&ucirc;&#x1E07; &#8216;e&#347;er m<sup>a</sup>&#8216;&#259;lw&#333;&#x1E6F;: </P>
<P>10&nbsp;wayy&#333;&#8217;mer y&#601;&#x1E25;iz&#601;q&icirc;y&acirc;&ucirc; n&#257;q&#275;l la&#x1E63;&#x1E63;&#275;l lin&#601;&#x1E6D;w&#333;&#x1E6F; &#8216;e&#347;er m<sup>a</sup>&#8216;&#259;lw&#333;&#x1E6F; l&#333;&#8217; &#x1E35;&icirc; y&#257;&#353;&ucirc;&#x1E07; ha&#x1E63;&#x1E63;&#275;l &#8217;&#259;&#x1E25;&#333;rann&icirc;&#x1E6F; &#8216;e&#347;er m<sup>a</sup>&#8216;&#259;lw&#333;&#x1E6F;: </P>
<P>11&nbsp;wayyiq&#601;r&#257;&#8217; y&#601;&#353;<sup>a</sup>&#8216;&#601;y&acirc;&ucirc; hann&#257;&#x1E07;&icirc;&#8217; &#8217;el-y&#601;hw&acirc; wayy&#257;&#353;e&#x1E07; &#8217;e&#x1E6F;-ha&#x1E63;&#x1E63;&#275;l bamm<sup>a</sup>&#8216;&#259;lw&#333;&#x1E6F; &#8217;&#259;&#353;er y&#257;r&#601;&#x1E0F;&acirc; b&#601;m<sup>a</sup>&#8216;&#259;lw&#333;&#x1E6F; &#8217;&#257;&#x1E25;&#257;z &#8217;&#259;&#x1E25;&#333;rann&icirc;&#x1E6F; &#8216;e&#347;er m<sup>a</sup>&#8216;&#259;lw&#333;&#x1E6F;: f</P>
<P>12&nbsp;b&#257;&#8216;&#275;&#x1E6F; hah&icirc;&#8217; &#353;&#257;l<sup>a</sup>&#x1E25; b&#601;r&#333;&#8217;&#x1E0F;a&#x1E35;&#601; bal&#601;&#8217;&#259;&#x1E0F;&#257;n ben-bal&#601;&#8217;&#259;&#x1E0F;&#257;n mele&#x1E35;&#601;-b&#257;&#x1E07;el s&#601;f&#257;r&icirc;m &ucirc;min&#601;&#x1E25;&acirc; &#8217;el-&#x1E25;iz&#601;q&icirc;y&acirc;&ucirc; k&icirc; &#353;&#257;m<sup>a</sup>&#8216; k&icirc; &#x1E25;&#257;l&acirc; &#x1E25;iz&#601;q&icirc;y&acirc;&ucirc;: </P>
<P>13&nbsp;wayyi&#353;&#601;m<sup>a</sup>&#8216; &#8216;&#259;l&ecirc;hem &#x1E25;iz&#601;q&icirc;y&acirc;&ucirc; wayyar&#601;&#8217;&#275;m &#8217;e&#x1E6F;-k&#257;l-b&ecirc;&#x1E6F; n&#601;&#x1E35;&#333;&#x1E6F;&#333;h<font color="red"><sup>q</font></sup> &#8217;e&#x1E6F;-hakesef w&#601;&#8217;e&#x1E6F;-hazz&acirc;&#257;&#x1E07; w&#601;&#8217;e&#x1E6F;-hab&#601;&#347;&#257;m&icirc;m w&#601;&#8217;&#275;&#x1E6F;| &#353;emen ha&#x1E6D;&#x1E6D;w&#333;&#x1E07; w&#601;&#8217;&#275;&#x1E6F; b&ecirc;&#x1E6F; k&#275;l&#257;yw w&#601;&#8217;&#275;&#x1E6F; k&#257;l-&#8217;&#259;&#353;er nim&#601;&#x1E63;&#257;&#8217; b&#601;&#8217;w&#333;&#x1E63;&#601;r&#333;&#x1E6F;&#257;yw l&#333;&#8217;-h&#257;y&acirc; &#x1E0F;&#257;&#x1E07;&#257;r &#8217;&#259;&#353;er l&#333;&#8217;-her&#601;&#8217;&#257;m &#x1E25;iz&#601;q&icirc;y&acirc;&ucirc; b&#601;&#x1E07;&ecirc;&#x1E6F;w&#333; &ucirc;&#x1E07;&#601;&#x1E35;&#257;l-mem&#601;&#353;al&#601;tw&#333;: </P>
<P>14&nbsp;wayy&#257;&#x1E07;&#333;&#8217; y&#601;&#353;<sup>a</sup>&#8216;&#601;y&acirc;&ucirc; hann&#257;&#x1E07;&icirc;&#8217; &#8217;el-hammele&#x1E35;&#601; &#x1E25;iz&#601;q&icirc;y&acirc;&ucirc; wayy&#333;&#8217;mer &#8217;&#275;l&#257;yw m&acirc; &#8217;&#257;m&#601;r&ucirc;| h&#257;&#8217;&#259;n&#257;&#353;&icirc;m h&#257;&#8217;&#275;lleh &ucirc;m&#275;&#8217;ayin y&#257;&#x1E07;&#333;&#8217;&ucirc; &#8217;&#275;ley&#x1E35;&#257; wayy&#333;&#8217;mer &#x1E25;iz&#601;q&icirc;y&acirc;&ucirc; m&#275;&#8217;ere&#x1E63; r&#601;&#x1E25;w&#333;q&acirc; b&#257;&#8217;&ucirc; mib&#257;&#x1E07;el: </P>
<P>15&nbsp;wayy&#333;&#8217;mer m&acirc; r&#257;&#8217;&ucirc; b&#601;&#x1E07;&ecirc;&#x1E6F;e&#x1E35;&#257; wayy&#333;&#8217;mer &#x1E25;iz&#601;q&icirc;y&acirc;&ucirc; &#8217;&#275;&#x1E6F; k&#257;l-&#8217;&#259;&#353;er b&#601;&#x1E07;&ecirc;&#x1E6F;&icirc; r&#257;&#8217;&ucirc; l&#333;&#8217;-h&#257;y&acirc; &#x1E0F;&#257;&#x1E07;&#257;r &#8217;&#259;&#353;er l&#333;&#8217;-hir&#601;&#8217;&icirc;&#x1E6F;im b&#601;&#8217;&#333;&#x1E63;&#601;r&#333;&#x1E6F;&#257;y: </P>
<P>16&nbsp;wayy&#333;&#8217;mer y&#601;&#353;<sup>a</sup>&#8216;&#601;y&acirc;&ucirc; &#8217;el-&#x1E25;iz&#601;q&icirc;y&acirc;&ucirc; &#353;&#601;m<sup>a</sup>&#8216; d&#601;&#x1E07;ar-y&#601;hw&acirc;: </P>
<P>17&nbsp;hinn&#275;h y&#257;m&icirc;m b&#257;&#8217;&icirc;m w&#601;ni&#347;&#347;&#257;&#8217;| k&#257;l-&#8217;&#259;&#353;er b&#601;&#x1E07;&ecirc;&#x1E6F;e&#x1E35;&#257; wa&#8217;&#259;&#353;er &#8217;&#257;&#x1E63;&#601;r&ucirc; &#8217;&#259;&#x1E07;&#333;&#x1E6F;ey&#x1E35;&#257; &#8216;a&#x1E0F;-hayyw&#333;m hazzeh b&#257;&#x1E07;el&acirc; l&#333;&#8217;-yi&ucirc;&#257;&#x1E6F;&#275;r d&#257;&#x1E07;&#257;r &#8217;&#257;mar y&#601;hw&acirc;: </P>
<P>18&nbsp;&ucirc;mib&#257;ney&#x1E35;&#257; &#8217;&#259;&#353;er y&#275;&#x1E63;&#601;&#8217;&ucirc; mimm&#601;&#x1E35;&#257; &#8217;&#259;&#353;er tw&#333;l&icirc;&#x1E0F; <font color="brown">yiqq&#257;&#x1E25;</font> <font color="blue">yiqq&#257;&#x1E25;&ucirc;</font> w&#601;h&#257;y&ucirc; s&#257;r&icirc;s&icirc;m b&#601;h&ecirc;&#x1E35;al mele&#x1E35;&#601; b&#257;&#x1E07;el: </P>
<P>19&nbsp;wayy&#333;&#8217;mer &#x1E25;iz&#601;q&icirc;y&acirc;&ucirc; &#8217;el-y&#601;&#353;<sup>a</sup>&#8216;&#601;y&acirc;&ucirc; &#x1E6D;w&#333;&#x1E07; d&#601;&#x1E07;ar-y&#601;hw&acirc; &#8217;&#259;&#353;er dibar&#601;t&#257; wayy&#333;&#8217;mer h&#259;lw&#333;&#8217; &#8217;im-&#353;&#257;lw&#333;m we&#8217;&#277;me&#x1E6F; yih&#601;yeh &#x1E07;&#601;y&#257;m&#257;y: </P>
<P>20&nbsp;w&#601;ye&#x1E6F;er di&#x1E07;&#601;r&ecirc; &#x1E25;iz&#601;q&icirc;y&acirc;&ucirc; w&#601;&#x1E35;&#257;l-g&#601;&#x1E07;&ucirc;r&#257;&#x1E6F;w&#333; wa&#8217;&#259;&#353;er &#8216;&#257;&#347;&acirc; &#8217;e&#x1E6F;-hab&#601;r&#275;&#x1E35;&acirc; w&#601;&#8217;e&#x1E6F;-hat&#601;&#8216;&#257;l&acirc; wayy&#257;&#x1E07;&#275;&#8217; &#8217;e&#x1E6F;-hammayim h&#257;&#8216;&icirc;r&acirc; h&#259;l&#333;&#8217;-h&#275;m k&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m l&#601;mal&#601;&#x1E35;&ecirc; y&#601;h&ucirc;&#x1E0F;&acirc;: </P>
<P>21&nbsp;wayyi&#353;&#601;ka&#x1E07; &#x1E25;iz&#601;q&icirc;y&acirc;&ucirc; &#8216;im-&#8217;&#259;&#x1E07;&#333;&#x1E6F;&#257;yw wayyim&#601;l&#333;&#x1E35;&#601; m&#601;na&#353;&#353;eh &#x1E07;&#601;nw&#333; t<sup>a</sup>&#x1E25;&#601;t&#257;yw: f</P>
</TD>
</TABLE>
<P><HR>
<CENTER>
<A HREF="kg2021">Next: 2 Kings (2 Melakhim) Chapter 21</A></CENTER>
</BODY>
</HTML>
