<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Samuel (2 Shmuel): 2 Samuel (2 Shmuel) Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa2009">Polyglot</A>&nbsp;
<A HREF="../kjv/sa2009">KJV</A>&nbsp;
<A HREF="../sep/sa2009">Sep</A>&nbsp;
<A HREF="../vul/sa2009">Vul</A>&nbsp;

<BR>
<BR><A HREF="sa2">2 Samuel (2 Shmuel) Index</A><BR>
&nbsp;
<A HREF="sa2008">Previous</A>&nbsp;
<A HREF="sa2010">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Samuel (2 Shmuel) Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֣אמֶר דָּוִ֔ד הֲכִ֣י יֶשׁ־ע֔וֹד אֲשֶׁ֥ר נוֹתַ֖ר לְבֵ֣ית שָׁא֑וּל וְאֶעֱשֶׂ֤ה עִמּוֹ֙ חֶ֔סֶד בַּעֲב֖וּר יְהוֹנָתָֽן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וּלְבֵ֨ית שָׁא֥וּל עֶ֙בֶד֙ וּשְׁמ֣וֹ צִיבָ֔א וַיִּקְרְאוּ־ל֖וֹ אֶל־דָּוִ֑ד וַיֹּ֨אמֶר הַמֶּ֧לֶךְ אֵלָ֛יו הַאַתָּ֥ה צִיבָ֖א וַיֹּ֥אמֶר עַבְדֶּֽךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֣אמֶר הַמֶּ֗לֶךְ הַאֶ֨פֶס ע֥וֹד אִישׁ֙ לְבֵ֣ית שָׁא֔וּל וְאֶעֱשֶׂ֥ה עִמּ֖וֹ חֶ֣סֶד אֱלֹהִ֑ים וַיֹּ֤אמֶר צִיבָא֙ אֶל־הַמֶּ֔לֶךְ ע֛וֹד בֵּ֥ן לִיהוֹנָתָ֖ן נְכֵ֥ה רַגְלָֽיִם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּֽאמֶר־ל֥וֹ הַמֶּ֖לֶךְ אֵיפֹ֣ה ה֑וּא וַיֹּ֤אמֶר צִיבָא֙ אֶל־הַמֶּ֔לֶךְ הִנֵּה־ה֗וּא בֵּ֛ית מָכִ֥יר בֶּן־עַמִּיאֵ֖ל בְּל֥וֹ דְבָֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּשְׁלַ֖ח הַמֶּ֣לֶךְ דָּוִ֑ד וַיִּקָּחֵ֗הוּ מִבֵּ֛ית מָכִ֥יר בֶּן־עַמִּיאֵ֖ל מִלּ֥וֹ דְבָֽר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַ֠יָּבֹא מְפִיבֹ֨שֶׁת בֶּן־יְהוֹנָתָ֤ן בֶּן־שָׁאוּל֙ אֶל־דָּוִ֔ד וַיִּפֹּ֥ל עַל־פָּנָ֖יו וַיִּשְׁתָּ֑חוּ וַיֹּ֤אמֶר דָּוִד֙ מְפִיבֹ֔שֶׁת וַיֹּ֖אמֶר הִנֵּ֥ה עַבְדֶּֽךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּאמֶר֩ ל֨וֹ דָוִ֜ד אַל־תִּירָ֗א כִּ֣י עָשֹׂה֩ אֶעֱשֶׂ֨ה עִמְּךָ֥ חֶ֙סֶד֙ בַּֽעֲבוּר֙ יְהוֹנָתָ֣ן אָבִ֔יךָ וַהֲשִׁבֹתִ֣י לְךָ֔ אֶֽת־כָּל־שְׂדֵ֖ה שָׁא֣וּל אָבִ֑יךָ וְאַתָּ֗ה תֹּ֥אכַל לֶ֛חֶם עַל־שֻׁלְחָנִ֖י תָּמִֽיד׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּשְׁתַּ֕חוּ וַיֹּ֖אמֶר מֶ֣ה עַבְדֶּ֑ךָ כִּ֣י פָנִ֔יתָ אֶל־הַכֶּ֥לֶב הַמֵּ֖ת אֲשֶׁ֥ר כָּמֽוֹנִי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּקְרָ֣א הַמֶּ֗לֶךְ אֶל־צִיבָ֛א נַ֥עַר שָׁא֖וּל וַיֹּ֣אמֶר אֵלָ֑יו כֹּל֩ אֲשֶׁ֨ר הָיָ֤ה לְשָׁאוּל֙ וּלְכָל־בֵּית֔וֹ נָתַ֖תִּי לְבֶן־אֲדֹנֶֽיךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְעָבַ֣דְתָּ לּ֣וֹ אֶֽת־הָאֲדָמָ֡ה אַתָּה֩ וּבָנֶ֨יךָ וַעֲבָדֶ֜יךָ וְהֵבֵ֗אתָ וְהָיָ֨ה לְבֶן־אֲדֹנֶ֤יךָ לֶּ֙חֶם֙ וַאֲכָל֔וֹ וּמְפִיבֹ֙שֶׁת֙ בֶּן־אֲדֹנֶ֔יךָ יֹאכַ֥ל תָּמִ֛יד לֶ֖חֶם עַל־שֻׁלְחָנִ֑י וּלְצִיבָ֗א חֲמִשָּׁ֥ה עָשָׂ֛ר בָּנִ֖ים וְעֶשְׂרִ֥ים עֲבָדִֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֤אמֶר צִיבָא֙ אֶל־הַמֶּ֔לֶךְ כְּכֹל֩ אֲשֶׁ֨ר יְצַוֶּ֜ה אֲדֹנִ֤י הַמֶּ֙לֶךְ֙ אֶת־עַבְדּ֔וֹ כֵּ֖ן יַעֲשֶׂ֣ה עַבְדֶּ֑ךָ וּמְפִיבֹ֗שֶׁת אֹכֵל֙ עַל־שֻׁלְחָנִ֔י כְּאַחַ֖ד מִבְּנֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְלִמְפִיבֹ֥שֶׁת בֵּן־קָטָ֖ן וּשְׁמ֣וֹ מִיכָ֑א וְכֹל֙ מוֹשַׁ֣ב בֵּית־צִיבָ֔א עֲבָדִ֖ים לִמְפִיבֹֽשֶׁת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּמְפִיבֹ֗שֶׁת יֹשֵׁב֙ בִּיר֣וּשָׁלִַ֔ם כִּ֣י עַל־שֻׁלְחַ֥ן הַמֶּ֛לֶךְ תָּמִ֖יד ה֣וּא אֹכֵ֑ל וְה֥וּא פִּסֵּ֖חַ שְׁתֵּ֥י רַגְלָֽיו׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer d&#257;wi&#x1E0F; h&#259;&#x1E35;&icirc; ye&#353;-&#8216;w&#333;&#x1E0F; &#8217;&#259;&#353;er nw&#333;&#x1E6F;ar l&#601;&#x1E07;&ecirc;&#x1E6F; &#353;&#257;&#8217;&ucirc;l w&#601;&#8217;e&#8216;&#277;&#347;eh &#8216;immw&#333; &#x1E25;ese&#x1E0F; b<sup>a</sup>&#8216;&#259;&#x1E07;&ucirc;r y&#601;hw&#333;n&#257;&#x1E6F;&#257;n: </P>
<P>2&nbsp;&ucirc;l&#601;&#x1E07;&ecirc;&#x1E6F; &#353;&#257;&#8217;&ucirc;l &#8216;e&#x1E07;e&#x1E0F; &ucirc;&#353;&#601;mw&#333; &#x1E63;&icirc;&#x1E07;&#257;&#8217; wayyiq&#601;r&#601;&#8217;&ucirc;-lw&#333; &#8217;el-d&#257;wi&#x1E0F; wayy&#333;&#8217;mer hammele&#x1E35;&#601; &#8217;&#275;l&#257;yw ha&#8217;at&acirc; &#x1E63;&icirc;&#x1E07;&#257;&#8217; wayy&#333;&#8217;mer &#8216;a&#x1E07;&#601;de&#x1E35;&#257;: </P>
<P>3&nbsp;wayy&#333;&#8217;mer hammele&#x1E35;&#601; ha&#8217;efes &#8216;w&#333;&#x1E0F; &#8217;&icirc;&#353; l&#601;&#x1E07;&ecirc;&#x1E6F; &#353;&#257;&#8217;&ucirc;l w&#601;&#8217;e&#8216;&#277;&#347;eh &#8216;immw&#333; &#x1E25;ese&#x1E0F; &#8217;&#277;l&#333;h&icirc;m wayy&#333;&#8217;mer &#x1E63;&icirc;&#x1E07;&#257;&#8217; &#8217;el-hammele&#x1E35;&#601; &#8216;w&#333;&#x1E0F; b&#275;n l&icirc;hw&#333;n&#257;&#x1E6F;&#257;n n&#601;&#x1E35;&#275;h ra&#x1E21;&#601;l&#257;yim: </P>
<P>4&nbsp;wayy&#333;&#8217;mer-lw&#333; hammele&#x1E35;&#601; &#8217;&ecirc;f&#333;h h&ucirc;&#8217; wayy&#333;&#8217;mer &#x1E63;&icirc;&#x1E07;&#257;&#8217; &#8217;el-hammele&#x1E35;&#601; hinn&#275;h-h&ucirc;&#8217; b&ecirc;&#x1E6F; m&#257;&#x1E35;&icirc;r ben-&#8216;amm&icirc;&#8217;&#275;l b&#601;lw&#333; &#x1E0F;&#601;&#x1E07;&#257;r: </P>
<P>5&nbsp;wayyi&#353;&#601;l<sup>a</sup>&#x1E25; hammele&#x1E35;&#601; d&#257;wi&#x1E0F; wayyiqq&#257;&#x1E25;&#275;h&ucirc; mib&ecirc;&#x1E6F; m&#257;&#x1E35;&icirc;r ben-&#8216;amm&icirc;&#8217;&#275;l millw&#333; &#x1E0F;&#601;&#x1E07;&#257;r: </P>
<P>6&nbsp;wayy&#257;&#x1E07;&#333;&#8217; m&#601;f&icirc;&#x1E07;&#333;&#353;e&#x1E6F; ben-y&#601;hw&#333;n&#257;&#x1E6F;&#257;n ben-&#353;&#257;&#8217;&ucirc;l &#8217;el-d&#257;wi&#x1E0F; wayyip&#333;l &#8216;al-p&#257;n&#257;yw wayyi&#353;&#601;t&#257;&#x1E25;&ucirc; wayy&#333;&#8217;mer d&#257;wi&#x1E0F; m&#601;f&icirc;&#x1E07;&#333;&#353;e&#x1E6F; wayy&#333;&#8217;mer hinn&#275;h &#8216;a&#x1E07;&#601;de&#x1E35;&#257;: </P>
<P>7&nbsp;wayy&#333;&#8217;mer lw&#333; &#x1E0F;&#257;wi&#x1E0F; &#8217;al-t&icirc;r&#257;&#8217; k&icirc; &#8216;&#257;&#347;&#333;h &#8217;e&#8216;&#277;&#347;eh &#8216;imm&#601;&#x1E35;&#257; &#x1E25;ese&#x1E0F; b<sup>a</sup>&#8216;&#259;&#x1E07;&ucirc;r y&#601;hw&#333;n&#257;&#x1E6F;&#257;n &#8217;&#257;&#x1E07;&icirc;&#x1E35;&#257; wah&#259;&#353;i&#x1E07;&#333;&#x1E6F;&icirc; l&#601;&#x1E35;&#257; &#8217;e&#x1E6F;-k&#257;l-&#347;&#601;&#x1E0F;&#275;h &#353;&#257;&#8217;&ucirc;l &#8217;&#257;&#x1E07;&icirc;&#x1E35;&#257; w&#601;&#8217;at&acirc; t&#333;&#8217;&#x1E35;al le&#x1E25;em &#8216;al-&#353;ul&#601;&#x1E25;&#257;n&icirc; t&#257;m&icirc;&#x1E0F;: </P>
<P>8&nbsp;wayyi&#353;&#601;t<sup>a</sup>&#x1E25;&ucirc; wayy&#333;&#8217;mer meh &#8216;a&#x1E07;&#601;de&#x1E35;&#257; k&icirc; f&#257;n&icirc;&#x1E6F;&#257; &#8217;el-hakele&#x1E07; hamm&#275;&#x1E6F; &#8217;&#259;&#353;er k&#257;mw&#333;n&icirc;: </P>
<P>9&nbsp;wayyiq&#601;r&#257;&#8217; hammele&#x1E35;&#601; &#8217;el-&#x1E63;&icirc;&#x1E07;&#257;&#8217; n<sup>a</sup>&#8216;ar &#353;&#257;&#8217;&ucirc;l wayy&#333;&#8217;mer &#8217;&#275;l&#257;yw k&#333;l &#8217;&#259;&#353;er h&#257;y&acirc; l&#601;&#353;&#257;&#8217;&ucirc;l &ucirc;l&#601;&#x1E35;&#257;l-b&ecirc;&#x1E6F;w&#333; n&#257;&#x1E6F;at&icirc; l&#601;&#x1E07;en-&#8217;&#259;&#x1E0F;&#333;ney&#x1E35;&#257;: </P>
<P>10&nbsp;w&#601;&#8216;&#257;&#x1E07;a&#x1E0F;&#601;t&#257; llw&#333; &#8217;e&#x1E6F;-h&#257;&#8217;&#259;&#x1E0F;&#257;m&acirc; &#8217;at&acirc; &ucirc;&#x1E07;&#257;ney&#x1E35;&#257; w<sup>a</sup>&#8216;&#259;&#x1E07;&#257;&#x1E0F;ey&#x1E35;&#257; w&#601;h&#275;&#x1E07;&#275;&#8217;&#x1E6F;&#257; w&#601;h&#257;y&acirc; l&#601;&#x1E07;en-&#8217;&#259;&#x1E0F;&#333;ney&#x1E35;&#257; lle&#x1E25;em wa&#8217;&#259;&#x1E35;&#257;lw&#333; &ucirc;m&#601;f&icirc;&#x1E07;&#333;&#353;e&#x1E6F; ben-&#8217;&#259;&#x1E0F;&#333;ney&#x1E35;&#257; y&#333;&#8217;&#x1E35;al t&#257;m&icirc;&#x1E0F; le&#x1E25;em &#8216;al-&#353;ul&#601;&#x1E25;&#257;n&icirc; &ucirc;l&#601;&#x1E63;&icirc;&#x1E07;&#257;&#8217; &#x1E25;&#259;mi&#353;&#353;&acirc; &#8216;&#257;&#347;&#257;r b&#257;n&icirc;m w&#601;&#8216;e&#347;&#601;r&icirc;m &#8216;&#259;&#x1E07;&#257;&#x1E0F;&icirc;m: </P>
<P>11&nbsp;wayy&#333;&#8217;mer &#x1E63;&icirc;&#x1E07;&#257;&#8217; &#8217;el-hammele&#x1E35;&#601; k&#601;&#x1E35;&#333;l &#8217;&#259;&#353;er y&#601;&#x1E63;a&ucirc;eh &#8217;&#259;&#x1E0F;&#333;n&icirc; hammele&#x1E35;&#601; &#8217;e&#x1E6F;-&#8216;a&#x1E07;&#601;dw&#333; k&#275;n y<sup>a</sup>&#8216;&#259;&#347;eh &#8216;a&#x1E07;&#601;de&#x1E35;&#257; &ucirc;m&#601;f&icirc;&#x1E07;&#333;&#353;e&#x1E6F; &#8217;&#333;&#x1E35;&#275;l &#8216;al-&#353;ul&#601;&#x1E25;&#257;n&icirc; k&#601;&#8217;<sup>a</sup>&#x1E25;a&#x1E0F; mib&#601;n&ecirc; hammele&#x1E35;&#601;: </P>
<P>12&nbsp;w&#601;lim&#601;f&icirc;&#x1E07;&#333;&#353;e&#x1E6F; b&#275;n-q&#257;&#x1E6D;&#257;n &ucirc;&#353;&#601;mw&#333; m&icirc;&#x1E35;&#257;&#8217; w&#601;&#x1E35;&#333;l mw&#333;&#353;a&#x1E07; b&ecirc;&#x1E6F;-&#x1E63;&icirc;&#x1E07;&#257;&#8217; &#8216;&#259;&#x1E07;&#257;&#x1E0F;&icirc;m lim&#601;f&icirc;&#x1E07;&#333;&#353;e&#x1E6F;: </P>
<P>13&nbsp;&ucirc;m&#601;f&icirc;&#x1E07;&#333;&#353;e&#x1E6F; y&#333;&#353;&#275;&#x1E07; b&icirc;r&ucirc;&#353;&#257;laim k&icirc; &#8216;al-&#353;ul&#601;&#x1E25;an hammele&#x1E35;&#601; t&#257;m&icirc;&#x1E0F; h&ucirc;&#8217; &#8217;&#333;&#x1E35;&#275;l w&#601;h&ucirc;&#8217; piss&#275;&#x1E25;a &#353;&#601;t&ecirc; ra&#x1E21;&#601;l&#257;yw: f</P>
</TD>
</TABLE>
<P><HR>
<CENTER>
<A HREF="sa2010">Next: 2 Samuel (2 Shmuel) Chapter 10</A></CENTER>
</BODY>
</HTML>
