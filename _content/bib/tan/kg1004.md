[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/kg1004)  [KJV](../kjv/kg1004)  [Sep](../sep/kg1004) 
[Vul](../vul/kg1004)   
  
[1 Kings (1 Melakhim) Index](kg1)  
  [Previous](kg1003)  [Next](kg1005) 

------------------------------------------------------------------------

### Tanach (Hebrew): 1 Kings (1 Melakhim) Chapter 4

‎<span id="001">1</span> ‏וַֽיְהִי֙ הַמֶּ֣לֶךְ שְׁלֹמֹ֔ה מֶ֖לֶךְ
עַל־כָּל־יִשְׂרָאֵֽל׃ ס

‎<span id="002">2</span> ‏וְאֵ֥לֶּה הַשָּׂרִ֖ים אֲשֶׁר־ל֑וֹ עֲזַרְיָ֥הוּ
בֶן־צָד֖וֹק הַכֹּהֵֽן׃ ס

‎<span id="003">3</span> ‏אֱלִיחֹ֧רֶף וַאֲחִיָּ֛ה בְּנֵ֥י שִׁישָׁ֖א
סֹפְרִ֑ים יְהוֹשָׁפָ֥ט בֶּן־אֲחִיל֖וּד הַמַּזְכִּֽיר׃

‎<span id="004">4</span> ‏וּבְנָיָ֥הוּ בֶן־יְהוֹיָדָ֖ע עַל־הַצָּבָ֑א
וְצָד֥וֹק וְאֶבְיָתָ֖ר כֹּהֲנִֽים׃ ס

‎<span id="005">5</span> ‏וַעֲזַרְיָ֥הוּ בֶן־נָתָ֖ן עַל־הַנִּצָּבִ֑ים
וְזָב֧וּד בֶּן־נָתָ֛ן כֹּהֵ֖ן רֵעֶ֥ה הַמֶּֽלֶךְ׃

‎<span id="006">6</span> ‏וַאֲחִישָׁ֖ר עַל־הַבָּ֑יִת וַאֲדֹנִירָ֥ם
בֶּן־עַבְדָּ֖א עַל־הַמַּֽס׃ ס

‎<span id="007">7</span> ‏וְלִשְׁלֹמֹ֞ה שְׁנֵים־עָשָׂ֤ר נִצָּבִים֙
עַל־כָּל־יִשְׂרָאֵ֔ל וְכִלְכְּל֥וּ אֶת־הַמֶּ֖לֶךְ וְאֶת־בֵּית֑וֹ חֹ֧דֶשׁ
בַּשָּׁנָ֛ה יִהְיֶ֥ה עַל־אחד הָאֶחָ֖ד לְכַלְכֵּֽל׃ ס

‎<span id="008">8</span> ‏וְאֵ֣לֶּה שְׁמוֹתָ֔ם בֶּן־ח֖וּר בְּהַ֥ר
אֶפְרָֽיִם׃ ס

‎<span id="009">9</span> ‏בֶּן־דֶּ֛קֶר בְּמָקַ֥ץ וּבְשַֽׁעַלְבִ֖ים
וּבֵ֣ית שָׁ֑מֶשׁ וְאֵיל֖וֹן בֵּ֥ית חָנָֽן׃ ס

‎<span id="010">10</span> ‏בֶּן־חֶ֖סֶד בָּֽאֲרֻבּ֑וֹת ל֥וֹ שֹׂכֹ֖ה
וְכָל־אֶ֥רֶץ חֵֽפֶר׃ ס

‎<span id="011">11</span> ‏בֶּן־אֲבִֽינָדָ֖ב כָּל־נָ֣פַת דֹּ֑אר טָפַת֙
בַּת־שְׁלֹמֹ֔ה הָ֥יְתָה לּ֖וֹ לְאִשָּֽׁה׃ ס

‎<span id="012">12</span> ‏בַּֽעֲנָא֙ בֶּן־אֲחִיל֔וּד תַּעְנַ֖ךְ
וּמְגִדּ֑וֹ וְכָל־בֵּ֣ית שְׁאָ֡ן אֲשֶׁר֩ אֵ֨צֶל צָרְתַ֜נָה מִתַּ֣חַת
לְיִזְרְעֶ֗אל מִבֵּ֤ית שְׁאָן֙ עַ֚ד אָבֵ֣ל מְחוֹלָ֔ה עַ֖ד מֵעֵ֥בֶר
לְיָקְמֳעָֽם׃ ס

‎<span id="013">13</span> ‏בֶּן־גֶּ֖בֶר בְּרָמֹ֣ת גִּלְעָ֑ד ל֡וֹ חַוֹּת֩
יָאִ֨יר בֶּן־מְנַשֶּׁ֜ה אֲשֶׁ֣ר בַּגִּלְעָ֗ד ל֚וֹ<sup>3</sup> חֶ֤בֶל
אַרְגֹּב֙ אֲשֶׁ֣ר בַּבָּשָׁ֔ן שִׁשִּׁים֙ עָרִ֣ים גְּדֹל֔וֹת חוֹמָ֖ה
וּבְרִ֥יחַ נְחֹֽשֶׁת׃ ס

‎<span id="014">14</span> ‏אֲחִֽינָדָ֥ב בֶּן־עִדֹּ֖א מַחֲנָֽיְמָה׃

‎<span id="015">15</span> ‏אֲחִימַ֖עַץ בְּנַפְתָּלִ֑י גַּם־ה֗וּא לָקַ֛ח
אֶת־בָּשְׂמַ֥ת בַּת־שְׁלֹמֹ֖ה לְאִשָּֽׁה׃

‎<span id="016">16</span> ‏בַּֽעֲנָא֙ בֶּן־חוּשָׁ֔י בְּאָשֵׁ֖ר
וּבְעָלֽוֹת׃ ס

‎<span id="017">17</span> ‏יְהוֹשָׁפָ֥ט בֶּן־פָּר֖וּחַ בְּיִשָׂשכָֽר׃ ס

‎<span id="018">18</span> ‏שִׁמְעִ֥י בֶן־אֵלָ֖א בְּבִנְיָמִֽן׃ ס

‎<span id="019">19</span> ‏גֶּ֥בֶר בֶּן־אֻרִ֖י בְּאֶ֣רֶץ גִּלְעָ֑ד
אֶ֜רֶץ סִיח֣וֹן׀ מֶ֣לֶךְ הָאֱמֹרִ֗י וְעֹג֙ מֶ֣לֶךְ הַבָּשָׁ֔ן וּנְצִ֥יב
אֶחָ֖ד אֲשֶׁ֥ר בָּאָֽרֶץ׃

‎<span id="020">20</span> ‏יְהוּדָ֤ה וְיִשְׂרָאֵל֙ רַבִּ֔ים כַּח֥וֹל
אֲשֶׁר־עַל־הַיָּ֖ם לָרֹ֑ב אֹכְלִ֥ים וְשֹׁתִ֖ים וּשְׂמֵחִֽים׃

1 wayəhî hammeleḵə šəlōmōh meleḵə ‘al-kāl-yiśərā’ēl: s

2 wə’ēlleh haśśārîm ’ăšer-lwō ‘ăzarəyâû ḇen-ṣāḏwōq hakōhēn: s

3 ’ĕlîḥōref wa’ăḥîyâ bənê šîšā’ sōfərîm yəhwōšāfāṭ ben-’ăḥîlûḏ
hammazəkîr:

4 ûḇənāyâû ḇen-yəhwōyāḏā‘ ‘al-haṣṣāḇā’ wəṣāḏwōq wə’eḇəyāṯār kōhănîm: s

5 w<sup>a</sup>‘ăzarəyâû ḇen-nāṯān ‘al-hanniṣṣāḇîm wəzāḇûḏ ben-nāṯān
kōhēn rē‘eh hammeleḵə:

6 wa’ăḥîšār ‘al-habāyiṯ wa’ăḏōnîrām ben-‘aḇədā’ ‘al-hammas: s

7 wəlišəlōmōh šənêm-‘āśār niṣṣāḇîm ‘al-kāl-yiśərā’ēl wəḵiləkəlû
’eṯ-hammeleḵə wə’eṯ-bêṯwō ḥōḏeš baššānâ yihəyeh ‘al-’eḥāḏ hā’eḥāḏ
ləḵaləkēl: s

8 wə’ēlleh šəmwōṯām ben-ḥûr bəhar ’efərāyim: s

9 ben-deqer bəmāqaṣ ûḇəš<sup>a</sup>‘aləḇîm ûḇêṯ šāmeš wə’êlwōn bêṯ
ḥānān: s

10 ben-ḥeseḏ bā’ărubwōṯ lwō śōḵōh wəḵāl-’ereṣ ḥēfer: s

11 ben-’ăḇînāḏāḇ kāl-nāfaṯ dō’r ṭāfaṯ baṯ-šəlōmōh hāyəṯâ llwō lə’iššâ: s

12 b<sup>a</sup>‘ănā’ ben-’ăḥîlûḏ t<sup>a</sup>‘ənaḵə ûməḡidwō wəḵāl-bêṯ
šə’ān ’ăšer ’ēṣel ṣārəṯanâ mit<sup>a</sup>ḥaṯ ləyizərə‘e’l mibêṯ šə’ān
‘aḏ ’āḇēl məḥwōlâ ‘aḏ mē‘ēḇer ləyāqəmŏ‘ām: s

13 ben-geḇer bərāmōṯ gilə‘āḏ lwō ḥaûōṯ yā’îr ben-mənaššeh ’ăšer
bagilə‘āḏ lwō<sup>3</sup> ḥeḇel ’arəgōḇ ’ăšer babāšān šiššîm ‘ārîm
gəḏōlwōṯ ḥwōmâ ûḇərîḥa nəḥōšeṯ: s

14 ’ăḥînāḏāḇ ben-‘idō’ m<sup>a</sup>ḥănāyəmâ:

15 ’ăḥîm<sup>a</sup>‘aṣ bənafətālî gam-hû’ lāq<sup>a</sup>ḥ ’eṯ-bāśəmaṯ
baṯ-šəlōmōh lə’iššâ:

16 b<sup>a</sup>‘ănā’ ben-ḥûšāy bə’āšēr ûḇə‘ālwōṯ: s

17 yəhwōšāfāṭ ben-pārûḥa bəyiśāsḵār: s

18 šimə‘î ḇen-’ēlā’ bəḇinəyāmin: s

19 geḇer ben-’urî bə’ereṣ gilə‘āḏ ’ereṣ sîḥwōn\| meleḵə hā’ĕmōrî wə‘ōḡ
meleḵə habāšān ûnəṣîḇ ’eḥāḏ ’ăšer bā’āreṣ:

20 yəhûḏâ wəyiśərā’ēl rabîm k<sup>a</sup>ḥwōl ’ăšer-‘al-hayyām lārōḇ
’ōḵəlîm wəšōṯîm ûśəmēḥîm:

------------------------------------------------------------------------

[Next: 1 Kings (1 Melakhim) Chapter 5](kg1005)
