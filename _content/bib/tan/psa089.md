[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa089)  [KJV](../kjv/psa089)  [Sep](../sep/psa089) 
[Vul](../vul/psa089)   
  
[Psalms (Tehilim) Index](psa)  
  [Previous](psa088)  [Next](psa090) 

------------------------------------------------------------------------

### Tanach (Hebrew): Psalms (Tehilim) Chapter 89

‎<span id="001">1</span> ‏מַ֝שְׂכִּ֗יל לְאֵיתָ֥ן הָֽאֶזְרָחִֽי׃

‎<span id="002">2</span> ‏חַֽסְדֵ֣י יְ֭הוָה עוֹלָ֣ם אָשִׁ֑ירָה לְדֹ֥ר
וָדֹ֓ר׀ אוֹדִ֖יעַ אֱמוּנָתְךָ֣ בְּפִֽי׃

‎<span id="003">3</span> ‏כִּֽי־אָמַ֗רְתִּי ע֭וֹלָם חֶ֣סֶד יִבָּנֶ֑ה
שָׁמַ֓יִם׀ תָּכִ֖ן אֱמוּנָתְךָ֣ בָהֶֽם׃

‎<span id="004">4</span> ‏כָּרַ֣תִּֽי בְ֭רִית לִבְחִירִ֑י
נִ֝שְׁבַּ֗עְתִּי לְדָוִ֥ד עַבְדִּֽי׃

‎<span id="005">5</span> ‏עַד־ע֭וֹלָם אָכִ֣ין זַרְעֶ֑ךָ וּבָנִ֨יתִי
לְדֹר־וָד֖וֹר כִּסְאֲךָ֣ סֶֽלָה׃

‎<span id="006">6</span> ‏וְי֘וֹד֤וּ שָׁמַ֣יִם פִּלְאֲךָ֣ יְהוָ֑ה
אַף־אֱ֝מֽוּנָתְךָ֗ בִּקְהַ֥ל קְדֹשִֽׁים׃

‎<span id="007">7</span> ‏כִּ֤י מִ֣י בַ֭שַּׁחַק יַעֲרֹ֣ךְ לַיהוָ֑ה
יִדְמֶ֥ה לַ֝יהוָ֗ה בִּבְנֵ֥י אֵלִים׃<sup>1</sup>

‎<span id="008">8</span> ‏אֵ֣ל נַ֭עֲרָץ בְּסוֹד־קְדֹשִׁ֣ים רַבָּ֑ה
וְ֝נוֹרָ֗א עַל־כָּל־סְבִיבָֽיו׃

‎<span id="009">9</span> ‏יְהוָ֤ה׀ אֱלֹ֘הֵ֤י צְבָא֗וֹת מִֽי־כָֽמ֖וֹךָ
חֲסִ֥ין׀ יָ֑הּ וֶ֝אֱמֽוּנָתְךָ֗ סְבִיבוֹתֶֽיךָ׃

‎<span id="010">10</span> ‏אַתָּ֣ה מ֭וֹשֵׁל בְּגֵא֣וּת הַיָּ֑ם בְּשׂ֥וֹא
גַ֝לָּ֗יו אַתָּ֥ה תְשַׁבְּחֵֽם׃

‎<span id="011">11</span> ‏אַתָּ֤ה דִכִּ֣אתָ כֶחָלָ֣ל רָ֑הַב בִּזְר֥וֹעַ
עֻ֝זְּךָ֗ פִּזַּ֥רְתָּ אוֹיְבֶֽיךָ׃

‎<span id="012">12</span> ‏לְךָ֣ שָׁ֭מַיִם אַף־לְךָ֥ אָ֑רֶץ תֵּבֵ֥ל
וּ֝מְלֹאָ֗הּ אַתָּ֥ה יְסַדְתָּֽם׃

‎<span id="013">13</span> ‏צָפ֣וֹן וְ֭יָמִין אַתָּ֣ה בְרָאתָ֑ם תָּב֥וֹר
וְ֝חֶרְמ֗וֹן בְּשִׁמְךָ֥ יְרַנֵּֽנוּ׃

‎<span id="014">14</span> ‏לְךָ֣ זְ֭רוֹעַ עִם־גְּבוּרָ֑ה תָּעֹ֥ז
יָ֝דְךָ֗ תָּר֥וּם יְמִינֶֽךָ׃

‎<span id="015">15</span> ‏צֶ֣דֶק וּ֭מִשְׁפָּט מְכ֣וֹן כִּסְאֶ֑ךָ חֶ֥סֶד
וֶ֝אֱמֶ֗ת יְֽקַדְּמ֥וּ פָנֶֽיךָ׃

‎<span id="016">16</span> ‏אַשְׁרֵ֣י הָ֭עָם יוֹדְעֵ֣י תְרוּעָ֑ה יְ֝הוָ֗ה
בְּֽאוֹר־פָּנֶ֥יךָ יְהַלֵּכֽוּן׃

‎<span id="017">17</span> ‏בְּ֭שִׁמְךָ יְגִיל֣וּן כָּל־הַיּ֑וֹם
וּבְצִדְקָתְךָ֥ יָרֽוּמוּ׃

‎<span id="018">18</span> ‏כִּֽי־תִפְאֶ֣רֶת עֻזָּ֣מוֹ אָ֑תָּה
וּ֝בִרְצֹנְךָ֗ תרים תָּר֥וּם קַרְנֵֽנוּ׃

‎<span id="019">19</span> ‏כִּ֣י לַֽ֭יהוָה מָֽגִנֵּ֑נוּ וְלִקְד֖וֹשׁ
יִשְׂרָאֵ֣ל מַלְכֵּֽנוּ׃

‎<span id="020">20</span> ‏אָ֤ז דִּבַּ֥רְתָּֽ־בְחָ֡זוֹן לַֽחֲסִידֶ֗יךָ
וַתֹּ֗אמֶר שִׁוִּ֣יתִי עֵ֭זֶר עַל־גִּבּ֑וֹר הֲרִימ֖וֹתִי בָח֣וּר מֵעָֽם׃

‎<span id="021">21</span> ‏מָ֭צָאתִי דָּוִ֣ד עַבְדִּ֑י בְּשֶׁ֖מֶן
קָדְשִׁ֣י מְשַׁחְתִּֽיו׃

‎<span id="022">22</span> ‏אֲשֶׁ֣ר יָ֭דִי תִּכּ֣וֹן עִמּ֑וֹ
אַף־זְרוֹעִ֥י תְאַמְּצֶֽנּוּ׃

‎<span id="023">23</span> ‏לֹֽא־יַשִּׁ֣א אוֹיֵ֣ב בּ֑וֹ וּבֶן־עַ֝וְלָ֗ה
לֹ֣א יְעַנֶּֽנּוּ׃

‎<span id="024">24</span> ‏וְכַתּוֹתִ֣י מִפָּנָ֣יו צָרָ֑יו
וּמְשַׂנְאָ֥יו אֶגּֽוֹף׃

‎<span id="025">25</span> ‏וֶֽאֶֽמוּנָתִ֣י וְחַסְדִּ֣י עִמּ֑וֹ
וּ֝בִשְׁמִ֗י תָּר֥וּם קַרְנֽוֹ׃

‎<span id="026">26</span> ‏וְשַׂמְתִּ֣י בַיָּ֣ם יָד֑וֹ וּֽבַנְּהָר֥וֹת
יְמִינֽוֹ׃

‎<span id="027">27</span> ‏ה֣וּא יִ֭קְרָאֵנִי אָ֣בִי אָ֑תָּה אֵ֝לִ֗י
וְצ֣וּר יְשׁוּעָתִֽי׃

‎<span id="028">28</span> ‏אַף־אָ֭נִי בְּכ֣וֹר אֶתְּנֵ֑הוּ עֶ֝לְי֗וֹן
לְמַלְכֵי־אָֽרֶץ׃

‎<span id="029">29</span> ‏לְ֭עוֹלָ֗ם אשמור־ אֶשְׁמָר־ ל֣וֹ חַסְדִּ֑י
וּ֝בְרִיתִ֗י נֶאֱמֶ֥נֶת לֽוֹ׃

‎<span id="030">30</span> ‏וְשַׂמְתִּ֣י לָעַ֣ד זַרְע֑וֹ וְ֝כִסְא֗וֹ
כִּימֵ֥י שָׁמָֽיִם׃

‎<span id="031">31</span> ‏אִם־יַֽעַזְב֣וּ בָ֭נָיו תּוֹרָתִ֑י
וּ֝בְמִשְׁפָּטַ֗י לֹ֣א יֵלֵכֽוּן׃

‎<span id="032">32</span> ‏אִם־חֻקֹּתַ֥י יְחַלֵּ֑לוּ וּ֝מִצְוֹתַ֗י לֹ֣א
יִשְׁמֹֽרוּ׃

‎<span id="033">33</span> ‏וּפָקַדְתִּ֣י בְשֵׁ֣בֶט פִּשְׁעָ֑ם
וּבִנְגָעִ֥ים עֲוֹנָֽם׃

‎<span id="034">34</span> ‏וְ֭חַסְדִּי לֹֽא־אָפִ֣יר מֵֽעִמּ֑וֹ
וְלֹֽא־אֲ֝שַׁקֵּ֗ר בֶּאֱמוּנָתִֽי׃

‎<span id="035">35</span> ‏לֹא־אֲחַלֵּ֥ל בְּרִיתִ֑י וּמוֹצָ֥א שְׂ֝פָתַ֗י
לֹ֣א אֲשַׁנֶּֽה׃

‎<span id="036">36</span> ‏אַ֭חַת נִשְׁבַּ֣עְתִּי בְקָדְשִׁ֑י
אִֽם־לְדָוִ֥ד אֲכַזֵּֽב׃

‎<span id="037">37</span> ‏זַ֭רְעוֹ לְעוֹלָ֣ם יִהְיֶ֑ה וְכִסְא֖וֹ
כַשֶּׁ֣מֶשׁ נֶגְדִּֽי׃

‎<span id="038">38</span> ‏כְּ֭יָרֵחַ יִכּ֣וֹן עוֹלָ֑ם וְעֵ֥ד
בַּ֝שַּׁ֗חַק נֶאֱמָ֥ן סֶֽלָה׃

‎<span id="039">39</span> ‏וְאַתָּ֣ה זָ֭נַחְתָּ וַתִּמְאָ֑ס
הִ֝תְעַבַּ֗רְתָּ עִם־מְשִׁיחֶֽךָ׃

‎<span id="040">40</span> ‏נֵ֭אַרְתָּה בְּרִ֣ית עַבְדֶּ֑ךָ חִלַּ֖לְתָּ
לָאָ֣רֶץ נִזְרֽוֹ׃

‎<span id="041">41</span> ‏פָּרַ֥צְתָּ כָל־גְּדֵרֹתָ֑יו שַׂ֖מְתָּ
מִבְצָרָ֣יו מְחִתָּה׃<sup>1</sup>

‎<span id="042">42</span> ‏שַׁ֭סֻּהוּ כָּל־עֹ֣בְרֵי דָ֑רֶךְ הָיָ֥ה
חֶ֝רְפָּ֗ה לִשְׁכֵנָֽיו׃

‎<span id="043">43</span> ‏הֲ֭רִימוֹתָ יְמִ֣ין צָרָ֑יו הִ֝שְׂמַ֗חְתָּ
כָּל־אוֹיְבָֽיו׃

‎<span id="044">44</span> ‏אַף־תָּ֭שִׁיב צ֣וּר חַרְבּ֑וֹ וְלֹ֥א
הֲ֝קֵימֹת֗וֹ בַּמִּלְחָמָֽה׃

‎<span id="045">45</span> ‏הִשְׁבַּ֥תָּ מִטְּהָר֑וֹ וְ֝כִסְא֗וֹ לָאָ֥רֶץ
מִגַּֽרְתָּה׃

‎<span id="046">46</span> ‏הִ֭קְצַרְתָּ יְמֵ֣י עֲלוּמָ֑יו הֶֽעֱטִ֨יתָ
עָלָ֖יו בּוּשָׁ֣ה סֶֽלָה׃

‎<span id="047">47</span> ‏עַד־מָ֣ה יְ֭הוָה תִּסָּתֵ֣ר לָנֶ֑צַח
תִּבְעַ֖ר כְּמוֹ־אֵ֣שׁ חֲמָתֶֽךָ׃

‎<span id="048">48</span> ‏זְכָר־אֲנִ֥י מֶה־חָ֑לֶד עַל־מַה־שָּׁ֝֗וְא
בָּרָ֥אתָ כָל־בְּנֵי־אָדָֽם׃

‎<span id="049">49</span> ‏מִ֤י גֶ֣בֶר יִֽ֭חְיֶה וְלֹ֣א יִרְאֶה־מָּ֑וֶת
יְמַלֵּ֨ט נַפְשׁ֖וֹ מִיַּד־שְׁא֣וֹל סֶֽלָה׃

‎<span id="050">50</span> ‏אַיֵּ֤ה׀ חֲסָדֶ֖יךָ הָרִאשֹׁנִ֥ים׀ אֲדֹנָ֑י
נִשְׁבַּ֥עְתָּ לְ֝דָוִ֗ד בֶּאֱמוּנָתֶֽךָ׃

‎<span id="051">51</span> ‏זְכֹ֣ר אֲ֭דֹנָי חֶרְפַּ֣ת עֲבָדֶ֑יךָ
שְׂאֵתִ֥י בְ֝חֵיקִ֗י כָּל־רַבִּ֥ים עַמִּֽים׃

‎<span id="052">52</span> ‏אֲשֶׁ֤ר חֵרְפ֖וּ אוֹיְבֶ֥יךָ׀ יְהוָ֑ה אֲשֶׁ֥ר
חֵ֝רְפ֗וּ עִקְּב֥וֹת מְשִׁיחֶֽךָ׃

‎<span id="053">53</span> ‏בָּר֖וּךְ יְהוָ֥ה לְ֝עוֹלָ֗ם אָ֘מֵ֥ן׀
וְאָמֵֽן׃

1 maśəkîl lə’êṯān hā’ezərāḥî:

2 ḥasəḏê yəhwâ ‘wōlām ’āšîrâ ləḏōr wāḏōr\| ’wōḏî‘a ’ĕmûnāṯəḵā bəfî:

3 kî-’āmarətî ‘wōlām ḥeseḏ yibāneh šāmayim\| tāḵin ’ĕmûnāṯəḵā ḇâem:

4 kāratî ḇərîṯ liḇəḥîrî nišəb<sup>a</sup>‘ətî ləḏāwiḏ ‘aḇədî:

5 ‘aḏ-‘wōlām ’āḵîn zarə‘eḵā ûḇānîṯî ləḏōr-wāḏwōr kisə’ăḵā selâ:

6 wəywōḏû šāmayim pilə’ăḵā yəhwâ ’af-’ĕmûnāṯəḵā biqəhal qəḏōšîm:

7 kî mî ḇašš<sup>a</sup>ḥaq y<sup>a</sup>‘ărōḵə layhwâ yiḏəmeh layhwâ
biḇənê ’ēlîm:<sup>1</sup>

8 ’ēl n<sup>a</sup>‘ărāṣ bəswōḏ-qəḏōšîm rabâ wənwōrā’ ‘al-kāl-səḇîḇāyw:

9 yəhwâ\| ’ĕlōhê ṣəḇā’wōṯ mî-ḵāmwōḵā ḥăsîn\| yāh we’ĕmûnāṯəḵā
səḇîḇwōṯeyḵā:

10 ’atâ mwōšēl bəḡē’ûṯ hayyām bəśwō’ ḡallāyw ’atâ ṯəšabəḥēm:

11 ’atâ ḏiki’ṯā ḵeḥālāl râaḇ bizərwō‘a ‘uzzəḵā pizzarətā ’wōyəḇeyḵā:

12 ləḵā šāmayim ’af-ləḵā ’āreṣ tēḇēl ûməlō’āh ’atâ yəsaḏətām:

13 ṣāfwōn wəyāmîn ’atâ ḇərā’ṯām tāḇwōr wəḥerəmwōn bəšiməḵā yərannēnû:

14 ləḵā zərwō‘a ‘im-gəḇûrâ tā‘ōz yāḏəḵā tārûm yəmîneḵā:

15 ṣeḏeq ûmišəpāṭ məḵwōn kisə’eḵā ḥeseḏ we’ĕmeṯ yəqadəmû fāneyḵā:

16 ’ašərê hā‘ām ywōḏə‘ê ṯərû‘â yəhwâ bə’wōr-pāneyḵā yəhallēḵûn:

17 bəšiməḵā yəḡîlûn kāl-hayywōm ûḇəṣiḏəqāṯəḵā yārûmû:

18 kî-ṯifə’ereṯ ‘uzzāmwō ’ātâ ûḇirəṣōnəḵā tārîm tārûm qarənēnû:

19 kî layhwâ māḡinnēnû wəliqəḏwōš yiśərā’ēl maləkēnû:

20 ’āz dibarətā-ḇəḥāzwōn l<sup>a</sup>ḥăsîḏeyḵā watō’mer šiûîṯî ‘ēzer
‘al-gibwōr hărîmwōṯî ḇāḥûr mē‘ām:

21 māṣā’ṯî dāwiḏ ‘aḇədî bəšemen qāḏəšî məš<sup>a</sup>ḥətîw:

22 ’ăšer yāḏî tikwōn ‘immwō ’af-zərwō‘î ṯə’amməṣennû:

23 lō’-yašši’ ’wōyēḇ bwō ûḇen-‘awəlâ lō’ yə‘annennû:

24 wəḵatwōṯî mipānāyw ṣārāyw ûməśanə’āyw ’egwōf:

25 we’emûnāṯî wəḥasədî ‘immwō ûḇišəmî tārûm qarənwō:

26 wəśamətî ḇayyām yāḏwō ûḇannəhārwōṯ yəmînwō:

27 hû’ yiqərā’ēnî ’āḇî ’ātâ ’ēlî wəṣûr yəšû‘āṯî:

28 ’af-’ānî bəḵwōr ’etənēhû ‘eləywōn ləmaləḵê-’āreṣ:

29 lə‘wōlām ’ešəmwōr- ’ešəmār- lwō ḥasədî ûḇərîṯî ne’ĕmeneṯ lwō:

30 wəśamətî lā‘aḏ zarə‘wō wəḵisə’wō kîmê šāmāyim:

31 ’im-y<sup>a</sup>‘azəḇû ḇānāyw twōrāṯî ûḇəmišəpāṭay lō’ yēlēḵûn:

32 ’im-ḥuqqōṯay yəḥallēlû ûmiṣəwōṯay lō’ yišəmōrû:

33 ûfāqaḏətî ḇəšēḇeṭ pišə‘ām ûḇinəḡā‘îm ‘ăwōnām:

34 wəḥasədî lō’-’āfîr mē‘immwō wəlō’-’ăšaqqēr be’ĕmûnāṯî:

35 lō’-’ăḥallēl bərîṯî ûmwōṣā’ śəfāṯay lō’ ’ăšanneh:

36 ’<sup>a</sup>ḥaṯ nišəb<sup>a</sup>‘ətî ḇəqāḏəšî ’im-ləḏāwiḏ ’ăḵazzēḇ:

37 zarə‘wō lə‘wōlām yihəyeh wəḵisə’wō ḵaššemeš neḡədî:

38 kəyārēḥa yikwōn ‘wōlām wə‘ēḏ bašš<sup>a</sup>ḥaq ne’ĕmān selâ:

39 wə’atâ zān<sup>a</sup>ḥətā watimə’ās hiṯə‘abarətā ‘im-məšîḥeḵā:

40 nē’arətâ bərîṯ ‘aḇədeḵā ḥillalətā lā’āreṣ nizərwō:

41 pāraṣətā ḵāl-gəḏērōṯāyw śamətā miḇəṣārāyw məḥitâ:<sup>1</sup>

42 šassuhû kāl-‘ōḇərê ḏāreḵə hāyâ ḥerəpâ lišəḵēnāyw:

43 hărîmwōṯā yəmîn ṣārāyw hiśəm<sup>a</sup>ḥətā kāl-’wōyəḇāyw:

44 ’af-tāšîḇ ṣûr ḥarəbwō wəlō’ hăqêmōṯwō bammiləḥāmâ:

45 hišəbatā miṭṭəhārwō wəḵisə’wō lā’āreṣ migarətâ:

46 hiqəṣarətā yəmê ‘ălûmāyw he‘ĕṭîṯā ‘ālāyw bûšâ selâ:

47 ‘aḏ-mâ yəhwâ tissāṯēr lāneṣ<sup>a</sup>ḥ tiḇə‘ar kəmwō-’ēš ḥămāṯeḵā:

48 zəḵār-’ănî meh-ḥāleḏ ‘al-mah-ššāwə’ bārā’ṯā ḵāl-bənê-’āḏām:

49 mî ḡeḇer yiḥəyeh wəlō’ yirə’eh-mmāweṯ yəmallēṭ nafəšwō mîyaḏ-šə’wōl
selâ:

50 ’ayyēh\| ḥăsāḏeyḵā hāri’šōnîm\| ’ăḏōnāy nišəb<sup>a</sup>‘ətā ləḏāwiḏ
be’ĕmûnāṯeḵā:

51 zəḵōr ’ăḏōnāy ḥerəpaṯ ‘ăḇāḏeyḵā śə’ēṯî ḇəḥêqî kāl-rabîm ‘ammîm:

52 ’ăšer ḥērəfû ’wōyəḇeyḵā\| yəhwâ ’ăšer ḥērəfû ‘iqqəḇwōṯ məšîḥeḵā:

53 bārûḵə yəhwâ lə‘wōlām ’āmēn\| wə’āmēn:

------------------------------------------------------------------------

[Next: Psalms (Tehilim) Chapter 90](psa090)
