<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 34</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer034.htm">Polyglot</A>&nbsp;
<A HREF="../kjv/jer034.htm">KJV</A>&nbsp;
<A HREF="../sep/jer034.htm">Sep</A>&nbsp;
<A HREF="../vul/jer034.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer033.htm">Previous</A>&nbsp;
<A HREF="jer035.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 34</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הַדָּבָ֛ר אֲשֶׁר־הָיָ֥ה אֶֽל־יִרְמְיָ֖הוּ מֵאֵ֣ת יְהוָ֑ה וּנְבוּכַדְרֶאצַּ֣ר מֶֽלֶךְ־בָּבֶ֣ל׀ וְכָל־חֵיל֡וֹ וְכָל־מַמְלְכ֣וֹת אֶרֶץ֩ מֶמְשֶׁ֨לֶת יָד֜וֹ וְכָל־הָעַמִּ֗ים נִלְחָמִ֧ים עַל־יְרוּשָׁלִַ֛ם וְעַל־כָּל־עָרֶ֖יהָ לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל הָלֹךְ֙ וְאָ֣מַרְתָּ֔ אֶל־צִדְקִיָּ֖הוּ מֶ֣לֶךְ יְהוּדָ֑ה וְאָמַרְתָּ֣ אֵלָ֗יו כֹּ֚ה אָמַ֣ר יְהוָ֔ה הִנְנִ֨י נֹתֵ֜ן אֶת־הָעִ֤יר הַזֹּאת֙ בְּיַ֣ד מֶֽלֶךְ־בָּבֶ֔ל וּשְׂרָפָ֖הּ בָּאֵֽשׁ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאַתָּ֗ה לֹ֚א תִמָּלֵט֙ מִיָּד֔וֹ כִּ֚י תָּפֹ֣שׂ תִּתָּפֵ֔שׂ וּבְיָד֖וֹ תִּנָּתֵ֑ן וְֽ֠עֵינֶיךָ אֶת־עֵינֵ֨י מֶֽלֶךְ־בָּבֶ֜ל תִּרְאֶ֗ינָה וּפִ֛יהוּ אֶת־פִּ֥יךָ יְדַבֵּ֖ר וּבָבֶ֥ל תָּבֽוֹא׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַ֚ךְ שְׁמַ֣ע דְּבַר־יְהוָ֔ה צִדְקִיָּ֖הוּ מֶ֣לֶךְ יְהוּדָ֑ה כֹּֽה־אָמַ֤ר יְהוָה֙ עָלֶ֔יךָ לֹ֥א תָמ֖וּת בֶּחָֽרֶב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בְּשָׁל֣וֹם תָּמ֗וּת וּֽכְמִשְׂרְפ֣וֹת אֲ֠בוֹתֶיךָ הַמְּלָכִ֨ים הָרִֽאשֹׁנִ֜ים אֲשֶׁר־הָי֣וּ לְפָנֶ֗יךָ כֵּ֚ן יִשְׂרְפוּ־לָ֔ךְ וְה֥וֹי אָד֖וֹן יִסְפְּדוּ־לָ֑ךְ כִּֽי־דָבָ֥ר אֲנִֽי־דִבַּ֖רְתִּי נְאֻם־יְהוָֽה׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיְדַבֵּר֙ יִרְמְיָ֣הוּ הַנָּבִ֔יא אֶל־צִדְקִיָּ֖הוּ מֶ֣לֶךְ יְהוּדָ֑ה אֵ֛ת כָּל־הַדְּבָרִ֥ים הָאֵ֖לֶּה בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְחֵ֣יל מֶֽלֶךְ־בָּבֶ֗ל נִלְחָמִים֙ עַל־יְר֣וּשָׁלִַ֔ם וְעַ֛ל כָּל־עָרֵ֥י יְהוּדָ֖ה הַנּֽוֹתָר֑וֹת אֶל־לָכִישׁ֙ וְאֶל־עֲזֵקָ֔ה כִּ֣י הֵ֗נָּה נִשְׁאֲר֛וּ בְּעָרֵ֥י יְהוּדָ֖ה עָרֵ֥י מִבְצָֽר׃ פ</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הַדָּבָ֛ר אֲשֶׁר־הָיָ֥ה אֶֽל־יִרְמְיָ֖הוּ מֵאֵ֣ת יְהוָ֑ה אַחֲרֵ֡י כְּרֹת֩ הַמֶּ֨לֶךְ צִדְקִיָּ֜הוּ בְּרִ֗ית אֶת־כָּל־הָעָם֙ אֲשֶׁ֣ר בִּירֽוּשָׁלִַ֔ם לִקְרֹ֥א לָהֶ֖ם דְּרֽוֹר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לְ֠שַׁלַּח אִ֣ישׁ אֶת־עַבְדּ֞וֹ וְאִ֧ישׁ אֶת־שִׁפְחָת֛וֹ הָעִבְרִ֥י וְהָעִבְרִיָּ֖ה חָפְשִׁ֑ים לְבִלְתִּ֧י עֲבָד־בָּ֛ם בִּיהוּדִ֥י אָחִ֖יהוּ אִֽישׁ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּשְׁמְעוּ֩ כָל־הַשָּׂרִ֨ים וְכָל־הָעָ֜ם אֲשֶׁר־בָּ֣אוּ בַבְּרִ֗ית לְ֠שַׁלַּח אִ֣ישׁ אֶת־עַבְדּ֞וֹ וְאִ֤ישׁ אֶת־שִׁפְחָתוֹ֙ חָפְשִׁ֔ים לְבִלְתִּ֥י עֲבָד־בָּ֖ם ע֑וֹד וַֽיִּשְׁמְע֖וּ וַיְשַׁלֵּֽחוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיָּשׁ֙וּבוּ֙ אַחֲרֵי־כֵ֔ן וַיָּשִׁ֗בוּ אֶת־הָֽעֲבָדִים֙ וְאֶת־הַשְּׁפָח֔וֹת אֲשֶׁ֥ר שִׁלְּח֖וּ חָפְשִׁ֑ים <font color="brown">ויכבישום</font> <font color="blue">וַֽיִּכְבְּשׁ֔וּם</font> לַעֲבָדִ֖ים וְלִשְׁפָחֽוֹת׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיְהִ֤י דְבַר־יְהוָה֙ אֶֽל־יִרְמְיָ֔הוּ מֵאֵ֥ת יְהוָ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כֹּֽה־אָמַ֥ר יְהוָ֖ה אֱלֹהֵ֣י יִשְׂרָאֵ֑ל אָנֹכִ֗י כָּרַ֤תִּֽי בְרִית֙ אֶת־אֲב֣וֹתֵיכֶ֔ם בְּי֨וֹם הוֹצִאִ֤י אוֹתָם֙ מֵאֶ֣רֶץ מִצְרַ֔יִם מִבֵּ֥ית עֲבָדִ֖ים לֵאמֹֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;מִקֵּ֣ץ שֶׁ֣בַע שָׁנִ֡ים תְּֽשַׁלְּח֡וּ אִישׁ֩ אֶת־אָחִ֨יו הָעִבְרִ֜י אֲשֶֽׁר־יִמָּכֵ֣ר לְךָ֗ וַעֲבָֽדְךָ֙ שֵׁ֣שׁ שָׁנִ֔ים וְשִׁלַּחְתּ֥וֹ חָפְשִׁ֖י מֵֽעִמָּ֑ךְ וְלֹֽא־שָׁמְע֤וּ אֲבֽוֹתֵיכֶם֙ אֵלַ֔י וְלֹ֥א הִטּ֖וּ אֶת־אָזְנָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַתָּשֻׁ֨בוּ אַתֶּ֜ם הַיּ֗וֹם וַתַּעֲשׂ֤וּ אֶת־הַיָּשָׁר֙ בְּעֵינַ֔י לִקְרֹ֥א דְר֖וֹר אִ֣ישׁ לְרֵעֵ֑הוּ וַתִּכְרְת֤וּ בְרִית֙ לְפָנַ֔י בַּבַּ֕יִת אֲשֶׁר־נִקְרָ֥א שְׁמִ֖י עָלָֽיו׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַתָּשֻׁ֙בוּ֙ וַתְּחַלְּל֣וּ אֶת־שְׁמִ֔י וַתָּשִׁ֗בוּ אִ֤ישׁ אֶת־עַבְדּוֹ֙ וְאִ֣ישׁ אֶת־שִׁפְחָת֔וֹ אֲשֶׁר־שִׁלַּחְתֶּ֥ם חָפְשִׁ֖ים לְנַפְשָׁ֑ם וַתִּכְבְּשׁ֣וּ אֹתָ֔ם לִֽהְי֣וֹת לָכֶ֔ם לַעֲבָדִ֖ים וְלִשְׁפָחֽוֹת׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לָכֵן֮ כֹּה־אָמַ֣ר יְהוָה֒ אַתֶּם֙ לֹֽא־שְׁמַעְתֶּ֣ם אֵלַ֔י לִקְרֹ֣א דְר֔וֹר אִ֥ישׁ לְאָחִ֖יו וְאִ֣ישׁ לְרֵעֵ֑הוּ הִנְנִ֣י קֹרֵא֩ לָכֶ֨ם דְּר֜וֹר נְאֻם־יְהוָ֗ה אֶל־הַחֶ֙רֶב֙ אֶל־הַדֶּ֣בֶר וְאֶל־הָרָעָ֔ב וְנָתַתִּ֤י אֶתְכֶם֙ <font color="brown">לזועה</font> <font color="blue">לְזַעֲוָ֔ה</font> לְכֹ֖ל מַמְלְכ֥וֹת הָאָֽרֶץ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְנָתַתִּ֣י אֶת־הָאֲנָשִׁ֗ים הָעֹֽבְרִים֙ אֶת־בְּרִתִ֔י אֲשֶׁ֤ר לֹֽא־הֵקִ֙ימוּ֙ אֶת־דִּבְרֵ֣י הַבְּרִ֔ית אֲשֶׁ֥ר כָּרְת֖וּ לְפָנָ֑י הָעֵ֙גֶל֙ אֲשֶׁ֣ר כָּרְת֣וּ לִשְׁנַ֔יִם וַיַּעַבְר֖וּ בֵּ֥ין בְּתָרָֽיו׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;שָׂרֵ֨י יְהוּדָ֜ה וְשָׂרֵ֣י יְרוּשָׁלִַ֗ם הַסָּֽרִסִים֙ וְהַכֹּ֣הֲנִ֔ים וְכֹ֖ל עַ֣ם הָאָ֑רֶץ הָעֹ֣בְרִ֔ים בֵּ֖ין בִּתְרֵ֥י הָעֵֽגֶל׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְנָתַתִּ֤י אוֹתָם֙ בְּיַ֣ד אֹֽיְבֵיהֶ֔ם וּבְיַ֖ד מְבַקְשֵׁ֣י נַפְשָׁ֑ם וְהָיְתָ֤ה נִבְלָתָם֙ לְמַֽאֲכָ֔ל לְע֥וֹף הַשָּׁמַ֖יִם וּלְבֶהֱמַ֥ת הָאָֽרֶץ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאֶת־צִדְקִיָּ֨הוּ מֶֽלֶךְ־יְהוּדָ֜ה וְאֶת־שָׂרָ֗יו אֶתֵּן֙ בְּיַ֣ד אֹֽיְבֵיהֶ֔ם וּבְיַ֖ד מְבַקְשֵׁ֣י נַפְשָׁ֑ם וּבְיַד חֵ֚יל מֶ֣לֶךְ בָּבֶ֔ל הָעֹלִ֖ים מֵעֲלֵיכֶֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;הִנְנִ֨י מְצַוֶּ֜ה נְאֻם־יְהוָ֗ה וַהֲשִׁ֨בֹתִ֜ים אֶל־הָעִ֤יר הַזֹּאת֙ וְנִלְחֲמ֣וּ עָלֶ֔יהָ וּלְכָד֖וּהָ וּשְׂרָפֻ֣הָ בָאֵ֑שׁ וְאֶת־עָרֵ֧י יְהוּדָ֛ה אֶתֵּ֥ן שְׁמָמָ֖ה מֵאֵ֥ין יֹשֵֽׁב׃ פ</P>
</TD>
<TD WIDTH="50%">
<P>1&nbsp;had&#257;&#x1E07;&#257;r &#8217;&#259;&#353;er-h&#257;y&acirc; &#8217;el-yir&#601;m&#601;y&acirc;&ucirc; m&#275;&#8217;&#275;&#x1E6F; y&#601;hw&acirc; &ucirc;n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar mele&#x1E35;&#601;-b&#257;&#x1E07;el| w&#601;&#x1E35;&#257;l-&#x1E25;&ecirc;lw&#333; w&#601;&#x1E35;&#257;l-mam&#601;l&#601;&#x1E35;w&#333;&#x1E6F; &#8217;ere&#x1E63; mem&#601;&#353;ele&#x1E6F; y&#257;&#x1E0F;w&#333; w&#601;&#x1E35;&#257;l-h&#257;&#8216;amm&icirc;m nil&#601;&#x1E25;&#257;m&icirc;m &#8216;al-y&#601;r&ucirc;&#353;&#257;laim w&#601;&#8216;al-k&#257;l-&#8216;&#257;reyh&#257; l&#275;&#8217;m&#333;r: </P>
<P>2&nbsp;k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l h&#257;l&#333;&#x1E35;&#601; w&#601;&#8217;&#257;mar&#601;t&#257; &#8217;el-&#x1E63;i&#x1E0F;&#601;q&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; w&#601;&#8217;&#257;mar&#601;t&#257; &#8217;&#275;l&#257;yw k&#333;h &#8217;&#257;mar y&#601;hw&acirc; hin&#601;n&icirc; n&#333;&#x1E6F;&#275;n &#8217;e&#x1E6F;-h&#257;&#8216;&icirc;r hazz&#333;&#8217;&#x1E6F; b&#601;ya&#x1E0F; mele&#x1E35;&#601;-b&#257;&#x1E07;el &ucirc;&#347;&#601;r&#257;f&#257;h b&#257;&#8217;&#275;&#353;: </P>
<P>3&nbsp;w&#601;&#8217;at&acirc; l&#333;&#8217; &#x1E6F;imm&#257;l&#275;&#x1E6D; m&icirc;y&#257;&#x1E0F;w&#333; k&icirc; t&#257;f&#333;&#347; tit&#257;f&#275;&#347; &ucirc;&#x1E07;&#601;y&#257;&#x1E0F;w&#333; tinn&#257;&#x1E6F;&#275;n w&#601;&#8216;&ecirc;ney&#x1E35;&#257; &#8217;e&#x1E6F;-&#8216;&ecirc;n&ecirc; mele&#x1E35;&#601;-b&#257;&#x1E07;el tir&#601;&#8217;eyn&acirc; &ucirc;f&icirc;h&ucirc; &#8217;e&#x1E6F;-p&icirc;&#x1E35;&#257; y&#601;&#x1E0F;ab&#275;r &ucirc;&#x1E07;&#257;&#x1E07;el t&#257;&#x1E07;w&#333;&#8217;: </P>
<P>4&nbsp;&#8217;a&#x1E35;&#601; &#353;&#601;m<sup>a</sup>&#8216; d&#601;&#x1E07;ar-y&#601;hw&acirc; &#x1E63;i&#x1E0F;&#601;q&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; k&#333;h-&#8217;&#257;mar y&#601;hw&acirc; &#8216;&#257;ley&#x1E35;&#257; l&#333;&#8217; &#x1E6F;&#257;m&ucirc;&#x1E6F; be&#x1E25;&#257;re&#x1E07;: </P>
<P>5&nbsp;b&#601;&#353;&#257;lw&#333;m t&#257;m&ucirc;&#x1E6F; &ucirc;&#x1E35;&#601;mi&#347;&#601;r&#601;fw&#333;&#x1E6F; &#8217;&#259;&#x1E07;w&#333;&#x1E6F;ey&#x1E35;&#257; hamm&#601;l&#257;&#x1E35;&icirc;m h&#257;ri&#8217;&#353;&#333;n&icirc;m &#8217;&#259;&#353;er-h&#257;y&ucirc; l&#601;f&#257;ney&#x1E35;&#257; k&#275;n yi&#347;&#601;r&#601;f&ucirc;-l&#257;&#x1E35;&#601; w&#601;hw&#333;y &#8217;&#257;&#x1E0F;w&#333;n yis&#601;p&#601;&#x1E0F;&ucirc;-l&#257;&#x1E35;&#601; k&icirc;-&#x1E0F;&#257;&#x1E07;&#257;r &#8217;&#259;n&icirc;-&#x1E0F;ibar&#601;t&icirc; n&#601;&#8217;um-y&#601;hw&acirc;: s</P>
<P>6&nbsp;way&#601;&#x1E0F;ab&#275;r yir&#601;m&#601;y&acirc;&ucirc; hann&#257;&#x1E07;&icirc;&#8217; &#8217;el-&#x1E63;i&#x1E0F;&#601;q&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; &#8217;&#275;&#x1E6F; k&#257;l-had&#601;&#x1E07;&#257;r&icirc;m h&#257;&#8217;&#275;lleh b&icirc;r&ucirc;&#353;&#257;l&#257;im: </P>
<P>7&nbsp;w&#601;&#x1E25;&ecirc;l mele&#x1E35;&#601;-b&#257;&#x1E07;el nil&#601;&#x1E25;&#257;m&icirc;m &#8216;al-y&#601;r&ucirc;&#353;&#257;laim w&#601;&#8216;al k&#257;l-&#8216;&#257;r&ecirc; y&#601;h&ucirc;&#x1E0F;&acirc; hannw&#333;&#x1E6F;&#257;rw&#333;&#x1E6F; &#8217;el-l&#257;&#x1E35;&icirc;&#353; w&#601;&#8217;el-&#8216;&#259;z&#275;q&acirc; k&icirc; h&#275;nn&acirc; ni&#353;&#601;&#8217;&#259;r&ucirc; b&#601;&#8216;&#257;r&ecirc; y&#601;h&ucirc;&#x1E0F;&acirc; &#8216;&#257;r&ecirc; mi&#x1E07;&#601;&#x1E63;&#257;r: f</P>
<P>8&nbsp;had&#257;&#x1E07;&#257;r &#8217;&#259;&#353;er-h&#257;y&acirc; &#8217;el-yir&#601;m&#601;y&acirc;&ucirc; m&#275;&#8217;&#275;&#x1E6F; y&#601;hw&acirc; &#8217;<sup>a</sup>&#x1E25;&#259;r&ecirc; k&#601;r&#333;&#x1E6F; hammele&#x1E35;&#601; &#x1E63;i&#x1E0F;&#601;q&icirc;y&acirc;&ucirc; b&#601;r&icirc;&#x1E6F; &#8217;e&#x1E6F;-k&#257;l-h&#257;&#8216;&#257;m &#8217;&#259;&#353;er b&icirc;r&ucirc;&#353;&#257;laim liq&#601;r&#333;&#8217; l&acirc;em d&#601;rw&#333;r: </P>
<P>9&nbsp;l&#601;&#353;all<sup>a</sup>&#x1E25; &#8217;&icirc;&#353; &#8217;e&#x1E6F;-&#8216;a&#x1E07;&#601;dw&#333; w&#601;&#8217;&icirc;&#353; &#8217;e&#x1E6F;-&#353;if&#601;&#x1E25;&#257;&#x1E6F;w&#333; h&#257;&#8216;i&#x1E07;&#601;r&icirc; w&#601;h&#257;&#8216;i&#x1E07;&#601;r&icirc;y&acirc; &#x1E25;&#257;f&#601;&#353;&icirc;m l&#601;&#x1E07;il&#601;t&icirc; &#8216;&#259;&#x1E07;&#257;&#x1E0F;-b&#257;m b&icirc;h&ucirc;&#x1E0F;&icirc; &#8217;&#257;&#x1E25;&icirc;h&ucirc; &#8217;&icirc;&#353;: </P>
<P>10&nbsp;wayyi&#353;&#601;m&#601;&#8216;&ucirc; &#x1E35;&#257;l-ha&#347;&#347;&#257;r&icirc;m w&#601;&#x1E35;&#257;l-h&#257;&#8216;&#257;m &#8217;&#259;&#353;er-b&#257;&#8217;&ucirc; &#x1E07;ab&#601;r&icirc;&#x1E6F; l&#601;&#353;all<sup>a</sup>&#x1E25; &#8217;&icirc;&#353; &#8217;e&#x1E6F;-&#8216;a&#x1E07;&#601;dw&#333; w&#601;&#8217;&icirc;&#353; &#8217;e&#x1E6F;-&#353;if&#601;&#x1E25;&#257;&#x1E6F;w&#333; &#x1E25;&#257;f&#601;&#353;&icirc;m l&#601;&#x1E07;il&#601;t&icirc; &#8216;&#259;&#x1E07;&#257;&#x1E0F;-b&#257;m &#8216;w&#333;&#x1E0F; wayyi&#353;&#601;m&#601;&#8216;&ucirc; way&#601;&#353;all&#275;&#x1E25;&ucirc;: </P>
<P>11&nbsp;wayy&#257;&#353;&ucirc;&#x1E07;&ucirc; &#8217;<sup>a</sup>&#x1E25;&#259;r&ecirc;-&#x1E35;&#275;n wayy&#257;&#353;i&#x1E07;&ucirc; &#8217;e&#x1E6F;-h&#257;&#8216;&#259;&#x1E07;&#257;&#x1E0F;&icirc;m w&#601;&#8217;e&#x1E6F;-ha&#353;&#353;&#601;f&#257;&#x1E25;w&#333;&#x1E6F; &#8217;&#259;&#353;er &#353;ill&#601;&#x1E25;&ucirc; &#x1E25;&#257;f&#601;&#353;&icirc;m <font color="brown">wayya&#x1E35;&#601;b&icirc;&#353;&ucirc;m</font> <font color="blue">wayyi&#x1E35;&#601;b&#601;&#353;&ucirc;m</font> l<sup>a</sup>&#8216;&#259;&#x1E07;&#257;&#x1E0F;&icirc;m w&#601;li&#353;&#601;f&#257;&#x1E25;w&#333;&#x1E6F;: s</P>
<P>12&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;el-yir&#601;m&#601;y&acirc;&ucirc; m&#275;&#8217;&#275;&#x1E6F; y&#601;hw&acirc; l&#275;&#8217;m&#333;r: </P>
<P>13&nbsp;k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&#257;n&#333;&#x1E35;&icirc; k&#257;rat&icirc; &#x1E07;&#601;r&icirc;&#x1E6F; &#8217;e&#x1E6F;-&#8217;&#259;&#x1E07;w&#333;&#x1E6F;&ecirc;&#x1E35;em b&#601;yw&#333;m hw&#333;&#x1E63;i&#8217;&icirc; &#8217;w&#333;&#x1E6F;&#257;m m&#275;&#8217;ere&#x1E63; mi&#x1E63;&#601;rayim mib&ecirc;&#x1E6F; &#8216;&#259;&#x1E07;&#257;&#x1E0F;&icirc;m l&#275;&#8217;m&#333;r: </P>
<P>14&nbsp;miqq&#275;&#x1E63; &#353;e&#x1E07;<sup>a</sup>&#8216; &#353;&#257;n&icirc;m t&#601;&#353;all&#601;&#x1E25;&ucirc; &#8217;&icirc;&#353; &#8217;e&#x1E6F;-&#8217;&#257;&#x1E25;&icirc;w h&#257;&#8216;i&#x1E07;&#601;r&icirc; &#8217;&#259;&#353;er-yimm&#257;&#x1E35;&#275;r l&#601;&#x1E35;&#257; w<sup>a</sup>&#8216;&#259;&#x1E07;&#257;&#x1E0F;&#601;&#x1E35;&#257; &#353;&#275;&#353; &#353;&#257;n&icirc;m w&#601;&#353;ill<sup>a</sup>&#x1E25;&#601;tw&#333; &#x1E25;&#257;f&#601;&#353;&icirc; m&#275;&#8216;imm&#257;&#x1E35;&#601; w&#601;l&#333;&#8217;-&#353;&#257;m&#601;&#8216;&ucirc; &#8217;&#259;&#x1E07;w&#333;&#x1E6F;&ecirc;&#x1E35;em &#8217;&#275;lay w&#601;l&#333;&#8217; hi&#x1E6D;&#x1E6D;&ucirc; &#8217;e&#x1E6F;-&#8217;&#257;z&#601;n&#257;m: </P>
<P>15&nbsp;wat&#257;&#353;u&#x1E07;&ucirc; &#8217;atem hayyw&#333;m wat<sup>a</sup>&#8216;&#259;&#347;&ucirc; &#8217;e&#x1E6F;-hayy&#257;&#353;&#257;r b&#601;&#8216;&ecirc;nay liq&#601;r&#333;&#8217; &#x1E0F;&#601;rw&#333;r &#8217;&icirc;&#353; l&#601;r&#275;&#8216;&#275;h&ucirc; wati&#x1E35;&#601;r&#601;&#x1E6F;&ucirc; &#x1E07;&#601;r&icirc;&#x1E6F; l&#601;f&#257;nay babayi&#x1E6F; &#8217;&#259;&#353;er-niq&#601;r&#257;&#8217; &#353;&#601;m&icirc; &#8216;&#257;l&#257;yw: </P>
<P>16&nbsp;wat&#257;&#353;u&#x1E07;&ucirc; wat&#601;&#x1E25;all&#601;l&ucirc; &#8217;e&#x1E6F;-&#353;&#601;m&icirc; wat&#257;&#353;i&#x1E07;&ucirc; &#8217;&icirc;&#353; &#8217;e&#x1E6F;-&#8216;a&#x1E07;&#601;dw&#333; w&#601;&#8217;&icirc;&#353; &#8217;e&#x1E6F;-&#353;if&#601;&#x1E25;&#257;&#x1E6F;w&#333; &#8217;&#259;&#353;er-&#353;ill<sup>a</sup>&#x1E25;&#601;tem &#x1E25;&#257;f&#601;&#353;&icirc;m l&#601;naf&#601;&#353;&#257;m wati&#x1E35;&#601;b&#601;&#353;&ucirc; &#8217;&#333;&#x1E6F;&#257;m lih&#601;yw&#333;&#x1E6F; l&#257;&#x1E35;em l<sup>a</sup>&#8216;&#259;&#x1E07;&#257;&#x1E0F;&icirc;m w&#601;li&#353;&#601;f&#257;&#x1E25;w&#333;&#x1E6F;: s</P>
<P>17&nbsp;l&#257;&#x1E35;&#275;n k&#333;h-&#8217;&#257;mar y&#601;hw&acirc; &#8217;atem l&#333;&#8217;-&#353;&#601;m<sup>a</sup>&#8216;&#601;tem &#8217;&#275;lay liq&#601;r&#333;&#8217; &#x1E0F;&#601;rw&#333;r &#8217;&icirc;&#353; l&#601;&#8217;&#257;&#x1E25;&icirc;w w&#601;&#8217;&icirc;&#353; l&#601;r&#275;&#8216;&#275;h&ucirc; hin&#601;n&icirc; q&#333;r&#275;&#8217; l&#257;&#x1E35;em d&#601;rw&#333;r n&#601;&#8217;um-y&#601;hw&acirc; &#8217;el-h<sup>a</sup>&#x1E25;ere&#x1E07; &#8217;el-hade&#x1E07;er w&#601;&#8217;el-h&#257;r&#257;&#8216;&#257;&#x1E07; w&#601;n&#257;&#x1E6F;at&icirc; &#8217;e&#x1E6F;&#601;&#x1E35;em <font color="brown">liz&#601;w&#257;&#8216;&acirc;</font> <font color="blue">l&#601;z<sup>a</sup>&#8216;&#259;w&acirc;</font> l&#601;&#x1E35;&#333;l mam&#601;l&#601;&#x1E35;w&#333;&#x1E6F; h&#257;&#8217;&#257;re&#x1E63;: </P>
<P>18&nbsp;w&#601;n&#257;&#x1E6F;at&icirc; &#8217;e&#x1E6F;-h&#257;&#8217;&#259;n&#257;&#353;&icirc;m h&#257;&#8216;&#333;&#x1E07;&#601;r&icirc;m &#8217;e&#x1E6F;-b&#601;ri&#x1E6F;&icirc; &#8217;&#259;&#353;er l&#333;&#8217;-h&#275;q&icirc;m&ucirc; &#8217;e&#x1E6F;-di&#x1E07;&#601;r&ecirc; hab&#601;r&icirc;&#x1E6F; &#8217;&#259;&#353;er k&#257;r&#601;&#x1E6F;&ucirc; l&#601;f&#257;n&#257;y h&#257;&#8216;&#275;&#x1E21;el &#8217;&#259;&#353;er k&#257;r&#601;&#x1E6F;&ucirc; li&#353;&#601;nayim wayy<sup>a</sup>&#8216;a&#x1E07;&#601;r&ucirc; b&ecirc;n b&#601;&#x1E6F;&#257;r&#257;yw: </P>
<P>19&nbsp;&#347;&#257;r&ecirc; y&#601;h&ucirc;&#x1E0F;&acirc; w&#601;&#347;&#257;r&ecirc; y&#601;r&ucirc;&#353;&#257;laim hass&#257;ris&icirc;m w&#601;hak&#333;h&#259;n&icirc;m w&#601;&#x1E35;&#333;l &#8216;am h&#257;&#8217;&#257;re&#x1E63; h&#257;&#8216;&#333;&#x1E07;&#601;r&icirc;m b&ecirc;n bi&#x1E6F;&#601;r&ecirc; h&#257;&#8216;&#275;&#x1E21;el: </P>
<P>20&nbsp;w&#601;n&#257;&#x1E6F;at&icirc; &#8217;w&#333;&#x1E6F;&#257;m b&#601;ya&#x1E0F; &#8217;&#333;y&#601;&#x1E07;&ecirc;hem &ucirc;&#x1E07;&#601;ya&#x1E0F; m&#601;&#x1E07;aq&#601;&#353;&ecirc; naf&#601;&#353;&#257;m w&#601;h&#257;y&#601;&#x1E6F;&acirc; ni&#x1E07;&#601;l&#257;&#x1E6F;&#257;m l&#601;ma&#8217;&#259;&#x1E35;&#257;l l&#601;&#8216;w&#333;f ha&#353;&#353;&#257;mayim &ucirc;l&#601;&#x1E07;eh&#277;ma&#x1E6F; h&#257;&#8217;&#257;re&#x1E63;: </P>
<P>21&nbsp;w&#601;&#8217;e&#x1E6F;-&#x1E63;i&#x1E0F;&#601;q&icirc;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; w&#601;&#8217;e&#x1E6F;-&#347;&#257;r&#257;yw &#8217;et&#275;n b&#601;ya&#x1E0F; &#8217;&#333;y&#601;&#x1E07;&ecirc;hem &ucirc;&#x1E07;&#601;ya&#x1E0F; m&#601;&#x1E07;aq&#601;&#353;&ecirc; naf&#601;&#353;&#257;m &ucirc;&#x1E07;&#601;ya&#x1E0F; &#x1E25;&ecirc;l mele&#x1E35;&#601; b&#257;&#x1E07;el h&#257;&#8216;&#333;l&icirc;m m&#275;&#8216;&#259;l&ecirc;&#x1E35;em: </P>
<P>22&nbsp;hin&#601;n&icirc; m&#601;&#x1E63;a&ucirc;eh n&#601;&#8217;um-y&#601;hw&acirc; wah&#259;&#353;i&#x1E07;&#333;&#x1E6F;&icirc;m &#8217;el-h&#257;&#8216;&icirc;r hazz&#333;&#8217;&#x1E6F; w&#601;nil&#601;&#x1E25;&#259;m&ucirc; &#8216;&#257;leyh&#257; &ucirc;l&#601;&#x1E35;&#257;&#x1E0F;&ucirc;h&#257; &ucirc;&#347;&#601;r&#257;fuh&#257; &#x1E07;&#257;&#8217;&#275;&#353; w&#601;&#8217;e&#x1E6F;-&#8216;&#257;r&ecirc; y&#601;h&ucirc;&#x1E0F;&acirc; &#8217;et&#275;n &#353;&#601;m&#257;m&acirc; m&#275;&#8217;&ecirc;n y&#333;&#353;&#275;&#x1E07;: f</P>
</TD>
</TABLE>
<P><HR>
<CENTER>
<A HREF="jer035.htm">Next: Jeremiah (Yermiyah) Chapter 35</A></CENTER>
</BODY>
</HTML>
