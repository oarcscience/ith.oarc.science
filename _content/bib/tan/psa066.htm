<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 66</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa066">Polyglot</A>&nbsp;
<A HREF="../kjv/psa066">KJV</A>&nbsp;
<A HREF="../sep/psa066">Sep</A>&nbsp;
<A HREF="../vul/psa066">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa065">Previous</A>&nbsp;
<A HREF="psa067">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 66</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַ֭מְנַצֵּחַ שִׁ֣יר מִזְמ֑וֹר הָרִ֥יעוּ לֵ֝אלֹהִים כָּל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;זַמְּר֥וּ כְבֽוֹד־שְׁמ֑וֹ שִׂ֥ימוּ כָ֝ב֗וֹד תְּהִלָּתֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אִמְר֣וּ לֵ֭אלֹהִים מַה־נּוֹרָ֣א מַעֲשֶׂ֑יךָ בְּרֹ֥ב עֻ֝זְּךָ֗ יְֽכַחֲשׁ֖וּ לְךָ֣ אֹיְבֶֽיךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כָּל־הָאָ֤רֶץ׀ יִשְׁתַּחֲו֣וּ לְ֭ךָ וִֽיזַמְּרוּ־לָ֑ךְ יְזַמְּר֖וּ שִׁמְךָ֣ סֶֽלָה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לְכ֣וּ וּ֭רְאוּ מִפְעֲל֣וֹת אֱלֹהִ֑ים נוֹרָ֥א עֲ֝לִילָ֗ה עַל־בְּנֵ֥י אָדָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הָ֤פַךְ יָ֨ם׀ לְֽיַבָּשָׁ֗ה בַּ֭נָּהָר יַֽעַבְר֣וּ בְרָ֑גֶל שָׁ֝֗ם נִשְׂמְחָה־בּֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מֹ֘שֵׁ֤ל בִּגְבוּרָת֨וֹ׀ עוֹלָ֗ם עֵ֭ינָיו בַּגּוֹיִ֣ם תִּצְפֶּ֑ינָה הַסּוֹרְרִ֓ים׀ אַל־<font color="brown">ירימו</font> <font color="blue">יָר֖וּמוּ</font> לָ֣מוֹ סֶֽלָה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בָּרְכ֖וּ עַמִּ֥ים׀ אֱלֹהֵ֑ינוּ וְ֝הַשְׁמִ֗יעוּ ק֣וֹל תְּהִלָּתֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הַשָּׂ֣ם נַ֭פְשֵׁנוּ בַּֽחַיִּ֑ים וְלֹֽא־נָתַ֖ן לַמּ֣וֹט רַגְלֵֽנוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּֽי־בְחַנְתָּ֥נוּ אֱלֹהִ֑ים צְ֝רַפְתָּ֗נוּ כִּצְרָף־כָּֽסֶף׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הֲבֵאתָ֥נוּ בַמְּצוּדָ֑ה שַׂ֖מְתָּ מוּעָקָ֣ה בְמָתְנֵֽינוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הִרְכַּ֥בְתָּ אֱנ֗וֹשׁ לְרֹ֫אשֵׁ֥נוּ בָּֽאנוּ־בָאֵ֥שׁ וּבַמַּ֑יִם וַ֝תּוֹצִיאֵ֗נוּ לָֽרְוָיָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אָב֣וֹא בֵיתְךָ֣ בְעוֹל֑וֹת אֲשַׁלֵּ֖ם לְךָ֣ נְדָרָֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אֲשֶׁר־פָּצ֥וּ שְׂפָתָ֑י וְדִבֶּר־פִּ֝֗י בַּצַּר־לִֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עֹ֘ל֤וֹת מֵחִ֣ים אַעֲלֶה־לָּ֭ךְ עִם־קְטֹ֣רֶת אֵילִ֑ים אֶ֥עֱשֶֽׂה בָקָ֖ר עִם־עַתּוּדִ֣ים סֶֽלָה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לְכֽוּ־שִׁמְע֣וּ וַ֭אֲסַפְּרָה כָּל־יִרְאֵ֣י אֱלֹהִ֑ים אֲשֶׁ֖ר עָשָׂ֣ה לְנַפְשִֽׁי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֵלָ֥יו פִּֽי־קָרָ֑אתִי וְ֝רוֹמַ֗ם תַּ֣חַת לְשׁוֹנִֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אָ֭וֶן אִם־רָאִ֣יתִי בְלִבִּ֑י לֹ֖א יִשְׁמַ֣ע׀ אֲדֹנָֽי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אָ֭כֵן שָׁמַ֣ע אֱלֹהִ֑ים הִ֝קְשִׁ֗יב בְּק֣וֹל תְּפִלָּתִֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בָּר֥וּךְ אֱלֹהִ֑ים אֲשֶׁ֥ר לֹֽא־הֵסִ֘יר תְּפִלָּתִ֥י וְ֝חַסְדּ֗וֹ מֵאִתִּֽי׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a &#353;&icirc;r miz&#601;mw&#333;r h&#257;r&icirc;&#8216;&ucirc; l&#275;&#8217;l&#333;h&icirc;m k&#257;l-h&#257;&#8217;&#257;re&#x1E63;: </P>
<P>2&nbsp;zamm&#601;r&ucirc; &#x1E35;&#601;&#x1E07;w&#333;&#x1E0F;-&#353;&#601;mw&#333; &#347;&icirc;m&ucirc; &#x1E35;&#257;&#x1E07;w&#333;&#x1E0F; t&#601;hill&#257;&#x1E6F;w&#333;: </P>
<P>3&nbsp;&#8217;im&#601;r&ucirc; l&#275;&#8217;l&#333;h&icirc;m mah-nnw&#333;r&#257;&#8217; m<sup>a</sup>&#8216;&#259;&#347;ey&#x1E35;&#257; b&#601;r&#333;&#x1E07; &#8216;uzz&#601;&#x1E35;&#257; y&#601;&#x1E35;<sup>a</sup>&#x1E25;&#259;&#353;&ucirc; l&#601;&#x1E35;&#257; &#8217;&#333;y&#601;&#x1E07;ey&#x1E35;&#257;: </P>
<P>4&nbsp;k&#257;l-h&#257;&#8217;&#257;re&#x1E63;| yi&#353;&#601;t<sup>a</sup>&#x1E25;&#259;w&ucirc; l&#601;&#x1E35;&#257; w&icirc;zamm&#601;r&ucirc;-l&#257;&#x1E35;&#601; y&#601;zamm&#601;r&ucirc; &#353;im&#601;&#x1E35;&#257; sel&acirc;: </P>
<P>5&nbsp;l&#601;&#x1E35;&ucirc; &ucirc;r&#601;&#8217;&ucirc; mif&#601;&#8216;&#259;lw&#333;&#x1E6F; &#8217;&#277;l&#333;h&icirc;m nw&#333;r&#257;&#8217; &#8216;&#259;l&icirc;l&acirc; &#8216;al-b&#601;n&ecirc; &#8217;&#257;&#x1E0F;&#257;m: </P>
<P>6&nbsp;h&#257;fa&#x1E35;&#601; y&#257;m| l&#601;yab&#257;&#353;&acirc; bann&acirc;&#257;r y<sup>a</sup>&#8216;a&#x1E07;&#601;r&ucirc; &#x1E07;&#601;r&#257;&#x1E21;el &#353;&#257;m ni&#347;&#601;m&#601;&#x1E25;&acirc;-bw&#333;: </P>
<P>7&nbsp;m&#333;&#353;&#275;l bi&#x1E21;&#601;&#x1E07;&ucirc;r&#257;&#x1E6F;w&#333;| &#8216;w&#333;l&#257;m &#8216;&ecirc;n&#257;yw bagw&#333;yim ti&#x1E63;&#601;peyn&acirc; hassw&#333;r&#601;r&icirc;m| &#8217;al-<font color="brown">y&#257;r&icirc;m&ucirc;</font> <font color="blue">y&#257;r&ucirc;m&ucirc;</font> l&#257;mw&#333; sel&acirc;: </P>
<P>8&nbsp;b&#257;r&#601;&#x1E35;&ucirc; &#8216;amm&icirc;m| &#8217;&#277;l&#333;h&ecirc;n&ucirc; w&#601;ha&#353;&#601;m&icirc;&#8216;&ucirc; qw&#333;l t&#601;hill&#257;&#x1E6F;w&#333;: </P>
<P>9&nbsp;ha&#347;&#347;&#257;m naf&#601;&#353;&#275;n&ucirc; b<sup>a</sup>&#x1E25;ayy&icirc;m w&#601;l&#333;&#8217;-n&#257;&#x1E6F;an lammw&#333;&#x1E6D; ra&#x1E21;&#601;l&#275;n&ucirc;: </P>
<P>10&nbsp;k&icirc;-&#x1E07;&#601;&#x1E25;an&#601;t&#257;n&ucirc; &#8217;&#277;l&#333;h&icirc;m &#x1E63;&#601;raf&#601;t&#257;n&ucirc; ki&#x1E63;&#601;r&#257;f-k&#257;sef: </P>
<P>11&nbsp;h&#259;&#x1E07;&#275;&#8217;&#x1E6F;&#257;n&ucirc; &#x1E07;amm&#601;&#x1E63;&ucirc;&#x1E0F;&acirc; &#347;am&#601;t&#257; m&ucirc;&#8216;&#257;q&acirc; &#x1E07;&#601;m&#257;&#x1E6F;&#601;n&ecirc;n&ucirc;: </P>
<P>12&nbsp;hir&#601;ka&#x1E07;&#601;t&#257; &#8217;&#277;nw&#333;&#353; l&#601;r&#333;&#8217;&#353;&#275;n&ucirc; b&#257;&#8217;n&ucirc;-&#x1E07;&#257;&#8217;&#275;&#353; &ucirc;&#x1E07;ammayim watw&#333;&#x1E63;&icirc;&#8217;&#275;n&ucirc; l&#257;r&#601;w&#257;y&acirc;: </P>
<P>13&nbsp;&#8217;&#257;&#x1E07;w&#333;&#8217; &#x1E07;&ecirc;&#x1E6F;&#601;&#x1E35;&#257; &#x1E07;&#601;&#8216;w&#333;lw&#333;&#x1E6F; &#8217;&#259;&#353;all&#275;m l&#601;&#x1E35;&#257; n&#601;&#x1E0F;&#257;r&#257;y: </P>
<P>14&nbsp;&#8217;&#259;&#353;er-p&#257;&#x1E63;&ucirc; &#347;&#601;f&#257;&#x1E6F;&#257;y w&#601;&#x1E0F;iber-p&icirc; ba&#x1E63;&#x1E63;ar-l&icirc;: </P>
<P>15&nbsp;&#8216;&#333;lw&#333;&#x1E6F; m&#275;&#x1E25;&icirc;m &#8217;<sup>a</sup>&#8216;&#259;leh-ll&#257;&#x1E35;&#601; &#8216;im-q&#601;&#x1E6D;&#333;re&#x1E6F; &#8217;&ecirc;l&icirc;m &#8217;e&#8216;&#277;&#347;eh &#x1E07;&#257;q&#257;r &#8216;im-&#8216;at&ucirc;&#x1E0F;&icirc;m sel&acirc;: </P>
<P>16&nbsp;l&#601;&#x1E35;&ucirc;-&#353;im&#601;&#8216;&ucirc; wa&#8217;&#259;sap&#601;r&acirc; k&#257;l-yir&#601;&#8217;&ecirc; &#8217;&#277;l&#333;h&icirc;m &#8217;&#259;&#353;er &#8216;&#257;&#347;&acirc; l&#601;naf&#601;&#353;&icirc;: </P>
<P>17&nbsp;&#8217;&#275;l&#257;yw p&icirc;-q&#257;r&#257;&#8217;&#x1E6F;&icirc; w&#601;rw&#333;mam t<sup>a</sup>&#x1E25;a&#x1E6F; l&#601;&#353;w&#333;n&icirc;: </P>
<P>18&nbsp;&#8217;&#257;wen &#8217;im-r&#257;&#8217;&icirc;&#x1E6F;&icirc; &#x1E07;&#601;lib&icirc; l&#333;&#8217; yi&#353;&#601;m<sup>a</sup>&#8216;| &#8217;&#259;&#x1E0F;&#333;n&#257;y: </P>
<P>19&nbsp;&#8217;&#257;&#x1E35;&#275;n &#353;&#257;m<sup>a</sup>&#8216; &#8217;&#277;l&#333;h&icirc;m hiq&#601;&#353;&icirc;&#x1E07; b&#601;qw&#333;l t&#601;fill&#257;&#x1E6F;&icirc;: </P>
<P>20&nbsp;b&#257;r&ucirc;&#x1E35;&#601; &#8217;&#277;l&#333;h&icirc;m &#8217;&#259;&#353;er l&#333;&#8217;-h&#275;s&icirc;r t&#601;fill&#257;&#x1E6F;&icirc; w&#601;&#x1E25;as&#601;dw&#333; m&#275;&#8217;it&icirc;: </P>
</TD>
</TABLE>
<P><HR>
<CENTER>
<A HREF="psa067">Next: Psalms (Tehilim) Chapter 67</A></CENTER>
</BODY>
</HTML>
