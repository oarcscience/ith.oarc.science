<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Esther (Esther): Esther (Esther) Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/est006.htm">Polyglot</A>&nbsp;
<A HREF="../kjv/est006.htm">KJV</A>&nbsp;
<A HREF="../sep/est006.htm">Sep</A>&nbsp;
<A HREF="../vul/est006.htm">Vul</A>&nbsp;

<BR>
<BR><A HREF="est.htm">Esther (Esther) Index</A><BR>
&nbsp;
<A HREF="est005.htm">Previous</A>&nbsp;
<A HREF="est007.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Esther (Esther) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בַּלַּ֣יְלָה הַה֔וּא נָדְדָ֖ה שְׁנַ֣ת הַמֶּ֑לֶךְ וַיֹּ֗אמֶר לְהָבִ֞יא אֶת־סֵ֤פֶר הַזִּכְרֹנוֹת֙ דִּבְרֵ֣י הַיָּמִ֔ים וַיִּהְי֥וּ נִקְרָאִ֖ים לִפְנֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּמָּצֵ֣א כָת֗וּב אֲשֶׁר֩ הִגִּ֨יד מָרְדֳּכַ֜י עַל־בִּגְתָ֣נָא וָתֶ֗רֶשׁ שְׁנֵי֙ סָרִיסֵ֣י הַמֶּ֔לֶךְ מִשֹּׁמְרֵ֖י הַסַּ֑ף אֲשֶׁ֤ר בִּקְשׁוּ֙ לִשְׁלֹ֣חַ יָ֔ד בַּמֶּ֖לֶךְ אֲחַשְׁוֵרֽוֹשׁ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֣אמֶר הַמֶּ֔לֶךְ מַֽה־נַּעֲשָׂ֞ה יְקָ֧ר וּגְדוּלָּ֛ה לְמָרְדֳּכַ֖י עַל־זֶ֑ה וַיֹּ֨אמְר֜וּ נַעֲרֵ֤י הַמֶּ֙לֶךְ֙ מְשָׁ֣רְתָ֔יו לֹא־נַעֲשָׂ֥ה עִמּ֖וֹ דָּבָֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֥אמֶר הַמֶּ֖לֶךְ מִ֣י בֶחָצֵ֑ר וְהָמָ֣ן בָּ֗א לַחֲצַ֤ר בֵּית־הַמֶּ֙לֶךְ֙ הַחִ֣יצוֹנָ֔ה לֵאמֹ֣ר לַמֶּ֔לֶךְ לִתְלוֹת֙ אֶֽת־מָרְדֳּכַ֔י עַל־הָעֵ֖ץ אֲשֶׁר־הֵכִ֥ין לֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֨אמְר֜וּ נַעֲרֵ֤י הַמֶּ֙לֶךְ֙ אֵלָ֔יו הִנֵּ֥ה הָמָ֖ן עֹמֵ֣ד בֶּחָצֵ֑ר וַיֹּ֥אמֶר הַמֶּ֖לֶךְ יָבֽוֹא׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּבוֹא֮ הָמָן֒ וַיֹּ֤אמֶר לוֹ֙ הַמֶּ֔לֶךְ מַה־לַעֲשׂ֕וֹת בָּאִ֕ישׁ אֲשֶׁ֥ר הַמֶּ֖לֶךְ חָפֵ֣ץ בִּיקָר֑וֹ וַיֹּ֤אמֶר הָמָן֙ בְּלִבּ֔וֹ לְמִ֞י יַחְפֹּ֥ץ הַמֶּ֛לֶךְ לַעֲשׂ֥וֹת יְקָ֖ר יוֹתֵ֥ר מִמֶּֽנִּי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֥אמֶר הָמָ֖ן אֶל־הַמֶּ֑לֶךְ אִ֕ישׁ אֲשֶׁ֥ר הַמֶּ֖לֶךְ חָפֵ֥ץ בִּיקָרֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יָבִ֙יאוּ֙ לְב֣וּשׁ מַלְכ֔וּת אֲשֶׁ֥ר לָֽבַשׁ־בּ֖וֹ הַמֶּ֑לֶךְ וְס֗וּס אֲשֶׁ֨ר רָכַ֤ב עָלָיו֙ הַמֶּ֔לֶךְ וַאֲשֶׁ֥ר נִתַּ֛ן כֶּ֥תֶר מַלְכ֖וּת בְּרֹאשֽׁוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְנָת֨וֹן הַלְּב֜וּשׁ וְהַסּ֗וּס עַל־יַד־אִ֞ישׁ מִשָּׂרֵ֤י הַמֶּ֙לֶךְ֙ הַֽפַּרְתְּמִ֔ים וְהִלְבִּ֙ישׁוּ֙ אֶת־הָאִ֔ישׁ אֲשֶׁ֥ר הַמֶּ֖לֶךְ חָפֵ֣ץ בִּֽיקָר֑וֹ וְהִרְכִּיבֻ֤הוּ עַל־הַסּוּס֙ בִּרְח֣וֹב הָעִ֔יר וְקָרְא֣וּ לְפָנָ֔יו כָּ֚כָה יֵעָשֶׂ֣ה לָאִ֔ישׁ אֲשֶׁ֥ר הַמֶּ֖לֶךְ חָפֵ֥ץ בִּיקָרֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֨אמֶר הַמֶּ֜לֶךְ לְהָמָ֗ן מַ֠הֵר קַ֣ח אֶת־הַלְּב֤וּשׁ וְאֶת־הַסּוּס֙ כַּאֲשֶׁ֣ר דִּבַּ֔רְתָּ וַֽעֲשֵׂה־כֵן֙ לְמָרְדֳּכַ֣י הַיְּהוּדִ֔י הַיּוֹשֵׁ֖ב בְּשַׁ֣עַר הַמֶּ֑לֶךְ אַל־תַּפֵּ֣ל דָּבָ֔ר מִכֹּ֖ל אֲשֶׁ֥ר דִּבַּֽרְתָּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּקַּ֤ח הָמָן֙ אֶת־הַלְּב֣וּשׁ וְאֶת־הַסּ֔וּס וַיַּלְבֵּ֖שׁ אֶֽת־מָרְדֳּכָ֑י וַיַּרְכִּיבֵ֙הוּ֙ בִּרְח֣וֹב הָעִ֔יר וַיִּקְרָ֣א לְפָנָ֔יו כָּ֚כָה יֵעָשֶׂ֣ה לָאִ֔ישׁ אֲשֶׁ֥ר הַמֶּ֖לֶךְ חָפֵ֥ץ בִּיקָרֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיָּ֥שָׁב מָרְדֳּכַ֖י אֶל־שַׁ֣עַר הַמֶּ֑לֶךְ וְהָמָן֙ נִדְחַ֣ף אֶל־בֵּית֔וֹ אָבֵ֖ל וַחֲפ֥וּי רֹֽאשׁ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְסַפֵּ֨ר הָמָ֜ן לְזֶ֤רֶשׁ אִשְׁתּוֹ֙ וּלְכָל־אֹ֣הֲבָ֔יו אֵ֖ת כָּל־אֲשֶׁ֣ר קָרָ֑הוּ וַיֹּ֩אמְרוּ֩<font color="red"><sup>3</font></sup> ל֨וֹ חֲכָמָ֜יו וְזֶ֣רֶשׁ אִשְׁתּ֗וֹ אִ֣ם מִזֶּ֣רַע הַיְּהוּדִ֡ים מָרְדֳּכַ֞י אֲשֶׁר֩ הַחִלּ֨וֹתָ לִנְפֹּ֤ל לְפָנָיו֙ לֹא־תוּכַ֣ל ל֔וֹ כִּֽי־נָפ֥וֹל תִּפּ֖וֹל לְפָנָֽיו׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;עוֹדָם֙ מְדַבְּרִ֣ים עִמּ֔וֹ וְסָרִיסֵ֥י הַמֶּ֖לֶךְ הִגִּ֑יעוּ וַיַּבְהִ֙לוּ֙ לְהָבִ֣יא אֶת־הָמָ֔ן אֶל־הַמִּשְׁתֶּ֖ה אֲשֶׁר־עָשְׂתָ֥ה אֶסְתֵּֽר׃ </P>
</TD>
<TD WIDTH="50%">
<P>1&nbsp;ballay&#601;l&acirc; hah&ucirc;&#8217; n&#257;&#x1E0F;&#601;&#x1E0F;&acirc; &#353;&#601;na&#x1E6F; hammele&#x1E35;&#601; wayy&#333;&#8217;mer l&#601;h&#257;&#x1E07;&icirc;&#8217; &#8217;e&#x1E6F;-s&#275;fer hazzi&#x1E35;&#601;r&#333;nw&#333;&#x1E6F; di&#x1E07;&#601;r&ecirc; hayy&#257;m&icirc;m wayyih&#601;y&ucirc; niq&#601;r&#257;&#8217;&icirc;m lif&#601;n&ecirc; hammele&#x1E35;&#601;: </P>
<P>2&nbsp;wayyimm&#257;&#x1E63;&#275;&#8217; &#x1E35;&#257;&#x1E6F;&ucirc;&#x1E07; &#8217;&#259;&#353;er hig&icirc;&#x1E0F; m&#257;r&#601;d&#335;&#x1E35;ay &#8216;al-bi&#x1E21;&#601;&#x1E6F;&#257;n&#257;&#8217; w&#257;&#x1E6F;ere&#353; &#353;&#601;n&ecirc; s&#257;r&icirc;s&ecirc; hammele&#x1E35;&#601; mi&#353;&#353;&#333;m&#601;r&ecirc; hassaf &#8217;&#259;&#353;er biq&#601;&#353;&ucirc; li&#353;&#601;l&#333;&#x1E25;a y&#257;&#x1E0F; bammele&#x1E35;&#601; &#8217;&#259;&#x1E25;a&#353;&#601;w&#275;rw&#333;&#353;: </P>
<P>3&nbsp;wayy&#333;&#8217;mer hammele&#x1E35;&#601; mah-nn<sup>a</sup>&#8216;&#259;&#347;&acirc; y&#601;q&#257;r &ucirc;&#x1E21;&#601;&#x1E0F;&ucirc;ll&acirc; l&#601;m&#257;r&#601;d&#335;&#x1E35;ay &#8216;al-zeh wayy&#333;&#8217;m&#601;r&ucirc; n<sup>a</sup>&#8216;&#259;r&ecirc; hammele&#x1E35;&#601; m&#601;&#353;&#257;r&#601;&#x1E6F;&#257;yw l&#333;&#8217;-n<sup>a</sup>&#8216;&#259;&#347;&acirc; &#8216;immw&#333; d&#257;&#x1E07;&#257;r: </P>
<P>4&nbsp;wayy&#333;&#8217;mer hammele&#x1E35;&#601; m&icirc; &#x1E07;e&#x1E25;&#257;&#x1E63;&#275;r w&#601;h&#257;m&#257;n b&#257;&#8217; l<sup>a</sup>&#x1E25;&#259;&#x1E63;ar b&ecirc;&#x1E6F;-hammele&#x1E35;&#601; h<sup>a</sup>&#x1E25;&icirc;&#x1E63;w&#333;n&acirc; l&#275;&#8217;m&#333;r lammele&#x1E35;&#601; li&#x1E6F;&#601;lw&#333;&#x1E6F; &#8217;e&#x1E6F;-m&#257;r&#601;d&#335;&#x1E35;ay &#8216;al-h&#257;&#8216;&#275;&#x1E63; &#8217;&#259;&#353;er-h&#275;&#x1E35;&icirc;n lw&#333;: </P>
<P>5&nbsp;wayy&#333;&#8217;m&#601;r&ucirc; n<sup>a</sup>&#8216;&#259;r&ecirc; hammele&#x1E35;&#601; &#8217;&#275;l&#257;yw hinn&#275;h h&#257;m&#257;n &#8216;&#333;m&#275;&#x1E0F; be&#x1E25;&#257;&#x1E63;&#275;r wayy&#333;&#8217;mer hammele&#x1E35;&#601; y&#257;&#x1E07;w&#333;&#8217;: </P>
<P>6&nbsp;wayy&#257;&#x1E07;w&#333;&#8217; h&#257;m&#257;n wayy&#333;&#8217;mer lw&#333; hammele&#x1E35;&#601; mah-l<sup>a</sup>&#8216;&#259;&#347;w&#333;&#x1E6F; b&#257;&#8217;&icirc;&#353; &#8217;&#259;&#353;er hammele&#x1E35;&#601; &#x1E25;&#257;f&#275;&#x1E63; b&icirc;q&#257;rw&#333; wayy&#333;&#8217;mer h&#257;m&#257;n b&#601;libw&#333; l&#601;m&icirc; y<sup>a</sup>&#x1E25;&#601;p&#333;&#x1E63; hammele&#x1E35;&#601; l<sup>a</sup>&#8216;&#259;&#347;w&#333;&#x1E6F; y&#601;q&#257;r yw&#333;&#x1E6F;&#275;r mimmenn&icirc;: </P>
<P>7&nbsp;wayy&#333;&#8217;mer h&#257;m&#257;n &#8217;el-hammele&#x1E35;&#601; &#8217;&icirc;&#353; &#8217;&#259;&#353;er hammele&#x1E35;&#601; &#x1E25;&#257;f&#275;&#x1E63; b&icirc;q&#257;rw&#333;: </P>
<P>8&nbsp;y&#257;&#x1E07;&icirc;&#8217;&ucirc; l&#601;&#x1E07;&ucirc;&#353; mal&#601;&#x1E35;&ucirc;&#x1E6F; &#8217;&#259;&#353;er l&#257;&#x1E07;a&#353;-bw&#333; hammele&#x1E35;&#601; w&#601;s&ucirc;s &#8217;&#259;&#353;er r&#257;&#x1E35;a&#x1E07; &#8216;&#257;l&#257;yw hammele&#x1E35;&#601; wa&#8217;&#259;&#353;er nitan ke&#x1E6F;er mal&#601;&#x1E35;&ucirc;&#x1E6F; b&#601;r&#333;&#8217;&#353;w&#333;: </P>
<P>9&nbsp;w&#601;n&#257;&#x1E6F;w&#333;n hall&#601;&#x1E07;&ucirc;&#353; w&#601;hass&ucirc;s &#8216;al-ya&#x1E0F;-&#8217;&icirc;&#353; mi&#347;&#347;&#257;r&ecirc; hammele&#x1E35;&#601; hapar&#601;t&#601;m&icirc;m w&#601;hil&#601;b&icirc;&#353;&ucirc; &#8217;e&#x1E6F;-h&#257;&#8217;&icirc;&#353; &#8217;&#259;&#353;er hammele&#x1E35;&#601; &#x1E25;&#257;f&#275;&#x1E63; b&icirc;q&#257;rw&#333; w&#601;hir&#601;k&icirc;&#x1E07;uh&ucirc; &#8216;al-hass&ucirc;s bir&#601;&#x1E25;w&#333;&#x1E07; h&#257;&#8216;&icirc;r w&#601;q&#257;r&#601;&#8217;&ucirc; l&#601;f&#257;n&#257;yw k&#257;&#x1E35;&acirc; y&#275;&#8216;&#257;&#347;eh l&#257;&#8217;&icirc;&#353; &#8217;&#259;&#353;er hammele&#x1E35;&#601; &#x1E25;&#257;f&#275;&#x1E63; b&icirc;q&#257;rw&#333;: </P>
<P>10&nbsp;wayy&#333;&#8217;mer hammele&#x1E35;&#601; l&#601;h&#257;m&#257;n mah&#275;r q<sup>a</sup>&#x1E25; &#8217;e&#x1E6F;-hall&#601;&#x1E07;&ucirc;&#353; w&#601;&#8217;e&#x1E6F;-hass&ucirc;s ka&#8217;&#259;&#353;er dibar&#601;t&#257; w<sup>a</sup>&#8216;&#259;&#347;&#275;h-&#x1E35;&#275;n l&#601;m&#257;r&#601;d&#335;&#x1E35;ay hayy&#601;h&ucirc;&#x1E0F;&icirc; hayyw&#333;&#353;&#275;&#x1E07; b&#601;&#353;<sup>a</sup>&#8216;ar hammele&#x1E35;&#601; &#8217;al-tap&#275;l d&#257;&#x1E07;&#257;r mik&#333;l &#8217;&#259;&#353;er dibar&#601;t&#257;: </P>
<P>11&nbsp;wayyiqq<sup>a</sup>&#x1E25; h&#257;m&#257;n &#8217;e&#x1E6F;-hall&#601;&#x1E07;&ucirc;&#353; w&#601;&#8217;e&#x1E6F;-hass&ucirc;s wayyal&#601;b&#275;&#353; &#8217;e&#x1E6F;-m&#257;r&#601;d&#335;&#x1E35;&#257;y wayyar&#601;k&icirc;&#x1E07;&#275;h&ucirc; bir&#601;&#x1E25;w&#333;&#x1E07; h&#257;&#8216;&icirc;r wayyiq&#601;r&#257;&#8217; l&#601;f&#257;n&#257;yw k&#257;&#x1E35;&acirc; y&#275;&#8216;&#257;&#347;eh l&#257;&#8217;&icirc;&#353; &#8217;&#259;&#353;er hammele&#x1E35;&#601; &#x1E25;&#257;f&#275;&#x1E63; b&icirc;q&#257;rw&#333;: </P>
<P>12&nbsp;wayy&#257;&#353;&#257;&#x1E07; m&#257;r&#601;d&#335;&#x1E35;ay &#8217;el-&#353;<sup>a</sup>&#8216;ar hammele&#x1E35;&#601; w&#601;h&#257;m&#257;n ni&#x1E0F;&#601;&#x1E25;af &#8217;el-b&ecirc;&#x1E6F;w&#333; &#8217;&#257;&#x1E07;&#275;l w<sup>a</sup>&#x1E25;&#259;f&ucirc;y r&#333;&#8217;&#353;: </P>
<P>13&nbsp;way&#601;sap&#275;r h&#257;m&#257;n l&#601;zere&#353; &#8217;i&#353;&#601;tw&#333; &ucirc;l&#601;&#x1E35;&#257;l-&#8217;&#333;h&#259;&#x1E07;&#257;yw &#8217;&#275;&#x1E6F; k&#257;l-&#8217;&#259;&#353;er q&#257;r&acirc;&ucirc; wayy&#333;&#8217;m&#601;r&ucirc;<font color="red"><sup>3</font></sup> lw&#333; &#x1E25;&#259;&#x1E35;&#257;m&#257;yw w&#601;zere&#353; &#8217;i&#353;&#601;tw&#333; &#8217;im mizzer<sup>a</sup>&#8216; hayy&#601;h&ucirc;&#x1E0F;&icirc;m m&#257;r&#601;d&#335;&#x1E35;ay &#8217;&#259;&#353;er h<sup>a</sup>&#x1E25;illw&#333;&#x1E6F;&#257; lin&#601;p&#333;l l&#601;f&#257;n&#257;yw l&#333;&#8217;-&#x1E6F;&ucirc;&#x1E35;al lw&#333; k&icirc;-n&#257;fw&#333;l tipw&#333;l l&#601;f&#257;n&#257;yw: </P>
<P>14&nbsp;&#8216;w&#333;&#x1E0F;&#257;m m&#601;&#x1E0F;ab&#601;r&icirc;m &#8216;immw&#333; w&#601;s&#257;r&icirc;s&ecirc; hammele&#x1E35;&#601; hig&icirc;&#8216;&ucirc; wayya&#x1E07;&#601;hil&ucirc; l&#601;h&#257;&#x1E07;&icirc;&#8217; &#8217;e&#x1E6F;-h&#257;m&#257;n &#8217;el-hammi&#353;&#601;teh &#8217;&#259;&#353;er-&#8216;&#257;&#347;&#601;&#x1E6F;&acirc; &#8217;es&#601;t&#275;r: </P>
</TD>
</TABLE>
<P><HR>
<CENTER>
<A HREF="est007.htm">Next: Esther (Esther) Chapter 7</A></CENTER>
</BODY>
</HTML>
