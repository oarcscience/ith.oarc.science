<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu004.htm">Polyglot</A>&nbsp;
<A HREF="../kjv/deu004.htm">KJV</A>&nbsp;
<A HREF="../sep/deu004.htm">Sep</A>&nbsp;
<A HREF="../vul/deu004.htm">Vul</A>&nbsp;

<BR>
<BR><A HREF="deu.htm">Deuteronomy (Devarim) Index</A><BR>
&nbsp;
<A HREF="deu003.htm">Previous</A>&nbsp;
<A HREF="deu005.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְעַתָּ֣ה יִשְׂרָאֵ֗ל שְׁמַ֤ע אֶל־הַֽחֻקִּים֙ וְאֶל־הַמִּשְׁפָּטִ֔ים אֲשֶׁ֧ר אָֽנֹכִ֛י מְלַמֵּ֥ד אֶתְכֶ֖ם לַעֲשׂ֑וֹת לְמַ֣עַן תִּֽחְי֗וּ וּבָאתֶם֙ וִֽירִשְׁתֶּ֣ם אֶת־הָאָ֔רֶץ אֲשֶׁ֧ר יְהוָ֛ה אֱלֹהֵ֥י אֲבֹתֵיכֶ֖ם נֹתֵ֥ן לָכֶֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לֹ֣א תֹסִ֗פוּ עַל־הַדָּבָר֙ אֲשֶׁ֤ר אָנֹכִי֙ מְצַוֶּ֣ה אֶתְכֶ֔ם וְלֹ֥א תִגְרְע֖וּ מִמֶּ֑נּוּ לִשְׁמֹ֗ר אֶת־מִצְוֹת֙ יְהוָ֣ה אֱלֹֽהֵיכֶ֔ם אֲשֶׁ֥ר אָנֹכִ֖י מְצַוֶּ֥ה אֶתְכֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עֵֽינֵיכֶם֙ הָֽרֹאֹ֔ת אֵ֛ת אֲשֶׁר־עָשָׂ֥ה יְהוָ֖ה בְּבַ֣עַל פְּע֑וֹר כִּ֣י כָל־הָאִ֗ישׁ אֲשֶׁ֤ר הָלַךְ֙ אַחֲרֵ֣י בַֽעַל־פְּע֔וֹר הִשְׁמִיד֛וֹ יְהוָ֥ה אֱלֹהֶ֖יךָ מִקִּרְבֶּֽךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאַתֶּם֙ הַדְּבֵקִ֔ים בַּיהוָ֖ה אֱלֹהֵיכֶ֑ם חַיִּ֥ים כֻּלְּכֶ֖ם הַיּֽוֹם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;רְאֵ֣ה׀ לִמַּ֣דְתִּי אֶתְכֶ֗ם חֻקִּים֙ וּמִשְׁפָּטִ֔ים כַּאֲשֶׁ֥ר צִוַּ֖נִי יְהוָ֣ה אֱלֹהָ֑י לַעֲשׂ֣וֹת כֵּ֔ן בְּקֶ֣רֶב הָאָ֔רֶץ אֲשֶׁ֥ר אַתֶּ֛ם בָּאִ֥ים שָׁ֖מָּה לְרִשְׁתָּֽהּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וּשְׁמַרְתֶּם֮ וַעֲשִׂיתֶם֒ כִּ֣י הִ֤וא חָכְמַתְכֶם֙ וּבִ֣ינַתְכֶ֔ם לְעֵינֵ֖י הָעַמִּ֑ים אֲשֶׁ֣ר יִשְׁמְע֗וּן אֵ֚ת כָּל־הַחֻקִּ֣ים הָאֵ֔לֶּה וְאָמְר֗וּ רַ֚ק עַם־חָכָ֣ם וְנָב֔וֹן הַגּ֥וֹי הַגָּד֖וֹל הַזֶּֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֚י מִי־ג֣וֹי גָּד֔וֹל אֲשֶׁר־ל֥וֹ אֱלֹהִ֖ים קְרֹבִ֣ים אֵלָ֑יו כַּיהוָ֣ה אֱלֹהֵ֔ינוּ בְּכָל־קָרְאֵ֖נוּ אֵלָֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּמִי֙ גּ֣וֹי גָּד֔וֹל אֲשֶׁר־ל֛וֹ חֻקִּ֥ים וּמִשְׁפָּטִ֖ים צַדִּיקִ֑ם כְּכֹל֙ הַתּוֹרָ֣ה הַזֹּ֔את אֲשֶׁ֧ר אָנֹכִ֛י נֹתֵ֥ן לִפְנֵיכֶ֖ם הַיּֽוֹם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;רַ֡ק הִשָּׁ֣מֶר לְךָ֩ וּשְׁמֹ֨ר נַפְשְׁךָ֜ מְאֹ֗ד פֶּן־תִּשְׁכַּ֨ח אֶת־הַדְּבָרִ֜ים אֲשֶׁר־רָא֣וּ עֵינֶ֗יךָ וּפֶן־יָס֙וּרוּ֙ מִלְּבָ֣בְךָ֔ כֹּ֖ל יְמֵ֣י חַיֶּ֑יךָ וְהוֹדַעְתָּ֥ם לְבָנֶ֖יךָ וְלִבְנֵ֥י בָנֶֽיךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;י֗וֹם אֲשֶׁ֨ר עָמַ֜דְתָּ לִפְנֵ֨י יְהוָ֣ה אֱלֹהֶיךָ֮ בְּחֹרֵב֒ בֶּאֱמֹ֨ר יְהוָ֜ה אֵלַ֗י הַקְהֶל־לִי֙ אֶת־הָעָ֔ם וְאַשְׁמִעֵ֖ם אֶת־דְּבָרָ֑י אֲשֶׁ֨ר יִלְמְד֜וּן לְיִרְאָ֣ה אֹתִ֗י כָּל־הַיָּמִים֙ אֲשֶׁ֨ר הֵ֤ם חַיִּים֙ עַל־הָ֣אֲדָמָ֔ה וְאֶת־בְּנֵיהֶ֖ם יְלַמֵּדֽוּן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַתִּקְרְב֥וּן וַתַּֽעַמְד֖וּן תַּ֣חַת הָהָ֑ר וְהָהָ֞ר בֹּעֵ֤ר בָּאֵשׁ֙ עַד־לֵ֣ב הַשָּׁמַ֔יִם חֹ֖שֶׁךְ עָנָ֥ן וַעֲרָפֶֽל׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיְדַבֵּ֧ר יְהוָ֛ה אֲלֵיכֶ֖ם מִתּ֣וֹךְ הָאֵ֑שׁ ק֤וֹל דְּבָרִים֙ אַתֶּ֣ם שֹׁמְעִ֔ים וּתְמוּנָ֛ה אֵינְכֶ֥ם רֹאִ֖ים זוּלָתִ֥י קֽוֹל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיַּגֵּ֨ד לָכֶ֜ם אֶת־בְּרִית֗וֹ אֲשֶׁ֨ר צִוָּ֤ה אֶתְכֶם֙ לַעֲשׂ֔וֹת עֲשֶׂ֖רֶת הַדְּבָרִ֑ים וַֽיִּכְתְּבֵ֔ם עַל־שְׁנֵ֖י לֻח֥וֹת אֲבָנִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאֹתִ֞י צִוָּ֤ה יְהוָה֙ בָּעֵ֣ת הַהִ֔וא לְלַמֵּ֣ד אֶתְכֶ֔ם חֻקִּ֖ים וּמִשְׁפָּטִ֑ים לַעֲשֹׂתְכֶ֣ם אֹתָ֔ם בָּאָ֕רֶץ אֲשֶׁ֥ר אַתֶּ֛ם עֹבְרִ֥ים שָׁ֖מָּה לְרִשְׁתָּֽהּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְנִשְׁמַרְתֶּ֥ם מְאֹ֖ד לְנַפְשֹׁתֵיכֶ֑ם כִּ֣י לֹ֤א רְאִיתֶם֙ כָּל־תְּמוּנָ֔ה בְּי֗וֹם דִּבֶּ֨ר יְהוָ֧ה אֲלֵיכֶ֛ם בְּחֹרֵ֖ב מִתּ֥וֹךְ הָאֵֽשׁ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;פֶּ֨ן־תַּשְׁחִת֔וּן וַעֲשִׂיתֶ֥ם לָכֶ֛ם פֶּ֖סֶל תְּמוּנַ֣ת כָּל־סָ֑מֶל תַּבְנִ֥ית זָכָ֖ר א֥וֹ נְקֵבָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;תַּבְנִ֕ית כָּל־בְּהֵמָ֖ה אֲשֶׁ֣ר בָּאָ֑רֶץ תַּבְנִית֙ כָּל־צִפּ֣וֹר כָּנָ֔ף אֲשֶׁ֥ר תָּע֖וּף בַּשָּׁמָֽיִם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;תַּבְנִ֕ית כָּל־רֹמֵ֖שׂ בָּאֲדָמָ֑ה תַּבְנִ֛ית כָּל־דָּגָ֥ה אֲשֶׁר־בַּמַּ֖יִם מִתַּ֥חַת לָאָֽרֶץ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּפֶן־תִּשָּׂ֨א עֵינֶ֜יךָ הַשָּׁמַ֗יְמָה וְֽ֠רָאִיתָ אֶת־הַשֶּׁ֨מֶשׁ וְאֶת־הַיָּרֵ֜חַ וְאֶת־הַכּֽוֹכָבִ֗ים כֹּ֚ל צְבָ֣א הַשָּׁמַ֔יִם וְנִדַּחְתָּ֛ וְהִשְׁתַּחֲוִ֥יתָ לָהֶ֖ם וַעֲבַדְתָּ֑ם אֲשֶׁ֨ר חָלַ֜ק יְהוָ֤ה אֱלֹהֶ֙יךָ֙ אֹתָ֔ם לְכֹל֙ הָֽעַמִּ֔ים תַּ֖חַת כָּל־הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאֶתְכֶם֙ לָקַ֣ח יְהוָ֔ה וַיּוֹצִ֥א אֶתְכֶ֛ם מִכּ֥וּר הַבַּרְזֶ֖ל מִמִּצְרָ֑יִם לִהְי֥וֹת ל֛וֹ לְעַ֥ם נַחֲלָ֖ה כַּיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַֽיהוָ֥ה הִתְאַנֶּף־בִּ֖י עַל־דִּבְרֵיכֶ֑ם וַיִּשָּׁבַ֗ע לְבִלְתִּ֤י עָבְרִי֙ אֶת־הַיַּרְדֵּ֔ן וּלְבִלְתִּי־בֹא֙ אֶל־הָאָ֣רֶץ הַטּוֹבָ֔ה אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ נַחֲלָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּ֣י אָנֹכִ֥י מֵת֙ בָּאָ֣רֶץ הַזֹּ֔את אֵינֶ֥נִּי עֹבֵ֖ר אֶת־הַיַּרְדֵּ֑ן וְאַתֶּם֙ עֹֽבְרִ֔ים וִֽירִשְׁתֶּ֕ם אֶת־הָאָ֥רֶץ הַטּוֹבָ֖ה הַזֹּֽאת׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;הִשָּׁמְר֣וּ לָכֶ֗ם פֶּֽן־תִּשְׁכְּחוּ֙ אֶת־בְּרִ֤ית יְהוָה֙ אֱלֹ֣הֵיכֶ֔ם אֲשֶׁ֥ר כָּרַ֖ת עִמָּכֶ֑ם וַעֲשִׂיתֶ֨ם לָכֶ֥ם פֶּ֙סֶל֙ תְּמ֣וּנַת כֹּ֔ל אֲשֶׁ֥ר צִוְּךָ֖ יְהוָ֥ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;כִּ֚י יְהוָ֣ה אֱלֹהֶ֔יךָ אֵ֥שׁ אֹכְלָ֖ה ה֑וּא אֵ֖ל קַנָּֽא׃ פ</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;כִּֽי־תוֹלִ֤יד בָּנִים֙ וּבְנֵ֣י בָנִ֔ים וְנוֹשַׁנְתֶּ֖ם בָּאָ֑רֶץ וְהִשְׁחַתֶּ֗ם וַעֲשִׂ֤יתֶם פֶּ֙סֶל֙ תְּמ֣וּנַת כֹּ֔ל וַעֲשִׂיתֶ֥ם הָרַ֛ע בְּעֵינֵ֥י יְהוָֽה־אֱלֹהֶ֖יךָ לְהַכְעִיסֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;הַעִידֹתִי֩ בָכֶ֨ם הַיּ֜וֹם אֶת־הַשָּׁמַ֣יִם וְאֶת־הָאָ֗רֶץ כִּֽי־אָבֹ֣ד תֹּאבֵדוּן֮ מַהֵר֒ מֵעַ֣ל הָאָ֔רֶץ אֲשֶׁ֨ר אַתֶּ֜ם עֹבְרִ֧ים אֶת־הַיַּרְדֵּ֛ן שָׁ֖מָּה לְרִשְׁתָּ֑הּ לֹֽא־תַאֲרִיכֻ֤ן יָמִים֙ עָלֶ֔יהָ כִּ֥י הִשָּׁמֵ֖ד תִּשָּׁמֵדֽוּן׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְהֵפִ֧יץ יְהוָ֛ה אֶתְכֶ֖ם בָּעַמִּ֑ים וְנִשְׁאַרְתֶּם֙ מְתֵ֣י מִסְפָּ֔ר בַּגּוֹיִ֕ם אֲשֶׁ֨ר יְנַהֵ֧ג יְהוָ֛ה אֶתְכֶ֖ם שָֽׁמָּה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַעֲבַדְתֶּם־שָׁ֣ם אֱלֹהִ֔ים מַעֲשֵׂ֖ה יְדֵ֣י אָדָ֑ם עֵ֣ץ וָאֶ֔בֶן אֲשֶׁ֤ר לֹֽא־יִרְאוּן֙ וְלֹ֣א יִשְׁמְע֔וּן וְלֹ֥א יֹֽאכְל֖וּן וְלֹ֥א יְרִיחֻֽן׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וּבִקַּשְׁתֶּ֥ם מִשָּׁ֛ם אֶת־יְהוָ֥ה אֱלֹהֶ֖יךָ וּמָצָ֑אתָ כִּ֣י תִדְרְשֶׁ֔נּוּ בְּכָל־לְבָבְךָ֖ וּבְכָל־נַפְשֶֽׁךָ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;בַּצַּ֣ר לְךָ֔ וּמְצָא֕וּךָ כֹּ֖ל הַדְּבָרִ֣ים הָאֵ֑לֶּה בְּאַחֲרִית֙ הַיָּמִ֔ים וְשַׁבְתָּ֙ עַד־יְהוָ֣ה אֱלֹהֶ֔יךָ וְשָׁמַעְתָּ֖ בְּקֹלֽוֹ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;כִּ֣י אֵ֤ל רַחוּם֙ יְהוָ֣ה אֱלֹהֶ֔יךָ לֹ֥א יַרְפְּךָ֖ וְלֹ֣א יַשְׁחִיתֶ֑ךָ וְלֹ֤א יִשְׁכַּח֙ אֶת־בְּרִ֣ית אֲבֹתֶ֔יךָ אֲשֶׁ֥ר נִשְׁבַּ֖ע לָהֶֽם׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;כִּ֣י שְׁאַל־נָא֩ לְיָמִ֨ים רִֽאשֹׁנִ֜ים אֲשֶׁר־הָי֣וּ לְפָנֶ֗יךָ לְמִן־הַיּוֹם֙ אֲשֶׁר֩ בָּרָ֨א אֱלֹהִ֤ים׀ אָדָם֙ עַל־הָאָ֔רֶץ וּלְמִקְצֵ֥ה הַשָּׁמַ֖יִם וְעַד־קְצֵ֣ה הַשָּׁמָ֑יִם הֲנִֽהְיָ֗ה כַּדָּבָ֤ר הַגָּדוֹל֙ הַזֶּ֔ה א֖וֹ הֲנִשְׁמַ֥ע כָּמֹֽהוּ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;הֲשָׁ֣מַֽע עָם֩ ק֨וֹל אֱלֹהִ֜ים מְדַבֵּ֧ר מִתּוֹךְ־הָאֵ֛שׁ כַּאֲשֶׁר־שָׁמַ֥עְתָּ אַתָּ֖ה וַיֶּֽחִי׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;א֣וֹ׀ הֲנִסָּ֣ה אֱלֹהִ֗ים לָ֠בוֹא לָקַ֨חַת ל֣וֹ גוֹי֮ מִקֶּ֣רֶב גּוֹי֒ בְּמַסֹּת֩ בְּאֹתֹ֨ת וּבְמוֹפְתִ֜ים וּבְמִלְחָמָ֗ה וּבְיָ֤ד חֲזָקָה֙ וּבִזְר֣וֹעַ נְטוּיָ֔ה וּבְמוֹרָאִ֖ים גְּדֹלִ֑ים כְּ֠כֹל אֲשֶׁר־עָשָׂ֨ה לָכֶ֜ם יְהוָ֧ה אֱלֹהֵיכֶ֛ם בְּמִצְרַ֖יִם לְעֵינֶֽיךָ׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;אַתָּה֙ הָרְאֵ֣תָ לָדַ֔עַת כִּ֥י יְהוָ֖ה ה֣וּא הָאֱלֹהִ֑ים אֵ֥ין ע֖וֹד מִלְבַדּֽוֹ׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;מִן־הַשָּׁמַ֛יִם הִשְׁמִֽיעֲךָ֥ אֶת־קֹל֖וֹ לְיַסְּרֶ֑ךָּ וְעַל־הָאָ֗רֶץ הֶרְאֲךָ֙ אֶת־אִשּׁ֣וֹ הַגְּדוֹלָ֔ה וּדְבָרָ֥יו שָׁמַ֖עְתָּ מִתּ֥וֹךְ הָאֵֽשׁ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְתַ֗חַת כִּ֤י אָהַב֙ אֶת־אֲבֹתֶ֔יךָ וַיִּבְחַ֥ר בְּזַרְע֖וֹ אַחֲרָ֑יו וַיּוֹצִֽאֲךָ֧ בְּפָנָ֛יו בְּכֹח֥וֹ הַגָּדֹ֖ל מִמִּצְרָֽיִם׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;לְהוֹרִ֗ישׁ גּוֹיִ֛ם גְּדֹלִ֧ים וַעֲצֻמִ֛ים מִמְּךָ֖ מִפָּנֶ֑יךָ לַהֲבִֽיאֲךָ֗ לָֽתֶת־לְךָ֧ אֶת־אַרְצָ֛ם נַחֲלָ֖ה כַּיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְיָדַעְתָּ֣ הַיּ֗וֹם וַהֲשֵׁבֹתָ֮ אֶל־לְבָבֶךָ֒ כִּ֤י יְהוָה֙ ה֣וּא הָֽאֱלֹהִ֔ים בַּשָּׁמַ֣יִם מִמַּ֔עַל וְעַל־הָאָ֖רֶץ מִתָּ֑חַת אֵ֖ין עֽוֹד׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וְשָׁמַרְתָּ֞ אֶת־חֻקָּ֣יו וְאֶת־מִצְוֹתָ֗יו אֲשֶׁ֨ר אָנֹכִ֤י מְצַוְּךָ֙ הַיּ֔וֹם אֲשֶׁר֙ יִיטַ֣ב לְךָ֔ וּלְבָנֶ֖יךָ אַחֲרֶ֑יךָ וּלְמַ֨עַן תַּאֲרִ֤יךְ יָמִים֙ עַל־הָ֣אֲדָמָ֔ה אֲשֶׁ֨ר יְהוָ֧ה אֱלֹהֶ֛יךָ נֹתֵ֥ן לְךָ֖ כָּל־הַיָּמִֽים׃ פ</P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;אָ֣ז יַבְדִּ֤יל מֹשֶׁה֙ שָׁלֹ֣שׁ עָרִ֔ים בְּעֵ֖בֶר הַיַּרְדֵּ֑ן מִזְרְחָ֖ה שָֽׁמֶשׁ׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;לָנֻ֨ס שָׁ֜מָּה רוֹצֵ֗חַ אֲשֶׁ֨ר יִרְצַ֤ח אֶת־רֵעֵ֙הוּ֙ בִּבְלִי־דַ֔עַת וְה֛וּא לֹא־שֹׂנֵ֥א ל֖וֹ מִתְּמ֣וֹל שִׁלְשׁ֑וֹם וְנָ֗ס אֶל־אַחַ֛ת מִן־הֶעָרִ֥ים הָאֵ֖ל וָחָֽי׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;אֶת־בֶּ֧צֶר בַּמִּדְבָּ֛ר בְּאֶ֥רֶץ הַמִּישֹׁ֖ר לָרֻֽאוּבֵנִ֑י<font color="red"><sup>1</font></sup> וְאֶת־רָאמֹ֤ת בַּגִּלְעָד֙ לַגָּדִ֔י וְאֶת־גּוֹלָ֥ן בַּבָּשָׁ֖ן לַֽמְנַשִּֽׁי׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וְזֹ֖את הַתּוֹרָ֑ה אֲשֶׁר־שָׂ֣ם מֹשֶׁ֔ה לִפְנֵ֖י בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;אֵ֚לֶּה הָֽעֵדֹ֔ת וְהַֽחֻקִּ֖ים וְהַמִּשְׁפָּטִ֑ים אֲשֶׁ֨ר דִּבֶּ֤ר מֹשֶׁה֙ אֶל־בְּנֵ֣י יִשְׂרָאֵ֔ל בְּצֵאתָ֖ם מִמִּצְרָֽיִם׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;בְּעֵ֨בֶר הַיַּרְדֵּ֜ן בַּגַּ֗יְא מ֚וּל בֵּ֣ית פְּע֔וֹר בְּאֶ֗רֶץ סִיחֹן֙ מֶ֣לֶךְ הָֽאֱמֹרִ֔י אֲשֶׁ֥ר יוֹשֵׁ֖ב בְּחֶשְׁבּ֑וֹן אֲשֶׁ֨ר הִכָּ֤ה מֹשֶׁה֙ וּבְנֵֽי יִשְׂרָאֵ֔ל בְּצֵאתָ֖ם מִמִּצְרָֽיִם׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;וַיִּֽירְשׁ֨וּ אֶת־אַרְצ֜וֹ וְאֶת־אֶ֣רֶץ׀ ע֣וֹג מֶֽלֶךְ־הַבָּשָׁ֗ן שְׁנֵי֙ מַלְכֵ֣י הָֽאֱמֹרִ֔י אֲשֶׁ֖ר בְּעֵ֣בֶר הַיַּרְדֵּ֑ן מִזְרַ֖ח שָֽׁמֶשׁ׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;מֵעֲרֹעֵ֞ר אֲשֶׁ֨ר עַל־שְׂפַת־נַ֧חַל אַרְנֹ֛ן וְעַד־הַ֥ר שִׂיאֹ֖ן ה֥וּא חֶרְמֽוֹן׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;וְכָל־הָ֨עֲרָבָ֜ה עֵ֤בֶר הַיַּרְדֵּן֙ מִזְרָ֔חָה וְעַ֖ד יָ֣ם הָעֲרָבָ֑ה תַּ֖חַת אַשְׁדֹּ֥ת הַפִּסְגָּֽה׃ פ</P>
</TD>
<TD WIDTH="50%">
<P>1&nbsp;w&#601;&#8216;at&acirc; yi&#347;&#601;r&#257;&#8217;&#275;l &#353;&#601;m<sup>a</sup>&#8216; &#8217;el-h<sup>a</sup>&#x1E25;uqq&icirc;m w&#601;&#8217;el-hammi&#353;&#601;p&#257;&#x1E6D;&icirc;m &#8217;&#259;&#353;er &#8217;&#257;n&#333;&#x1E35;&icirc; m&#601;lamm&#275;&#x1E0F; &#8217;e&#x1E6F;&#601;&#x1E35;em l<sup>a</sup>&#8216;&#259;&#347;w&#333;&#x1E6F; l&#601;m<sup>a</sup>&#8216;an ti&#x1E25;&#601;y&ucirc; &ucirc;&#x1E07;&#257;&#8217;&#x1E6F;em w&icirc;ri&#353;&#601;tem &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er y&#601;hw&acirc; &#8217;&#277;l&#333;h&ecirc; &#8217;&#259;&#x1E07;&#333;&#x1E6F;&ecirc;&#x1E35;em n&#333;&#x1E6F;&#275;n l&#257;&#x1E35;em: </P>
<P>2&nbsp;l&#333;&#8217; &#x1E6F;&#333;sif&ucirc; &#8216;al-had&#257;&#x1E07;&#257;r &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;eh &#8217;e&#x1E6F;&#601;&#x1E35;em w&#601;l&#333;&#8217; &#x1E6F;i&#x1E21;&#601;r&#601;&#8216;&ucirc; mimmenn&ucirc; li&#353;&#601;m&#333;r &#8217;e&#x1E6F;-mi&#x1E63;&#601;w&#333;&#x1E6F; y&#601;hw&acirc; &#8217;&#277;l&#333;h&ecirc;&#x1E35;em &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;eh &#8217;e&#x1E6F;&#601;&#x1E35;em: </P>
<P>3&nbsp;&#8216;&ecirc;n&ecirc;&#x1E35;em h&#257;r&#333;&#8217;&#333;&#x1E6F; &#8217;&#275;&#x1E6F; &#8217;&#259;&#353;er-&#8216;&#257;&#347;&acirc; y&#601;hw&acirc; b&#601;&#x1E07;<sup>a</sup>&#8216;al p&#601;&#8216;w&#333;r k&icirc; &#x1E35;&#257;l-h&#257;&#8217;&icirc;&#353; &#8217;&#259;&#353;er h&#257;la&#x1E35;&#601; &#8217;<sup>a</sup>&#x1E25;&#259;r&ecirc; &#x1E07;<sup>a</sup>&#8216;al-p&#601;&#8216;w&#333;r hi&#353;&#601;m&icirc;&#x1E0F;w&#333; y&#601;hw&acirc; &#8217;&#277;l&#333;hey&#x1E35;&#257; miqqir&#601;be&#x1E35;&#257;: </P>
<P>4&nbsp;w&#601;&#8217;atem had&#601;&#x1E07;&#275;q&icirc;m bayhw&acirc; &#8217;&#277;l&#333;h&ecirc;&#x1E35;em &#x1E25;ayy&icirc;m kull&#601;&#x1E35;em hayyw&#333;m: </P>
<P>5&nbsp;r&#601;&#8217;&#275;h| limma&#x1E0F;&#601;t&icirc; &#8217;e&#x1E6F;&#601;&#x1E35;em &#x1E25;uqq&icirc;m &ucirc;mi&#353;&#601;p&#257;&#x1E6D;&icirc;m ka&#8217;&#259;&#353;er &#x1E63;i&ucirc;an&icirc; y&#601;hw&acirc; &#8217;&#277;l&#333;h&#257;y l<sup>a</sup>&#8216;&#259;&#347;w&#333;&#x1E6F; k&#275;n b&#601;qere&#x1E07; h&#257;&#8217;&#257;re&#x1E63; &#8217;&#259;&#353;er &#8217;atem b&#257;&#8217;&icirc;m &#353;&#257;mm&acirc; l&#601;ri&#353;&#601;t&#257;h: </P>
<P>6&nbsp;&ucirc;&#353;&#601;mar&#601;tem w<sup>a</sup>&#8216;&#259;&#347;&icirc;&#x1E6F;em k&icirc; hiw&#8217; &#x1E25;&#257;&#x1E35;&#601;ma&#x1E6F;&#601;&#x1E35;em &ucirc;&#x1E07;&icirc;na&#x1E6F;&#601;&#x1E35;em l&#601;&#8216;&ecirc;n&ecirc; h&#257;&#8216;amm&icirc;m &#8217;&#259;&#353;er yi&#353;&#601;m&#601;&#8216;&ucirc;n &#8217;&#275;&#x1E6F; k&#257;l-h<sup>a</sup>&#x1E25;uqq&icirc;m h&#257;&#8217;&#275;lleh w&#601;&#8217;&#257;m&#601;r&ucirc; raq &#8216;am-&#x1E25;&#257;&#x1E35;&#257;m w&#601;n&#257;&#x1E07;w&#333;n hagw&#333;y hag&#257;&#x1E0F;w&#333;l hazzeh: </P>
<P>7&nbsp;k&icirc; m&icirc;-&#x1E21;w&#333;y g&#257;&#x1E0F;w&#333;l &#8217;&#259;&#353;er-lw&#333; &#8217;&#277;l&#333;h&icirc;m q&#601;r&#333;&#x1E07;&icirc;m &#8217;&#275;l&#257;yw kayhw&acirc; &#8217;&#277;l&#333;h&ecirc;n&ucirc; b&#601;&#x1E35;&#257;l-q&#257;r&#601;&#8217;&#275;n&ucirc; &#8217;&#275;l&#257;yw: </P>
<P>8&nbsp;&ucirc;m&icirc; gw&#333;y g&#257;&#x1E0F;w&#333;l &#8217;&#259;&#353;er-lw&#333; &#x1E25;uqq&icirc;m &ucirc;mi&#353;&#601;p&#257;&#x1E6D;&icirc;m &#x1E63;ad&icirc;qim k&#601;&#x1E35;&#333;l hatw&#333;r&acirc; hazz&#333;&#8217;&#x1E6F; &#8217;&#259;&#353;er &#8217;&#257;n&#333;&#x1E35;&icirc; n&#333;&#x1E6F;&#275;n lif&#601;n&ecirc;&#x1E35;em hayyw&#333;m: </P>
<P>9&nbsp;raq hi&#353;&#353;&#257;mer l&#601;&#x1E35;&#257; &ucirc;&#353;&#601;m&#333;r naf&#601;&#353;&#601;&#x1E35;&#257; m&#601;&#8217;&#333;&#x1E0F; pen-ti&#353;&#601;k<sup>a</sup>&#x1E25; &#8217;e&#x1E6F;-had&#601;&#x1E07;&#257;r&icirc;m &#8217;&#259;&#353;er-r&#257;&#8217;&ucirc; &#8216;&ecirc;ney&#x1E35;&#257; &ucirc;fen-y&#257;s&ucirc;r&ucirc; mill&#601;&#x1E07;&#257;&#x1E07;&#601;&#x1E35;&#257; k&#333;l y&#601;m&ecirc; &#x1E25;ayyey&#x1E35;&#257; w&#601;hw&#333;&#x1E0F;<sup>a</sup>&#8216;&#601;t&#257;m l&#601;&#x1E07;&#257;ney&#x1E35;&#257; w&#601;li&#x1E07;&#601;n&ecirc; &#x1E07;&#257;ney&#x1E35;&#257;: </P>
<P>10&nbsp;yw&#333;m &#8217;&#259;&#353;er &#8216;&#257;ma&#x1E0F;&#601;t&#257; lif&#601;n&ecirc; y&#601;hw&acirc; &#8217;&#277;l&#333;hey&#x1E35;&#257; b&#601;&#x1E25;&#333;r&#275;&#x1E07; be&#8217;&#277;m&#333;r y&#601;hw&acirc; &#8217;&#275;lay haq&#601;hel-l&icirc; &#8217;e&#x1E6F;-h&#257;&#8216;&#257;m w&#601;&#8217;a&#353;&#601;mi&#8216;&#275;m &#8217;e&#x1E6F;-d&#601;&#x1E07;&#257;r&#257;y &#8217;&#259;&#353;er yil&#601;m&#601;&#x1E0F;&ucirc;n l&#601;yir&#601;&#8217;&acirc; &#8217;&#333;&#x1E6F;&icirc; k&#257;l-hayy&#257;m&icirc;m &#8217;&#259;&#353;er h&#275;m &#x1E25;ayy&icirc;m &#8216;al-h&#257;&#8217;&#259;&#x1E0F;&#257;m&acirc; w&#601;&#8217;e&#x1E6F;-b&#601;n&ecirc;hem y&#601;lamm&#275;&#x1E0F;&ucirc;n: </P>
<P>11&nbsp;watiq&#601;r&#601;&#x1E07;&ucirc;n wat<sup>a</sup>&#8216;am&#601;&#x1E0F;&ucirc;n t<sup>a</sup>&#x1E25;a&#x1E6F; h&acirc;&#257;r w&#601;h&acirc;&#257;r b&#333;&#8216;&#275;r b&#257;&#8217;&#275;&#353; &#8216;a&#x1E0F;-l&#275;&#x1E07; ha&#353;&#353;&#257;mayim &#x1E25;&#333;&#353;e&#x1E35;&#601; &#8216;&#257;n&#257;n w<sup>a</sup>&#8216;&#259;r&#257;fel: </P>
<P>12&nbsp;way&#601;&#x1E0F;ab&#275;r y&#601;hw&acirc; &#8217;&#259;l&ecirc;&#x1E35;em mitw&#333;&#x1E35;&#601; h&#257;&#8217;&#275;&#353; qw&#333;l d&#601;&#x1E07;&#257;r&icirc;m &#8217;atem &#353;&#333;m&#601;&#8216;&icirc;m &ucirc;&#x1E6F;&#601;m&ucirc;n&acirc; &#8217;&ecirc;n&#601;&#x1E35;em r&#333;&#8217;&icirc;m z&ucirc;l&#257;&#x1E6F;&icirc; qw&#333;l: </P>
<P>13&nbsp;wayyag&#275;&#x1E0F; l&#257;&#x1E35;em &#8217;e&#x1E6F;-b&#601;r&icirc;&#x1E6F;w&#333; &#8217;&#259;&#353;er &#x1E63;i&ucirc;&acirc; &#8217;e&#x1E6F;&#601;&#x1E35;em l<sup>a</sup>&#8216;&#259;&#347;w&#333;&#x1E6F; &#8216;&#259;&#347;ere&#x1E6F; had&#601;&#x1E07;&#257;r&icirc;m wayyi&#x1E35;&#601;t&#601;&#x1E07;&#275;m &#8216;al-&#353;&#601;n&ecirc; lu&#x1E25;w&#333;&#x1E6F; &#8217;&#259;&#x1E07;&#257;n&icirc;m: </P>
<P>14&nbsp;w&#601;&#8217;&#333;&#x1E6F;&icirc; &#x1E63;i&ucirc;&acirc; y&#601;hw&acirc; b&#257;&#8216;&#275;&#x1E6F; hahiw&#8217; l&#601;lamm&#275;&#x1E0F; &#8217;e&#x1E6F;&#601;&#x1E35;em &#x1E25;uqq&icirc;m &ucirc;mi&#353;&#601;p&#257;&#x1E6D;&icirc;m l<sup>a</sup>&#8216;&#259;&#347;&#333;&#x1E6F;&#601;&#x1E35;em &#8217;&#333;&#x1E6F;&#257;m b&#257;&#8217;&#257;re&#x1E63; &#8217;&#259;&#353;er &#8217;atem &#8216;&#333;&#x1E07;&#601;r&icirc;m &#353;&#257;mm&acirc; l&#601;ri&#353;&#601;t&#257;h: </P>
<P>15&nbsp;w&#601;ni&#353;&#601;mar&#601;tem m&#601;&#8217;&#333;&#x1E0F; l&#601;naf&#601;&#353;&#333;&#x1E6F;&ecirc;&#x1E35;em k&icirc; l&#333;&#8217; r&#601;&#8217;&icirc;&#x1E6F;em k&#257;l-t&#601;m&ucirc;n&acirc; b&#601;yw&#333;m diber y&#601;hw&acirc; &#8217;&#259;l&ecirc;&#x1E35;em b&#601;&#x1E25;&#333;r&#275;&#x1E07; mitw&#333;&#x1E35;&#601; h&#257;&#8217;&#275;&#353;: </P>
<P>16&nbsp;pen-ta&#353;&#601;&#x1E25;i&#x1E6F;&ucirc;n w<sup>a</sup>&#8216;&#259;&#347;&icirc;&#x1E6F;em l&#257;&#x1E35;em pesel t&#601;m&ucirc;na&#x1E6F; k&#257;l-s&#257;mel ta&#x1E07;&#601;n&icirc;&#x1E6F; z&#257;&#x1E35;&#257;r &#8217;w&#333; n&#601;q&#275;&#x1E07;&acirc;: </P>
<P>17&nbsp;ta&#x1E07;&#601;n&icirc;&#x1E6F; k&#257;l-b&#601;h&#275;m&acirc; &#8217;&#259;&#353;er b&#257;&#8217;&#257;re&#x1E63; ta&#x1E07;&#601;n&icirc;&#x1E6F; k&#257;l-&#x1E63;ipw&#333;r k&#257;n&#257;f &#8217;&#259;&#353;er t&#257;&#8216;&ucirc;f ba&#353;&#353;&#257;m&#257;yim: </P>
<P>18&nbsp;ta&#x1E07;&#601;n&icirc;&#x1E6F; k&#257;l-r&#333;m&#275;&#347; b&#257;&#8217;&#259;&#x1E0F;&#257;m&acirc; ta&#x1E07;&#601;n&icirc;&#x1E6F; k&#257;l-d&#257;&#x1E21;&acirc; &#8217;&#259;&#353;er-bammayim mit<sup>a</sup>&#x1E25;a&#x1E6F; l&#257;&#8217;&#257;re&#x1E63;: </P>
<P>19&nbsp;&ucirc;fen-ti&#347;&#347;&#257;&#8217; &#8216;&ecirc;ney&#x1E35;&#257; ha&#353;&#353;&#257;may&#601;m&acirc; w&#601;r&#257;&#8217;&icirc;&#x1E6F;&#257; &#8217;e&#x1E6F;-ha&#353;&#353;eme&#353; w&#601;&#8217;e&#x1E6F;-hayy&#257;r&#275;&#x1E25;a w&#601;&#8217;e&#x1E6F;-hakw&#333;&#x1E35;&#257;&#x1E07;&icirc;m k&#333;l &#x1E63;&#601;&#x1E07;&#257;&#8217; ha&#353;&#353;&#257;mayim w&#601;nid<sup>a</sup>&#x1E25;&#601;t&#257; w&#601;hi&#353;&#601;t<sup>a</sup>&#x1E25;&#259;w&icirc;&#x1E6F;&#257; l&acirc;em w<sup>a</sup>&#8216;&#259;&#x1E07;a&#x1E0F;&#601;t&#257;m &#8217;&#259;&#353;er &#x1E25;&#257;laq y&#601;hw&acirc; &#8217;&#277;l&#333;hey&#x1E35;&#257; &#8217;&#333;&#x1E6F;&#257;m l&#601;&#x1E35;&#333;l h&#257;&#8216;amm&icirc;m t<sup>a</sup>&#x1E25;a&#x1E6F; k&#257;l-ha&#353;&#353;&#257;m&#257;yim: </P>
<P>20&nbsp;w&#601;&#8217;e&#x1E6F;&#601;&#x1E35;em l&#257;q<sup>a</sup>&#x1E25; y&#601;hw&acirc; wayyw&#333;&#x1E63;i&#8217; &#8217;e&#x1E6F;&#601;&#x1E35;em mik&ucirc;r habar&#601;zel mimmi&#x1E63;&#601;r&#257;yim lih&#601;yw&#333;&#x1E6F; lw&#333; l&#601;&#8216;am n<sup>a</sup>&#x1E25;&#259;l&acirc; kayyw&#333;m hazzeh: </P>
<P>21&nbsp;wayhw&acirc; hi&#x1E6F;&#601;&#8217;annef-b&icirc; &#8216;al-di&#x1E07;&#601;r&ecirc;&#x1E35;em wayyi&#353;&#353;&#257;&#x1E07;<sup>a</sup>&#8216; l&#601;&#x1E07;il&#601;t&icirc; &#8216;&#257;&#x1E07;&#601;r&icirc; &#8217;e&#x1E6F;-hayyar&#601;d&#275;n &ucirc;l&#601;&#x1E07;il&#601;t&icirc;-&#x1E07;&#333;&#8217; &#8217;el-h&#257;&#8217;&#257;re&#x1E63; ha&#x1E6D;&#x1E6D;w&#333;&#x1E07;&acirc; &#8217;&#259;&#353;er y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#601;&#x1E35;&#257; n<sup>a</sup>&#x1E25;&#259;l&acirc;: </P>
<P>22&nbsp;k&icirc; &#8217;&#257;n&#333;&#x1E35;&icirc; m&#275;&#x1E6F; b&#257;&#8217;&#257;re&#x1E63; hazz&#333;&#8217;&#x1E6F; &#8217;&ecirc;nenn&icirc; &#8216;&#333;&#x1E07;&#275;r &#8217;e&#x1E6F;-hayyar&#601;d&#275;n w&#601;&#8217;atem &#8216;&#333;&#x1E07;&#601;r&icirc;m w&icirc;ri&#353;&#601;tem &#8217;e&#x1E6F;-h&#257;&#8217;&#257;re&#x1E63; ha&#x1E6D;&#x1E6D;w&#333;&#x1E07;&acirc; hazz&#333;&#8217;&#x1E6F;: </P>
<P>23&nbsp;hi&#353;&#353;&#257;m&#601;r&ucirc; l&#257;&#x1E35;em pen-ti&#353;&#601;k&#601;&#x1E25;&ucirc; &#8217;e&#x1E6F;-b&#601;r&icirc;&#x1E6F; y&#601;hw&acirc; &#8217;&#277;l&#333;h&ecirc;&#x1E35;em &#8217;&#259;&#353;er k&#257;ra&#x1E6F; &#8216;imm&#257;&#x1E35;em w<sup>a</sup>&#8216;&#259;&#347;&icirc;&#x1E6F;em l&#257;&#x1E35;em pesel t&#601;m&ucirc;na&#x1E6F; k&#333;l &#8217;&#259;&#353;er &#x1E63;i&ucirc;&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257;: </P>
<P>24&nbsp;k&icirc; y&#601;hw&acirc; &#8217;&#277;l&#333;hey&#x1E35;&#257; &#8217;&#275;&#353; &#8217;&#333;&#x1E35;&#601;l&acirc; h&ucirc;&#8217; &#8217;&#275;l qann&#257;&#8217;: f</P>
<P>25&nbsp;k&icirc;-&#x1E6F;w&#333;l&icirc;&#x1E0F; b&#257;n&icirc;m &ucirc;&#x1E07;&#601;n&ecirc; &#x1E07;&#257;n&icirc;m w&#601;nw&#333;&#353;an&#601;tem b&#257;&#8217;&#257;re&#x1E63; w&#601;hi&#353;&#601;&#x1E25;atem w<sup>a</sup>&#8216;&#259;&#347;&icirc;&#x1E6F;em pesel t&#601;m&ucirc;na&#x1E6F; k&#333;l w<sup>a</sup>&#8216;&#259;&#347;&icirc;&#x1E6F;em h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc;-&#8217;&#277;l&#333;hey&#x1E35;&#257; l&#601;ha&#x1E35;&#601;&#8216;&icirc;sw&#333;: </P>
<P>26&nbsp;h<sup>a</sup>&#8216;&icirc;&#x1E0F;&#333;&#x1E6F;&icirc; &#x1E07;&#257;&#x1E35;em hayyw&#333;m &#8217;e&#x1E6F;-ha&#353;&#353;&#257;mayim w&#601;&#8217;e&#x1E6F;-h&#257;&#8217;&#257;re&#x1E63; k&icirc;-&#8217;&#257;&#x1E07;&#333;&#x1E0F; t&#333;&#8217;&#x1E07;&#275;&#x1E0F;&ucirc;n mah&#275;r m&#275;&#8216;al h&#257;&#8217;&#257;re&#x1E63; &#8217;&#259;&#353;er &#8217;atem &#8216;&#333;&#x1E07;&#601;r&icirc;m &#8217;e&#x1E6F;-hayyar&#601;d&#275;n &#353;&#257;mm&acirc; l&#601;ri&#353;&#601;t&#257;h l&#333;&#8217;-&#x1E6F;a&#8217;&#259;r&icirc;&#x1E35;un y&#257;m&icirc;m &#8216;&#257;leyh&#257; k&icirc; hi&#353;&#353;&#257;m&#275;&#x1E0F; ti&#353;&#353;&#257;m&#275;&#x1E0F;&ucirc;n: </P>
<P>27&nbsp;w&#601;h&#275;f&icirc;&#x1E63; y&#601;hw&acirc; &#8217;e&#x1E6F;&#601;&#x1E35;em b&#257;&#8216;amm&icirc;m w&#601;ni&#353;&#601;&#8217;ar&#601;tem m&#601;&#x1E6F;&ecirc; mis&#601;p&#257;r bagw&#333;yim &#8217;&#259;&#353;er y&#601;nah&#275;&#x1E21; y&#601;hw&acirc; &#8217;e&#x1E6F;&#601;&#x1E35;em &#353;&#257;mm&acirc;: </P>
<P>28&nbsp;w<sup>a</sup>&#8216;&#259;&#x1E07;a&#x1E0F;&#601;tem-&#353;&#257;m &#8217;&#277;l&#333;h&icirc;m m<sup>a</sup>&#8216;&#259;&#347;&#275;h y&#601;&#x1E0F;&ecirc; &#8217;&#257;&#x1E0F;&#257;m &#8216;&#275;&#x1E63; w&#257;&#8217;e&#x1E07;en &#8217;&#259;&#353;er l&#333;&#8217;-yir&#601;&#8217;&ucirc;n w&#601;l&#333;&#8217; yi&#353;&#601;m&#601;&#8216;&ucirc;n w&#601;l&#333;&#8217; y&#333;&#8217;&#x1E35;&#601;l&ucirc;n w&#601;l&#333;&#8217; y&#601;r&icirc;&#x1E25;un: </P>
<P>29&nbsp;&ucirc;&#x1E07;iqqa&#353;&#601;tem mi&#353;&#353;&#257;m &#8217;e&#x1E6F;-y&#601;hw&acirc; &#8217;&#277;l&#333;hey&#x1E35;&#257; &ucirc;m&#257;&#x1E63;&#257;&#8217;&#x1E6F;&#257; k&icirc; &#x1E6F;i&#x1E0F;&#601;r&#601;&#353;enn&ucirc; b&#601;&#x1E35;&#257;l-l&#601;&#x1E07;&#257;&#x1E07;&#601;&#x1E35;&#257; &ucirc;&#x1E07;&#601;&#x1E35;&#257;l-naf&#601;&#353;e&#x1E35;&#257;: </P>
<P>30&nbsp;ba&#x1E63;&#x1E63;ar l&#601;&#x1E35;&#257; &ucirc;m&#601;&#x1E63;&#257;&#8217;&ucirc;&#x1E35;&#257; k&#333;l had&#601;&#x1E07;&#257;r&icirc;m h&#257;&#8217;&#275;lleh b&#601;&#8217;<sup>a</sup>&#x1E25;&#259;r&icirc;&#x1E6F; hayy&#257;m&icirc;m w&#601;&#353;a&#x1E07;&#601;t&#257; &#8216;a&#x1E0F;-y&#601;hw&acirc; &#8217;&#277;l&#333;hey&#x1E35;&#257; w&#601;&#353;&#257;m<sup>a</sup>&#8216;&#601;t&#257; b&#601;q&#333;lw&#333;: </P>
<P>31&nbsp;k&icirc; &#8217;&#275;l r<sup>a</sup>&#x1E25;&ucirc;m y&#601;hw&acirc; &#8217;&#277;l&#333;hey&#x1E35;&#257; l&#333;&#8217; yar&#601;p&#601;&#x1E35;&#257; w&#601;l&#333;&#8217; ya&#353;&#601;&#x1E25;&icirc;&#x1E6F;e&#x1E35;&#257; w&#601;l&#333;&#8217; yi&#353;&#601;k<sup>a</sup>&#x1E25; &#8217;e&#x1E6F;-b&#601;r&icirc;&#x1E6F; &#8217;&#259;&#x1E07;&#333;&#x1E6F;ey&#x1E35;&#257; &#8217;&#259;&#353;er ni&#353;&#601;b<sup>a</sup>&#8216; l&acirc;em: </P>
<P>32&nbsp;k&icirc; &#353;&#601;&#8217;al-n&#257;&#8217; l&#601;y&#257;m&icirc;m ri&#8217;&#353;&#333;n&icirc;m &#8217;&#259;&#353;er-h&#257;y&ucirc; l&#601;f&#257;ney&#x1E35;&#257; l&#601;min-hayyw&#333;m &#8217;&#259;&#353;er b&#257;r&#257;&#8217; &#8217;&#277;l&#333;h&icirc;m| &#8217;&#257;&#x1E0F;&#257;m &#8216;al-h&#257;&#8217;&#257;re&#x1E63; &ucirc;l&#601;miq&#601;&#x1E63;&#275;h ha&#353;&#353;&#257;mayim w&#601;&#8216;a&#x1E0F;-q&#601;&#x1E63;&#275;h ha&#353;&#353;&#257;m&#257;yim h&#259;nih&#601;y&acirc; kad&#257;&#x1E07;&#257;r hag&#257;&#x1E0F;w&#333;l hazzeh &#8217;w&#333; h&#259;ni&#353;&#601;m<sup>a</sup>&#8216; k&#257;m&#333;h&ucirc;: </P>
<P>33&nbsp;h&#259;&#353;&#257;m<sup>a</sup>&#8216; &#8216;&#257;m qw&#333;l &#8217;&#277;l&#333;h&icirc;m m&#601;&#x1E0F;ab&#275;r mitw&#333;&#x1E35;&#601;-h&#257;&#8217;&#275;&#353; ka&#8217;&#259;&#353;er-&#353;&#257;m<sup>a</sup>&#8216;&#601;t&#257; &#8217;at&acirc; wayye&#x1E25;&icirc;: </P>
<P>34&nbsp;&#8217;w&#333;| h&#259;niss&acirc; &#8217;&#277;l&#333;h&icirc;m l&#257;&#x1E07;w&#333;&#8217; l&#257;q<sup>a</sup>&#x1E25;a&#x1E6F; lw&#333; &#x1E21;w&#333;y miqqere&#x1E07; gw&#333;y b&#601;mass&#333;&#x1E6F; b&#601;&#8217;&#333;&#x1E6F;&#333;&#x1E6F; &ucirc;&#x1E07;&#601;mw&#333;f&#601;&#x1E6F;&icirc;m &ucirc;&#x1E07;&#601;mil&#601;&#x1E25;&#257;m&acirc; &ucirc;&#x1E07;&#601;y&#257;&#x1E0F; &#x1E25;&#259;z&#257;q&acirc; &ucirc;&#x1E07;iz&#601;rw&#333;&#8216;a n&#601;&#x1E6D;&ucirc;y&acirc; &ucirc;&#x1E07;&#601;mw&#333;r&#257;&#8217;&icirc;m g&#601;&#x1E0F;&#333;l&icirc;m k&#601;&#x1E35;&#333;l &#8217;&#259;&#353;er-&#8216;&#257;&#347;&acirc; l&#257;&#x1E35;em y&#601;hw&acirc; &#8217;&#277;l&#333;h&ecirc;&#x1E35;em b&#601;mi&#x1E63;&#601;rayim l&#601;&#8216;&ecirc;ney&#x1E35;&#257;: </P>
<P>35&nbsp;&#8217;at&acirc; h&#257;r&#601;&#8217;&#275;&#x1E6F;&#257; l&#257;&#x1E0F;<sup>a</sup>&#8216;a&#x1E6F; k&icirc; y&#601;hw&acirc; h&ucirc;&#8217; h&#257;&#8217;&#277;l&#333;h&icirc;m &#8217;&ecirc;n &#8216;w&#333;&#x1E0F; mil&#601;&#x1E07;adw&#333;: </P>
<P>36&nbsp;min-ha&#353;&#353;&#257;mayim hi&#353;&#601;m&icirc;&#8216;&#259;&#x1E35;&#257; &#8217;e&#x1E6F;-q&#333;lw&#333; l&#601;yass&#601;re&#x1E35;&#x1E35;&#257; w&#601;&#8216;al-h&#257;&#8217;&#257;re&#x1E63; her&#601;&#8217;&#259;&#x1E35;&#257; &#8217;e&#x1E6F;-&#8217;i&#353;&#353;w&#333; hag&#601;&#x1E0F;w&#333;l&acirc; &ucirc;&#x1E0F;&#601;&#x1E07;&#257;r&#257;yw &#353;&#257;m<sup>a</sup>&#8216;&#601;t&#257; mitw&#333;&#x1E35;&#601; h&#257;&#8217;&#275;&#353;: </P>
<P>37&nbsp;w&#601;&#x1E6F;<sup>a</sup>&#x1E25;a&#x1E6F; k&icirc; &#8217;&acirc;a&#x1E07; &#8217;e&#x1E6F;-&#8217;&#259;&#x1E07;&#333;&#x1E6F;ey&#x1E35;&#257; wayyi&#x1E07;&#601;&#x1E25;ar b&#601;zar&#601;&#8216;w&#333; &#8217;<sup>a</sup>&#x1E25;&#259;r&#257;yw wayyw&#333;&#x1E63;i&#8217;&#259;&#x1E35;&#257; b&#601;f&#257;n&#257;yw b&#601;&#x1E35;&#333;&#x1E25;w&#333; hag&#257;&#x1E0F;&#333;l mimmi&#x1E63;&#601;r&#257;yim: </P>
<P>38&nbsp;l&#601;hw&#333;r&icirc;&#353; gw&#333;yim g&#601;&#x1E0F;&#333;l&icirc;m w<sup>a</sup>&#8216;&#259;&#x1E63;um&icirc;m mimm&#601;&#x1E35;&#257; mip&#257;ney&#x1E35;&#257; lah&#259;&#x1E07;&icirc;&#8217;&#259;&#x1E35;&#257; l&#257;&#x1E6F;e&#x1E6F;-l&#601;&#x1E35;&#257; &#8217;e&#x1E6F;-&#8217;ar&#601;&#x1E63;&#257;m n<sup>a</sup>&#x1E25;&#259;l&acirc; kayyw&#333;m hazzeh: </P>
<P>39&nbsp;w&#601;y&#257;&#x1E0F;<sup>a</sup>&#8216;&#601;t&#257; hayyw&#333;m wah&#259;&#353;&#275;&#x1E07;&#333;&#x1E6F;&#257; &#8217;el-l&#601;&#x1E07;&#257;&#x1E07;e&#x1E35;&#257; k&icirc; y&#601;hw&acirc; h&ucirc;&#8217; h&#257;&#8217;&#277;l&#333;h&icirc;m ba&#353;&#353;&#257;mayim mimm<sup>a</sup>&#8216;al w&#601;&#8216;al-h&#257;&#8217;&#257;re&#x1E63; mit&#257;&#x1E25;a&#x1E6F; &#8217;&ecirc;n &#8216;w&#333;&#x1E0F;: </P>
<P>40&nbsp;w&#601;&#353;&#257;mar&#601;t&#257; &#8217;e&#x1E6F;-&#x1E25;uqq&#257;yw w&#601;&#8217;e&#x1E6F;-mi&#x1E63;&#601;w&#333;&#x1E6F;&#257;yw &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;&#601;&#x1E35;&#257; hayyw&#333;m &#8217;&#259;&#353;er y&icirc;&#x1E6D;a&#x1E07; l&#601;&#x1E35;&#257; &ucirc;l&#601;&#x1E07;&#257;ney&#x1E35;&#257; &#8217;<sup>a</sup>&#x1E25;&#259;rey&#x1E35;&#257; &ucirc;l&#601;m<sup>a</sup>&#8216;an ta&#8217;&#259;r&icirc;&#x1E35;&#601; y&#257;m&icirc;m &#8216;al-h&#257;&#8217;&#259;&#x1E0F;&#257;m&acirc; &#8217;&#259;&#353;er y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#601;&#x1E35;&#257; k&#257;l-hayy&#257;m&icirc;m: f</P>
<P>41&nbsp;&#8217;&#257;z ya&#x1E07;&#601;d&icirc;l m&#333;&#353;eh &#353;&#257;l&#333;&#353; &#8216;&#257;r&icirc;m b&#601;&#8216;&#275;&#x1E07;er hayyar&#601;d&#275;n miz&#601;r&#601;&#x1E25;&acirc; &#353;&#257;me&#353;: </P>
<P>42&nbsp;l&#257;nus &#353;&#257;mm&acirc; rw&#333;&#x1E63;&#275;&#x1E25;a &#8217;&#259;&#353;er yir&#601;&#x1E63;<sup>a</sup>&#x1E25; &#8217;e&#x1E6F;-r&#275;&#8216;&#275;h&ucirc; bi&#x1E07;&#601;l&icirc;-&#x1E0F;<sup>a</sup>&#8216;a&#x1E6F; w&#601;h&ucirc;&#8217; l&#333;&#8217;-&#347;&#333;n&#275;&#8217; lw&#333; mit&#601;mw&#333;l &#353;il&#601;&#353;w&#333;m w&#601;n&#257;s &#8217;el-&#8217;<sup>a</sup>&#x1E25;a&#x1E6F; min-he&#8216;&#257;r&icirc;m h&#257;&#8217;&#275;l w&#257;&#x1E25;&#257;y: </P>
<P>43&nbsp;&#8217;e&#x1E6F;-be&#x1E63;er bammi&#x1E0F;&#601;b&#257;r b&#601;&#8217;ere&#x1E63; hamm&icirc;&#353;&#333;r l&#257;ru&#8217;&ucirc;&#x1E07;&#275;n&icirc;<font color="red"><sup>1</font></sup> w&#601;&#8217;e&#x1E6F;-r&#257;&#8217;m&#333;&#x1E6F; bagil&#601;&#8216;&#257;&#x1E0F; lag&#257;&#x1E0F;&icirc; w&#601;&#8217;e&#x1E6F;-gw&#333;l&#257;n bab&#257;&#353;&#257;n lam&#601;na&#353;&#353;&icirc;: </P>
<P>44&nbsp;w&#601;z&#333;&#8217;&#x1E6F; hatw&#333;r&acirc; &#8217;&#259;&#353;er-&#347;&#257;m m&#333;&#353;eh lif&#601;n&ecirc; b&#601;n&ecirc; yi&#347;&#601;r&#257;&#8217;&#275;l: </P>
<P>45&nbsp;&#8217;&#275;lleh h&#257;&#8216;&#275;&#x1E0F;&#333;&#x1E6F; w&#601;h<sup>a</sup>&#x1E25;uqq&icirc;m w&#601;hammi&#353;&#601;p&#257;&#x1E6D;&icirc;m &#8217;&#259;&#353;er diber m&#333;&#353;eh &#8217;el-b&#601;n&ecirc; yi&#347;&#601;r&#257;&#8217;&#275;l b&#601;&#x1E63;&#275;&#8217;&#x1E6F;&#257;m mimmi&#x1E63;&#601;r&#257;yim: </P>
<P>46&nbsp;b&#601;&#8216;&#275;&#x1E07;er hayyar&#601;d&#275;n bagay&#601;&#8217; m&ucirc;l b&ecirc;&#x1E6F; p&#601;&#8216;w&#333;r b&#601;&#8217;ere&#x1E63; s&icirc;&#x1E25;&#333;n mele&#x1E35;&#601; h&#257;&#8217;&#277;m&#333;r&icirc; &#8217;&#259;&#353;er yw&#333;&#353;&#275;&#x1E07; b&#601;&#x1E25;e&#353;&#601;bw&#333;n &#8217;&#259;&#353;er hik&acirc; m&#333;&#353;eh &ucirc;&#x1E07;&#601;n&ecirc; yi&#347;&#601;r&#257;&#8217;&#275;l b&#601;&#x1E63;&#275;&#8217;&#x1E6F;&#257;m mimmi&#x1E63;&#601;r&#257;yim: </P>
<P>47&nbsp;wayy&icirc;r&#601;&#353;&ucirc; &#8217;e&#x1E6F;-&#8217;ar&#601;&#x1E63;w&#333; w&#601;&#8217;e&#x1E6F;-&#8217;ere&#x1E63;| &#8216;w&#333;&#x1E21; mele&#x1E35;&#601;-hab&#257;&#353;&#257;n &#353;&#601;n&ecirc; mal&#601;&#x1E35;&ecirc; h&#257;&#8217;&#277;m&#333;r&icirc; &#8217;&#259;&#353;er b&#601;&#8216;&#275;&#x1E07;er hayyar&#601;d&#275;n miz&#601;r<sup>a</sup>&#x1E25; &#353;&#257;me&#353;: </P>
<P>48&nbsp;m&#275;&#8216;&#259;r&#333;&#8216;&#275;r &#8217;&#259;&#353;er &#8216;al-&#347;&#601;fa&#x1E6F;-n<sup>a</sup>&#x1E25;al &#8217;ar&#601;n&#333;n w&#601;&#8216;a&#x1E0F;-har &#347;&icirc;&#8217;&#333;n h&ucirc;&#8217; &#x1E25;er&#601;mw&#333;n: </P>
<P>49&nbsp;w&#601;&#x1E35;&#257;l-h&#257;&#8216;&#259;r&#257;&#x1E07;&acirc; &#8216;&#275;&#x1E07;er hayyar&#601;d&#275;n miz&#601;r&#257;&#x1E25;&acirc; w&#601;&#8216;a&#x1E0F; y&#257;m h&#257;&#8216;&#259;r&#257;&#x1E07;&acirc; t<sup>a</sup>&#x1E25;a&#x1E6F; &#8217;a&#353;&#601;d&#333;&#x1E6F; hapis&#601;g&acirc;: f</P>
</TD>
</TABLE>
<P><HR>
<CENTER>
<A HREF="deu005.htm">Next: Deuteronomy (Devarim) Chapter 5</A></CENTER>
</BODY>
</HTML>
