<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 13</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2013">Polyglot</A>&nbsp;
<A HREF="../kjv/ch2013">KJV</A>&nbsp;
<A HREF="../sep/ch2013">Sep</A>&nbsp;
<A HREF="../vul/ch2013">Vul</A>&nbsp;

<BR>
<BR><A HREF="ch2">2 Chronicles (2 Divrey Yamim) Index</A><BR>
&nbsp;
<A HREF="ch2012">Previous</A>&nbsp;
<A HREF="ch2014">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 13</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בִּשְׁנַ֛ת שְׁמוֹנֶ֥ה עֶשְׂרֵ֖ה לַמֶּ֣לֶךְ יָרָבְעָ֑ם וַיִּמְלֹ֥ךְ אֲבִיָּ֖ה עַל־יְהוּדָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שָׁל֣וֹשׁ שָׁנִ֗ים מָלַךְ֙ בִּיר֣וּשָׁלִַ֔ם וְשֵׁ֣ם אִמּ֔וֹ מִיכָיָ֥הוּ בַת־אוּרִיאֵ֖ל מִן־גִּבְעָ֑ה וּמִלְחָמָ֥ה הָיְתָ֛ה בֵּ֥ין אֲבִיָּ֖ה וּבֵ֥ין יָרָבְעָֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֶּאְסֹ֨ר אֲבִיָּ֜ה אֶת־הַמִּלְחָמָ֗ה בְּחַ֙יִל֙ גִּבּוֹרֵ֣י מִלְחָמָ֔ה אַרְבַּע־מֵא֥וֹת אֶ֖לֶף אִ֣ישׁ בָּח֑וּר סוְיָרָבְעָ֗ם עָרַ֤ךְ עִמּוֹ֙ מִלְחָמָ֔ה בִּשְׁמוֹנֶ֨ה מֵא֥וֹת אֶ֛לֶף אִ֥ישׁ בָּח֖וּר גִּבּ֥וֹר חָֽיִל׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּ֣קָם אֲבִיָּ֗ה מֵעַל֙ לְהַ֣ר צְמָרַ֔יִם אֲשֶׁ֖ר בְּהַ֣ר אֶפְרָ֑יִם וַיֹּ֕אמֶר שְׁמָע֖וּנִי יָרָבְעָ֥ם וְכָל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הֲלֹ֤א לָכֶם֙ לָדַ֔עַת כִּ֞י יְהוָ֣ה׀ אֱלֹהֵ֣י יִשְׂרָאֵ֗ל נָתַ֨ן מַמְלָכָ֧ה לְדָוִ֛יד עַל־יִשְׂרָאֵ֖ל לְעוֹלָ֑ם ל֥וֹ וּלְבָנָ֖יו בְּרִ֥ית מֶֽלַח׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּ֙קָם֙ יָרָבְעָ֣ם בֶּן־נְבָ֔ט עֶ֖בֶד שְׁלֹמֹ֣ה בֶן־דָּוִ֑יד וַיִּמְרֹ֖ד עַל־אֲדֹנָֽיו׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּקָּבְצ֣וּ עָלָ֗יו אֲנָשִׁ֤ים רֵקִים֙ בְּנֵ֣י בְלִיַּ֔עַל וַיִּֽתְאַמְּצ֖וּ עַל־רְחַבְעָ֣ם בֶּן־שְׁלֹמֹ֑ה וּרְחַבְעָ֗ם הָ֤יָה נַ֙עַר֙ וְרַךְ־לֵבָ֔ב וְלֹ֥א הִתְחַזַּ֖ק לִפְנֵיהֶֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְעַתָּ֣ה׀ אַתֶּ֣ם אֹֽמְרִ֗ים לְהִתְחַזֵּק֙ לִפְנֵי֙ מַמְלֶ֣כֶת יְהוָ֔ה בְּיַ֖ד בְּנֵ֣י דָוִ֑יד וְאַתֶּם֙ הָמ֣וֹן רָ֔ב וְעִמָּכֶם֙ עֶגְלֵ֣י זָהָ֔ב אֲשֶׁ֨ר עָשָׂ֥ה לָכֶ֛ם יָרָבְעָ֖ם לֵאלֹהִֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הֲלֹ֤א הִדַּחְתֶּם֙ אֶת־כֹּהֲנֵ֣י יְהוָ֔ה אֶת־בְּנֵ֥י אַהֲרֹ֖ן וְהַלְוִיִּ֑ם וַתַּעֲשׂ֨וּ לָכֶ֤ם כֹּהֲנִים֙ כְּעַמֵּ֣י הָאֲרָצ֔וֹת כָּל־הַבָּ֗א לְמַלֵּ֨א יָד֜וֹ בְּפַ֤ר בֶּן־בָּקָר֙ וְאֵילִ֣ם שִׁבְעָ֔ה וְהָיָ֥ה כֹהֵ֖ן לְלֹ֥א אֱלֹהִֽים׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַאֲנַ֛חְנוּ יְהוָ֥ה אֱלֹהֵ֖ינוּ וְלֹ֣א עֲזַבְנֻ֑הוּ וְכֹ֨הֲנִ֜ים מְשָׁרְתִ֤ים לַֽיהוָה֙ בְּנֵ֣י אַהֲרֹ֔ן וְהַלְוִיִּ֖ם בַּמְלָֽאכֶת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּמַקְטִרִ֣ים לַיהוָ֡ה עֹל֣וֹת בַּבֹּֽקֶר־בַּבֹּ֣קֶר וּבָעֶֽרֶב־בָּעֶ֣רֶב וּקְטֹֽרֶת־סַמִּים֩ וּמַעֲרֶ֨כֶת לֶ֜חֶם עַל־הַשֻּׁלְחָ֣ן הַטָּה֗וֹר וּמְנוֹרַ֨ת הַזָּהָ֤ב וְנֵרֹתֶ֙יהָ֙ לְבָעֵר֙ בָּעֶ֣רֶב בָּעֶ֔רֶב כִּֽי־שֹׁמְרִ֣ים אֲנַ֔חְנוּ אֶת־מִשְׁמֶ֖רֶת יְהוָ֣ה אֱלֹהֵ֑ינוּ וְאַתֶּ֖ם עֲזַבְתֶּ֥ם אֹתֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהִנֵּה֩ עִמָּ֨נוּ בָרֹ֜אשׁ הָאֱלֹהִ֧ים׀ וְכֹהֲנָ֛יו וַחֲצֹצְר֥וֹת הַתְּרוּעָ֖ה לְהָרִ֣יעַ עֲלֵיכֶ֑ם בְּנֵ֣י יִשְׂרָאֵ֗ל אַל־תִּלָּֽחֲמ֛וּ עִם־יְהוָ֥ה אֱלֹהֵֽי־אֲבֹתֵיכֶ֖ם כִּי־לֹ֥א תַצְלִֽיחוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְיָֽרָבְעָ֗ם הֵסֵב֙ אֶת־הַמַּאְרָ֔ב לָב֖וֹא מֵֽאַחֲרֵיהֶ֑ם וַיִּֽהְיוּ֙ לִפְנֵ֣י יְהוּדָ֔ה וְהַמַּאְרָ֖ב מֵאַחֲרֵיהֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּפְנ֣וּ יְהוּדָ֗ה וְהִנֵּ֨ה לָהֶ֤ם הַמִּלְחָמָה֙ פָּנִ֣ים וְאָח֔וֹר וַֽיִּצְעֲק֖וּ לַיהוָ֑ה וְהַכֹּ֣הֲנִ֔ים <font color="brown">מחצצרים</font> <font color="blue">מַחְצְרִ֖ים</font> בַּחֲצֹצְרֽוֹת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיָּרִ֖יעוּ אִ֣ישׁ יְהוּדָ֑ה וַיְהִ֗י בְּהָרִ֙יעַ֙ אִ֣ישׁ יְהוּדָ֔ה וְהָאֱלֹהִ֗ים נָגַ֤ף אֶת־יָֽרָבְעָם֙ וְכָל־יִשְׂרָאֵ֔ל לִפְנֵ֥י אֲבִיָּ֖ה וִיהוּדָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיָּנ֥וּסוּ בְנֵי־יִשְׂרָאֵ֖ל מִפְּנֵ֣י יְהוּדָ֑ה וַיִּתְּנֵ֥ם אֱלֹהִ֖ים בְּיָדָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּכּ֥וּ בָהֶ֛ם אֲבִיָּ֥ה וְעַמּ֖וֹ מַכָּ֣ה רַבָּ֑ה וַיִּפְּל֤וּ חֲלָלִים֙ מִיִּשְׂרָאֵ֔ל חֲמֵשׁ־מֵא֥וֹת אֶ֖לֶף אִ֥ישׁ בָּחֽוּר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּכָּנְע֥וּ בְנֵי־יִשְׂרָאֵ֖ל בָּעֵ֣ת הַהִ֑יא וַיֶּֽאֶמְצוּ֙ בְּנֵ֣י יְהוּדָ֔ה כִּ֣י נִשְׁעֲנ֔וּ עַל־יְהוָ֖ה אֱלֹהֵ֥י אֲבוֹתֵיהֶֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּרְדֹּ֣ף אֲבִיָּה֮ אַחֲרֵ֣י יָרָבְעָם֒ וַיִּלְכֹּ֤ד מִמֶּ֙נּוּ֙ עָרִ֔ים אֶת־בֵּֽית־אֵל֙ וְאֶת־בְּנוֹתֶ֔יהָ וְאֶת־יְשָׁנָ֖ה וְאֶת־בְּנוֹתֶ֑יהָ וְאֶת־<font color="brown">עפרון</font> <font color="blue">עֶפְרַ֖יִן</font> וּבְנֹתֶֽיהָ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְלֹֽא־עָצַ֧ר כֹּֽחַ־יָרָבְעָ֛ם ע֖וֹד בִּימֵ֣י אֲבִיָּ֑הוּ וַיִּגְּפֵ֥הוּ יְהוָ֖ה וַיָּמֹֽת׃ פ</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּתְחַזֵּ֣ק אֲבִיָּ֔הוּ וַיִּ֨שָּׂא־ל֔וֹ נָשִׁ֖ים אַרְבַּ֣ע עֶשְׂרֵ֑ה וַיּ֗וֹלֶד עֶשְׂרִ֤ים וּשְׁנַ֙יִם֙ בָּנִ֔ים וְשֵׁ֥שׁ עֶשְׂרֵ֖ה בָּנֽוֹת׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְיֶ֙תֶר֙ דִּבְרֵ֣י אֲבִיָּ֔ה וּדְרָכָ֖יו וּדְבָרָ֑יו כְּתוּבִ֕ים בְּמִדְרַ֖שׁ הַנָּבִ֥יא עִדּֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּשְׁכַּ֨ב אֲבִיָּ֜ה עִם־אֲבֹתָ֗יו וַיִּקְבְּר֤וּ אֹתוֹ֙ בְּעִ֣יר דָּוִ֔יד וַיִּמְלֹ֛ךְ אָסָ֥א בְנ֖וֹ תַּחְתָּ֑יו בְּיָמָ֛יו שָׁקְטָ֥ה הָאָ֖רֶץ עֶ֥שֶׂר שָׁנִֽים׃ פ</P>
</TD>
<TD WIDTH="50%">
<P>1&nbsp;bi&#353;&#601;na&#x1E6F; &#353;&#601;mw&#333;neh &#8216;e&#347;&#601;r&#275;h lammele&#x1E35;&#601; y&#257;r&#257;&#x1E07;&#601;&#8216;&#257;m wayyim&#601;l&#333;&#x1E35;&#601; &#8217;&#259;&#x1E07;&icirc;y&acirc; &#8216;al-y&#601;h&ucirc;&#x1E0F;&acirc;: </P>
<P>2&nbsp;&#353;&#257;lw&#333;&#353; &#353;&#257;n&icirc;m m&#257;la&#x1E35;&#601; b&icirc;r&ucirc;&#353;&#257;laim w&#601;&#353;&#275;m &#8217;immw&#333; m&icirc;&#x1E35;&#257;y&acirc;&ucirc; &#x1E07;a&#x1E6F;-&#8217;&ucirc;r&icirc;&#8217;&#275;l min-gi&#x1E07;&#601;&#8216;&acirc; &ucirc;mil&#601;&#x1E25;&#257;m&acirc; h&#257;y&#601;&#x1E6F;&acirc; b&ecirc;n &#8217;&#259;&#x1E07;&icirc;y&acirc; &ucirc;&#x1E07;&ecirc;n y&#257;r&#257;&#x1E07;&#601;&#8216;&#257;m: </P>
<P>3&nbsp;wayye&#8217;&#601;s&#333;r &#8217;&#259;&#x1E07;&icirc;y&acirc; &#8217;e&#x1E6F;-hammil&#601;&#x1E25;&#257;m&acirc; b&#601;&#x1E25;ayil gibw&#333;r&ecirc; mil&#601;&#x1E25;&#257;m&acirc; &#8217;ar&#601;b<sup>a</sup>&#8216;-m&#275;&#8217;w&#333;&#x1E6F; &#8217;elef &#8217;&icirc;&#353; b&#257;&#x1E25;&ucirc;r sw&#601;y&#257;r&#257;&#x1E07;&#601;&#8216;&#257;m &#8216;&#257;ra&#x1E35;&#601; &#8216;immw&#333; mil&#601;&#x1E25;&#257;m&acirc; bi&#353;&#601;mw&#333;neh m&#275;&#8217;w&#333;&#x1E6F; &#8217;elef &#8217;&icirc;&#353; b&#257;&#x1E25;&ucirc;r gibw&#333;r &#x1E25;&#257;yil: s</P>
<P>4&nbsp;wayy&#257;q&#257;m &#8217;&#259;&#x1E07;&icirc;y&acirc; m&#275;&#8216;al l&#601;har &#x1E63;&#601;m&#257;rayim &#8217;&#259;&#353;er b&#601;har &#8217;ef&#601;r&#257;yim wayy&#333;&#8217;mer &#353;&#601;m&#257;&#8216;&ucirc;n&icirc; y&#257;r&#257;&#x1E07;&#601;&#8216;&#257;m w&#601;&#x1E35;&#257;l-yi&#347;&#601;r&#257;&#8217;&#275;l: </P>
<P>5&nbsp;h&#259;l&#333;&#8217; l&#257;&#x1E35;em l&#257;&#x1E0F;<sup>a</sup>&#8216;a&#x1E6F; k&icirc; y&#601;hw&acirc;| &#8217;&#277;l&#333;h&ecirc; yi&#347;&#601;r&#257;&#8217;&#275;l n&#257;&#x1E6F;an mam&#601;l&#257;&#x1E35;&acirc; l&#601;&#x1E0F;&#257;w&icirc;&#x1E0F; &#8216;al-yi&#347;&#601;r&#257;&#8217;&#275;l l&#601;&#8216;w&#333;l&#257;m lw&#333; &ucirc;l&#601;&#x1E07;&#257;n&#257;yw b&#601;r&icirc;&#x1E6F; mel<sup>a</sup>&#x1E25;: s</P>
<P>6&nbsp;wayy&#257;q&#257;m y&#257;r&#257;&#x1E07;&#601;&#8216;&#257;m ben-n&#601;&#x1E07;&#257;&#x1E6D; &#8216;e&#x1E07;e&#x1E0F; &#353;&#601;l&#333;m&#333;h &#x1E07;en-d&#257;w&icirc;&#x1E0F; wayyim&#601;r&#333;&#x1E0F; &#8216;al-&#8217;&#259;&#x1E0F;&#333;n&#257;yw: </P>
<P>7&nbsp;wayyiqq&#257;&#x1E07;&#601;&#x1E63;&ucirc; &#8216;&#257;l&#257;yw &#8217;&#259;n&#257;&#353;&icirc;m r&#275;q&icirc;m b&#601;n&ecirc; &#x1E07;&#601;l&icirc;y<sup>a</sup>&#8216;al wayyi&#x1E6F;&#601;&#8217;amm&#601;&#x1E63;&ucirc; &#8216;al-r&#601;&#x1E25;a&#x1E07;&#601;&#8216;&#257;m ben-&#353;&#601;l&#333;m&#333;h &ucirc;r&#601;&#x1E25;a&#x1E07;&#601;&#8216;&#257;m h&#257;y&acirc; n<sup>a</sup>&#8216;ar w&#601;ra&#x1E35;&#601;-l&#275;&#x1E07;&#257;&#x1E07; w&#601;l&#333;&#8217; hi&#x1E6F;&#601;&#x1E25;azzaq lif&#601;n&ecirc;hem: </P>
<P>8&nbsp;w&#601;&#8216;at&acirc;| &#8217;atem &#8217;&#333;m&#601;r&icirc;m l&#601;hi&#x1E6F;&#601;&#x1E25;azz&#275;q lif&#601;n&ecirc; mam&#601;le&#x1E35;e&#x1E6F; y&#601;hw&acirc; b&#601;ya&#x1E0F; b&#601;n&ecirc; &#x1E0F;&#257;w&icirc;&#x1E0F; w&#601;&#8217;atem h&#257;mw&#333;n r&#257;&#x1E07; w&#601;&#8216;imm&#257;&#x1E35;em &#8216;e&#x1E21;&#601;l&ecirc; z&acirc;&#257;&#x1E07; &#8217;&#259;&#353;er &#8216;&#257;&#347;&acirc; l&#257;&#x1E35;em y&#257;r&#257;&#x1E07;&#601;&#8216;&#257;m l&#275;&#8217;l&#333;h&icirc;m: </P>
<P>9&nbsp;h&#259;l&#333;&#8217; hid<sup>a</sup>&#x1E25;&#601;tem &#8217;e&#x1E6F;-k&#333;h&#259;n&ecirc; y&#601;hw&acirc; &#8217;e&#x1E6F;-b&#601;n&ecirc; &#8217;ah&#259;r&#333;n w&#601;hal&#601;w&icirc;yim wat<sup>a</sup>&#8216;&#259;&#347;&ucirc; l&#257;&#x1E35;em k&#333;h&#259;n&icirc;m k&#601;&#8216;amm&ecirc; h&#257;&#8217;&#259;r&#257;&#x1E63;w&#333;&#x1E6F; k&#257;l-hab&#257;&#8217; l&#601;mall&#275;&#8217; y&#257;&#x1E0F;w&#333; b&#601;far ben-b&#257;q&#257;r w&#601;&#8217;&ecirc;lim &#353;i&#x1E07;&#601;&#8216;&acirc; w&#601;h&#257;y&acirc; &#x1E35;&#333;h&#275;n l&#601;l&#333;&#8217; &#8217;&#277;l&#333;h&icirc;m: s</P>
<P>10&nbsp;wa&#8217;&#259;n<sup>a</sup>&#x1E25;&#601;n&ucirc; y&#601;hw&acirc; &#8217;&#277;l&#333;h&ecirc;n&ucirc; w&#601;l&#333;&#8217; &#8216;&#259;za&#x1E07;&#601;nuh&ucirc; w&#601;&#x1E35;&#333;h&#259;n&icirc;m m&#601;&#353;&#257;r&#601;&#x1E6F;&icirc;m layhw&acirc; b&#601;n&ecirc; &#8217;ah&#259;r&#333;n w&#601;hal&#601;w&icirc;yim bam&#601;l&#257;&#8217;&#x1E35;e&#x1E6F;: </P>
<P>11&nbsp;&ucirc;maq&#601;&#x1E6D;ir&icirc;m layhw&acirc; &#8216;&#333;lw&#333;&#x1E6F; bab&#333;qer-bab&#333;qer &ucirc;&#x1E07;&#257;&#8216;ere&#x1E07;-b&#257;&#8216;ere&#x1E07; &ucirc;q&#601;&#x1E6D;&#333;re&#x1E6F;-samm&icirc;m &ucirc;m<sup>a</sup>&#8216;&#259;re&#x1E35;e&#x1E6F; le&#x1E25;em &#8216;al-ha&#353;&#353;ul&#601;&#x1E25;&#257;n ha&#x1E6D;&#x1E6D;&acirc;w&#333;r &ucirc;m&#601;nw&#333;ra&#x1E6F; hazz&acirc;&#257;&#x1E07; w&#601;n&#275;r&#333;&#x1E6F;eyh&#257; l&#601;&#x1E07;&#257;&#8216;&#275;r b&#257;&#8216;ere&#x1E07; b&#257;&#8216;ere&#x1E07; k&icirc;-&#353;&#333;m&#601;r&icirc;m &#8217;&#259;n<sup>a</sup>&#x1E25;&#601;n&ucirc; &#8217;e&#x1E6F;-mi&#353;&#601;mere&#x1E6F; y&#601;hw&acirc; &#8217;&#277;l&#333;h&ecirc;n&ucirc; w&#601;&#8217;atem &#8216;&#259;za&#x1E07;&#601;tem &#8217;&#333;&#x1E6F;w&#333;: </P>
<P>12&nbsp;w&#601;hinn&#275;h &#8216;imm&#257;n&ucirc; &#x1E07;&#257;r&#333;&#8217;&#353; h&#257;&#8217;&#277;l&#333;h&icirc;m| w&#601;&#x1E35;&#333;h&#259;n&#257;yw w<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F; hat&#601;r&ucirc;&#8216;&acirc; l&#601;h&#257;r&icirc;&#8216;a &#8216;&#259;l&ecirc;&#x1E35;em b&#601;n&ecirc; yi&#347;&#601;r&#257;&#8217;&#275;l &#8217;al-till&#257;&#x1E25;&#259;m&ucirc; &#8216;im-y&#601;hw&acirc; &#8217;&#277;l&#333;h&ecirc;-&#8217;&#259;&#x1E07;&#333;&#x1E6F;&ecirc;&#x1E35;em k&icirc;-l&#333;&#8217; &#x1E6F;a&#x1E63;&#601;l&icirc;&#x1E25;&ucirc;: </P>
<P>13&nbsp;w&#601;y&#257;r&#257;&#x1E07;&#601;&#8216;&#257;m h&#275;s&#275;&#x1E07; &#8217;e&#x1E6F;-hamma&#8217;&#601;r&#257;&#x1E07; l&#257;&#x1E07;w&#333;&#8217; m&#275;&#8217;<sup>a</sup>&#x1E25;&#259;r&ecirc;hem wayyih&#601;y&ucirc; lif&#601;n&ecirc; y&#601;h&ucirc;&#x1E0F;&acirc; w&#601;hamma&#8217;&#601;r&#257;&#x1E07; m&#275;&#8217;<sup>a</sup>&#x1E25;&#259;r&ecirc;hem: </P>
<P>14&nbsp;wayyif&#601;n&ucirc; y&#601;h&ucirc;&#x1E0F;&acirc; w&#601;hinn&#275;h l&acirc;em hammil&#601;&#x1E25;&#257;m&acirc; p&#257;n&icirc;m w&#601;&#8217;&#257;&#x1E25;w&#333;r wayyi&#x1E63;&#601;&#8216;&#259;q&ucirc; layhw&acirc; w&#601;hak&#333;h&#259;n&icirc;m <font color="brown">m<sup>a</sup>&#x1E25;&#259;&#x1E63;&#333;&#x1E63;&#601;r&icirc;m</font> <font color="blue">m<sup>a</sup>&#x1E25;&#601;&#x1E63;&#601;r&icirc;m</font> b<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F;: </P>
<P>15&nbsp;wayy&#257;r&icirc;&#8216;&ucirc; &#8217;&icirc;&#353; y&#601;h&ucirc;&#x1E0F;&acirc; way&#601;h&icirc; b&#601;h&#257;r&icirc;&#8216;a &#8217;&icirc;&#353; y&#601;h&ucirc;&#x1E0F;&acirc; w&#601;h&#257;&#8217;&#277;l&#333;h&icirc;m n&#257;&#x1E21;af &#8217;e&#x1E6F;-y&#257;r&#257;&#x1E07;&#601;&#8216;&#257;m w&#601;&#x1E35;&#257;l-yi&#347;&#601;r&#257;&#8217;&#275;l lif&#601;n&ecirc; &#8217;&#259;&#x1E07;&icirc;y&acirc; w&icirc;h&ucirc;&#x1E0F;&acirc;: </P>
<P>16&nbsp;wayy&#257;n&ucirc;s&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l mip&#601;n&ecirc; y&#601;h&ucirc;&#x1E0F;&acirc; wayyit&#601;n&#275;m &#8217;&#277;l&#333;h&icirc;m b&#601;y&#257;&#x1E0F;&#257;m: </P>
<P>17&nbsp;wayyak&ucirc; &#x1E07;&acirc;em &#8217;&#259;&#x1E07;&icirc;y&acirc; w&#601;&#8216;ammw&#333; mak&acirc; rab&acirc; wayyip&#601;l&ucirc; &#x1E25;&#259;l&#257;l&icirc;m m&icirc;yi&#347;&#601;r&#257;&#8217;&#275;l &#x1E25;&#259;m&#275;&#353;-m&#275;&#8217;w&#333;&#x1E6F; &#8217;elef &#8217;&icirc;&#353; b&#257;&#x1E25;&ucirc;r: </P>
<P>18&nbsp;wayyik&#257;n&#601;&#8216;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l b&#257;&#8216;&#275;&#x1E6F; hah&icirc;&#8217; wayye&#8217;em&#601;&#x1E63;&ucirc; b&#601;n&ecirc; y&#601;h&ucirc;&#x1E0F;&acirc; k&icirc; ni&#353;&#601;&#8216;&#259;n&ucirc; &#8216;al-y&#601;hw&acirc; &#8217;&#277;l&#333;h&ecirc; &#8217;&#259;&#x1E07;w&#333;&#x1E6F;&ecirc;hem: </P>
<P>19&nbsp;wayyir&#601;d&#333;f &#8217;&#259;&#x1E07;&icirc;y&acirc; &#8217;<sup>a</sup>&#x1E25;&#259;r&ecirc; y&#257;r&#257;&#x1E07;&#601;&#8216;&#257;m wayyil&#601;k&#333;&#x1E0F; mimmenn&ucirc; &#8216;&#257;r&icirc;m &#8217;e&#x1E6F;-b&ecirc;&#x1E6F;-&#8217;&#275;l w&#601;&#8217;e&#x1E6F;-b&#601;nw&#333;&#x1E6F;eyh&#257; w&#601;&#8217;e&#x1E6F;-y&#601;&#353;&#257;n&acirc; w&#601;&#8217;e&#x1E6F;-b&#601;nw&#333;&#x1E6F;eyh&#257; w&#601;&#8217;e&#x1E6F;-<font color="brown">&#8216;ef&#601;rw&#333;n</font> <font color="blue">&#8216;ef&#601;rayin</font> &ucirc;&#x1E07;&#601;n&#333;&#x1E6F;eyh&#257;: </P>
<P>20&nbsp;w&#601;l&#333;&#8217;-&#8216;&#257;&#x1E63;ar k&#333;&#x1E25;a-y&#257;r&#257;&#x1E07;&#601;&#8216;&#257;m &#8216;w&#333;&#x1E0F; b&icirc;m&ecirc; &#8217;&#259;&#x1E07;&icirc;y&acirc;&ucirc; wayyig&#601;f&#275;h&ucirc; y&#601;hw&acirc; wayy&#257;m&#333;&#x1E6F;: f</P>
<P>21&nbsp;wayyi&#x1E6F;&#601;&#x1E25;azz&#275;q &#8217;&#259;&#x1E07;&icirc;y&acirc;&ucirc; wayyi&#347;&#347;&#257;&#8217;-lw&#333; n&#257;&#353;&icirc;m &#8217;ar&#601;b<sup>a</sup>&#8216; &#8216;e&#347;&#601;r&#275;h wayyw&#333;le&#x1E0F; &#8216;e&#347;&#601;r&icirc;m &ucirc;&#353;&#601;nayim b&#257;n&icirc;m w&#601;&#353;&#275;&#353; &#8216;e&#347;&#601;r&#275;h b&#257;nw&#333;&#x1E6F;: s</P>
<P>22&nbsp;w&#601;ye&#x1E6F;er di&#x1E07;&#601;r&ecirc; &#8217;&#259;&#x1E07;&icirc;y&acirc; &ucirc;&#x1E0F;&#601;r&#257;&#x1E35;&#257;yw &ucirc;&#x1E0F;&#601;&#x1E07;&#257;r&#257;yw k&#601;&#x1E6F;&ucirc;&#x1E07;&icirc;m b&#601;mi&#x1E0F;&#601;ra&#353; hann&#257;&#x1E07;&icirc;&#8217; &#8216;idw&#333;: </P>
<P>23&nbsp;wayyi&#353;&#601;ka&#x1E07; &#8217;&#259;&#x1E07;&icirc;y&acirc; &#8216;im-&#8217;&#259;&#x1E07;&#333;&#x1E6F;&#257;yw wayyiq&#601;b&#601;r&ucirc; &#8217;&#333;&#x1E6F;w&#333; b&#601;&#8216;&icirc;r d&#257;w&icirc;&#x1E0F; wayyim&#601;l&#333;&#x1E35;&#601; &#8217;&#257;s&#257;&#8217; &#x1E07;&#601;nw&#333; t<sup>a</sup>&#x1E25;&#601;t&#257;yw b&#601;y&#257;m&#257;yw &#353;&#257;q&#601;&#x1E6D;&acirc; h&#257;&#8217;&#257;re&#x1E63; &#8216;e&#347;er &#353;&#257;n&icirc;m: f</P>
</TD>
</TABLE>
<P><HR>
<CENTER>
<A HREF="ch2014">Next: 2 Chronicles (2 Divrey Yamim) Chapter 14</A></CENTER>
</BODY>
</HTML>
