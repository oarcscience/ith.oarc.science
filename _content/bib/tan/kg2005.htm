<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Kings (2 Melakhim): 2 Kings (2 Melakhim) Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg2005">Polyglot</A>&nbsp;
<A HREF="../kjv/kg2005">KJV</A>&nbsp;
<A HREF="../sep/kg2005">Sep</A>&nbsp;
<A HREF="../vul/kg2005">Vul</A>&nbsp;

<BR>
<BR><A HREF="kg2">2 Kings (2 Melakhim) Index</A><BR>
&nbsp;
<A HREF="kg2004">Previous</A>&nbsp;
<A HREF="kg2006">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Kings (2 Melakhim) Chapter 5</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְ֠נַעֲמָן שַׂר־צְבָ֨א מֶֽלֶךְ־אֲרָ֜ם הָיָ֣ה אִישׁ֩ גָּד֨וֹל לִפְנֵ֤י אֲדֹנָיו֙ וּנְשֻׂ֣א פָנִ֔ים כִּֽי־ב֛וֹ נָֽתַן־יְהוָ֥ה תְּשׁוּעָ֖ה לַאֲרָ֑ם וְהָאִ֗ישׁ הָיָ֛ה גִּבּ֥וֹר חַ֖יִל מְצֹרָֽע׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַאֲרָם֙ יָצְא֣וּ גְדוּדִ֔ים וַיִּשְׁבּ֛וּ מֵאֶ֥רֶץ יִשְׂרָאֵ֖ל נַעֲרָ֣ה קְטַנָּ֑ה וַתְּהִ֕י לִפְנֵ֖י אֵ֥שֶׁת נַעֲמָֽן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַתֹּ֙אמֶר֙ אֶל־גְּבִרְתָּ֔הּ אַחֲלֵ֣י אֲדֹנִ֔י לִפְנֵ֥י הַנָּבִ֖יא אֲשֶׁ֣ר בְּשֹׁמְר֑וֹן אָ֛ז יֶאֱסֹ֥ף אֹת֖וֹ מִצָּרַעְתּֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּבֹ֕א וַיַּגֵּ֥ד לַאדֹנָ֖יו לֵאמֹ֑ר כָּזֹ֤את וְכָזֹאת֙ דִּבְּרָ֣ה הַֽנַּעֲרָ֔ה אֲשֶׁ֖ר מֵאֶ֥רֶץ יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֤אמֶר מֶֽלֶךְ־אֲרָם֙ לֶךְ־בֹּ֔א וְאֶשְׁלְחָ֥ה סֵ֖פֶר אֶל־מֶ֣לֶךְ יִשְׂרָאֵ֑ל וַיֵּלֶךְ֩ וַיִּקַּ֨ח בְּיָד֜וֹ עֶ֣שֶׂר כִּכְּרֵי־כֶ֗סֶף וְשֵׁ֤שֶׁת אֲלָפִים֙ זָהָ֔ב וְעֶ֖שֶׂר חֲלִיפ֥וֹת בְּגָדִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּבֵ֣א הַסֵּ֔פֶר אֶל־מֶ֥לֶךְ יִשְׂרָאֵ֖ל לֵאמֹ֑ר וְעַתָּ֗ה כְּב֨וֹא הַסֵּ֤פֶר הַזֶּה֙ אֵלֶ֔יךָ הִנֵּ֨ה שָׁלַ֤חְתִּי אֵלֶ֙יךָ֙ אֶת־נַעֲמָ֣ן עַבְדִּ֔י וַאֲסַפְתּ֖וֹ מִצָּרַעְתּֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְהִ֡י כִּקְרֹא֩ מֶֽלֶךְ־יִשְׂרָאֵ֨ל אֶת־הַסֵּ֜פֶר וַיִּקְרַ֣ע בְּגָדָ֗יו וַיֹּ֙אמֶר֙ הַאֱלֹהִ֥ים אָ֙נִי֙ לְהָמִ֣ית וּֽלְהַחֲי֔וֹת כִּֽי־זֶה֙ שֹׁלֵ֣חַ אֵלַ֔י לֶאֱסֹ֥ף אִ֖ישׁ מִצָּֽרַעְתּ֑וֹ כִּ֤י אַךְ־דְּעֽוּ־נָא֙ וּרְא֔וּ כִּֽי־מִתְאַנֶּ֥ה ה֖וּא לִֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְהִ֞י כִּשְׁמֹ֣עַ׀ אֱלִישָׁ֣ע אִישׁ־הָאֱלֹהִ֗ים כִּֽי־קָרַ֤ע מֶֽלֶךְ־יִשְׂרָאֵל֙ אֶת־בְּגָדָ֔יו וַיִּשְׁלַח֙ אֶל־הַמֶּ֣לֶךְ לֵאמֹ֔ר לָ֥מָּה קָרַ֖עְתָּ בְּגָדֶ֑יךָ יָבֹֽא־נָ֣א אֵלַ֔י וְיֵדַ֕ע כִּ֛י יֵ֥שׁ נָבִ֖יא בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיָּבֹ֥א נַעֲמָ֖ן <font color="brown">בסוסו</font> <font color="blue">בְּסוּסָ֣יו</font> וּבְרִכְבּ֑וֹ וַיַּעֲמֹ֥ד פֶּֽתַח־הַבַּ֖יִת לֶאֱלִישָֽׁע׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּשְׁלַ֥ח אֵלָ֛יו אֱלִישָׁ֖ע מַלְאָ֣ךְ לֵאמֹ֑ר הָל֗וֹךְ וְרָחַצְתָּ֤ שֶֽׁבַע־פְּעָמִים֙ בַּיַּרְדֵּ֔ן וְיָשֹׁ֧ב בְּשָׂרְךָ֛ לְךָ֖ וּטְהָֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּקְצֹ֥ף נַעֲמָ֖ן וַיֵּלַ֑ךְ וַיֹּאמֶר֩ הִנֵּ֨ה אָמַ֜רְתִּי אֵלַ֣י׀ יֵצֵ֣א יָצ֗וֹא וְעָמַד֙ וְקָרָא֙ בְּשֵׁם־יְהוָ֣ה אֱלֹהָ֔יו וְהֵנִ֥יף יָד֛וֹ אֶל־הַמָּק֖וֹם וְאָסַ֥ף הַמְּצֹרָֽע׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הֲלֹ֡א טוֹב֩ <font color="brown">אבנה</font> <font color="blue">אֲמָנָ֨ה</font> וּפַרְפַּ֜ר נַהֲר֣וֹת דַּמֶּ֗שֶׂק מִכֹּל֙ מֵימֵ֣י יִשְׂרָאֵ֔ל הֲלֹֽא־אֶרְחַ֥ץ בָּהֶ֖ם וְטָהָ֑רְתִּי וַיִּ֖פֶן וַיֵּ֥לֶךְ בְּחֵמָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיִּגְּשׁ֣וּ עֲבָדָיו֮ וַיְדַבְּר֣וּ אֵלָיו֒ וַיֹּאמְר֗וּ אָבִי֙ דָּבָ֣ר גָּד֗וֹל הַנָּבִ֛יא דִּבֶּ֥ר אֵלֶ֖יךָ הֲל֣וֹא תַעֲשֶׂ֑ה וְאַ֛ף כִּֽי־אָמַ֥ר אֵלֶ֖יךָ רְחַ֥ץ וּטְהָֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֵּ֗רֶד וַיִּטְבֹּ֤ל בַּיַּרְדֵּן֙ שֶׁ֣בַע פְּעָמִ֔ים כִּדְבַ֖ר אִ֣ישׁ הָאֱלֹהִ֑ים וַיָּ֣שָׁב בְּשָׂר֗וֹ כִּבְשַׂ֛ר נַ֥עַר קָטֹ֖ן וַיִּטְהָֽר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיָּשָׁב֩ אֶל־אִ֨ישׁ הָאֱלֹהִ֜ים ה֣וּא וְכָֽל־מַחֲנֵ֗הוּ וַיָּבֹא֮ וַיַּעֲמֹ֣ד לְפָנָיו֒ וַיֹּ֗אמֶר הִנֵּה־נָ֤א יָדַ֙עְתִּי֙ כִּ֣י אֵ֤ין אֱלֹהִים֙ בְּכָל־הָאָ֔רֶץ כִּ֖י אִם־בְּיִשְׂרָאֵ֑ל וְעַתָּ֛ה קַח־נָ֥א בְרָכָ֖ה מֵאֵ֥ת עַבְדֶּֽךָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֕אמֶר חַי־יְהוָ֛ה אֲשֶׁר־עָמַ֥דְתִּי לְפָנָ֖יו אִם־אֶקָּ֑ח וַיִּפְצַר־בּ֥וֹ לָקַ֖חַת וַיְמָאֵֽן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּאמֶר֮ נַעֲמָן֒ וָלֹ֕א יֻתַּן־נָ֣א לְעַבְדְּךָ֔ מַשָּׂ֥א צֶֽמֶד־פְּרָדִ֖ים אֲדָמָ֑ה כִּ֡י לֽוֹא־יַעֲשֶׂה֩ ע֨וֹד עַבְדְּךָ֜ עֹלָ֤ה וָזֶ֙בַח֙ לֵאלֹהִ֣ים אֲחֵרִ֔ים כִּ֖י אִם־לַיהוָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לַדָּבָ֣ר הַזֶּ֔ה יִסְלַ֥ח יְהוָ֖ה לְעַבְדֶּ֑ךָ בְּב֣וֹא אֲדֹנִ֣י בֵית־רִמּוֹן֩ לְהִשְׁתַּחֲוֹ֨ת שָׁ֜מָּה וְה֣וּא׀ נִשְׁעָ֣ן עַל־יָדִ֗י וְהִֽשְׁתַּחֲוֵ֙יתִי֙ בֵּ֣ית רִמֹּ֔ן בְּהִשְׁתַּחֲוָיָ֙תִי֙ בֵּ֣ית רִמֹּ֔ן יִסְלַח־<font color="brown">נא</font> יְהוָ֥ה לְעַבְדְּךָ֖ בַּדָּבָ֥ר הַזֶּֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּ֥אמֶר ל֖וֹ לֵ֣ךְ לְשָׁל֑וֹם וַיֵּ֥לֶךְ מֵאִתּ֖וֹ כִּבְרַת־אָֽרֶץ׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֣אמֶר גֵּיחֲזִ֗י נַעַר֮ אֱלִישָׁ֣ע אִישׁ־הָאֱלֹהִים֒ הִנֵּ֣ה׀ חָשַׂ֣ךְ אֲדֹנִ֗י אֶֽת־נַעֲמָ֤ן הָֽאֲרַמִּי֙ הַזֶּ֔ה מִקַּ֥חַת מִיָּד֖וֹ אֵ֣ת אֲשֶׁר־הֵבִ֑יא חַי־יְהוָה֙ כִּֽי־אִם־רַ֣צְתִּי אַחֲרָ֔יו וְלָקַחְתִּ֥י מֵאִתּ֖וֹ מְאֽוּמָה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּרְדֹּ֥ף גֵּיחֲזִ֖י אַחֲרֵ֣י נַֽעֲמָ֑ן וַיִּרְאֶ֤ה נַֽעֲמָן֙ רָ֣ץ אַחֲרָ֔יו וַיִּפֹּ֞ל מֵעַ֧ל הַמֶּרְכָּבָ֛ה לִקְרָאת֖וֹ וַיֹּ֥אמֶר הֲשָׁלֽוֹם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֣אמֶר׀ שָׁל֗וֹם אֲדֹנִי֮ שְׁלָחַ֣נִי לֵאמֹר֒ הִנֵּ֣ה עַתָּ֡ה זֶ֠ה בָּ֣אוּ אֵלַ֧י שְׁנֵֽי־נְעָרִ֛ים מֵהַ֥ר אֶפְרַ֖יִם מִבְּנֵ֣י הַנְּבִיאִ֑ים תְּנָה־נָּ֤א לָהֶם֙ כִּכַּר־כֶּ֔סֶף וּשְׁתֵּ֖י חֲלִפ֥וֹת בְּגָדִֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֣אמֶר נַעֲמָ֔ן הוֹאֵ֖ל קַ֣ח כִּכָּרָ֑יִם וַיִּפְרָץ־בּ֗וֹ וַיָּצַר֩ כִּכְּרַ֨יִם כֶּ֜סֶף בִּשְׁנֵ֣י חֲרִטִ֗ים וּשְׁתֵּי֙ חֲלִפ֣וֹת בְּגָדִ֔ים וַיִּתֵּן֙ אֶל־שְׁנֵ֣י נְעָרָ֔יו וַיִּשְׂא֖וּ לְפָנָֽיו׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיָּבֹא֙ אֶל־הָעֹ֔פֶל וַיִּקַּ֥ח מִיָּדָ֖ם וַיִּפְקֹ֣ד בַּבָּ֑יִת וַיְשַׁלַּ֥ח אֶת־הָאֲנָשִׁ֖ים וַיֵּלֵֽכוּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְהוּא־בָא֙ וַיַּעֲמֹ֣ד אֶל־אֲדֹנָ֔יו וַיֹּ֤אמֶר אֵלָיו֙ אֱלִישָׁ֔ע <font color="brown">מאן</font> <font color="blue">מֵאַ֖יִן</font> גֵּחֲזִ֑י וַיֹּ֕אמֶר לֹֽא־הָלַ֥ךְ עַבְדְּךָ֖ אָ֥נֶה וָאָֽנָה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּ֤אמֶר אֵלָיו֙ לֹא־לִבִּ֣י הָלַ֔ךְ כַּאֲשֶׁ֧ר הָֽפַךְ־אִ֛ישׁ מֵעַ֥ל מֶרְכַּבְתּ֖וֹ לִקְרָאתֶ֑ךָ הַעֵ֞ת לָקַ֤חַת אֶת־הַכֶּ֙סֶף֙ וְלָקַ֣חַת בְּגָדִ֔ים וְזֵיתִ֤ים וּכְרָמִים֙ וְצֹ֣אן וּבָקָ֔ר וַעֲבָדִ֖ים וּשְׁפָחֽוֹת׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְצָרַ֤עַת נַֽעֲמָן֙ תִּֽדְבַּק־בְּךָ֔ וּֽבְזַרְעֲךָ לְעוֹלָ֑ם וַיֵּצֵ֥א מִלְּפָנָ֖יו מְצֹרָ֥ע כַּשָּֽׁלֶג׃ ס</P>
</TD>
<TD WIDTH="50%">
<P>1&nbsp;w&#601;n<sup>a</sup>&#8216;&#259;m&#257;n &#347;ar-&#x1E63;&#601;&#x1E07;&#257;&#8217; mele&#x1E35;&#601;-&#8217;&#259;r&#257;m h&#257;y&acirc; &#8217;&icirc;&#353; g&#257;&#x1E0F;w&#333;l lif&#601;n&ecirc; &#8217;&#259;&#x1E0F;&#333;n&#257;yw &ucirc;n&#601;&#347;u&#8217; f&#257;n&icirc;m k&icirc;-&#x1E07;w&#333; n&#257;&#x1E6F;an-y&#601;hw&acirc; t&#601;&#353;&ucirc;&#8216;&acirc; la&#8217;&#259;r&#257;m w&#601;h&#257;&#8217;&icirc;&#353; h&#257;y&acirc; gibw&#333;r &#x1E25;ayil m&#601;&#x1E63;&#333;r&#257;&#8216;: </P>
<P>2&nbsp;wa&#8217;&#259;r&#257;m y&#257;&#x1E63;&#601;&#8217;&ucirc; &#x1E21;&#601;&#x1E0F;&ucirc;&#x1E0F;&icirc;m wayyi&#353;&#601;b&ucirc; m&#275;&#8217;ere&#x1E63; yi&#347;&#601;r&#257;&#8217;&#275;l n<sup>a</sup>&#8216;&#259;r&acirc; q&#601;&#x1E6D;ann&acirc; wat&#601;h&icirc; lif&#601;n&ecirc; &#8217;&#275;&#353;e&#x1E6F; n<sup>a</sup>&#8216;&#259;m&#257;n: </P>
<P>3&nbsp;wat&#333;&#8217;mer &#8217;el-g&#601;&#x1E07;ir&#601;t&#257;h &#8217;<sup>a</sup>&#x1E25;&#259;l&ecirc; &#8217;&#259;&#x1E0F;&#333;n&icirc; lif&#601;n&ecirc; hann&#257;&#x1E07;&icirc;&#8217; &#8217;&#259;&#353;er b&#601;&#353;&#333;m&#601;rw&#333;n &#8217;&#257;z ye&#8217;&#277;s&#333;f &#8217;&#333;&#x1E6F;w&#333; mi&#x1E63;&#x1E63;&#257;r<sup>a</sup>&#8216;&#601;tw&#333;: </P>
<P>4&nbsp;wayy&#257;&#x1E07;&#333;&#8217; wayyag&#275;&#x1E0F; la&#8217;&#x1E0F;&#333;n&#257;yw l&#275;&#8217;m&#333;r k&#257;z&#333;&#8217;&#x1E6F; w&#601;&#x1E35;&#257;z&#333;&#8217;&#x1E6F; dib&#601;r&acirc; hann<sup>a</sup>&#8216;&#259;r&acirc; &#8217;&#259;&#353;er m&#275;&#8217;ere&#x1E63; yi&#347;&#601;r&#257;&#8217;&#275;l: </P>
<P>5&nbsp;wayy&#333;&#8217;mer mele&#x1E35;&#601;-&#8217;&#259;r&#257;m le&#x1E35;&#601;-b&#333;&#8217; w&#601;&#8217;e&#353;&#601;l&#601;&#x1E25;&acirc; s&#275;fer &#8217;el-mele&#x1E35;&#601; yi&#347;&#601;r&#257;&#8217;&#275;l wayy&#275;le&#x1E35;&#601; wayyiqq<sup>a</sup>&#x1E25; b&#601;y&#257;&#x1E0F;w&#333; &#8216;e&#347;er kik&#601;r&ecirc;-&#x1E35;esef w&#601;&#353;&#275;&#353;e&#x1E6F; &#8217;&#259;l&#257;f&icirc;m z&acirc;&#257;&#x1E07; w&#601;&#8216;e&#347;er &#x1E25;&#259;l&icirc;fw&#333;&#x1E6F; b&#601;&#x1E21;&#257;&#x1E0F;&icirc;m: </P>
<P>6&nbsp;wayy&#257;&#x1E07;&#275;&#8217; hass&#275;fer &#8217;el-mele&#x1E35;&#601; yi&#347;&#601;r&#257;&#8217;&#275;l l&#275;&#8217;m&#333;r w&#601;&#8216;at&acirc; k&#601;&#x1E07;w&#333;&#8217; hass&#275;fer hazzeh &#8217;&#275;ley&#x1E35;&#257; hinn&#275;h &#353;&#257;l<sup>a</sup>&#x1E25;&#601;t&icirc; &#8217;&#275;ley&#x1E35;&#257; &#8217;e&#x1E6F;-n<sup>a</sup>&#8216;&#259;m&#257;n &#8216;a&#x1E07;&#601;d&icirc; wa&#8217;&#259;saf&#601;tw&#333; mi&#x1E63;&#x1E63;&#257;r<sup>a</sup>&#8216;&#601;tw&#333;: </P>
<P>7&nbsp;way&#601;h&icirc; kiq&#601;r&#333;&#8217; mele&#x1E35;&#601;-yi&#347;&#601;r&#257;&#8217;&#275;l &#8217;e&#x1E6F;-hass&#275;fer wayyiq&#601;r<sup>a</sup>&#8216; b&#601;&#x1E21;&#257;&#x1E0F;&#257;yw wayy&#333;&#8217;mer ha&#8217;&#277;l&#333;h&icirc;m &#8217;&#257;n&icirc; l&#601;h&#257;m&icirc;&#x1E6F; &ucirc;l&#601;h<sup>a</sup>&#x1E25;&#259;yw&#333;&#x1E6F; k&icirc;-zeh &#353;&#333;l&#275;&#x1E25;a &#8217;&#275;lay le&#8217;&#277;s&#333;f &#8217;&icirc;&#353; mi&#x1E63;&#x1E63;&#257;r<sup>a</sup>&#8216;&#601;tw&#333; k&icirc; &#8217;a&#x1E35;&#601;-d&#601;&#8216;&ucirc;-n&#257;&#8217; &ucirc;r&#601;&#8217;&ucirc; k&icirc;-mi&#x1E6F;&#601;&#8217;anneh h&ucirc;&#8217; l&icirc;: </P>
<P>8&nbsp;way&#601;h&icirc; ki&#353;&#601;m&#333;&#8216;a| &#8217;&#277;l&icirc;&#353;&#257;&#8216; &#8217;&icirc;&#353;-h&#257;&#8217;&#277;l&#333;h&icirc;m k&icirc;-q&#257;r<sup>a</sup>&#8216; mele&#x1E35;&#601;-yi&#347;&#601;r&#257;&#8217;&#275;l &#8217;e&#x1E6F;-b&#601;&#x1E21;&#257;&#x1E0F;&#257;yw wayyi&#353;&#601;l<sup>a</sup>&#x1E25; &#8217;el-hammele&#x1E35;&#601; l&#275;&#8217;m&#333;r l&#257;mm&acirc; q&#257;r<sup>a</sup>&#8216;&#601;t&#257; b&#601;&#x1E21;&#257;&#x1E0F;ey&#x1E35;&#257; y&#257;&#x1E07;&#333;&#8217;-n&#257;&#8217; &#8217;&#275;lay w&#601;y&#275;&#x1E0F;<sup>a</sup>&#8216; k&icirc; y&#275;&#353; n&#257;&#x1E07;&icirc;&#8217; b&#601;yi&#347;&#601;r&#257;&#8217;&#275;l: </P>
<P>9&nbsp;wayy&#257;&#x1E07;&#333;&#8217; n<sup>a</sup>&#8216;&#259;m&#257;n <font color="brown">b&#601;s&ucirc;s&#257;w</font> <font color="blue">b&#601;s&ucirc;s&#257;yw</font> &ucirc;&#x1E07;&#601;ri&#x1E35;&#601;bw&#333; wayy<sup>a</sup>&#8216;&#259;m&#333;&#x1E0F; pe&#x1E6F;<sup>a</sup>&#x1E25;-habayi&#x1E6F; le&#8217;&#277;l&icirc;&#353;&#257;&#8216;: </P>
<P>10&nbsp;wayyi&#353;&#601;l<sup>a</sup>&#x1E25; &#8217;&#275;l&#257;yw &#8217;&#277;l&icirc;&#353;&#257;&#8216; mal&#601;&#8217;&#257;&#x1E35;&#601; l&#275;&#8217;m&#333;r h&#257;lw&#333;&#x1E35;&#601; w&#601;r&#257;&#x1E25;a&#x1E63;&#601;t&#257; &#353;e&#x1E07;<sup>a</sup>&#8216;-p&#601;&#8216;&#257;m&icirc;m bayyar&#601;d&#275;n w&#601;y&#257;&#353;&#333;&#x1E07; b&#601;&#347;&#257;r&#601;&#x1E35;&#257; l&#601;&#x1E35;&#257; &ucirc;&#x1E6D;&#601;h&#257;r: </P>
<P>11&nbsp;wayyiq&#601;&#x1E63;&#333;f n<sup>a</sup>&#8216;&#259;m&#257;n wayy&#275;la&#x1E35;&#601; wayy&#333;&#8217;mer hinn&#275;h &#8217;&#257;mar&#601;t&icirc; &#8217;&#275;lay| y&#275;&#x1E63;&#275;&#8217; y&#257;&#x1E63;w&#333;&#8217; w&#601;&#8216;&#257;ma&#x1E0F; w&#601;q&#257;r&#257;&#8217; b&#601;&#353;&#275;m-y&#601;hw&acirc; &#8217;&#277;l&#333;h&#257;yw w&#601;h&#275;n&icirc;f y&#257;&#x1E0F;w&#333; &#8217;el-hamm&#257;qw&#333;m w&#601;&#8217;&#257;saf hamm&#601;&#x1E63;&#333;r&#257;&#8216;: </P>
<P>12&nbsp;h&#259;l&#333;&#8217; &#x1E6D;w&#333;&#x1E07; <font color="brown">&#8217;&#259;&#x1E07;&#257;n&acirc;</font> <font color="blue">&#8217;&#259;m&#257;n&acirc;</font> &ucirc;far&#601;par nah&#259;rw&#333;&#x1E6F; damme&#347;eq mik&#333;l m&ecirc;m&ecirc; yi&#347;&#601;r&#257;&#8217;&#275;l h&#259;l&#333;&#8217;-&#8217;er&#601;&#x1E25;a&#x1E63; b&acirc;em w&#601;&#x1E6D;&acirc;&#257;r&#601;t&icirc; wayyifen wayy&#275;le&#x1E35;&#601; b&#601;&#x1E25;&#275;m&acirc;: </P>
<P>13&nbsp;wayyig&#601;&#353;&ucirc; &#8216;&#259;&#x1E07;&#257;&#x1E0F;&#257;yw way&#601;&#x1E0F;ab&#601;r&ucirc; &#8217;&#275;l&#257;yw wayy&#333;&#8217;m&#601;r&ucirc; &#8217;&#257;&#x1E07;&icirc; d&#257;&#x1E07;&#257;r g&#257;&#x1E0F;w&#333;l hann&#257;&#x1E07;&icirc;&#8217; diber &#8217;&#275;ley&#x1E35;&#257; h&#259;lw&#333;&#8217; &#x1E6F;<sup>a</sup>&#8216;&#259;&#347;eh w&#601;&#8217;af k&icirc;-&#8217;&#257;mar &#8217;&#275;ley&#x1E35;&#257; r&#601;&#x1E25;a&#x1E63; &ucirc;&#x1E6D;&#601;h&#257;r: </P>
<P>14&nbsp;wayy&#275;re&#x1E0F; wayyi&#x1E6D;&#601;b&#333;l bayyar&#601;d&#275;n &#353;e&#x1E07;<sup>a</sup>&#8216; p&#601;&#8216;&#257;m&icirc;m ki&#x1E0F;&#601;&#x1E07;ar &#8217;&icirc;&#353; h&#257;&#8217;&#277;l&#333;h&icirc;m wayy&#257;&#353;&#257;&#x1E07; b&#601;&#347;&#257;rw&#333; ki&#x1E07;&#601;&#347;ar n<sup>a</sup>&#8216;ar q&#257;&#x1E6D;&#333;n wayyi&#x1E6D;&#601;h&#257;r: </P>
<P>15&nbsp;wayy&#257;&#353;&#257;&#x1E07; &#8217;el-&#8217;&icirc;&#353; h&#257;&#8217;&#277;l&#333;h&icirc;m h&ucirc;&#8217; w&#601;&#x1E35;&#257;l-m<sup>a</sup>&#x1E25;&#259;n&#275;h&ucirc; wayy&#257;&#x1E07;&#333;&#8217; wayy<sup>a</sup>&#8216;&#259;m&#333;&#x1E0F; l&#601;f&#257;n&#257;yw wayy&#333;&#8217;mer hinn&#275;h-n&#257;&#8217; y&#257;&#x1E0F;<sup>a</sup>&#8216;&#601;t&icirc; k&icirc; &#8217;&ecirc;n &#8217;&#277;l&#333;h&icirc;m b&#601;&#x1E35;&#257;l-h&#257;&#8217;&#257;re&#x1E63; k&icirc; &#8217;im-b&#601;yi&#347;&#601;r&#257;&#8217;&#275;l w&#601;&#8216;at&acirc; q<sup>a</sup>&#x1E25;-n&#257;&#8217; &#x1E07;&#601;r&#257;&#x1E35;&acirc; m&#275;&#8217;&#275;&#x1E6F; &#8216;a&#x1E07;&#601;de&#x1E35;&#257;: </P>
<P>16&nbsp;wayy&#333;&#8217;mer &#x1E25;ay-y&#601;hw&acirc; &#8217;&#259;&#353;er-&#8216;&#257;ma&#x1E0F;&#601;t&icirc; l&#601;f&#257;n&#257;yw &#8217;im-&#8217;eqq&#257;&#x1E25; wayyif&#601;&#x1E63;ar-bw&#333; l&#257;q<sup>a</sup>&#x1E25;a&#x1E6F; way&#601;m&#257;&#8217;&#275;n: </P>
<P>17&nbsp;wayy&#333;&#8217;mer n<sup>a</sup>&#8216;&#259;m&#257;n w&#257;l&#333;&#8217; yutan-n&#257;&#8217; l&#601;&#8216;a&#x1E07;&#601;d&#601;&#x1E35;&#257; ma&#347;&#347;&#257;&#8217; &#x1E63;eme&#x1E0F;-p&#601;r&#257;&#x1E0F;&icirc;m &#8217;&#259;&#x1E0F;&#257;m&acirc; k&icirc; lw&#333;&#8217;-y<sup>a</sup>&#8216;&#259;&#347;eh &#8216;w&#333;&#x1E0F; &#8216;a&#x1E07;&#601;d&#601;&#x1E35;&#257; &#8216;&#333;l&acirc; w&#257;ze&#x1E07;<sup>a</sup>&#x1E25; l&#275;&#8217;l&#333;h&icirc;m &#8217;&#259;&#x1E25;&#275;r&icirc;m k&icirc; &#8217;im-layhw&acirc;: </P>
<P>18&nbsp;lad&#257;&#x1E07;&#257;r hazzeh yis&#601;l<sup>a</sup>&#x1E25; y&#601;hw&acirc; l&#601;&#8216;a&#x1E07;&#601;de&#x1E35;&#257; b&#601;&#x1E07;w&#333;&#8217; &#8217;&#259;&#x1E0F;&#333;n&icirc; &#x1E07;&ecirc;&#x1E6F;-rimmw&#333;n l&#601;hi&#353;&#601;t<sup>a</sup>&#x1E25;&#259;w&#333;&#x1E6F; &#353;&#257;mm&acirc; w&#601;h&ucirc;&#8217;| ni&#353;&#601;&#8216;&#257;n &#8216;al-y&#257;&#x1E0F;&icirc; w&#601;hi&#353;&#601;t<sup>a</sup>&#x1E25;&#259;w&ecirc;&#x1E6F;&icirc; b&ecirc;&#x1E6F; rimm&#333;n b&#601;hi&#353;&#601;t<sup>a</sup>&#x1E25;&#259;w&#257;y&#257;&#x1E6F;&icirc; b&ecirc;&#x1E6F; rimm&#333;n yis&#601;l<sup>a</sup>&#x1E25;-<font color="brown">n&#257;&#8217;</font> y&#601;hw&acirc; l&#601;&#8216;a&#x1E07;&#601;d&#601;&#x1E35;&#257; bad&#257;&#x1E07;&#257;r hazzeh: </P>
<P>19&nbsp;wayy&#333;&#8217;mer lw&#333; l&#275;&#x1E35;&#601; l&#601;&#353;&#257;lw&#333;m wayy&#275;le&#x1E35;&#601; m&#275;&#8217;itw&#333; ki&#x1E07;&#601;ra&#x1E6F;-&#8217;&#257;re&#x1E63;: s</P>
<P>20&nbsp;wayy&#333;&#8217;mer g&ecirc;&#x1E25;&#259;z&icirc; n<sup>a</sup>&#8216;ar &#8217;&#277;l&icirc;&#353;&#257;&#8216; &#8217;&icirc;&#353;-h&#257;&#8217;&#277;l&#333;h&icirc;m hinn&#275;h| &#x1E25;&#257;&#347;a&#x1E35;&#601; &#8217;&#259;&#x1E0F;&#333;n&icirc; &#8217;e&#x1E6F;-n<sup>a</sup>&#8216;&#259;m&#257;n h&#257;&#8217;&#259;ramm&icirc; hazzeh miqq<sup>a</sup>&#x1E25;a&#x1E6F; m&icirc;y&#257;&#x1E0F;w&#333; &#8217;&#275;&#x1E6F; &#8217;&#259;&#353;er-h&#275;&#x1E07;&icirc;&#8217; &#x1E25;ay-y&#601;hw&acirc; k&icirc;-&#8217;im-ra&#x1E63;&#601;t&icirc; &#8217;<sup>a</sup>&#x1E25;&#259;r&#257;yw w&#601;l&#257;q<sup>a</sup>&#x1E25;&#601;t&icirc; m&#275;&#8217;itw&#333; m&#601;&#8217;&ucirc;m&acirc;: </P>
<P>21&nbsp;wayyir&#601;d&#333;f g&ecirc;&#x1E25;&#259;z&icirc; &#8217;<sup>a</sup>&#x1E25;&#259;r&ecirc; n<sup>a</sup>&#8216;&#259;m&#257;n wayyir&#601;&#8217;eh n<sup>a</sup>&#8216;&#259;m&#257;n r&#257;&#x1E63; &#8217;<sup>a</sup>&#x1E25;&#259;r&#257;yw wayyip&#333;l m&#275;&#8216;al hammer&#601;k&#257;&#x1E07;&acirc; liq&#601;r&#257;&#8217;&#x1E6F;w&#333; wayy&#333;&#8217;mer h&#259;&#353;&#257;lw&#333;m: </P>
<P>22&nbsp;wayy&#333;&#8217;mer| &#353;&#257;lw&#333;m &#8217;&#259;&#x1E0F;&#333;n&icirc; &#353;&#601;l&#257;&#x1E25;an&icirc; l&#275;&#8217;m&#333;r hinn&#275;h &#8216;at&acirc; zeh b&#257;&#8217;&ucirc; &#8217;&#275;lay &#353;&#601;n&ecirc;-n&#601;&#8216;&#257;r&icirc;m m&#275;har &#8217;ef&#601;rayim mib&#601;n&ecirc; hann&#601;&#x1E07;&icirc;&#8217;&icirc;m t&#601;n&acirc;-nn&#257;&#8217; l&acirc;em kikar-kesef &ucirc;&#353;&#601;t&ecirc; &#x1E25;&#259;lifw&#333;&#x1E6F; b&#601;&#x1E21;&#257;&#x1E0F;&icirc;m: </P>
<P>23&nbsp;wayy&#333;&#8217;mer n<sup>a</sup>&#8216;&#259;m&#257;n hw&#333;&#8217;&#275;l q<sup>a</sup>&#x1E25; kik&#257;r&#257;yim wayyif&#601;r&#257;&#x1E63;-bw&#333; wayy&#257;&#x1E63;ar kik&#601;rayim kesef bi&#353;&#601;n&ecirc; &#x1E25;&#259;ri&#x1E6D;&icirc;m &ucirc;&#353;&#601;t&ecirc; &#x1E25;&#259;lifw&#333;&#x1E6F; b&#601;&#x1E21;&#257;&#x1E0F;&icirc;m wayyit&#275;n &#8217;el-&#353;&#601;n&ecirc; n&#601;&#8216;&#257;r&#257;yw wayyi&#347;&#601;&#8217;&ucirc; l&#601;f&#257;n&#257;yw: </P>
<P>24&nbsp;wayy&#257;&#x1E07;&#333;&#8217; &#8217;el-h&#257;&#8216;&#333;fel wayyiqq<sup>a</sup>&#x1E25; m&icirc;y&#257;&#x1E0F;&#257;m wayyif&#601;q&#333;&#x1E0F; bab&#257;yi&#x1E6F; way&#601;&#353;all<sup>a</sup>&#x1E25; &#8217;e&#x1E6F;-h&#257;&#8217;&#259;n&#257;&#353;&icirc;m wayy&#275;l&#275;&#x1E35;&ucirc;: </P>
<P>25&nbsp;w&#601;h&ucirc;&#8217;-&#x1E07;&#257;&#8217; wayy<sup>a</sup>&#8216;&#259;m&#333;&#x1E0F; &#8217;el-&#8217;&#259;&#x1E0F;&#333;n&#257;yw wayy&#333;&#8217;mer &#8217;&#275;l&#257;yw &#8217;&#277;l&icirc;&#353;&#257;&#8216; <font color="brown">m&#275;&#8217;&#257;n</font> <font color="blue">m&#275;&#8217;ayin</font> g&#275;&#x1E25;&#259;z&icirc; wayy&#333;&#8217;mer l&#333;&#8217;-h&#257;la&#x1E35;&#601; &#8216;a&#x1E07;&#601;d&#601;&#x1E35;&#257; &#8217;&#257;neh w&#257;&#8217;&#257;n&acirc;: </P>
<P>26&nbsp;wayy&#333;&#8217;mer &#8217;&#275;l&#257;yw l&#333;&#8217;-lib&icirc; h&#257;la&#x1E35;&#601; ka&#8217;&#259;&#353;er h&#257;fa&#x1E35;&#601;-&#8217;&icirc;&#353; m&#275;&#8216;al mer&#601;ka&#x1E07;&#601;tw&#333; liq&#601;r&#257;&#8217;&#x1E6F;e&#x1E35;&#257; h<sup>a</sup>&#8216;&#275;&#x1E6F; l&#257;q<sup>a</sup>&#x1E25;a&#x1E6F; &#8217;e&#x1E6F;-hakesef w&#601;l&#257;q<sup>a</sup>&#x1E25;a&#x1E6F; b&#601;&#x1E21;&#257;&#x1E0F;&icirc;m w&#601;z&ecirc;&#x1E6F;&icirc;m &ucirc;&#x1E35;&#601;r&#257;m&icirc;m w&#601;&#x1E63;&#333;&#8217;n &ucirc;&#x1E07;&#257;q&#257;r w<sup>a</sup>&#8216;&#259;&#x1E07;&#257;&#x1E0F;&icirc;m &ucirc;&#353;&#601;f&#257;&#x1E25;w&#333;&#x1E6F;: </P>
<P>27&nbsp;w&#601;&#x1E63;&#257;r<sup>a</sup>&#8216;a&#x1E6F; n<sup>a</sup>&#8216;&#259;m&#257;n ti&#x1E0F;&#601;baq-b&#601;&#x1E35;&#257; &ucirc;&#x1E07;&#601;zar&#601;&#8216;&#259;&#x1E35;&#257; l&#601;&#8216;w&#333;l&#257;m wayy&#275;&#x1E63;&#275;&#8217; mill&#601;f&#257;n&#257;yw m&#601;&#x1E63;&#333;r&#257;&#8216; ka&#353;&#353;&#257;le&#x1E21;: s</P>
</TD>
</TABLE>
<P><HR>
<CENTER>
<A HREF="kg2006">Next: 2 Kings (2 Melakhim) Chapter 6</A></CENTER>
</BODY>
</HTML>
