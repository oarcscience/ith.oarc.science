[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/num013)  [KJV](../kjv/num013)  [Sep](../sep/num013) 
[Vul](../vul/num013)   
  
[Numbers (Bemidbar) Index](num)  
  [Previous](num012)  [Next](num014) 

------------------------------------------------------------------------

### Tanach (Hebrew): Numbers (Bemidbar) Chapter 13

‎<span id="001">1</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="002">2</span> ‏שְׁלַח־לְךָ֣ אֲנָשִׁ֗ים וְיָתֻ֙רוּ֙ אֶת־אֶ֣רֶץ
כְּנַ֔עַן אֲשֶׁר־אֲנִ֥י נֹתֵ֖ן לִבְנֵ֣י יִשְׂרָאֵ֑ל אִ֣ישׁ אֶחָד֩ אִ֨ישׁ
אֶחָ֜ד לְמַטֵּ֤ה אֲבֹתָיו֙ תִּשְׁלָ֔חוּ כֹּ֖ל נָשִׂ֥יא בָהֶֽם׃

‎<span id="003">3</span> ‏וַיִּשְׁלַ֨ח אֹתָ֥ם מֹשֶׁ֛ה מִמִּדְבַּ֥ר
פָּארָ֖ן עַל־פִּ֣י יְהוָ֑ה כֻּלָּ֣ם אֲנָשִׁ֔ים רָאשֵׁ֥י
בְנֵֽי־יִשְׂרָאֵ֖ל הֵֽמָּה׃

‎<span id="004">4</span> ‏וְאֵ֖לֶּה שְׁמוֹתָ֑ם לְמַטֵּ֣ה רְאוּבֵ֔ן
שַׁמּ֖וּעַ בֶּן־זַכּֽוּר׃

‎<span id="005">5</span> ‏לְמַטֵּ֣ה שִׁמְע֔וֹן שָׁפָ֖ט בֶּן־חוֹרִֽי׃

‎<span id="006">6</span> ‏לְמַטֵּ֣ה יְהוּדָ֔ה כָּלֵ֖ב בֶּן־יְפֻנֶּֽה׃

‎<span id="007">7</span> ‏לְמַטֵּ֣ה יִשָּׂשכָ֔ר יִגְאָ֖ל בֶּן־יוֹסֵֽף׃

‎<span id="008">8</span> ‏לְמַטֵּ֥ה אֶפְרָ֖יִם הוֹשֵׁ֥עַ בִּן־נֽוּן׃

‎<span id="009">9</span> ‏לְמַטֵּ֣ה בִנְיָמִ֔ן פַּלְטִ֖י בֶּן־רָפֽוּא׃

‎<span id="010">10</span> ‏לְמַטֵּ֣ה זְבוּלֻ֔ן גַּדִּיאֵ֖ל בֶּן־סוֹדִֽי׃

‎<span id="011">11</span> ‏לְמַטֵּ֥ה יוֹסֵ֖ף לְמַטֵּ֣ה מְנַשֶּׁ֑ה
גַּדִּ֖י בֶּן־סוּסִֽי׃

‎<span id="012">12</span> ‏לְמַטֵּ֣ה דָ֔ן עַמִּיאֵ֖ל בֶּן־גְּמַלִּֽי׃

‎<span id="013">13</span> ‏לְמַטֵּ֣ה אָשֵׁ֔ר סְת֖וּר בֶּן־מִיכָאֵֽל׃

‎<span id="014">14</span> ‏לְמַטֵּ֣ה נַפְתָּלִ֔י נַחְבִּ֖י
בֶּן־וָפְסִֽי׃

‎<span id="015">15</span> ‏לְמַטֵּ֣ה גָ֔ד גְּאוּאֵ֖ל בֶּן־מָכִֽי׃

‎<span id="016">16</span> ‏אֵ֚לֶּה שְׁמ֣וֹת הָֽאֲנָשִׁ֔ים אֲשֶׁר־שָׁלַ֥ח
מֹשֶׁ֖ה לָת֣וּר אֶת־הָאָ֑רֶץ וַיִּקְרָ֥א מֹשֶׁ֛ה לְהוֹשֵׁ֥עַ בִּן־נ֖וּן
יְהוֹשֻֽׁעַ׃

‎<span id="017">17</span> ‏וַיִּשְׁלַ֤ח אֹתָם֙ מֹשֶׁ֔ה לָת֖וּר
אֶת־אֶ֣רֶץ כְּנָ֑עַן וַיֹּ֣אמֶר אֲלֵהֶ֗ם עֲל֥וּ זֶה֙ בַּנֶּ֔גֶב
וַעֲלִיתֶ֖ם אֶת־הָהָֽר׃

‎<span id="018">18</span> ‏וּרְאִיתֶ֥ם אֶת־הָאָ֖רֶץ מַה־הִ֑וא
וְאֶת־הָעָם֙ הַיֹּשֵׁ֣ב עָלֶ֔יהָ הֶחָזָ֥ק הוּא֙ הֲרָפֶ֔ה הַמְעַ֥ט ה֖וּא
אִם־רָֽב׃

‎<span id="019">19</span> ‏וּמָ֣ה הָאָ֗רֶץ אֲשֶׁר־הוּא֙ יֹשֵׁ֣ב בָּ֔הּ
הֲטוֹבָ֥ה הִ֖וא אִם־רָעָ֑ה וּמָ֣ה הֶֽעָרִ֗ים אֲשֶׁר־הוּא֙ יוֹשֵׁ֣ב
בָּהֵ֔נָּה הַבְּמַֽחֲנִ֖ים אִ֥ם בְּמִבְצָרִֽים׃

‎<span id="020">20</span> ‏וּמָ֣ה הָ֠אָרֶץ הַשְּׁמֵנָ֨ה הִ֜וא אִם־רָזָ֗ה
הֲיֵֽשׁ־בָּ֥הּ עֵץ֙ אִם־אַ֔יִן וְהִ֨תְחַזַּקְתֶּ֔ם וּלְקַחְתֶּ֖ם
מִפְּרִ֣י הָאָ֑רֶץ וְהַ֨יָּמִ֔ים יְמֵ֖י בִּכּוּרֵ֥י עֲנָבִֽים׃

‎<span id="021">21</span> ‏וַֽיַּעֲל֖וּ וַיָּתֻ֣רוּ אֶת־הָאָ֑רֶץ
מִמִּדְבַּר־צִ֥ן עַד־רְחֹ֖ב לְבֹ֥א חֲמָֽת׃

‎<span id="022">22</span> ‏וַיַּעֲל֣וּ בַנֶּגֶב֮ וַיָּבֹ֣א עַד־חֶבְרוֹן֒
וְשָׁ֤ם אֲחִימַן֙ שֵׁשַׁ֣י וְתַלְמַ֔י יְלִידֵ֖י הָעֲנָ֑ק וְחֶבְר֗וֹן
שֶׁ֤בַע שָׁנִים֙ נִבְנְתָ֔ה לִפְנֵ֖י צֹ֥עַן מִצְרָֽיִם׃

‎<span id="023">23</span> ‏וַיָּבֹ֜אוּ עַד־נַ֣חַל אֶשְׁכֹּ֗ל
וַיִּכְרְת֨וּ מִשָּׁ֤ם זְמוֹרָה֙ וְאֶשְׁכּ֤וֹל עֲנָבִים֙ אֶחָ֔ד
וַיִּשָּׂאֻ֥הוּ בַמּ֖וֹט בִּשְׁנָ֑יִם וּמִן־הָרִמֹּנִ֖ים
וּמִן־הַתְּאֵנִֽים׃

‎<span id="024">24</span> ‏לַמָּק֣וֹם הַה֔וּא קָרָ֖א נַ֣חַל אֶשְׁכּ֑וֹל
עַ֚ל אֹד֣וֹת הָֽאֶשְׁכּ֔וֹל אֲשֶׁר־כָּרְת֥וּ מִשָּׁ֖ם בְּנֵ֥י
יִשְׂרָאֵֽל׃

‎<span id="025">25</span> ‏וַיָּשֻׁ֖בוּ מִתּ֣וּר הָאָ֑רֶץ מִקֵּ֖ץ
אַרְבָּעִ֥ים יֽוֹם׃

‎<span id="026">26</span> ‏וַיֵּלְכ֡וּ וַיָּבֹאוּ֩ אֶל־מֹשֶׁ֨ה
וְאֶֽל־אַהֲרֹ֜ן וְאֶל־כָּל־עֲדַ֧ת בְּנֵֽי־יִשְׂרָאֵ֛ל אֶל־מִדְבַּ֥ר
פָּארָ֖ן קָדֵ֑שָׁה וַיָּשִׁ֨יבוּ אוֹתָ֤ם דָּבָר֙ וְאֶת־כָּל־הָ֣עֵדָ֔ה
וַיַּרְא֖וּם אֶת־פְּרִ֥י הָאָֽרֶץ׃

‎<span id="027">27</span> ‏וַיְסַפְּרוּ־לוֹ֙ וַיֹּ֣אמְר֔וּ בָּ֕אנוּ
אֶל־הָאָ֖רֶץ אֲשֶׁ֣ר שְׁלַחְתָּ֑נוּ וְ֠גַם זָבַ֨ת חָלָ֥ב וּדְבַ֛שׁ הִ֖וא
וְזֶה־פִּרְיָֽהּ׃

‎<span id="028">28</span> ‏אֶ֚פֶס כִּֽי־עַ֣ז הָעָ֔ם הַיֹּשֵׁ֖ב בָּאָ֑רֶץ
וְהֶֽעָרִ֗ים בְּצֻר֤וֹת גְּדֹלֹת֙ מְאֹ֔ד וְגַם־יְלִדֵ֥י הָֽעֲנָ֖ק
רָאִ֥ינוּ שָֽׁם׃

‎<span id="029">29</span> ‏עֲמָלֵ֥ק יוֹשֵׁ֖ב בְּאֶ֣רֶץ הַנֶּ֑גֶב
וְ֠הַֽחִתִּי וְהַיְבוּסִ֤י וְהָֽאֱמֹרִי֙ יוֹשֵׁ֣ב בָּהָ֔ר
וְהַֽכְּנַעֲנִי֙ יֹשֵׁ֣ב עַל־הַיָּ֔ם וְעַ֖ל יַ֥ד הַיַּרְדֵּֽן׃

‎<span id="030">30</span> ‏וַיַּ֧הַס כָּלֵ֛ב אֶת־הָעָ֖ם אֶל־מֹשֶׁ֑ה
וַיֹּ֗אמֶר עָלֹ֤ה נַעֲלֶה֙ וְיָרַ֣שְׁנוּ אֹתָ֔הּ כִּֽי־יָכ֥וֹל נוּכַ֖ל
לָֽהּ׃

‎<span id="031">31</span> ‏וְהָ֨אֲנָשִׁ֜ים אֲשֶׁר־עָל֤וּ עִמּוֹ֙
אָֽמְר֔וּ לֹ֥א נוּכַ֖ל לַעֲל֣וֹת אֶל־הָעָ֑ם כִּֽי־חָזָ֥ק ה֖וּא
מִמֶּֽנּוּ׃

‎<span id="032">32</span> ‏וַיּוֹצִ֜יאוּ דִּבַּ֤ת הָאָ֙רֶץ֙ אֲשֶׁ֣ר
תָּר֣וּ אֹתָ֔הּ אֶל־בְּנֵ֥י יִשְׂרָאֵ֖ל לֵאמֹ֑ר הָאָ֡רֶץ אֲשֶׁר֩
עָבַ֨רְנוּ בָ֜הּ לָת֣וּר אֹתָ֗הּ אֶ֣רֶץ אֹכֶ֤לֶת יוֹשְׁבֶ֙יהָ֙ הִ֔וא
וְכָל־הָעָ֛ם אֲשֶׁר־רָאִ֥ינוּ בְתוֹכָ֖הּ אַנְשֵׁ֥י מִדּֽוֹת׃

‎<span id="033">33</span> ‏וְשָׁ֣ם רָאִ֗ינוּ אֶת־הַנְּפִילִ֛ים בְּנֵ֥י
עֲנָ֖ק מִן־הַנְּפִלִ֑ים וַנְּהִ֤י בְעֵינֵ֙ינוּ֙ כַּֽחֲגָבִ֔ים וְכֵ֥ן
הָיִ֖ינוּ בְּעֵינֵיהֶֽם׃

1 wayəḏabēr yəhwâ ’el-mōšeh llē’mōr:

2 šəl<sup>a</sup>ḥ-ləḵā ’ănāšîm wəyāṯurû ’eṯ-’ereṣ kən<sup>a</sup>‘an
’ăšer-’ănî nōṯēn liḇənê yiśərā’ēl ’îš ’eḥāḏ ’îš ’eḥāḏ ləmaṭṭēh ’ăḇōṯāyw
tišəlāḥû kōl nāśî’ ḇâem:

3 wayyišəl<sup>a</sup>ḥ ’ōṯām mōšeh mimmiḏəbar pā’rān ‘al-pî yəhwâ
kullām ’ănāšîm rā’šê ḇənê-yiśərā’ēl hēmmâ:

4 wə’ēlleh šəmwōṯām ləmaṭṭēh rə’ûḇēn šammû‘a ben-zakûr:

5 ləmaṭṭēh šimə‘wōn šāfāṭ ben-ḥwōrî:

6 ləmaṭṭēh yəhûḏâ kālēḇ ben-yəfunneh:

7 ləmaṭṭēh yiśśāsḵār yiḡə’āl ben-ywōsēf:

8 ləmaṭṭēh ’efərāyim hwōšē‘a bin-nûn:

9 ləmaṭṭēh ḇinəyāmin paləṭî ben-rāfû’:

10 ləmaṭṭēh zəḇûlun gadî’ēl ben-swōḏî:

11 ləmaṭṭēh ywōsēf ləmaṭṭēh mənaššeh gadî ben-sûsî:

12 ləmaṭṭēh ḏān ‘ammî’ēl ben-gəmallî:

13 ləmaṭṭēh ’āšēr səṯûr ben-mîḵā’ēl:

14 ləmaṭṭēh nafətālî n<sup>a</sup>ḥəbî ben-wāfəsî:

15 ləmaṭṭēh ḡāḏ gə’û’ēl ben-māḵî:

16 ’ēlleh šəmwōṯ hā’ănāšîm ’ăšer-šāl<sup>a</sup>ḥ mōšeh lāṯûr
’eṯ-hā’āreṣ wayyiqərā’ mōšeh ləhwōšē‘a bin-nûn yəhwōšu‘a:

17 wayyišəl<sup>a</sup>ḥ ’ōṯām mōšeh lāṯûr ’eṯ-’ereṣ kənā‘an wayyō’mer
’ălēhem ‘ălû zeh banneḡeḇ w<sup>a</sup>‘ălîṯem ’eṯ-hâār:

18 ûrə’îṯem ’eṯ-hā’āreṣ mah-hiw’ wə’eṯ-hā‘ām hayyōšēḇ ‘āleyhā heḥāzāq
hû’ hărāfeh hamə‘aṭ hû’ ’im-rāḇ:

19 ûmâ hā’āreṣ ’ăšer-hû’ yōšēḇ bāh hăṭwōḇâ hiw’ ’im-rā‘â ûmâ he‘ārîm
’ăšer-hû’ ywōšēḇ bâēnnâ habəm<sup>a</sup>ḥănîm ’im bəmiḇəṣārîm:

20 ûmâ hā’āreṣ haššəmēnâ hiw’ ’im-rāzâ hăyēš-bāh ‘ēṣ ’im-’ayin
wəhiṯəḥazzaqətem ûləq<sup>a</sup>ḥətem mipərî hā’āreṣ wəhayyāmîm yəmê
bikûrê ‘ănāḇîm:

21 wayy<sup>a</sup>‘ălû wayyāṯurû ’eṯ-hā’āreṣ mimmiḏəbar-ṣin ‘aḏ-rəḥōḇ
ləḇō’ ḥămāṯ:

22 wayy<sup>a</sup>‘ălû ḇanneḡeḇ wayyāḇō’ ‘aḏ-ḥeḇərwōn wəšām ’ăḥîman
šēšay wəṯaləmay yəlîḏê hā‘ănāq wəḥeḇərwōn šeḇ<sup>a</sup>‘ šānîm
niḇənəṯâ lifənê ṣō‘an miṣərāyim:

23 wayyāḇō’û ‘aḏ-n<sup>a</sup>ḥal ’ešəkōl wayyiḵərəṯû miššām zəmwōrâ
wə’ešəkwōl ‘ănāḇîm ’eḥāḏ wayyiśśā’uhû ḇammwōṭ bišənāyim ûmin-hārimmōnîm
ûmin-hatə’ēnîm:

24 lammāqwōm hahû’ qārā’ n<sup>a</sup>ḥal ’ešəkwōl ‘al ’ōḏwōṯ hā’ešəkwōl
’ăšer-kārəṯû miššām bənê yiśərā’ēl:

25 wayyāšuḇû mitûr hā’āreṣ miqqēṣ ’arəbā‘îm ywōm:

26 wayyēləḵû wayyāḇō’û ’el-mōšeh wə’el-’ahărōn wə’el-kāl-‘ăḏaṯ
bənê-yiśərā’ēl ’el-miḏəbar pā’rān qāḏēšâ wayyāšîḇû ’wōṯām dāḇār
wə’eṯ-kāl-hā‘ēḏâ wayyarə’ûm ’eṯ-pərî hā’āreṣ:

27 wayəsapərû-lwō wayyō’mərû bā’nû ’el-hā’āreṣ ’ăšer
šəl<sup>a</sup>ḥətānû wəḡam zāḇaṯ ḥālāḇ ûḏəḇaš hiw’ wəzeh-pirəyāh:

28 ’efes kî-‘az hā‘ām hayyōšēḇ bā’āreṣ wəhe‘ārîm bəṣurwōṯ gəḏōlōṯ mə’ōḏ
wəḡam-yəliḏê hā‘ănāq rā’înû šām:

29 ‘ămālēq ywōšēḇ bə’ereṣ hanneḡeḇ wəh<sup>a</sup>ḥitî wəhayəḇûsî
wəhā’ĕmōrî ywōšēḇ bâār wəhakən<sup>a</sup>‘ănî yōšēḇ ‘al-hayyām wə‘al
yaḏ hayyarədēn:

30 wayyahas kālēḇ ’eṯ-hā‘ām ’el-mōšeh wayyō’mer ‘ālōh n<sup>a</sup>‘ăleh
wəyārašənû ’ōṯāh kî-yāḵwōl nûḵal lāh:

31 wəhā’ănāšîm ’ăšer-‘ālû ‘immwō ’āmərû lō’ nûḵal l<sup>a</sup>‘ălwōṯ
’el-hā‘ām kî-ḥāzāq hû’ mimmennû:

32 wayywōṣî’û dibaṯ hā’āreṣ ’ăšer tārû ’ōṯāh ’el-bənê yiśərā’ēl lē’mōr
hā’āreṣ ’ăšer ‘āḇarənû ḇāh lāṯûr ’ōṯāh ’ereṣ ’ōḵeleṯ ywōšəḇeyhā hiw’
wəḵāl-hā‘ām ’ăšer-rā’înû ḇəṯwōḵāh ’anəšê midwōṯ:

33 wəšām rā’înû ’eṯ-hannəfîlîm bənê ‘ănāq min-hannəfilîm wannəhî
ḇə‘ênênû k<sup>a</sup>ḥăḡāḇîm wəḵēn hāyînû bə‘ênêhem:

------------------------------------------------------------------------

[Next: Numbers (Bemidbar) Chapter 14](num014)
