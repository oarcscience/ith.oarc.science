[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa066)  [KJV](../kjv/psa066)  [Sep](../sep/psa066) 
[Vul](../vul/psa066)   
  
[Psalms (Tehilim) Index](psa)  
  [Previous](psa065)  [Next](psa067) 

------------------------------------------------------------------------

### Tanach (Hebrew): Psalms (Tehilim) Chapter 66

‎<span id="001">1</span> ‏לַ֭מְנַצֵּחַ שִׁ֣יר מִזְמ֑וֹר הָרִ֥יעוּ
לֵ֝אלֹהִים כָּל־הָאָֽרֶץ׃

‎<span id="002">2</span> ‏זַמְּר֥וּ כְבֽוֹד־שְׁמ֑וֹ שִׂ֥ימוּ כָ֝ב֗וֹד
תְּהִלָּתֽוֹ׃

‎<span id="003">3</span> ‏אִמְר֣וּ לֵ֭אלֹהִים מַה־נּוֹרָ֣א מַעֲשֶׂ֑יךָ
בְּרֹ֥ב עֻ֝זְּךָ֗ יְֽכַחֲשׁ֖וּ לְךָ֣ אֹיְבֶֽיךָ׃

‎<span id="004">4</span> ‏כָּל־הָאָ֤רֶץ׀ יִשְׁתַּחֲו֣וּ לְ֭ךָ
וִֽיזַמְּרוּ־לָ֑ךְ יְזַמְּר֖וּ שִׁמְךָ֣ סֶֽלָה׃

‎<span id="005">5</span> ‏לְכ֣וּ וּ֭רְאוּ מִפְעֲל֣וֹת אֱלֹהִ֑ים נוֹרָ֥א
עֲ֝לִילָ֗ה עַל־בְּנֵ֥י אָדָֽם׃

‎<span id="006">6</span> ‏הָ֤פַךְ יָ֨ם׀ לְֽיַבָּשָׁ֗ה בַּ֭נָּהָר
יַֽעַבְר֣וּ בְרָ֑גֶל שָׁ֝֗ם נִשְׂמְחָה־בּֽוֹ׃

‎<span id="007">7</span> ‏מֹ֘שֵׁ֤ל בִּגְבוּרָת֨וֹ׀ עוֹלָ֗ם עֵ֭ינָיו
בַּגּוֹיִ֣ם תִּצְפֶּ֑ינָה הַסּוֹרְרִ֓ים׀ אַל־ירימו יָר֖וּמוּ לָ֣מוֹ
סֶֽלָה׃

‎<span id="008">8</span> ‏בָּרְכ֖וּ עַמִּ֥ים׀ אֱלֹהֵ֑ינוּ
וְ֝הַשְׁמִ֗יעוּ ק֣וֹל תְּהִלָּתֽוֹ׃

‎<span id="009">9</span> ‏הַשָּׂ֣ם נַ֭פְשֵׁנוּ בַּֽחַיִּ֑ים
וְלֹֽא־נָתַ֖ן לַמּ֣וֹט רַגְלֵֽנוּ׃

‎<span id="010">10</span> ‏כִּֽי־בְחַנְתָּ֥נוּ אֱלֹהִ֑ים צְ֝רַפְתָּ֗נוּ
כִּצְרָף־כָּֽסֶף׃

‎<span id="011">11</span> ‏הֲבֵאתָ֥נוּ בַמְּצוּדָ֑ה שַׂ֖מְתָּ מוּעָקָ֣ה
בְמָתְנֵֽינוּ׃

‎<span id="012">12</span> ‏הִרְכַּ֥בְתָּ אֱנ֗וֹשׁ לְרֹ֫אשֵׁ֥נוּ
בָּֽאנוּ־בָאֵ֥שׁ וּבַמַּ֑יִם וַ֝תּוֹצִיאֵ֗נוּ לָֽרְוָיָֽה׃

‎<span id="013">13</span> ‏אָב֣וֹא בֵיתְךָ֣ בְעוֹל֑וֹת אֲשַׁלֵּ֖ם לְךָ֣
נְדָרָֽי׃

‎<span id="014">14</span> ‏אֲשֶׁר־פָּצ֥וּ שְׂפָתָ֑י וְדִבֶּר־פִּ֝֗י
בַּצַּר־לִֽי׃

‎<span id="015">15</span> ‏עֹ֘ל֤וֹת מֵחִ֣ים אַעֲלֶה־לָּ֭ךְ עִם־קְטֹ֣רֶת
אֵילִ֑ים אֶ֥עֱשֶֽׂה בָקָ֖ר עִם־עַתּוּדִ֣ים סֶֽלָה׃

‎<span id="016">16</span> ‏לְכֽוּ־שִׁמְע֣וּ וַ֭אֲסַפְּרָה כָּל־יִרְאֵ֣י
אֱלֹהִ֑ים אֲשֶׁ֖ר עָשָׂ֣ה לְנַפְשִֽׁי׃

‎<span id="017">17</span> ‏אֵלָ֥יו פִּֽי־קָרָ֑אתִי וְ֝רוֹמַ֗ם תַּ֣חַת
לְשׁוֹנִֽי׃

‎<span id="018">18</span> ‏אָ֭וֶן אִם־רָאִ֣יתִי בְלִבִּ֑י לֹ֖א
יִשְׁמַ֣ע׀ אֲדֹנָֽי׃

‎<span id="019">19</span> ‏אָ֭כֵן שָׁמַ֣ע אֱלֹהִ֑ים הִ֝קְשִׁ֗יב בְּק֣וֹל
תְּפִלָּתִֽי׃

‎<span id="020">20</span> ‏בָּר֥וּךְ אֱלֹהִ֑ים אֲשֶׁ֥ר לֹֽא־הֵסִ֘יר
תְּפִלָּתִ֥י וְ֝חַסְדּ֗וֹ מֵאִתִּֽי׃

1 lamənaṣṣēḥa šîr mizəmwōr hārî‘û lē’lōhîm kāl-hā’āreṣ:

2 zammərû ḵəḇwōḏ-šəmwō śîmû ḵāḇwōḏ təhillāṯwō:

3 ’imərû lē’lōhîm mah-nnwōrā’ m<sup>a</sup>‘ăśeyḵā bərōḇ ‘uzzəḵā
yəḵ<sup>a</sup>ḥăšû ləḵā ’ōyəḇeyḵā:

4 kāl-hā’āreṣ\| yišət<sup>a</sup>ḥăwû ləḵā wîzammərû-lāḵə yəzammərû
šiməḵā selâ:

5 ləḵû ûrə’û mifə‘ălwōṯ ’ĕlōhîm nwōrā’ ‘ălîlâ ‘al-bənê ’āḏām:

6 hāfaḵə yām\| ləyabāšâ bannâār y<sup>a</sup>‘aḇərû ḇərāḡel šām
niśəməḥâ-bwō:

7 mōšēl biḡəḇûrāṯwō\| ‘wōlām ‘ênāyw bagwōyim tiṣəpeynâ hasswōrərîm\|
’al-yārîmû yārûmû lāmwō selâ:

8 bārəḵû ‘ammîm\| ’ĕlōhênû wəhašəmî‘û qwōl təhillāṯwō:

9 haśśām nafəšēnû b<sup>a</sup>ḥayyîm wəlō’-nāṯan lammwōṭ raḡəlēnû:

10 kî-ḇəḥanətānû ’ĕlōhîm ṣərafətānû kiṣərāf-kāsef:

11 hăḇē’ṯānû ḇamməṣûḏâ śamətā mû‘āqâ ḇəmāṯənênû:

12 hirəkaḇətā ’ĕnwōš lərō’šēnû bā’nû-ḇā’ēš ûḇammayim watwōṣî’ēnû
lārəwāyâ:

13 ’āḇwō’ ḇêṯəḵā ḇə‘wōlwōṯ ’ăšallēm ləḵā nəḏārāy:

14 ’ăšer-pāṣû śəfāṯāy wəḏiber-pî baṣṣar-lî:

15 ‘ōlwōṯ mēḥîm ’<sup>a</sup>‘ăleh-llāḵə ‘im-qəṭōreṯ ’êlîm ’e‘ĕśeh ḇāqār
‘im-‘atûḏîm selâ:

16 ləḵû-šimə‘û wa’ăsapərâ kāl-yirə’ê ’ĕlōhîm ’ăšer ‘āśâ lənafəšî:

17 ’ēlāyw pî-qārā’ṯî wərwōmam t<sup>a</sup>ḥaṯ ləšwōnî:

18 ’āwen ’im-rā’îṯî ḇəlibî lō’ yišəm<sup>a</sup>‘\| ’ăḏōnāy:

19 ’āḵēn šām<sup>a</sup>‘ ’ĕlōhîm hiqəšîḇ bəqwōl təfillāṯî:

20 bārûḵə ’ĕlōhîm ’ăšer lō’-hēsîr təfillāṯî wəḥasədwō mē’itî:

------------------------------------------------------------------------

[Next: Psalms (Tehilim) Chapter 67](psa067)
