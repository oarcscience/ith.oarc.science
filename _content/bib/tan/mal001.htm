<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Malachi (Malakhi): Malachi (Malakhi) Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mal001">Polyglot</A>&nbsp;
<A HREF="../kjv/mal001">KJV</A>&nbsp;
<A HREF="../sep/mal001">Sep</A>&nbsp;
<A HREF="../vul/mal001">Vul</A>&nbsp;

<BR>
<BR><A HREF="mal">Malachi (Malakhi) Index</A><BR>
&nbsp;
<A HREF="zac014">Previous</A>&nbsp;
<A HREF="mal002">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Malachi (Malakhi) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מַשָּׂ֥א דְבַר־יְהוָ֖ה אֶל־יִשְׂרָאֵ֑ל בְּיַ֖ד מַלְאָכִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אָהַ֤בְתִּי אֶתְכֶם֙ אָמַ֣ר יְהוָ֔ה וַאֲמַרְתֶּ֖ם בַּמָּ֣ה אֲהַבְתָּ֑נוּ הֲלוֹא־אָ֨ח עֵשָׂ֤ו לְיַֽעֲקֹב֙ נְאֻם־יְהוָ֔ה וָאֹהַ֖ב אֶֽת־יַעֲקֹֽב׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאֶת־עֵשָׂ֖ו שָׂנֵ֑אתִי וָאָשִׂ֤ים אֶת־הָרָיו֙ שְׁמָמָ֔ה וְאֶת־נַחֲלָת֖וֹ לְתַנּ֥וֹת מִדְבָּֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּֽי־תֹאמַ֨ר אֱד֜וֹם רֻשַּׁ֗שְׁנוּ וְנָשׁוּב֙ וְנִבְנֶ֣ה חֳרָב֔וֹת כֹּ֤ה אָמַר֙ יְהוָ֣ה צְבָא֔וֹת הֵ֥מָּה יִבְנ֖וּ וַאֲנִ֣י אֶהֱר֑וֹס וְקָרְא֤וּ לָהֶם֙ גְּב֣וּל רִשְׁעָ֔ה וְהָעָ֛ם אֲשֶׁר־זָעַ֥ם יְהוָ֖ה עַד־עוֹלָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְעֵינֵיכֶ֖ם תִּרְאֶ֑ינָה וְאַתֶּ֤ם תֹּֽאמְרוּ֙ יִגְדַּ֣ל יְהוָ֔ה מֵעַ֖ל לִגְב֥וּל יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בֵּ֛ן יְכַבֵּ֥ד אָ֖ב וְעֶ֣בֶד אֲדֹנָ֑יו וְאִם־אָ֣ב אָ֣נִי אַיֵּ֣ה כְבוֹדִ֡י וְאִם־אֲדוֹנִ֣ים אָנִי֩ אַיֵּ֨ה מוֹרָאִ֜י אָמַ֣ר׀ יְהוָ֣ה צְבָא֗וֹת לָכֶם֙ הַכֹּֽהֲנִים֙ בּוֹזֵ֣י שְׁמִ֔י וַאֲמַרְתֶּ֕ם בַּמֶּ֥ה בָזִ֖ינוּ אֶת־שְׁמֶֽךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מַגִּישִׁ֤ים עַֽל־מִזְבְּחִי֙ לֶ֣חֶם מְגֹאָ֔ל וַאֲמַרְתֶּ֖ם בַּמֶּ֣ה גֵֽאַלְנ֑וּךָ בֶּאֱמָרְכֶ֕ם שֻׁלְחַ֥ן יְהוָ֖ה נִבְזֶ֥ה הֽוּא׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְכִֽי־תַגִּשׁ֨וּן עִוֵּ֤ר לִזְבֹּ֙חַ֙ אֵ֣ין רָ֔ע וְכִ֥י תַגִּ֛ישׁוּ פִּסֵּ֥חַ וְחֹלֶ֖ה אֵ֣ין רָ֑ע הַקְרִיבֵ֨הוּ נָ֜א לְפֶחָתֶ֗ךָ הֲיִרְצְךָ֙ א֚וֹ הֲיִשָּׂ֣א פָנֶ֔יךָ אָמַ֖ר יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְעַתָּ֛ה חַלּוּ־נָ֥א פְנֵי־אֵ֖ל וִֽיחָנֵ֑נוּ מִיֶּדְכֶם֙ הָ֣יְתָה זֹּ֔את הֲיִשָּׂ֤א מִכֶּם֙ פָּנִ֔ים אָמַ֖ר יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מִ֤י גַם־בָּכֶם֙ וְיִסְגֹּ֣ר דְּלָתַ֔יִם וְלֹֽא־תָאִ֥ירוּ מִזְבְּחִ֖י חִנָּ֑ם אֵֽין־לִ֨י חֵ֜פֶץ בָּכֶ֗ם אָמַר֙ יְהוָ֣ה צְבָא֔וֹת וּמִנְחָ֖ה לֹֽא־אֶרְצֶ֥ה מִיֶּדְכֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֣י מִמִּזְרַח־שֶׁ֜מֶשׁ וְעַד־מְבוֹא֗וֹ גָּד֤וֹל שְׁמִי֙ בַּגּוֹיִ֔ם וּבְכָל־מָק֗וֹם מֻקְטָ֥ר מֻגָּ֛שׁ לִשְׁמִ֖י וּמִנְחָ֣ה טְהוֹרָ֑ה כִּֽי־גָד֤וֹל שְׁמִי֙ בַּגּוֹיִ֔ם אָמַ֖ר יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאַתֶּ֖ם מְחַלְּלִ֣ים אוֹת֑וֹ בֶּאֱמָרְכֶ֗ם שֻׁלְחַ֤ן אֲדֹנָי֙ מְגֹאָ֣ל ה֔וּא וְנִיב֖וֹ נִבְזֶ֥ה אָכְלֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַאֲמַרְתֶּם֩ הִנֵּ֨ה מַתְּלָאָ֜ה וְהִפַּחְתֶּ֣ם אוֹת֗וֹ אָמַר֙ יְהוָ֣ה צְבָא֔וֹת וַהֲבֵאתֶ֣ם גָּז֗וּל וְאֶת־הַפִּסֵּ֙חַ֙ וְאֶת־הַ֣חוֹלֶ֔ה וַהֲבֵאתֶ֖ם אֶת־הַמִּנְחָ֑ה הַאֶרְצֶ֥ה אוֹתָ֛הּ מִיֶּדְכֶ֖ם אָמַ֥ר יְהוָֽה׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאָר֣וּר נוֹכֵ֗ל וְיֵ֤שׁ בְּעֶדְרוֹ֙ זָכָ֔ר וְנֹדֵ֛ר וְזֹבֵ֥חַ מָשְׁחָ֖ת לַֽאדֹנָ֑י כִּי֩ מֶ֨לֶךְ גָּד֜וֹל אָ֗נִי אָמַר֙ יְהוָ֣ה צְבָא֔וֹת וּשְׁמִ֖י נוֹרָ֥א בַגּוֹיִֽם׃ </P>
</TD>
<TD WIDTH="50%">
<P>1&nbsp;ma&#347;&#347;&#257;&#8217; &#x1E0F;&#601;&#x1E07;ar-y&#601;hw&acirc; &#8217;el-yi&#347;&#601;r&#257;&#8217;&#275;l b&#601;ya&#x1E0F; mal&#601;&#8217;&#257;&#x1E35;&icirc;: </P>
<P>2&nbsp;&#8217;&acirc;a&#x1E07;&#601;t&icirc; &#8217;e&#x1E6F;&#601;&#x1E35;em &#8217;&#257;mar y&#601;hw&acirc; wa&#8217;&#259;mar&#601;tem bamm&acirc; &#8217;&#259;ha&#x1E07;&#601;t&#257;n&ucirc; h&#259;lw&#333;&#8217;-&#8217;&#257;&#x1E25; &#8216;&#275;&#347;&#257;w l&#601;y<sup>a</sup>&#8216;&#259;q&#333;&#x1E07; n&#601;&#8217;um-y&#601;hw&acirc; w&#257;&#8217;&#333;ha&#x1E07; &#8217;e&#x1E6F;-y<sup>a</sup>&#8216;&#259;q&#333;&#x1E07;: </P>
<P>3&nbsp;w&#601;&#8217;e&#x1E6F;-&#8216;&#275;&#347;&#257;w &#347;&#257;n&#275;&#8217;&#x1E6F;&icirc; w&#257;&#8217;&#257;&#347;&icirc;m &#8217;e&#x1E6F;-h&#257;r&#257;yw &#353;&#601;m&#257;m&acirc; w&#601;&#8217;e&#x1E6F;-n<sup>a</sup>&#x1E25;&#259;l&#257;&#x1E6F;w&#333; l&#601;&#x1E6F;annw&#333;&#x1E6F; mi&#x1E0F;&#601;b&#257;r: </P>
<P>4&nbsp;k&icirc;-&#x1E6F;&#333;&#8217;mar &#8217;&#277;&#x1E0F;w&#333;m ru&#353;&#353;a&#353;&#601;n&ucirc; w&#601;n&#257;&#353;&ucirc;&#x1E07; w&#601;ni&#x1E07;&#601;neh &#x1E25;&#335;r&#257;&#x1E07;w&#333;&#x1E6F; k&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; h&#275;mm&acirc; yi&#x1E07;&#601;n&ucirc; wa&#8217;&#259;n&icirc; &#8217;eh&#277;rw&#333;s w&#601;q&#257;r&#601;&#8217;&ucirc; l&acirc;em g&#601;&#x1E07;&ucirc;l ri&#353;&#601;&#8216;&acirc; w&#601;h&#257;&#8216;&#257;m &#8217;&#259;&#353;er-z&#257;&#8216;am y&#601;hw&acirc; &#8216;a&#x1E0F;-&#8216;w&#333;l&#257;m: </P>
<P>5&nbsp;w&#601;&#8216;&ecirc;n&ecirc;&#x1E35;em tir&#601;&#8217;eyn&acirc; w&#601;&#8217;atem t&#333;&#8217;m&#601;r&ucirc; yi&#x1E21;&#601;dal y&#601;hw&acirc; m&#275;&#8216;al li&#x1E21;&#601;&#x1E07;&ucirc;l yi&#347;&#601;r&#257;&#8217;&#275;l: </P>
<P>6&nbsp;b&#275;n y&#601;&#x1E35;ab&#275;&#x1E0F; &#8217;&#257;&#x1E07; w&#601;&#8216;e&#x1E07;e&#x1E0F; &#8217;&#259;&#x1E0F;&#333;n&#257;yw w&#601;&#8217;im-&#8217;&#257;&#x1E07; &#8217;&#257;n&icirc; &#8217;ayy&#275;h &#x1E35;&#601;&#x1E07;w&#333;&#x1E0F;&icirc; w&#601;&#8217;im-&#8217;&#259;&#x1E0F;w&#333;n&icirc;m &#8217;&#257;n&icirc; &#8217;ayy&#275;h mw&#333;r&#257;&#8217;&icirc; &#8217;&#257;mar| y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; l&#257;&#x1E35;em hak&#333;h&#259;n&icirc;m bw&#333;z&ecirc; &#353;&#601;m&icirc; wa&#8217;&#259;mar&#601;tem bammeh &#x1E07;&#257;z&icirc;n&ucirc; &#8217;e&#x1E6F;-&#353;&#601;me&#x1E35;&#257;: </P>
<P>7&nbsp;mag&icirc;&#353;&icirc;m &#8216;al-miz&#601;b&#601;&#x1E25;&icirc; le&#x1E25;em m&#601;&#x1E21;&#333;&#8217;&#257;l wa&#8217;&#259;mar&#601;tem bammeh &#x1E21;&#275;&#8217;al&#601;n&ucirc;&#x1E35;&#257; be&#8217;&#277;m&#257;r&#601;&#x1E35;em &#353;ul&#601;&#x1E25;an y&#601;hw&acirc; ni&#x1E07;&#601;zeh h&ucirc;&#8217;: </P>
<P>8&nbsp;w&#601;&#x1E35;&icirc;-&#x1E6F;agi&#353;&ucirc;n &#8216;i&ucirc;&#275;r liz&#601;b&#333;&#x1E25;a &#8217;&ecirc;n r&#257;&#8216; w&#601;&#x1E35;&icirc; &#x1E6F;ag&icirc;&#353;&ucirc; piss&#275;&#x1E25;a w&#601;&#x1E25;&#333;leh &#8217;&ecirc;n r&#257;&#8216; haq&#601;r&icirc;&#x1E07;&#275;h&ucirc; n&#257;&#8217; l&#601;fe&#x1E25;&#257;&#x1E6F;e&#x1E35;&#257; h&#259;yir&#601;&#x1E63;&#601;&#x1E35;&#257; &#8217;w&#333; h&#259;yi&#347;&#347;&#257;&#8217; f&#257;ney&#x1E35;&#257; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>9&nbsp;w&#601;&#8216;at&acirc; &#x1E25;all&ucirc;-n&#257;&#8217; f&#601;n&ecirc;-&#8217;&#275;l w&icirc;&#x1E25;&#257;n&#275;n&ucirc; m&icirc;ye&#x1E0F;&#601;&#x1E35;em h&#257;y&#601;&#x1E6F;&acirc; zz&#333;&#8217;&#x1E6F; h&#259;yi&#347;&#347;&#257;&#8217; mikem p&#257;n&icirc;m &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>10&nbsp;m&icirc; &#x1E21;am-b&#257;&#x1E35;em w&#601;yis&#601;g&#333;r d&#601;l&#257;&#x1E6F;ayim w&#601;l&#333;&#8217;-&#x1E6F;&#257;&#8217;&icirc;r&ucirc; miz&#601;b&#601;&#x1E25;&icirc; &#x1E25;inn&#257;m &#8217;&ecirc;n-l&icirc; &#x1E25;&#275;fe&#x1E63; b&#257;&#x1E35;em &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &ucirc;min&#601;&#x1E25;&acirc; l&#333;&#8217;-&#8217;er&#601;&#x1E63;eh m&icirc;ye&#x1E0F;&#601;&#x1E35;em: </P>
<P>11&nbsp;k&icirc; mimmiz&#601;r<sup>a</sup>&#x1E25;-&#353;eme&#353; w&#601;&#8216;a&#x1E0F;-m&#601;&#x1E07;w&#333;&#8217;w&#333; g&#257;&#x1E0F;w&#333;l &#353;&#601;m&icirc; bagw&#333;yim &ucirc;&#x1E07;&#601;&#x1E35;&#257;l-m&#257;qw&#333;m muq&#601;&#x1E6D;&#257;r mug&#257;&#353; li&#353;&#601;m&icirc; &ucirc;min&#601;&#x1E25;&acirc; &#x1E6D;&#601;hw&#333;r&acirc; k&icirc;-&#x1E21;&#257;&#x1E0F;w&#333;l &#353;&#601;m&icirc; bagw&#333;yim &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>12&nbsp;w&#601;&#8217;atem m&#601;&#x1E25;all&#601;l&icirc;m &#8217;w&#333;&#x1E6F;w&#333; be&#8217;&#277;m&#257;r&#601;&#x1E35;em &#353;ul&#601;&#x1E25;an &#8217;&#259;&#x1E0F;&#333;n&#257;y m&#601;&#x1E21;&#333;&#8217;&#257;l h&ucirc;&#8217; w&#601;n&icirc;&#x1E07;w&#333; ni&#x1E07;&#601;zeh &#8217;&#257;&#x1E35;&#601;lw&#333;: </P>
<P>13&nbsp;wa&#8217;&#259;mar&#601;tem hinn&#275;h mat&#601;l&#257;&#8217;&acirc; w&#601;hip<sup>a</sup>&#x1E25;&#601;tem &#8217;w&#333;&#x1E6F;w&#333; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; wah&#259;&#x1E07;&#275;&#8217;&#x1E6F;em g&#257;z&ucirc;l w&#601;&#8217;e&#x1E6F;-hapiss&#275;&#x1E25;a w&#601;&#8217;e&#x1E6F;-h<sup>a</sup>&#x1E25;w&#333;leh wah&#259;&#x1E07;&#275;&#8217;&#x1E6F;em &#8217;e&#x1E6F;-hammin&#601;&#x1E25;&acirc; ha&#8217;er&#601;&#x1E63;eh &#8217;w&#333;&#x1E6F;&#257;h m&icirc;ye&#x1E0F;&#601;&#x1E35;em &#8217;&#257;mar y&#601;hw&acirc;: s</P>
<P>14&nbsp;w&#601;&#8217;&#257;r&ucirc;r nw&#333;&#x1E35;&#275;l w&#601;y&#275;&#353; b&#601;&#8216;e&#x1E0F;&#601;rw&#333; z&#257;&#x1E35;&#257;r w&#601;n&#333;&#x1E0F;&#275;r w&#601;z&#333;&#x1E07;&#275;&#x1E25;a m&#257;&#353;&#601;&#x1E25;&#257;&#x1E6F; la&#8217;&#x1E0F;&#333;n&#257;y k&icirc; mele&#x1E35;&#601; g&#257;&#x1E0F;w&#333;l &#8217;&#257;n&icirc; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &ucirc;&#353;&#601;m&icirc; nw&#333;r&#257;&#8217; &#x1E07;agw&#333;yim: </P>
</TD>
</TABLE>
<P><HR>
<CENTER>
<A HREF="mal002">Next: Malachi (Malakhi) Chapter 2</A></CENTER>
</BODY>
</HTML>
