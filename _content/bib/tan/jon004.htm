<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jonah (Yonah): Jonah (Yonah) Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jon004.htm">Polyglot</A>&nbsp;
<A HREF="../kjv/jon004.htm">KJV</A>&nbsp;
<A HREF="../sep/jon004.htm">Sep</A>&nbsp;
<A HREF="../vul/jon004.htm">Vul</A>&nbsp;

<BR>
<BR><A HREF="jon.htm">Jonah (Yonah) Index</A><BR>
&nbsp;
<A HREF="jon003.htm">Previous</A>&nbsp;
<A HREF="mic001.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jonah (Yonah) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֵּ֥רַע אֶל־יוֹנָ֖ה רָעָ֣ה גְדוֹלָ֑ה וַיִּ֖חַר לֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּתְפַּלֵּ֨ל אֶל־יְהוָ֜ה וַיֹּאמַ֗ר אָנָּ֤ה יְהוָה֙ הֲלוֹא־זֶ֣ה דְבָרִ֗י עַד־הֱיוֹתִי֙ עַל־אַדְמָתִ֔י עַל־כֵּ֥ן קִדַּ֖מְתִּי לִבְרֹ֣חַ תַּרְשִׁ֑ישָׁה כִּ֣י יָדַ֗עְתִּי כִּ֤י אַתָּה֙ אֵֽל־חַנּ֣וּן וְרַח֔וּם אֶ֤רֶךְ אַפַּ֙יִם֙ וְרַב־חֶ֔סֶד וְנִחָ֖ם עַל־הָרָעָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְעַתָּ֣ה יְהוָ֔ה קַח־נָ֥א אֶת־נַפְשִׁ֖י מִמֶּ֑נִּי כִּ֛י ט֥וֹב מוֹתִ֖י מֵחַיָּֽי׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֣אמֶר יְהוָ֔ה הַהֵיטֵ֖ב חָ֥רָה לָֽךְ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֵּצֵ֤א יוֹנָה֙ מִן־הָעִ֔יר וַיֵּ֖שֶׁב מִקֶּ֣דֶם לָעִ֑יר וַיַּעַשׂ֩ ל֨וֹ שָׁ֜ם סֻכָּ֗ה וַיֵּ֤שֶׁב תַּחְתֶּ֙יהָ֙ בַּצֵּ֔ל עַ֚ד אֲשֶׁ֣ר יִרְאֶ֔ה מַה־יִּהְיֶ֖ה בָּעִֽיר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיְמַ֣ן יְהוָֽה־אֱ֠לֹהִים קִיקָי֞וֹן וַיַּ֣עַל׀ מֵעַ֣ל לְיוֹנָ֗ה לִֽהְי֥וֹת צֵל֙ עַל־רֹאשׁ֔וֹ לְהַצִּ֥יל ל֖וֹ מֵרָֽעָת֑וֹ וַיִּשְׂמַ֥ח יוֹנָ֛ה עַל־הַקִּֽיקָי֖וֹן שִׂמְחָ֥ה גְדוֹלָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְמַ֤ן הָֽאֱלֹהִים֙ תּוֹלַ֔עַת בַּעֲל֥וֹת הַשַּׁ֖חַר לַֽמָּחֳרָ֑ת וַתַּ֥ךְ אֶת־הַקִּֽיקָי֖וֹן וַיִּיבָֽשׁ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְהִ֣י׀ כִּזְרֹ֣חַ הַשֶּׁ֗מֶשׁ וַיְמַ֨ן אֱלֹהִ֜ים ר֤וּחַ קָדִים֙ חֲרִישִׁ֔ית וַתַּ֥ךְ הַשֶּׁ֛מֶשׁ עַל־רֹ֥אשׁ יוֹנָ֖ה וַיִּתְעַלָּ֑ף וַיִּשְׁאַ֤ל אֶת־נַפְשׁוֹ֙ לָמ֔וּת וַיֹּ֕אמֶר ט֥וֹב מוֹתִ֖י מֵחַיָּֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֤אמֶר אֱלֹהִים֙ אֶל־יוֹנָ֔ה הַהֵיטֵ֥ב חָרָֽה־לְךָ֖ עַל־הַקִּֽיקָי֑וֹן וַיֹּ֕אמֶר הֵיטֵ֥ב חָֽרָה־לִ֖י עַד־מָֽוֶת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֣אמֶר יְהוָ֔ה אַתָּ֥ה חַ֙סְתָּ֙ עַל־הַקִּ֣יקָי֔וֹן אֲשֶׁ֛ר לֹא־עָמַ֥לְתָּ בּ֖וֹ וְלֹ֣א גִדַּלְתּ֑וֹ שֶׁבִּן־לַ֥יְלָה הָיָ֖ה וּבִן־לַ֥יְלָה אָבָֽד׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַֽאֲנִי֙ לֹ֣א אָח֔וּס עַל־נִינְוֵ֖ה הָעִ֣יר הַגְּדוֹלָ֑ה אֲשֶׁ֣ר יֶשׁ־בָּ֡הּ הַרְבֵּה֩ מִֽשְׁתֵּים־עֶשְׂרֵ֨ה רִבּ֜וֹ אָדָ֗ם אֲשֶׁ֤ר לֹֽא־יָדַע֙ בֵּין־יְמִינ֣וֹ לִשְׂמֹאל֔וֹ וּבְהֵמָ֖ה רַבָּֽה׃ </P>
<P></P>
</TD>
<TD WIDTH="50%">
<P>1&nbsp;wayy&#275;r<sup>a</sup>&#8216; &#8217;el-yw&#333;n&acirc; r&#257;&#8216;&acirc; &#x1E21;&#601;&#x1E0F;w&#333;l&acirc; wayyi&#x1E25;ar lw&#333;: </P>
<P>2&nbsp;wayyi&#x1E6F;&#601;pall&#275;l &#8217;el-y&#601;hw&acirc; wayy&#333;&#8217;mar &#8217;&#257;nn&acirc; y&#601;hw&acirc; h&#259;lw&#333;&#8217;-zeh &#x1E0F;&#601;&#x1E07;&#257;r&icirc; &#8216;a&#x1E0F;-h&#277;yw&#333;&#x1E6F;&icirc; &#8216;al-&#8217;a&#x1E0F;&#601;m&#257;&#x1E6F;&icirc; &#8216;al-k&#275;n qidam&#601;t&icirc; li&#x1E07;&#601;r&#333;&#x1E25;a tar&#601;&#353;&icirc;&#353;&acirc; k&icirc; y&#257;&#x1E0F;<sup>a</sup>&#8216;&#601;t&icirc; k&icirc; &#8217;at&acirc; &#8217;&#275;l-&#x1E25;ann&ucirc;n w&#601;r<sup>a</sup>&#x1E25;&ucirc;m &#8217;ere&#x1E35;&#601; &#8217;apayim w&#601;ra&#x1E07;-&#x1E25;ese&#x1E0F; w&#601;ni&#x1E25;&#257;m &#8216;al-h&#257;r&#257;&#8216;&acirc;: </P>
<P>3&nbsp;w&#601;&#8216;at&acirc; y&#601;hw&acirc; q<sup>a</sup>&#x1E25;-n&#257;&#8217; &#8217;e&#x1E6F;-naf&#601;&#353;&icirc; mimmenn&icirc; k&icirc; &#x1E6D;w&#333;&#x1E07; mw&#333;&#x1E6F;&icirc; m&#275;&#x1E25;ayy&#257;y: s</P>
<P>4&nbsp;wayy&#333;&#8217;mer y&#601;hw&acirc; hah&ecirc;&#x1E6D;&#275;&#x1E07; &#x1E25;&#257;r&acirc; l&#257;&#x1E35;&#601;: </P>
<P>5&nbsp;wayy&#275;&#x1E63;&#275;&#8217; yw&#333;n&acirc; min-h&#257;&#8216;&icirc;r wayy&#275;&#353;e&#x1E07; miqqe&#x1E0F;em l&#257;&#8216;&icirc;r wayy<sup>a</sup>&#8216;a&#347; lw&#333; &#353;&#257;m suk&acirc; wayy&#275;&#353;e&#x1E07; t<sup>a</sup>&#x1E25;&#601;teyh&#257; ba&#x1E63;&#x1E63;&#275;l &#8216;a&#x1E0F; &#8217;&#259;&#353;er yir&#601;&#8217;eh mah-yyih&#601;yeh b&#257;&#8216;&icirc;r: </P>
<P>6&nbsp;way&#601;man y&#601;hw&acirc;-&#8217;&#277;l&#333;h&icirc;m q&icirc;q&#257;yw&#333;n wayy<sup>a</sup>&#8216;al| m&#275;&#8216;al l&#601;yw&#333;n&acirc; lih&#601;yw&#333;&#x1E6F; &#x1E63;&#275;l &#8216;al-r&#333;&#8217;&#353;w&#333; l&#601;ha&#x1E63;&#x1E63;&icirc;l lw&#333; m&#275;r&#257;&#8216;&#257;&#x1E6F;w&#333; wayyi&#347;&#601;m<sup>a</sup>&#x1E25; yw&#333;n&acirc; &#8216;al-haqq&icirc;q&#257;yw&#333;n &#347;im&#601;&#x1E25;&acirc; &#x1E21;&#601;&#x1E0F;w&#333;l&acirc;: </P>
<P>7&nbsp;way&#601;man h&#257;&#8217;&#277;l&#333;h&icirc;m tw&#333;l<sup>a</sup>&#8216;a&#x1E6F; b<sup>a</sup>&#8216;&#259;lw&#333;&#x1E6F; ha&#353;&#353;<sup>a</sup>&#x1E25;ar lamm&#257;&#x1E25;&#335;r&#257;&#x1E6F; wata&#x1E35;&#601; &#8217;e&#x1E6F;-haqq&icirc;q&#257;yw&#333;n wayy&icirc;&#x1E07;&#257;&#353;: </P>
<P>8&nbsp;way&#601;h&icirc;| kiz&#601;r&#333;&#x1E25;a ha&#353;&#353;eme&#353; way&#601;man &#8217;&#277;l&#333;h&icirc;m r&ucirc;&#x1E25;a q&#257;&#x1E0F;&icirc;m &#x1E25;&#259;r&icirc;&#353;&icirc;&#x1E6F; wata&#x1E35;&#601; ha&#353;&#353;eme&#353; &#8216;al-r&#333;&#8217;&#353; yw&#333;n&acirc; wayyi&#x1E6F;&#601;&#8216;all&#257;f wayyi&#353;&#601;&#8217;al &#8217;e&#x1E6F;-naf&#601;&#353;w&#333; l&#257;m&ucirc;&#x1E6F; wayy&#333;&#8217;mer &#x1E6D;w&#333;&#x1E07; mw&#333;&#x1E6F;&icirc; m&#275;&#x1E25;ayy&#257;y: </P>
<P>9&nbsp;wayy&#333;&#8217;mer &#8217;&#277;l&#333;h&icirc;m &#8217;el-yw&#333;n&acirc; hah&ecirc;&#x1E6D;&#275;&#x1E07; &#x1E25;&#257;r&acirc;-l&#601;&#x1E35;&#257; &#8216;al-haqq&icirc;q&#257;yw&#333;n wayy&#333;&#8217;mer h&ecirc;&#x1E6D;&#275;&#x1E07; &#x1E25;&#257;r&acirc;-l&icirc; &#8216;a&#x1E0F;-m&#257;we&#x1E6F;: </P>
<P>10&nbsp;wayy&#333;&#8217;mer y&#601;hw&acirc; &#8217;at&acirc; &#x1E25;as&#601;t&#257; &#8216;al-haqq&icirc;q&#257;yw&#333;n &#8217;&#259;&#353;er l&#333;&#8217;-&#8216;&#257;mal&#601;t&#257; bw&#333; w&#601;l&#333;&#8217; &#x1E21;idal&#601;tw&#333; &#353;ebin-lay&#601;l&acirc; h&#257;y&acirc; &ucirc;&#x1E07;in-lay&#601;l&acirc; &#8217;&#257;&#x1E07;&#257;&#x1E0F;: </P>
<P>11&nbsp;wa&#8217;&#259;n&icirc; l&#333;&#8217; &#8217;&#257;&#x1E25;&ucirc;s &#8216;al-n&icirc;n&#601;w&#275;h h&#257;&#8216;&icirc;r hag&#601;&#x1E0F;w&#333;l&acirc; &#8217;&#259;&#353;er ye&#353;-b&#257;h har&#601;b&#275;h mi&#353;&#601;t&ecirc;m-&#8216;e&#347;&#601;r&#275;h ribw&#333; &#8217;&#257;&#x1E0F;&#257;m &#8217;&#259;&#353;er l&#333;&#8217;-y&#257;&#x1E0F;<sup>a</sup>&#8216; b&ecirc;n-y&#601;m&icirc;nw&#333; li&#347;&#601;m&#333;&#8217;lw&#333; &ucirc;&#x1E07;&#601;h&#275;m&acirc; rab&acirc;: </P>
</TD>
</TABLE>
<P><HR>
<CENTER>
<A HREF="mic001.htm">Next: Micah (Mikhah) Chapter 1</A></CENTER>
</BODY>
</HTML>
