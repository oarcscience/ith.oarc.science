<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer001.htm">Polyglot</A>&nbsp;
<A HREF="../kjv/jer001.htm">KJV</A>&nbsp;
<A HREF="../sep/jer001.htm">Sep</A>&nbsp;
<A HREF="../vul/jer001.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="isa066.htm">Previous</A>&nbsp;
<A HREF="jer002.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;דִּבְרֵ֥י יִרְמְיָ֖הוּ בֶּן־חִלְקִיָּ֑הוּ מִן־הַכֹּֽהֲנִים֙ אֲשֶׁ֣ר בַּעֲנָת֔וֹת בְּאֶ֖רֶץ בִּנְיָמִֽן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֲשֶׁ֨ר הָיָ֤ה דְבַר־יְהוָה֙ אֵלָ֔יו בִּימֵ֛י יֹאשִׁיָּ֥הוּ בֶן־אָמ֖וֹן מֶ֣לֶךְ יְהוּדָ֑ה בִּשְׁלֹשׁ־עֶשְׂרֵ֥ה שָׁנָ֖ה לְמָלְכֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְהִ֗י בִּימֵ֨י יְהוֹיָקִ֤ים בֶּן־יֹאשִׁיָּ֙הוּ֙ מֶ֣לֶךְ יְהוּדָ֔ה עַד־תֹּם֙ עַשְׁתֵּ֣י עֶשְׂרֵ֣ה שָׁנָ֔ה לְצִדְקִיָּ֥הוּ בֶן־יֹאשִׁיָּ֖הוּ מֶ֣לֶךְ יְהוּדָ֑ה עַד־גְּל֥וֹת יְרוּשָׁלִַ֖ם בַּחֹ֥דֶשׁ הַחֲמִישִֽׁי׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בְּטֶ֨רֶם <font color="brown">אצורך</font> <font color="blue">אֶצָּרְךָ֤</font> בַבֶּ֙טֶן֙ יְדַעְתִּ֔יךָ וּבְטֶ֛רֶם תֵּצֵ֥א מֵרֶ֖חֶם הִקְדַּשְׁתִּ֑יךָ נָבִ֥יא לַגּוֹיִ֖ם נְתַתִּֽיךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וָאֹמַ֗ר אֲהָהּ֙ אֲדֹנָ֣י יְהוִֹ֔ה הִנֵּ֥ה לֹא־יָדַ֖עְתִּי דַּבֵּ֑ר<font color="red"><sup>1</font></sup> כִּי־נַ֖עַר אָנֹֽכִי׃ פ</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֤אמֶר יְהוָה֙ אֵלַ֔י אַל־תֹּאמַ֖ר נַ֣עַר אָנֹ֑כִי כִּ֠י עַֽל־כָּל־אֲשֶׁ֤ר אֶֽשְׁלָחֲךָ֙ תֵּלֵ֔ךְ וְאֵ֛ת כָּל־אֲשֶׁ֥ר אֲצַוְּךָ֖ תְּדַבֵּֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אַל־תִּירָ֖א מִפְּנֵיהֶ֑ם כִּֽי־אִתְּךָ֥ אֲנִ֛י לְהַצִּלֶ֖ךָ נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּשְׁלַ֤ח יְהוָה֙ אֶת־יָד֔וֹ וַיַּגַּ֖ע עַל־פִּ֑י וַיֹּ֤אמֶר יְהוָה֙ אֵלַ֔י הִנֵּ֛ה נָתַ֥תִּי דְבָרַ֖י בְּפִֽיךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;רְאֵ֞ה הִפְקַדְתִּ֣יךָ׀ הַיּ֣וֹם הַזֶּ֗ה עַל־הַגּוֹיִם֙ וְעַל־הַמַּמְלָכ֔וֹת לִנְת֥וֹשׁ וְלִנְת֖וֹץ וּלְהַאֲבִ֣יד וְלַהֲר֑וֹס לִבְנ֖וֹת וְלִנְטֽוֹעַ׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְהִ֤י דְבַר־יְהוָה֙ אֵלַ֣י לֵאמֹ֔ר מָה־אַתָּ֥ה רֹאֶ֖ה יִרְמְיָ֑הוּ וָאֹמַ֕ר מַקֵּ֥ל שָׁקֵ֖ד אֲנִ֥י רֹאֶֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֧אמֶר יְהוָ֛ה אֵלַ֖י הֵיטַ֣בְתָּ לִרְא֑וֹת כִּֽי־שֹׁקֵ֥ד אֲנִ֛י עַל־דְּבָרִ֖י לַעֲשֹׂתֽוֹ׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְהִ֨י דְבַר־יְהוָ֤ה׀ אֵלַי֙ שֵׁנִ֣ית לֵאמֹ֔ר מָ֥ה אַתָּ֖ה רֹאֶ֑ה וָאֹמַ֗ר סִ֤יר נָפ֙וּחַ֙ אֲנִ֣י רֹאֶ֔ה וּפָנָ֖יו מִפְּנֵ֥י צָפֽוֹנָה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֥אמֶר יְהוָ֖ה אֵלָ֑י מִצָּפוֹן֙ תִּפָּתַ֣ח הָרָעָ֔ה עַ֥ל כָּל־יֹשְׁבֵ֖י הָאָֽרֶץ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּ֣י׀ הִנְנִ֣י קֹרֵ֗א לְכָֽל־מִשְׁפְּח֛וֹת מַמְלְכ֥וֹת צָפ֖וֹנָה נְאֻם־יְהוָ֑ה וּבָ֡אוּ וְֽנָתְנוּ֩ אִ֨ישׁ כִּסְא֜וֹ פֶּ֣תַח׀ שַׁעֲרֵ֣י יְרוּשָׁלִַ֗ם וְעַ֤ל כָּל־חוֹמֹתֶ֙יהָ֙ סָבִ֔יב וְעַ֖ל כָּל־עָרֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְדִבַּרְתִּ֤י מִשְׁפָּטַי֙ אוֹתָ֔ם עַ֖ל כָּל־רָעָתָ֑ם אֲשֶׁ֣ר עֲזָב֗וּנִי וַֽיְקַטְּרוּ֙ לֵאלֹהִ֣ים אֲחֵרִ֔ים וַיִּֽשְׁתַּחֲו֖וּ לְמַעֲשֵׂ֥י יְדֵיהֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאַתָּה֙ תֶּאְזֹ֣ר מָתְנֶ֔יךָ וְקַמְתָּ֙ וְדִבַּרְתָּ֣ אֲלֵיהֶ֔ם אֵ֛ת כָּל־אֲשֶׁ֥ר אָנֹכִ֖י אֲצַוֶּ֑ךָּ אַל־תֵּחַת֙ מִפְּנֵיהֶ֔ם פֶּֽן־אֲחִתְּךָ֖ לִפְנֵיהֶֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַאֲנִ֞י הִנֵּ֧ה נְתַתִּ֣יךָ הַיּ֗וֹם לְעִ֨יר מִבְצָ֜ר וּלְעַמּ֥וּד בַּרְזֶ֛ל וּלְחֹמ֥וֹת נְחֹ֖שֶׁת עַל־כָּל־הָאָ֑רֶץ לְמַלְכֵ֤י יְהוּדָה֙ לְשָׂרֶ֔יהָ לְכֹהֲנֶ֖יהָ וּלְעַ֥ם הָאָֽרֶץ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְנִלְחֲמ֥וּ אֵלֶ֖יךָ וְלֹא־י֣וּכְלוּ לָ֑ךְ כִּֽי־אִתְּךָ֥ אֲנִ֛י נְאֻם־יְהוָ֖ה לְהַצִּילֶֽךָ׃ פ</P>
</TD>
<TD WIDTH="50%">
<P>1&nbsp;di&#x1E07;&#601;r&ecirc; yir&#601;m&#601;y&acirc;&ucirc; ben-&#x1E25;il&#601;q&icirc;y&acirc;&ucirc; min-hak&#333;h&#259;n&icirc;m &#8217;&#259;&#353;er b<sup>a</sup>&#8216;&#259;n&#257;&#x1E6F;w&#333;&#x1E6F; b&#601;&#8217;ere&#x1E63; bin&#601;y&#257;min: </P>
<P>2&nbsp;&#8217;&#259;&#353;er h&#257;y&acirc; &#x1E0F;&#601;&#x1E07;ar-y&#601;hw&acirc; &#8217;&#275;l&#257;yw b&icirc;m&ecirc; y&#333;&#8217;&#353;&icirc;y&acirc;&ucirc; &#x1E07;en-&#8217;&#257;mw&#333;n mele&#x1E35;&#601; y&#601;h&ucirc;&#x1E0F;&acirc; bi&#353;&#601;l&#333;&#353;-&#8216;e&#347;&#601;r&#275;h &#353;&#257;n&acirc; l&#601;m&#257;l&#601;&#x1E35;w&#333;: </P>
<P>3&nbsp;way&#601;h&icirc; b&icirc;m&ecirc; y&#601;hw&#333;y&#257;q&icirc;m ben-y&#333;&#8217;&#353;&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; &#8216;a&#x1E0F;-t&#333;m &#8216;a&#353;&#601;t&ecirc; &#8216;e&#347;&#601;r&#275;h &#353;&#257;n&acirc; l&#601;&#x1E63;i&#x1E0F;&#601;q&icirc;y&acirc;&ucirc; &#x1E07;en-y&#333;&#8217;&#353;&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; &#8216;a&#x1E0F;-g&#601;lw&#333;&#x1E6F; y&#601;r&ucirc;&#353;&#257;laim b<sup>a</sup>&#x1E25;&#333;&#x1E0F;e&#353; h<sup>a</sup>&#x1E25;&#259;m&icirc;&#353;&icirc;: s</P>
<P>4&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>5&nbsp;b&#601;&#x1E6D;erem <font color="brown">&#8217;e&#x1E63;&#x1E63;w&#333;r&#601;&#x1E35;&#257;</font> <font color="blue">&#8217;e&#x1E63;&#x1E63;&#257;r&#601;&#x1E35;&#257;</font> &#x1E07;abe&#x1E6D;en y&#601;&#x1E0F;<sup>a</sup>&#8216;&#601;t&icirc;&#x1E35;&#257; &ucirc;&#x1E07;&#601;&#x1E6D;erem t&#275;&#x1E63;&#275;&#8217; m&#275;re&#x1E25;em hiq&#601;da&#353;&#601;t&icirc;&#x1E35;&#257; n&#257;&#x1E07;&icirc;&#8217; lagw&#333;yim n&#601;&#x1E6F;at&icirc;&#x1E35;&#257;: </P>
<P>6&nbsp;w&#257;&#8217;&#333;mar &#8217;&#259;h&#257;h &#8217;&#259;&#x1E0F;&#333;n&#257;y y&#601;hw&#333;ih hinn&#275;h l&#333;&#8217;-y&#257;&#x1E0F;<sup>a</sup>&#8216;&#601;t&icirc; dab&#275;r<font color="red"><sup>1</font></sup> k&icirc;-n<sup>a</sup>&#8216;ar &#8217;&#257;n&#333;&#x1E35;&icirc;: f</P>
<P>7&nbsp;wayy&#333;&#8217;mer y&#601;hw&acirc; &#8217;&#275;lay &#8217;al-t&#333;&#8217;mar n<sup>a</sup>&#8216;ar &#8217;&#257;n&#333;&#x1E35;&icirc; k&icirc; &#8216;al-k&#257;l-&#8217;&#259;&#353;er &#8217;e&#353;&#601;l&#257;&#x1E25;&#259;&#x1E35;&#257; t&#275;l&#275;&#x1E35;&#601; w&#601;&#8217;&#275;&#x1E6F; k&#257;l-&#8217;&#259;&#353;er &#8217;&#259;&#x1E63;a&ucirc;&#601;&#x1E35;&#257; t&#601;&#x1E0F;ab&#275;r: </P>
<P>8&nbsp;&#8217;al-t&icirc;r&#257;&#8217; mip&#601;n&ecirc;hem k&icirc;-&#8217;it&#601;&#x1E35;&#257; &#8217;&#259;n&icirc; l&#601;ha&#x1E63;&#x1E63;ile&#x1E35;&#257; n&#601;&#8217;um-y&#601;hw&acirc;: </P>
<P>9&nbsp;wayyi&#353;&#601;l<sup>a</sup>&#x1E25; y&#601;hw&acirc; &#8217;e&#x1E6F;-y&#257;&#x1E0F;w&#333; wayyag<sup>a</sup>&#8216; &#8216;al-p&icirc; wayy&#333;&#8217;mer y&#601;hw&acirc; &#8217;&#275;lay hinn&#275;h n&#257;&#x1E6F;at&icirc; &#x1E0F;&#601;&#x1E07;&#257;ray b&#601;f&icirc;&#x1E35;&#257;: </P>
<P>10&nbsp;r&#601;&#8217;&#275;h hif&#601;qa&#x1E0F;&#601;t&icirc;&#x1E35;&#257;| hayyw&#333;m hazzeh &#8216;al-hagw&#333;yim w&#601;&#8216;al-hammam&#601;l&#257;&#x1E35;w&#333;&#x1E6F; lin&#601;&#x1E6F;w&#333;&#353; w&#601;lin&#601;&#x1E6F;w&#333;&#x1E63; &ucirc;l&#601;ha&#8217;&#259;&#x1E07;&icirc;&#x1E0F; w&#601;lah&#259;rw&#333;s li&#x1E07;&#601;nw&#333;&#x1E6F; w&#601;lin&#601;&#x1E6D;w&#333;&#8216;a: f</P>
<P>11&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r m&acirc;-&#8217;at&acirc; r&#333;&#8217;eh yir&#601;m&#601;y&acirc;&ucirc; w&#257;&#8217;&#333;mar maqq&#275;l &#353;&#257;q&#275;&#x1E0F; &#8217;&#259;n&icirc; r&#333;&#8217;eh: </P>
<P>12&nbsp;wayy&#333;&#8217;mer y&#601;hw&acirc; &#8217;&#275;lay h&ecirc;&#x1E6D;a&#x1E07;&#601;t&#257; lir&#601;&#8217;w&#333;&#x1E6F; k&icirc;-&#353;&#333;q&#275;&#x1E0F; &#8217;&#259;n&icirc; &#8216;al-d&#601;&#x1E07;&#257;r&icirc; l<sup>a</sup>&#8216;&#259;&#347;&#333;&#x1E6F;w&#333;: f</P>
<P>13&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc;| &#8217;&#275;lay &#353;&#275;n&icirc;&#x1E6F; l&#275;&#8217;m&#333;r m&acirc; &#8217;at&acirc; r&#333;&#8217;eh w&#257;&#8217;&#333;mar s&icirc;r n&#257;f&ucirc;&#x1E25;a &#8217;&#259;n&icirc; r&#333;&#8217;eh &ucirc;f&#257;n&#257;yw mip&#601;n&ecirc; &#x1E63;&#257;fw&#333;n&acirc;: </P>
<P>14&nbsp;wayy&#333;&#8217;mer y&#601;hw&acirc; &#8217;&#275;l&#257;y mi&#x1E63;&#x1E63;&#257;fw&#333;n tip&#257;&#x1E6F;<sup>a</sup>&#x1E25; h&#257;r&#257;&#8216;&acirc; &#8216;al k&#257;l-y&#333;&#353;&#601;&#x1E07;&ecirc; h&#257;&#8217;&#257;re&#x1E63;: </P>
<P>15&nbsp;k&icirc;| hin&#601;n&icirc; q&#333;r&#275;&#8217; l&#601;&#x1E35;&#257;l-mi&#353;&#601;p&#601;&#x1E25;w&#333;&#x1E6F; mam&#601;l&#601;&#x1E35;w&#333;&#x1E6F; &#x1E63;&#257;fw&#333;n&acirc; n&#601;&#8217;um-y&#601;hw&acirc; &ucirc;&#x1E07;&#257;&#8217;&ucirc; w&#601;n&#257;&#x1E6F;&#601;n&ucirc; &#8217;&icirc;&#353; kis&#601;&#8217;w&#333; pe&#x1E6F;<sup>a</sup>&#x1E25;| &#353;<sup>a</sup>&#8216;&#259;r&ecirc; y&#601;r&ucirc;&#353;&#257;laim w&#601;&#8216;al k&#257;l-&#x1E25;w&#333;m&#333;&#x1E6F;eyh&#257; s&#257;&#x1E07;&icirc;&#x1E07; w&#601;&#8216;al k&#257;l-&#8216;&#257;r&ecirc; y&#601;h&ucirc;&#x1E0F;&acirc;: </P>
<P>16&nbsp;w&#601;&#x1E0F;ibar&#601;t&icirc; mi&#353;&#601;p&#257;&#x1E6D;ay &#8217;w&#333;&#x1E6F;&#257;m &#8216;al k&#257;l-r&#257;&#8216;&#257;&#x1E6F;&#257;m &#8217;&#259;&#353;er &#8216;&#259;z&#257;&#x1E07;&ucirc;n&icirc; way&#601;qa&#x1E6D;&#x1E6D;&#601;r&ucirc; l&#275;&#8217;l&#333;h&icirc;m &#8217;&#259;&#x1E25;&#275;r&icirc;m wayyi&#353;&#601;t<sup>a</sup>&#x1E25;&#259;w&ucirc; l&#601;m<sup>a</sup>&#8216;&#259;&#347;&ecirc; y&#601;&#x1E0F;&ecirc;hem: </P>
<P>17&nbsp;w&#601;&#8217;at&acirc; te&#8217;&#601;z&#333;r m&#257;&#x1E6F;&#601;ney&#x1E35;&#257; w&#601;qam&#601;t&#257; w&#601;&#x1E0F;ibar&#601;t&#257; &#8217;&#259;l&ecirc;hem &#8217;&#275;&#x1E6F; k&#257;l-&#8217;&#259;&#353;er &#8217;&#257;n&#333;&#x1E35;&icirc; &#8217;&#259;&#x1E63;a&ucirc;e&#x1E35;&#x1E35;&#257; &#8217;al-t&#275;&#x1E25;a&#x1E6F; mip&#601;n&ecirc;hem pen-&#8217;&#259;&#x1E25;it&#601;&#x1E35;&#257; lif&#601;n&ecirc;hem: </P>
<P>18&nbsp;wa&#8217;&#259;n&icirc; hinn&#275;h n&#601;&#x1E6F;at&icirc;&#x1E35;&#257; hayyw&#333;m l&#601;&#8216;&icirc;r mi&#x1E07;&#601;&#x1E63;&#257;r &ucirc;l&#601;&#8216;amm&ucirc;&#x1E0F; bar&#601;zel &ucirc;l&#601;&#x1E25;&#333;mw&#333;&#x1E6F; n&#601;&#x1E25;&#333;&#353;e&#x1E6F; &#8216;al-k&#257;l-h&#257;&#8217;&#257;re&#x1E63; l&#601;mal&#601;&#x1E35;&ecirc; y&#601;h&ucirc;&#x1E0F;&acirc; l&#601;&#347;&#257;reyh&#257; l&#601;&#x1E35;&#333;h&#259;neyh&#257; &ucirc;l&#601;&#8216;am h&#257;&#8217;&#257;re&#x1E63;: </P>
<P>19&nbsp;w&#601;nil&#601;&#x1E25;&#259;m&ucirc; &#8217;&#275;ley&#x1E35;&#257; w&#601;l&#333;&#8217;-y&ucirc;&#x1E35;&#601;l&ucirc; l&#257;&#x1E35;&#601; k&icirc;-&#8217;it&#601;&#x1E35;&#257; &#8217;&#259;n&icirc; n&#601;&#8217;um-y&#601;hw&acirc; l&#601;ha&#x1E63;&#x1E63;&icirc;le&#x1E35;&#257;: f</P>
</TD>
</TABLE>
<P><HR>
<CENTER>
<A HREF="jer002.htm">Next: Jeremiah (Yermiyah) Chapter 2</A></CENTER>
</BODY>
</HTML>
