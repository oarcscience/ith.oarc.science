<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 41</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa041">Polyglot</A>&nbsp;
<A HREF="../kjv/isa041">KJV</A>&nbsp;
<A HREF="../sep/isa041">Sep</A>&nbsp;
<A HREF="../vul/isa041">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa040">Previous</A>&nbsp;
<A HREF="isa042">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 41</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הַחֲרִ֤ישׁוּ אֵלַי֙ אִיִּ֔ים וּלְאֻמִּ֖ים יַחֲלִ֣יפוּ כֹ֑חַ יִגְּשׁוּ֙ אָ֣ז יְדַבֵּ֔רוּ יַחְדָּ֖ו לַמִּשְׁפָּ֥ט נִקְרָֽבָה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;מִ֤י הֵעִיר֙ מִמִּזְרָ֔ח צֶ֖דֶק יִקְרָאֵ֣הוּ לְרַגְל֑וֹ יִתֵּ֨ן לְפָנָ֤יו גּוֹיִם֙ וּמְלָכִ֣ים יַ֔רְדְּ יִתֵּ֤ן כֶּֽעָפָר֙ חַרְבּ֔וֹ כְּקַ֥שׁ נִדָּ֖ף קַשְׁתּֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יִרְדְּפֵ֖ם יַעֲב֣וֹר שָׁל֑וֹם אֹ֥רַח בְּרַגְלָ֖יו לֹ֥א יָבֽוֹא׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מִֽי־פָעַ֣ל וְעָשָׂ֔ה קֹרֵ֥א הַדֹּר֖וֹת מֵרֹ֑אשׁ אֲנִ֤י יְהוָה֙ רִאשׁ֔וֹן וְאֶת־אַחֲרֹנִ֖ים אֲנִי־הֽוּא׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;רָא֤וּ אִיִּים֙ וְיִירָ֔אוּ קְצ֥וֹת הָאָ֖רֶץ יֶחֱרָ֑דוּ קָרְב֖וּ וַיֶּאֱתָיֽוּן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אִ֥ישׁ אֶת־רֵעֵ֖הוּ יַעְזֹ֑רוּ וּלְאָחִ֖יו יֹאמַ֥ר חֲזָֽק׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְחַזֵּ֤ק חָרָשׁ֙ אֶת־צֹרֵ֔ף מַחֲלִ֥יק פַּטִּ֖ישׁ אֶת־ה֣וֹלֶם פָּ֑עַם אֹמֵ֤ר לַדֶּ֙בֶק֙ ט֣וֹב ה֔וּא וַיְחַזְּקֵ֥הוּ בְמַסְמְרִ֖ים לֹ֥א יִמּֽוֹט׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאַתָּה֙ יִשְׂרָאֵ֣ל עַבְדִּ֔י יַעֲקֹ֖ב אֲשֶׁ֣ר בְּחַרְתִּ֑יךָ זֶ֖רַע אַבְרָהָ֥ם אֹהֲבִֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֲשֶׁ֤ר הֶחֱזַקְתִּ֙יךָ֙ מִקְצ֣וֹת הָאָ֔רֶץ וּמֵאֲצִילֶ֖יהָ קְרָאתִ֑יךָ וָאֹ֤מַר לְךָ֙ עַבְדִּי־אַ֔תָּה בְּחַרְתִּ֖יךָ וְלֹ֥א מְאַסְתִּֽיךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אַל־תִּירָא֙ כִּ֣י עִמְּךָ־אָ֔נִי אַל־תִּשְׁתָּ֖ע כִּֽי־אֲנִ֣י אֱלֹהֶ֑יךָ אִמַּצְתִּ֙יךָ֙ אַף־עֲזַרְתִּ֔יךָ אַף־תְּמַכְתִּ֖יךָ בִּימִ֥ין צִדְקִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הֵ֤ן יֵבֹ֙שׁוּ֙ וְיִכָּ֣לְמ֔וּ כֹּ֖ל הַנֶּחֱרִ֣ים בָּ֑ךְ יִֽהְי֥וּ כְאַ֛יִן וְיֹאבְד֖וּ אַנְשֵׁ֥י רִיבֶֽךָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;תְּבַקְשֵׁם֙ וְלֹ֣א תִמְצָאֵ֔ם אַנְשֵׁ֖י מַצֻּתֶ֑ךָ יִהְי֥וּ כְאַ֛יִן וּכְאֶ֖פֶס אַנְשֵׁ֥י מִלְחַמְתֶּֽךָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּ֗י אֲנִ֛י יְהוָ֥ה אֱלֹהֶ֖יךָ מַחֲזִ֣יק יְמִינֶ֑ךָ הָאֹמֵ֥ר לְךָ֛ אַל־תִּירָ֖א אֲנִ֥י עֲזַרְתִּֽיךָ׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אַל־תִּֽירְאִי֙ תּוֹלַ֣עַת יַֽעֲקֹ֔ב מְתֵ֖י יִשְׂרָאֵ֑ל אֲנִ֤י עֲזַרְתִּיךְ֙ נְאֻם־יְהוָ֔ה וְגֹאֲלֵ֖ךְ קְד֥וֹשׁ יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הִנֵּ֣ה שַׂמְתִּ֗יךְ לְמוֹרַג֙ חָר֣וּץ חָדָ֔שׁ בַּ֖עַל פִּֽיפִיּ֑וֹת תָּד֤וּשׁ הָרִים֙ וְתָדֹ֔ק וּגְבָע֖וֹת כַּמֹּ֥ץ תָּשִֽׂים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;תִּזְרֵם֙ וְר֣וּחַ תִּשָּׂאֵ֔ם וּסְעָרָ֖ה תָּפִ֣יץ אוֹתָ֑ם וְאַתָּה֙ תָּגִ֣יל בַּֽיהוָ֔ה בִּקְד֥וֹשׁ יִשְׂרָאֵ֖ל תִּתְהַלָּֽל׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הָעֲנִיִּ֨ים וְהָאֶבְיוֹנִ֜ים מְבַקְשִׁ֥ים מַ֙יִם֙ וָאַ֔יִן לְשׁוֹנָ֖ם בַּצָּמָ֣א נָשָׁ֑תָּה אֲנִ֤י יְהוָה֙ אֶעֱנֵ֔ם אֱלֹהֵ֥י יִשְׂרָאֵ֖ל לֹ֥א אֶעֶזְבֵֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אֶפְתַּ֤ח עַל־שְׁפָיִים֙ נְהָר֔וֹת וּבְת֥וֹךְ בְּקָע֖וֹת מַעְיָנ֑וֹת אָשִׂ֤ים מִדְבָּר֙ לַאֲגַם־מַ֔יִם וְאֶ֥רֶץ צִיָּ֖ה לְמוֹצָ֥אֵי מָֽיִם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אֶתֵּ֤ן בַּמִּדְבָּר֙ אֶ֣רֶז שִׁטָּ֔ה וַהֲדַ֖ס וְעֵ֣ץ שָׁ֑מֶן אָשִׂ֣ים בָּעֲרָבָ֗ה בְּר֛וֹשׁ תִּדְהָ֥ר וּתְאַשּׁ֖וּר יַחְדָּֽו׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לְמַ֧עַן יִרְא֣וּ וְיֵדְע֗וּ וְיָשִׂ֤ימוּ וְיַשְׂכִּ֙ילוּ֙ יַחְדָּ֔ו כִּ֥י יַד־יְהוָ֖ה עָ֣שְׂתָה זֹּ֑את וּקְד֥וֹשׁ יִשְׂרָאֵ֖ל בְּרָאָֽהּ׃ פ</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;קָרְב֥וּ רִֽיבְכֶ֖ם יֹאמַ֣ר יְהוָ֑ה הַגִּ֙ישׁוּ֙ עֲצֻמ֣וֹתֵיכֶ֔ם יֹאמַ֖ר מֶ֥לֶךְ יַעֲקֹֽב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;יַגִּ֙ישׁוּ֙ וְיַגִּ֣ידוּ לָ֔נוּ אֵ֖ת אֲשֶׁ֣ר תִּקְרֶ֑ינָה הָרִאשֹׁנ֣וֹת׀ מָ֣ה הֵ֗נָּה הַגִּ֜ידוּ וְנָשִׂ֤ימָה לִבֵּ֙נוּ֙ וְנֵדְעָ֣ה אַחֲרִיתָ֔ן א֥וֹ הַבָּא֖וֹת הַשְׁמִיעֻֽנוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;הַגִּ֙ידוּ֙ הָאֹתִיּ֣וֹת לְאָח֔וֹר וְנֵ֣דְעָ֔ה כִּ֥י אֱלֹהִ֖ים אַתֶּ֑ם אַף־תֵּיטִ֣יבוּ וְתָרֵ֔עוּ וְנִשְׁתָּ֖עָה <font color="brown">ונרא</font> <font color="blue">וְנִרְאֶ֥ה</font> יַחְדָּֽו׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;הֵן־אַתֶּ֣ם מֵאַ֔יִן וּפָעָלְכֶ֖ם מֵאָ֑פַע תּוֹעֵבָ֖ה יִבְחַ֥ר בָּכֶֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;הַעִיר֤וֹתִי מִצָּפוֹן֙ וַיַּ֔את מִמִּזְרַח־שֶׁ֖מֶשׁ יִקְרָ֣א בִשְׁמִ֑י וְיָבֹ֤א סְגָנִים֙ כְּמוֹ־חֹ֔מֶר וּכְמ֥וֹ יוֹצֵ֖ר יִרְמָס־טִֽיט׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;מִֽי־הִגִּ֤יד מֵרֹאשׁ֙ וְנֵדָ֔עָה וּמִלְּפָנִ֖ים וְנֹאמַ֣ר צַדִּ֑יק אַ֣ף אֵין־מַגִּ֗יד אַ֚ף אֵ֣ין מַשְׁמִ֔יעַ אַ֥ף אֵין־שֹׁמֵ֖עַ אִמְרֵיכֶֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;רִאשׁ֥וֹן לְצִיּ֖וֹן הִנֵּ֣ה הִנָּ֑ם וְלִירוּשָׁלִַ֖ם מְבַשֵּׂ֥ר אֶתֵּֽן׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְאֵ֙רֶא֙ וְאֵ֣ין אִ֔ישׁ וּמֵאֵ֖לֶּה וְאֵ֣ין יוֹעֵ֑ץ וְאֶשְׁאָלֵ֖ם וְיָשִׁ֥יבוּ דָבָֽר׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;הֵ֣ן כֻּלָּ֔ם אָ֥וֶן אֶ֖פֶס מַעֲשֵׂיהֶ֑ם ר֥וּחַ וָתֹ֖הוּ נִסְכֵּיהֶֽם׃ פ</P>
</TD>
<TD WIDTH="50%">
<P>1&nbsp;h<sup>a</sup>&#x1E25;&#259;r&icirc;&#353;&ucirc; &#8217;&#275;lay &#8217;&icirc;y&icirc;m &ucirc;l&#601;&#8217;umm&icirc;m y<sup>a</sup>&#x1E25;&#259;l&icirc;f&ucirc; &#x1E35;&#333;&#x1E25;a yig&#601;&#353;&ucirc; &#8217;&#257;z y&#601;&#x1E0F;ab&#275;r&ucirc; y<sup>a</sup>&#x1E25;&#601;d&#257;w lammi&#353;&#601;p&#257;&#x1E6D; niq&#601;r&#257;&#x1E07;&acirc;: </P>
<P>2&nbsp;m&icirc; h&#275;&#8216;&icirc;r mimmiz&#601;r&#257;&#x1E25; &#x1E63;e&#x1E0F;eq yiq&#601;r&#257;&#8217;&#275;h&ucirc; l&#601;ra&#x1E21;&#601;lw&#333; yit&#275;n l&#601;f&#257;n&#257;yw gw&#333;yim &ucirc;m&#601;l&#257;&#x1E35;&icirc;m yar&#601;d&#601; yit&#275;n ke&#8216;&#257;f&#257;r &#x1E25;ar&#601;bw&#333; k&#601;qa&#353; nid&#257;f qa&#353;&#601;tw&#333;: </P>
<P>3&nbsp;yir&#601;d&#601;f&#275;m y<sup>a</sup>&#8216;&#259;&#x1E07;w&#333;r &#353;&#257;lw&#333;m &#8217;&#333;r<sup>a</sup>&#x1E25; b&#601;ra&#x1E21;&#601;l&#257;yw l&#333;&#8217; y&#257;&#x1E07;w&#333;&#8217;: </P>
<P>4&nbsp;m&icirc;-f&#257;&#8216;al w&#601;&#8216;&#257;&#347;&acirc; q&#333;r&#275;&#8217; had&#333;rw&#333;&#x1E6F; m&#275;r&#333;&#8217;&#353; &#8217;&#259;n&icirc; y&#601;hw&acirc; ri&#8217;&#353;w&#333;n w&#601;&#8217;e&#x1E6F;-&#8217;<sup>a</sup>&#x1E25;&#259;r&#333;n&icirc;m &#8217;&#259;n&icirc;-h&ucirc;&#8217;: </P>
<P>5&nbsp;r&#257;&#8217;&ucirc; &#8217;&icirc;y&icirc;m w&#601;y&icirc;r&#257;&#8217;&ucirc; q&#601;&#x1E63;w&#333;&#x1E6F; h&#257;&#8217;&#257;re&#x1E63; ye&#x1E25;&#277;r&#257;&#x1E0F;&ucirc; q&#257;r&#601;&#x1E07;&ucirc; wayye&#8217;&#277;&#x1E6F;&#257;y&ucirc;n: </P>
<P>6&nbsp;&#8217;&icirc;&#353; &#8217;e&#x1E6F;-r&#275;&#8216;&#275;h&ucirc; y<sup>a</sup>&#8216;&#601;z&#333;r&ucirc; &ucirc;l&#601;&#8217;&#257;&#x1E25;&icirc;w y&#333;&#8217;mar &#x1E25;&#259;z&#257;q: </P>
<P>7&nbsp;way&#601;&#x1E25;azz&#275;q &#x1E25;&#257;r&#257;&#353; &#8217;e&#x1E6F;-&#x1E63;&#333;r&#275;f m<sup>a</sup>&#x1E25;&#259;l&icirc;q pa&#x1E6D;&#x1E6D;&icirc;&#353; &#8217;e&#x1E6F;-hw&#333;lem p&#257;&#8216;am &#8217;&#333;m&#275;r lade&#x1E07;eq &#x1E6D;w&#333;&#x1E07; h&ucirc;&#8217; way&#601;&#x1E25;azz&#601;q&#275;h&ucirc; &#x1E07;&#601;mas&#601;m&#601;r&icirc;m l&#333;&#8217; yimmw&#333;&#x1E6D;: s</P>
<P>8&nbsp;w&#601;&#8217;at&acirc; yi&#347;&#601;r&#257;&#8217;&#275;l &#8216;a&#x1E07;&#601;d&icirc; y<sup>a</sup>&#8216;&#259;q&#333;&#x1E07; &#8217;&#259;&#353;er b&#601;&#x1E25;ar&#601;t&icirc;&#x1E35;&#257; zer<sup>a</sup>&#8216; &#8217;a&#x1E07;&#601;r&acirc;&#257;m &#8217;&#333;h&#259;&#x1E07;&icirc;: </P>
<P>9&nbsp;&#8217;&#259;&#353;er he&#x1E25;&#277;zaq&#601;t&icirc;&#x1E35;&#257; miq&#601;&#x1E63;w&#333;&#x1E6F; h&#257;&#8217;&#257;re&#x1E63; &ucirc;m&#275;&#8217;&#259;&#x1E63;&icirc;leyh&#257; q&#601;r&#257;&#8217;&#x1E6F;&icirc;&#x1E35;&#257; w&#257;&#8217;&#333;mar l&#601;&#x1E35;&#257; &#8216;a&#x1E07;&#601;d&icirc;-&#8217;at&acirc; b&#601;&#x1E25;ar&#601;t&icirc;&#x1E35;&#257; w&#601;l&#333;&#8217; m&#601;&#8217;as&#601;t&icirc;&#x1E35;&#257;: </P>
<P>10&nbsp;&#8217;al-t&icirc;r&#257;&#8217; k&icirc; &#8216;imm&#601;&#x1E35;&#257;-&#8217;&#257;n&icirc; &#8217;al-ti&#353;&#601;t&#257;&#8216; k&icirc;-&#8217;&#259;n&icirc; &#8217;&#277;l&#333;hey&#x1E35;&#257; &#8217;imma&#x1E63;&#601;t&icirc;&#x1E35;&#257; &#8217;af-&#8216;&#259;zar&#601;t&icirc;&#x1E35;&#257; &#8217;af-t&#601;ma&#x1E35;&#601;t&icirc;&#x1E35;&#257; b&icirc;m&icirc;n &#x1E63;i&#x1E0F;&#601;q&icirc;: </P>
<P>11&nbsp;h&#275;n y&#275;&#x1E07;&#333;&#353;&ucirc; w&#601;yik&#257;l&#601;m&ucirc; k&#333;l hanne&#x1E25;&#277;r&icirc;m b&#257;&#x1E35;&#601; yih&#601;y&ucirc; &#x1E35;&#601;&#8217;ayin w&#601;y&#333;&#8217;&#x1E07;&#601;&#x1E0F;&ucirc; &#8217;an&#601;&#353;&ecirc; r&icirc;&#x1E07;e&#x1E35;&#257;: </P>
<P>12&nbsp;t&#601;&#x1E07;aq&#601;&#353;&#275;m w&#601;l&#333;&#8217; &#x1E6F;im&#601;&#x1E63;&#257;&#8217;&#275;m &#8217;an&#601;&#353;&ecirc; ma&#x1E63;&#x1E63;u&#x1E6F;e&#x1E35;&#257; yih&#601;y&ucirc; &#x1E35;&#601;&#8217;ayin &ucirc;&#x1E35;&#601;&#8217;efes &#8217;an&#601;&#353;&ecirc; mil&#601;&#x1E25;am&#601;te&#x1E35;&#257;: </P>
<P>13&nbsp;k&icirc; &#8217;&#259;n&icirc; y&#601;hw&acirc; &#8217;&#277;l&#333;hey&#x1E35;&#257; m<sup>a</sup>&#x1E25;&#259;z&icirc;q y&#601;m&icirc;ne&#x1E35;&#257; h&#257;&#8217;&#333;m&#275;r l&#601;&#x1E35;&#257; &#8217;al-t&icirc;r&#257;&#8217; &#8217;&#259;n&icirc; &#8216;&#259;zar&#601;t&icirc;&#x1E35;&#257;: s</P>
<P>14&nbsp;&#8217;al-t&icirc;r&#601;&#8217;&icirc; tw&#333;l<sup>a</sup>&#8216;a&#x1E6F; y<sup>a</sup>&#8216;&#259;q&#333;&#x1E07; m&#601;&#x1E6F;&ecirc; yi&#347;&#601;r&#257;&#8217;&#275;l &#8217;&#259;n&icirc; &#8216;&#259;zar&#601;t&icirc;&#x1E35;&#601; n&#601;&#8217;um-y&#601;hw&acirc; w&#601;&#x1E21;&#333;&#8217;&#259;l&#275;&#x1E35;&#601; q&#601;&#x1E0F;w&#333;&#353; yi&#347;&#601;r&#257;&#8217;&#275;l: </P>
<P>15&nbsp;hinn&#275;h &#347;am&#601;t&icirc;&#x1E35;&#601; l&#601;mw&#333;ra&#x1E21; &#x1E25;&#257;r&ucirc;&#x1E63; &#x1E25;&#257;&#x1E0F;&#257;&#353; b<sup>a</sup>&#8216;al p&icirc;f&icirc;yw&#333;&#x1E6F; t&#257;&#x1E0F;&ucirc;&#353; h&#257;r&icirc;m w&#601;&#x1E6F;&#257;&#x1E0F;&#333;q &ucirc;&#x1E21;&#601;&#x1E07;&#257;&#8216;w&#333;&#x1E6F; kamm&#333;&#x1E63; t&#257;&#347;&icirc;m: </P>
<P>16&nbsp;tiz&#601;r&#275;m w&#601;r&ucirc;&#x1E25;a ti&#347;&#347;&#257;&#8217;&#275;m &ucirc;s&#601;&#8216;&#257;r&acirc; t&#257;f&icirc;&#x1E63; &#8217;w&#333;&#x1E6F;&#257;m w&#601;&#8217;at&acirc; t&#257;&#x1E21;&icirc;l bayhw&acirc; biq&#601;&#x1E0F;w&#333;&#353; yi&#347;&#601;r&#257;&#8217;&#275;l ti&#x1E6F;&#601;hall&#257;l: f</P>
<P>17&nbsp;h&#257;&#8216;&#259;n&icirc;y&icirc;m w&#601;h&#257;&#8217;e&#x1E07;&#601;yw&#333;n&icirc;m m&#601;&#x1E07;aq&#601;&#353;&icirc;m mayim w&#257;&#8217;ayin l&#601;&#353;w&#333;n&#257;m ba&#x1E63;&#x1E63;&#257;m&#257;&#8217; n&#257;&#353;&#257;t&acirc; &#8217;&#259;n&icirc; y&#601;hw&acirc; &#8217;e&#8216;&#277;n&#275;m &#8217;&#277;l&#333;h&ecirc; yi&#347;&#601;r&#257;&#8217;&#275;l l&#333;&#8217; &#8217;e&#8216;ez&#601;&#x1E07;&#275;m: </P>
<P>18&nbsp;&#8217;ef&#601;t<sup>a</sup>&#x1E25; &#8216;al-&#353;&#601;f&#257;y&icirc;m n&#601;h&#257;rw&#333;&#x1E6F; &ucirc;&#x1E07;&#601;&#x1E6F;w&#333;&#x1E35;&#601; b&#601;q&#257;&#8216;w&#333;&#x1E6F; m<sup>a</sup>&#8216;&#601;y&#257;nw&#333;&#x1E6F; &#8217;&#257;&#347;&icirc;m mi&#x1E0F;&#601;b&#257;r la&#8217;&#259;&#x1E21;am-mayim w&#601;&#8217;ere&#x1E63; &#x1E63;&icirc;y&acirc; l&#601;mw&#333;&#x1E63;&#257;&#8217;&ecirc; m&#257;yim: </P>
<P>19&nbsp;&#8217;et&#275;n bammi&#x1E0F;&#601;b&#257;r &#8217;erez &#353;i&#x1E6D;&#x1E6D;&acirc; wah&#259;&#x1E0F;as w&#601;&#8216;&#275;&#x1E63; &#353;&#257;men &#8217;&#257;&#347;&icirc;m b&#257;&#8216;&#259;r&#257;&#x1E07;&acirc; b&#601;rw&#333;&#353; ti&#x1E0F;&#601;h&#257;r &ucirc;&#x1E6F;&#601;&#8217;a&#353;&#353;&ucirc;r y<sup>a</sup>&#x1E25;&#601;d&#257;w: </P>
<P>20&nbsp;l&#601;m<sup>a</sup>&#8216;an yir&#601;&#8217;&ucirc; w&#601;y&#275;&#x1E0F;&#601;&#8216;&ucirc; w&#601;y&#257;&#347;&icirc;m&ucirc; w&#601;ya&#347;&#601;k&icirc;l&ucirc; y<sup>a</sup>&#x1E25;&#601;d&#257;w k&icirc; ya&#x1E0F;-y&#601;hw&acirc; &#8216;&#257;&#347;&#601;&#x1E6F;&acirc; zz&#333;&#8217;&#x1E6F; &ucirc;q&#601;&#x1E0F;w&#333;&#353; yi&#347;&#601;r&#257;&#8217;&#275;l b&#601;r&#257;&#8217;&#257;h: f</P>
<P>21&nbsp;q&#257;r&#601;&#x1E07;&ucirc; r&icirc;&#x1E07;&#601;&#x1E35;em y&#333;&#8217;mar y&#601;hw&acirc; hag&icirc;&#353;&ucirc; &#8216;&#259;&#x1E63;umw&#333;&#x1E6F;&ecirc;&#x1E35;em y&#333;&#8217;mar mele&#x1E35;&#601; y<sup>a</sup>&#8216;&#259;q&#333;&#x1E07;: </P>
<P>22&nbsp;yag&icirc;&#353;&ucirc; w&#601;yag&icirc;&#x1E0F;&ucirc; l&#257;n&ucirc; &#8217;&#275;&#x1E6F; &#8217;&#259;&#353;er tiq&#601;reyn&acirc; h&#257;ri&#8217;&#353;&#333;nw&#333;&#x1E6F;| m&acirc; h&#275;nn&acirc; hag&icirc;&#x1E0F;&ucirc; w&#601;n&#257;&#347;&icirc;m&acirc; lib&#275;n&ucirc; w&#601;n&#275;&#x1E0F;&#601;&#8216;&acirc; &#8217;<sup>a</sup>&#x1E25;&#259;r&icirc;&#x1E6F;&#257;n &#8217;w&#333; hab&#257;&#8217;w&#333;&#x1E6F; ha&#353;&#601;m&icirc;&#8216;un&ucirc;: </P>
<P>23&nbsp;hag&icirc;&#x1E0F;&ucirc; h&#257;&#8217;&#333;&#x1E6F;&icirc;yw&#333;&#x1E6F; l&#601;&#8217;&#257;&#x1E25;w&#333;r w&#601;n&#275;&#x1E0F;&#601;&#8216;&acirc; k&icirc; &#8217;&#277;l&#333;h&icirc;m &#8217;atem &#8217;af-t&ecirc;&#x1E6D;&icirc;&#x1E07;&ucirc; w&#601;&#x1E6F;&#257;r&#275;&#8216;&ucirc; w&#601;ni&#353;&#601;t&#257;&#8216;&acirc; <font color="brown">w&#601;nir&#257;&#8217;</font> <font color="blue">w&#601;nir&#601;&#8217;eh</font> y<sup>a</sup>&#x1E25;&#601;d&#257;w: </P>
<P>24&nbsp;h&#275;n-&#8217;atem m&#275;&#8217;ayin &ucirc;f&#257;&#8216;&#257;l&#601;&#x1E35;em m&#275;&#8217;&#257;f<sup>a</sup>&#8216; tw&#333;&#8216;&#275;&#x1E07;&acirc; yi&#x1E07;&#601;&#x1E25;ar b&#257;&#x1E35;em: </P>
<P>25&nbsp;h<sup>a</sup>&#8216;&icirc;rw&#333;&#x1E6F;&icirc; mi&#x1E63;&#x1E63;&#257;fw&#333;n wayya&#8217;&#x1E6F; mimmiz&#601;r<sup>a</sup>&#x1E25;-&#353;eme&#353; yiq&#601;r&#257;&#8217; &#x1E07;i&#353;&#601;m&icirc; w&#601;y&#257;&#x1E07;&#333;&#8217; s&#601;&#x1E21;&#257;n&icirc;m k&#601;mw&#333;-&#x1E25;&#333;mer &ucirc;&#x1E35;&#601;mw&#333; yw&#333;&#x1E63;&#275;r yir&#601;m&#257;s-&#x1E6D;&icirc;&#x1E6D;: </P>
<P>26&nbsp;m&icirc;-hig&icirc;&#x1E0F; m&#275;r&#333;&#8217;&#353; w&#601;n&#275;&#x1E0F;&#257;&#8216;&acirc; &ucirc;mill&#601;f&#257;n&icirc;m w&#601;n&#333;&#8217;mar &#x1E63;ad&icirc;q &#8217;af &#8217;&ecirc;n-mag&icirc;&#x1E0F; &#8217;af &#8217;&ecirc;n ma&#353;&#601;m&icirc;&#8216;a &#8217;af &#8217;&ecirc;n-&#353;&#333;m&#275;&#8216;a &#8217;im&#601;r&ecirc;&#x1E35;em: </P>
<P>27&nbsp;ri&#8217;&#353;w&#333;n l&#601;&#x1E63;&icirc;yw&#333;n hinn&#275;h hinn&#257;m w&#601;l&icirc;r&ucirc;&#353;&#257;laim m&#601;&#x1E07;a&#347;&#347;&#275;r &#8217;et&#275;n: </P>
<P>28&nbsp;w&#601;&#8217;&#275;re&#8217; w&#601;&#8217;&ecirc;n &#8217;&icirc;&#353; &ucirc;m&#275;&#8217;&#275;lleh w&#601;&#8217;&ecirc;n yw&#333;&#8216;&#275;&#x1E63; w&#601;&#8217;e&#353;&#601;&#8217;&#257;l&#275;m w&#601;y&#257;&#353;&icirc;&#x1E07;&ucirc; &#x1E0F;&#257;&#x1E07;&#257;r: </P>
<P>29&nbsp;h&#275;n kull&#257;m &#8217;&#257;wen &#8217;efes m<sup>a</sup>&#8216;&#259;&#347;&ecirc;hem r&ucirc;&#x1E25;a w&#257;&#x1E6F;&#333;h&ucirc; nis&#601;k&ecirc;hem: f</P>
</TD>
</TABLE>
<P><HR>
<CENTER>
<A HREF="isa042">Next: Isaiah (Yisheyah) Chapter 42</A></CENTER>
</BODY>
</HTML>
