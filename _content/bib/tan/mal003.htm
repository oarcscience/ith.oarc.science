<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Malachi (Malakhi): Malachi (Malakhi) Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mal003.htm">Polyglot</A>&nbsp;
<A HREF="../kjv/mal003.htm">KJV</A>&nbsp;
<A HREF="../sep/mal003.htm">Sep</A>&nbsp;
<A HREF="../vul/mal003.htm">Vul</A>&nbsp;

<BR>
<BR><A HREF="mal.htm">Malachi (Malakhi) Index</A><BR>
&nbsp;
<A HREF="mal002.htm">Previous</A>&nbsp;
<A HREF="psa001.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Malachi (Malakhi) Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הִנְנִ֤י שֹׁלֵחַ֙ מַלְאָכִ֔י וּפִנָּה־דֶ֖רֶךְ לְפָנָ֑י וּפִתְאֹם֩ יָב֨וֹא אֶל־הֵיכָל֜וֹ הָאָד֣וֹן׀ אֲשֶׁר־אַתֶּ֣ם מְבַקְשִׁ֗ים וּמַלְאַ֨ךְ הַבְּרִ֜ית אֲשֶׁר־אַתֶּ֤ם חֲפֵצִים֙ הִנֵּה־בָ֔א אָמַ֖ר יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וּמִ֤י מְכַלְכֵּל֙ אֶת־י֣וֹם בּוֹא֔וֹ וּמִ֥י הָעֹמֵ֖ד בְּהֵרָֽאוֹת֑וֹ כִּֽי־הוּא֙ כְּאֵ֣שׁ מְצָרֵ֔ף וּכְבֹרִ֖ית מְכַבְּסִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְיָשַׁ֨ב מְצָרֵ֤ף וּמְטַהֵר֙ כֶּ֔סֶף וְטִהַ֤ר אֶת־בְּנֵֽי־לֵוִי֙ וְזִקַּ֣ק אֹתָ֔ם כַּזָּהָ֖ב וְכַכָּ֑סֶף וְהָיוּ֙ לַֽיהוָ֔ה מַגִּישֵׁ֥י מִנְחָ֖ה בִּצְדָקָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְעָֽרְבָה֙ לַֽיהוָ֔ה מִנְחַ֥ת יְהוּדָ֖ה וִירֽוּשָׁלִָ֑ם כִּימֵ֣י עוֹלָ֔ם וּכְשָׁנִ֖ים קַדְמֹנִיּֽוֹת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְקָרַבְתִּ֣י אֲלֵיכֶם֮ לַמִּשְׁפָּט֒ וְהָיִ֣יתִי׀ עֵ֣ד מְמַהֵ֗ר בַּֽמְכַשְּׁפִים֙ וּבַמְנָ֣אֲפִ֔ים וּבַנִּשְׁבָּעִ֖ים לַשָּׁ֑קֶר וּבְעֹשְׁקֵ֣י שְׂכַר־שָׂ֠כִיר אַלְמָנָ֨ה וְיָת֤וֹם וּמַטֵּי־גֵר֙ וְלֹ֣א יְרֵא֔וּנִי אָמַ֖ר יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּ֛י אֲנִ֥י יְהוָ֖ה לֹ֣א שָׁנִ֑יתִי וְאַתֶּ֥ם בְּנֵֽי־יַעֲקֹ֖ב לֹ֥א כְלִיתֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לְמִימֵ֨י אֲבֹתֵיכֶ֜ם סַרְתֶּ֤ם מֵֽחֻקַּי֙ וְלֹ֣א שְׁמַרְתֶּ֔ם שׁ֤וּבוּ אֵלַי֙ וְאָשׁ֣וּבָה אֲלֵיכֶ֔ם אָמַ֖ר יְהוָ֣ה צְבָא֑וֹת וַאֲמַרְתֶּ֖ם בַּמֶּ֥ה נָשֽׁוּב׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הֲיִקְבַּ֨ע אָדָ֜ם אֱלֹהִ֗ים כִּ֤י אַתֶּם֙ קֹבְעִ֣ים אֹתִ֔י וַאֲמַרְתֶּ֖ם בַּמֶּ֣ה קְבַעֲנ֑וּךָ הַֽמַּעֲשֵׂ֖ר וְהַתְּרוּמָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;בַּמְּאֵרָה֙ אַתֶּ֣ם נֵֽאָרִ֔ים וְאֹתִ֖י אַתֶּ֣ם קֹבְעִ֑ים הַגּ֖וֹי כֻּלּֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הָבִ֨יאוּ אֶת־כָּל־הַֽמַּעֲשֵׂ֜ר אֶל־בֵּ֣ית הָאוֹצָ֗ר וִיהִ֥י טֶ֙רֶף֙ בְּבֵיתִ֔י וּבְחָנ֤וּנִי נָא֙ בָּזֹ֔את אָמַ֖ר יְהוָ֣ה צְבָא֑וֹת אִם־לֹ֧א אֶפְתַּ֣ח לָכֶ֗ם אֵ֚ת אֲרֻבּ֣וֹת הַשָּׁמַ֔יִם וַהֲרִיקֹתִ֥י לָכֶ֛ם בְּרָכָ֖ה עַד־בְּלִי־דָֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְגָעַרְתִּ֤י לָכֶם֙ בָּֽאֹכֵ֔ל וְלֹֽא־יַשְׁחִ֥ת לָכֶ֖ם אֶת־פְּרִ֣י הָאֲדָמָ֑ה וְלֹא־תְשַׁכֵּ֨ל לָכֶ֤ם הַגֶּ֙פֶן֙ בַּשָּׂדֶ֔ה אָמַ֖ר יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאִשְּׁר֥וּ אֶתְכֶ֖ם כָּל־הַגּוֹיִ֑ם כִּֽי־תִהְי֤וּ אַתֶּם֙ אֶ֣רֶץ חֵ֔פֶץ אָמַ֖ר יְהוָ֥ה צְבָאֽוֹת׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;חָזְק֥וּ עָלַ֛י דִּבְרֵיכֶ֖ם אָמַ֣ר יְהוָ֑ה וַאֲמַרְתֶּ֕ם מַה־נִּדְבַּ֖רְנוּ עָלֶֽיךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אֲמַרְתֶּ֕ם שָׁ֖וְא עֲבֹ֣ד אֱלֹהִ֑ים וּמַה־בֶּ֗צַע כִּ֤י שָׁמַ֙רְנוּ֙ מִשְׁמַרְתּ֔וֹ וְכִ֤י הָלַ֙כְנוּ֙ קְדֹ֣רַנִּ֔ית מִפְּנֵ֖י יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְעַתָּ֕ה אֲנַ֖חְנוּ מְאַשְּׁרִ֣ים זֵדִ֑ים גַּם־נִבְנוּ֙ עֹשֵׂ֣י רִשְׁעָ֔ה גַּ֧ם בָּחֲנ֛וּ אֱלֹהִ֖ים וַיִּמָּלֵֽטוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אָ֧ז נִדְבְּר֛וּ יִרְאֵ֥י יְהוָ֖ה אִ֣ישׁ אֶת־רֵעֵ֑הוּ וַיַּקְשֵׁ֤ב יְהוָה֙ וַיִּשְׁמָ֔ע וַ֠יִּכָּתֵב סֵ֣פֶר זִכָּר֤וֹן לְפָנָיו֙ לְיִרְאֵ֣י יְהוָ֔ה וּלְחֹשְׁבֵ֖י שְׁמֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהָ֣יוּ לִ֗י אָמַר֙ יְהוָ֣ה צְבָא֔וֹת לַיּ֕וֹם אֲשֶׁ֥ר אֲנִ֖י עֹשֶׂ֣ה סְגֻלָּ֑ה וְחָמַלְתִּ֣י עֲלֵיהֶ֔ם כַּֽאֲשֶׁר֙ יַחְמֹ֣ל אִ֔ישׁ עַל־בְּנ֖וֹ הָעֹבֵ֥ד<font color="red"><sup>3</font></sup> אֹתֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְשַׁבְתֶּם֙ וּרְאִיתֶ֔ם בֵּ֥ין צַדִּ֖יק לְרָשָׁ֑ע בֵּ֚ין עֹבֵ֣ד אֱלֹהִ֔ים לַאֲשֶׁ֖ר לֹ֥א עֲבָדֽוֹ׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּֽי־הִנֵּ֤ה הַיּוֹם֙ בָּ֔א בֹּעֵ֖ר כַּתַּנּ֑וּר וְהָי֨וּ כָל־זֵדִ֜ים וְכָל־עֹשֵׂ֤ה רִשְׁעָה֙ קַ֔שׁ וְלִהַ֨ט אֹתָ֜ם הַיּ֣וֹם הַבָּ֗א אָמַר֙ יְהוָ֣ה צְבָא֔וֹת אֲשֶׁ֛ר לֹא־יַעֲזֹ֥ב לָהֶ֖ם שֹׁ֥רֶשׁ וְעָנָֽף׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְזָרְחָ֨ה לָכֶ֜ם יִרְאֵ֤י שְׁמִי֙ שֶׁ֣מֶשׁ צְדָקָ֔ה וּמַרְפֵּ֖א בִּכְנָפֶ֑יהָ וִֽיצָאתֶ֥ם וּפִשְׁתֶּ֖ם כְּעֶגְלֵ֥י מַרְבֵּֽק׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְעַסּוֹתֶ֣ם רְשָׁעִ֔ים כִּֽי־יִהְי֣וּ אֵ֔פֶר תַּ֖חַת כַּפּ֣וֹת רַגְלֵיכֶ֑ם בַּיּוֹם֙ אֲשֶׁ֣ר אֲנִ֣י עֹשֶׂ֔ה אָמַ֖ר יְהוָ֥ה צְבָאֽוֹת׃ פ</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;זִכְר֕וּ תּוֹרַ֖ת מֹשֶׁ֣ה עַבְדִּ֑י אֲשֶׁר֩ צִוִּ֨יתִי אוֹת֤וֹ בְחֹרֵב֙ עַל־כָּל־יִשְׂרָאֵ֔ל חֻקִּ֖ים וּמִשְׁפָּטִֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;הִנֵּ֤ה אָֽנֹכִי֙ שֹׁלֵ֣חַ לָכֶ֔ם אֵ֖ת אֵלִיָּ֣ה הַנָּבִ֑יא לִפְנֵ֗י בּ֚וֹא י֣וֹם יְהוָ֔ה הַגָּד֖וֹל וְהַנּוֹרָֽא׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְהֵשִׁ֤יב לֵב־אָבוֹת֙ עַל־בָּנִ֔ים וְלֵ֥ב בָּנִ֖ים עַל־אֲבוֹתָ֑ם פֶּן־אָב֕וֹא וְהִכֵּיתִ֥י אֶת־הָאָ֖רֶץ חֵֽרֶם׃ </P>
<P></P>
</TD>
<TD WIDTH="50%">
<P>1&nbsp;hin&#601;n&icirc; &#353;&#333;l&#275;&#x1E25;a mal&#601;&#8217;&#257;&#x1E35;&icirc; &ucirc;finn&acirc;-&#x1E0F;ere&#x1E35;&#601; l&#601;f&#257;n&#257;y &ucirc;fi&#x1E6F;&#601;&#8217;&#333;m y&#257;&#x1E07;w&#333;&#8217; &#8217;el-h&ecirc;&#x1E35;&#257;lw&#333; h&#257;&#8217;&#257;&#x1E0F;w&#333;n| &#8217;&#259;&#353;er-&#8217;atem m&#601;&#x1E07;aq&#601;&#353;&icirc;m &ucirc;mal&#601;&#8217;a&#x1E35;&#601; hab&#601;r&icirc;&#x1E6F; &#8217;&#259;&#353;er-&#8217;atem &#x1E25;&#259;f&#275;&#x1E63;&icirc;m hinn&#275;h-&#x1E07;&#257;&#8217; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>2&nbsp;&ucirc;m&icirc; m&#601;&#x1E35;al&#601;k&#275;l &#8217;e&#x1E6F;-yw&#333;m bw&#333;&#8217;w&#333; &ucirc;m&icirc; h&#257;&#8216;&#333;m&#275;&#x1E0F; b&#601;h&#275;r&#257;&#8217;w&#333;&#x1E6F;w&#333; k&icirc;-h&ucirc;&#8217; k&#601;&#8217;&#275;&#353; m&#601;&#x1E63;&#257;r&#275;f &ucirc;&#x1E35;&#601;&#x1E07;&#333;r&icirc;&#x1E6F; m&#601;&#x1E35;ab&#601;s&icirc;m: </P>
<P>3&nbsp;w&#601;y&#257;&#353;a&#x1E07; m&#601;&#x1E63;&#257;r&#275;f &ucirc;m&#601;&#x1E6D;ah&#275;r kesef w&#601;&#x1E6D;ihar &#8217;e&#x1E6F;-b&#601;n&ecirc;-l&#275;w&icirc; w&#601;ziqqaq &#8217;&#333;&#x1E6F;&#257;m kazz&acirc;&#257;&#x1E07; w&#601;&#x1E35;ak&#257;sef w&#601;h&#257;y&ucirc; layhw&acirc; mag&icirc;&#353;&ecirc; min&#601;&#x1E25;&acirc; bi&#x1E63;&#601;&#x1E0F;&#257;q&acirc;: </P>
<P>4&nbsp;w&#601;&#8216;&#257;r&#601;&#x1E07;&acirc; layhw&acirc; min&#601;&#x1E25;a&#x1E6F; y&#601;h&ucirc;&#x1E0F;&acirc; w&icirc;r&ucirc;&#353;&#257;l&#257;im k&icirc;m&ecirc; &#8216;w&#333;l&#257;m &ucirc;&#x1E35;&#601;&#353;&#257;n&icirc;m qa&#x1E0F;&#601;m&#333;n&icirc;yw&#333;&#x1E6F;: </P>
<P>5&nbsp;w&#601;q&#257;ra&#x1E07;&#601;t&icirc; &#8217;&#259;l&ecirc;&#x1E35;em lammi&#353;&#601;p&#257;&#x1E6D; w&#601;h&#257;y&icirc;&#x1E6F;&icirc;| &#8216;&#275;&#x1E0F; m&#601;mah&#275;r bam&#601;&#x1E35;a&#353;&#353;&#601;f&icirc;m &ucirc;&#x1E07;am&#601;n&#257;&#8217;&#259;f&icirc;m &ucirc;&#x1E07;anni&#353;&#601;b&#257;&#8216;&icirc;m la&#353;&#353;&#257;qer &ucirc;&#x1E07;&#601;&#8216;&#333;&#353;&#601;q&ecirc; &#347;&#601;&#x1E35;ar-&#347;&#257;&#x1E35;&icirc;r &#8217;al&#601;m&#257;n&acirc; w&#601;y&#257;&#x1E6F;w&#333;m &ucirc;ma&#x1E6D;&#x1E6D;&ecirc;-&#x1E21;&#275;r w&#601;l&#333;&#8217; y&#601;r&#275;&#8217;&ucirc;n&icirc; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>6&nbsp;k&icirc; &#8217;&#259;n&icirc; y&#601;hw&acirc; l&#333;&#8217; &#353;&#257;n&icirc;&#x1E6F;&icirc; w&#601;&#8217;atem b&#601;n&ecirc;-y<sup>a</sup>&#8216;&#259;q&#333;&#x1E07; l&#333;&#8217; &#x1E35;&#601;l&icirc;&#x1E6F;em: </P>
<P>7&nbsp;l&#601;m&icirc;m&ecirc; &#8217;&#259;&#x1E07;&#333;&#x1E6F;&ecirc;&#x1E35;em sar&#601;tem m&#275;&#x1E25;uqqay w&#601;l&#333;&#8217; &#353;&#601;mar&#601;tem &#353;&ucirc;&#x1E07;&ucirc; &#8217;&#275;lay w&#601;&#8217;&#257;&#353;&ucirc;&#x1E07;&acirc; &#8217;&#259;l&ecirc;&#x1E35;em &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; wa&#8217;&#259;mar&#601;tem bammeh n&#257;&#353;&ucirc;&#x1E07;: </P>
<P>8&nbsp;h&#259;yiq&#601;b<sup>a</sup>&#8216; &#8217;&#257;&#x1E0F;&#257;m &#8217;&#277;l&#333;h&icirc;m k&icirc; &#8217;atem q&#333;&#x1E07;&#601;&#8216;&icirc;m &#8217;&#333;&#x1E6F;&icirc; wa&#8217;&#259;mar&#601;tem bammeh q&#601;&#x1E07;<sup>a</sup>&#8216;&#259;n&ucirc;&#x1E35;&#257; hamm<sup>a</sup>&#8216;&#259;&#347;&#275;r w&#601;hat&#601;r&ucirc;m&acirc;: </P>
<P>9&nbsp;bamm&#601;&#8217;&#275;r&acirc; &#8217;atem n&#275;&#8217;&#257;r&icirc;m w&#601;&#8217;&#333;&#x1E6F;&icirc; &#8217;atem q&#333;&#x1E07;&#601;&#8216;&icirc;m hagw&#333;y kullw&#333;: </P>
<P>10&nbsp;h&#257;&#x1E07;&icirc;&#8217;&ucirc; &#8217;e&#x1E6F;-k&#257;l-hamm<sup>a</sup>&#8216;&#259;&#347;&#275;r &#8217;el-b&ecirc;&#x1E6F; h&#257;&#8217;w&#333;&#x1E63;&#257;r w&icirc;h&icirc; &#x1E6D;eref b&#601;&#x1E07;&ecirc;&#x1E6F;&icirc; &ucirc;&#x1E07;&#601;&#x1E25;&#257;n&ucirc;n&icirc; n&#257;&#8217; b&#257;z&#333;&#8217;&#x1E6F; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;im-l&#333;&#8217; &#8217;ef&#601;t<sup>a</sup>&#x1E25; l&#257;&#x1E35;em &#8217;&#275;&#x1E6F; &#8217;&#259;rubw&#333;&#x1E6F; ha&#353;&#353;&#257;mayim wah&#259;r&icirc;q&#333;&#x1E6F;&icirc; l&#257;&#x1E35;em b&#601;r&#257;&#x1E35;&acirc; &#8216;a&#x1E0F;-b&#601;l&icirc;-&#x1E0F;&#257;y: </P>
<P>11&nbsp;w&#601;&#x1E21;&#257;&#8216;ar&#601;t&icirc; l&#257;&#x1E35;em b&#257;&#8217;&#333;&#x1E35;&#275;l w&#601;l&#333;&#8217;-ya&#353;&#601;&#x1E25;i&#x1E6F; l&#257;&#x1E35;em &#8217;e&#x1E6F;-p&#601;r&icirc; h&#257;&#8217;&#259;&#x1E0F;&#257;m&acirc; w&#601;l&#333;&#8217;-&#x1E6F;&#601;&#353;ak&#275;l l&#257;&#x1E35;em hagefen ba&#347;&#347;&#257;&#x1E0F;eh &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>12&nbsp;w&#601;&#8217;i&#353;&#353;&#601;r&ucirc; &#8217;e&#x1E6F;&#601;&#x1E35;em k&#257;l-hagw&#333;yim k&icirc;-&#x1E6F;ih&#601;y&ucirc; &#8217;atem &#8217;ere&#x1E63; &#x1E25;&#275;fe&#x1E63; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: s</P>
<P>13&nbsp;&#x1E25;&#257;z&#601;q&ucirc; &#8216;&#257;lay di&#x1E07;&#601;r&ecirc;&#x1E35;em &#8217;&#257;mar y&#601;hw&acirc; wa&#8217;&#259;mar&#601;tem mah-nni&#x1E0F;&#601;bar&#601;n&ucirc; &#8216;&#257;ley&#x1E35;&#257;: </P>
<P>14&nbsp;&#8217;&#259;mar&#601;tem &#353;&#257;w&#601;&#8217; &#8216;&#259;&#x1E07;&#333;&#x1E0F; &#8217;&#277;l&#333;h&icirc;m &ucirc;mah-be&#x1E63;<sup>a</sup>&#8216; k&icirc; &#353;&#257;mar&#601;n&ucirc; mi&#353;&#601;mar&#601;tw&#333; w&#601;&#x1E35;&icirc; h&#257;la&#x1E35;&#601;n&ucirc; q&#601;&#x1E0F;&#333;rann&icirc;&#x1E6F; mip&#601;n&ecirc; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>15&nbsp;w&#601;&#8216;at&acirc; &#8217;&#259;n<sup>a</sup>&#x1E25;&#601;n&ucirc; m&#601;&#8217;a&#353;&#353;&#601;r&icirc;m z&#275;&#x1E0F;&icirc;m gam-ni&#x1E07;&#601;n&ucirc; &#8216;&#333;&#347;&ecirc; ri&#353;&#601;&#8216;&acirc; gam b&#257;&#x1E25;&#259;n&ucirc; &#8217;&#277;l&#333;h&icirc;m wayyimm&#257;l&#275;&#x1E6D;&ucirc;: </P>
<P>16&nbsp;&#8217;&#257;z ni&#x1E0F;&#601;b&#601;r&ucirc; yir&#601;&#8217;&ecirc; y&#601;hw&acirc; &#8217;&icirc;&#353; &#8217;e&#x1E6F;-r&#275;&#8216;&#275;h&ucirc; wayyaq&#601;&#353;&#275;&#x1E07; y&#601;hw&acirc; wayyi&#353;&#601;m&#257;&#8216; wayyik&#257;&#x1E6F;&#275;&#x1E07; s&#275;fer zik&#257;rw&#333;n l&#601;f&#257;n&#257;yw l&#601;yir&#601;&#8217;&ecirc; y&#601;hw&acirc; &ucirc;l&#601;&#x1E25;&#333;&#353;&#601;&#x1E07;&ecirc; &#353;&#601;mw&#333;: </P>
<P>17&nbsp;w&#601;h&#257;y&ucirc; l&icirc; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; layyw&#333;m &#8217;&#259;&#353;er &#8217;&#259;n&icirc; &#8216;&#333;&#347;eh s&#601;&#x1E21;ull&acirc; w&#601;&#x1E25;&#257;mal&#601;t&icirc; &#8216;&#259;l&ecirc;hem ka&#8217;&#259;&#353;er y<sup>a</sup>&#x1E25;&#601;m&#333;l &#8217;&icirc;&#353; &#8216;al-b&#601;nw&#333; h&#257;&#8216;&#333;&#x1E07;&#275;&#x1E0F;<font color="red"><sup>3</font></sup> &#8217;&#333;&#x1E6F;w&#333;: </P>
<P>18&nbsp;w&#601;&#353;a&#x1E07;&#601;tem &ucirc;r&#601;&#8217;&icirc;&#x1E6F;em b&ecirc;n &#x1E63;ad&icirc;q l&#601;r&#257;&#353;&#257;&#8216; b&ecirc;n &#8216;&#333;&#x1E07;&#275;&#x1E0F; &#8217;&#277;l&#333;h&icirc;m la&#8217;&#259;&#353;er l&#333;&#8217; &#8216;&#259;&#x1E07;&#257;&#x1E0F;w&#333;: s</P>
<P>19&nbsp;k&icirc;-hinn&#275;h hayyw&#333;m b&#257;&#8217; b&#333;&#8216;&#275;r katann&ucirc;r w&#601;h&#257;y&ucirc; &#x1E35;&#257;l-z&#275;&#x1E0F;&icirc;m w&#601;&#x1E35;&#257;l-&#8216;&#333;&#347;&#275;h ri&#353;&#601;&#8216;&acirc; qa&#353; w&#601;liha&#x1E6D; &#8217;&#333;&#x1E6F;&#257;m hayyw&#333;m hab&#257;&#8217; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#259;&#353;er l&#333;&#8217;-y<sup>a</sup>&#8216;&#259;z&#333;&#x1E07; l&acirc;em &#353;&#333;re&#353; w&#601;&#8216;&#257;n&#257;f: </P>
<P>20&nbsp;w&#601;z&#257;r&#601;&#x1E25;&acirc; l&#257;&#x1E35;em yir&#601;&#8217;&ecirc; &#353;&#601;m&icirc; &#353;eme&#353; &#x1E63;&#601;&#x1E0F;&#257;q&acirc; &ucirc;mar&#601;p&#275;&#8217; bi&#x1E35;&#601;n&#257;feyh&#257; w&icirc;&#x1E63;&#257;&#8217;&#x1E6F;em &ucirc;fi&#353;&#601;tem k&#601;&#8216;e&#x1E21;&#601;l&ecirc; mar&#601;b&#275;q: </P>
<P>21&nbsp;w&#601;&#8216;assw&#333;&#x1E6F;em r&#601;&#353;&#257;&#8216;&icirc;m k&icirc;-yih&#601;y&ucirc; &#8217;&#275;fer t<sup>a</sup>&#x1E25;a&#x1E6F; kapw&#333;&#x1E6F; ra&#x1E21;&#601;l&ecirc;&#x1E35;em bayyw&#333;m &#8217;&#259;&#353;er &#8217;&#259;n&icirc; &#8216;&#333;&#347;eh &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: f</P>
<P>22&nbsp;zi&#x1E35;&#601;r&ucirc; tw&#333;ra&#x1E6F; m&#333;&#353;eh &#8216;a&#x1E07;&#601;d&icirc; &#8217;&#259;&#353;er &#x1E63;i&ucirc;&icirc;&#x1E6F;&icirc; &#8217;w&#333;&#x1E6F;w&#333; &#x1E07;&#601;&#x1E25;&#333;r&#275;&#x1E07; &#8216;al-k&#257;l-yi&#347;&#601;r&#257;&#8217;&#275;l &#x1E25;uqq&icirc;m &ucirc;mi&#353;&#601;p&#257;&#x1E6D;&icirc;m: </P>
<P>23&nbsp;hinn&#275;h &#8217;&#257;n&#333;&#x1E35;&icirc; &#353;&#333;l&#275;&#x1E25;a l&#257;&#x1E35;em &#8217;&#275;&#x1E6F; &#8217;&#275;l&icirc;y&acirc; hann&#257;&#x1E07;&icirc;&#8217; lif&#601;n&ecirc; bw&#333;&#8217; yw&#333;m y&#601;hw&acirc; hag&#257;&#x1E0F;w&#333;l w&#601;hannw&#333;r&#257;&#8217;: </P>
<P>24&nbsp;w&#601;h&#275;&#353;&icirc;&#x1E07; l&#275;&#x1E07;-&#8217;&#257;&#x1E07;w&#333;&#x1E6F; &#8216;al-b&#257;n&icirc;m w&#601;l&#275;&#x1E07; b&#257;n&icirc;m &#8216;al-&#8217;&#259;&#x1E07;w&#333;&#x1E6F;&#257;m pen-&#8217;&#257;&#x1E07;w&#333;&#8217; w&#601;hik&ecirc;&#x1E6F;&icirc; &#8217;e&#x1E6F;-h&#257;&#8217;&#257;re&#x1E63; &#x1E25;&#275;rem: </P>
</TD>
</TABLE>
<P><HR>
<CENTER>
<A HREF="psa001.htm">Next: Psalms (Tehilim) Chapter 1</A></CENTER>
</BODY>
</HTML>
