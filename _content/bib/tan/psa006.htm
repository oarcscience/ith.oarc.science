<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa006.htm">Polyglot</A>&nbsp;
<A HREF="../kjv/psa006.htm">KJV</A>&nbsp;
<A HREF="../sep/psa006.htm">Sep</A>&nbsp;
<A HREF="../vul/psa006.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa005.htm">Previous</A>&nbsp;
<A HREF="psa007.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֣חַ בִּ֭נְגִינוֹת עַֽל־הַשְּׁמִינִ֗ית מִזְמ֥וֹר לְדָוִֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;יְֽהוָ֗ה אַל־בְּאַפְּךָ֥ תוֹכִיחֵ֑נִי וְֽאַל־בַּחֲמָתְךָ֥ תְיַסְּרֵֽנִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;חָנֵּ֥נִי יְהוָה֮ כִּ֤י אֻמְלַ֫ל אָ֥נִי רְפָאֵ֥נִי יְהוָ֑ה כִּ֖י נִבְהֲל֣וּ עֲצָמָֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְ֭נַפְשִׁי נִבְהֲלָ֣ה מְאֹ֑ד <font color="brown">ואת</font> <font color="blue">וְאַתָּ֥ה</font> יְ֝הוָ֗ה עַד־מָתָֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;שׁוּבָ֣ה יְ֭הוָה חַלְּצָ֣ה נַפְשִׁ֑י ה֝וֹשִׁיעֵ֗נִי לְמַ֣עַן חַסְדֶּֽךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּ֤י אֵ֣ין בַּמָּ֣וֶת זִכְרֶ֑ךָ בִּ֝שְׁא֗וֹל מִ֣י יֽוֹדֶה־לָּֽךְ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יָגַ֤עְתִּי׀ בְּֽאַנְחָתִ֗י אַשְׂחֶ֣ה בְכָל־לַ֭יְלָה מִטָּתִ֑י בְּ֝דִמְעָתִ֗י עַרְשִׂ֥י אַמְסֶֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עָֽשְׁשָׁ֣ה מִכַּ֣עַס עֵינִ֑י עָֽ֝תְקָ֗ה בְּכָל־צוֹרְרָֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;ס֣וּרוּ מִ֭מֶּנִּי כָּל־פֹּ֣עֲלֵי אָ֑וֶן כִּֽי־שָׁמַ֥ע יְ֝הוָ֗ה ק֣וֹל בִּכְיִֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;שָׁמַ֣ע יְ֭הוָה תְּחִנָּתִ֑י יְ֝הוָ֗ה תְּֽפִלָּתִ֥י יִקָּֽח׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יֵבֹ֤שׁוּ׀ וְיִבָּהֲל֣וּ מְ֭אֹד כָּל־אֹיְבָ֑י יָ֝שֻׁ֗בוּ יֵבֹ֥שׁוּ רָֽגַע׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a bin&#601;&#x1E21;&icirc;nw&#333;&#x1E6F; &#8216;al-ha&#353;&#353;&#601;m&icirc;n&icirc;&#x1E6F; miz&#601;mw&#333;r l&#601;&#x1E0F;&#257;wi&#x1E0F;: </P>
<P>2&nbsp;y&#601;hw&acirc; &#8217;al-b&#601;&#8217;ap&#601;&#x1E35;&#257; &#x1E6F;w&#333;&#x1E35;&icirc;&#x1E25;&#275;n&icirc; w&#601;&#8217;al-b<sup>a</sup>&#x1E25;&#259;m&#257;&#x1E6F;&#601;&#x1E35;&#257; &#x1E6F;&#601;yass&#601;r&#275;n&icirc;: </P>
<P>3&nbsp;&#x1E25;&#257;nn&#275;n&icirc; y&#601;hw&acirc; k&icirc; &#8217;um&#601;lal &#8217;&#257;n&icirc; r&#601;f&#257;&#8217;&#275;n&icirc; y&#601;hw&acirc; k&icirc; ni&#x1E07;&#601;h&#259;l&ucirc; &#8216;&#259;&#x1E63;&#257;m&#257;y: </P>
<P>4&nbsp;w&#601;naf&#601;&#353;&icirc; ni&#x1E07;&#601;h&#259;l&acirc; m&#601;&#8217;&#333;&#x1E0F; <font color="brown">w&#601;&#8217;at&#601;</font> <font color="blue">w&#601;&#8217;at&acirc;</font> y&#601;hw&acirc; &#8216;a&#x1E0F;-m&#257;&#x1E6F;&#257;y: </P>
<P>5&nbsp;&#353;&ucirc;&#x1E07;&acirc; y&#601;hw&acirc; &#x1E25;all&#601;&#x1E63;&acirc; naf&#601;&#353;&icirc; hw&#333;&#353;&icirc;&#8216;&#275;n&icirc; l&#601;m<sup>a</sup>&#8216;an &#x1E25;as&#601;de&#x1E35;&#257;: </P>
<P>6&nbsp;k&icirc; &#8217;&ecirc;n bamm&#257;we&#x1E6F; zi&#x1E35;&#601;re&#x1E35;&#257; bi&#353;&#601;&#8217;w&#333;l m&icirc; yw&#333;&#x1E0F;eh-ll&#257;&#x1E35;&#601;: </P>
<P>7&nbsp;y&#257;&#x1E21;<sup>a</sup>&#8216;&#601;t&icirc;| b&#601;&#8217;an&#601;&#x1E25;&#257;&#x1E6F;&icirc; &#8217;a&#347;&#601;&#x1E25;eh &#x1E07;&#601;&#x1E35;&#257;l-lay&#601;l&acirc; mi&#x1E6D;&#x1E6D;&#257;&#x1E6F;&icirc; b&#601;&#x1E0F;im&#601;&#8216;&#257;&#x1E6F;&icirc; &#8216;ar&#601;&#347;&icirc; &#8217;am&#601;seh: </P>
<P>8&nbsp;&#8216;&#257;&#353;&#601;&#353;&acirc; mik<sup>a</sup>&#8216;as &#8216;&ecirc;n&icirc; &#8216;&#257;&#x1E6F;&#601;q&acirc; b&#601;&#x1E35;&#257;l-&#x1E63;w&#333;r&#601;r&#257;y: </P>
<P>9&nbsp;s&ucirc;r&ucirc; mimmenn&icirc; k&#257;l-p&#333;&#8216;&#259;l&ecirc; &#8217;&#257;wen k&icirc;-&#353;&#257;m<sup>a</sup>&#8216; y&#601;hw&acirc; qw&#333;l bi&#x1E35;&#601;y&icirc;: </P>
<P>10&nbsp;&#353;&#257;m<sup>a</sup>&#8216; y&#601;hw&acirc; t&#601;&#x1E25;inn&#257;&#x1E6F;&icirc; y&#601;hw&acirc; t&#601;fill&#257;&#x1E6F;&icirc; yiqq&#257;&#x1E25;: </P>
<P>11&nbsp;y&#275;&#x1E07;&#333;&#353;&ucirc;| w&#601;yib&acirc;&#259;l&ucirc; m&#601;&#8217;&#333;&#x1E0F; k&#257;l-&#8217;&#333;y&#601;&#x1E07;&#257;y y&#257;&#353;u&#x1E07;&ucirc; y&#275;&#x1E07;&#333;&#353;&ucirc; r&#257;&#x1E21;<sup>a</sup>&#8216;: </P>
</TD>
</TABLE>
<P><HR>
<CENTER>
<A HREF="psa007.htm">Next: Psalms (Tehilim) Chapter 7</A></CENTER>
</BODY>
</HTML>
