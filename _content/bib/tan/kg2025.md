[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/kg2025)  [KJV](../kjv/kg2025)  [Sep](../sep/kg2025) 
[Vul](../vul/kg2025)   
  
[2 Kings (2 Melakhim) Index](kg2)  
  [Previous](kg2024)  [Next](isa001) 

------------------------------------------------------------------------

### Tanach (Hebrew): 2 Kings (2 Melakhim) Chapter 25

‎<span id="001">1</span> ‏וַיְהִי֩ בִשְׁנַ֨ת הַתְּשִׁיעִ֜ית לְמָלְכ֗וֹ
בַּחֹ֣דֶשׁ הָעֲשִׂירִי֮ בֶּעָשׂ֣וֹר לַחֹדֶשׁ֒ בָּ֠א נְבֻכַדְנֶאצַּ֨ר
מֶֽלֶךְ־בָּבֶ֜ל ה֧וּא וְכָל־חֵיל֛וֹ עַל־יְרוּשָׁלִַ֖ם וַיִּ֣חַן עָלֶ֑יהָ
וַיִּבְנ֥וּ עָלֶ֖יהָ דָּיֵ֥ק סָבִֽיב׃

‎<span id="002">2</span> ‏וַתָּבֹ֥א הָעִ֖יר בַּמָּצ֑וֹר עַ֚ד עַשְׁתֵּ֣י
עֶשְׂרֵ֣ה שָׁנָ֔ה לַמֶּ֖לֶךְ צִדְקִיָּֽהוּ׃

‎<span id="003">3</span> ‏בְּתִשְׁעָ֣ה לַחֹ֔דֶשׁ וַיֶּחֱזַ֥ק הָרָעָ֖ב
בָּעִ֑יר וְלֹא־הָ֥יָה לֶ֖חֶם לְעַ֥ם הָאָֽרֶץ׃

‎<span id="004">4</span> ‏וַתִּבָּקַ֣ע הָעִ֗יר וְכָל־אַנְשֵׁ֨י
הַמִּלְחָמָ֤ה׀ הַלַּ֙יְלָה֙ דֶּ֜רֶךְ שַׁ֣עַר׀ בֵּ֣ין הַחֹמֹתַ֗יִם
אֲשֶׁר֙ עַל־גַּ֣ן הַמֶּ֔לֶךְ וְכַשְׂדִּ֥ים עַל־הָעִ֖יר סָבִ֑יב
וַיֵּ֖לֶךְ דֶּ֥רֶךְ הָעֲרָבָֽה׃

‎<span id="005">5</span> ‏וַיִּרְדְּפ֤וּ חֵיל־כַּשְׂדִּים֙ אַחַ֣ר
הַמֶּ֔לֶךְ וַיַּשִּׂ֥גוּ אֹת֖וֹ בְּעַרְב֣וֹת יְרֵח֑וֹ וְכָל־חֵיל֔וֹ
נָפֹ֖צוּ מֵעָלָֽיו׃

‎<span id="006">6</span> ‏וַֽיִּתְפְּשׂוּ֙ אֶת־הַמֶּ֔לֶךְ וַיַּעֲל֥וּ
אֹת֛וֹ אֶל־מֶ֥לֶךְ בָּבֶ֖ל רִבְלָ֑תָה וַיְדַבְּר֥וּ אִתּ֖וֹ מִשְׁפָּֽט׃

‎<span id="007">7</span> ‏וְאֶת־בְּנֵי֙ צִדְקִיָּ֔הוּ שָׁחֲט֖וּ
לְעֵינָ֑יו וְאֶת־עֵינֵ֤י צִדְקִיָּ֙הוּ֙ עִוֵּ֔ר וַיַּאַסְרֵ֙הוּ֙
בַֽנְחֻשְׁתַּ֔יִם וַיְבִאֵ֖הוּ בָּבֶֽל׃ ס

‎<span id="008">8</span> ‏וּבַחֹ֤דֶשׁ הַֽחֲמִישִׁי֙ בְּשִׁבְעָ֣ה
לַחֹ֔דֶשׁ הִ֗יא שְׁנַת֙ תְּשַֽׁע־עֶשְׂרֵ֣ה שָׁנָ֔ה לַמֶּ֖לֶךְ
נְבֻכַדְנֶאצַּ֣ר מֶֽלֶךְ־בָּבֶ֑ל בָּ֞א נְבוּזַרְאֲדָ֧ן רַב־טַבָּחִ֛ים
עֶ֥בֶד מֶֽלֶךְ־בָּבֶ֖ל יְרוּשָׁלִָֽם׃

‎<span id="009">9</span> ‏וַיִּשְׂרֹ֥ף אֶת־בֵּית־יְהוָ֖ה וְאֶת־בֵּ֣ית
הַמֶּ֑לֶךְ וְאֵ֨ת כָּל־בָּתֵּ֧י יְרוּשָׁלִַ֛ם וְאֶת־כָּל־בֵּ֥ית גָּד֖וֹל
שָׂרַ֥ף בָּאֵֽשׁ׃

‎<span id="010">10</span> ‏וְאֶת־חוֹמֹ֥ת יְרוּשָׁלִַ֖ם סָבִ֑יב נָֽתְצוּ֙
כָּל־חֵ֣יל כַּשְׂדִּ֔ים אֲשֶׁ֖ר רַב־טַבָּחִֽים׃

‎<span id="011">11</span> ‏וְאֵת֩ יֶ֨תֶר הָעָ֜ם הַנִּשְׁאָרִ֣ים בָּעִ֗יר
וְאֶת־הַנֹּֽפְלִים֙ אֲשֶׁ֤ר נָפְלוּ֙ עַל־הַמֶּ֣לֶךְ בָּבֶ֔ל וְאֵ֖ת
יֶ֣תֶר הֶהָמ֑וֹן הֶגְלָ֕ה נְבוּזַרְאֲדָ֖ן רַב־טַבָּחִֽים׃

‎<span id="012">12</span> ‏וּמִדַּלַּ֣ת הָאָ֔רֶץ הִשְׁאִ֖יר
רַב־טַבָּחִ֑ים לְכֹֽרְמִ֖ים וּלְיֹגְבִֽים׃

‎<span id="013">13</span> ‏וְאֶת־עַמּוּדֵ֨י הַנְּחֹ֜שֶׁת אֲשֶׁ֣ר
בֵּית־יְהוָ֗ה וְֽאֶת־הַמְּכֹנ֞וֹת וְאֶת־יָ֧ם הַנְּחֹ֛שֶׁת אֲשֶׁ֥ר
בְּבֵית־יְהוָ֖ה שִׁבְּר֣וּ כַשְׂדִּ֑ים וַיִּשְׂא֥וּ אֶת־נְחֻשְׁתָּ֖ם
בָּבֶֽלָה׃

‎<span id="014">14</span> ‏וְאֶת־הַסִּירֹ֨ת וְאֶת־הַיָּעִ֜ים
וְאֶת־הַֽמְזַמְּר֣וֹת וְאֶת־הַכַּפּ֗וֹת וְאֵ֨ת כָּל־כְּלֵ֧י הַנְּחֹ֛שֶׁת
אֲשֶׁ֥ר יְשָֽׁרְתוּ־בָ֖ם לָקָֽחוּ׃

‎<span id="015">15</span> ‏וְאֶת־הַמַּחְתּוֹת֙ וְאֶת־הַמִּזְרָק֗וֹת
אֲשֶׁ֤ר זָהָב֙ זָהָ֔ב וַאֲשֶׁר־כֶּ֖סֶף כָּ֑סֶף לָקַ֖ח רַב־טַבָּחִֽים׃

‎<span id="016">16</span> ‏הָעַמּוּדִ֣ים׀ שְׁנַ֗יִם הַיָּ֤ם הָֽאֶחָד֙
וְהַמְּכֹנ֔וֹת אֲשֶׁר־עָשָׂ֥ה שְׁלֹמֹ֖ה לְבֵ֣ית יְהוָ֑ה לֹא־הָיָ֣ה
מִשְׁקָ֔ל לִנְחֹ֖שֶׁת כָּל־הַכֵּלִ֥ים הָאֵֽלֶּה׃

‎<span id="017">17</span> ‏שְׁמֹנֶה֩ עֶשְׂרֵ֨ה אַמָּ֜ה קוֹמַ֣ת׀
הָעַמּ֣וּד הָאֶחָ֗ד וְכֹתֶ֨רֶת עָלָ֥יו׀ נְחֹשֶׁת֮ וְקוֹמַ֣ת הַכֹּתֶרֶת֮
שָׁלֹ֣שׁ אמה אַמּוֹת֒ וּשְׂבָכָ֨ה וְרִמֹּנִ֧ים עַֽל־הַכֹּתֶ֛רֶת סָבִ֖יב
הַכֹּ֣ל נְחֹ֑שֶׁת וְכָאֵ֛לֶּה לַֽעַמּ֥וּד הַשֵּׁנִ֖י עַל־הַשְּׂבָכָֽה׃

‎<span id="018">18</span> ‏וַיִּקַּ֣ח רַב־טַבָּחִ֗ים אֶת־שְׂרָיָה֙
כֹּהֵ֣ן הָרֹ֔אשׁ וְאֶת־צְפַנְיָ֖הוּ כֹּהֵ֣ן מִשְׁנֶ֑ה וְאֶת־שְׁלֹ֖שֶׁת
שֹׁמְרֵ֥י הַסַּֽף׃

‎<span id="019">19</span> ‏וּמִן־הָעִ֡יר לָקַח֩ סָרִ֨יס אֶחָ֜ד
אֲ‍ֽשֶׁר־ה֥וּא פָקִ֣יד׀ עַל־אַנְשֵׁ֣י הַמִּלְחָמָ֗ה וַחֲמִשָּׁ֨ה
אֲנָשִׁ֜ים מֵרֹאֵ֤י פְנֵֽי־הַמֶּ֙לֶךְ֙ אֲשֶׁ֣ר נִמְצְא֣וּ בָעִ֔יר וְאֵ֗ת
הַסֹּפֵר֙ שַׂ֣ר הַצָּבָ֔א הַמַּצְבִּ֖א אֶת־עַ֣ם הָאָ֑רֶץ וְשִׁשִּׁ֥ים
אִישׁ֙ מֵעַ֣ם הָאָ֔רֶץ הַֽנִּמְצְאִ֖ים בָּעִֽיר׃

‎<span id="020">20</span> ‏וַיִּקַּ֣ח אֹתָ֔ם נְבוּזַרְאֲדָ֖ן
רַב־טַבָּחִ֑ים וַיֹּ֧לֶךְ אֹתָ֛ם עַל־מֶ֥לֶךְ בָּבֶ֖ל רִבְלָֽתָה׃

‎<span id="021">21</span> ‏וַיַּ֣ךְ אֹתָם֩ מֶ֨לֶךְ בָּבֶ֧ל וַיְמִיתֵ֛ם
בְּרִבְלָ֖ה בְּאֶ֣רֶץ חֲמָ֑ת וַיִּ֥גֶל יְהוּדָ֖ה מֵעַ֥ל אַדְמָתֽוֹ׃

‎<span id="022">22</span> ‏וְהָעָ֗ם הַנִּשְׁאָר֙ בְּאֶ֣רֶץ יְהוּדָ֔ה
אֲשֶׁ֣ר הִשְׁאִ֔יר נְבֽוּכַדְנֶאצַּ֖ר מֶ֣לֶךְ בָּבֶ֑ל וַיַּפְקֵ֣ד
עֲלֵיהֶ֔ם אֶת־גְּדַלְיָ֖הוּ בֶּן־אֲחִיקָ֥ם בֶּן־שָׁפָֽן׃ פ

‎<span id="023">23</span> ‏וַיִּשְׁמְעוּ֩ כָל־שָׂרֵ֨י הַחֲיָלִ֜ים
הֵ֣מָּה וְהָאֲנָשִׁ֗ים כִּֽי־הִפְקִ֤יד מֶֽלֶךְ־בָּבֶל֙ אֶת־גְּדַלְיָ֔הוּ
וַיָּבֹ֥אוּ אֶל־גְּדַלְיָ֖הוּ הַמִּצְפָּ֑ה וְיִשְׁמָעֵ֣אל
בֶּן־נְתַנְיָ֡ה וְיוֹחָנָ֣ן בֶּן־קָ֠רֵחַ וּשְׂרָיָ֨ה בֶן־תַּנְחֻ֜מֶת
הַנְּטֹפָתִ֗י וְיַֽאֲזַנְיָ֙הוּ֙ בֶּן־הַמַּ֣עֲכָתִ֔י הֵ֖מָּה
וְאַנְשֵׁיהֶֽם׃

‎<span id="024">24</span> ‏וַיִּשָּׁבַ֨ע לָהֶ֤ם גְּדַלְיָ֙הוּ֙
וּלְאַנְשֵׁיהֶ֔ם וַיֹּ֣אמֶר לָהֶ֔ם אַל־תִּֽירְא֖וּ מֵעַבְדֵ֣י
הַכַּשְׂדִּ֑ים שְׁב֣וּ בָאָ֗רֶץ וְעִבְד֛וּ אֶת־מֶ֥לֶךְ בָּבֶ֖ל וְיִטַ֥ב
לָכֶֽם׃ ס

‎<span id="025">25</span> ‏וַיְהִ֣י׀ בַּחֹ֣דֶשׁ הַשְּׁבִיעִ֗י בָּ֣א
יִשְׁמָעֵ֣אל בֶּן־נְ֠תַנְיָה בֶּן־אֱלִ֨ישָׁמָ֜ע מִזֶּ֣רַע הַמְּלוּכָ֗ה
וַעֲשָׂרָ֤ה אֲנָשִׁים֙ אִתּ֔וֹ וַיַּכּ֥וּ אֶת־גְּדַלְיָ֖הוּ וַיָּמֹ֑ת
וְאֶת־הַיְּהוּדִים֙ וְאֶת־הַכַּשְׂדִּ֔ים אֲשֶׁר־הָי֥וּ אִתּ֖וֹ
בַּמִּצְפָּֽה׃

‎<span id="026">26</span> ‏וַיָּקֻ֨מוּ כָל־הָעָ֜ם מִקָּטֹ֤ן
וְעַד־גָּדוֹל֙ וְשָׂרֵ֣י הַחֲיָלִ֔ים וַיָּבֹ֖אוּ מִצְרָ֑יִם כִּ֥י
יָרְא֖וּ מִפְּנֵ֥י כַשְׂדִּֽים׃ פ

‎<span id="027">27</span> ‏וַיְהִי֩ בִשְׁלֹשִׁ֨ים וָשֶׁ֜בַע שָׁנָ֗ה
לְגָלוּת֙ יְהוֹיָכִ֣ין מֶֽלֶךְ־יְהוּדָ֔ה בִּשְׁנֵ֤ים עָשָׂר֙ חֹ֔דֶשׁ
בְּעֶשְׂרִ֥ים וְשִׁבְעָ֖ה לַחֹ֑דֶשׁ נָשָׂ֡א אֱוִ֣יל מְרֹדַךְ֩ מֶ֨לֶךְ
בָּבֶ֜ל בִּשְׁנַ֣ת מָלְכ֗וֹ אֶת־רֹ֛אשׁ יְהוֹיָכִ֥ין מֶֽלֶךְ־יְהוּדָ֖ה
מִבֵּ֥ית כֶּֽלֶא׃

‎<span id="028">28</span> ‏וַיְדַבֵּ֥ר אִתּ֖וֹ טֹב֑וֹת וַיִּתֵּן֙
אֶת־כִּסְא֔וֹ מֵעַ֗ל כִּסֵּ֧א הַמְּלָכִ֛ים אֲשֶׁ֥ר אִתּ֖וֹ בְּבָבֶֽל׃

‎<span id="029">29</span> ‏וְשִׁנָּ֕א אֵ֖ת בִּגְדֵ֣י כִלְא֑וֹ וְאָכַ֨ל
לֶ֧חֶם תָּמִ֛יד לְפָנָ֖יו כָּל־יְמֵ֥י חַיָּֽיו׃

‎<span id="030">30</span> ‏וַאֲרֻחָת֗וֹ אֲרֻחַ֨ת תָּמִ֧יד נִתְּנָה־לּ֛וֹ
מֵאֵ֥ת הַמֶּ֖לֶךְ דְּבַר־י֣וֹם בְּיוֹמ֑וֹ כֹּ֖ל יְמֵ֥י חַיָּֽו׃

1 wayəhî ḇišənaṯ hatəšî‘îṯ ləmāləḵwō b<sup>a</sup>ḥōḏeš hā‘ăśîrî
be‘āśwōr l<sup>a</sup>ḥōḏeš bā’ nəḇuḵaḏəne’ṣṣar meleḵə-bāḇel hû’
wəḵāl-ḥêlwō ‘al-yərûšālaim wayyiḥan ‘āleyhā wayyiḇənû ‘āleyhā dāyēq
sāḇîḇ:

2 watāḇō’ hā‘îr bammāṣwōr ‘aḏ ‘ašətê ‘eśərēh šānâ lammeleḵə ṣiḏəqîyâû:

3 bəṯišə‘â l<sup>a</sup>ḥōḏeš wayyeḥĕzaq hārā‘āḇ bā‘îr wəlō’-hāyâ leḥem
lə‘am hā’āreṣ:

4 watibāq<sup>a</sup>‘ hā‘îr wəḵāl-’anəšê hammiləḥāmâ\| hallayəlâ dereḵə
š<sup>a</sup>‘ar\| bên h<sup>a</sup>ḥōmōṯayim ’ăšer ‘al-gan hammeleḵə
wəḵaśədîm ‘al-hā‘îr sāḇîḇ wayyēleḵə dereḵə hā‘ărāḇâ:

5 wayyirədəfû ḥêl-kaśədîm ’<sup>a</sup>ḥar hammeleḵə wayyaśśiḡû ’ōṯwō
bə‘arəḇwōṯ yərēḥwō wəḵāl-ḥêlwō nāfōṣû mē‘ālāyw:

6 wayyiṯəpəśû ’eṯ-hammeleḵə wayy<sup>a</sup>‘ălû ’ōṯwō ’el-meleḵə bāḇel
riḇəlāṯâ wayəḏabərû ’itwō mišəpāṭ:

7 wə’eṯ-bənê ṣiḏəqîyâû šāḥăṭû lə‘ênāyw wə’eṯ-‘ênê ṣiḏəqîyâû ‘iûēr
wayya’asərēhû ḇanəḥušətayim wayəḇi’ēhû bāḇel: s

8 ûḇ<sup>a</sup>ḥōḏeš h<sup>a</sup>ḥămîšî bəšiḇə‘â l<sup>a</sup>ḥōḏeš
hî’ šənaṯ təš<sup>a</sup>‘-‘eśərēh šānâ lammeleḵə nəḇuḵaḏəne’ṣṣar
meleḵə-bāḇel bā’ nəḇûzarə’ăḏān raḇ-ṭabāḥîm ‘eḇeḏ meleḵə-bāḇel
yərûšālāim:

9 wayyiśərōf ’eṯ-bêṯ-yəhwâ wə’eṯ-bêṯ hammeleḵə wə’ēṯ kāl-bātê yərûšālaim
wə’eṯ-kāl-bêṯ gāḏwōl śāraf bā’ēš:

10 wə’eṯ-ḥwōmōṯ yərûšālaim sāḇîḇ nāṯəṣû kāl-ḥêl kaśədîm ’ăšer
raḇ-ṭabāḥîm:

11 wə’ēṯ yeṯer hā‘ām hannišə’ārîm bā‘îr wə’eṯ-hannōfəlîm ’ăšer nāfəlû
‘al-hammeleḵə bāḇel wə’ēṯ yeṯer hehāmwōn heḡəlâ nəḇûzarə’ăḏān
raḇ-ṭabāḥîm:

12 ûmidallaṯ hā’āreṣ hišə’îr raḇ-ṭabāḥîm ləḵōrəmîm ûləyōḡəḇîm:

13 wə’eṯ-‘ammûḏê hannəḥōšeṯ ’ăšer bêṯ-yəhwâ wə’eṯ-hamməḵōnwōṯ wə’eṯ-yām
hannəḥōšeṯ ’ăšer bəḇêṯ-yəhwâ šibərû ḵaśədîm wayyiśə’û ’eṯ-nəḥušətām
bāḇelâ:

14 wə’eṯ-hassîrōṯ wə’eṯ-hayyā‘îm wə’eṯ-haməzammərwōṯ wə’eṯ-hakapwōṯ
wə’ēṯ kāl-kəlê hannəḥōšeṯ ’ăšer yəšārəṯû-ḇām lāqāḥû:

15 wə’eṯ-hamm<sup>a</sup>ḥətwōṯ wə’eṯ-hammizərāqwōṯ ’ăšer zâāḇ zâāḇ
wa’ăšer-kesef kāsef lāq<sup>a</sup>ḥ raḇ-ṭabāḥîm:

16 hā‘ammûḏîm\| šənayim hayyām hā’eḥāḏ wəhamməḵōnwōṯ ’ăšer-‘āśâ šəlōmōh
ləḇêṯ yəhwâ lō’-hāyâ mišəqāl linəḥōšeṯ kāl-hakēlîm hā’ēlleh:

17 šəmōneh ‘eśərēh ’ammâ qwōmaṯ\| hā‘ammûḏ hā’eḥāḏ wəḵōṯereṯ ‘ālāyw\|
nəḥōšeṯ wəqwōmaṯ hakōṯereṯ šālōš ’ammâ ’ammwōṯ ûśəḇāḵâ wərimmōnîm
‘al-hakōṯereṯ sāḇîḇ hakōl nəḥōšeṯ wəḵā’ēlleh l<sup>a</sup>‘ammûḏ haššēnî
‘al-haśśəḇāḵâ:

18 wayyiqq<sup>a</sup>ḥ raḇ-ṭabāḥîm ’eṯ-śərāyâ kōhēn hārō’š
wə’eṯ-ṣəfanəyâû kōhēn mišəneh wə’eṯ-šəlōšeṯ šōmərê hassaf:

19 ûmin-hā‘îr lāq<sup>a</sup>ḥ sārîs ’eḥāḏ ’ă‍šer-hû’ fāqîḏ\| ‘al-’anəšê
hammiləḥāmâ w<sup>a</sup>ḥămiššâ ’ănāšîm mērō’ê fənê-hammeleḵə ’ăšer
niməṣə’û ḇā‘îr wə’ēṯ hassōfēr śar haṣṣāḇā’ hammaṣəbi’ ’eṯ-‘am hā’āreṣ
wəšiššîm ’îš mē‘am hā’āreṣ hanniməṣə’îm bā‘îr:

20 wayyiqq<sup>a</sup>ḥ ’ōṯām nəḇûzarə’ăḏān raḇ-ṭabāḥîm wayyōleḵə ’ōṯām
‘al-meleḵə bāḇel riḇəlāṯâ:

21 wayyaḵə ’ōṯām meleḵə bāḇel wayəmîṯēm bəriḇəlâ bə’ereṣ ḥămāṯ wayyiḡel
yəhûḏâ mē‘al ’aḏəmāṯwō:

22 wəhā‘ām hannišə’ār bə’ereṣ yəhûḏâ ’ăšer hišə’îr nəḇûḵaḏəne’ṣṣar
meleḵə bāḇel wayyafəqēḏ ‘ălêhem ’eṯ-gəḏaləyâû ben-’ăḥîqām ben-šāfān: f

23 wayyišəmə‘û ḵāl-śārê h<sup>a</sup>ḥăyālîm hēmmâ wəhā’ănāšîm
kî-hifəqîḏ meleḵə-bāḇel ’eṯ-gəḏaləyâû wayyāḇō’û ’el-gəḏaləyâû hammiṣəpâ
wəyišəmā‘ē’l ben-nəṯanəyâ wəywōḥānān ben-qārēḥa ûśərāyâ ḇen-tanəḥumeṯ
hannəṭōfāṯî wəya’ăzanəyâû ben-hamm<sup>a</sup>‘ăḵāṯî hēmmâ wə’anəšêhem:

24 wayyiššāḇ<sup>a</sup>‘ lâem gəḏaləyâû ûlə’anəšêhem wayyō’mer lâem
’al-tîrə’û mē‘aḇəḏê hakaśədîm šəḇû ḇā’āreṣ wə‘iḇəḏû ’eṯ-meleḵə bāḇel
wəyiṭaḇ lāḵem: s

25 wayəhî\| b<sup>a</sup>ḥōḏeš haššəḇî‘î bā’ yišəmā‘ē’l ben-nəṯanəyâ
ben-’ĕlîšāmā‘ mizzer<sup>a</sup>‘ hamməlûḵâ w<sup>a</sup>‘ăśārâ ’ănāšîm
’itwō wayyakû ’eṯ-gəḏaləyâû wayyāmōṯ wə’eṯ-hayyəhûḏîm wə’eṯ-hakaśədîm
’ăšer-hāyû ’itwō bammiṣəpâ:

26 wayyāqumû ḵāl-hā‘ām miqqāṭōn wə‘aḏ-gāḏwōl wəśārê h<sup>a</sup>ḥăyālîm
wayyāḇō’û miṣərāyim kî yārə’û mipənê ḵaśədîm: f

27 wayəhî ḇišəlōšîm wāšeḇ<sup>a</sup>‘ šānâ ləḡālûṯ yəhwōyāḵîn
meleḵə-yəhûḏâ bišənêm ‘āśār ḥōḏeš bə‘eśərîm wəšiḇə‘â l<sup>a</sup>ḥōḏeš
nāśā’ ’ĕwîl mərōḏaḵə meleḵə bāḇel bišənaṯ māləḵwō ’eṯ-rō’š yəhwōyāḵîn
meleḵə-yəhûḏâ mibêṯ kele’:

28 wayəḏabēr ’itwō ṭōḇwōṯ wayyitēn ’eṯ-kisə’wō mē‘al kissē’ hamməlāḵîm
’ăšer ’itwō bəḇāḇel:

29 wəšinnā’ ’ēṯ biḡəḏê ḵilə’wō wə’āḵal leḥem tāmîḏ ləfānāyw kāl-yəmê
ḥayyāyw:

30 wa’ăruḥāṯwō ’ăruḥaṯ tāmîḏ nitənâ-llwō mē’ēṯ hammeleḵə dəḇar-ywōm
bəywōmwō kōl yəmê ḥayyāw:

------------------------------------------------------------------------

[Next: Isaiah (Yisheyah) Chapter 1](isa001)
