[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa036)  [KJV](../kjv/isa036)  [Sep](../sep/isa036) 
[Vul](../vul/isa036)   
  
[Isaiah (Yisheyah) Index](isa)  
  [Previous](isa035)  [Next](isa037) 

------------------------------------------------------------------------

### Tanach (Hebrew): Isaiah (Yisheyah) Chapter 36

‎<span id="001">1</span> ‏וַיְהִ֡י בְּאַרְבַּע֩ עֶשְׂרֵ֨ה שָׁנָ֜ה
לַמֶּ֣לֶךְ חִזְקִיָּ֗הוּ עָלָ֞ה סַנְחֵרִ֤יב מֶֽלֶךְ־אַשּׁוּר֙ עַ֣ל
כָּל־עָרֵ֧י יְהוּדָ֛ה הַבְּצֻר֖וֹת וַֽיִּתְפְּשֵֽׂם׃

‎<span id="002">2</span> ‏וַיִּשְׁלַ֣ח מֶֽלֶךְ־אַשּׁ֣וּר׀
אֶת־רַב־שָׁקֵ֨ה מִלָּכִ֧ישׁ יְרוּשָׁלְַ֛מָה אֶל־הַמֶּ֥לֶךְ חִזְקִיָּ֖הוּ
בְּחֵ֣יל כָּבֵ֑ד וַֽיַּעֲמֹ֗ד בִּתְעָלַת֙ הַבְּרֵכָ֣ה הָעֶלְיוֹנָ֔ה
בִּמְסִלַּ֖ת שְׂדֵ֥ה כוֹבֵֽס׃

‎<span id="003">3</span> ‏וַיֵּצֵ֥א אֵלָ֛יו אֶלְיָקִ֥ים
בֶּן־חִלְקִיָּ֖הוּ אֲשֶׁ֣ר עַל־הַבָּ֑יִת וְשֶׁבְנָא֙ הַסֹּפֵ֔ר וְיוֹאָ֥ח
בֶּן־אָסָ֖ף הַמַּזְכִּֽיר׃

‎<span id="004">4</span> ‏וַיֹּ֤אמֶר אֲלֵיהֶם֙ רַב־שָׁקֵ֔ה אִמְרוּ־נָ֖א
אֶל־חִזְקִיָּ֑הוּ כֹּֽה־אָמַ֞ר הַמֶּ֤לֶךְ הַגָּדוֹל֙ מֶ֣לֶךְ אַשּׁ֔וּר
מָ֧ה הַבִּטָּח֛וֹן הַזֶּ֖ה אֲשֶׁ֥ר בָּטָֽחְתָּ׃

‎<span id="005">5</span> ‏אָמַ֙רְתִּי֙ אַךְ־דְּבַר־שְׂפָתַ֔יִם עֵצָ֥ה
וּגְבוּרָ֖ה לַמִּלְחָמָ֑ה עַתָּה֙ עַל־מִ֣י בָטַ֔חְתָּ כִּ֥י מָרַ֖דְתָּ
בִּֽי׃

‎<span id="006">6</span> ‏הִנֵּ֣ה בָטַ֡חְתָּ עַל־מִשְׁעֶנֶת֩ הַקָּנֶ֨ה
הָרָצ֤וּץ הַזֶּה֙ עַל־מִצְרַ֔יִם אֲשֶׁ֨ר יִסָּמֵ֥ךְ אִישׁ֙ עָלָ֔יו
וּבָ֥א בְכַפּ֖וֹ וּנְקָבָ֑הּ כֵּ֚ן פַּרְעֹ֣ה מֶֽלֶךְ־מִצְרַ֔יִם
לְכָֽל־הַבֹּטְחִ֖ים עָלָֽיו׃

‎<span id="007">7</span> ‏וְכִי־תֹאמַ֣ר אֵלַ֔י אֶל־יְהוָ֥ה אֱלֹהֵ֖ינוּ
בָּטָ֑חְנוּ הֲלוֹא־ה֗וּא אֲשֶׁ֨ר הֵסִ֤יר חִזְקִיָּ֙הוּ֙ אֶת־בָּמֹתָ֣יו
וְאֶת־מִזְבְּחֹתָ֔יו וַיֹּ֤אמֶר לִֽיהוּדָה֙ וְלִיר֣וּשָׁלִַ֔ם לִפְנֵ֛י
הַמִּזְבֵּ֥חַ הַזֶּ֖ה תִּֽשְׁתַּחֲוֽוּ׃

‎<span id="008">8</span> ‏וְעַתָּה֙ הִתְעָ֣רֶב נָ֔א אֶת־אֲדֹנִ֖י
הַמֶּ֣לֶךְ אַשּׁ֑וּר וְאֶתְּנָ֤ה לְךָ֙ אַלְפַּ֣יִם סוּסִ֔ים אִם־תּוּכַ֕ל
לָ֥תֶת לְךָ֖ רֹכְבִ֥ים עֲלֵיהֶֽם׃

‎<span id="009">9</span> ‏וְאֵ֣יךְ תָּשִׁ֗יב אֵ֠ת פְּנֵ֨י פַחַ֥ת אַחַ֛ד
עַבְדֵ֥י אֲדֹנִ֖י הַקְטַנִּ֑ים וַתִּבְטַ֤ח לְךָ֙ עַל־מִצְרַ֔יִם לְרֶ֖כֶב
וּלְפָרָשִֽׁים׃

‎<span id="010">10</span> ‏וְעַתָּה֙ הֲמִבַּלְעֲדֵ֣י יְהוָ֔ה עָלִ֛יתִי
עַל־הָאָ֥רֶץ הַזֹּ֖את לְהַשְׁחִיתָ֑הּ יְהוָה֙ אָמַ֣ר אֵלַ֔י עֲלֵ֛ה
אֶל־הָאָ֥רֶץ הַזֹּ֖את וְהַשְׁחִיתָֽהּ׃

‎<span id="011">11</span> ‏וַיֹּ֣אמֶר אֶלְיָקִים֩ וְשֶׁבְנָ֨א וְיוֹאָ֜ח
אֶל־רַב־שָׁקֵ֗ה דַּבֶּר־נָ֤א אֶל־עֲבָדֶ֙יךָ֙ אֲרָמִ֔ית כִּ֥י שֹׁמְעִ֖ים
אֲנָ֑חְנוּ וְאַל־תְּדַבֵּ֤ר אֵלֵ֙ינוּ֙ יְהוּדִ֔ית בְּאָזְנֵ֣י הָעָ֔ם
אֲשֶׁ֖ר עַל־הַחוֹמָֽה׃

‎<span id="012">12</span> ‏וַיֹּ֣אמֶר רַב־שָׁקֵ֗ה הַאֶ֨ל אֲדֹנֶ֤יךָ
וְאֵלֶ֙יךָ֙ שְׁלָחַ֣נִי אֲדֹנִ֔י לְדַבֵּ֖ר אֶת־הַדְּבָרִ֣ים הָאֵ֑לֶּה
הֲלֹ֣א עַל־הָאֲנָשִׁ֗ים הַיֹּֽשְׁבִים֙ עַל־הַ֣חוֹמָ֔ה לֶאֱכֹ֣ל
אֶת־חראיהם צוֹאָתָ֗ם וְלִשְׁתּ֛וֹת אֶת־שיניהם מֵימֵ֥י רַגְלֵיהֶ֖ם
עִמָּכֶֽם׃

‎<span id="013">13</span> ‏וַֽיַּעֲמֹד֙ רַב־שָׁקֵ֔ה וַיִּקְרָ֥א
בְקוֹל־גָּד֖וֹל יְהוּדִ֑ית וַיֹּ֕אמֶר שִׁמְע֗וּ אֶת־דִּבְרֵ֛י הַמֶּ֥לֶךְ
הַגָּד֖וֹל מֶ֥לֶךְ אַשּֽׁוּר׃

‎<span id="014">14</span> ‏כֹּ֚ה אָמַ֣ר הַמֶּ֔לֶךְ אַל־יַשִּׁ֥א לָכֶ֖ם
חִזְקִיָּ֑הוּ כִּ֥י לֹֽא־יוּכַ֖ל לְהַצִּ֥יל אֶתְכֶֽם׃

‎<span id="015">15</span> ‏וְאַל־יַבְטַ֨ח אֶתְכֶ֤ם חִזְקִיָּ֙הוּ֙
אֶל־יְהוָ֣ה לֵאמֹ֔ר הַצֵּ֥ל יַצִּילֵ֖נוּ יְהוָ֑ה לֹ֤א תִנָּתֵן֙ הָעִ֣יר
הַזֹּ֔את בְּיַ֖ד מֶ֥לֶךְ אַשּֽׁוּר׃

‎<span id="016">16</span> ‏אַֽל־תִּשְׁמְע֖וּ אֶל־חִזְקִיָּ֑הוּ סכִּי֩
כֹ֨ה אָמַ֜ר הַמֶּ֣לֶךְ אַשּׁ֗וּר עֲשֽׂוּ־אִתִּ֤י בְרָכָה֙ וּצְא֣וּ
אֵלַ֔י וְאִכְל֤וּ אִישׁ־גַּפְנוֹ֙ וְאִ֣ישׁ תְּאֵנָת֔וֹ וּשְׁת֖וּ אִ֥ישׁ
מֵי־בוֹרֽוֹ׃

‎<span id="017">17</span> ‏עַד־בֹּאִ֕י וְלָקַחְתִּ֥י אֶתְכֶ֖ם אֶל־אֶ֣רֶץ
כְּאַרְצְכֶ֑ם אֶ֤רֶץ דָּגָן֙ וְתִיר֔וֹשׁ אֶ֥רֶץ לֶ֖חֶם וּכְרָמִֽים׃

‎<span id="018">18</span> ‏פֶּן־יַסִּ֨ית אֶתְכֶ֤ם חִזְקִיָּ֙הוּ֙ לֵאמֹ֔ר
יְהוָ֖ה יַצִּילֵ֑נוּ הַהִצִּ֜ילוּ אֱלֹהֵ֤י הַגּוֹיִם֙ אִ֣ישׁ
אֶת־אַרְצ֔וֹ מִיַּ֖ד מֶ֥לֶךְ אַשּֽׁוּר׃

‎<span id="019">19</span> ‏אַיֵּ֞ה אֱלֹהֵ֤י חֲמָת֙ וְאַרְפָּ֔ד אַיֵּ֖ה
אֱלֹהֵ֣י סְפַרְוָ֑יִם וְכִֽי־הִצִּ֥ילוּ אֶת־שֹׁמְר֖וֹן מִיָּדִֽי׃

‎<span id="020">20</span> ‏מִ֗י בְּכָל־אֱלֹהֵ֤י הָֽאֲרָצוֹת֙ הָאֵ֔לֶּה
אֲשֶׁר־הִצִּ֥ילוּ אֶת־אַרְצָ֖ם מִיָּדִ֑י כִּֽי־יַצִּ֧יל יְהוָ֛ה
אֶת־יְרוּשָׁלִַ֖ם מִיָּדִֽי׃

‎<span id="021">21</span> ‏וַֽיַּחֲרִ֔ישׁוּ וְלֹֽא־עָנ֥וּ אֹת֖וֹ דָּבָ֑ר
כִּֽי־מִצְוַ֨ת הַמֶּ֥לֶךְ הִ֛יא לֵאמֹ֖ר לֹ֥א תַעֲנֻֽהוּ׃

‎<span id="022">22</span> ‏וַיָּבֹ֣א אֶלְיָקִ֣ים בֶּן־חִלְקִיָּ֣הוּ
אֲשֶׁר־עַל־הַ֠בַּיִת וְשֶׁבְנָ֨א הַסּוֹפֵ֜ר וְיוֹאָ֨ח בֶּן־אָסָ֧ף
הַמַּזְכִּ֛יר אֶל־חִזְקִיָּ֖הוּ קְרוּעֵ֣י בְגָדִ֑ים וַיַּגִּ֣ידוּ ל֔וֹ
אֵ֖ת דִּבְרֵ֥י רַב־שָׁקֵֽה׃ ס

1 wayəhî bə’arəb<sup>a</sup>‘ ‘eśərēh šānâ lammeleḵə ḥizəqîyâû ‘ālâ
sanəḥērîḇ meleḵə-’aššûr ‘al kāl-‘ārê yəhûḏâ habəṣurwōṯ wayyiṯəpəśēm:

2 wayyišəl<sup>a</sup>ḥ meleḵə-’aššûr\| ’eṯ-raḇ-šāqēh millāḵîš
yərûšālaəmâ ’el-hammeleḵə ḥizəqîyâû bəḥêl kāḇēḏ wayy<sup>a</sup>‘ămōḏ
biṯə‘ālaṯ habərēḵâ hā‘eləywōnâ biməsillaṯ śəḏēh ḵwōḇēs:

3 wayyēṣē’ ’ēlāyw ’eləyāqîm ben-ḥiləqîyâû ’ăšer ‘al-habāyiṯ wəšeḇənā’
hassōfēr wəywō’āḥ ben-’āsāf hammazəkîr:

4 wayyō’mer ’ălêhem raḇ-šāqēh ’imərû-nā’ ’el-ḥizəqîyâû kōh-’āmar
hammeleḵə hagāḏwōl meleḵə ’aššûr mâ habiṭṭāḥwōn hazzeh ’ăšer bāṭāḥətā:

5 ’āmarətî ’aḵə-dəḇar-śəfāṯayim ‘ēṣâ ûḡəḇûrâ lammiləḥāmâ ‘atâ ‘al-mî
ḇāṭ<sup>a</sup>ḥətā kî māraḏətā bî:

6 hinnēh ḇāṭ<sup>a</sup>ḥətā ‘al-mišə‘eneṯ haqqāneh hārāṣûṣ hazzeh
‘al-miṣərayim ’ăšer yissāmēḵə ’îš ‘ālāyw ûḇā’ ḇəḵapwō ûnəqāḇāh kēn
parə‘ōh meleḵə-miṣərayim ləḵāl-habōṭəḥîm ‘ālāyw:

7 wəḵî-ṯō’mar ’ēlay ’el-yəhwâ ’ĕlōhênû bāṭāḥənû hălwō’-hû’ ’ăšer hēsîr
ḥizəqîyâû ’eṯ-bāmōṯāyw wə’eṯ-mizəbəḥōṯāyw wayyō’mer lîhûḏâ wəlîrûšālaim
lifənê hammizəbēḥa hazzeh tišət<sup>a</sup>ḥăwû:

8 wə‘atâ hiṯə‘āreḇ nā’ ’eṯ-’ăḏōnî hammeleḵə ’aššûr wə’etənâ ləḵā
’aləpayim sûsîm ’im-tûḵal lāṯeṯ ləḵā rōḵəḇîm ‘ălêhem:

9 wə’êḵə tāšîḇ ’ēṯ pənê f<sup>a</sup>ḥaṯ ’<sup>a</sup>ḥaḏ ‘aḇəḏê ’ăḏōnî
haqəṭannîm watiḇəṭ<sup>a</sup>ḥ ləḵā ‘al-miṣərayim ləreḵeḇ ûləfārāšîm:

10 wə‘atâ hămibalə‘ăḏê yəhwâ ‘ālîṯî ‘al-hā’āreṣ hazzō’ṯ ləhašəḥîṯāh
yəhwâ ’āmar ’ēlay ‘ălēh ’el-hā’āreṣ hazzō’ṯ wəhašəḥîṯāh:

11 wayyō’mer ’eləyāqîm wəšeḇənā’ wəywō’āḥ ’el-raḇ-šāqēh daber-nā’
’el-‘ăḇāḏeyḵā ’ărāmîṯ kî šōmə‘îm ’ănāḥənû wə’al-təḏabēr ’ēlênû yəhûḏîṯ
bə’āzənê hā‘ām ’ăšer ‘al-h<sup>a</sup>ḥwōmâ:

12 wayyō’mer raḇ-šāqēh ha’el ’ăḏōneyḵā wə’ēleyḵā šəlāḥanî ’ăḏōnî ləḏabēr
’eṯ-hadəḇārîm hā’ēlleh hălō’ ‘al-hā’ănāšîm hayyōšəḇîm
‘al-h<sup>a</sup>ḥwōmâ le’ĕḵōl ’eṯ-ḥarə’êhem ṣwō’āṯām wəlišətwōṯ
’eṯ-šênêhem mêmê raḡəlêhem ‘immāḵem:

13 wayy<sup>a</sup>‘ămōḏ raḇ-šāqēh wayyiqərā’ ḇəqwōl-gāḏwōl yəhûḏîṯ
wayyō’mer šimə‘û ’eṯ-diḇərê hammeleḵə hagāḏwōl meleḵə ’aššûr:

14 kōh ’āmar hammeleḵə ’al-yašši’ lāḵem ḥizəqîyâû kî lō’-yûḵal ləhaṣṣîl
’eṯəḵem:

15 wə’al-yaḇəṭ<sup>a</sup>ḥ ’eṯəḵem ḥizəqîyâû ’el-yəhwâ lē’mōr haṣṣēl
yaṣṣîlēnû yəhwâ lō’ ṯinnāṯēn hā‘îr hazzō’ṯ bəyaḏ meleḵə ’aššûr:

16 ’al-tišəmə‘û ’el-ḥizəqîyâû skî ḵōh ’āmar hammeleḵə ’aššûr ‘ăśû-’itî
ḇərāḵâ ûṣə’û ’ēlay wə’iḵəlû ’îš-gafənwō wə’îš tə’ēnāṯwō ûšəṯû ’îš
mê-ḇwōrwō:

17 ‘aḏ-bō’î wəlāq<sup>a</sup>ḥətî ’eṯəḵem ’el-’ereṣ kə’arəṣəḵem ’ereṣ
dāḡān wəṯîrwōš ’ereṣ leḥem ûḵərāmîm:

18 pen-yassîṯ ’eṯəḵem ḥizəqîyâû lē’mōr yəhwâ yaṣṣîlēnû hahiṣṣîlû ’ĕlōhê
hagwōyim ’îš ’eṯ-’arəṣwō mîyaḏ meleḵə ’aššûr:

19 ’ayyēh ’ĕlōhê ḥămāṯ wə’arəpāḏ ’ayyēh ’ĕlōhê səfarəwāyim wəḵî-hiṣṣîlû
’eṯ-šōmərwōn mîyāḏî:

20 mî bəḵāl-’ĕlōhê hā’ărāṣwōṯ hā’ēlleh ’ăšer-hiṣṣîlû ’eṯ-’arəṣām mîyāḏî
kî-yaṣṣîl yəhwâ ’eṯ-yərûšālaim mîyāḏî:

21 wayy<sup>a</sup>ḥărîšû wəlō’-‘ānû ’ōṯwō dāḇār kî-miṣəwaṯ hammeleḵə
hî’ lē’mōr lō’ ṯ<sup>a</sup>‘ănuhû:

22 wayyāḇō’ ’eləyāqîm ben-ḥiləqîyâû ’ăšer-‘al-habayiṯ wəšeḇənā’
hasswōfēr wəywō’āḥ ben-’āsāf hammazəkîr ’el-ḥizəqîyâû qərû‘ê ḇəḡāḏîm
wayyagîḏû lwō ’ēṯ diḇərê raḇ-šāqēh: s

------------------------------------------------------------------------

[Next: Isaiah (Yisheyah) Chapter 37](isa037)
