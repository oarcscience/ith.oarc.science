<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num011">Polyglot</A>&nbsp;
<A HREF="../kjv/num011">KJV</A>&nbsp;
<A HREF="../sep/num011">Sep</A>&nbsp;
<A HREF="../vul/num011">Vul</A>&nbsp;

<BR>
<BR><A HREF="num">Numbers (Bemidbar) Index</A><BR>
&nbsp;
<A HREF="num010">Previous</A>&nbsp;
<A HREF="num012">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 11</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֤י הָעָם֙ כְּמִתְאֹ֣נְנִ֔ים רַ֖ע בְּאָזְנֵ֣י יְהוָ֑ה וַיִּשְׁמַ֤ע יְהוָה֙ וַיִּ֣חַר אַפּ֔וֹ וַתִּבְעַר־בָּם֙ אֵ֣שׁ יְהוָ֔ה וַתֹּ֖אכַל בִּקְצֵ֥ה הַֽמַּחֲנֶֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּצְעַ֥ק הָעָ֖ם אֶל־מֹשֶׁ֑ה וַיִּתְפַּלֵּ֤ל מֹשֶׁה֙ אֶל־יְהוָ֔ה וַתִּשְׁקַ֖ע הָאֵֽשׁ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּקְרָ֛א שֵֽׁם־הַמָּק֥וֹם הַה֖וּא תַּבְעֵרָ֑ה כִּֽי־בָעֲרָ֥ה בָ֖ם אֵ֥שׁ יְהוָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְהָֽאסַפְסֻף֙ אֲשֶׁ֣ר בְּקִרְבּ֔וֹ הִתְאַוּ֖וּ תַּאֲוָ֑ה וַיָּשֻׁ֣בוּ וַיִּבְכּ֗וּ גַּ֚ם בְּנֵ֣י יִשְׂרָאֵ֔ל וַיֹּ֣אמְר֔וּ מִ֥י יַאֲכִלֵ֖נוּ בָּשָֽׂר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;זָכַ֙רְנוּ֙ אֶת־הַדָּגָ֔ה אֲשֶׁר־נֹאכַ֥ל בְּמִצְרַ֖יִם חִנָּ֑ם אֵ֣ת הַקִּשֻּׁאִ֗ים וְאֵת֙ הָֽאֲבַטִּחִ֔ים וְאֶת־הֶחָצִ֥יר וְאֶת־הַבְּצָלִ֖ים וְאֶת־הַשּׁוּמִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְעַתָּ֛ה נַפְשֵׁ֥נוּ יְבֵשָׁ֖ה אֵ֣ין כֹּ֑ל בִּלְתִּ֖י אֶל־הַמָּ֥ן עֵינֵֽינוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהַמָּ֕ן כִּזְרַע־גַּ֖ד ה֑וּא וְעֵינ֖וֹ כְּעֵ֥ין הַבְּדֹֽלַח׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;שָׁטוּ֩ הָעָ֨ם וְלָֽקְט֜וּ וְטָחֲנ֣וּ בָרֵחַ֗יִם א֤וֹ דָכוּ֙ בַּמְּדֹכָ֔ה וּבִשְּׁלוּ֙ בַּפָּר֔וּר וְעָשׂ֥וּ אֹת֖וֹ עֻג֑וֹת וְהָיָ֣ה טַעְמ֔וֹ כְּטַ֖עַם לְשַׁ֥ד הַשָּֽׁמֶן׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וּבְרֶ֧דֶת הַטַּ֛ל עַל־הַֽמַּחֲנֶ֖ה לָ֑יְלָה יֵרֵ֥ד הַמָּ֖ן עָלָֽיו׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּשְׁמַ֨ע מֹשֶׁ֜ה אֶת־הָעָ֗ם בֹּכֶה֙ לְמִשְׁפְּחֹתָ֔יו אִ֖ישׁ לְפֶ֣תַח אָהֳל֑וֹ וַיִּֽחַר־אַ֤ף יְהוָה֙ מְאֹ֔ד וּבְעֵינֵ֥י מֹשֶׁ֖ה רָֽע׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֨אמֶר מֹשֶׁ֜ה אֶל־יְהוָ֗ה לָמָ֤ה הֲרֵעֹ֙תָ֙ לְעַבְדֶּ֔ךָ וְלָ֛מָּה לֹא־מָצָ֥תִי חֵ֖ן בְּעֵינֶ֑יךָ לָשׂ֗וּם אֶת־מַשָּׂ֛א כָּל־הָעָ֥ם הַזֶּ֖ה עָלָֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הֶאָנֹכִ֣י הָרִ֗יתִי אֵ֚ת כָּל־הָעָ֣ם הַזֶּ֔ה אִם־אָנֹכִ֖י יְלִדְתִּ֑יהוּ כִּֽי־תֹאמַ֨ר אֵלַ֜י שָׂאֵ֣הוּ בְחֵיקֶ֗ךָ כַּאֲשֶׁ֨ר יִשָּׂ֤א הָאֹמֵן֙ אֶת־הַיֹּנֵ֔ק עַ֚ל הָֽאֲדָמָ֔ה אֲשֶׁ֥ר נִשְׁבַּ֖עְתָּ לַאֲבֹתָֽיו׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מֵאַ֤יִן לִי֙ בָּשָׂ֔ר לָתֵ֖ת לְכָל־הָעָ֣ם הַזֶּ֑ה כִּֽי־יִבְכּ֤וּ עָלַי֙ לֵאמֹ֔ר תְּנָה־לָּ֥נוּ בָשָׂ֖ר וְנֹאכֵֽלָה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לֹֽא־אוּכַ֤ל אָנֹכִי֙ לְבַדִּ֔י לָשֵׂ֖את אֶת־כָּל־הָעָ֣ם הַזֶּ֑ה כִּ֥י כָבֵ֖ד מִמֶּֽנִּי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאִם־כָּ֣כָה׀ אַתְּ־עֹ֣שֶׂה לִּ֗י הָרְגֵ֤נִי נָא֙ הָרֹ֔ג אִם־מָצָ֥אתִי חֵ֖ן בְּעֵינֶ֑יךָ וְאַל־אֶרְאֶ֖ה בְּרָעָתִֽי׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֨אמֶר יְהוָ֜ה אֶל־מֹשֶׁ֗ה אֶסְפָה־לִּ֞י שִׁבְעִ֣ים אִישׁ֮ מִזִּקְנֵ֣י יִשְׂרָאֵל֒ אֲשֶׁ֣ר יָדַ֔עְתָּ כִּי־הֵ֛ם זִקְנֵ֥י הָעָ֖ם וְשֹׁטְרָ֑יו וְלָקַחְתָּ֤ אֹתָם֙ אֶל־אֹ֣הֶל מוֹעֵ֔ד וְהִֽתְיַצְּב֥וּ שָׁ֖ם עִמָּֽךְ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְיָרַדְתִּ֗י וְדִבַּרְתִּ֣י עִמְּךָ֮ שָׁם֒ וְאָצַלְתִּ֗י מִן־הָר֛וּחַ אֲשֶׁ֥ר עָלֶ֖יךָ וְשַׂמְתִּ֣י עֲלֵיהֶ֑ם וְנָשְׂא֤וּ אִתְּךָ֙ בְּמַשָּׂ֣א הָעָ֔ם וְלֹא־תִשָּׂ֥א אַתָּ֖ה לְבַדֶּֽךָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאֶל־הָעָ֨ם תֹּאמַ֜ר הִתְקַדְּשׁ֣וּ לְמָחָר֮ וַאֲכַלְתֶּ֣ם בָּשָׂר֒ כִּ֡י בְּכִיתֶם֩ בְּאָזְנֵ֨י יְהוָ֜ה לֵאמֹ֗ר מִ֤י יַאֲכִלֵ֙נוּ֙ בָּשָׂ֔ר כִּי־ט֥וֹב לָ֖נוּ בְּמִצְרָ֑יִם וְנָתַ֨ן יְהוָ֥ה לָכֶ֛ם בָּשָׂ֖ר וַאֲכַלְתֶּֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לֹ֣א י֥וֹם אֶחָ֛ד תֹּאכְל֖וּן וְלֹ֣א יוֹמָ֑יִם וְלֹ֣א׀ חֲמִשָּׁ֣ה יָמִ֗ים וְלֹא֙ עֲשָׂרָ֣ה יָמִ֔ים וְלֹ֖א עֶשְׂרִ֥ים יֽוֹם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;עַ֣ד׀ חֹ֣דֶשׁ יָמִ֗ים עַ֤ד אֲשֶׁר־יֵצֵא֙ מֵֽאַפְּכֶ֔ם וְהָיָ֥ה לָכֶ֖ם לְזָרָ֑א יַ֗עַן כִּֽי־מְאַסְתֶּ֤ם אֶת־יְהוָה֙ אֲשֶׁ֣ר בְּקִרְבְּכֶ֔ם וַתִּבְכּ֤וּ לְפָנָיו֙ לֵאמֹ֔ר לָ֥מָּה זֶּ֖ה יָצָ֥אנוּ מִמִּצְרָֽיִם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּאמֶר֮ מֹשֶׁה֒ שֵׁשׁ־מֵא֥וֹת אֶ֙לֶף֙ רַגְלִ֔י הָעָ֕ם אֲשֶׁ֥ר אָנֹכִ֖י בְּקִרְבּ֑וֹ וְאַתָּ֣ה אָמַ֗רְתָּ בָּשָׂר֙ אֶתֵּ֣ן לָהֶ֔ם וְאָכְל֖וּ חֹ֥דֶשׁ יָמִֽים׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;הֲצֹ֧אן וּבָקָ֛ר יִשָּׁחֵ֥ט לָהֶ֖ם וּמָצָ֣א לָהֶ֑ם אִ֣ם אֶֽת־כָּל־דְּגֵ֥י הַיָּ֛ם יֵאָסֵ֥ף לָהֶ֖ם וּמָצָ֥א לָהֶֽם׃ פ</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֤אמֶר יְהוָה֙ אֶל־מֹשֶׁ֔ה הֲיַ֥ד יְהוָ֖ה תִּקְצָ֑ר עַתָּ֥ה תִרְאֶ֛ה הֲיִקְרְךָ֥ דְבָרִ֖י אִם־לֹֽא׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֵּצֵ֣א מֹשֶׁ֗ה וַיְדַבֵּר֙ אֶל־הָעָ֔ם אֵ֖ת דִּבְרֵ֣י יְהוָ֑ה וַיֶּאֱסֹ֞ף שִׁבְעִ֥ים אִישׁ֙ מִזִּקְנֵ֣י הָעָ֔ם וַֽיַּעֲמֵ֥ד אֹתָ֖ם סְבִיבֹ֥ת הָאֹֽהֶל׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֵּ֨רֶד יְהוָ֥ה׀ בֶּעָנָן֮ וַיְדַבֵּ֣ר אֵלָיו֒ וַיָּ֗אצֶל מִן־הָר֙וּחַ֙ אֲשֶׁ֣ר עָלָ֔יו וַיִּתֵּ֕ן עַל־שִׁבְעִ֥ים<font color="red"><sup>3</font></sup> אִ֖ישׁ הַזְּקֵנִ֑ים וַיְהִ֗י כְּנ֤וֹחַ עֲלֵיהֶם֙ הָר֔וּחַ וַיִּֽתְנַבְּא֖וּ וְלֹ֥א יָסָֽפוּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּשָּׁאֲר֣וּ שְׁנֵֽי־אֲנָשִׁ֣ים׀ בַּֽמַּחֲנֶ֡ה שֵׁ֣ם הָאֶחָ֣ד׀ אֶלְדָּ֡ד וְשֵׁם֩ הַשֵּׁנִ֨י מֵידָ֜ד וַתָּ֧נַח עֲלֵיהֶ֣ם הָר֗וּחַ וְהֵ֙מָּה֙ בַּכְּתֻבִ֔ים וְלֹ֥א יָצְא֖וּ הָאֹ֑הֱלָה וַיִּֽתְנַבְּא֖וּ בַּֽמַּחֲנֶֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיָּ֣רָץ הַנַּ֔עַר וַיַּגֵּ֥ד לְמֹשֶׁ֖ה וַיֹּאמַ֑ר אֶלְדָּ֣ד וּמֵידָ֔ד מִֽתְנַבְּאִ֖ים בַּֽמַּחֲנֶֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיַּ֜עַן יְהוֹשֻׁ֣עַ בִּן־נ֗וּן מְשָׁרֵ֥ת מֹשֶׁ֛ה מִבְּחֻרָ֖יו וַיֹּאמַ֑ר אֲדֹנִ֥י מֹשֶׁ֖ה כְּלָאֵֽם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֹּ֤אמֶר לוֹ֙ מֹשֶׁ֔ה הַֽמְקַנֵּ֥א אַתָּ֖ה לִ֑י וּמִ֨י יִתֵּ֜ן כָּל־עַ֤ם יְהוָה֙ נְבִיאִ֔ים כִּי־יִתֵּ֧ן יְהוָ֛ה אֶת־רוּח֖וֹ עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיֵּאָסֵ֥ף מֹשֶׁ֖ה אֶל־הַֽמַּחֲנֶ֑ה ה֖וּא וְזִקְנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְר֜וּחַ נָסַ֣ע׀ מֵאֵ֣ת יְהוָ֗ה וַיָּ֣גָז שַׂלְוִים֮ מִן־הַיָּם֒ וַיִּטֹּ֨שׁ עַל־הַֽמַּחֲנֶ֜ה כְּדֶ֧רֶךְ י֣וֹם כֹּ֗ה וּכְדֶ֤רֶךְ יוֹם֙ כֹּ֔ה סְבִיב֖וֹת הַֽמַּחֲנֶ֑ה וּכְאַמָּתַ֖יִם עַל־פְּנֵ֥י הָאָֽרֶץ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיָּ֣קָם הָעָ֡ם כָּל־הַיּוֹם֩ הַה֨וּא וְכָל־הַלַּ֜יְלָה וְכֹ֣ל׀ י֣וֹם הַֽמָּחֳרָ֗ת וַיַּֽאַסְפוּ֙ אֶת־הַשְּׂלָ֔ו הַמַּמְעִ֕יט אָסַ֖ף עֲשָׂרָ֣ה חֳמָרִ֑ים וַיִּשְׁטְח֤וּ לָהֶם֙ שָׁט֔וֹחַ סְבִיב֖וֹת הַֽמַּחֲנֶֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;הַבָּשָׂ֗ר עוֹדֶ֙נּוּ֙ בֵּ֣ין שִׁנֵּיהֶ֔ם טֶ֖רֶם יִכָּרֵ֑ת וְאַ֤ף יְהוָה֙ חָרָ֣ה בָעָ֔ם וַיַּ֤ךְ יְהוָה֙ בָּעָ֔ם מַכָּ֖ה רַבָּ֥ה מְאֹֽד׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיִּקְרָ֛א אֶת־שֵֽׁם־הַמָּק֥וֹם הַה֖וּא קִבְר֣וֹת הַֽתַּאֲוָ֑ה כִּי־שָׁם֙ קָֽבְר֔וּ אֶת־הָעָ֖ם הַמִּתְאַוִּֽים׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;מִקִּבְר֧וֹת הַֽתַּאֲוָ֛ה נָסְע֥וּ הָעָ֖ם חֲצֵר֑וֹת וַיִּהְי֖וּ בַּחֲצֵרֽוֹת׃ פ</P>
</TD>
<TD WIDTH="50%">
<P>1&nbsp;way&#601;h&icirc; h&#257;&#8216;&#257;m k&#601;mi&#x1E6F;&#601;&#8217;&#333;n&#601;n&icirc;m r<sup>a</sup>&#8216; b&#601;&#8217;&#257;z&#601;n&ecirc; y&#601;hw&acirc; wayyi&#353;&#601;m<sup>a</sup>&#8216; y&#601;hw&acirc; wayyi&#x1E25;ar &#8217;apw&#333; wati&#x1E07;&#601;&#8216;ar-b&#257;m &#8217;&#275;&#353; y&#601;hw&acirc; wat&#333;&#8217;&#x1E35;al biq&#601;&#x1E63;&#275;h hamm<sup>a</sup>&#x1E25;&#259;neh: </P>
<P>2&nbsp;wayyi&#x1E63;&#601;&#8216;aq h&#257;&#8216;&#257;m &#8217;el-m&#333;&#353;eh wayyi&#x1E6F;&#601;pall&#275;l m&#333;&#353;eh &#8217;el-y&#601;hw&acirc; wati&#353;&#601;q<sup>a</sup>&#8216; h&#257;&#8217;&#275;&#353;: </P>
<P>3&nbsp;wayyiq&#601;r&#257;&#8217; &#353;&#275;m-hamm&#257;qw&#333;m hah&ucirc;&#8217; ta&#x1E07;&#601;&#8216;&#275;r&acirc; k&icirc;-&#x1E07;&#257;&#8216;&#259;r&acirc; &#x1E07;&#257;m &#8217;&#275;&#353; y&#601;hw&acirc;: </P>
<P>4&nbsp;w&#601;h&#257;&#8217;saf&#601;suf &#8217;&#259;&#353;er b&#601;qir&#601;bw&#333; hi&#x1E6F;&#601;&#8217;a&ucirc;&ucirc; ta&#8217;&#259;w&acirc; wayy&#257;&#353;u&#x1E07;&ucirc; wayyi&#x1E07;&#601;k&ucirc; gam b&#601;n&ecirc; yi&#347;&#601;r&#257;&#8217;&#275;l wayy&#333;&#8217;m&#601;r&ucirc; m&icirc; ya&#8217;&#259;&#x1E35;il&#275;n&ucirc; b&#257;&#347;&#257;r: </P>
<P>5&nbsp;z&#257;&#x1E35;ar&#601;n&ucirc; &#8217;e&#x1E6F;-had&#257;&#x1E21;&acirc; &#8217;&#259;&#353;er-n&#333;&#8217;&#x1E35;al b&#601;mi&#x1E63;&#601;rayim &#x1E25;inn&#257;m &#8217;&#275;&#x1E6F; haqqi&#353;&#353;u&#8217;&icirc;m w&#601;&#8217;&#275;&#x1E6F; h&#257;&#8217;&#259;&#x1E07;a&#x1E6D;&#x1E6D;i&#x1E25;&icirc;m w&#601;&#8217;e&#x1E6F;-he&#x1E25;&#257;&#x1E63;&icirc;r w&#601;&#8217;e&#x1E6F;-hab&#601;&#x1E63;&#257;l&icirc;m w&#601;&#8217;e&#x1E6F;-ha&#353;&#353;&ucirc;m&icirc;m: </P>
<P>6&nbsp;w&#601;&#8216;at&acirc; naf&#601;&#353;&#275;n&ucirc; y&#601;&#x1E07;&#275;&#353;&acirc; &#8217;&ecirc;n k&#333;l bil&#601;t&icirc; &#8217;el-hamm&#257;n &#8216;&ecirc;n&ecirc;n&ucirc;: </P>
<P>7&nbsp;w&#601;hamm&#257;n kiz&#601;r<sup>a</sup>&#8216;-ga&#x1E0F; h&ucirc;&#8217; w&#601;&#8216;&ecirc;nw&#333; k&#601;&#8216;&ecirc;n hab&#601;&#x1E0F;&#333;l<sup>a</sup>&#x1E25;: </P>
<P>8&nbsp;&#353;&#257;&#x1E6D;&ucirc; h&#257;&#8216;&#257;m w&#601;l&#257;q&#601;&#x1E6D;&ucirc; w&#601;&#x1E6D;&#257;&#x1E25;&#259;n&ucirc; &#x1E07;&#257;r&#275;&#x1E25;ayim &#8217;w&#333; &#x1E0F;&#257;&#x1E35;&ucirc; bamm&#601;&#x1E0F;&#333;&#x1E35;&acirc; &ucirc;&#x1E07;i&#353;&#353;&#601;l&ucirc; bap&#257;r&ucirc;r w&#601;&#8216;&#257;&#347;&ucirc; &#8217;&#333;&#x1E6F;w&#333; &#8216;u&#x1E21;w&#333;&#x1E6F; w&#601;h&#257;y&acirc; &#x1E6D;<sup>a</sup>&#8216;&#601;mw&#333; k&#601;&#x1E6D;<sup>a</sup>&#8216;am l&#601;&#353;a&#x1E0F; ha&#353;&#353;&#257;men: </P>
<P>9&nbsp;&ucirc;&#x1E07;&#601;re&#x1E0F;e&#x1E6F; ha&#x1E6D;&#x1E6D;al &#8216;al-hamm<sup>a</sup>&#x1E25;&#259;neh l&#257;y&#601;l&acirc; y&#275;r&#275;&#x1E0F; hamm&#257;n &#8216;&#257;l&#257;yw: </P>
<P>10&nbsp;wayyi&#353;&#601;m<sup>a</sup>&#8216; m&#333;&#353;eh &#8217;e&#x1E6F;-h&#257;&#8216;&#257;m b&#333;&#x1E35;eh l&#601;mi&#353;&#601;p&#601;&#x1E25;&#333;&#x1E6F;&#257;yw &#8217;&icirc;&#353; l&#601;fe&#x1E6F;<sup>a</sup>&#x1E25; &#8217;&acirc;&#335;lw&#333; wayyi&#x1E25;ar-&#8217;af y&#601;hw&acirc; m&#601;&#8217;&#333;&#x1E0F; &ucirc;&#x1E07;&#601;&#8216;&ecirc;n&ecirc; m&#333;&#353;eh r&#257;&#8216;: </P>
<P>11&nbsp;wayy&#333;&#8217;mer m&#333;&#353;eh &#8217;el-y&#601;hw&acirc; l&#257;m&acirc; h&#259;r&#275;&#8216;&#333;&#x1E6F;&#257; l&#601;&#8216;a&#x1E07;&#601;de&#x1E35;&#257; w&#601;l&#257;mm&acirc; l&#333;&#8217;-m&#257;&#x1E63;&#257;&#x1E6F;&icirc; &#x1E25;&#275;n b&#601;&#8216;&ecirc;ney&#x1E35;&#257; l&#257;&#347;&ucirc;m &#8217;e&#x1E6F;-ma&#347;&#347;&#257;&#8217; k&#257;l-h&#257;&#8216;&#257;m hazzeh &#8216;&#257;l&#257;y: </P>
<P>12&nbsp;he&#8217;&#257;n&#333;&#x1E35;&icirc; h&#257;r&icirc;&#x1E6F;&icirc; &#8217;&#275;&#x1E6F; k&#257;l-h&#257;&#8216;&#257;m hazzeh &#8217;im-&#8217;&#257;n&#333;&#x1E35;&icirc; y&#601;li&#x1E0F;&#601;t&icirc;h&ucirc; k&icirc;-&#x1E6F;&#333;&#8217;mar &#8217;&#275;lay &#347;&#257;&#8217;&#275;h&ucirc; &#x1E07;&#601;&#x1E25;&ecirc;qe&#x1E35;&#257; ka&#8217;&#259;&#353;er yi&#347;&#347;&#257;&#8217; h&#257;&#8217;&#333;m&#275;n &#8217;e&#x1E6F;-hayy&#333;n&#275;q &#8216;al h&#257;&#8217;&#259;&#x1E0F;&#257;m&acirc; &#8217;&#259;&#353;er ni&#353;&#601;b<sup>a</sup>&#8216;&#601;t&#257; la&#8217;&#259;&#x1E07;&#333;&#x1E6F;&#257;yw: </P>
<P>13&nbsp;m&#275;&#8217;ayin l&icirc; b&#257;&#347;&#257;r l&#257;&#x1E6F;&#275;&#x1E6F; l&#601;&#x1E35;&#257;l-h&#257;&#8216;&#257;m hazzeh k&icirc;-yi&#x1E07;&#601;k&ucirc; &#8216;&#257;lay l&#275;&#8217;m&#333;r t&#601;n&acirc;-ll&#257;n&ucirc; &#x1E07;&#257;&#347;&#257;r w&#601;n&#333;&#8217;&#x1E35;&#275;l&acirc;: </P>
<P>14&nbsp;l&#333;&#8217;-&#8217;&ucirc;&#x1E35;al &#8217;&#257;n&#333;&#x1E35;&icirc; l&#601;&#x1E07;ad&icirc; l&#257;&#347;&#275;&#8217;&#x1E6F; &#8217;e&#x1E6F;-k&#257;l-h&#257;&#8216;&#257;m hazzeh k&icirc; &#x1E35;&#257;&#x1E07;&#275;&#x1E0F; mimmenn&icirc;: </P>
<P>15&nbsp;w&#601;&#8217;im-k&#257;&#x1E35;&acirc;| &#8217;at&#601;-&#8216;&#333;&#347;eh ll&icirc; h&#257;r&#601;&#x1E21;&#275;n&icirc; n&#257;&#8217; h&#257;r&#333;&#x1E21; &#8217;im-m&#257;&#x1E63;&#257;&#8217;&#x1E6F;&icirc; &#x1E25;&#275;n b&#601;&#8216;&ecirc;ney&#x1E35;&#257; w&#601;&#8217;al-&#8217;er&#601;&#8217;eh b&#601;r&#257;&#8216;&#257;&#x1E6F;&icirc;: f</P>
<P>16&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh &#8217;es&#601;f&acirc;-ll&icirc; &#353;i&#x1E07;&#601;&#8216;&icirc;m &#8217;&icirc;&#353; mizziq&#601;n&ecirc; yi&#347;&#601;r&#257;&#8217;&#275;l &#8217;&#259;&#353;er y&#257;&#x1E0F;<sup>a</sup>&#8216;&#601;t&#257; k&icirc;-h&#275;m ziq&#601;n&ecirc; h&#257;&#8216;&#257;m w&#601;&#353;&#333;&#x1E6D;&#601;r&#257;yw w&#601;l&#257;q<sup>a</sup>&#x1E25;&#601;t&#257; &#8217;&#333;&#x1E6F;&#257;m &#8217;el-&#8217;&#333;hel mw&#333;&#8216;&#275;&#x1E0F; w&#601;hi&#x1E6F;&#601;ya&#x1E63;&#x1E63;&#601;&#x1E07;&ucirc; &#353;&#257;m &#8216;imm&#257;&#x1E35;&#601;: </P>
<P>17&nbsp;w&#601;y&#257;ra&#x1E0F;&#601;t&icirc; w&#601;&#x1E0F;ibar&#601;t&icirc; &#8216;imm&#601;&#x1E35;&#257; &#353;&#257;m w&#601;&#8217;&#257;&#x1E63;al&#601;t&icirc; min-h&#257;r&ucirc;&#x1E25;a &#8217;&#259;&#353;er &#8216;&#257;ley&#x1E35;&#257; w&#601;&#347;am&#601;t&icirc; &#8216;&#259;l&ecirc;hem w&#601;n&#257;&#347;&#601;&#8217;&ucirc; &#8217;it&#601;&#x1E35;&#257; b&#601;ma&#347;&#347;&#257;&#8217; h&#257;&#8216;&#257;m w&#601;l&#333;&#8217;-&#x1E6F;i&#347;&#347;&#257;&#8217; &#8217;at&acirc; l&#601;&#x1E07;ade&#x1E35;&#257;: </P>
<P>18&nbsp;w&#601;&#8217;el-h&#257;&#8216;&#257;m t&#333;&#8217;mar hi&#x1E6F;&#601;qad&#601;&#353;&ucirc; l&#601;m&#257;&#x1E25;&#257;r wa&#8217;&#259;&#x1E35;al&#601;tem b&#257;&#347;&#257;r k&icirc; b&#601;&#x1E35;&icirc;&#x1E6F;em b&#601;&#8217;&#257;z&#601;n&ecirc; y&#601;hw&acirc; l&#275;&#8217;m&#333;r m&icirc; ya&#8217;&#259;&#x1E35;il&#275;n&ucirc; b&#257;&#347;&#257;r k&icirc;-&#x1E6D;w&#333;&#x1E07; l&#257;n&ucirc; b&#601;mi&#x1E63;&#601;r&#257;yim w&#601;n&#257;&#x1E6F;an y&#601;hw&acirc; l&#257;&#x1E35;em b&#257;&#347;&#257;r wa&#8217;&#259;&#x1E35;al&#601;tem: </P>
<P>19&nbsp;l&#333;&#8217; yw&#333;m &#8217;e&#x1E25;&#257;&#x1E0F; t&#333;&#8217;&#x1E35;&#601;l&ucirc;n w&#601;l&#333;&#8217; yw&#333;m&#257;yim w&#601;l&#333;&#8217;| &#x1E25;&#259;mi&#353;&#353;&acirc; y&#257;m&icirc;m w&#601;l&#333;&#8217; &#8216;&#259;&#347;&#257;r&acirc; y&#257;m&icirc;m w&#601;l&#333;&#8217; &#8216;e&#347;&#601;r&icirc;m yw&#333;m: </P>
<P>20&nbsp;&#8216;a&#x1E0F;| &#x1E25;&#333;&#x1E0F;e&#353; y&#257;m&icirc;m &#8216;a&#x1E0F; &#8217;&#259;&#353;er-y&#275;&#x1E63;&#275;&#8217; m&#275;&#8217;ap&#601;&#x1E35;em w&#601;h&#257;y&acirc; l&#257;&#x1E35;em l&#601;z&#257;r&#257;&#8217; y<sup>a</sup>&#8216;an k&icirc;-m&#601;&#8217;as&#601;tem &#8217;e&#x1E6F;-y&#601;hw&acirc; &#8217;&#259;&#353;er b&#601;qir&#601;b&#601;&#x1E35;em wati&#x1E07;&#601;k&ucirc; l&#601;f&#257;n&#257;yw l&#275;&#8217;m&#333;r l&#257;mm&acirc; zzeh y&#257;&#x1E63;&#257;&#8217;n&ucirc; mimmi&#x1E63;&#601;r&#257;yim: </P>
<P>21&nbsp;wayy&#333;&#8217;mer m&#333;&#353;eh &#353;&#275;&#353;-m&#275;&#8217;w&#333;&#x1E6F; &#8217;elef ra&#x1E21;&#601;l&icirc; h&#257;&#8216;&#257;m &#8217;&#259;&#353;er &#8217;&#257;n&#333;&#x1E35;&icirc; b&#601;qir&#601;bw&#333; w&#601;&#8217;at&acirc; &#8217;&#257;mar&#601;t&#257; b&#257;&#347;&#257;r &#8217;et&#275;n l&acirc;em w&#601;&#8217;&#257;&#x1E35;&#601;l&ucirc; &#x1E25;&#333;&#x1E0F;e&#353; y&#257;m&icirc;m: </P>
<P>22&nbsp;h&#259;&#x1E63;&#333;&#8217;n &ucirc;&#x1E07;&#257;q&#257;r yi&#353;&#353;&#257;&#x1E25;&#275;&#x1E6D; l&acirc;em &ucirc;m&#257;&#x1E63;&#257;&#8217; l&acirc;em &#8217;im &#8217;e&#x1E6F;-k&#257;l-d&#601;&#x1E21;&ecirc; hayy&#257;m y&#275;&#8217;&#257;s&#275;f l&acirc;em &ucirc;m&#257;&#x1E63;&#257;&#8217; l&acirc;em: f</P>
<P>23&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh h&#259;ya&#x1E0F; y&#601;hw&acirc; tiq&#601;&#x1E63;&#257;r &#8216;at&acirc; &#x1E6F;ir&#601;&#8217;eh h&#259;yiq&#601;r&#601;&#x1E35;&#257; &#x1E0F;&#601;&#x1E07;&#257;r&icirc; &#8217;im-l&#333;&#8217;: </P>
<P>24&nbsp;wayy&#275;&#x1E63;&#275;&#8217; m&#333;&#353;eh way&#601;&#x1E0F;ab&#275;r &#8217;el-h&#257;&#8216;&#257;m &#8217;&#275;&#x1E6F; di&#x1E07;&#601;r&ecirc; y&#601;hw&acirc; wayye&#8217;&#277;s&#333;f &#353;i&#x1E07;&#601;&#8216;&icirc;m &#8217;&icirc;&#353; mizziq&#601;n&ecirc; h&#257;&#8216;&#257;m wayy<sup>a</sup>&#8216;&#259;m&#275;&#x1E0F; &#8217;&#333;&#x1E6F;&#257;m s&#601;&#x1E07;&icirc;&#x1E07;&#333;&#x1E6F; h&#257;&#8217;&#333;hel: </P>
<P>25&nbsp;wayy&#275;re&#x1E0F; y&#601;hw&acirc;| be&#8216;&#257;n&#257;n way&#601;&#x1E0F;ab&#275;r &#8217;&#275;l&#257;yw wayy&#257;&#8217;&#x1E63;el min-h&#257;r&ucirc;&#x1E25;a &#8217;&#259;&#353;er &#8216;&#257;l&#257;yw wayyit&#275;n &#8216;al-&#353;i&#x1E07;&#601;&#8216;&icirc;m<font color="red"><sup>3</font></sup> &#8217;&icirc;&#353; hazz&#601;q&#275;n&icirc;m way&#601;h&icirc; k&#601;nw&#333;&#x1E25;a &#8216;&#259;l&ecirc;hem h&#257;r&ucirc;&#x1E25;a wayyi&#x1E6F;&#601;nab&#601;&#8217;&ucirc; w&#601;l&#333;&#8217; y&#257;s&#257;f&ucirc;: </P>
<P>26&nbsp;wayyi&#353;&#353;&#257;&#8217;&#259;r&ucirc; &#353;&#601;n&ecirc;-&#8217;&#259;n&#257;&#353;&icirc;m| bamm<sup>a</sup>&#x1E25;&#259;neh &#353;&#275;m h&#257;&#8217;e&#x1E25;&#257;&#x1E0F;| &#8217;el&#601;d&#257;&#x1E0F; w&#601;&#353;&#275;m ha&#353;&#353;&#275;n&icirc; m&ecirc;&#x1E0F;&#257;&#x1E0F; wat&#257;n<sup>a</sup>&#x1E25; &#8216;&#259;l&ecirc;hem h&#257;r&ucirc;&#x1E25;a w&#601;h&#275;mm&acirc; bak&#601;&#x1E6F;u&#x1E07;&icirc;m w&#601;l&#333;&#8217; y&#257;&#x1E63;&#601;&#8217;&ucirc; h&#257;&#8217;&#333;h&#277;l&acirc; wayyi&#x1E6F;&#601;nab&#601;&#8217;&ucirc; bamm<sup>a</sup>&#x1E25;&#259;neh: </P>
<P>27&nbsp;wayy&#257;r&#257;&#x1E63; hann<sup>a</sup>&#8216;ar wayyag&#275;&#x1E0F; l&#601;m&#333;&#353;eh wayy&#333;&#8217;mar &#8217;el&#601;d&#257;&#x1E0F; &ucirc;m&ecirc;&#x1E0F;&#257;&#x1E0F; mi&#x1E6F;&#601;nab&#601;&#8217;&icirc;m bamm<sup>a</sup>&#x1E25;&#259;neh: </P>
<P>28&nbsp;wayy<sup>a</sup>&#8216;an y&#601;hw&#333;&#353;u&#8216;a bin-n&ucirc;n m&#601;&#353;&#257;r&#275;&#x1E6F; m&#333;&#353;eh mib&#601;&#x1E25;ur&#257;yw wayy&#333;&#8217;mar &#8217;&#259;&#x1E0F;&#333;n&icirc; m&#333;&#353;eh k&#601;l&#257;&#8217;&#275;m: </P>
<P>29&nbsp;wayy&#333;&#8217;mer lw&#333; m&#333;&#353;eh ham&#601;qann&#275;&#8217; &#8217;at&acirc; l&icirc; &ucirc;m&icirc; yit&#275;n k&#257;l-&#8216;am y&#601;hw&acirc; n&#601;&#x1E07;&icirc;&#8217;&icirc;m k&icirc;-yit&#275;n y&#601;hw&acirc; &#8217;e&#x1E6F;-r&ucirc;&#x1E25;w&#333; &#8216;&#259;l&ecirc;hem: </P>
<P>30&nbsp;wayy&#275;&#8217;&#257;s&#275;f m&#333;&#353;eh &#8217;el-hamm<sup>a</sup>&#x1E25;&#259;neh h&ucirc;&#8217; w&#601;ziq&#601;n&ecirc; yi&#347;&#601;r&#257;&#8217;&#275;l: </P>
<P>31&nbsp;w&#601;r&ucirc;&#x1E25;a n&#257;s<sup>a</sup>&#8216;| m&#275;&#8217;&#275;&#x1E6F; y&#601;hw&acirc; wayy&#257;&#x1E21;&#257;z &#347;al&#601;w&icirc;m min-hayy&#257;m wayyi&#x1E6D;&#x1E6D;&#333;&#353; &#8216;al-hamm<sup>a</sup>&#x1E25;&#259;neh k&#601;&#x1E0F;ere&#x1E35;&#601; yw&#333;m k&#333;h &ucirc;&#x1E35;&#601;&#x1E0F;ere&#x1E35;&#601; yw&#333;m k&#333;h s&#601;&#x1E07;&icirc;&#x1E07;w&#333;&#x1E6F; hamm<sup>a</sup>&#x1E25;&#259;neh &ucirc;&#x1E35;&#601;&#8217;amm&#257;&#x1E6F;ayim &#8216;al-p&#601;n&ecirc; h&#257;&#8217;&#257;re&#x1E63;: </P>
<P>32&nbsp;wayy&#257;q&#257;m h&#257;&#8216;&#257;m k&#257;l-hayyw&#333;m hah&ucirc;&#8217; w&#601;&#x1E35;&#257;l-hallay&#601;l&acirc; w&#601;&#x1E35;&#333;l| yw&#333;m hamm&#257;&#x1E25;&#335;r&#257;&#x1E6F; wayya&#8217;as&#601;f&ucirc; &#8217;e&#x1E6F;-ha&#347;&#347;&#601;l&#257;w hammam&#601;&#8216;&icirc;&#x1E6D; &#8217;&#257;saf &#8216;&#259;&#347;&#257;r&acirc; &#x1E25;&#335;m&#257;r&icirc;m wayyi&#353;&#601;&#x1E6D;&#601;&#x1E25;&ucirc; l&acirc;em &#353;&#257;&#x1E6D;w&#333;&#x1E25;a s&#601;&#x1E07;&icirc;&#x1E07;w&#333;&#x1E6F; hamm<sup>a</sup>&#x1E25;&#259;neh: </P>
<P>33&nbsp;hab&#257;&#347;&#257;r &#8216;w&#333;&#x1E0F;enn&ucirc; b&ecirc;n &#353;inn&ecirc;hem &#x1E6D;erem yik&#257;r&#275;&#x1E6F; w&#601;&#8217;af y&#601;hw&acirc; &#x1E25;&#257;r&acirc; &#x1E07;&#257;&#8216;&#257;m wayya&#x1E35;&#601; y&#601;hw&acirc; b&#257;&#8216;&#257;m mak&acirc; rab&acirc; m&#601;&#8217;&#333;&#x1E0F;: </P>
<P>34&nbsp;wayyiq&#601;r&#257;&#8217; &#8217;e&#x1E6F;-&#353;&#275;m-hamm&#257;qw&#333;m hah&ucirc;&#8217; qi&#x1E07;&#601;rw&#333;&#x1E6F; hata&#8217;&#259;w&acirc; k&icirc;-&#353;&#257;m q&#257;&#x1E07;&#601;r&ucirc; &#8217;e&#x1E6F;-h&#257;&#8216;&#257;m hammi&#x1E6F;&#601;&#8217;a&ucirc;&icirc;m: </P>
<P>35&nbsp;miqqi&#x1E07;&#601;rw&#333;&#x1E6F; hata&#8217;&#259;w&acirc; n&#257;s&#601;&#8216;&ucirc; h&#257;&#8216;&#257;m &#x1E25;&#259;&#x1E63;&#275;rw&#333;&#x1E6F; wayyih&#601;y&ucirc; b<sup>a</sup>&#x1E25;&#259;&#x1E63;&#275;rw&#333;&#x1E6F;: f</P>
</TD>
</TABLE>
<P><HR>
<CENTER>
<A HREF="num012">Next: Numbers (Bemidbar) Chapter 12</A></CENTER>
</BODY>
</HTML>
