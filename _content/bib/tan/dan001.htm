<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Daniel (Daniyel): Daniel (Daniyel) Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/dan001">Polyglot</A>&nbsp;
<A HREF="../kjv/dan001">KJV</A>&nbsp;
<A HREF="../sep/dan001">Sep:Dan</A>&nbsp;
<A HREF="../sep/dat001">Sep:DaT</A>&nbsp;
<A HREF="../vul/dan001">Vul</A>&nbsp;

<BR>
<BR><A HREF="dan">Daniel (Daniyel) Index</A><BR>
&nbsp;
<A HREF="est010">Previous</A>&nbsp;
<A HREF="dan002">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Daniel (Daniyel) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בִּשְׁנַ֣ת שָׁל֔וֹשׁ לְמַלְכ֖וּת יְהוֹיָקִ֣ים מֶֽלֶךְ־יְהוּדָ֑ה בָּ֣א נְבוּכַדְנֶאצַּ֧ר מֶֽלֶךְ־בָּבֶ֛ל יְרוּשָׁלִַ֖ם וַיָּ֥צַר עָלֶֽיהָ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּתֵּן֩ אֲדֹנָ֨י בְּיָד֜וֹ אֶת־יְהוֹיָקִ֣ים מֶֽלֶךְ־יְהוּדָ֗ה וּמִקְצָת֙ כְּלֵ֣י בֵית־הָֽאֱלֹהִ֔ים וַיְבִיאֵ֥ם אֶֽרֶץ־שִׁנְעָ֖ר בֵּ֣ית אֱלֹהָ֑יו וְאֶת־הַכֵּלִ֣ים הֵבִ֔יא בֵּ֖ית אוֹצַ֥ר אֱלֹהָֽיו׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֣אמֶר הַמֶּ֔לֶךְ לְאַשְׁפְּנַ֖ז רַ֣ב סָרִיסָ֑יו לְהָבִ֞יא מִבְּנֵ֧י יִשְׂרָאֵ֛ל וּמִזֶּ֥רַע הַמְּלוּכָ֖ה וּמִן־הַֽפַּרְתְּמִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יְלָדִ֣ים אֲשֶׁ֣ר אֵֽין־בָּהֶ֣ם כָּל־<font color="brown">מאום</font> <font color="blue">מוּם֩</font> וְטוֹבֵ֨י מַרְאֶ֜ה וּמַשְׂכִּילִ֣ים בְּכָל־חָכְמָ֗ה וְיֹ֤דְעֵי דַ֙עַת֙ וּמְבִינֵ֣י מַדָּ֔ע וַאֲשֶׁר֙ כֹּ֣חַ בָּהֶ֔ם לַעֲמֹ֖ד בְּהֵיכַ֣ל הַמֶּ֑לֶךְ וּֽלֲלַמְּדָ֥ם סֵ֖פֶר וּלְשׁ֥וֹן כַּשְׂדִּֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיְמַן֩ לָהֶ֨ם הַמֶּ֜לֶךְ דְּבַר־י֣וֹם בְּיוֹמ֗וֹ מִפַּת־בַּ֤ג הַמֶּ֙לֶךְ֙ וּמִיֵּ֣ין מִשְׁתָּ֔יו וּֽלְגַדְּלָ֖ם שָׁנִ֣ים שָׁל֑וֹשׁ וּמִ֨קְצָתָ֔ם יַֽעַמְד֖וּ לִפְנֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיְהִ֥י בָהֶ֖ם מִבְּנֵ֣י יְהוּדָ֑ה דָּנִיֵּ֣אל חֲנַנְיָ֔ה מִֽישָׁאֵ֖ל וַעֲזַרְיָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיָּ֧שֶׂם לָהֶ֛ם שַׂ֥ר הַסָּרִיסִ֖ים שֵׁמ֑וֹת וַיָּ֨שֶׂם לְדָֽנִיֵּ֜אל בֵּ֣לְטְשַׁאצַּ֗ר וְלַֽחֲנַנְיָה֙ שַׁדְרַ֔ךְ וּלְמִֽישָׁאֵ֣ל מֵישַׁ֔ךְ וְלַעֲזַרְיָ֖ה עֲבֵ֥ד נְגֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיָּ֤שֶׂם דָּנִיֵּאל֙ עַל־לִבּ֔וֹ אֲשֶׁ֧ר לֹֽא־יִתְגָּאַ֛ל בְּפַתְבַּ֥ג הַמֶּ֖לֶךְ וּבְיֵ֣ין מִשְׁתָּ֑יו וַיְבַקֵּשׁ֙ מִשַּׂ֣ר הַסָּרִיסִ֔ים אֲשֶׁ֖ר לֹ֥א יִתְגָּאָֽל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּתֵּ֤ן הָֽאֱלֹהִים֙ אֶת־דָּ֣נִיֵּ֔אל לְחֶ֖סֶד וּֽלְרַחֲמִ֑ים לִפְנֵ֖י שַׂ֥ר הַסָּרִיסִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֜אמֶר שַׂ֤ר הַסָּרִיסִים֙ לְדָ֣נִיֵּ֔אל יָרֵ֤א אֲנִי֙ אֶת־אֲדֹנִ֣י הַמֶּ֔לֶךְ אֲשֶׁ֣ר מִנָּ֔ה אֶת־מַאֲכַלְכֶ֖ם וְאֶת־מִשְׁתֵּיכֶ֑ם אֲשֶׁ֡ר לָמָּה֩ יִרְאֶ֨ה אֶת־פְּנֵיכֶ֜ם זֹֽעֲפִ֗ים מִן־הַיְלָדִים֙ אֲשֶׁ֣ר כְּגִֽילְכֶ֔ם וְחִיַּבְתֶּ֥ם אֶת־רֹאשִׁ֖י לַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֥אמֶר דָּנִיֵּ֖אל אֶל־הַמֶּלְצַ֑ר אֲשֶׁ֤ר מִנָּה֙ שַׂ֣ר הַסָּֽרִיסִ֔ים עַל־דָּנִיֵּ֣אל חֲנַנְיָ֔ה מִֽישָׁאֵ֖ל וַעֲזַרְיָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;נַס־נָ֥א אֶת־עֲבָדֶ֖יךָ יָמִ֣ים עֲשָׂרָ֑ה וְיִתְּנוּ־לָ֜נוּ מִן־הַזֵּרֹעִ֛ים וְנֹאכְלָ֖ה וּמַ֥יִם וְנִשְׁתֶּֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְיֵרָא֤וּ לְפָנֶ֙יךָ֙ מַרְאֵ֔ינוּ וּמַרְאֵה֙ הַיְלָדִ֔ים הָאֹ֣כְלִ֔ים אֵ֖ת פַּתְבַּ֣ג הַמֶּ֑לֶךְ וְכַאֲשֶׁ֣ר תִּרְאֵ֔ה עֲשֵׂ֖ה עִם־עֲבָדֶֽיךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּשְׁמַ֥ע לָהֶ֖ם לַדָּבָ֣ר הַזֶּ֑ה וַיְנַסֵּ֖ם יָמִ֥ים עֲשָׂרָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּמִקְצָת֙ יָמִ֣ים עֲשָׂרָ֔ה נִרְאָ֤ה מַרְאֵיהֶם֙ ט֔וֹב וּבְרִיאֵ֖י בָּשָׂ֑ר מִן־כָּל־הַיְלָדִ֔ים הָאֹ֣כְלִ֔ים אֵ֖ת פַּתְבַּ֥ג הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְהִ֣י הַמֶּלְצַ֗ר נֹשֵׂא֙ אֶת־פַּתְבָּגָ֔ם וְיֵ֖ין מִשְׁתֵּיהֶ֑ם וְנֹתֵ֥ן לָהֶ֖ם זֵרְעֹנִֽים׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהַיְלָדִ֤ים הָאֵ֙לֶּה֙ אַרְבַּעְתָּ֔ם נָתַ֨ן לָהֶ֧ם הָֽאֱלֹהִ֛ים מַדָּ֥ע וְהַשְׂכֵּ֖ל בְּכָל־סֵ֣פֶר וְחָכְמָ֑ה וְדָנִיֵּ֣אל הֵבִ֔ין בְּכָל־חָז֖וֹן וַחֲלֹמֽוֹת׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּלְמִקְצָת֙ הַיָּמִ֔ים אֲשֶׁר־אָמַ֥ר הַמֶּ֖לֶךְ לַהֲבִיאָ֑ם וַיְבִיאֵם֙ שַׂ֣ר הַסָּרִיסִ֔ים לִפְנֵ֖י נְבֻכַדְנֶצַּֽר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיְדַבֵּ֣ר אִתָּם֮ הַמֶּלֶךְ֒ וְלֹ֤א נִמְצָא֙ מִכֻּלָּ֔ם כְּדָנִיֵּ֣אל חֲנַנְיָ֔ה מִֽישָׁאֵ֖ל וַעֲזַרְיָ֑ה וַיַּֽעַמְד֖וּ לִפְנֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְכֹ֗ל דְּבַר֙ חָכְמַ֣ת בִּינָ֔ה אֲשֶׁר־בִּקֵּ֥שׁ מֵהֶ֖ם הַמֶּ֑לֶךְ וַֽיִּמְצָאֵ֞ם עֶ֣שֶׂר יָד֗וֹת עַ֤ל כָּל־הַֽחַרְטֻמִּים֙ הָֽאַשָּׁפִ֔ים אֲשֶׁ֖ר בְּכָל־מַלְכוּתֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַֽיְהִי֙ דָּֽנִיֵּ֔אל עַד־שְׁנַ֥ת אַחַ֖ת לְכ֥וֹרֶשׁ הַמֶּֽלֶךְ׃ פ</P>
</TD>
<TD WIDTH="50%">
<P>1&nbsp;bi&#353;&#601;na&#x1E6F; &#353;&#257;lw&#333;&#353; l&#601;mal&#601;&#x1E35;&ucirc;&#x1E6F; y&#601;hw&#333;y&#257;q&icirc;m mele&#x1E35;&#601;-y&#601;h&ucirc;&#x1E0F;&acirc; b&#257;&#8217; n&#601;&#x1E07;&ucirc;&#x1E35;a&#x1E0F;&#601;ne&#8217;&#x1E63;&#x1E63;ar mele&#x1E35;&#601;-b&#257;&#x1E07;el y&#601;r&ucirc;&#353;&#257;laim wayy&#257;&#x1E63;ar &#8216;&#257;leyh&#257;: </P>
<P>2&nbsp;wayyit&#275;n &#8217;&#259;&#x1E0F;&#333;n&#257;y b&#601;y&#257;&#x1E0F;w&#333; &#8217;e&#x1E6F;-y&#601;hw&#333;y&#257;q&icirc;m mele&#x1E35;&#601;-y&#601;h&ucirc;&#x1E0F;&acirc; &ucirc;miq&#601;&#x1E63;&#257;&#x1E6F; k&#601;l&ecirc; &#x1E07;&ecirc;&#x1E6F;-h&#257;&#8217;&#277;l&#333;h&icirc;m way&#601;&#x1E07;&icirc;&#8217;&#275;m &#8217;ere&#x1E63;-&#353;in&#601;&#8216;&#257;r b&ecirc;&#x1E6F; &#8217;&#277;l&#333;h&#257;yw w&#601;&#8217;e&#x1E6F;-hak&#275;l&icirc;m h&#275;&#x1E07;&icirc;&#8217; b&ecirc;&#x1E6F; &#8217;w&#333;&#x1E63;ar &#8217;&#277;l&#333;h&#257;yw: </P>
<P>3&nbsp;wayy&#333;&#8217;mer hammele&#x1E35;&#601; l&#601;&#8217;a&#353;&#601;p&#601;naz ra&#x1E07; s&#257;r&icirc;s&#257;yw l&#601;h&#257;&#x1E07;&icirc;&#8217; mib&#601;n&ecirc; yi&#347;&#601;r&#257;&#8217;&#275;l &ucirc;mizzer<sup>a</sup>&#8216; hamm&#601;l&ucirc;&#x1E35;&acirc; &ucirc;min-hapar&#601;t&#601;m&icirc;m: </P>
<P>4&nbsp;y&#601;l&#257;&#x1E0F;&icirc;m &#8217;&#259;&#353;er &#8217;&ecirc;n-b&acirc;em k&#257;l-<font color="brown">m&#601;&#8217;&ucirc;m</font> <font color="blue">m&ucirc;m</font> w&#601;&#x1E6D;w&#333;&#x1E07;&ecirc; mar&#601;&#8217;eh &ucirc;ma&#347;&#601;k&icirc;l&icirc;m b&#601;&#x1E35;&#257;l-&#x1E25;&#257;&#x1E35;&#601;m&acirc; w&#601;y&#333;&#x1E0F;&#601;&#8216;&ecirc; &#x1E0F;<sup>a</sup>&#8216;a&#x1E6F; &ucirc;m&#601;&#x1E07;&icirc;n&ecirc; mad&#257;&#8216; wa&#8217;&#259;&#353;er k&#333;&#x1E25;a b&acirc;em l<sup>a</sup>&#8216;&#259;m&#333;&#x1E0F; b&#601;h&ecirc;&#x1E35;al hammele&#x1E35;&#601; &ucirc;l&#259;lamm&#601;&#x1E0F;&#257;m s&#275;fer &ucirc;l&#601;&#353;w&#333;n ka&#347;&#601;d&icirc;m: </P>
<P>5&nbsp;way&#601;man l&acirc;em hammele&#x1E35;&#601; d&#601;&#x1E07;ar-yw&#333;m b&#601;yw&#333;mw&#333; mipa&#x1E6F;-ba&#x1E21; hammele&#x1E35;&#601; &ucirc;m&icirc;y&ecirc;n mi&#353;&#601;t&#257;yw &ucirc;l&#601;&#x1E21;ad&#601;l&#257;m &#353;&#257;n&icirc;m &#353;&#257;lw&#333;&#353; &ucirc;miq&#601;&#x1E63;&#257;&#x1E6F;&#257;m y<sup>a</sup>&#8216;am&#601;&#x1E0F;&ucirc; lif&#601;n&ecirc; hammele&#x1E35;&#601;: </P>
<P>6&nbsp;way&#601;h&icirc; &#x1E07;&acirc;em mib&#601;n&ecirc; y&#601;h&ucirc;&#x1E0F;&acirc; d&#257;n&icirc;y&#275;&#8217;l &#x1E25;&#259;nan&#601;y&acirc; m&icirc;&#353;&#257;&#8217;&#275;l w<sup>a</sup>&#8216;&#259;zar&#601;y&acirc;: </P>
<P>7&nbsp;wayy&#257;&#347;em l&acirc;em &#347;ar hass&#257;r&icirc;s&icirc;m &#353;&#275;mw&#333;&#x1E6F; wayy&#257;&#347;em l&#601;&#x1E0F;&#257;n&icirc;y&#275;&#8217;l b&#275;l&#601;&#x1E6D;&#601;&#353;a&#8217;&#x1E63;&#x1E63;ar w&#601;l<sup>a</sup>&#x1E25;&#259;nan&#601;y&acirc; &#353;a&#x1E0F;&#601;ra&#x1E35;&#601; &ucirc;l&#601;m&icirc;&#353;&#257;&#8217;&#275;l m&ecirc;&#353;a&#x1E35;&#601; w&#601;l<sup>a</sup>&#8216;&#259;zar&#601;y&acirc; &#8216;&#259;&#x1E07;&#275;&#x1E0F; n&#601;&#x1E21;w&#333;: </P>
<P>8&nbsp;wayy&#257;&#347;em d&#257;n&icirc;y&#275;&#8217;l &#8216;al-libw&#333; &#8217;&#259;&#353;er l&#333;&#8217;-yi&#x1E6F;&#601;g&#257;&#8217;al b&#601;fa&#x1E6F;&#601;ba&#x1E21; hammele&#x1E35;&#601; &ucirc;&#x1E07;&#601;y&ecirc;n mi&#353;&#601;t&#257;yw way&#601;&#x1E07;aqq&#275;&#353; mi&#347;&#347;ar hass&#257;r&icirc;s&icirc;m &#8217;&#259;&#353;er l&#333;&#8217; yi&#x1E6F;&#601;g&#257;&#8217;&#257;l: </P>
<P>9&nbsp;wayyit&#275;n h&#257;&#8217;&#277;l&#333;h&icirc;m &#8217;e&#x1E6F;-d&#257;n&icirc;y&#275;&#8217;l l&#601;&#x1E25;ese&#x1E0F; &ucirc;l&#601;r<sup>a</sup>&#x1E25;&#259;m&icirc;m lif&#601;n&ecirc; &#347;ar hass&#257;r&icirc;s&icirc;m: </P>
<P>10&nbsp;wayy&#333;&#8217;mer &#347;ar hass&#257;r&icirc;s&icirc;m l&#601;&#x1E0F;&#257;n&icirc;y&#275;&#8217;l y&#257;r&#275;&#8217; &#8217;&#259;n&icirc; &#8217;e&#x1E6F;-&#8217;&#259;&#x1E0F;&#333;n&icirc; hammele&#x1E35;&#601; &#8217;&#259;&#353;er minn&acirc; &#8217;e&#x1E6F;-ma&#8217;&#259;&#x1E35;al&#601;&#x1E35;em w&#601;&#8217;e&#x1E6F;-mi&#353;&#601;t&ecirc;&#x1E35;em &#8217;&#259;&#353;er l&#257;mm&acirc; yir&#601;&#8217;eh &#8217;e&#x1E6F;-p&#601;n&ecirc;&#x1E35;em z&#333;&#8216;&#259;f&icirc;m min-hay&#601;l&#257;&#x1E0F;&icirc;m &#8217;&#259;&#353;er k&#601;&#x1E21;&icirc;l&#601;&#x1E35;em w&#601;&#x1E25;&icirc;ya&#x1E07;&#601;tem &#8217;e&#x1E6F;-r&#333;&#8217;&#353;&icirc; lammele&#x1E35;&#601;: </P>
<P>11&nbsp;wayy&#333;&#8217;mer d&#257;n&icirc;y&#275;&#8217;l &#8217;el-hammel&#601;&#x1E63;ar &#8217;&#259;&#353;er minn&acirc; &#347;ar hass&#257;r&icirc;s&icirc;m &#8216;al-d&#257;n&icirc;y&#275;&#8217;l &#x1E25;&#259;nan&#601;y&acirc; m&icirc;&#353;&#257;&#8217;&#275;l w<sup>a</sup>&#8216;&#259;zar&#601;y&acirc;: </P>
<P>12&nbsp;nas-n&#257;&#8217; &#8217;e&#x1E6F;-&#8216;&#259;&#x1E07;&#257;&#x1E0F;ey&#x1E35;&#257; y&#257;m&icirc;m &#8216;&#259;&#347;&#257;r&acirc; w&#601;yit&#601;n&ucirc;-l&#257;n&ucirc; min-hazz&#275;r&#333;&#8216;&icirc;m w&#601;n&#333;&#8217;&#x1E35;&#601;l&acirc; &ucirc;mayim w&#601;ni&#353;&#601;teh: </P>
<P>13&nbsp;w&#601;y&#275;r&#257;&#8217;&ucirc; l&#601;f&#257;ney&#x1E35;&#257; mar&#601;&#8217;&ecirc;n&ucirc; &ucirc;mar&#601;&#8217;&#275;h hay&#601;l&#257;&#x1E0F;&icirc;m h&#257;&#8217;&#333;&#x1E35;&#601;l&icirc;m &#8217;&#275;&#x1E6F; pa&#x1E6F;&#601;ba&#x1E21; hammele&#x1E35;&#601; w&#601;&#x1E35;a&#8217;&#259;&#353;er tir&#601;&#8217;&#275;h &#8216;&#259;&#347;&#275;h &#8216;im-&#8216;&#259;&#x1E07;&#257;&#x1E0F;ey&#x1E35;&#257;: </P>
<P>14&nbsp;wayyi&#353;&#601;m<sup>a</sup>&#8216; l&acirc;em lad&#257;&#x1E07;&#257;r hazzeh way&#601;nass&#275;m y&#257;m&icirc;m &#8216;&#259;&#347;&#257;r&acirc;: </P>
<P>15&nbsp;&ucirc;miq&#601;&#x1E63;&#257;&#x1E6F; y&#257;m&icirc;m &#8216;&#259;&#347;&#257;r&acirc; nir&#601;&#8217;&acirc; mar&#601;&#8217;&ecirc;hem &#x1E6D;w&#333;&#x1E07; &ucirc;&#x1E07;&#601;r&icirc;&#8217;&ecirc; b&#257;&#347;&#257;r min-k&#257;l-hay&#601;l&#257;&#x1E0F;&icirc;m h&#257;&#8217;&#333;&#x1E35;&#601;l&icirc;m &#8217;&#275;&#x1E6F; pa&#x1E6F;&#601;ba&#x1E21; hammele&#x1E35;&#601;: </P>
<P>16&nbsp;way&#601;h&icirc; hammel&#601;&#x1E63;ar n&#333;&#347;&#275;&#8217; &#8217;e&#x1E6F;-pa&#x1E6F;&#601;b&#257;&#x1E21;&#257;m w&#601;y&ecirc;n mi&#353;&#601;t&ecirc;hem w&#601;n&#333;&#x1E6F;&#275;n l&acirc;em z&#275;r&#601;&#8216;&#333;n&icirc;m: </P>
<P>17&nbsp;w&#601;hay&#601;l&#257;&#x1E0F;&icirc;m h&#257;&#8217;&#275;lleh &#8217;ar&#601;b<sup>a</sup>&#8216;&#601;t&#257;m n&#257;&#x1E6F;an l&acirc;em h&#257;&#8217;&#277;l&#333;h&icirc;m mad&#257;&#8216; w&#601;ha&#347;&#601;k&#275;l b&#601;&#x1E35;&#257;l-s&#275;fer w&#601;&#x1E25;&#257;&#x1E35;&#601;m&acirc; w&#601;&#x1E0F;&#257;n&icirc;y&#275;&#8217;l h&#275;&#x1E07;&icirc;n b&#601;&#x1E35;&#257;l-&#x1E25;&#257;zw&#333;n w<sup>a</sup>&#x1E25;&#259;l&#333;mw&#333;&#x1E6F;: </P>
<P>18&nbsp;&ucirc;l&#601;miq&#601;&#x1E63;&#257;&#x1E6F; hayy&#257;m&icirc;m &#8217;&#259;&#353;er-&#8217;&#257;mar hammele&#x1E35;&#601; lah&#259;&#x1E07;&icirc;&#8217;&#257;m way&#601;&#x1E07;&icirc;&#8217;&#275;m &#347;ar hass&#257;r&icirc;s&icirc;m lif&#601;n&ecirc; n&#601;&#x1E07;u&#x1E35;a&#x1E0F;&#601;ne&#x1E63;&#x1E63;ar: </P>
<P>19&nbsp;way&#601;&#x1E0F;ab&#275;r &#8217;it&#257;m hammele&#x1E35;&#601; w&#601;l&#333;&#8217; nim&#601;&#x1E63;&#257;&#8217; mikull&#257;m k&#601;&#x1E0F;&#257;n&icirc;y&#275;&#8217;l &#x1E25;&#259;nan&#601;y&acirc; m&icirc;&#353;&#257;&#8217;&#275;l w<sup>a</sup>&#8216;&#259;zar&#601;y&acirc; wayy<sup>a</sup>&#8216;am&#601;&#x1E0F;&ucirc; lif&#601;n&ecirc; hammele&#x1E35;&#601;: </P>
<P>20&nbsp;w&#601;&#x1E35;&#333;l d&#601;&#x1E07;ar &#x1E25;&#257;&#x1E35;&#601;ma&#x1E6F; b&icirc;n&acirc; &#8217;&#259;&#353;er-biqq&#275;&#353; m&#275;hem hammele&#x1E35;&#601; wayyim&#601;&#x1E63;&#257;&#8217;&#275;m &#8216;e&#347;er y&#257;&#x1E0F;w&#333;&#x1E6F; &#8216;al k&#257;l-h<sup>a</sup>&#x1E25;ar&#601;&#x1E6D;umm&icirc;m h&#257;&#8217;a&#353;&#353;&#257;f&icirc;m &#8217;&#259;&#353;er b&#601;&#x1E35;&#257;l-mal&#601;&#x1E35;&ucirc;&#x1E6F;w&#333;: </P>
<P>21&nbsp;way&#601;h&icirc; d&#257;n&icirc;y&#275;&#8217;l &#8216;a&#x1E0F;-&#353;&#601;na&#x1E6F; &#8217;<sup>a</sup>&#x1E25;a&#x1E6F; l&#601;&#x1E35;w&#333;re&#353; hammele&#x1E35;&#601;: f</P>
</TD>
</TABLE>
<P><HR>
<CENTER>
<A HREF="dan002">Next: Daniel (Daniyel) Chapter 2</A></CENTER>
</BODY>
</HTML>
