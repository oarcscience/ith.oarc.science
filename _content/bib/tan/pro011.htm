<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro011.htm">Polyglot</A>&nbsp;
<A HREF="../kjv/pro011.htm">KJV</A>&nbsp;
<A HREF="../sep/pro011.htm">Sep</A>&nbsp;
<A HREF="../vul/pro011.htm">Vul</A>&nbsp;

<BR>
<BR><A HREF="pro.htm">Proverbs (Mishlei) Index</A><BR>
&nbsp;
<A HREF="pro010.htm">Previous</A>&nbsp;
<A HREF="pro012.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 11</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מֹאזְנֵ֣י מִ֭רְמָה תּוֹעֲבַ֣ת יְהוָ֑ה וְאֶ֖בֶן שְׁלֵמָ֣ה רְצוֹנֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בָּֽא־זָ֭דוֹן וַיָּבֹ֣א קָל֑וֹן וְֽאֶת־צְנוּעִ֥ים חָכְמָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;תֻּמַּ֣ת יְשָׁרִ֣ים תַּנְחֵ֑ם וְסֶ֖לֶף בּוֹגְדִ֣ים <font color="brown">ושדם</font> <font color="blue">יְשָׁדֵּֽם׃</font> </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לֹא־יוֹעִ֣יל ה֭וֹן<font color="red"><sup>3</font></sup> בְּי֣וֹם עֶבְרָ֑ה וּ֝צְדָקָ֗ה תַּצִּ֥יל מִמָּֽוֶת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;צִדְקַ֣ת תָּ֭מִים תְּיַשֵּׁ֣ר דַּרְכּ֑וֹ וּ֝בְרִשְׁעָת֗וֹ יִפֹּ֥ל רָשָֽׁע׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;צִדְקַ֣ת יְ֭שָׁרִים תַּצִּילֵ֑ם וּ֝בְהַוַּ֗ת בֹּגְדִ֥ים יִלָּכֵֽדוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בְּמ֤וֹת אָדָ֣ם רָ֭שָׁע תֹּאבַ֣ד תִּקְוָ֑ה וְתוֹחֶ֖לֶת אוֹנִ֣ים אָבָֽדָה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;צַ֭דִּיק מִצָּרָ֣ה נֶחֱלָ֑ץ וַיָּבֹ֖א רָשָׁ֣ע תַּחְתָּֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;בְּפֶ֗ה חָ֭נֵף יַשְׁחִ֣ת רֵעֵ֑הוּ וּ֝בְדַ֗עַת צַדִּיקִ֥ים יֵחָלֵֽצוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בְּט֣וּב צַ֭דִּיקִים תַּעֲלֹ֣ץ קִרְיָ֑ה וּבַאֲבֹ֖ד רְשָׁעִ֣ים רִנָּֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בְּבִרְכַּ֣ת יְ֭שָׁרִים תָּר֣וּם קָ֑רֶת וּבְפִ֥י רְ֝שָׁעִ֗ים תֵּהָרֵֽס׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בָּז־לְרֵעֵ֥הוּ חֲסַר־לֵ֑ב וְאִ֖ישׁ תְּבוּנ֣וֹת יַחֲרִֽישׁ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הוֹלֵ֣ךְ רָ֭כִיל מְגַלֶּה־סּ֑וֹד וְנֶאֱמַן־ר֝֗וּחַ מְכַסֶּ֥ה דָבָֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;בְּאֵ֣ין תַּ֭חְבֻּלוֹת יִפָּל־עָ֑ם וּ֝תְשׁוּעָ֗ה בְּרֹ֣ב יוֹעֵֽץ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;רַע־יֵ֭רוֹעַ כִּי־עָ֣רַב זָ֑ר וְשֹׂנֵ֖א תֹקְעִ֣ים בּוֹטֵֽחַ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אֵֽשֶׁת־חֵ֭ן תִּתְמֹ֣ךְ כָּב֑וֹד וְ֝עָרִיצִ֗ים יִתְמְכוּ־עֹֽשֶׁר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;גֹּמֵ֣ל נַ֭פְשׁוֹ אִ֣ישׁ חָ֑סֶד וְעֹכֵ֥ר שְׁ֝אֵר֗וֹ אַכְזָרִֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;רָשָׁ֗ע עֹשֶׂ֥ה פְעֻלַּת־שָׁ֑קֶר וְזֹרֵ֥עַ צְ֝דָקָ֗ה שֶׂ֣כֶר אֱמֶֽת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כֵּן־צְדָקָ֥ה לְחַיִּ֑ים וּמְרַדֵּ֖ף רָעָ֣ה לְמוֹתֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;תּוֹעֲבַ֣ת יְ֭הוָה עִקְּשֵׁי־לֵ֑ב וּ֝רְצוֹנ֗וֹ תְּמִ֣ימֵי דָֽרֶךְ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;יָ֣ד לְ֭יָד לֹא־יִנָּ֣קֶה רָּ֑ע וְזֶ֖רַע צַדִּיקִ֣ים נִמְלָֽט׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;נֶ֣זֶם זָ֭הָב בְּאַ֣ף חֲזִ֑יר אִשָּׁ֥ה יָ֝פָ֗ה וְסָ֣רַת טָֽעַם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;תַּאֲוַ֣ת צַדִּיקִ֣ים אַךְ־ט֑וֹב תִּקְוַ֖ת רְשָׁעִ֣ים עֶבְרָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;יֵ֣שׁ מְ֭פַזֵּר וְנוֹסָ֥ף ע֑וֹד וְחוֹשֵׂ֥ךְ מִ֝יֹּ֗שֶׁר אַךְ־לְמַחְסֽוֹר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;נֶֽפֶשׁ־בְּרָכָ֥ה תְדֻשָּׁ֑ן וּ֝מַרְוֶ֗ה גַּם־ה֥וּא יוֹרֶֽא׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;מֹ֣נֵֽעַ בָּ֭ר יִקְּבֻ֣הוּ לְא֑וֹם וּ֝בְרָכָ֗ה לְרֹ֣אשׁ מַשְׁבִּֽיר׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;שֹׁ֣חֵֽר ט֭וֹב<font color="red"><sup>3</font></sup> יְבַקֵּ֣שׁ רָצ֑וֹן וְדֹרֵ֖שׁ רָעָ֣ה תְבוֹאֶֽנּוּ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;בּוֹטֵ֣חַ בְּ֭עָשְׁרוֹ ה֣וּא יִפֹּ֑ל וְ֝כֶעָלֶ֗ה צַדִּיקִ֥ים יִפְרָֽחוּ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;עוֹכֵ֣ר בֵּ֭יתוֹ יִנְחַל־ר֑וּחַ וְעֶ֥בֶד אֱ֝וִ֗יל לַחֲכַם־לֵֽב׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;פְּֽרִי־צַ֭דִּיק עֵ֣ץ חַיִּ֑ים וְלֹקֵ֖חַ נְפָשׂ֣וֹת<font color="red"><sup>1</font></sup> חָכָֽם׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;הֵ֣ן צַ֭דִּיק בָּאָ֣רֶץ יְשֻׁלָּ֑ם אַ֝֗ף כִּֽי־רָשָׁ֥ע וְחוֹטֵֽא׃ </P>
</TD>
<TD WIDTH="50%">
<P>1&nbsp;m&#333;&#8217;z&#601;n&ecirc; mir&#601;m&acirc; tw&#333;&#8216;&#259;&#x1E07;a&#x1E6F; y&#601;hw&acirc; w&#601;&#8217;e&#x1E07;en &#353;&#601;l&#275;m&acirc; r&#601;&#x1E63;w&#333;nw&#333;: </P>
<P>2&nbsp;b&#257;&#8217;-z&#257;&#x1E0F;w&#333;n wayy&#257;&#x1E07;&#333;&#8217; q&#257;lw&#333;n w&#601;&#8217;e&#x1E6F;-&#x1E63;&#601;n&ucirc;&#8216;&icirc;m &#x1E25;&#257;&#x1E35;&#601;m&acirc;: </P>
<P>3&nbsp;tumma&#x1E6F; y&#601;&#353;&#257;r&icirc;m tan&#601;&#x1E25;&#275;m w&#601;selef bw&#333;&#x1E21;&#601;&#x1E0F;&icirc;m <font color="brown">w&#601;&#353;&#257;d&#257;m</font> <font color="blue">y&#601;&#353;&#257;d&#275;m:</font> </P>
<P>4&nbsp;l&#333;&#8217;-yw&#333;&#8216;&icirc;l hw&#333;n<font color="red"><sup>3</font></sup> b&#601;yw&#333;m &#8216;e&#x1E07;&#601;r&acirc; &ucirc;&#x1E63;&#601;&#x1E0F;&#257;q&acirc; ta&#x1E63;&#x1E63;&icirc;l mimm&#257;we&#x1E6F;: </P>
<P>5&nbsp;&#x1E63;i&#x1E0F;&#601;qa&#x1E6F; t&#257;m&icirc;m t&#601;ya&#353;&#353;&#275;r dar&#601;kw&#333; &ucirc;&#x1E07;&#601;ri&#353;&#601;&#8216;&#257;&#x1E6F;w&#333; yip&#333;l r&#257;&#353;&#257;&#8216;: </P>
<P>6&nbsp;&#x1E63;i&#x1E0F;&#601;qa&#x1E6F; y&#601;&#353;&#257;r&icirc;m ta&#x1E63;&#x1E63;&icirc;l&#275;m &ucirc;&#x1E07;&#601;ha&ucirc;a&#x1E6F; b&#333;&#x1E21;&#601;&#x1E0F;&icirc;m yill&#257;&#x1E35;&#275;&#x1E0F;&ucirc;: </P>
<P>7&nbsp;b&#601;mw&#333;&#x1E6F; &#8217;&#257;&#x1E0F;&#257;m r&#257;&#353;&#257;&#8216; t&#333;&#8217;&#x1E07;a&#x1E0F; tiq&#601;w&acirc; w&#601;&#x1E6F;w&#333;&#x1E25;ele&#x1E6F; &#8217;w&#333;n&icirc;m &#8217;&#257;&#x1E07;&#257;&#x1E0F;&acirc;: </P>
<P>8&nbsp;&#x1E63;ad&icirc;q mi&#x1E63;&#x1E63;&#257;r&acirc; ne&#x1E25;&#277;l&#257;&#x1E63; wayy&#257;&#x1E07;&#333;&#8217; r&#257;&#353;&#257;&#8216; t<sup>a</sup>&#x1E25;&#601;t&#257;yw: </P>
<P>9&nbsp;b&#601;feh &#x1E25;&#257;n&#275;f ya&#353;&#601;&#x1E25;i&#x1E6F; r&#275;&#8216;&#275;h&ucirc; &ucirc;&#x1E07;&#601;&#x1E0F;<sup>a</sup>&#8216;a&#x1E6F; &#x1E63;ad&icirc;q&icirc;m y&#275;&#x1E25;&#257;l&#275;&#x1E63;&ucirc;: </P>
<P>10&nbsp;b&#601;&#x1E6D;&ucirc;&#x1E07; &#x1E63;ad&icirc;q&icirc;m t<sup>a</sup>&#8216;&#259;l&#333;&#x1E63; qir&#601;y&acirc; &ucirc;&#x1E07;a&#8217;&#259;&#x1E07;&#333;&#x1E0F; r&#601;&#353;&#257;&#8216;&icirc;m rinn&acirc;: </P>
<P>11&nbsp;b&#601;&#x1E07;ir&#601;ka&#x1E6F; y&#601;&#353;&#257;r&icirc;m t&#257;r&ucirc;m q&#257;re&#x1E6F; &ucirc;&#x1E07;&#601;f&icirc; r&#601;&#353;&#257;&#8216;&icirc;m t&#275;h&#257;r&#275;s: </P>
<P>12&nbsp;b&#257;z-l&#601;r&#275;&#8216;&#275;h&ucirc; &#x1E25;&#259;sar-l&#275;&#x1E07; w&#601;&#8217;&icirc;&#353; t&#601;&#x1E07;&ucirc;nw&#333;&#x1E6F; y<sup>a</sup>&#x1E25;&#259;r&icirc;&#353;: </P>
<P>13&nbsp;hw&#333;l&#275;&#x1E35;&#601; r&#257;&#x1E35;&icirc;l m&#601;&#x1E21;alleh-ssw&#333;&#x1E0F; w&#601;ne&#8217;&#277;man-r&ucirc;&#x1E25;a m&#601;&#x1E35;asseh &#x1E0F;&#257;&#x1E07;&#257;r: </P>
<P>14&nbsp;b&#601;&#8217;&ecirc;n t<sup>a</sup>&#x1E25;&#601;bulw&#333;&#x1E6F; yip&#257;l-&#8216;&#257;m &ucirc;&#x1E6F;&#601;&#353;&ucirc;&#8216;&acirc; b&#601;r&#333;&#x1E07; yw&#333;&#8216;&#275;&#x1E63;: </P>
<P>15&nbsp;r<sup>a</sup>&#8216;-y&#275;rw&#333;&#8216;a k&icirc;-&#8216;&#257;ra&#x1E07; z&#257;r w&#601;&#347;&#333;n&#275;&#8217; &#x1E6F;&#333;q&#601;&#8216;&icirc;m bw&#333;&#x1E6D;&#275;&#x1E25;a: </P>
<P>16&nbsp;&#8217;&#275;&#353;e&#x1E6F;-&#x1E25;&#275;n ti&#x1E6F;&#601;m&#333;&#x1E35;&#601; k&#257;&#x1E07;w&#333;&#x1E0F; w&#601;&#8216;&#257;r&icirc;&#x1E63;&icirc;m yi&#x1E6F;&#601;m&#601;&#x1E35;&ucirc;-&#8216;&#333;&#353;er: </P>
<P>17&nbsp;g&#333;m&#275;l naf&#601;&#353;w&#333; &#8217;&icirc;&#353; &#x1E25;&#257;se&#x1E0F; w&#601;&#8216;&#333;&#x1E35;&#275;r &#353;&#601;&#8217;&#275;rw&#333; &#8217;a&#x1E35;&#601;z&#257;r&icirc;: </P>
<P>18&nbsp;r&#257;&#353;&#257;&#8216; &#8216;&#333;&#347;eh f&#601;&#8216;ulla&#x1E6F;-&#353;&#257;qer w&#601;z&#333;r&#275;&#8216;a &#x1E63;&#601;&#x1E0F;&#257;q&acirc; &#347;e&#x1E35;er &#8217;&#277;me&#x1E6F;: </P>
<P>19&nbsp;k&#275;n-&#x1E63;&#601;&#x1E0F;&#257;q&acirc; l&#601;&#x1E25;ayy&icirc;m &ucirc;m&#601;rad&#275;f r&#257;&#8216;&acirc; l&#601;mw&#333;&#x1E6F;w&#333;: </P>
<P>20&nbsp;tw&#333;&#8216;&#259;&#x1E07;a&#x1E6F; y&#601;hw&acirc; &#8216;iqq&#601;&#353;&ecirc;-l&#275;&#x1E07; &ucirc;r&#601;&#x1E63;w&#333;nw&#333; t&#601;m&icirc;m&ecirc; &#x1E0F;&#257;re&#x1E35;&#601;: </P>
<P>21&nbsp;y&#257;&#x1E0F; l&#601;y&#257;&#x1E0F; l&#333;&#8217;-yinn&#257;qeh rr&#257;&#8216; w&#601;zer<sup>a</sup>&#8216; &#x1E63;ad&icirc;q&icirc;m nim&#601;l&#257;&#x1E6D;: </P>
<P>22&nbsp;nezem z&acirc;&#257;&#x1E07; b&#601;&#8217;af &#x1E25;&#259;z&icirc;r &#8217;i&#353;&#353;&acirc; y&#257;f&acirc; w&#601;s&#257;ra&#x1E6F; &#x1E6D;&#257;&#8216;am: </P>
<P>23&nbsp;ta&#8217;&#259;wa&#x1E6F; &#x1E63;ad&icirc;q&icirc;m &#8217;a&#x1E35;&#601;-&#x1E6D;w&#333;&#x1E07; tiq&#601;wa&#x1E6F; r&#601;&#353;&#257;&#8216;&icirc;m &#8216;e&#x1E07;&#601;r&acirc;: </P>
<P>24&nbsp;y&#275;&#353; m&#601;fazz&#275;r w&#601;nw&#333;s&#257;f &#8216;w&#333;&#x1E0F; w&#601;&#x1E25;w&#333;&#347;&#275;&#x1E35;&#601; m&icirc;y&#333;&#353;er &#8217;a&#x1E35;&#601;-l&#601;m<sup>a</sup>&#x1E25;&#601;sw&#333;r: </P>
<P>25&nbsp;nefe&#353;-b&#601;r&#257;&#x1E35;&acirc; &#x1E6F;&#601;&#x1E0F;u&#353;&#353;&#257;n &ucirc;mar&#601;weh gam-h&ucirc;&#8217; yw&#333;re&#8217;: </P>
<P>26&nbsp;m&#333;n&#275;&#8216;a b&#257;r yiqq&#601;&#x1E07;uh&ucirc; l&#601;&#8217;w&#333;m &ucirc;&#x1E07;&#601;r&#257;&#x1E35;&acirc; l&#601;r&#333;&#8217;&#353; ma&#353;&#601;b&icirc;r: </P>
<P>27&nbsp;&#353;&#333;&#x1E25;&#275;r &#x1E6D;w&#333;&#x1E07;<font color="red"><sup>3</font></sup> y&#601;&#x1E07;aqq&#275;&#353; r&#257;&#x1E63;w&#333;n w&#601;&#x1E0F;&#333;r&#275;&#353; r&#257;&#8216;&acirc; &#x1E6F;&#601;&#x1E07;w&#333;&#8217;enn&ucirc;: </P>
<P>28&nbsp;bw&#333;&#x1E6D;&#275;&#x1E25;a b&#601;&#8216;&#257;&#353;&#601;rw&#333; h&ucirc;&#8217; yip&#333;l w&#601;&#x1E35;e&#8216;&#257;leh &#x1E63;ad&icirc;q&icirc;m yif&#601;r&#257;&#x1E25;&ucirc;: </P>
<P>29&nbsp;&#8216;w&#333;&#x1E35;&#275;r b&ecirc;&#x1E6F;w&#333; yin&#601;&#x1E25;al-r&ucirc;&#x1E25;a w&#601;&#8216;e&#x1E07;e&#x1E0F; &#8217;&#277;w&icirc;l l<sup>a</sup>&#x1E25;&#259;&#x1E35;am-l&#275;&#x1E07;: </P>
<P>30&nbsp;p&#601;r&icirc;-&#x1E63;ad&icirc;q &#8216;&#275;&#x1E63; &#x1E25;ayy&icirc;m w&#601;l&#333;q&#275;&#x1E25;a n&#601;f&#257;&#347;w&#333;&#x1E6F;<font color="red"><sup>1</font></sup> &#x1E25;&#257;&#x1E35;&#257;m: </P>
<P>31&nbsp;h&#275;n &#x1E63;ad&icirc;q b&#257;&#8217;&#257;re&#x1E63; y&#601;&#353;ull&#257;m &#8217;af k&icirc;-r&#257;&#353;&#257;&#8216; w&#601;&#x1E25;w&#333;&#x1E6D;&#275;&#8217;: </P>
</TD>
</TABLE>
<P><HR>
<CENTER>
<A HREF="pro012.htm">Next: Proverbs (Mishlei) Chapter 12</A></CENTER>
</BODY>
</HTML>
