<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Kings (2 Melakhim): 2 Kings (2 Melakhim) Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg2014">Polyglot</A>&nbsp;
<A HREF="../kjv/kg2014">KJV</A>&nbsp;
<A HREF="../sep/kg2014">Sep</A>&nbsp;
<A HREF="../vul/kg2014">Vul</A>&nbsp;

<BR>
<BR><A HREF="kg2">2 Kings (2 Melakhim) Index</A><BR>
&nbsp;
<A HREF="kg2013">Previous</A>&nbsp;
<A HREF="kg2015">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Kings (2 Melakhim) Chapter 14</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בִּשְׁנַ֣ת שְׁתַּ֔יִם לְיוֹאָ֥שׁ בֶּן־יוֹאָחָ֖ז מֶ֣לֶךְ יִשְׂרָאֵ֑ל מָלַ֛ךְ אֲמַצְיָ֥הוּ בֶן־יוֹאָ֖שׁ מֶ֥לֶךְ יְהוּדָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בֶּן־עֶשְׂרִ֨ים וְחָמֵ֤שׁ שָׁנָה֙ הָיָ֣ה בְמָלְכ֔וֹ וְעֶשְׂרִ֤ים וָתֵ֙שַׁע֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ <font color="brown">יהועדין</font> <font color="blue">יְהֽוֹעַדָּ֖ן</font> מִן־יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיַּ֤עַשׂ הַיָּשָׁר֙ בְּעֵינֵ֣י יְהוָ֔ה רַ֕ק לֹ֖א כְּדָוִ֣ד אָבִ֑יו כְּכֹ֧ל אֲשֶׁר־עָשָׂ֛ה יוֹאָ֥שׁ אָבִ֖יו עָשָֽׂה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;רַ֥ק הַבָּמ֖וֹת לֹא־סָ֑רוּ ע֥וֹד הָעָ֛ם מְזַבְּחִ֥ים וּֽמְקַטְּרִ֖ים בַּבָּמֽוֹת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיְהִ֕י כַּאֲשֶׁ֛ר חָזְקָ֥ה הַמַּמְלָכָ֖ה בְּיָד֑וֹ וַיַּךְ֙ אֶת־עֲבָדָ֔יו הַמַּכִּ֖ים אֶת־הַמֶּ֥לֶךְ אָבִֽיו׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאֶת־בְּנֵ֥י הַמַּכִּ֖ים לֹ֣א הֵמִ֑ית כַּכָּת֣וּב בְּסֵ֣פֶר תּֽוֹרַת־מֹ֠שֶׁה אֲשֶׁר־צִוָּ֨ה יְהוָ֜ה לֵאמֹ֗ר לֹא־יוּמְת֨וּ אָב֤וֹת עַל־בָּנִים֙ וּבָנִים֙ לֹא־יוּמְת֣וּ עַל־אָב֔וֹת כִּ֛י אִם־אִ֥ישׁ בְּחֶטְא֖וֹ <font color="brown">ימות</font> <font color="blue">יוּמָֽת׃</font> </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הוּא־הִכָּ֨ה אֶת־אֱד֤וֹם בְּגֵיא־<font color="brown">המלח</font> <font color="blue">מֶ֙לַח֙</font> עֲשֶׂ֣רֶת אֲלָפִ֔ים וְתָפַ֥שׂ אֶת־הַסֶּ֖לַע בַּמִּלְחָמָ֑ה וַיִּקְרָ֤א אֶת־שְׁמָהּ֙ יָקְתְאֵ֔ל עַ֖ד הַיּ֥וֹם הַזֶּֽה׃ פ</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אָ֣ז שָׁלַ֤ח אֲמַצְיָה֙ מַלְאָכִ֔ים אֶל־יְהוֹאָ֨שׁ בֶּן־יְהוֹאָחָ֧ז בֶּן־יֵה֛וּא מֶ֥לֶךְ יִשְׂרָאֵ֖ל לֵאמֹ֑ר לְכָ֖ה נִתְרָאֶ֥ה פָנִֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּשְׁלַ֞ח יְהוֹאָ֣שׁ מֶֽלֶךְ־יִשְׂרָאֵ֗ל אֶל־אֲמַצְיָ֣הוּ מֶֽלֶךְ־יְהוּדָה֮ לֵאמֹר֒ הַח֜וֹחַ אֲשֶׁ֣ר בַּלְּבָנ֗וֹן שָׁ֠לַח אֶל־הָאֶ֜רֶז אֲשֶׁ֤ר בַּלְּבָנוֹן֙ לֵאמֹ֔ר תְּנָֽה־אֶת־בִּתְּךָ֥ לִבְנִ֖י לְאִשָּׁ֑ה וַֽתַּעֲבֹ֞ר חַיַּ֤ת הַשָּׂדֶה֙ אֲשֶׁ֣ר בַּלְּבָנ֔וֹן וַתִּרְמֹ֖ס אֶת־הַחֽוֹחַ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הַכֵּ֤ה הִכִּ֙יתָ֙ אֶת־אֱד֔וֹם וּֽנְשָׂאֲךָ֖ לִבֶּ֑ךָ הִכָּבֵד֙ וְשֵׁ֣ב בְּבֵיתֶ֔ךָ וְלָ֤מָּה תִתְגָּרֶה֙ בְּרָעָ֔ה וְנָ֣פַלְתָּ֔ה אַתָּ֖ה וִיהוּדָ֥ה עִמָּֽךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְלֹא־שָׁמַ֣ע אֲמַצְיָ֔הוּ וַיַּ֨עַל יְהוֹאָ֤שׁ מֶֽלֶךְ־יִשְׂרָאֵל֙ וַיִּתְרָא֣וּ פָנִ֔ים ה֖וּא וַאֲמַצְיָ֣הוּ מֶֽלֶךְ־יְהוּדָ֑ה בְּבֵ֥ית שֶׁ֖מֶשׁ אֲשֶׁ֥ר לִיהוּדָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּנָּ֥גֶף יְהוּדָ֖ה לִפְנֵ֣י יִשְׂרָאֵ֑ל וַיָּנֻ֖סוּ אִ֥ישׁ <font color="brown">לאהלו</font> <font color="blue">לְאֹהָלָֽיו׃</font> </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאֵת֩ אֲמַצְיָ֨הוּ מֶֽלֶךְ־יְהוּדָ֜ה בֶּן־יְהוֹאָ֣שׁ בֶּן־אֲחַזְיָ֗הוּ תָּפַ֛שׂ יְהוֹאָ֥שׁ מֶֽלֶךְ־יִשְׂרָאֵ֖ל בְּבֵ֣ית שָׁ֑מֶשׁ <font color="brown">ויבאו</font> <font color="blue">וַיָּבֹא֙</font> יְר֣וּשָׁלִַ֔ם וַיִּפְרֹץ֩ בְּחוֹמַ֨ת יְרוּשָׁלִַ֜ם בְּשַׁ֤עַר אֶפְרַ֙יִם֙ עַד־שַׁ֣עַר הַפִּנָּ֔ה אַרְבַּ֥ע מֵא֖וֹת אַמָּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְלָקַ֣ח אֶת־כָּל־הַזָּהָב־וְ֠הַכֶּסֶף וְאֵ֨ת כָּל־הַכֵּלִ֜ים הַנִּמְצְאִ֣ים בֵּית־יְהוָ֗ה וּבְאֹֽצְרוֹת֙ בֵּ֣ית הַמֶּ֔לֶךְ וְאֵ֖ת בְּנֵ֣י הַתַּֽעֲרֻב֑וֹת וַיָּ֖שָׁב שֹׁמְרֽוֹנָה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְיֶתֶר֩ דִּבְרֵ֨י יְהוֹאָ֜שׁ אֲשֶׁ֤ר עָשָׂה֙ וּגְב֣וּרָת֔וֹ וַאֲשֶׁ֣ר נִלְחַ֔ם עִ֖ם אֲמַצְיָ֣הוּ מֶֽלֶךְ־יְהוּדָ֑ה הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּשְׁכַּ֤ב יְהוֹאָשׁ֙ עִם־אֲבֹתָ֔יו וַיִּקָּבֵר֙ בְּשֹׁ֣מְר֔וֹן עִ֖ם מַלְכֵ֣י יִשְׂרָאֵ֑ל וַיִּמְלֹ֛ךְ יָרָבְעָ֥ם בְּנ֖וֹ תַּחְתָּֽיו׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְחִ֨י אֲמַצְיָ֤הוּ בֶן־יוֹאָשׁ֙ מֶ֣לֶךְ יְהוּדָ֔ה אַֽחֲרֵ֣י מ֔וֹת יְהוֹאָ֥שׁ בֶּן־יְהֽוֹאָחָ֖ז מֶ֣לֶךְ יִשְׂרָאֵ֑ל חֲמֵ֥שׁ עֶשְׂרֵ֖ה שָׁנָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְיֶ֖תֶר דִּבְרֵ֣י אֲמַצְיָ֑הוּ הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּקְשְׁר֨וּ עָלָ֥יו קֶ֛שֶׁר בִּירוּשָׁלִַ֖ם וַיָּ֣נָס לָכִ֑ישָׁה וַיִּשְׁלְח֤וּ אַֽחֲרָיו֙ לָכִ֔ישָׁה וַיְמִתֻ֖הוּ שָֽׁם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּשְׂא֥וּ אֹת֖וֹ עַל־הַסּוּסִ֑ים וַיִּקָּבֵ֧ר בִּירוּשָׁלִַ֛ם עִם־אֲבֹתָ֖יו בְּעִ֥יר דָּוִֽד׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּקְח֞וּ כָּל־עַ֤ם יְהוּדָה֙ אֶת־עֲזַרְיָ֔ה וְה֕וּא בֶּן־שֵׁ֥שׁ עֶשְׂרֵ֖ה שָׁנָ֑ה וַיַּמְלִ֣כוּ אֹת֔וֹ תַּ֖חַת אָבִ֥יו אֲמַצְיָֽהוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;ה֚וּא בָּנָ֣ה אֶת־אֵילַ֔ת וַיְשִׁבֶ֖הָ לִֽיהוּדָ֑ה אַחֲרֵ֥י שְׁכַֽב־הַמֶּ֖לֶךְ עִם־אֲבֹתָֽיו׃ פ</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;בִּשְׁנַת֙ חֲמֵשׁ־עֶשְׂרֵ֣ה<font color="red"><sup>3</font></sup> שָׁנָ֔ה לַאֲמַצְיָ֥הוּ בֶן־יוֹאָ֖שׁ מֶ֣לֶךְ יְהוּדָ֑ה מָ֠לַךְ יָרָבְעָ֨ם בֶּן־יוֹאָ֤שׁ מֶֽלֶךְ־יִשְׂרָאֵל֙ בְּשֹׁ֣מְר֔וֹן אַרְבָּעִ֥ים וְאַחַ֖ת שָׁנָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיַּ֥עַשׂ הָרַ֖ע בְּעֵינֵ֣י יְהוָ֑ה לֹ֣א סָ֗ר מִכָּל־חַטֹּאות֙ יָרָבְעָ֣ם בֶּן־נְבָ֔ט אֲשֶׁ֥ר הֶחֱטִ֖יא אֶת־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;ה֗וּא הֵשִׁיב֙ אֶת־גְּב֣וּל יִשְׂרָאֵ֔ל מִלְּב֥וֹא חֲמָ֖ת עַד־יָ֣ם הָעֲרָבָ֑ה כִּדְבַ֤ר יְהוָה֙ אֱלֹהֵ֣י יִשְׂרָאֵ֔ל אֲשֶׁ֣ר דִּבֶּ֗ר בְּיַד־עַבְדּ֞וֹ יוֹנָ֤ה בֶן־אֲמִתַּי֙ הַנָּבִ֔יא אֲשֶׁ֖ר מִגַּ֥ת הַחֵֽפֶר׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כִּי־רָאָ֧ה יְהוָ֛ה אֶת־עֳנִ֥י יִשְׂרָאֵ֖ל מֹרֶ֣ה מְאֹ֑ד וְאֶ֤פֶס עָצוּר֙ וְאֶ֣פֶס עָז֔וּב וְאֵ֥ין עֹזֵ֖ר לְיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְלֹא־דִבֶּ֣ר יְהוָ֔ה לִמְחוֹת֙ אֶת־שֵׁ֣ם יִשְׂרָאֵ֔ל מִתַּ֖חַת הַשָּׁמָ֑יִם וַיּ֣וֹשִׁיעֵ֔ם בְּיַ֖ד יָרָבְעָ֥ם בֶּן־יוֹאָֽשׁ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְיֶתֶר֩ דִּבְרֵ֨י יָרָבְעָ֜ם וְכָל־אֲשֶׁ֤ר עָשָׂה֙ וּגְבוּרָת֣וֹ אֲשֶׁר־נִלְחָ֔ם וַאֲשֶׁ֨ר הֵשִׁ֜יב אֶת־דַּמֶּ֧שֶׂק וְאֶת־חֲמָ֛ת לִיהוּדָ֖ה בְּיִשְׂרָאֵ֑ל הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיִּשְׁכַּ֤ב יָֽרָבְעָם֙ עִם־אֲבֹתָ֔יו עִ֖ם מַלְכֵ֣י יִשְׂרָאֵ֑ל וַיִּמְלֹ֛ךְ זְכַרְיָ֥ה בְנ֖וֹ תַּחְתָּֽיו׃ פ</P>
</TD>
<TD WIDTH="50%">
<P>1&nbsp;bi&#353;&#601;na&#x1E6F; &#353;&#601;tayim l&#601;yw&#333;&#8217;&#257;&#353; ben-yw&#333;&#8217;&#257;&#x1E25;&#257;z mele&#x1E35;&#601; yi&#347;&#601;r&#257;&#8217;&#275;l m&#257;la&#x1E35;&#601; &#8217;&#259;ma&#x1E63;&#601;y&acirc;&ucirc; &#x1E07;en-yw&#333;&#8217;&#257;&#353; mele&#x1E35;&#601; y&#601;h&ucirc;&#x1E0F;&acirc;: </P>
<P>2&nbsp;ben-&#8216;e&#347;&#601;r&icirc;m w&#601;&#x1E25;&#257;m&#275;&#353; &#353;&#257;n&acirc; h&#257;y&acirc; &#x1E07;&#601;m&#257;l&#601;&#x1E35;w&#333; w&#601;&#8216;e&#347;&#601;r&icirc;m w&#257;&#x1E6F;&#275;&#353;<sup>a</sup>&#8216; &#353;&#257;n&acirc; m&#257;la&#x1E35;&#601; b&icirc;r&ucirc;&#353;&#257;l&#257;im w&#601;&#353;&#275;m &#8217;immw&#333; <font color="brown">y&#601;hw&#333;&#8216;ad&icirc;n</font> <font color="blue">y&#601;hw&#333;&#8216;ad&#257;n</font> min-y&#601;r&ucirc;&#353;&#257;l&#257;im: </P>
<P>3&nbsp;wayy<sup>a</sup>&#8216;a&#347; hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc; raq l&#333;&#8217; k&#601;&#x1E0F;&#257;wi&#x1E0F; &#8217;&#257;&#x1E07;&icirc;w k&#601;&#x1E35;&#333;l &#8217;&#259;&#353;er-&#8216;&#257;&#347;&acirc; yw&#333;&#8217;&#257;&#353; &#8217;&#257;&#x1E07;&icirc;w &#8216;&#257;&#347;&acirc;: </P>
<P>4&nbsp;raq hab&#257;mw&#333;&#x1E6F; l&#333;&#8217;-s&#257;r&ucirc; &#8216;w&#333;&#x1E0F; h&#257;&#8216;&#257;m m&#601;zab&#601;&#x1E25;&icirc;m &ucirc;m&#601;qa&#x1E6D;&#x1E6D;&#601;r&icirc;m bab&#257;mw&#333;&#x1E6F;: </P>
<P>5&nbsp;way&#601;h&icirc; ka&#8217;&#259;&#353;er &#x1E25;&#257;z&#601;q&acirc; hammam&#601;l&#257;&#x1E35;&acirc; b&#601;y&#257;&#x1E0F;w&#333; wayya&#x1E35;&#601; &#8217;e&#x1E6F;-&#8216;&#259;&#x1E07;&#257;&#x1E0F;&#257;yw hammak&icirc;m &#8217;e&#x1E6F;-hammele&#x1E35;&#601; &#8217;&#257;&#x1E07;&icirc;w: </P>
<P>6&nbsp;w&#601;&#8217;e&#x1E6F;-b&#601;n&ecirc; hammak&icirc;m l&#333;&#8217; h&#275;m&icirc;&#x1E6F; kak&#257;&#x1E6F;&ucirc;&#x1E07; b&#601;s&#275;fer tw&#333;ra&#x1E6F;-m&#333;&#353;eh &#8217;&#259;&#353;er-&#x1E63;i&ucirc;&acirc; y&#601;hw&acirc; l&#275;&#8217;m&#333;r l&#333;&#8217;-y&ucirc;m&#601;&#x1E6F;&ucirc; &#8217;&#257;&#x1E07;w&#333;&#x1E6F; &#8216;al-b&#257;n&icirc;m &ucirc;&#x1E07;&#257;n&icirc;m l&#333;&#8217;-y&ucirc;m&#601;&#x1E6F;&ucirc; &#8216;al-&#8217;&#257;&#x1E07;w&#333;&#x1E6F; k&icirc; &#8217;im-&#8217;&icirc;&#353; b&#601;&#x1E25;e&#x1E6D;&#601;&#8217;w&#333; <font color="brown">y&#257;m&ucirc;&#x1E6F;</font> <font color="blue">y&ucirc;m&#257;&#x1E6F;:</font> </P>
<P>7&nbsp;h&ucirc;&#8217;-hik&acirc; &#8217;e&#x1E6F;-&#8217;&#277;&#x1E0F;w&#333;m b&#601;&#x1E21;&ecirc;&#8217;-<font color="brown">hammel<sup>a</sup>&#x1E25;</font> <font color="blue">mel<sup>a</sup>&#x1E25;</font> &#8216;&#259;&#347;ere&#x1E6F; &#8217;&#259;l&#257;f&icirc;m w&#601;&#x1E6F;&#257;fa&#347; &#8217;e&#x1E6F;-hassel<sup>a</sup>&#8216; bammil&#601;&#x1E25;&#257;m&acirc; wayyiq&#601;r&#257;&#8217; &#8217;e&#x1E6F;-&#353;&#601;m&#257;h y&#257;q&#601;&#x1E6F;&#601;&#8217;&#275;l &#8216;a&#x1E0F; hayyw&#333;m hazzeh: f</P>
<P>8&nbsp;&#8217;&#257;z &#353;&#257;l<sup>a</sup>&#x1E25; &#8217;&#259;ma&#x1E63;&#601;y&acirc; mal&#601;&#8217;&#257;&#x1E35;&icirc;m &#8217;el-y&#601;hw&#333;&#8217;&#257;&#353; ben-y&#601;hw&#333;&#8217;&#257;&#x1E25;&#257;z ben-y&#275;h&ucirc;&#8217; mele&#x1E35;&#601; yi&#347;&#601;r&#257;&#8217;&#275;l l&#275;&#8217;m&#333;r l&#601;&#x1E35;&acirc; ni&#x1E6F;&#601;r&#257;&#8217;eh f&#257;n&icirc;m: </P>
<P>9&nbsp;wayyi&#353;&#601;l<sup>a</sup>&#x1E25; y&#601;hw&#333;&#8217;&#257;&#353; mele&#x1E35;&#601;-yi&#347;&#601;r&#257;&#8217;&#275;l &#8217;el-&#8217;&#259;ma&#x1E63;&#601;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; l&#275;&#8217;m&#333;r h<sup>a</sup>&#x1E25;w&#333;&#x1E25;a &#8217;&#259;&#353;er ball&#601;&#x1E07;&#257;nw&#333;n &#353;&#257;l<sup>a</sup>&#x1E25; &#8217;el-h&#257;&#8217;erez &#8217;&#259;&#353;er ball&#601;&#x1E07;&#257;nw&#333;n l&#275;&#8217;m&#333;r t&#601;n&acirc;-&#8217;e&#x1E6F;-bit&#601;&#x1E35;&#257; li&#x1E07;&#601;n&icirc; l&#601;&#8217;i&#353;&#353;&acirc; wat<sup>a</sup>&#8216;&#259;&#x1E07;&#333;r &#x1E25;ayya&#x1E6F; ha&#347;&#347;&#257;&#x1E0F;eh &#8217;&#259;&#353;er ball&#601;&#x1E07;&#257;nw&#333;n watir&#601;m&#333;s &#8217;e&#x1E6F;-h<sup>a</sup>&#x1E25;w&#333;&#x1E25;a: </P>
<P>10&nbsp;hak&#275;h hik&icirc;&#x1E6F;&#257; &#8217;e&#x1E6F;-&#8217;&#277;&#x1E0F;w&#333;m &ucirc;n&#601;&#347;&#257;&#8217;&#259;&#x1E35;&#257; libe&#x1E35;&#257; hik&#257;&#x1E07;&#275;&#x1E0F; w&#601;&#353;&#275;&#x1E07; b&#601;&#x1E07;&ecirc;&#x1E6F;e&#x1E35;&#257; w&#601;l&#257;mm&acirc; &#x1E6F;i&#x1E6F;&#601;g&#257;reh b&#601;r&#257;&#8216;&acirc; w&#601;n&#257;fal&#601;t&acirc; &#8217;at&acirc; w&icirc;h&ucirc;&#x1E0F;&acirc; &#8216;imm&#257;&#x1E35;&#601;: </P>
<P>11&nbsp;w&#601;l&#333;&#8217;-&#353;&#257;m<sup>a</sup>&#8216; &#8217;&#259;ma&#x1E63;&#601;y&acirc;&ucirc; wayy<sup>a</sup>&#8216;al y&#601;hw&#333;&#8217;&#257;&#353; mele&#x1E35;&#601;-yi&#347;&#601;r&#257;&#8217;&#275;l wayyi&#x1E6F;&#601;r&#257;&#8217;&ucirc; f&#257;n&icirc;m h&ucirc;&#8217; wa&#8217;&#259;ma&#x1E63;&#601;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; b&#601;&#x1E07;&ecirc;&#x1E6F; &#353;eme&#353; &#8217;&#259;&#353;er l&icirc;h&ucirc;&#x1E0F;&acirc;: </P>
<P>12&nbsp;wayyinn&#257;&#x1E21;ef y&#601;h&ucirc;&#x1E0F;&acirc; lif&#601;n&ecirc; yi&#347;&#601;r&#257;&#8217;&#275;l wayy&#257;nus&ucirc; &#8217;&icirc;&#353; <font color="brown">l&#601;&#8217;&acirc;&#335;lw&#333;</font> <font color="blue">l&#601;&#8217;&#333;h&#257;l&#257;yw:</font> </P>
<P>13&nbsp;w&#601;&#8217;&#275;&#x1E6F; &#8217;&#259;ma&#x1E63;&#601;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; ben-y&#601;hw&#333;&#8217;&#257;&#353; ben-&#8217;&#259;&#x1E25;az&#601;y&acirc;&ucirc; t&#257;fa&#347; y&#601;hw&#333;&#8217;&#257;&#353; mele&#x1E35;&#601;-yi&#347;&#601;r&#257;&#8217;&#275;l b&#601;&#x1E07;&ecirc;&#x1E6F; &#353;&#257;me&#353; <font color="brown">wayy&#257;&#x1E07;&#333;&#8217;&ucirc;</font> <font color="blue">wayy&#257;&#x1E07;&#333;&#8217;</font> y&#601;r&ucirc;&#353;&#257;laim wayyif&#601;r&#333;&#x1E63; b&#601;&#x1E25;w&#333;ma&#x1E6F; y&#601;r&ucirc;&#353;&#257;laim b&#601;&#353;<sup>a</sup>&#8216;ar &#8217;ef&#601;rayim &#8216;a&#x1E0F;-&#353;<sup>a</sup>&#8216;ar hapinn&acirc; &#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#8217;amm&acirc;: </P>
<P>14&nbsp;w&#601;l&#257;q<sup>a</sup>&#x1E25; &#8217;e&#x1E6F;-k&#257;l-hazz&acirc;&#257;&#x1E07;-w&#601;hakesef w&#601;&#8217;&#275;&#x1E6F; k&#257;l-hak&#275;l&icirc;m hannim&#601;&#x1E63;&#601;&#8217;&icirc;m b&ecirc;&#x1E6F;-y&#601;hw&acirc; &ucirc;&#x1E07;&#601;&#8217;&#333;&#x1E63;&#601;rw&#333;&#x1E6F; b&ecirc;&#x1E6F; hammele&#x1E35;&#601; w&#601;&#8217;&#275;&#x1E6F; b&#601;n&ecirc; hat<sup>a</sup>&#8216;&#259;ru&#x1E07;w&#333;&#x1E6F; wayy&#257;&#353;&#257;&#x1E07; &#353;&#333;m&#601;rw&#333;n&acirc;: </P>
<P>15&nbsp;w&#601;ye&#x1E6F;er di&#x1E07;&#601;r&ecirc; y&#601;hw&#333;&#8217;&#257;&#353; &#8217;&#259;&#353;er &#8216;&#257;&#347;&acirc; &ucirc;&#x1E21;&#601;&#x1E07;&ucirc;r&#257;&#x1E6F;w&#333; wa&#8217;&#259;&#353;er nil&#601;&#x1E25;am &#8216;im &#8217;&#259;ma&#x1E63;&#601;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; h&#259;l&#333;&#8217;-h&#275;m k&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m l&#601;mal&#601;&#x1E35;&ecirc; yi&#347;&#601;r&#257;&#8217;&#275;l: </P>
<P>16&nbsp;wayyi&#353;&#601;ka&#x1E07; y&#601;hw&#333;&#8217;&#257;&#353; &#8216;im-&#8217;&#259;&#x1E07;&#333;&#x1E6F;&#257;yw wayyiqq&#257;&#x1E07;&#275;r b&#601;&#353;&#333;m&#601;rw&#333;n &#8216;im mal&#601;&#x1E35;&ecirc; yi&#347;&#601;r&#257;&#8217;&#275;l wayyim&#601;l&#333;&#x1E35;&#601; y&#257;r&#257;&#x1E07;&#601;&#8216;&#257;m b&#601;nw&#333; t<sup>a</sup>&#x1E25;&#601;t&#257;yw: f</P>
<P>17&nbsp;way&#601;&#x1E25;&icirc; &#8217;&#259;ma&#x1E63;&#601;y&acirc;&ucirc; &#x1E07;en-yw&#333;&#8217;&#257;&#353; mele&#x1E35;&#601; y&#601;h&ucirc;&#x1E0F;&acirc; &#8217;<sup>a</sup>&#x1E25;&#259;r&ecirc; mw&#333;&#x1E6F; y&#601;hw&#333;&#8217;&#257;&#353; ben-y&#601;hw&#333;&#8217;&#257;&#x1E25;&#257;z mele&#x1E35;&#601; yi&#347;&#601;r&#257;&#8217;&#275;l &#x1E25;&#259;m&#275;&#353; &#8216;e&#347;&#601;r&#275;h &#353;&#257;n&acirc;: </P>
<P>18&nbsp;w&#601;ye&#x1E6F;er di&#x1E07;&#601;r&ecirc; &#8217;&#259;ma&#x1E63;&#601;y&acirc;&ucirc; h&#259;l&#333;&#8217;-h&#275;m k&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m l&#601;mal&#601;&#x1E35;&ecirc; y&#601;h&ucirc;&#x1E0F;&acirc;: </P>
<P>19&nbsp;wayyiq&#601;&#353;&#601;r&ucirc; &#8216;&#257;l&#257;yw qe&#353;er b&icirc;r&ucirc;&#353;&#257;laim wayy&#257;n&#257;s l&#257;&#x1E35;&icirc;&#353;&acirc; wayyi&#353;&#601;l&#601;&#x1E25;&ucirc; &#8217;<sup>a</sup>&#x1E25;&#259;r&#257;yw l&#257;&#x1E35;&icirc;&#353;&acirc; way&#601;mi&#x1E6F;uh&ucirc; &#353;&#257;m: </P>
<P>20&nbsp;wayyi&#347;&#601;&#8217;&ucirc; &#8217;&#333;&#x1E6F;w&#333; &#8216;al-hass&ucirc;s&icirc;m wayyiqq&#257;&#x1E07;&#275;r b&icirc;r&ucirc;&#353;&#257;laim &#8216;im-&#8217;&#259;&#x1E07;&#333;&#x1E6F;&#257;yw b&#601;&#8216;&icirc;r d&#257;wi&#x1E0F;: </P>
<P>21&nbsp;wayyiq&#601;&#x1E25;&ucirc; k&#257;l-&#8216;am y&#601;h&ucirc;&#x1E0F;&acirc; &#8217;e&#x1E6F;-&#8216;&#259;zar&#601;y&acirc; w&#601;h&ucirc;&#8217; ben-&#353;&#275;&#353; &#8216;e&#347;&#601;r&#275;h &#353;&#257;n&acirc; wayyam&#601;li&#x1E35;&ucirc; &#8217;&#333;&#x1E6F;w&#333; t<sup>a</sup>&#x1E25;a&#x1E6F; &#8217;&#257;&#x1E07;&icirc;w &#8217;&#259;ma&#x1E63;&#601;y&acirc;&ucirc;: </P>
<P>22&nbsp;h&ucirc;&#8217; b&#257;n&acirc; &#8217;e&#x1E6F;-&#8217;&ecirc;la&#x1E6F; way&#601;&#353;i&#x1E07;eh&#257; l&icirc;h&ucirc;&#x1E0F;&acirc; &#8217;<sup>a</sup>&#x1E25;&#259;r&ecirc; &#353;&#601;&#x1E35;a&#x1E07;-hammele&#x1E35;&#601; &#8216;im-&#8217;&#259;&#x1E07;&#333;&#x1E6F;&#257;yw: f</P>
<P>23&nbsp;bi&#353;&#601;na&#x1E6F; &#x1E25;&#259;m&#275;&#353;-&#8216;e&#347;&#601;r&#275;h<font color="red"><sup>3</font></sup> &#353;&#257;n&acirc; la&#8217;&#259;ma&#x1E63;&#601;y&acirc;&ucirc; &#x1E07;en-yw&#333;&#8217;&#257;&#353; mele&#x1E35;&#601; y&#601;h&ucirc;&#x1E0F;&acirc; m&#257;la&#x1E35;&#601; y&#257;r&#257;&#x1E07;&#601;&#8216;&#257;m ben-yw&#333;&#8217;&#257;&#353; mele&#x1E35;&#601;-yi&#347;&#601;r&#257;&#8217;&#275;l b&#601;&#353;&#333;m&#601;rw&#333;n &#8217;ar&#601;b&#257;&#8216;&icirc;m w&#601;&#8217;<sup>a</sup>&#x1E25;a&#x1E6F; &#353;&#257;n&acirc;: </P>
<P>24&nbsp;wayy<sup>a</sup>&#8216;a&#347; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; l&#333;&#8217; s&#257;r mik&#257;l-&#x1E25;a&#x1E6D;&#x1E6D;&#333;&#8217;w&#x1E6F; y&#257;r&#257;&#x1E07;&#601;&#8216;&#257;m ben-n&#601;&#x1E07;&#257;&#x1E6D; &#8217;&#259;&#353;er he&#x1E25;&#277;&#x1E6D;&icirc;&#8217; &#8217;e&#x1E6F;-yi&#347;&#601;r&#257;&#8217;&#275;l: </P>
<P>25&nbsp;h&ucirc;&#8217; h&#275;&#353;&icirc;&#x1E07; &#8217;e&#x1E6F;-g&#601;&#x1E07;&ucirc;l yi&#347;&#601;r&#257;&#8217;&#275;l mill&#601;&#x1E07;w&#333;&#8217; &#x1E25;&#259;m&#257;&#x1E6F; &#8216;a&#x1E0F;-y&#257;m h&#257;&#8216;&#259;r&#257;&#x1E07;&acirc; ki&#x1E0F;&#601;&#x1E07;ar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&#259;&#353;er diber b&#601;ya&#x1E0F;-&#8216;a&#x1E07;&#601;dw&#333; yw&#333;n&acirc; &#x1E07;en-&#8217;&#259;mitay hann&#257;&#x1E07;&icirc;&#8217; &#8217;&#259;&#353;er miga&#x1E6F; h<sup>a</sup>&#x1E25;&#275;fer: </P>
<P>26&nbsp;k&icirc;-r&#257;&#8217;&acirc; y&#601;hw&acirc; &#8217;e&#x1E6F;-&#8216;&#335;n&icirc; yi&#347;&#601;r&#257;&#8217;&#275;l m&#333;reh m&#601;&#8217;&#333;&#x1E0F; w&#601;&#8217;efes &#8216;&#257;&#x1E63;&ucirc;r w&#601;&#8217;efes &#8216;&#257;z&ucirc;&#x1E07; w&#601;&#8217;&ecirc;n &#8216;&#333;z&#275;r l&#601;yi&#347;&#601;r&#257;&#8217;&#275;l: </P>
<P>27&nbsp;w&#601;l&#333;&#8217;-&#x1E0F;iber y&#601;hw&acirc; lim&#601;&#x1E25;w&#333;&#x1E6F; &#8217;e&#x1E6F;-&#353;&#275;m yi&#347;&#601;r&#257;&#8217;&#275;l mit<sup>a</sup>&#x1E25;a&#x1E6F; ha&#353;&#353;&#257;m&#257;yim wayyw&#333;&#353;&icirc;&#8216;&#275;m b&#601;ya&#x1E0F; y&#257;r&#257;&#x1E07;&#601;&#8216;&#257;m ben-yw&#333;&#8217;&#257;&#353;: </P>
<P>28&nbsp;w&#601;ye&#x1E6F;er di&#x1E07;&#601;r&ecirc; y&#257;r&#257;&#x1E07;&#601;&#8216;&#257;m w&#601;&#x1E35;&#257;l-&#8217;&#259;&#353;er &#8216;&#257;&#347;&acirc; &ucirc;&#x1E21;&#601;&#x1E07;&ucirc;r&#257;&#x1E6F;w&#333; &#8217;&#259;&#353;er-nil&#601;&#x1E25;&#257;m wa&#8217;&#259;&#353;er h&#275;&#353;&icirc;&#x1E07; &#8217;e&#x1E6F;-damme&#347;eq w&#601;&#8217;e&#x1E6F;-&#x1E25;&#259;m&#257;&#x1E6F; l&icirc;h&ucirc;&#x1E0F;&acirc; b&#601;yi&#347;&#601;r&#257;&#8217;&#275;l h&#259;l&#333;&#8217;-h&#275;m k&#601;&#x1E6F;&ucirc;&#x1E07;&icirc;m &#8216;al-s&#275;fer di&#x1E07;&#601;r&ecirc; hayy&#257;m&icirc;m l&#601;mal&#601;&#x1E35;&ecirc; yi&#347;&#601;r&#257;&#8217;&#275;l: </P>
<P>29&nbsp;wayyi&#353;&#601;ka&#x1E07; y&#257;r&#257;&#x1E07;&#601;&#8216;&#257;m &#8216;im-&#8217;&#259;&#x1E07;&#333;&#x1E6F;&#257;yw &#8216;im mal&#601;&#x1E35;&ecirc; yi&#347;&#601;r&#257;&#8217;&#275;l wayyim&#601;l&#333;&#x1E35;&#601; z&#601;&#x1E35;ar&#601;y&acirc; &#x1E07;&#601;nw&#333; t<sup>a</sup>&#x1E25;&#601;t&#257;yw: f</P>
</TD>
</TABLE>
<P><HR>
<CENTER>
<A HREF="kg2015">Next: 2 Kings (2 Melakhim) Chapter 15</A></CENTER>
</BODY>
</HTML>
