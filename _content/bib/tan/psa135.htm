<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 135</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa135.htm">Polyglot</A>&nbsp;
<A HREF="../kjv/psa135.htm">KJV</A>&nbsp;
<A HREF="../sep/psa135.htm">Sep</A>&nbsp;
<A HREF="../vul/psa135.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa134.htm">Previous</A>&nbsp;
<A HREF="psa136.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 135</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הַ֥לְלוּ יָ֨הּ׀ הַֽ֭לְלוּ אֶת־שֵׁ֣ם יְהוָ֑ה הַֽ֝לְלוּ עַבְדֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שֶׁ֣֭עֹֽמְדִים בְּבֵ֣ית יְהוָ֑ה בְּ֝חַצְר֗וֹת בֵּ֣ית אֱלֹהֵֽינוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הַֽ֭לְלוּ־יָהּ כִּי־ט֣וֹב יְהוָ֑ה זַמְּר֥וּ לִ֝שְׁמ֗וֹ כִּ֣י נָעִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּֽי־יַעֲקֹ֗ב בָּחַ֣ר ל֣וֹ יָ֑הּ יִ֝שְׂרָאֵ֗ל לִסְגֻלָּתֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֤י אֲנִ֣י יָ֭דַעְתִּי כִּי־גָד֣וֹל יְהוָ֑ה וַ֝אֲדֹנֵ֗ינוּ מִכָּל־אֱלֹהִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כֹּ֤ל אֲשֶׁר־חָפֵ֥ץ יְהוָ֗ה עָ֫שָׂ֥ה בַּשָּׁמַ֥יִם וּבָאָ֑רֶץ בַּ֝יַּמִּ֗ים וְכָל־תְּהוֹמֽוֹת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מַֽעֲלֶ֣ה נְשִׂאִים֮ מִקְצֵ֪ה הָ֫אָ֥רֶץ בְּרָקִ֣ים לַמָּטָ֣ר עָשָׂ֑ה מֽוֹצֵא־ר֝וּחַ מֵאֽוֹצְרוֹתָֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;שֶֽׁ֭הִכָּה בְּכוֹרֵ֣י מִצְרָ֑יִם מֵ֝אָדָ֗ם עַד־בְּהֵמָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;שָׁלַ֤ח׀ אֹת֣וֹת וּ֭מֹפְתִים בְּתוֹכֵ֣כִי מִצְרָ֑יִם בְּ֝פַרְעֹ֗ה וּבְכָל־עֲבָדָֽיו׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;שֶֽׁ֭הִכָּה גּוֹיִ֣ם רַבִּ֑ים וְ֝הָרַ֗ג מְלָכִ֥ים עֲצוּמִֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לְסִיח֤וֹן׀ מֶ֤לֶךְ הָאֱמֹרִ֗י וּ֭לְעוֹג מֶ֣לֶךְ הַבָּשָׁ֑ן וּ֝לְכֹ֗ל מַמְלְכ֥וֹת כְּנָֽעַן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְנָתַ֣ן אַרְצָ֣ם נַחֲלָ֑ה נַ֝חֲלָ֗ה לְיִשְׂרָאֵ֥ל עַמּֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;יְ֭הוָה שִׁמְךָ֣ לְעוֹלָ֑ם יְ֝הוָ֗ה זִכְרְךָ֥ לְדֹר־וָדֹֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּֽי־יָדִ֣ין יְהוָ֣ה עַמּ֑וֹ וְעַל־עֲ֝בָדָ֗יו יִתְנֶחָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עֲצַבֵּ֣י הַ֭גּוֹיִם כֶּ֣סֶף וְזָהָ֑ב מַ֝עֲשֵׂ֗ה יְדֵ֣י אָדָֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;פֶּֽה־לָ֭הֶם וְלֹ֣א יְדַבֵּ֑רוּ עֵינַ֥יִם לָ֝הֶ֗ם וְלֹ֣א יִרְאֽוּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אָזְנַ֣יִם לָ֭הֶם וְלֹ֣א יַאֲזִ֑ינוּ אַ֝֗ף אֵין־יֶשׁ־ר֥וּחַ בְּפִיהֶֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כְּ֭מוֹהֶם יִהְי֣וּ עֹשֵׂיהֶ֑ם כֹּ֭ל אֲשֶׁר־בֹּטֵ֣חַ בָּהֶֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;בֵּ֣ית יִ֭שְׂרָאֵל בָּרֲכ֣וּ אֶת־יְהוָ֑ה בֵּ֥ית אַ֝הֲרֹ֗ן בָּרֲכ֥וּ אֶת־יְהוָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בֵּ֣ית הַ֭לֵּוִי בָּרֲכ֣וּ אֶת־יְהוָ֑ה יִֽרְאֵ֥י יְ֝הוָ֗ה בָּרֲכ֥וּ אֶת־יְהוָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;בָּ֘ר֤וּךְ יְהוָ֨ה׀ מִצִּיּ֗וֹן שֹׁ֘כֵ֤ן יְֽרוּשָׁלִָ֗ם הַֽלְלוּ־יָֽהּ׃ </P>
</TD>
<TD WIDTH="50%">
<P>1&nbsp;hal&#601;l&ucirc; y&#257;h| hal&#601;l&ucirc; &#8217;e&#x1E6F;-&#353;&#275;m y&#601;hw&acirc; hal&#601;l&ucirc; &#8216;a&#x1E07;&#601;&#x1E0F;&ecirc; y&#601;hw&acirc;: </P>
<P>2&nbsp;&#353;e&#8216;&#333;m&#601;&#x1E0F;&icirc;m b&#601;&#x1E07;&ecirc;&#x1E6F; y&#601;hw&acirc; b&#601;&#x1E25;a&#x1E63;&#601;rw&#333;&#x1E6F; b&ecirc;&#x1E6F; &#8217;&#277;l&#333;h&ecirc;n&ucirc;: </P>
<P>3&nbsp;hal&#601;l&ucirc;-y&#257;h k&icirc;-&#x1E6D;w&#333;&#x1E07; y&#601;hw&acirc; zamm&#601;r&ucirc; li&#353;&#601;mw&#333; k&icirc; n&#257;&#8216;&icirc;m: </P>
<P>4&nbsp;k&icirc;-y<sup>a</sup>&#8216;&#259;q&#333;&#x1E07; b&#257;&#x1E25;ar lw&#333; y&#257;h yi&#347;&#601;r&#257;&#8217;&#275;l lis&#601;&#x1E21;ull&#257;&#x1E6F;w&#333;: </P>
<P>5&nbsp;k&icirc; &#8217;&#259;n&icirc; y&#257;&#x1E0F;<sup>a</sup>&#8216;&#601;t&icirc; k&icirc;-&#x1E21;&#257;&#x1E0F;w&#333;l y&#601;hw&acirc; wa&#8217;&#259;&#x1E0F;&#333;n&ecirc;n&ucirc; mik&#257;l-&#8217;&#277;l&#333;h&icirc;m: </P>
<P>6&nbsp;k&#333;l &#8217;&#259;&#353;er-&#x1E25;&#257;f&#275;&#x1E63; y&#601;hw&acirc; &#8216;&#257;&#347;&acirc; ba&#353;&#353;&#257;mayim &ucirc;&#x1E07;&#257;&#8217;&#257;re&#x1E63; bayyamm&icirc;m w&#601;&#x1E35;&#257;l-t&#601;hw&#333;mw&#333;&#x1E6F;: </P>
<P>7&nbsp;m<sup>a</sup>&#8216;&#259;leh n&#601;&#347;i&#8217;&icirc;m miq&#601;&#x1E63;&#275;h h&#257;&#8217;&#257;re&#x1E63; b&#601;r&#257;q&icirc;m lamm&#257;&#x1E6D;&#257;r &#8216;&#257;&#347;&acirc; mw&#333;&#x1E63;&#275;&#8217;-r&ucirc;&#x1E25;a m&#275;&#8217;w&#333;&#x1E63;&#601;rw&#333;&#x1E6F;&#257;yw: </P>
<P>8&nbsp;&#353;ehik&acirc; b&#601;&#x1E35;w&#333;r&ecirc; mi&#x1E63;&#601;r&#257;yim m&#275;&#8217;&#257;&#x1E0F;&#257;m &#8216;a&#x1E0F;-b&#601;h&#275;m&acirc;: </P>
<P>9&nbsp;&#353;&#257;l<sup>a</sup>&#x1E25;| &#8217;&#333;&#x1E6F;w&#333;&#x1E6F; &ucirc;m&#333;f&#601;&#x1E6F;&icirc;m b&#601;&#x1E6F;w&#333;&#x1E35;&#275;&#x1E35;&icirc; mi&#x1E63;&#601;r&#257;yim b&#601;far&#601;&#8216;&#333;h &ucirc;&#x1E07;&#601;&#x1E35;&#257;l-&#8216;&#259;&#x1E07;&#257;&#x1E0F;&#257;yw: </P>
<P>10&nbsp;&#353;ehik&acirc; gw&#333;yim rab&icirc;m w&#601;h&#257;ra&#x1E21; m&#601;l&#257;&#x1E35;&icirc;m &#8216;&#259;&#x1E63;&ucirc;m&icirc;m: </P>
<P>11&nbsp;l&#601;s&icirc;&#x1E25;w&#333;n| mele&#x1E35;&#601; h&#257;&#8217;&#277;m&#333;r&icirc; &ucirc;l&#601;&#8216;w&#333;&#x1E21; mele&#x1E35;&#601; hab&#257;&#353;&#257;n &ucirc;l&#601;&#x1E35;&#333;l mam&#601;l&#601;&#x1E35;w&#333;&#x1E6F; k&#601;n&#257;&#8216;an: </P>
<P>12&nbsp;w&#601;n&#257;&#x1E6F;an &#8217;ar&#601;&#x1E63;&#257;m n<sup>a</sup>&#x1E25;&#259;l&acirc; n<sup>a</sup>&#x1E25;&#259;l&acirc; l&#601;yi&#347;&#601;r&#257;&#8217;&#275;l &#8216;ammw&#333;: </P>
<P>13&nbsp;y&#601;hw&acirc; &#353;im&#601;&#x1E35;&#257; l&#601;&#8216;w&#333;l&#257;m y&#601;hw&acirc; zi&#x1E35;&#601;r&#601;&#x1E35;&#257; l&#601;&#x1E0F;&#333;r-w&#257;&#x1E0F;&#333;r: </P>
<P>14&nbsp;k&icirc;-y&#257;&#x1E0F;&icirc;n y&#601;hw&acirc; &#8216;ammw&#333; w&#601;&#8216;al-&#8216;&#259;&#x1E07;&#257;&#x1E0F;&#257;yw yi&#x1E6F;&#601;ne&#x1E25;&#257;m: </P>
<P>15&nbsp;&#8216;&#259;&#x1E63;ab&ecirc; hagw&#333;yim kesef w&#601;z&acirc;&#257;&#x1E07; m<sup>a</sup>&#8216;&#259;&#347;&#275;h y&#601;&#x1E0F;&ecirc; &#8217;&#257;&#x1E0F;&#257;m: </P>
<P>16&nbsp;peh-l&acirc;em w&#601;l&#333;&#8217; y&#601;&#x1E0F;ab&#275;r&ucirc; &#8216;&ecirc;nayim l&acirc;em w&#601;l&#333;&#8217; yir&#601;&#8217;&ucirc;: </P>
<P>17&nbsp;&#8217;&#257;z&#601;nayim l&acirc;em w&#601;l&#333;&#8217; ya&#8217;&#259;z&icirc;n&ucirc; &#8217;af &#8217;&ecirc;n-ye&#353;-r&ucirc;&#x1E25;a b&#601;f&icirc;hem: </P>
<P>18&nbsp;k&#601;mw&#333;hem yih&#601;y&ucirc; &#8216;&#333;&#347;&ecirc;hem k&#333;l &#8217;&#259;&#353;er-b&#333;&#x1E6D;&#275;&#x1E25;a b&acirc;em: </P>
<P>19&nbsp;b&ecirc;&#x1E6F; yi&#347;&#601;r&#257;&#8217;&#275;l b&#257;r&#259;&#x1E35;&ucirc; &#8217;e&#x1E6F;-y&#601;hw&acirc; b&ecirc;&#x1E6F; &#8217;ah&#259;r&#333;n b&#257;r&#259;&#x1E35;&ucirc; &#8217;e&#x1E6F;-y&#601;hw&acirc;: </P>
<P>20&nbsp;b&ecirc;&#x1E6F; hall&#275;w&icirc; b&#257;r&#259;&#x1E35;&ucirc; &#8217;e&#x1E6F;-y&#601;hw&acirc; yir&#601;&#8217;&ecirc; y&#601;hw&acirc; b&#257;r&#259;&#x1E35;&ucirc; &#8217;e&#x1E6F;-y&#601;hw&acirc;: </P>
<P>21&nbsp;b&#257;r&ucirc;&#x1E35;&#601; y&#601;hw&acirc;| mi&#x1E63;&#x1E63;&icirc;yw&#333;n &#353;&#333;&#x1E35;&#275;n y&#601;r&ucirc;&#353;&#257;l&#257;im hal&#601;l&ucirc;-y&#257;h: </P>
</TD>
</TABLE>
<P><HR>
<CENTER>
<A HREF="psa136.htm">Next: Psalms (Tehilim) Chapter 136</A></CENTER>
</BODY>
</HTML>
