[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jdg009)  [KJV](../kjv/jdg009) 
[Sep:JdB](../sep/jdb009)  [Sep:JdA](../sep/jda009) 
[Vul](../vul/jdg009)   
  
[Judges (Shoftim) Index](jdg)  
  [Previous](jdg008)  [Next](jdg010) 

------------------------------------------------------------------------

### Tanach (Hebrew): Judges (Shoftim) Chapter 9

‎<span id="001">1</span> ‏וַיֵּ֨לֶךְ אֲבִימֶ֤לֶךְ בֶּן־יְרֻבַּ֙עַל֙
שְׁכֶ֔מָה אֶל־אֲחֵ֖י אִמּ֑וֹ וַיְדַבֵּ֣ר אֲלֵיהֶ֔ם
וְאֶל־כָּל־מִשְׁפַּ֛חַת בֵּית־אֲבִ֥י אִמּ֖וֹ לֵאמֹֽר׃

‎<span id="002">2</span> ‏דַּבְּרוּ־נָ֞א בְּאָזְנֵ֨י כָל־בַּעֲלֵ֣י
שְׁכֶם֮ מַה־טּ֣וֹב לָכֶם֒ הַמְשֹׁ֨ל בָּכֶ֜ם שִׁבְעִ֣ים אִ֗ישׁ כֹּ֚ל
בְּנֵ֣י יְרֻבַּ֔עַל אִם־מְשֹׁ֥ל בָּכֶ֖ם אִ֣ישׁ אֶחָ֑ד וּזְכַרְתֶּ֕ם
כִּֽי־עַצְמֵכֶ֥ם וּבְשַׂרְכֶ֖ם אָנִֽי׃

‎<span id="003">3</span> ‏וַיְדַבְּר֨וּ אֲחֵֽי־אִמּ֜וֹ עָלָ֗יו
בְּאָזְנֵי֙ כָּל־בַּעֲלֵ֣י שְׁכֶ֔ם אֵ֥ת כָּל־הַדְּבָרִ֖ים הָאֵ֑לֶּה
וַיֵּ֤ט לִבָּם֙ אַחֲרֵ֣י אֲבִימֶ֔לֶךְ כִּ֥י אָמְר֖וּ אָחִ֥ינוּ הֽוּא׃

‎<span id="004">4</span> ‏וַיִּתְּנוּ־לוֹ֙ שִׁבְעִ֣ים כֶּ֔סֶף מִבֵּ֖ית
בַּ֣עַל בְּרִ֑ית וַיִּשְׂכֹּ֨ר בָּהֶ֜ם אֲבִימֶ֗לֶךְ אֲנָשִׁ֤ים רֵיקִים֙
וּפֹ֣חֲזִ֔ים וַיֵּלְכ֖וּ אַחֲרָֽיו׃

‎<span id="005">5</span> ‏וַיָּבֹ֤א בֵית־אָבִיו֙ עָפְרָ֔תָה וַֽיַּהֲרֹ֞ג
אֶת־אֶחָ֧יו בְּנֵֽי־יְרֻבַּ֛עַל שִׁבְעִ֥ים אִ֖ישׁ עַל־אֶ֣בֶן אֶחָ֑ת
וַיִּוָּתֵ֞ר יוֹתָ֧ם בֶּן־יְרֻבַּ֛עַל הַקָּטֹ֖ן כִּ֥י נֶחְבָּֽא׃ ס

‎<span id="006">6</span> ‏וַיֵּאָ֨סְפ֜וּ כָּל־בַּעֲלֵ֤י שְׁכֶם֙
וְכָל־בֵּ֣ית מִלּ֔וֹא וַיֵּ֣לְכ֔וּ וַיַּמְלִ֥יכוּ אֶת־אֲבִימֶ֖לֶךְ
לְמֶ֑לֶךְ עִם־אֵל֥וֹן מֻצָּ֖ב אֲשֶׁ֥ר בִּשְׁכֶֽם׃

‎<span id="007">7</span> ‏וַיַּגִּ֣דוּ לְיוֹתָ֗ם וַיֵּ֙לֶךְ֙
וַֽיַּעֲמֹד֙ בְּרֹ֣אשׁ הַר־גְּרִזִ֔ים וַיִּשָּׂ֥א קוֹל֖וֹ וַיִּקְרָ֑א
וַיֹּ֣אמֶר לָהֶ֗ם שִׁמְע֤וּ אֵלַי֙ בַּעֲלֵ֣י שְׁכֶ֔ם וְיִשְׁמַ֥ע
אֲלֵיכֶ֖ם אֱלֹהִֽים׃

‎<span id="008">8</span> ‏הָל֤וֹךְ הָֽלְכוּ֙ הָעֵצִ֔ים לִמְשֹׁ֥חַ
עֲלֵיהֶ֖ם מֶ֑לֶךְ וַיֹּאמְר֥וּ לַזַּ֖יִת מלוכה מָלְכָ֥ה עָלֵֽינוּ׃

‎<span id="009">9</span> ‏וַיֹּ֤אמֶר לָהֶם֙ הַזַּ֔יִת הֶחֳדַ֙לְתִּי֙
אֶת־דִּשְׁנִ֔י אֲשֶׁר־בִּ֛י יְכַבְּד֥וּ אֱלֹהִ֖ים וַאֲנָשִׁ֑ים
וְהָ֣לַכְתִּ֔י לָנ֖וּעַ עַל־הָעֵצִֽים׃

‎<span id="010">10</span> ‏וַיֹּאמְר֥וּ הָעֵצִ֖ים לַתְּאֵנָ֑ה
לְכִי־אַ֖תְּ מָלְכִ֥י עָלֵֽינוּ׃

‎<span id="011">11</span> ‏וַתֹּ֤אמֶר לָהֶם֙ הַתְּאֵנָ֔ה הֶחֳדַ֙לְתִּי֙
אֶת־מָתְקִ֔י וְאֶת־תְּנוּבָתִ֖י הַטּוֹבָ֑ה וְהָ֣לַכְתִּ֔י לָנ֖וּעַ
עַל־הָעֵצִֽים׃

‎<span id="012">12</span> ‏וַיֹּאמְר֥וּ הָעֵצִ֖ים לַגָּ֑פֶן לְכִי־אַ֖תְּ
מלוכי מָלְכִ֥י עָלֵֽינוּ׃

‎<span id="013">13</span> ‏וַתֹּ֤אמֶר לָהֶם֙ הַגֶּ֔פֶן הֶחֳדַ֙לְתִּי֙
אֶת־תִּ֣ירוֹשִׁ֔י הַֽמְשַׂמֵּ֥חַ אֱלֹהִ֖ים וַאֲנָשִׁ֑ים וְהָ֣לַכְתִּ֔י
לָנ֖וּעַ עַל־הָעֵצִֽים׃

‎<span id="014">14</span> ‏וַיֹּאמְר֥וּ כָל־הָעֵצִ֖ים אֶל־הָאָטָ֑ד לֵ֥ךְ
אַתָּ֖ה מְלָךְ־עָלֵֽינוּ׃

‎<span id="015">15</span> ‏וַיֹּ֣אמֶר הָאָטָד֮ אֶל־הָעֵצִים֒ אִ֡ם
בֶּאֱמֶ֣ת אַתֶּם֩ מֹשְׁחִ֨ים אֹתִ֤י לְמֶ֙לֶךְ֙ עֲלֵיכֶ֔ם בֹּ֖אוּ חֲס֣וּ
בְצִלִּ֑י וְאִם־אַ֕יִן תֵּ֤צֵא אֵשׁ֙ מִן־הָ֣אָטָ֔ד וְתֹאכַ֖ל
אֶת־אַרְזֵ֥י הַלְּבָנֽוֹן׃

‎<span id="016">16</span> ‏וְעַתָּ֗ה אִם־בֶּאֱמֶ֤ת וּבְתָמִים֙
עֲשִׂיתֶ֔ם וַתַּמְלִ֖יכוּ אֶת־אֲבִימֶ֑לֶךְ וְאִם־טוֹבָ֤ה עֲשִׂיתֶם֙
עִם־יְרֻבַּ֣עַל וְעִם־בֵּית֔וֹ וְאִם־כִּגְמ֥וּל יָדָ֖יו עֲשִׂ֥יתֶם לֽוֹ׃

‎<span id="017">17</span> ‏אֲשֶׁר־נִלְחַ֥ם אָבִ֖י עֲלֵיכֶ֑ם
וַיַּשְׁלֵ֤ךְ אֶת־נַפְשׁוֹ֙ מִנֶּ֔גֶד וַיַּצֵּ֥ל אֶתְכֶ֖ם מִיַּ֥ד
מִדְיָֽן׃

‎<span id="018">18</span> ‏וְאַתֶּ֞ם קַמְתֶּ֨ם עַל־בֵּ֤ית אָבִי֙
הַיּ֔וֹם וַתַּהַרְג֧וּ אֶת־בָּנָ֛יו שִׁבְעִ֥ים אִ֖ישׁ עַל־אֶ֣בֶן אֶחָ֑ת
וַתַּמְלִ֜יכוּ אֶת־אֲבִימֶ֤לֶךְ בֶּן־אֲמָתוֹ֙ עַל־בַּעֲלֵ֣י שְׁכֶ֔ם
כִּ֥י אֲחִיכֶ֖ם הֽוּא׃

‎<span id="019">19</span> ‏וְאִם־בֶּאֱמֶ֨ת וּבְתָמִ֧ים עֲשִׂיתֶ֛ם
עִם־יְרֻבַּ֥עַל וְעִם־בֵּית֖וֹ הַיּ֣וֹם הַזֶּ֑ה שִׂמְחוּ֙
בַּאֲבִימֶ֔לֶךְ וְיִשְׂמַ֥ח גַּם־ה֖וּא בָּכֶֽם׃

‎<span id="020">20</span> ‏וְאִם־אַ֕יִן תֵּ֤צֵא אֵשׁ֙ מֵאֲבִימֶ֔לֶךְ
וְתֹאכַ֛ל אֶת־בַּעֲלֵ֥י שְׁכֶ֖ם וְאֶת־בֵּ֣ית מִלּ֑וֹא וְתֵצֵ֨א אֵ֜שׁ
מִבַּעֲלֵ֤י שְׁכֶם֙ וּמִבֵּ֣ית מִלּ֔וֹא וְתֹאכַ֖ל אֶת־אֲבִימֶֽלֶךְ׃

‎<span id="021">21</span> ‏וַיָּ֣נָס יוֹתָ֔ם וַיִּבְרַ֖ח וַיֵּ֣לֶךְ
בְּאֵ֑רָה וַיֵּ֣שֶׁב שָׁ֔ם מִפְּנֵ֖י אֲבִימֶ֥לֶךְ אָחִֽיו׃ פ

‎<span id="022">22</span> ‏וַיָּ֧שַׂר אֲבִימֶ֛לֶךְ עַל־יִשְׂרָאֵ֖ל
שָׁלֹ֥שׁ שָׁנִֽים׃

‎<span id="023">23</span> ‏וַיִּשְׁלַ֤ח אֱלֹהִים֙ ר֣וּחַ רָעָ֔ה בֵּ֣ין
אֲבִימֶ֔לֶךְ וּבֵ֖ין בַּעֲלֵ֣י שְׁכֶ֑ם וַיִּבְגְּד֥וּ בַעֲלֵי־שְׁכֶ֖ם
בַּאֲבִימֶֽלֶךְ׃

‎<span id="024">24</span> ‏לָב֕וֹא חֲמַ֖ס שִׁבְעִ֣ים בְּנֵֽי־יְרֻבָּ֑עַל
וְדָמָ֗ם לָשׂ֞וּם עַל־אֲבִימֶ֤לֶךְ אֲחִיהֶם֙ אֲשֶׁ֣ר הָרַ֣ג אוֹתָ֔ם
וְעַל֙ בַּעֲלֵ֣י שְׁכֶ֔ם אֲשֶׁר־חִזְּק֥וּ אֶת־יָדָ֖יו לַהֲרֹ֥ג
אֶת־אֶחָֽיו׃

‎<span id="025">25</span> ‏וַיָּשִׂ֣ימוּ לוֹ֩ בַעֲלֵ֨י שְׁכֶ֜ם
מְאָרְבִ֗ים עַ֚ל רָאשֵׁ֣י הֶהָרִ֔ים וַיִּגְזְל֗וּ אֵ֛ת
כָּל־אֲשֶׁר־יַעֲבֹ֥ר עֲלֵיהֶ֖ם בַּדָּ֑רֶךְ וַיֻּגַּ֖ד לַאֲבִימֶֽלֶךְ׃ פ

‎<span id="026">26</span> ‏וַיָּבֹ֞א גַּ֤עַל בֶּן־עֶ֙בֶד֙ וְאֶחָ֔יו
וַיַּעַבְר֖וּ בִּשְׁכֶ֑ם וַיִּבְטְחוּ־ב֖וֹ בַּעֲלֵ֥י שְׁכֶֽם׃

‎<span id="027">27</span> ‏וַיֵּצְא֨וּ הַשָּׂדֶ֜ה וַֽיִּבְצְר֤וּ
אֶת־כַּרְמֵיהֶם֙ וַֽיִּדְרְכ֔וּ וַֽיַּעֲשׂ֖וּ הִלּוּלִ֑ים וַיָּבֹ֙אוּ֙
בֵּ֣ית אֱ‍ֽלֹֽהֵיהֶ֔ם וַיֹּֽאכְלוּ֙ וַיִּשְׁתּ֔וּ וַֽיְקַלְל֖וּ
אֶת־אֲבִימֶֽלֶךְ׃

‎<span id="028">28</span> ‏וַיֹּ֣אמֶר׀ גַּ֣עַל בֶּן־עֶ֗בֶד
מִֽי־אֲבִימֶ֤לֶךְ וּמִֽי־שְׁכֶם֙ כִּ֣י נַעַבְדֶ֔נּוּ הֲלֹ֥א
בֶן־יְרֻבַּ֖עַל וּזְבֻ֣ל פְּקִיד֑וֹ עִבְד֗וּ אֶת־אַנְשֵׁ֤י חֲמוֹר֙
אֲבִ֣י שְׁכֶ֔ם וּמַדּ֖וּעַ נַעַבְדֶ֥נּוּ אֲנָֽחְנוּ׃

‎<span id="029">29</span> ‏וּמִ֨י יִתֵּ֜ן אֶת־הָעָ֤ם הַזֶּה֙ בְּיָדִ֔י
וְאָסִ֖ירָה אֶת־אֲבִימֶ֑לֶךְ וַיֹּ֙אמֶר֙ לַאֲבִימֶ֔לֶךְ רַבֶּ֥ה
צְבָאֲךָ֖ וָצֵֽאָה׃

‎<span id="030">30</span> ‏וַיִּשְׁמַ֗ע זְבֻל֙ שַׂר־הָעִ֔יר
אֶת־דִּבְרֵ֖י גַּ֣עַל בֶּן־עָ֑בֶד וַיִּ֖חַר אַפּֽוֹ׃

‎<span id="031">31</span> ‏וַיִּשְׁלַ֧ח מַלְאָכִ֛ים אֶל־אֲבִימֶ֖לֶךְ
בְּתָרְמָ֣ה לֵאמֹ֑ר הִנֵּה֩ גַ֨עַל בֶּן־עֶ֤בֶד וְאֶחָיו֙ בָּאִ֣ים
שְׁכֶ֔מָה וְהִנָּ֛ם צָרִ֥ים אֶת־הָעִ֖יר עָלֶֽיךָ׃

‎<span id="032">32</span> ‏וְעַתָּה֙ ק֣וּם לַ֔יְלָה אַתָּ֖ה וְהָעָ֣ם
אֲשֶׁר־אִתָּ֑ךְ וֶאֱרֹ֖ב בַּשָּׂדֶֽה׃

‎<span id="033">33</span> ‏וְהָיָ֤ה בַבֹּ֙קֶר֙ כִּזְרֹ֣חַ הַשֶּׁ֔מֶשׁ
תַּשְׁכִּ֖ים וּפָשַׁטְתָּ֣ עַל־הָעִ֑יר וְהִנֵּה־ה֞וּא וְהָעָ֤ם
אֲשֶׁר־אִתּוֹ֙ יֹצְאִ֣ים אֵלֶ֔יךָ וְעָשִׂ֣יתָ לּ֔וֹ כַּאֲשֶׁ֖ר תִּמְצָ֥א
יָדֶֽךָ׃ ס

‎<span id="034">34</span> ‏וַיָּ֧קָם אֲבִימֶ֛לֶךְ וְכָל־הָעָ֥ם
אֲשֶׁר־עִמּ֖וֹ לָ֑יְלָה וַיֶּאֶרְב֣וּ עַל־שְׁכֶ֔ם אַרְבָּעָ֖ה רָאשִֽׁים׃

‎<span id="035">35</span> ‏וַיֵּצֵא֙ גַּ֣עַל בֶּן־עֶ֔בֶד וַיַּעֲמֹ֕ד
פֶּ֖תַח שַׁ֣עַר הָעִ֑יר וַיָּ֧קָם אֲבִימֶ֛לֶךְ וְהָעָ֥ם אֲשֶׁר־אִתּ֖וֹ
מִן־הַמַּאְרָֽב׃

‎<span id="036">36</span> ‏וַיַּרְא־גַּעַל֮ אֶת־הָעָם֒ וַיֹּ֣אמֶר
אֶל־זְבֻ֔ל הִנֵּה־עָ֣ם יוֹרֵ֔ד מֵרָאשֵׁ֖י הֶהָרִ֑ים וַיֹּ֤אמֶר אֵלָיו֙
זְבֻ֔ל אֵ֣ת צֵ֧ל הֶהָרִ֛ים אַתָּ֥ה רֹאֶ֖ה כָּאֲנָשִֽׁים׃ ס

‎<span id="037">37</span> ‏וַיֹּ֨סֶף ע֣וֹד גַּעַל֮ לְדַבֵּר֒ וַיֹּ֕אמֶר
הִנֵּה־עָם֙ יֽוֹרְדִ֔ים מֵעִ֖ם טַבּ֣וּר הָאָ֑רֶץ וְרֹאשׁ־אֶחָ֣ד בָּ֔א
מִדֶּ֖רֶךְ אֵל֥וֹן מְעוֹנְנִֽים׃

‎<span id="038">38</span> ‏וַיֹּ֨אמֶר אֵלָ֜יו זְבֻ֗ל אַיֵּ֨ה אֵפ֥וֹא
פִ֙יךָ֙ אֲשֶׁ֣ר תֹּאמַ֔ר מִ֥י אֲבִימֶ֖לֶךְ כִּ֣י נַעַבְדֶ֑נּוּ הֲלֹ֨א
זֶ֤ה הָעָם֙ אֲשֶׁ֣ר מָאַ֣סְתָּה בּ֔וֹ צֵא־נָ֥א עַתָּ֖ה וְהִלָּ֥חֶם
בּֽוֹ׃ ס

‎<span id="039">39</span> ‏וַיֵּ֣צֵא גַ֔עַל לִפְנֵ֖י בַּעֲלֵ֣י שְׁכֶ֑ם
וַיִּלָּ֖חֶם בַּאֲבִימֶֽלֶךְ׃

‎<span id="040">40</span> ‏וַיִּרְדְּפֵ֣הוּ אֲבִימֶ֔לֶךְ וַיָּ֖נָס
מִפָּנָ֑יו וַֽיִּפְּל֛וּ חֲלָלִ֥ים רַבִּ֖ים עַד־פֶּ֥תַח הַשָּֽׁעַר׃

‎<span id="041">41</span> ‏וַיֵּ֥שֶׁב אֲבִימֶ֖לֶךְ בָּארוּמָ֑ה
וַיְגָ֧רֶשׁ זְבֻ֛ל אֶת־גַּ֥עַל וְאֶת־אֶחָ֖יו מִשֶּׁ֥בֶת בִּשְׁכֶֽם׃

‎<span id="042">42</span> ‏וַֽיְהִי֙ מִֽמָּחֳרָ֔ת וַיֵּצֵ֥א הָעָ֖ם
הַשָּׂדֶ֑ה וַיַּגִּ֖דוּ לַאֲבִימֶֽלֶךְ׃

‎<span id="043">43</span> ‏וַיִּקַּ֣ח אֶת־הָעָ֗ם וַֽיֶּחֱצֵם֙
לִשְׁלֹשָׁ֣ה רָאשִׁ֔ים וַיֶּאֱרֹ֖ב בַּשָּׂדֶ֑ה וַיַּ֗רְא וְהִנֵּ֤ה
הָעָם֙ יֹצֵ֣א מִן־הָעִ֔יר וַיָּ֥קָם עֲלֵיהֶ֖ם וַיַּכֵּֽם׃

‎<span id="044">44</span> ‏וַאֲבִימֶ֗לֶךְ וְהָרָאשִׁים֙ אֲשֶׁ֣ר עִמּ֔וֹ
פָּשְׁט֕וּ וַיַּ֣עַמְד֔וּ פֶּ֖תַח שַׁ֣עַר הָעִ֑יר וּשְׁנֵ֣י הָֽרָאשִׁ֗ים
פָּֽשְׁט֛וּ עַֽל־כָּל־אֲשֶׁ֥ר בַּשָּׂדֶ֖ה וַיַּכּֽוּם׃

‎<span id="045">45</span> ‏וַאֲבִימֶ֜לֶךְ נִלְחָ֣ם בָּעִ֗יר כֹּ֚ל
הַיּ֣וֹם הַה֔וּא וַיִּלְכֹּד֙ אֶת־הָעִ֔יר וְאֶת־הָעָ֥ם אֲשֶׁר־בָּ֖הּ
הָרָ֑ג וַיִּתֹּץ֙ אֶת־הָעִ֔יר וַיִּזְרָעֶ֖הָ מֶֽלַח׃ פ

‎<span id="046">46</span> ‏וַֽיִּשְׁמְע֔וּ כָּֽל־בַּעֲלֵ֖י
מִֽגְדַּל־שְׁכֶ֑ם וַיָּבֹ֣אוּ אֶל־צְרִ֔יחַ בֵּ֖ית אֵ֥ל בְּרִֽית׃

‎<span id="047">47</span> ‏וַיֻּגַּ֖ד לַאֲבִימֶ֑לֶךְ כִּ֣י
הִֽתְקַבְּצ֔וּ כָּֽל־בַּעֲלֵ֖י מִֽגְדַּל־שְׁכֶֽם׃

‎<span id="048">48</span> ‏וַיַּ֨עַל אֲבִימֶ֜לֶךְ הַר־צַלְמ֗וֹן הוּא֮
וְכָל־הָעָ֣ם אֲשֶׁר־אִתּוֹ֒ וַיִּקַּח֩ אֲבִימֶ֨לֶךְ אֶת־הַקַּרְדֻּמּ֜וֹת
בְּיָד֗וֹ וַיִּכְרֹת֙ שׂוֹכַ֣ת עֵצִ֔ים וַיִּ֨שָּׂאֶ֔הָ וַיָּ֖שֶׂם
עַל־שִׁכְמ֑וֹ וַיֹּ֜אמֶר אֶל־הָעָ֣ם אֲשֶׁר־עִמּ֗וֹ מָ֤ה רְאִיתֶם֙
עָשִׂ֔יתִי מַהֲר֖וּ עֲשׂ֥וּ כָמֽוֹנִי׃

‎<span id="049">49</span> ‏וַיִּכְרְת֨וּ גַם־כָּל־הָעָ֜ם אִ֣ישׁ שׂוֹכֹ֗ה
וַיֵּ֨לְכ֜וּ אַחֲרֵ֤י אֲבִימֶ֙לֶךְ֙ וַיָּשִׂ֣ימוּ עַֽל־הַצְּרִ֔יחַ
וַיַּצִּ֧יתוּ עֲלֵיהֶ֛ם אֶֽת־הַצְּרִ֖יחַ בָּאֵ֑שׁ וַיָּמֻ֜תוּ גַּ֣ם
כָּל־אַנְשֵׁ֧י מִֽגְדַּל־שְׁכֶ֛ם כְּאֶ֖לֶף אִ֥ישׁ וְאִשָּֽׁה׃ פ

‎<span id="050">50</span> ‏וַיֵּ֥לֶךְ אֲבִימֶ֖לֶךְ אֶל־תֵּבֵ֑ץ וַיִּ֥חַן
בְּתֵבֵ֖ץ וַֽיִּלְכְּדָֽהּ׃

‎<span id="051">51</span> ‏וּמִגְדַּל־עֹז֮ הָיָ֣ה בְתוֹךְ־הָעִיר֒
וַיָּנֻ֨סוּ שָׁ֜מָּה כָּל־הָאֲנָשִׁ֣ים וְהַנָּשִׁ֗ים וְכֹל֙ בַּעֲלֵ֣י
הָעִ֔יר וַֽיִּסְגְּר֖וּ בַּעֲדָ֑ם וַֽיַּעֲל֖וּ עַל־גַּ֥ג הַמִּגְדָּֽל׃

‎<span id="052">52</span> ‏וַיָּבֹ֤א אֲבִימֶ֙לֶךְ֙ עַד־הַמִּגְדָּ֔ל
וַיִּלָּ֖חֶם בּ֑וֹ וַיִּגַּ֛שׁ עַד־פֶּ֥תַח הַמִּגְדָּ֖ל לְשָׂרְפ֥וֹ
בָאֵֽשׁ׃

‎<span id="053">53</span> ‏וַתַּשְׁלֵ֞ךְ אִשָּׁ֥ה אַחַ֛ת פֶּ֥לַח רֶ֖כֶב
עַל־רֹ֣אשׁ אֲבִימֶ֑לֶךְ וַתָּ֖רִץ אֶת־גֻּלְגָּלְתּֽוֹ׃

‎<span id="054">54</span> ‏וַיִּקְרָ֨א מְהֵרָ֜ה אֶל־הַנַּ֣עַר׀ נֹשֵׂ֣א
כֵלָ֗יו וַיֹּ֤אמֶר לוֹ֙ שְׁלֹ֤ף חַרְבְּךָ֙ וּמ֣וֹתְתֵ֔נִי פֶּן־יֹ֥אמְרוּ
לִ֖י אִשָּׁ֣ה הֲרָגָ֑תְהוּ וַיִּדְקְרֵ֥הוּ נַעֲר֖וֹ וַיָּמֹֽת׃

‎<span id="055">55</span> ‏וַיִּרְא֥וּ אִֽישׁ־יִשְׂרָאֵ֖ל כִּ֣י מֵ֣ת
אֲבִימֶ֑לֶךְ וַיֵּלְכ֖וּ אִ֥ישׁ לִמְקֹמֽוֹ׃

‎<span id="056">56</span> ‏וַיָּ֣שֶׁב אֱלֹהִ֔ים אֵ֖ת רָעַ֣ת אֲבִימֶ֑לֶךְ
אֲשֶׁ֤ר עָשָׂה֙ לְאָבִ֔יו לַהֲרֹ֖ג אֶת־שִׁבְעִ֥ים אֶחָֽיו׃

‎<span id="057">57</span> ‏וְאֵ֗ת כָּל־רָעַת֙ אַנְשֵׁ֣י שְׁכֶ֔ם הֵשִׁ֥יב
אֱלֹהִ֖ים בְּרֹאשָׁ֑ם וַתָּבֹ֣א אֲלֵיהֶ֔ם קִֽלֲלַ֖ת יוֹתָ֥ם
בֶּן־יְרֻבָּֽעַל׃ פ

1 wayyēleḵə ’ăḇîmeleḵə ben-yərub<sup>a</sup>‘al šəḵemâ ’el-’ăḥê ’immwō
wayəḏabēr ’ălêhem wə’el-kāl-mišəp<sup>a</sup>ḥaṯ bêṯ-’ăḇî ’immwō lē’mōr:

2 dabərû-nā’ bə’āzənê ḵāl-b<sup>a</sup>‘ălê šəḵem mah-ṭṭwōḇ lāḵem
haməšōl bāḵem šiḇə‘îm ’îš kōl bənê yərub<sup>a</sup>‘al ’im-məšōl bāḵem
’îš ’eḥāḏ ûzəḵarətem kî-‘aṣəmēḵem ûḇəśarəḵem ’ānî:

3 wayəḏabərû ’ăḥê-’immwō ‘ālāyw bə’āzənê kāl-b<sup>a</sup>‘ălê šəḵem ’ēṯ
kāl-hadəḇārîm hā’ēlleh wayyēṭ libām ’<sup>a</sup>ḥărê ’ăḇîmeleḵə kî
’āmərû ’āḥînû hû’:

4 wayyitənû-lwō šiḇə‘îm kesef mibêṯ b<sup>a</sup>‘al bərîṯ wayyiśəkōr
bâem ’ăḇîmeleḵə ’ănāšîm rêqîm ûfōḥăzîm wayyēləḵû ’<sup>a</sup>ḥărāyw:

5 wayyāḇō’ ḇêṯ-’āḇîw ‘āfərāṯâ wayyahărōḡ ’eṯ-’eḥāyw
bənê-yərub<sup>a</sup>‘al šiḇə‘îm ’îš ‘al-’eḇen ’eḥāṯ wayyiûāṯēr ywōṯām
ben-yərub<sup>a</sup>‘al haqqāṭōn kî neḥəbā’: s

6 wayyē’āsəfû kāl-b<sup>a</sup>‘ălê šəḵem wəḵāl-bêṯ millwō’ wayyēləḵû
wayyaməlîḵû ’eṯ-’ăḇîmeleḵə ləmeleḵə ‘im-’ēlwōn muṣṣāḇ ’ăšer bišəḵem:

7 wayyagiḏû ləywōṯām wayyēleḵə wayy<sup>a</sup>‘ămōḏ bərō’š har-gərizîm
wayyiśśā’ qwōlwō wayyiqərā’ wayyō’mer lâem šimə‘û ’ēlay
b<sup>a</sup>‘ălê šəḵem wəyišəm<sup>a</sup>‘ ’ălêḵem ’ĕlōhîm:

8 hālwōḵə hāləḵû hā‘ēṣîm liməšōḥa ‘ălêhem meleḵə wayyō’mərû lazzayiṯ
məlwōḵâ māləḵâ ‘ālênû:

9 wayyō’mer lâem hazzayiṯ heḥŏḏalətî ’eṯ-dišənî ’ăšer-bî yəḵabəḏû
’ĕlōhîm wa’ănāšîm wəhālaḵətî lānû‘a ‘al-hā‘ēṣîm:

10 wayyō’mərû hā‘ēṣîm latə’ēnâ ləḵî-’atə māləḵî ‘ālênû:

11 watō’mer lâem hatə’ēnâ heḥŏḏalətî ’eṯ-māṯəqî wə’eṯ-tənûḇāṯî haṭṭwōḇâ
wəhālaḵətî lānû‘a ‘al-hā‘ēṣîm:

12 wayyō’mərû hā‘ēṣîm lagāfen ləḵî-’atə məlwōḵî māləḵî ‘ālênû:

13 watō’mer lâem hagefen heḥŏḏalətî ’eṯ-tîrwōšî haməśammēḥa ’ĕlōhîm
wa’ănāšîm wəhālaḵətî lānû‘a ‘al-hā‘ēṣîm:

14 wayyō’mərû ḵāl-hā‘ēṣîm ’el-hā’āṭāḏ lēḵə ’atâ məlāḵə-‘ālênû:

15 wayyō’mer hā’āṭāḏ ’el-hā‘ēṣîm ’im be’ĕmeṯ ’atem mōšəḥîm ’ōṯî ləmeleḵə
‘ălêḵem bō’û ḥăsû ḇəṣillî wə’im-’ayin tēṣē’ ’ēš min-hā’āṭāḏ wəṯō’ḵal
’eṯ-’arəzê halləḇānwōn:

16 wə‘atâ ’im-be’ĕmeṯ ûḇəṯāmîm ‘ăśîṯem wataməlîḵû ’eṯ-’ăḇîmeleḵə
wə’im-ṭwōḇâ ‘ăśîṯem ‘im-yərub<sup>a</sup>‘al wə‘im-bêṯwō wə’im-kiḡəmûl
yāḏāyw ‘ăśîṯem lwō:

17 ’ăšer-niləḥam ’āḇî ‘ălêḵem wayyašəlēḵə ’eṯ-nafəšwō minneḡeḏ wayyaṣṣēl
’eṯəḵem mîyaḏ miḏəyān:

18 wə’atem qamətem ‘al-bêṯ ’āḇî hayywōm wataharəḡû ’eṯ-bānāyw šiḇə‘îm
’îš ‘al-’eḇen ’eḥāṯ wataməlîḵû ’eṯ-’ăḇîmeleḵə ben-’ămāṯwō
‘al-b<sup>a</sup>‘ălê šəḵem kî ’ăḥîḵem hû’:

19 wə’im-be’ĕmeṯ ûḇəṯāmîm ‘ăśîṯem ‘im-yərub<sup>a</sup>‘al wə‘im-bêṯwō
hayywōm hazzeh śiməḥû ba’ăḇîmeleḵə wəyiśəm<sup>a</sup>ḥ gam-hû’ bāḵem:

20 wə’im-’ayin tēṣē’ ’ēš mē’ăḇîmeleḵə wəṯō’ḵal ’eṯ-b<sup>a</sup>‘ălê
šəḵem wə’eṯ-bêṯ millwō’ wəṯēṣē’ ’ēš mib<sup>a</sup>‘ălê šəḵem ûmibêṯ
millwō’ wəṯō’ḵal ’eṯ-’ăḇîmeleḵə:

21 wayyānās ywōṯām wayyiḇər<sup>a</sup>ḥ wayyēleḵə bə’ērâ wayyēšeḇ šām
mipənê ’ăḇîmeleḵə ’āḥîw: f

22 wayyāśar ’ăḇîmeleḵə ‘al-yiśərā’ēl šālōš šānîm:

23 wayyišəl<sup>a</sup>ḥ ’ĕlōhîm rûḥa rā‘â bên ’ăḇîmeleḵə ûḇên
b<sup>a</sup>‘ălê šəḵem wayyiḇəgəḏû ḇ<sup>a</sup>‘ălê-šəḵem
ba’ăḇîmeleḵə:

24 lāḇwō’ ḥămas šiḇə‘îm bənê-yərubā‘al wəḏāmām lāśûm ‘al-’ăḇîmeleḵə
’ăḥîhem ’ăšer hāraḡ ’wōṯām wə‘al b<sup>a</sup>‘ălê šəḵem ’ăšer-ḥizzəqû
’eṯ-yāḏāyw lahărōḡ ’eṯ-’eḥāyw:

25 wayyāśîmû lwō ḇ<sup>a</sup>‘ălê šəḵem mə’ārəḇîm ‘al rā’šê hehārîm
wayyiḡəzəlû ’ēṯ kāl-’ăšer-y<sup>a</sup>‘ăḇōr ‘ălêhem badāreḵə wayyugaḏ
la’ăḇîmeleḵə: f

26 wayyāḇō’ g<sup>a</sup>‘al ben-‘eḇeḏ wə’eḥāyw wayy<sup>a</sup>‘aḇərû
bišəḵem wayyiḇəṭəḥû-ḇwō b<sup>a</sup>‘ălê šəḵem:

27 wayyēṣə’û haśśāḏeh wayyiḇəṣərû ’eṯ-karəmêhem wayyiḏərəḵû
wayy<sup>a</sup>‘ăśû hillûlîm wayyāḇō’û bêṯ ’ĕ‍lōhêhem wayyō’ḵəlû
wayyišətû wayəqaləlû ’eṯ-’ăḇîmeleḵə:

28 wayyō’mer\| g<sup>a</sup>‘al ben-‘eḇeḏ mî-’ăḇîmeleḵə ûmî-šəḵem kî
n<sup>a</sup>‘aḇəḏennû hălō’ ḇen-yərub<sup>a</sup>‘al ûzəḇul pəqîḏwō
‘iḇəḏû ’eṯ-’anəšê ḥămwōr ’ăḇî šəḵem ûmadû‘a n<sup>a</sup>‘aḇəḏennû
’ănāḥənû:

29 ûmî yitēn ’eṯ-hā‘ām hazzeh bəyāḏî wə’āsîrâ ’eṯ-’ăḇîmeleḵə wayyō’mer
la’ăḇîmeleḵə rabeh ṣəḇā’ăḵā wāṣē’â:

30 wayyišəm<sup>a</sup>‘ zəḇul śar-hā‘îr ’eṯ-diḇərê g<sup>a</sup>‘al
ben-‘āḇeḏ wayyiḥar ’apwō:

31 wayyišəl<sup>a</sup>ḥ malə’āḵîm ’el-’ăḇîmeleḵə bəṯārəmâ lē’mōr hinnēh
ḡ<sup>a</sup>‘al ben-‘eḇeḏ wə’eḥāyw bā’îm šəḵemâ wəhinnām ṣārîm
’eṯ-hā‘îr ‘āleyḵā:

32 wə‘atâ qûm layəlâ ’atâ wəhā‘ām ’ăšer-’itāḵə we’ĕrōḇ baśśāḏeh:

33 wəhāyâ ḇabōqer kizərōḥa haššemeš tašəkîm ûfāšaṭətā ‘al-hā‘îr
wəhinnēh-hû’ wəhā‘ām ’ăšer-’itwō yōṣə’îm ’ēleyḵā wə‘āśîṯā llwō ka’ăšer
timəṣā’ yāḏeḵā: s

34 wayyāqām ’ăḇîmeleḵə wəḵāl-hā‘ām ’ăšer-‘immwō lāyəlâ wayye’erəḇû
‘al-šəḵem ’arəbā‘â rā’šîm:

35 wayyēṣē’ g<sup>a</sup>‘al ben-‘eḇeḏ wayy<sup>a</sup>‘ămōḏ
peṯ<sup>a</sup>ḥ š<sup>a</sup>‘ar hā‘îr wayyāqām ’ăḇîmeleḵə wəhā‘ām
’ăšer-’itwō min-hamma’ərāḇ:

36 wayyarə’-g<sup>a</sup>‘al ’eṯ-hā‘ām wayyō’mer ’el-zəḇul hinnēh-‘ām
ywōrēḏ mērā’šê hehārîm wayyō’mer ’ēlāyw zəḇul ’ēṯ ṣēl hehārîm ’atâ rō’eh
kā’ănāšîm: s

37 wayyōsef ‘wōḏ g<sup>a</sup>‘al ləḏabēr wayyō’mer hinnēh-‘ām ywōrəḏîm
mē‘im ṭabûr hā’āreṣ wərō’š-’eḥāḏ bā’ midereḵə ’ēlwōn mə‘wōnənîm:

38 wayyō’mer ’ēlāyw zəḇul ’ayyēh ’ēfwō’ fîḵā ’ăšer tō’mar mî ’ăḇîmeleḵə
kî n<sup>a</sup>‘aḇəḏennû hălō’ zeh hā‘ām ’ăšer mā’asətâ bwō ṣē’-nā’
‘atâ wəhillāḥem bwō: s

39 wayyēṣē’ ḡ<sup>a</sup>‘al lifənê b<sup>a</sup>‘ălê šəḵem wayyillāḥem
ba’ăḇîmeleḵə:

40 wayyirədəfēhû ’ăḇîmeleḵə wayyānās mipānāyw wayyipəlû ḥălālîm rabîm
‘aḏ-peṯ<sup>a</sup>ḥ haššā‘ar:

41 wayyēšeḇ ’ăḇîmeleḵə bā’rûmâ wayəḡāreš zəḇul ’eṯ-g<sup>a</sup>‘al
wə’eṯ-’eḥāyw miššeḇeṯ bišəḵem:

42 wayəhî mimmāḥŏrāṯ wayyēṣē’ hā‘ām haśśāḏeh wayyagiḏû la’ăḇîmeleḵə:

43 wayyiqq<sup>a</sup>ḥ ’eṯ-hā‘ām wayyeḥĕṣēm lišəlōšâ rā’šîm wayye’ĕrōḇ
baśśāḏeh wayyarə’ wəhinnēh hā‘ām yōṣē’ min-hā‘îr wayyāqām ‘ălêhem
wayyakēm:

44 wa’ăḇîmeleḵə wəhārā’šîm ’ăšer ‘immwō pāšəṭû wayy<sup>a</sup>‘aməḏû
peṯ<sup>a</sup>ḥ š<sup>a</sup>‘ar hā‘îr ûšənê hārā’šîm pāšəṭû
‘al-kāl-’ăšer baśśāḏeh wayyakûm:

45 wa’ăḇîmeleḵə niləḥām bā‘îr kōl hayywōm hahû’ wayyiləkōḏ ’eṯ-hā‘îr
wə’eṯ-hā‘ām ’ăšer-bāh hārāḡ wayyitōṣ ’eṯ-hā‘îr wayyizərā‘ehā
mel<sup>a</sup>ḥ: f

46 wayyišəmə‘û kāl-b<sup>a</sup>‘ălê miḡədal-šəḵem wayyāḇō’û ’el-ṣərîḥa
bêṯ ’ēl bərîṯ:

47 wayyugaḏ la’ăḇîmeleḵə kî hiṯəqabəṣû kāl-b<sup>a</sup>‘ălê
miḡədal-šəḵem:

48 wayy<sup>a</sup>‘al ’ăḇîmeleḵə har-ṣaləmwōn hû’ wəḵāl-hā‘ām
’ăšer-’itwō wayyiqq<sup>a</sup>ḥ ’ăḇîmeleḵə ’eṯ-haqqarədummwōṯ bəyāḏwō
wayyiḵərōṯ śwōḵaṯ ‘ēṣîm wayyiśśā’ehā wayyāśem ‘al-šiḵəmwō wayyō’mer
’el-hā‘ām ’ăšer-‘immwō mâ rə’îṯem ‘āśîṯî mahărû ‘ăśû ḵāmwōnî:

49 wayyiḵərəṯû ḡam-kāl-hā‘ām ’îš śwōḵōh wayyēləḵû ’<sup>a</sup>ḥărê
’ăḇîmeleḵə wayyāśîmû ‘al-haṣṣərîḥa wayyaṣṣîṯû ‘ălêhem ’eṯ-haṣṣərîḥa
bā’ēš wayyāmuṯû gam kāl-’anəšê miḡədal-šəḵem kə’elef ’îš wə’iššâ: f

50 wayyēleḵə ’ăḇîmeleḵə ’el-tēḇēṣ wayyiḥan bəṯēḇēṣ wayyiləkəḏāh:

51 ûmiḡədal-‘ōz hāyâ ḇəṯwōḵə-hā‘îr wayyānusû šāmmâ kāl-hā’ănāšîm
wəhannāšîm wəḵōl b<sup>a</sup>‘ălê hā‘îr wayyisəgərû b<sup>a</sup>‘ăḏām
wayy<sup>a</sup>‘ălû ‘al-gaḡ hammiḡədāl:

52 wayyāḇō’ ’ăḇîmeleḵə ‘aḏ-hammiḡədāl wayyillāḥem bwō wayyigaš
‘aḏ-peṯ<sup>a</sup>ḥ hammiḡədāl ləśārəfwō ḇā’ēš:

53 watašəlēḵə ’iššâ ’<sup>a</sup>ḥaṯ pel<sup>a</sup>ḥ reḵeḇ ‘al-rō’š
’ăḇîmeleḵə watāriṣ ’eṯ-guləgālətwō:

54 wayyiqərā’ məhērâ ’el-hann<sup>a</sup>‘ar\| nōśē’ ḵēlāyw wayyō’mer
lwō šəlōf ḥarəbəḵā ûmwōṯəṯēnî pen-yō’mərû lî ’iššâ hărāḡāṯəhû
wayyiḏəqərēhû n<sup>a</sup>‘ărwō wayyāmōṯ:

55 wayyirə’û ’îš-yiśərā’ēl kî mēṯ ’ăḇîmeleḵə wayyēləḵû ’îš liməqōmwō:

56 wayyāšeḇ ’ĕlōhîm ’ēṯ rā‘aṯ ’ăḇîmeleḵə ’ăšer ‘āśâ lə’āḇîw lahărōḡ
’eṯ-šiḇə‘îm ’eḥāyw:

57 wə’ēṯ kāl-rā‘aṯ ’anəšê šəḵem hēšîḇ ’ĕlōhîm bərō’šām watāḇō’ ’ălêhem
qilălaṯ ywōṯām ben-yərubā‘al: f

------------------------------------------------------------------------

[Next: Judges (Shoftim) Chapter 10](jdg010)
