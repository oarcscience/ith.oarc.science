<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 33</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num033">Polyglot</A>&nbsp;
<A HREF="../kjv/num033">KJV</A>&nbsp;
<A HREF="../sep/num033">Sep</A>&nbsp;
<A HREF="../vul/num033">Vul</A>&nbsp;

<BR>
<BR><A HREF="num">Numbers (Bemidbar) Index</A><BR>
&nbsp;
<A HREF="num032">Previous</A>&nbsp;
<A HREF="num034">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 33</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אֵ֜לֶּה מַסְעֵ֣י בְנֵֽי־יִשְׂרָאֵ֗ל אֲשֶׁ֥ר יָצְא֛וּ מֵאֶ֥רֶץ מִצְרַ֖יִם לְצִבְאֹתָ֑ם בְּיַד־מֹשֶׁ֖ה וְאַהֲרֹֽן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּכְתֹּ֨ב מֹשֶׁ֜ה אֶת־מוֹצָאֵיהֶ֛ם לְמַסְעֵיהֶ֖ם עַל־פִּ֣י יְהוָ֑ה וְאֵ֥לֶּה מַסְעֵיהֶ֖ם לְמוֹצָאֵיהֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּסְע֤וּ מֵֽרַעְמְסֵס֙ בַּחֹ֣דֶשׁ הָרִאשׁ֔וֹן<font color="red"><sup>3</font></sup> בַּחֲמִשָּׁ֥ה עָשָׂ֛ר י֖וֹם לַחֹ֣דֶשׁ הָרִאשׁ֑וֹן מִֽמָּחֳרַ֣ת הַפֶּ֗סַח יָצְא֤וּ בְנֵֽי־יִשְׂרָאֵל֙ בְּיָ֣ד רָמָ֔ה לְעֵינֵ֖י כָּל־מִצְרָֽיִם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּמִצְרַ֣יִם מְקַבְּרִ֗ים אֵת֩ אֲשֶׁ֨ר הִכָּ֧ה יְהוָ֛ה בָּהֶ֖ם כָּל־בְּכ֑וֹר וּבֵאלֹ֣הֵיהֶ֔ם עָשָׂ֥ה יְהוָ֖ה שְׁפָטִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּסְע֥וּ בְנֵֽי־יִשְׂרָאֵ֖ל מֵרַעְמְסֵ֑ס וַֽיַּחֲנ֖וּ בְּסֻכֹּֽת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּסְע֖וּ מִסֻּכֹּ֑ת וַיַּחֲנ֣וּ בְאֵתָ֔ם אֲשֶׁ֖ר בִּקְצֵ֥ה הַמִּדְבָּֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּסְעוּ֙ מֵֽאֵתָ֔ם וַיָּ֙שָׁב֙ עַל־פִּ֣י הַחִירֹ֔ת אֲשֶׁ֥ר עַל־פְּנֵ֖י בַּ֣עַל צְפ֑וֹן וַֽיַּחֲנ֖וּ לִפְנֵ֥י מִגְדֹּֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּסְעוּ֙ מִפְּנֵ֣י הַֽחִירֹ֔ת וַיַּֽעַבְר֥וּ בְתוֹךְ־הַיָּ֖ם הַמִּדְבָּ֑רָה וַיֵּ֨לְכ֜וּ דֶּ֣רֶךְ שְׁלֹ֤שֶׁת יָמִים֙ בְּמִדְבַּ֣ר אֵתָ֔ם וַֽיַּחֲנ֖וּ בְּמָרָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּסְעוּ֙ מִמָּרָ֔ה וַיָּבֹ֖אוּ אֵילִ֑מָה וּ֠בְאֵילִם שְׁתֵּ֣ים עֶשְׂרֵ֞ה עֵינֹ֥ת מַ֛יִם וְשִׁבְעִ֥ים תְּמָרִ֖ים וַיַּחֲנוּ־שָֽׁם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּסְע֖וּ מֵאֵילִ֑ם וַֽיַּחֲנ֖וּ עַל־יַם־סֽוּף׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּסְע֖וּ מִיַּם־ס֑וּף וַֽיַּחֲנ֖וּ בְּמִדְבַּר־סִֽין׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּסְע֖וּ מִמִּדְבַּר־סִ֑ין וַֽיַּחֲנ֖וּ בְּדָפְקָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיִּסְע֖וּ מִדָּפְקָ֑ה וַֽיַּחֲנ֖וּ בְּאָלֽוּשׁ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּסְע֖וּ מֵאָל֑וּשׁ וַֽיַּחֲנוּ֙ בִּרְפִידִ֔ם וְלֹא־הָ֨יָה שָׁ֥ם מַ֛יִם לָעָ֖ם לִשְׁתּֽוֹת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּסְע֖וּ מֵרְפִידִ֑ם וַֽיַּחֲנ֖וּ בְּמִדְבַּ֥ר סִינָֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּסְע֖וּ מִמִּדְבַּ֣ר סִינָ֑י וַֽיַּחֲנ֖וּ בְּקִבְרֹ֥ת הַֽתַּאֲוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּסְע֖וּ מִקִּבְרֹ֣ת הַֽתַּאֲוָ֑ה וַֽיַּחֲנ֖וּ בַּחֲצֵרֹֽת׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּסְע֖וּ מֵחֲצֵרֹ֑ת וַֽיַּחֲנ֖וּ בְּרִתְמָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּסְע֖וּ מֵרִתְמָ֑ה וַֽיַּחֲנ֖וּ בְּרִמֹּ֥ן פָּֽרֶץ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּסְע֖וּ מֵרִמֹּ֣ן פָּ֑רֶץ וַֽיַּחֲנ֖וּ בְּלִבְנָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּסְע֖וּ מִלִּבְנָ֑ה וַֽיַּחֲנ֖וּ בְּרִסָּֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּסְע֖וּ מֵרִסָּ֑ה וַֽיַּחֲנ֖וּ בִּקְהֵלָֽתָה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּסְע֖וּ מִקְּהֵלָ֑תָה וַֽיַּחֲנ֖וּ בְּהַר־שָֽׁפֶר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּסְע֖וּ מֵֽהַר־שָׁ֑פֶר וַֽיַּחֲנ֖וּ בַּחֲרָדָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיִּסְע֖וּ מֵחֲרָדָ֑ה וַֽיַּחֲנ֖וּ בְּמַקְהֵלֹֽת׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּסְע֖וּ מִמַּקְהֵלֹ֑ת וַֽיַּחֲנ֖וּ בְּתָֽחַת׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּסְע֖וּ מִתָּ֑חַת וַֽיַּחֲנ֖וּ בְּתָֽרַח׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּסְע֖וּ מִתָּ֑רַח וַֽיַּחֲנ֖וּ בְּמִתְקָֽה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיִּסְע֖וּ מִמִּתְקָ֑ה וַֽיַּחֲנ֖וּ בְּחַשְׁמֹנָֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיִּסְע֖וּ מֵֽחַשְׁמֹנָ֑ה וַֽיַּחֲנ֖וּ בְּמֹסֵרֽוֹת׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיִּסְע֖וּ מִמֹּסֵר֑וֹת וַֽיַּחֲנ֖וּ בִּבְנֵ֥י יַעֲקָֽן׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיִּסְע֖וּ מִבְּנֵ֣י יַעֲקָ֑ן וַֽיַּחֲנ֖וּ בְּחֹ֥ר הַגִּדְגָּֽד׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיִּסְע֖וּ מֵחֹ֣ר הַגִּדְגָּ֑ד וַֽיַּחֲנ֖וּ בְּיָטְבָֽתָה׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיִּסְע֖וּ מִיָּטְבָ֑תָה וַֽיַּחֲנ֖וּ בְּעַבְרֹנָֽה׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיִּסְע֖וּ מֵֽעַבְרֹנָ֑ה וַֽיַּחֲנ֖וּ בְּעֶצְי֥וֹן גָּֽבֶר׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיִּסְע֖וּ מֵעֶצְי֣וֹן גָּ֑בֶר וַיַּחֲנ֥וּ בְמִדְבַּר־צִ֖ן הִ֥וא קָדֵֽשׁ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיִּסְע֖וּ מִקָּדֵ֑שׁ וַֽיַּחֲנוּ֙ בְּהֹ֣ר הָהָ֔ר בִּקְצֵ֖ה אֶ֥רֶץ אֱדֽוֹם׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וַיַּעַל֩ אַהֲרֹ֨ן הַכֹּהֵ֜ן אֶל־הֹ֥ר הָהָ֛ר עַל־פִּ֥י יְהוָ֖ה וַיָּ֣מָת שָׁ֑ם בִּשְׁנַ֣ת הָֽאַרְבָּעִ֗ים לְצֵ֤את בְּנֵֽי־יִשְׂרָאֵל֙ מֵאֶ֣רֶץ מִצְרַ֔יִם בַּחֹ֥דֶשׁ הַחֲמִישִׁ֖י בְּאֶחָ֥ד לַחֹֽדֶשׁ׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְאַהֲרֹ֔ן בֶּן־שָׁלֹ֧שׁ וְעֶשְׂרִ֛ים וּמְאַ֖ת שָׁנָ֑ה בְּמֹת֖וֹ בְּהֹ֥ר הָהָֽר׃ ס</P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַיִּשְׁמַ֗ע הַֽכְּנַעֲנִי֙ מֶ֣לֶךְ עֲרָ֔ד וְהֽוּא־יֹשֵׁ֥ב בַּנֶּ֖גֶב בְּאֶ֣רֶץ כְּנָ֑עַן בְּבֹ֖א בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וַיִּסְע֖וּ מֵהֹ֣ר הָהָ֑ר וַֽיַּחֲנ֖וּ בְּצַלְמֹנָֽה׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וַיִּסְע֖וּ מִצַּלְמֹנָ֑ה וַֽיַּחֲנ֖וּ בְּפוּנֹֽן׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיִּסְע֖וּ מִפּוּנֹ֑ן וַֽיַּחֲנ֖וּ בְּאֹבֹֽת׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וַיִּסְע֖וּ מֵאֹבֹ֑ת וַֽיַּחֲנ֛וּ בְּעִיֵּ֥י הָעֲבָרִ֖ים בִּגְב֥וּל מוֹאָֽב׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וַיִּסְע֖וּ מֵעִיִּ֑ים וַֽיַּחֲנ֖וּ בְּדִיבֹ֥ן גָּֽד׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;וַיִּסְע֖וּ מִדִּיבֹ֣ן גָּ֑ד וַֽיַּחֲנ֖וּ בְּעַלְמֹ֥ן דִּבְלָתָֽיְמָה׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;וַיִּסְע֖וּ מֵעַלְמֹ֣ן דִּבְלָתָ֑יְמָה וַֽיַּחֲנ֛וּ בְּהָרֵ֥י הָעֲבָרִ֖ים לִפְנֵ֥י נְבֽוֹ׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;וַיִּסְע֖וּ מֵהָרֵ֣י הָעֲבָרִ֑ים וַֽיַּחֲנוּ֙ בְּעַֽרְבֹ֣ת מוֹאָ֔ב עַ֖ל יַרְדֵּ֥ן יְרֵחֽוֹ׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;וַיַּחֲנ֤וּ עַל־הַיַּרְדֵּן֙ מִבֵּ֣ית הַיְשִׁמֹ֔ת עַ֖ד אָבֵ֣ל הַשִּׁטִּ֑ים בְּעַֽרְבֹ֖ת מוֹאָֽב׃ ס</P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;וַיְדַבֵּ֧ר יְהוָ֛ה אֶל־מֹשֶׁ֖ה בְּעַֽרְבֹ֣ת מוֹאָ֑ב עַל־יַרְדֵּ֥ן יְרֵח֖וֹ לֵאמֹֽר׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם כִּ֥י אַתֶּ֛ם עֹבְרִ֥ים אֶת־הַיַּרְדֵּ֖ן אֶל־אֶ֥רֶץ כְּנָֽעַן׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;וְה֨וֹרַשְׁתֶּ֜ם אֶת־כָּל־יֹשְׁבֵ֤י הָאָ֙רֶץ֙ מִפְּנֵיכֶ֔ם וְאִ֨בַּדְתֶּ֔ם אֵ֖ת כָּל־מַשְׂכִּיֹּתָ֑ם וְאֵ֨ת כָּל־צַלְמֵ֤י מַסֵּֽכֹתָם֙ תְּאַבֵּ֔דוּ וְאֵ֥ת כָּל־בָּמֹתָ֖ם תַּשְׁמִֽידוּ׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;וְהוֹרַשְׁתֶּ֥ם אֶת־הָאָ֖רֶץ וִֽישַׁבְתֶּם־בָּ֑הּ כִּ֥י לָכֶ֛ם נָתַ֥תִּי אֶת־הָאָ֖רֶץ לָרֶ֥שֶׁת אֹתָֽהּ׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;וְהִתְנַחַלְתֶּם֩ אֶת־הָאָ֨רֶץ בְּגוֹרָ֜ל לְמִשְׁפְּחֹֽתֵיכֶ֗ם לָרַ֞ב תַּרְבּ֤וּ אֶת־נַחֲלָתוֹ֙ וְלַמְעַט֙ תַּמְעִ֣יט אֶת־נַחֲלָת֔וֹ אֶל֩ אֲשֶׁר־יֵ֨צֵא ל֥וֹ שָׁ֛מָּה הַגּוֹרָ֖ל ל֣וֹ יִהְיֶ֑ה לְמַטּ֥וֹת אֲבֹתֵיכֶ֖ם תִּתְנֶחָֽלוּ׃ </P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;וְאִם־לֹ֨א תוֹרִ֜ישׁוּ אֶת־יֹשְׁבֵ֣י הָאָרֶץ֮ מִפְּנֵיכֶם֒ וְהָיָה֙ אֲשֶׁ֣ר תּוֹתִ֣ירוּ מֵהֶ֔ם לְשִׂכִּים֙ בְּעֵ֣ינֵיכֶ֔ם וְלִצְנִינִ֖ם בְּצִדֵּיכֶ֑ם וְצָרֲר֣וּ אֶתְכֶ֔ם עַל־הָאָ֕רֶץ אֲשֶׁ֥ר אַתֶּ֖ם יֹשְׁבִ֥ים בָּֽהּ׃ </P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;וְהָיָ֗ה כַּאֲשֶׁ֥ר דִּמִּ֛יתִי לַעֲשׂ֥וֹת לָהֶ֖ם אֶֽעֱשֶׂ֥ה לָכֶֽם׃ פ</P>
</TD>
<TD WIDTH="50%">
<P>1&nbsp;&#8217;&#275;lleh mas&#601;&#8216;&ecirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;&#259;&#353;er y&#257;&#x1E63;&#601;&#8217;&ucirc; m&#275;&#8217;ere&#x1E63; mi&#x1E63;&#601;rayim l&#601;&#x1E63;i&#x1E07;&#601;&#8217;&#333;&#x1E6F;&#257;m b&#601;ya&#x1E0F;-m&#333;&#353;eh w&#601;&#8217;ah&#259;r&#333;n: </P>
<P>2&nbsp;wayyi&#x1E35;&#601;t&#333;&#x1E07; m&#333;&#353;eh &#8217;e&#x1E6F;-mw&#333;&#x1E63;&#257;&#8217;&ecirc;hem l&#601;mas&#601;&#8216;&ecirc;hem &#8216;al-p&icirc; y&#601;hw&acirc; w&#601;&#8217;&#275;lleh mas&#601;&#8216;&ecirc;hem l&#601;mw&#333;&#x1E63;&#257;&#8217;&ecirc;hem: </P>
<P>3&nbsp;wayyis&#601;&#8216;&ucirc; m&#275;r<sup>a</sup>&#8216;&#601;m&#601;s&#275;s b<sup>a</sup>&#x1E25;&#333;&#x1E0F;e&#353; h&#257;ri&#8217;&#353;w&#333;n<font color="red"><sup>3</font></sup> b<sup>a</sup>&#x1E25;&#259;mi&#353;&#353;&acirc; &#8216;&#257;&#347;&#257;r yw&#333;m l<sup>a</sup>&#x1E25;&#333;&#x1E0F;e&#353; h&#257;ri&#8217;&#353;w&#333;n mimm&#257;&#x1E25;&#335;ra&#x1E6F; hapes<sup>a</sup>&#x1E25; y&#257;&#x1E63;&#601;&#8217;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l b&#601;y&#257;&#x1E0F; r&#257;m&acirc; l&#601;&#8216;&ecirc;n&ecirc; k&#257;l-mi&#x1E63;&#601;r&#257;yim: </P>
<P>4&nbsp;&ucirc;mi&#x1E63;&#601;rayim m&#601;qab&#601;r&icirc;m &#8217;&#275;&#x1E6F; &#8217;&#259;&#353;er hik&acirc; y&#601;hw&acirc; b&acirc;em k&#257;l-b&#601;&#x1E35;w&#333;r &ucirc;&#x1E07;&#275;&#8217;l&#333;h&ecirc;hem &#8216;&#257;&#347;&acirc; y&#601;hw&acirc; &#353;&#601;f&#257;&#x1E6D;&icirc;m: </P>
<P>5&nbsp;wayyis&#601;&#8216;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l m&#275;r<sup>a</sup>&#8216;&#601;m&#601;s&#275;s wayy<sup>a</sup>&#x1E25;&#259;n&ucirc; b&#601;suk&#333;&#x1E6F;: </P>
<P>6&nbsp;wayyis&#601;&#8216;&ucirc; missuk&#333;&#x1E6F; wayy<sup>a</sup>&#x1E25;&#259;n&ucirc; &#x1E07;&#601;&#8217;&#275;&#x1E6F;&#257;m &#8217;&#259;&#353;er biq&#601;&#x1E63;&#275;h hammi&#x1E0F;&#601;b&#257;r: </P>
<P>7&nbsp;wayyis&#601;&#8216;&ucirc; m&#275;&#8217;&#275;&#x1E6F;&#257;m wayy&#257;&#353;&#257;&#x1E07; &#8216;al-p&icirc; h<sup>a</sup>&#x1E25;&icirc;r&#333;&#x1E6F; &#8217;&#259;&#353;er &#8216;al-p&#601;n&ecirc; b<sup>a</sup>&#8216;al &#x1E63;&#601;fw&#333;n wayy<sup>a</sup>&#x1E25;&#259;n&ucirc; lif&#601;n&ecirc; mi&#x1E21;&#601;d&#333;l: </P>
<P>8&nbsp;wayyis&#601;&#8216;&ucirc; mip&#601;n&ecirc; h<sup>a</sup>&#x1E25;&icirc;r&#333;&#x1E6F; wayy<sup>a</sup>&#8216;a&#x1E07;&#601;r&ucirc; &#x1E07;&#601;&#x1E6F;w&#333;&#x1E35;&#601;-hayy&#257;m hammi&#x1E0F;&#601;b&#257;r&acirc; wayy&#275;l&#601;&#x1E35;&ucirc; dere&#x1E35;&#601; &#353;&#601;l&#333;&#353;e&#x1E6F; y&#257;m&icirc;m b&#601;mi&#x1E0F;&#601;bar &#8217;&#275;&#x1E6F;&#257;m wayy<sup>a</sup>&#x1E25;&#259;n&ucirc; b&#601;m&#257;r&acirc;: </P>
<P>9&nbsp;wayyis&#601;&#8216;&ucirc; mimm&#257;r&acirc; wayy&#257;&#x1E07;&#333;&#8217;&ucirc; &#8217;&ecirc;lim&acirc; &ucirc;&#x1E07;&#601;&#8217;&ecirc;lim &#353;&#601;t&ecirc;m &#8216;e&#347;&#601;r&#275;h &#8216;&ecirc;n&#333;&#x1E6F; mayim w&#601;&#353;i&#x1E07;&#601;&#8216;&icirc;m t&#601;m&#257;r&icirc;m wayy<sup>a</sup>&#x1E25;&#259;n&ucirc;-&#353;&#257;m: </P>
<P>10&nbsp;wayyis&#601;&#8216;&ucirc; m&#275;&#8217;&ecirc;lim wayy<sup>a</sup>&#x1E25;&#259;n&ucirc; &#8216;al-yam-s&ucirc;f: </P>
<P>11&nbsp;wayyis&#601;&#8216;&ucirc; m&icirc;yam-s&ucirc;f wayy<sup>a</sup>&#x1E25;&#259;n&ucirc; b&#601;mi&#x1E0F;&#601;bar-s&icirc;n: </P>
<P>12&nbsp;wayyis&#601;&#8216;&ucirc; mimmi&#x1E0F;&#601;bar-s&icirc;n wayy<sup>a</sup>&#x1E25;&#259;n&ucirc; b&#601;&#x1E0F;&#257;f&#601;q&acirc;: </P>
<P>13&nbsp;wayyis&#601;&#8216;&ucirc; mid&#257;f&#601;q&acirc; wayy<sup>a</sup>&#x1E25;&#259;n&ucirc; b&#601;&#8217;&#257;l&ucirc;&#353;: </P>
<P>14&nbsp;wayyis&#601;&#8216;&ucirc; m&#275;&#8217;&#257;l&ucirc;&#353; wayy<sup>a</sup>&#x1E25;&#259;n&ucirc; bir&#601;f&icirc;&#x1E0F;im w&#601;l&#333;&#8217;-h&#257;y&acirc; &#353;&#257;m mayim l&#257;&#8216;&#257;m li&#353;&#601;tw&#333;&#x1E6F;: </P>
<P>15&nbsp;wayyis&#601;&#8216;&ucirc; m&#275;r&#601;f&icirc;&#x1E0F;im wayy<sup>a</sup>&#x1E25;&#259;n&ucirc; b&#601;mi&#x1E0F;&#601;bar s&icirc;n&#257;y: </P>
<P>16&nbsp;wayyis&#601;&#8216;&ucirc; mimmi&#x1E0F;&#601;bar s&icirc;n&#257;y wayy<sup>a</sup>&#x1E25;&#259;n&ucirc; b&#601;qi&#x1E07;&#601;r&#333;&#x1E6F; hata&#8217;&#259;w&acirc;: </P>
<P>17&nbsp;wayyis&#601;&#8216;&ucirc; miqqi&#x1E07;&#601;r&#333;&#x1E6F; hata&#8217;&#259;w&acirc; wayy<sup>a</sup>&#x1E25;&#259;n&ucirc; b<sup>a</sup>&#x1E25;&#259;&#x1E63;&#275;r&#333;&#x1E6F;: </P>
<P>18&nbsp;wayyis&#601;&#8216;&ucirc; m&#275;&#x1E25;&#259;&#x1E63;&#275;r&#333;&#x1E6F; wayy<sup>a</sup>&#x1E25;&#259;n&ucirc; b&#601;ri&#x1E6F;&#601;m&acirc;: </P>
<P>19&nbsp;wayyis&#601;&#8216;&ucirc; m&#275;ri&#x1E6F;&#601;m&acirc; wayy<sup>a</sup>&#x1E25;&#259;n&ucirc; b&#601;rimm&#333;n p&#257;re&#x1E63;: </P>
<P>20&nbsp;wayyis&#601;&#8216;&ucirc; m&#275;rimm&#333;n p&#257;re&#x1E63; wayy<sup>a</sup>&#x1E25;&#259;n&ucirc; b&#601;li&#x1E07;&#601;n&acirc;: </P>
<P>21&nbsp;wayyis&#601;&#8216;&ucirc; milli&#x1E07;&#601;n&acirc; wayy<sup>a</sup>&#x1E25;&#259;n&ucirc; b&#601;riss&acirc;: </P>
<P>22&nbsp;wayyis&#601;&#8216;&ucirc; m&#275;riss&acirc; wayy<sup>a</sup>&#x1E25;&#259;n&ucirc; biq&#601;h&#275;l&#257;&#x1E6F;&acirc;: </P>
<P>23&nbsp;wayyis&#601;&#8216;&ucirc; miqq&#601;h&#275;l&#257;&#x1E6F;&acirc; wayy<sup>a</sup>&#x1E25;&#259;n&ucirc; b&#601;har-&#353;&#257;fer: </P>
<P>24&nbsp;wayyis&#601;&#8216;&ucirc; m&#275;har-&#353;&#257;fer wayy<sup>a</sup>&#x1E25;&#259;n&ucirc; b<sup>a</sup>&#x1E25;&#259;r&#257;&#x1E0F;&acirc;: </P>
<P>25&nbsp;wayyis&#601;&#8216;&ucirc; m&#275;&#x1E25;&#259;r&#257;&#x1E0F;&acirc; wayy<sup>a</sup>&#x1E25;&#259;n&ucirc; b&#601;maq&#601;h&#275;l&#333;&#x1E6F;: </P>
<P>26&nbsp;wayyis&#601;&#8216;&ucirc; mimmaq&#601;h&#275;l&#333;&#x1E6F; wayy<sup>a</sup>&#x1E25;&#259;n&ucirc; b&#601;&#x1E6F;&#257;&#x1E25;a&#x1E6F;: </P>
<P>27&nbsp;wayyis&#601;&#8216;&ucirc; mit&#257;&#x1E25;a&#x1E6F; wayy<sup>a</sup>&#x1E25;&#259;n&ucirc; b&#601;&#x1E6F;&#257;r<sup>a</sup>&#x1E25;: </P>
<P>28&nbsp;wayyis&#601;&#8216;&ucirc; mit&#257;r<sup>a</sup>&#x1E25; wayy<sup>a</sup>&#x1E25;&#259;n&ucirc; b&#601;mi&#x1E6F;&#601;q&acirc;: </P>
<P>29&nbsp;wayyis&#601;&#8216;&ucirc; mimmi&#x1E6F;&#601;q&acirc; wayy<sup>a</sup>&#x1E25;&#259;n&ucirc; b&#601;&#x1E25;a&#353;&#601;m&#333;n&acirc;: </P>
<P>30&nbsp;wayyis&#601;&#8216;&ucirc; m&#275;&#x1E25;a&#353;&#601;m&#333;n&acirc; wayy<sup>a</sup>&#x1E25;&#259;n&ucirc; b&#601;m&#333;s&#275;rw&#333;&#x1E6F;: </P>
<P>31&nbsp;wayyis&#601;&#8216;&ucirc; mimm&#333;s&#275;rw&#333;&#x1E6F; wayy<sup>a</sup>&#x1E25;&#259;n&ucirc; bi&#x1E07;&#601;n&ecirc; y<sup>a</sup>&#8216;&#259;q&#257;n: </P>
<P>32&nbsp;wayyis&#601;&#8216;&ucirc; mib&#601;n&ecirc; y<sup>a</sup>&#8216;&#259;q&#257;n wayy<sup>a</sup>&#x1E25;&#259;n&ucirc; b&#601;&#x1E25;&#333;r hagi&#x1E0F;&#601;g&#257;&#x1E0F;: </P>
<P>33&nbsp;wayyis&#601;&#8216;&ucirc; m&#275;&#x1E25;&#333;r hagi&#x1E0F;&#601;g&#257;&#x1E0F; wayy<sup>a</sup>&#x1E25;&#259;n&ucirc; b&#601;y&#257;&#x1E6D;&#601;&#x1E07;&#257;&#x1E6F;&acirc;: </P>
<P>34&nbsp;wayyis&#601;&#8216;&ucirc; m&icirc;y&#257;&#x1E6D;&#601;&#x1E07;&#257;&#x1E6F;&acirc; wayy<sup>a</sup>&#x1E25;&#259;n&ucirc; b&#601;&#8216;a&#x1E07;&#601;r&#333;n&acirc;: </P>
<P>35&nbsp;wayyis&#601;&#8216;&ucirc; m&#275;&#8216;a&#x1E07;&#601;r&#333;n&acirc; wayy<sup>a</sup>&#x1E25;&#259;n&ucirc; b&#601;&#8216;e&#x1E63;&#601;yw&#333;n g&#257;&#x1E07;er: </P>
<P>36&nbsp;wayyis&#601;&#8216;&ucirc; m&#275;&#8216;e&#x1E63;&#601;yw&#333;n g&#257;&#x1E07;er wayy<sup>a</sup>&#x1E25;&#259;n&ucirc; &#x1E07;&#601;mi&#x1E0F;&#601;bar-&#x1E63;in hiw&#8217; q&#257;&#x1E0F;&#275;&#353;: </P>
<P>37&nbsp;wayyis&#601;&#8216;&ucirc; miqq&#257;&#x1E0F;&#275;&#353; wayy<sup>a</sup>&#x1E25;&#259;n&ucirc; b&#601;h&#333;r h&acirc;&#257;r biq&#601;&#x1E63;&#275;h &#8217;ere&#x1E63; &#8217;&#277;&#x1E0F;w&#333;m: </P>
<P>38&nbsp;wayy<sup>a</sup>&#8216;al &#8217;ah&#259;r&#333;n hak&#333;h&#275;n &#8217;el-h&#333;r h&acirc;&#257;r &#8216;al-p&icirc; y&#601;hw&acirc; wayy&#257;m&#257;&#x1E6F; &#353;&#257;m bi&#353;&#601;na&#x1E6F; h&#257;&#8217;ar&#601;b&#257;&#8216;&icirc;m l&#601;&#x1E63;&#275;&#8217;&#x1E6F; b&#601;n&ecirc;-yi&#347;&#601;r&#257;&#8217;&#275;l m&#275;&#8217;ere&#x1E63; mi&#x1E63;&#601;rayim b<sup>a</sup>&#x1E25;&#333;&#x1E0F;e&#353; h<sup>a</sup>&#x1E25;&#259;m&icirc;&#353;&icirc; b&#601;&#8217;e&#x1E25;&#257;&#x1E0F; l<sup>a</sup>&#x1E25;&#333;&#x1E0F;e&#353;: </P>
<P>39&nbsp;w&#601;&#8217;ah&#259;r&#333;n ben-&#353;&#257;l&#333;&#353; w&#601;&#8216;e&#347;&#601;r&icirc;m &ucirc;m&#601;&#8217;a&#x1E6F; &#353;&#257;n&acirc; b&#601;m&#333;&#x1E6F;w&#333; b&#601;h&#333;r h&acirc;&#257;r: s</P>
<P>40&nbsp;wayyi&#353;&#601;m<sup>a</sup>&#8216; hak&#601;n<sup>a</sup>&#8216;&#259;n&icirc; mele&#x1E35;&#601; &#8216;&#259;r&#257;&#x1E0F; w&#601;h&ucirc;&#8217;-y&#333;&#353;&#275;&#x1E07; banne&#x1E21;e&#x1E07; b&#601;&#8217;ere&#x1E63; k&#601;n&#257;&#8216;an b&#601;&#x1E07;&#333;&#8217; b&#601;n&ecirc; yi&#347;&#601;r&#257;&#8217;&#275;l: </P>
<P>41&nbsp;wayyis&#601;&#8216;&ucirc; m&#275;h&#333;r h&acirc;&#257;r wayy<sup>a</sup>&#x1E25;&#259;n&ucirc; b&#601;&#x1E63;al&#601;m&#333;n&acirc;: </P>
<P>42&nbsp;wayyis&#601;&#8216;&ucirc; mi&#x1E63;&#x1E63;al&#601;m&#333;n&acirc; wayy<sup>a</sup>&#x1E25;&#259;n&ucirc; b&#601;f&ucirc;n&#333;n: </P>
<P>43&nbsp;wayyis&#601;&#8216;&ucirc; mip&ucirc;n&#333;n wayy<sup>a</sup>&#x1E25;&#259;n&ucirc; b&#601;&#8217;&#333;&#x1E07;&#333;&#x1E6F;: </P>
<P>44&nbsp;wayyis&#601;&#8216;&ucirc; m&#275;&#8217;&#333;&#x1E07;&#333;&#x1E6F; wayy<sup>a</sup>&#x1E25;&#259;n&ucirc; b&#601;&#8216;&icirc;y&ecirc; h&#257;&#8216;&#259;&#x1E07;&#257;r&icirc;m bi&#x1E21;&#601;&#x1E07;&ucirc;l mw&#333;&#8217;&#257;&#x1E07;: </P>
<P>45&nbsp;wayyis&#601;&#8216;&ucirc; m&#275;&#8216;&icirc;y&icirc;m wayy<sup>a</sup>&#x1E25;&#259;n&ucirc; b&#601;&#x1E0F;&icirc;&#x1E07;&#333;n g&#257;&#x1E0F;: </P>
<P>46&nbsp;wayyis&#601;&#8216;&ucirc; mid&icirc;&#x1E07;&#333;n g&#257;&#x1E0F; wayy<sup>a</sup>&#x1E25;&#259;n&ucirc; b&#601;&#8216;al&#601;m&#333;n di&#x1E07;&#601;l&#257;&#x1E6F;&#257;y&#601;m&acirc;: </P>
<P>47&nbsp;wayyis&#601;&#8216;&ucirc; m&#275;&#8216;al&#601;m&#333;n di&#x1E07;&#601;l&#257;&#x1E6F;&#257;y&#601;m&acirc; wayy<sup>a</sup>&#x1E25;&#259;n&ucirc; b&#601;h&#257;r&ecirc; h&#257;&#8216;&#259;&#x1E07;&#257;r&icirc;m lif&#601;n&ecirc; n&#601;&#x1E07;w&#333;: </P>
<P>48&nbsp;wayyis&#601;&#8216;&ucirc; m&#275;h&#257;r&ecirc; h&#257;&#8216;&#259;&#x1E07;&#257;r&icirc;m wayy<sup>a</sup>&#x1E25;&#259;n&ucirc; b&#601;&#8216;ar&#601;&#x1E07;&#333;&#x1E6F; mw&#333;&#8217;&#257;&#x1E07; &#8216;al yar&#601;d&#275;n y&#601;r&#275;&#x1E25;w&#333;: </P>
<P>49&nbsp;wayy<sup>a</sup>&#x1E25;&#259;n&ucirc; &#8216;al-hayyar&#601;d&#275;n mib&ecirc;&#x1E6F; hay&#601;&#353;im&#333;&#x1E6F; &#8216;a&#x1E0F; &#8217;&#257;&#x1E07;&#275;l ha&#353;&#353;i&#x1E6D;&#x1E6D;&icirc;m b&#601;&#8216;ar&#601;&#x1E07;&#333;&#x1E6F; mw&#333;&#8217;&#257;&#x1E07;: s</P>
<P>50&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh b&#601;&#8216;ar&#601;&#x1E07;&#333;&#x1E6F; mw&#333;&#8217;&#257;&#x1E07; &#8216;al-yar&#601;d&#275;n y&#601;r&#275;&#x1E25;w&#333; l&#275;&#8217;m&#333;r: </P>
<P>51&nbsp;dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; &#8217;&#259;l&#275;hem k&icirc; &#8217;atem &#8216;&#333;&#x1E07;&#601;r&icirc;m &#8217;e&#x1E6F;-hayyar&#601;d&#275;n &#8217;el-&#8217;ere&#x1E63; k&#601;n&#257;&#8216;an: </P>
<P>52&nbsp;w&#601;hw&#333;ra&#353;&#601;tem &#8217;e&#x1E6F;-k&#257;l-y&#333;&#353;&#601;&#x1E07;&ecirc; h&#257;&#8217;&#257;re&#x1E63; mip&#601;n&ecirc;&#x1E35;em w&#601;&#8217;iba&#x1E0F;&#601;tem &#8217;&#275;&#x1E6F; k&#257;l-ma&#347;&#601;k&icirc;y&#333;&#x1E6F;&#257;m w&#601;&#8217;&#275;&#x1E6F; k&#257;l-&#x1E63;al&#601;m&ecirc; mass&#275;&#x1E35;&#333;&#x1E6F;&#257;m t&#601;&#8217;ab&#275;&#x1E0F;&ucirc; w&#601;&#8217;&#275;&#x1E6F; k&#257;l-b&#257;m&#333;&#x1E6F;&#257;m ta&#353;&#601;m&icirc;&#x1E0F;&ucirc;: </P>
<P>53&nbsp;w&#601;hw&#333;ra&#353;&#601;tem &#8217;e&#x1E6F;-h&#257;&#8217;&#257;re&#x1E63; w&icirc;&#353;a&#x1E07;&#601;tem-b&#257;h k&icirc; l&#257;&#x1E35;em n&#257;&#x1E6F;at&icirc; &#8217;e&#x1E6F;-h&#257;&#8217;&#257;re&#x1E63; l&#257;re&#353;e&#x1E6F; &#8217;&#333;&#x1E6F;&#257;h: </P>
<P>54&nbsp;w&#601;hi&#x1E6F;&#601;n<sup>a</sup>&#x1E25;al&#601;tem &#8217;e&#x1E6F;-h&#257;&#8217;&#257;re&#x1E63; b&#601;&#x1E21;w&#333;r&#257;l l&#601;mi&#353;&#601;p&#601;&#x1E25;&#333;&#x1E6F;&ecirc;&#x1E35;em l&#257;ra&#x1E07; tar&#601;b&ucirc; &#8217;e&#x1E6F;-n<sup>a</sup>&#x1E25;&#259;l&#257;&#x1E6F;w&#333; w&#601;lam&#601;&#8216;a&#x1E6D; tam&#601;&#8216;&icirc;&#x1E6D; &#8217;e&#x1E6F;-n<sup>a</sup>&#x1E25;&#259;l&#257;&#x1E6F;w&#333; &#8217;el &#8217;&#259;&#353;er-y&#275;&#x1E63;&#275;&#8217; lw&#333; &#353;&#257;mm&acirc; hagw&#333;r&#257;l lw&#333; yih&#601;yeh l&#601;ma&#x1E6D;&#x1E6D;w&#333;&#x1E6F; &#8217;&#259;&#x1E07;&#333;&#x1E6F;&ecirc;&#x1E35;em ti&#x1E6F;&#601;ne&#x1E25;&#257;l&ucirc;: </P>
<P>55&nbsp;w&#601;&#8217;im-l&#333;&#8217; &#x1E6F;w&#333;r&icirc;&#353;&ucirc; &#8217;e&#x1E6F;-y&#333;&#353;&#601;&#x1E07;&ecirc; h&#257;&#8217;&#257;re&#x1E63; mip&#601;n&ecirc;&#x1E35;em w&#601;h&#257;y&acirc; &#8217;&#259;&#353;er tw&#333;&#x1E6F;&icirc;r&ucirc; m&#275;hem l&#601;&#347;ik&icirc;m b&#601;&#8216;&ecirc;n&ecirc;&#x1E35;em w&#601;li&#x1E63;&#601;n&icirc;nim b&#601;&#x1E63;id&ecirc;&#x1E35;em w&#601;&#x1E63;&#257;r&#259;r&ucirc; &#8217;e&#x1E6F;&#601;&#x1E35;em &#8216;al-h&#257;&#8217;&#257;re&#x1E63; &#8217;&#259;&#353;er &#8217;atem y&#333;&#353;&#601;&#x1E07;&icirc;m b&#257;h: </P>
<P>56&nbsp;w&#601;h&#257;y&acirc; ka&#8217;&#259;&#353;er dimm&icirc;&#x1E6F;&icirc; l<sup>a</sup>&#8216;&#259;&#347;w&#333;&#x1E6F; l&acirc;em &#8217;e&#8216;&#277;&#347;eh l&#257;&#x1E35;em: f</P>
</TD>
</TABLE>
<P><HR>
<CENTER>
<A HREF="num034">Next: Numbers (Bemidbar) Chapter 34</A></CENTER>
</BODY>
</HTML>
