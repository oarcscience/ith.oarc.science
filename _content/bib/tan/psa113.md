[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa113)  [KJV](../kjv/psa113)  [Sep](../sep/psa113) 
[Vul](../vul/psa113)   
  
[Psalms (Tehilim) Index](psa)  
  [Previous](psa112)  [Next](psa114) 

------------------------------------------------------------------------

### Tanach (Hebrew): Psalms (Tehilim) Chapter 113

‎<span id="001">1</span> ‏הַ֥לְלוּ יָ֨הּ׀ הַ֭לְלוּ עַבְדֵ֣י יְהוָ֑ה
הַֽ֝לְלוּ אֶת־שֵׁ֥ם יְהוָֽה׃

‎<span id="002">2</span> ‏יְהִ֤י שֵׁ֣ם יְהוָ֣ה מְבֹרָ֑ךְ מֵֽ֝עַתָּ֗ה
וְעַד־עוֹלָֽם׃

‎<span id="003">3</span> ‏מִמִּזְרַח־שֶׁ֥מֶשׁ עַד־מְבוֹא֑וֹ מְ֝הֻלָּ֗ל
שֵׁ֣ם יְהוָֽה׃

‎<span id="004">4</span> ‏רָ֖ם עַל־כָּל־גּוֹיִ֥ם׀ יְהוָ֑ה עַ֖ל
הַשָּׁמַ֣יִם כְּבוֹדֽוֹ׃

‎<span id="005">5</span> ‏מִ֭י כַּיהוָ֣ה אֱלֹהֵ֑ינוּ הַֽמַּגְבִּיהִ֥י
לָשָֽׁבֶת׃

‎<span id="006">6</span> ‏הַֽמַּשְׁפִּילִ֥י לִרְא֑וֹת בַּשָּׁמַ֥יִם
וּבָאָֽרֶץ׃

‎<span id="007">7</span> ‏מְקִֽימִ֣י מֵעָפָ֣ר דָּ֑ל מֵֽ֝אַשְׁפֹּ֗ת
יָרִ֥ים אֶבְיֽוֹן׃

‎<span id="008">8</span> ‏לְהוֹשִׁיבִ֥י עִם־נְדִיבִ֑ים עִ֝֗ם נְדִיבֵ֥י
עַמּֽוֹ׃

‎<span id="009">9</span> ‏מֽוֹשִׁיבִ֨י׀ עֲקֶ֬רֶת הַבַּ֗יִת
אֵֽם־הַבָּנִ֥ים שְׂמֵחָ֗ה הַֽלְלוּ־יָֽהּ׃

1 haləlû yāh\| haləlû ‘aḇəḏê yəhwâ haləlû ’eṯ-šēm yəhwâ:

2 yəhî šēm yəhwâ məḇōrāḵə mē‘atâ wə‘aḏ-‘wōlām:

3 mimmizər<sup>a</sup>ḥ-šemeš ‘aḏ-məḇwō’wō məhullāl šēm yəhwâ:

4 rām ‘al-kāl-gwōyim\| yəhwâ ‘al haššāmayim kəḇwōḏwō:

5 mî kayhwâ ’ĕlōhênû hammaḡəbîhî lāšāḇeṯ:

6 hammašəpîlî lirə’wōṯ baššāmayim ûḇā’āreṣ:

7 məqîmî mē‘āfār dāl mē’ašəpōṯ yārîm ’eḇəywōn:

8 ləhwōšîḇî ‘im-nəḏîḇîm ‘im nəḏîḇê ‘ammwō:

9 mwōšîḇî\| ‘ăqereṯ habayiṯ ’ēm-habānîm śəmēḥâ haləlû-yāh:

------------------------------------------------------------------------

[Next: Psalms (Tehilim) Chapter 114](psa114)
