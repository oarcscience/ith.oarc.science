<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa004">Polyglot</A>&nbsp;
<A HREF="../kjv/isa004">KJV</A>&nbsp;
<A HREF="../sep/isa004">Sep</A>&nbsp;
<A HREF="../vul/isa004">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa003">Previous</A>&nbsp;
<A HREF="isa005">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְהֶחֱזִיקוּ֩ שֶׁ֨בַע נָשִׁ֜ים בְּאִ֣ישׁ אֶחָ֗ד בַּיּ֤וֹם הַהוּא֙ לֵאמֹ֔ר לַחְמֵ֣נוּ נֹאכֵ֔ל וְשִׂמְלָתֵ֖נוּ נִלְבָּ֑שׁ רַ֗ק יִקָּרֵ֤א שִׁמְךָ֙ עָלֵ֔ינוּ אֱסֹ֖ף חֶרְפָּתֵֽנוּ׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בַּיּ֣וֹם הַה֗וּא יִֽהְיֶה֙ צֶ֣מַח יְהוָ֔ה לִצְבִ֖י וּלְכָב֑וֹד וּפְרִ֤י הָאָ֙רֶץ֙ לְגָא֣וֹן וּלְתִפְאֶ֔רֶת לִפְלֵיטַ֖ת יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהָיָ֣ה׀ הַנִּשְׁאָ֣ר בְּצִיּ֗וֹן וְהַנּוֹתָר֙ בִּיר֣וּשָׁלִַ֔ם קָד֖וֹשׁ יֵאָ֣מֶר ל֑וֹ כָּל־הַכָּת֥וּב לַחַיִּ֖ים בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אִ֣ם׀ רָחַ֣ץ אֲדֹנָ֗י אֵ֚ת צֹאַ֣ת בְּנוֹת־צִיּ֔וֹן וְאֶת־דְּמֵ֥י יְרוּשָׁלִַ֖ם יָדִ֣יחַ מִקִּרְבָּ֑הּ בְּר֥וּחַ מִשְׁפָּ֖ט וּבְר֥וּחַ בָּעֵֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּבָרָ֣א יְהוָ֡ה עַל֩ כָּל־מְכ֨וֹן הַר־צִיּ֜וֹן וְעַל־מִקְרָאֶ֗הָ עָנָ֤ן׀ יוֹמָם֙ וְעָשָׁ֔ן וְנֹ֛גַהּ אֵ֥שׁ לֶהָבָ֖ה לָ֑יְלָה כִּ֥י עַל־כָּל־כָּב֖וֹד חֻפָּֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְסֻכָּ֛ה תִּהְיֶ֥ה לְצֵל־יוֹמָ֖ם מֵחֹ֑רֶב וּלְמַחְסֶה֙ וּלְמִסְתּ֔וֹר מִזֶּ֖רֶם וּמִמָּטָֽר׃ פ</P>
</TD>
<TD WIDTH="50%">
<P>1&nbsp;w&#601;he&#x1E25;&#277;z&icirc;q&ucirc; &#353;e&#x1E07;<sup>a</sup>&#8216; n&#257;&#353;&icirc;m b&#601;&#8217;&icirc;&#353; &#8217;e&#x1E25;&#257;&#x1E0F; bayyw&#333;m hah&ucirc;&#8217; l&#275;&#8217;m&#333;r l<sup>a</sup>&#x1E25;&#601;m&#275;n&ucirc; n&#333;&#8217;&#x1E35;&#275;l w&#601;&#347;im&#601;l&#257;&#x1E6F;&#275;n&ucirc; nil&#601;b&#257;&#353; raq yiqq&#257;r&#275;&#8217; &#353;im&#601;&#x1E35;&#257; &#8216;&#257;l&ecirc;n&ucirc; &#8217;&#277;s&#333;f &#x1E25;er&#601;p&#257;&#x1E6F;&#275;n&ucirc;: s</P>
<P>2&nbsp;bayyw&#333;m hah&ucirc;&#8217; yih&#601;yeh &#x1E63;em<sup>a</sup>&#x1E25; y&#601;hw&acirc; li&#x1E63;&#601;&#x1E07;&icirc; &ucirc;l&#601;&#x1E35;&#257;&#x1E07;w&#333;&#x1E0F; &ucirc;f&#601;r&icirc; h&#257;&#8217;&#257;re&#x1E63; l&#601;&#x1E21;&#257;&#8217;w&#333;n &ucirc;l&#601;&#x1E6F;if&#601;&#8217;ere&#x1E6F; lif&#601;l&ecirc;&#x1E6D;a&#x1E6F; yi&#347;&#601;r&#257;&#8217;&#275;l: </P>
<P>3&nbsp;w&#601;h&#257;y&acirc;| hanni&#353;&#601;&#8217;&#257;r b&#601;&#x1E63;&icirc;yw&#333;n w&#601;hannw&#333;&#x1E6F;&#257;r b&icirc;r&ucirc;&#353;&#257;laim q&#257;&#x1E0F;w&#333;&#353; y&#275;&#8217;&#257;mer lw&#333; k&#257;l-hak&#257;&#x1E6F;&ucirc;&#x1E07; l<sup>a</sup>&#x1E25;ayy&icirc;m b&icirc;r&ucirc;&#353;&#257;l&#257;im: </P>
<P>4&nbsp;&#8217;im| r&#257;&#x1E25;a&#x1E63; &#8217;&#259;&#x1E0F;&#333;n&#257;y &#8217;&#275;&#x1E6F; &#x1E63;&#333;&#8217;a&#x1E6F; b&#601;nw&#333;&#x1E6F;-&#x1E63;&icirc;yw&#333;n w&#601;&#8217;e&#x1E6F;-d&#601;m&ecirc; y&#601;r&ucirc;&#353;&#257;laim y&#257;&#x1E0F;&icirc;&#x1E25;a miqqir&#601;b&#257;h b&#601;r&ucirc;&#x1E25;a mi&#353;&#601;p&#257;&#x1E6D; &ucirc;&#x1E07;&#601;r&ucirc;&#x1E25;a b&#257;&#8216;&#275;r: </P>
<P>5&nbsp;&ucirc;&#x1E07;&#257;r&#257;&#8217; y&#601;hw&acirc; &#8216;al k&#257;l-m&#601;&#x1E35;w&#333;n har-&#x1E63;&icirc;yw&#333;n w&#601;&#8216;al-miq&#601;r&#257;&#8217;eh&#257; &#8216;&#257;n&#257;n| yw&#333;m&#257;m w&#601;&#8216;&#257;&#353;&#257;n w&#601;n&#333;&#x1E21;<sup>a</sup>h &#8217;&#275;&#353; leh&#257;&#x1E07;&acirc; l&#257;y&#601;l&acirc; k&icirc; &#8216;al-k&#257;l-k&#257;&#x1E07;w&#333;&#x1E0F; &#x1E25;up&acirc;: </P>
<P>6&nbsp;w&#601;suk&acirc; tih&#601;yeh l&#601;&#x1E63;&#275;l-yw&#333;m&#257;m m&#275;&#x1E25;&#333;re&#x1E07; &ucirc;l&#601;m<sup>a</sup>&#x1E25;&#601;seh &ucirc;l&#601;mis&#601;tw&#333;r mizzerem &ucirc;mimm&#257;&#x1E6D;&#257;r: f</P>
</TD>
</TABLE>
<P><HR>
<CENTER>
<A HREF="isa005">Next: Isaiah (Yisheyah) Chapter 5</A></CENTER>
</BODY>
</HTML>
