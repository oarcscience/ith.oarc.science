<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 50</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa050">Polyglot</A>&nbsp;
<A HREF="../kjv/psa050">KJV</A>&nbsp;
<A HREF="../sep/psa050">Sep</A>&nbsp;
<A HREF="../vul/psa050">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa049">Previous</A>&nbsp;
<A HREF="psa051">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 50</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מִזְמ֗וֹר לְאָ֫סָ֥ף אֵ֤ל׀ אֱ‍ֽלֹהִ֡ים יְֽהוָ֗ה דִּבֶּ֥ר וַיִּקְרָא־אָ֑רֶץ מִמִּזְרַח־שֶׁ֝֗מֶשׁ עַד־מְבֹאֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;מִצִּיּ֥וֹן מִכְלַל־יֹ֗פִי אֱלֹהִ֥ים הוֹפִֽיעַ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יָ֤בֹ֥א אֱלֹהֵ֗ינוּ וְֽאַל־יֶ֫חֱרַ֥שׁ אֵשׁ־לְפָנָ֥יו תֹּאכֵ֑ל וּ֝סְבִיבָ֗יו נִשְׂעֲרָ֥ה מְאֹֽד׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יִקְרָ֣א אֶל־הַשָּׁמַ֣יִם מֵעָ֑ל וְאֶל־הָ֝אָ֗רֶץ לָדִ֥ין עַמּֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אִסְפוּ־לִ֥י חֲסִידָ֑י כֹּרְתֵ֖י בְרִיתִ֣י עֲלֵי־זָֽבַח׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּגִּ֣ידוּ שָׁמַ֣יִם צִדְק֑וֹ כִּֽי־אֱלֹהִ֓ים׀ שֹׁפֵ֖ט ה֣וּא סֶֽלָה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;שִׁמְעָ֤ה עַמִּ֨י׀ וַאֲדַבֵּ֗רָה יִ֭שְׂרָאֵל וְאָעִ֣ידָה בָּ֑ךְ אֱלֹהִ֖ים אֱלֹהֶ֣יךָ אָנֹֽכִי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;לֹ֣א עַל־זְ֭בָחֶיךָ אוֹכִיחֶ֑ךָ וְעוֹלֹתֶ֖יךָ לְנֶגְדִּ֣י תָמִֽיד׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לֹא־אֶקַּ֣ח מִבֵּיתְךָ֣ פָ֑ר מִ֝מִּכְלְאֹתֶ֗יךָ עַתּוּדִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּי־לִ֥י כָל־חַיְתוֹ־יָ֑עַר בְּ֝הֵמ֗וֹת בְּהַרְרֵי־אָֽלֶף׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יָ֭דַעְתִּי כָּל־ע֣וֹף הָרִ֑ים וְזִ֥יז שָׂ֝דַ֗י עִמָּדִֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אִם־אֶ֭רְעַב לֹא־אֹ֣מַר לָ֑ךְ כִּי־לִ֥י תֵ֝בֵ֗ל וּמְלֹאָֽהּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הַֽ֭אוֹכַל בְּשַׂ֣ר אַבִּירִ֑ים וְדַ֖ם עַתּוּדִ֣ים אֶשְׁתֶּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;זְבַ֣ח לֵאלֹהִ֣ים תּוֹדָ֑ה וְשַׁלֵּ֖ם לְעֶלְי֣וֹן נְדָרֶֽיךָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּ֭קְרָאֵנִי בְּי֣וֹם צָרָ֑ה אֲ֝חַלֶּצְךָ֗ וּֽתְכַבְּדֵֽנִי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְלָ֤רָשָׁ֨ע׀ אָ֘מַ֤ר אֱלֹהִ֗ים מַה־לְּ֭ךָ לְסַפֵּ֣ר חֻקָּ֑י וַתִּשָּׂ֖א בְרִיתִ֣י עֲלֵי־פִֽיךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְ֭אַתָּה שָׂנֵ֣אתָ מוּסָ֑ר וַתַּשְׁלֵ֖ךְ דְּבָרַ֣י אַחֲרֶֽיךָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אִם־רָאִ֣יתָ גַ֭נָּב וַתִּ֣רֶץ עִמּ֑וֹ וְעִ֖ם מְנָאֲפִ֣ים חֶלְקֶֽךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;פִּ֭יךָ שָׁלַ֣חְתָּ בְרָעָ֑ה וּ֝לְשׁוֹנְךָ֗ תַּצְמִ֥יד מִרְמָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;תֵּ֭שֵׁב בְּאָחִ֣יךָ תְדַבֵּ֑ר בְּבֶֽן־אִ֝מְּךָ֗ תִּתֶּן־דֹּֽפִי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אֵ֤לֶּה עָשִׂ֨יתָ׀ וְֽהֶחֱרַ֗שְׁתִּי דִּמִּ֗יתָ הֱֽיוֹת־אֶֽהְיֶ֥ה כָמ֑וֹךָ אוֹכִיחֲךָ֖ וְאֶֽעֶרְכָ֣ה לְעֵינֶֽיךָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;בִּֽינוּ־נָ֣א זֹ֭את שֹׁכְחֵ֣י אֱל֑וֹהַּ פֶּן־אֶ֝טְרֹ֗ף וְאֵ֣ין מַצִּֽיל׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;זֹבֵ֥חַ תּוֹדָ֗ה יְֽכַ֫בְּדָ֥נְנִי וְשָׂ֥ם דֶּ֑רֶךְ אַ֝רְאֶ֗נּוּ בְּיֵ֣שַׁע אֱלֹהִֽים׃ </P>
</TD>
<TD WIDTH="50%">
<P>1&nbsp;miz&#601;mw&#333;r l&#601;&#8217;&#257;s&#257;f &#8217;&#275;l| &#8217;&#277;&#x200D;l&#333;h&icirc;m y&#601;hw&acirc; diber wayyiq&#601;r&#257;&#8217;-&#8217;&#257;re&#x1E63; mimmiz&#601;r<sup>a</sup>&#x1E25;-&#353;eme&#353; &#8216;a&#x1E0F;-m&#601;&#x1E07;&#333;&#8217;w&#333;: </P>
<P>2&nbsp;mi&#x1E63;&#x1E63;&icirc;yw&#333;n mi&#x1E35;&#601;lal-y&#333;f&icirc; &#8217;&#277;l&#333;h&icirc;m hw&#333;f&icirc;&#8216;a: </P>
<P>3&nbsp;y&#257;&#x1E07;&#333;&#8217; &#8217;&#277;l&#333;h&ecirc;n&ucirc; w&#601;&#8217;al-ye&#x1E25;&#277;ra&#353; &#8217;&#275;&#353;-l&#601;f&#257;n&#257;yw t&#333;&#8217;&#x1E35;&#275;l &ucirc;s&#601;&#x1E07;&icirc;&#x1E07;&#257;yw ni&#347;&#601;&#8216;&#259;r&acirc; m&#601;&#8217;&#333;&#x1E0F;: </P>
<P>4&nbsp;yiq&#601;r&#257;&#8217; &#8217;el-ha&#353;&#353;&#257;mayim m&#275;&#8216;&#257;l w&#601;&#8217;el-h&#257;&#8217;&#257;re&#x1E63; l&#257;&#x1E0F;&icirc;n &#8216;ammw&#333;: </P>
<P>5&nbsp;&#8217;is&#601;f&ucirc;-l&icirc; &#x1E25;&#259;s&icirc;&#x1E0F;&#257;y k&#333;r&#601;&#x1E6F;&ecirc; &#x1E07;&#601;r&icirc;&#x1E6F;&icirc; &#8216;&#259;l&ecirc;-z&#257;&#x1E07;<sup>a</sup>&#x1E25;: </P>
<P>6&nbsp;wayyag&icirc;&#x1E0F;&ucirc; &#353;&#257;mayim &#x1E63;i&#x1E0F;&#601;qw&#333; k&icirc;-&#8217;&#277;l&#333;h&icirc;m| &#353;&#333;f&#275;&#x1E6D; h&ucirc;&#8217; sel&acirc;: </P>
<P>7&nbsp;&#353;im&#601;&#8216;&acirc; &#8216;amm&icirc;| wa&#8217;&#259;&#x1E0F;ab&#275;r&acirc; yi&#347;&#601;r&#257;&#8217;&#275;l w&#601;&#8217;&#257;&#8216;&icirc;&#x1E0F;&acirc; b&#257;&#x1E35;&#601; &#8217;&#277;l&#333;h&icirc;m &#8217;&#277;l&#333;hey&#x1E35;&#257; &#8217;&#257;n&#333;&#x1E35;&icirc;: </P>
<P>8&nbsp;l&#333;&#8217; &#8216;al-z&#601;&#x1E07;&#257;&#x1E25;ey&#x1E35;&#257; &#8217;w&#333;&#x1E35;&icirc;&#x1E25;e&#x1E35;&#257; w&#601;&#8216;w&#333;l&#333;&#x1E6F;ey&#x1E35;&#257; l&#601;ne&#x1E21;&#601;d&icirc; &#x1E6F;&#257;m&icirc;&#x1E0F;: </P>
<P>9&nbsp;l&#333;&#8217;-&#8217;eqq<sup>a</sup>&#x1E25; mib&ecirc;&#x1E6F;&#601;&#x1E35;&#257; f&#257;r mimmi&#x1E35;&#601;l&#601;&#8217;&#333;&#x1E6F;ey&#x1E35;&#257; &#8216;at&ucirc;&#x1E0F;&icirc;m: </P>
<P>10&nbsp;k&icirc;-l&icirc; &#x1E35;&#257;l-&#x1E25;ay&#601;&#x1E6F;w&#333;-y&#257;&#8216;ar b&#601;h&#275;mw&#333;&#x1E6F; b&#601;har&#601;r&ecirc;-&#8217;&#257;lef: </P>
<P>11&nbsp;y&#257;&#x1E0F;<sup>a</sup>&#8216;&#601;t&icirc; k&#257;l-&#8216;w&#333;f h&#257;r&icirc;m w&#601;z&icirc;z &#347;&#257;&#x1E0F;ay &#8216;imm&#257;&#x1E0F;&icirc;: </P>
<P>12&nbsp;&#8217;im-&#8217;er&#601;&#8216;a&#x1E07; l&#333;&#8217;-&#8217;&#333;mar l&#257;&#x1E35;&#601; k&icirc;-l&icirc; &#x1E6F;&#275;&#x1E07;&#275;l &ucirc;m&#601;l&#333;&#8217;&#257;h: </P>
<P>13&nbsp;ha&#8217;w&#333;&#x1E35;al b&#601;&#347;ar &#8217;ab&icirc;r&icirc;m w&#601;&#x1E0F;am &#8216;at&ucirc;&#x1E0F;&icirc;m &#8217;e&#353;&#601;teh: </P>
<P>14&nbsp;z&#601;&#x1E07;<sup>a</sup>&#x1E25; l&#275;&#8217;l&#333;h&icirc;m tw&#333;&#x1E0F;&acirc; w&#601;&#353;all&#275;m l&#601;&#8216;el&#601;yw&#333;n n&#601;&#x1E0F;&#257;rey&#x1E35;&#257;: </P>
<P>15&nbsp;&ucirc;q&#601;r&#257;&#8217;&#275;n&icirc; b&#601;yw&#333;m &#x1E63;&#257;r&acirc; &#8217;&#259;&#x1E25;alle&#x1E63;&#601;&#x1E35;&#257; &ucirc;&#x1E6F;&#601;&#x1E35;ab&#601;&#x1E0F;&#275;n&icirc;: </P>
<P>16&nbsp;w&#601;l&#257;r&#257;&#353;&#257;&#8216;| &#8217;&#257;mar &#8217;&#277;l&#333;h&icirc;m mah-ll&#601;&#x1E35;&#257; l&#601;sap&#275;r &#x1E25;uqq&#257;y wati&#347;&#347;&#257;&#8217; &#x1E07;&#601;r&icirc;&#x1E6F;&icirc; &#8216;&#259;l&ecirc;-f&icirc;&#x1E35;&#257;: </P>
<P>17&nbsp;w&#601;&#8217;at&acirc; &#347;&#257;n&#275;&#8217;&#x1E6F;&#257; m&ucirc;s&#257;r wata&#353;&#601;l&#275;&#x1E35;&#601; d&#601;&#x1E07;&#257;ray &#8217;<sup>a</sup>&#x1E25;&#259;rey&#x1E35;&#257;: </P>
<P>18&nbsp;&#8217;im-r&#257;&#8217;&icirc;&#x1E6F;&#257; &#x1E21;ann&#257;&#x1E07; watire&#x1E63; &#8216;immw&#333; w&#601;&#8216;im m&#601;n&#257;&#8217;&#259;f&icirc;m &#x1E25;el&#601;qe&#x1E35;&#257;: </P>
<P>19&nbsp;p&icirc;&#x1E35;&#257; &#353;&#257;l<sup>a</sup>&#x1E25;&#601;t&#257; &#x1E07;&#601;r&#257;&#8216;&acirc; &ucirc;l&#601;&#353;w&#333;n&#601;&#x1E35;&#257; ta&#x1E63;&#601;m&icirc;&#x1E0F; mir&#601;m&acirc;: </P>
<P>20&nbsp;t&#275;&#353;&#275;&#x1E07; b&#601;&#8217;&#257;&#x1E25;&icirc;&#x1E35;&#257; &#x1E6F;&#601;&#x1E0F;ab&#275;r b&#601;&#x1E07;en-&#8217;imm&#601;&#x1E35;&#257; titen-d&#333;f&icirc;: </P>
<P>21&nbsp;&#8217;&#275;lleh &#8216;&#257;&#347;&icirc;&#x1E6F;&#257;| w&#601;he&#x1E25;&#277;ra&#353;&#601;t&icirc; dimm&icirc;&#x1E6F;&#257; h&#277;yw&#333;&#x1E6F;-&#8217;eh&#601;yeh &#x1E35;&#257;mw&#333;&#x1E35;&#257; &#8217;w&#333;&#x1E35;&icirc;&#x1E25;&#259;&#x1E35;&#257; w&#601;&#8217;e&#8216;er&#601;&#x1E35;&acirc; l&#601;&#8216;&ecirc;ney&#x1E35;&#257;: </P>
<P>22&nbsp;b&icirc;n&ucirc;-n&#257;&#8217; z&#333;&#8217;&#x1E6F; &#353;&#333;&#x1E35;&#601;&#x1E25;&ecirc; &#8217;&#277;lw&#333;hha pen-&#8217;e&#x1E6D;&#601;r&#333;f w&#601;&#8217;&ecirc;n ma&#x1E63;&#x1E63;&icirc;l: </P>
<P>23&nbsp;z&#333;&#x1E07;&#275;&#x1E25;a tw&#333;&#x1E0F;&acirc; y&#601;&#x1E35;ab&#601;&#x1E0F;&#257;n&#601;n&icirc; w&#601;&#347;&#257;m dere&#x1E35;&#601; &#8217;ar&#601;&#8217;enn&ucirc; b&#601;y&#275;&#353;<sup>a</sup>&#8216; &#8217;&#277;l&#333;h&icirc;m: </P>
</TD>
</TABLE>
<P><HR>
<CENTER>
<A HREF="psa051">Next: Psalms (Tehilim) Chapter 51</A></CENTER>
</BODY>
</HTML>
