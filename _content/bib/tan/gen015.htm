<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 15</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen015.htm">Polyglot</A>&nbsp;
<A HREF="../kjv/gen015.htm">KJV</A>&nbsp;
<A HREF="../sep/gen015.htm">Sep</A>&nbsp;
<A HREF="../vul/gen015.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen014.htm">Previous</A>&nbsp;
<A HREF="gen016.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 15</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אַחַ֣ר׀ הַדְּבָרִ֣ים הָאֵ֗לֶּה הָיָ֤ה דְבַר־יְהוָה֙ אֶל־אַבְרָ֔ם בַּֽמַּחֲזֶ֖ה לֵאמֹ֑ר אַל־תִּירָ֣א אַבְרָ֗ם אָנֹכִי֙ מָגֵ֣ן לָ֔ךְ שְׂכָרְךָ֖ הַרְבֵּ֥ה מְאֹֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֣אמֶר אַבְרָ֗ם אֲדֹנָ֤י יֱהוִה֙ מַה־תִּתֶּן־לִ֔י וְאָנֹכִ֖י הוֹלֵ֣ךְ עֲרִירִ֑י וּבֶן־מֶ֣שֶׁק בֵּיתִ֔י ה֖וּא דַּמֶּ֥שֶׂק אֱלִיעֶֽזֶר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֣אמֶר אַבְרָ֔ם הֵ֣ן לִ֔י לֹ֥א נָתַ֖תָּה זָ֑רַע וְהִנֵּ֥ה בֶן־בֵּיתִ֖י יוֹרֵ֥שׁ אֹתִֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְהִנֵּ֨ה דְבַר־יְהוָ֤ה אֵלָיו֙ לֵאמֹ֔ר לֹ֥א יִֽירָשְׁךָ֖ זֶ֑ה כִּי־אִם֙ אֲשֶׁ֣ר יֵצֵ֣א מִמֵּעֶ֔יךָ ה֖וּא יִֽירָשֶֽׁךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיּוֹצֵ֨א אֹת֜וֹ הַח֗וּצָה וַיֹּ֙אמֶר֙ הַבֶּט־נָ֣א הַשָּׁמַ֗יְמָה וּסְפֹר֙ הַכּ֣וֹכָבִ֔ים אִם־תּוּכַ֖ל לִסְפֹּ֣ר אֹתָ֑ם וַיֹּ֣אמֶר ל֔וֹ כֹּ֥ה יִהְיֶ֖ה זַרְעֶֽךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהֶאֱמִ֖ן בַּֽיהוָ֑ה וַיַּחְשְׁבֶ֥הָ לּ֖וֹ צְדָקָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֖אמֶר אֵלָ֑יו אֲנִ֣י יְהוָ֗ה אֲשֶׁ֤ר הוֹצֵאתִ֙יךָ֙ מֵא֣וּר כַּשְׂדִּ֔ים לָ֧תֶת לְךָ֛ אֶת־הָאָ֥רֶץ הַזֹּ֖את לְרִשְׁתָּֽהּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּאמַ֑ר אֲדֹנָ֣י יֱהוִ֔ה בַּמָּ֥ה אֵדַ֖ע כִּ֥י אִֽירָשֶֽׁנָּה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֣אמֶר אֵלָ֗יו קְחָ֥ה לִי֙ עֶגְלָ֣ה מְשֻׁלֶּ֔שֶׁת וְעֵ֥ז מְשֻׁלֶּ֖שֶׁת וְאַ֣יִל מְשֻׁלָּ֑שׁ וְתֹ֖ר וְגוֹזָֽל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּֽקַּֽח־ל֣וֹ אֶת־כָּל־אֵ֗לֶּה וַיְבַתֵּ֤ר אֹתָם֙ בַּתָּ֔וֶךְ וַיִּתֵּ֥ן אִישׁ־בִּתְר֖וֹ לִקְרַ֣את רֵעֵ֑הוּ וְאֶת־הַצִפֹּ֖ר<font color="red"><sup>1</font></sup> לֹ֥א בָתָֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֵּ֥רֶד הָעַ֖יִט עַל־הַפְּגָרִ֑ים וַיַּשֵּׁ֥ב אֹתָ֖ם אַבְרָֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיְהִ֤י הַשֶּׁ֙מֶשׁ֙ לָב֔וֹא וְתַרְדֵּמָ֖ה נָפְלָ֣ה עַל־אַבְרָ֑ם וְהִנֵּ֥ה אֵימָ֛ה חֲשֵׁכָ֥ה גְדֹלָ֖ה נֹפֶ֥לֶת עָלָֽיו׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֣אמֶר לְאַבְרָ֗ם יָדֹ֨עַ תֵּדַ֜ע כִּי־גֵ֣ר׀ יִהְיֶ֣ה זַרְעֲךָ֗ בְּאֶ֙רֶץ֙ לֹ֣א לָהֶ֔ם וַעֲבָד֖וּם וְעִנּ֣וּ אֹתָ֑ם אַרְבַּ֥ע מֵא֖וֹת שָׁנָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְגַ֧ם אֶת־הַגּ֛וֹי אֲשֶׁ֥ר יַעֲבֹ֖דוּ דָּ֣ן אָנֹ֑כִי וְאַחֲרֵי־כֵ֥ן יֵצְא֖וּ בִּרְכֻ֥שׁ גָּדֽוֹל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאַתָּ֛ה תָּב֥וֹא אֶל־אֲבֹתֶ֖יךָ בְּשָׁל֑וֹם תִּקָּבֵ֖ר בְּשֵׂיבָ֥ה טוֹבָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְד֥וֹר רְבִיעִ֖י יָשׁ֣וּבוּ הֵ֑נָּה כִּ֧י לֹא־שָׁלֵ֛ם עֲוֹ֥ן הָאֱמֹרִ֖י עַד־הֵֽנָּה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְהִ֤י הַשֶּׁ֙מֶשׁ֙ בָּ֔אָה וַעֲלָטָ֖ה הָיָ֑ה וְהִנֵּ֨ה תַנּ֤וּר עָשָׁן֙ וְלַפִּ֣יד אֵ֔שׁ אֲשֶׁ֣ר עָבַ֔ר בֵּ֖ין הַגְּזָרִ֥ים הָאֵֽלֶּה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בַּיּ֣וֹם הַה֗וּא כָּרַ֧ת יְהוָ֛ה אֶת־אַבְרָ֖ם בְּרִ֣ית לֵאמֹ֑ר לְזַרְעֲךָ֗ נָתַ֙תִּי֙ אֶת־הָאָ֣רֶץ הַזֹּ֔את מִנְּהַ֣ר מִצְרַ֔יִם עַד־הַנָּהָ֥ר הַגָּדֹ֖ל נְהַר־פְּרָֽת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אֶת־הַקֵּינִי֙ וְאֶת־הַקְּנִזִּ֔י וְאֵ֖ת הַקַּדְמֹנִֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאֶת־הַחִתִּ֥י וְאֶת־הַפְּרִזִּ֖י וְאֶת־הָרְפָאִֽים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאֶת־הָֽאֱמֹרִי֙ וְאֶת־הַֽכְּנַעֲנִ֔י וְאֶת־הַגִּרְגָּשִׁ֖י וְאֶת־הַיְבוּסִֽי׃ ס</P>
</TD>
<TD WIDTH="50%">
<P>1&nbsp;&#8217;<sup>a</sup>&#x1E25;ar| had&#601;&#x1E07;&#257;r&icirc;m h&#257;&#8217;&#275;lleh h&#257;y&acirc; &#x1E0F;&#601;&#x1E07;ar-y&#601;hw&acirc; &#8217;el-&#8217;a&#x1E07;&#601;r&#257;m bamm<sup>a</sup>&#x1E25;&#259;zeh l&#275;&#8217;m&#333;r &#8217;al-t&icirc;r&#257;&#8217; &#8217;a&#x1E07;&#601;r&#257;m &#8217;&#257;n&#333;&#x1E35;&icirc; m&#257;&#x1E21;&#275;n l&#257;&#x1E35;&#601; &#347;&#601;&#x1E35;&#257;r&#601;&#x1E35;&#257; har&#601;b&#275;h m&#601;&#8217;&#333;&#x1E0F;: </P>
<P>2&nbsp;wayy&#333;&#8217;mer &#8217;a&#x1E07;&#601;r&#257;m &#8217;&#259;&#x1E0F;&#333;n&#257;y y&#277;hwih mah-titen-l&icirc; w&#601;&#8217;&#257;n&#333;&#x1E35;&icirc; hw&#333;l&#275;&#x1E35;&#601; &#8216;&#259;r&icirc;r&icirc; &ucirc;&#x1E07;en-me&#353;eq b&ecirc;&#x1E6F;&icirc; h&ucirc;&#8217; damme&#347;eq &#8217;&#277;l&icirc;&#8216;ezer: </P>
<P>3&nbsp;wayy&#333;&#8217;mer &#8217;a&#x1E07;&#601;r&#257;m h&#275;n l&icirc; l&#333;&#8217; n&#257;&#x1E6F;at&acirc; z&#257;r<sup>a</sup>&#8216; w&#601;hinn&#275;h &#x1E07;en-b&ecirc;&#x1E6F;&icirc; yw&#333;r&#275;&#353; &#8217;&#333;&#x1E6F;&icirc;: </P>
<P>4&nbsp;w&#601;hinn&#275;h &#x1E0F;&#601;&#x1E07;ar-y&#601;hw&acirc; &#8217;&#275;l&#257;yw l&#275;&#8217;m&#333;r l&#333;&#8217; y&icirc;r&#257;&#353;&#601;&#x1E35;&#257; zeh k&icirc;-&#8217;im &#8217;&#259;&#353;er y&#275;&#x1E63;&#275;&#8217; mimm&#275;&#8216;ey&#x1E35;&#257; h&ucirc;&#8217; y&icirc;r&#257;&#353;e&#x1E35;&#257;: </P>
<P>5&nbsp;wayyw&#333;&#x1E63;&#275;&#8217; &#8217;&#333;&#x1E6F;w&#333; h<sup>a</sup>&#x1E25;&ucirc;&#x1E63;&acirc; wayy&#333;&#8217;mer habe&#x1E6D;-n&#257;&#8217; ha&#353;&#353;&#257;may&#601;m&acirc; &ucirc;s&#601;f&#333;r hakw&#333;&#x1E35;&#257;&#x1E07;&icirc;m &#8217;im-t&ucirc;&#x1E35;al lis&#601;p&#333;r &#8217;&#333;&#x1E6F;&#257;m wayy&#333;&#8217;mer lw&#333; k&#333;h yih&#601;yeh zar&#601;&#8216;e&#x1E35;&#257;: </P>
<P>6&nbsp;w&#601;he&#8217;&#277;min bayhw&acirc; wayy<sup>a</sup>&#x1E25;&#601;&#353;&#601;&#x1E07;eh&#257; llw&#333; &#x1E63;&#601;&#x1E0F;&#257;q&acirc;: </P>
<P>7&nbsp;wayy&#333;&#8217;mer &#8217;&#275;l&#257;yw &#8217;&#259;n&icirc; y&#601;hw&acirc; &#8217;&#259;&#353;er hw&#333;&#x1E63;&#275;&#8217;&#x1E6F;&icirc;&#x1E35;&#257; m&#275;&#8217;&ucirc;r ka&#347;&#601;d&icirc;m l&#257;&#x1E6F;e&#x1E6F; l&#601;&#x1E35;&#257; &#8217;e&#x1E6F;-h&#257;&#8217;&#257;re&#x1E63; hazz&#333;&#8217;&#x1E6F; l&#601;ri&#353;&#601;t&#257;h: </P>
<P>8&nbsp;wayy&#333;&#8217;mar &#8217;&#259;&#x1E0F;&#333;n&#257;y y&#277;hwih bamm&acirc; &#8217;&#275;&#x1E0F;<sup>a</sup>&#8216; k&icirc; &#8217;&icirc;r&#257;&#353;enn&acirc;: </P>
<P>9&nbsp;wayy&#333;&#8217;mer &#8217;&#275;l&#257;yw q&#601;&#x1E25;&acirc; l&icirc; &#8216;e&#x1E21;&#601;l&acirc; m&#601;&#353;ulle&#353;e&#x1E6F; w&#601;&#8216;&#275;z m&#601;&#353;ulle&#353;e&#x1E6F; w&#601;&#8217;ayil m&#601;&#353;ull&#257;&#353; w&#601;&#x1E6F;&#333;r w&#601;&#x1E21;w&#333;z&#257;l: </P>
<P>10&nbsp;wayyiqq<sup>a</sup>&#x1E25;-lw&#333; &#8217;e&#x1E6F;-k&#257;l-&#8217;&#275;lleh way&#601;&#x1E07;at&#275;r &#8217;&#333;&#x1E6F;&#257;m bat&#257;we&#x1E35;&#601; wayyit&#275;n &#8217;&icirc;&#353;-bi&#x1E6F;&#601;rw&#333; liq&#601;ra&#8217;&#x1E6F; r&#275;&#8216;&#275;h&ucirc; w&#601;&#8217;e&#x1E6F;-ha&#x1E63;ip&#333;r<font color="red"><sup>1</font></sup> l&#333;&#8217; &#x1E07;&#257;&#x1E6F;&#257;r: </P>
<P>11&nbsp;wayy&#275;re&#x1E0F; h&#257;&#8216;ayi&#x1E6D; &#8216;al-hap&#601;&#x1E21;&#257;r&icirc;m wayya&#353;&#353;&#275;&#x1E07; &#8217;&#333;&#x1E6F;&#257;m &#8217;a&#x1E07;&#601;r&#257;m: </P>
<P>12&nbsp;way&#601;h&icirc; ha&#353;&#353;eme&#353; l&#257;&#x1E07;w&#333;&#8217; w&#601;&#x1E6F;ar&#601;d&#275;m&acirc; n&#257;f&#601;l&acirc; &#8216;al-&#8217;a&#x1E07;&#601;r&#257;m w&#601;hinn&#275;h &#8217;&ecirc;m&acirc; &#x1E25;&#259;&#353;&#275;&#x1E35;&acirc; &#x1E21;&#601;&#x1E0F;&#333;l&acirc; n&#333;fele&#x1E6F; &#8216;&#257;l&#257;yw: </P>
<P>13&nbsp;wayy&#333;&#8217;mer l&#601;&#8217;a&#x1E07;&#601;r&#257;m y&#257;&#x1E0F;&#333;&#8216;a t&#275;&#x1E0F;<sup>a</sup>&#8216; k&icirc;-&#x1E21;&#275;r| yih&#601;yeh zar&#601;&#8216;&#259;&#x1E35;&#257; b&#601;&#8217;ere&#x1E63; l&#333;&#8217; l&acirc;em w<sup>a</sup>&#8216;&#259;&#x1E07;&#257;&#x1E0F;&ucirc;m w&#601;&#8216;inn&ucirc; &#8217;&#333;&#x1E6F;&#257;m &#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#353;&#257;n&acirc;: </P>
<P>14&nbsp;w&#601;&#x1E21;am &#8217;e&#x1E6F;-hagw&#333;y &#8217;&#259;&#353;er y<sup>a</sup>&#8216;&#259;&#x1E07;&#333;&#x1E0F;&ucirc; d&#257;n &#8217;&#257;n&#333;&#x1E35;&icirc; w&#601;&#8217;<sup>a</sup>&#x1E25;&#259;r&ecirc;-&#x1E35;&#275;n y&#275;&#x1E63;&#601;&#8217;&ucirc; bir&#601;&#x1E35;u&#353; g&#257;&#x1E0F;w&#333;l: </P>
<P>15&nbsp;w&#601;&#8217;at&acirc; t&#257;&#x1E07;w&#333;&#8217; &#8217;el-&#8217;&#259;&#x1E07;&#333;&#x1E6F;ey&#x1E35;&#257; b&#601;&#353;&#257;lw&#333;m tiqq&#257;&#x1E07;&#275;r b&#601;&#347;&ecirc;&#x1E07;&acirc; &#x1E6D;w&#333;&#x1E07;&acirc;: </P>
<P>16&nbsp;w&#601;&#x1E0F;w&#333;r r&#601;&#x1E07;&icirc;&#8216;&icirc; y&#257;&#353;&ucirc;&#x1E07;&ucirc; h&#275;nn&acirc; k&icirc; l&#333;&#8217;-&#353;&#257;l&#275;m &#8216;&#259;w&#333;n h&#257;&#8217;&#277;m&#333;r&icirc; &#8216;a&#x1E0F;-h&#275;nn&acirc;: </P>
<P>17&nbsp;way&#601;h&icirc; ha&#353;&#353;eme&#353; b&#257;&#8217;&acirc; w<sup>a</sup>&#8216;&#259;l&#257;&#x1E6D;&acirc; h&#257;y&acirc; w&#601;hinn&#275;h &#x1E6F;ann&ucirc;r &#8216;&#257;&#353;&#257;n w&#601;lap&icirc;&#x1E0F; &#8217;&#275;&#353; &#8217;&#259;&#353;er &#8216;&#257;&#x1E07;ar b&ecirc;n hag&#601;z&#257;r&icirc;m h&#257;&#8217;&#275;lleh: </P>
<P>18&nbsp;bayyw&#333;m hah&ucirc;&#8217; k&#257;ra&#x1E6F; y&#601;hw&acirc; &#8217;e&#x1E6F;-&#8217;a&#x1E07;&#601;r&#257;m b&#601;r&icirc;&#x1E6F; l&#275;&#8217;m&#333;r l&#601;zar&#601;&#8216;&#259;&#x1E35;&#257; n&#257;&#x1E6F;at&icirc; &#8217;e&#x1E6F;-h&#257;&#8217;&#257;re&#x1E63; hazz&#333;&#8217;&#x1E6F; minn&#601;har mi&#x1E63;&#601;rayim &#8216;a&#x1E0F;-hann&acirc;&#257;r hag&#257;&#x1E0F;&#333;l n&#601;har-p&#601;r&#257;&#x1E6F;: </P>
<P>19&nbsp;&#8217;e&#x1E6F;-haqq&ecirc;n&icirc; w&#601;&#8217;e&#x1E6F;-haqq&#601;nizz&icirc; w&#601;&#8217;&#275;&#x1E6F; haqqa&#x1E0F;&#601;m&#333;n&icirc;: </P>
<P>20&nbsp;w&#601;&#8217;e&#x1E6F;-h<sup>a</sup>&#x1E25;it&icirc; w&#601;&#8217;e&#x1E6F;-hap&#601;rizz&icirc; w&#601;&#8217;e&#x1E6F;-h&#257;r&#601;f&#257;&#8217;&icirc;m: </P>
<P>21&nbsp;w&#601;&#8217;e&#x1E6F;-h&#257;&#8217;&#277;m&#333;r&icirc; w&#601;&#8217;e&#x1E6F;-hak&#601;n<sup>a</sup>&#8216;&#259;n&icirc; w&#601;&#8217;e&#x1E6F;-hagir&#601;g&#257;&#353;&icirc; w&#601;&#8217;e&#x1E6F;-hay&#601;&#x1E07;&ucirc;s&icirc;: s</P>
</TD>
</TABLE>
<P><HR>
<CENTER>
<A HREF="gen016.htm">Next: Genesis (Bereshit) Chapter 16</A></CENTER>
</BODY>
</HTML>
