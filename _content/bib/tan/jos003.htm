<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joshua (Yehoshua): Joshua (Yehoshua) Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jos003">Polyglot</A>&nbsp;
<A HREF="../kjv/jos003">KJV</A>&nbsp;
<A HREF="../sep/jsb003">Sep:JsB</A>&nbsp;
<A HREF="../vul/jos003">Vul</A>&nbsp;

<BR>
<BR><A HREF="jos">Joshua (Yehoshua) Index</A><BR>
&nbsp;
<A HREF="jos002">Previous</A>&nbsp;
<A HREF="jos004">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joshua (Yehoshua) Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּשְׁכֵּם֩ יְהוֹשֻׁ֨עַ בַּבֹּ֜קֶר וַיִּסְע֣וּ מֵֽהַשִּׁטִּ֗ים וַיָּבֹ֙אוּ֙ עַד־הַיַּרְדֵּ֔ן ה֖וּא וְכָל־בְּנֵ֣י יִשְׂרָאֵ֑ל וַיָּלִ֥נוּ שָׁ֖ם טֶ֥רֶם יַעֲבֹֽרוּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְהִ֕י מִקְצֵ֖ה שְׁלֹ֣שֶׁת יָמִ֑ים וַיַּעַבְר֥וּ הַשֹּׁטְרִ֖ים בְּקֶ֥רֶב הַֽמַּחֲנֶֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְצַוּוּ֮ אֶת־הָעָ֣ם לֵאמֹר֒ כִּרְאֽוֹתְכֶ֗ם אֵ֣ת אֲר֤וֹן בְּרִית־יְהוָה֙ אֱלֹ֣הֵיכֶ֔ם וְהַכֹּֽהֲנִים֙ הַלְוִיִּ֔ם נֹשְׂאִ֖ים אֹת֑וֹ וְאַתֶּ֗ם תִּסְעוּ֙ מִמְּק֣וֹמְכֶ֔ם וַהֲלַכְתֶּ֖ם אַחֲרָֽיו׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַ֣ךְ׀ רָח֣וֹק יִהְיֶ֗ה בֵּֽינֵיכֶם֙ <font color="brown">ובינו</font> <font color="blue">וּבֵינָ֔יו</font> כְּאַלְפַּ֥יִם אַמָּ֖ה בַּמִּדָּ֑ה אַֽל־תִּקְרְב֣וּ אֵלָ֗יו לְמַ֤עַן אֲשֶׁר־תֵּֽדְעוּ֙ אֶת־הַדֶּ֙רֶךְ֙ אֲשֶׁ֣ר תֵּֽלְכוּ־בָ֔הּ כִּ֣י לֹ֧א עֲבַרְתֶּ֛ם בַּדֶּ֖רֶךְ מִתְּמ֥וֹל שִׁלְשֽׁוֹם׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֧אמֶר יְהוֹשֻׁ֛עַ אֶל־הָעָ֖ם הִתְקַדָּ֑שׁוּ כִּ֣י מָחָ֗ר יַעֲשֶׂ֧ה יְהוָ֛ה בְּקִרְבְּכֶ֖ם נִפְלָאֽוֹת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֤אמֶר יְהוֹשֻׁ֙עַ֙ אֶל־הַכֹּהֲנִ֣ים לֵאמֹ֔ר שְׂאוּ֙ אֶת־אֲר֣וֹן הַבְּרִ֔ית וְעִבְר֖וּ לִפְנֵ֣י הָעָ֑ם וַיִּשְׂאוּ֙ אֶת־אֲר֣וֹן הַבְּרִ֔ית וַיֵּלְכ֖וּ לִפְנֵ֥י הָעָֽם׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֤אמֶר יְהוָה֙ אֶל־יְהוֹשֻׁ֔עַ הַיּ֣וֹם הַזֶּ֗ה אָחֵל֙ גַּדֶּלְךָ֔ בְּעֵינֵ֖י כָּל־יִשְׂרָאֵ֑ל אֲשֶׁר֙ יֵֽדְע֔וּן כִּ֗י כַּאֲשֶׁ֥ר הָיִ֛יתִי עִם־מֹשֶׁ֖ה אֶהְיֶ֥ה עִמָּֽךְ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאַתָּ֗ה תְּצַוֶּה֙ אֶת־הַכֹּ֣הֲנִ֔ים נֹשְׂאֵ֥י אֲרֽוֹן־הַבְּרִ֖ית לֵאמֹ֑ר כְּבֹאֲכֶ֗ם עַד־קְצֵה֙ מֵ֣י הַיַּרְדֵּ֔ן בַּיַּרְדֵּ֖ן תַּעֲמֹֽדוּ׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֥אמֶר יְהוֹשֻׁ֖עַ אֶל־בְּנֵ֣י יִשְׂרָאֵ֑ל גֹּ֣שׁוּ הֵ֔נָּה וְשִׁמְע֕וּ אֶת־דִּבְרֵ֖י יְהוָ֥ה אֱלֹֽהֵיכֶֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֣אמֶר יְהוֹשֻׁ֔עַ בְּזֹאת֙ תֵּֽדְע֔וּן כִּ֛י אֵ֥ל חַ֖י בְּקִרְבְּכֶ֑ם וְהוֹרֵ֣שׁ יוֹרִ֣ישׁ מִ֠פְּנֵיכֶם אֶת־הַכְּנַעֲנִ֨י וְאֶת־הַחִתִּ֜י וְאֶת־הַחִוִּ֗י וְאֶת־הַפְּרִזִּי֙ וְאֶת־הַגִּרְגָּשִׁ֔י וְהָאֱמֹרִ֖י וְהַיְבוּסִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הִנֵּה֙ אֲר֣וֹן הַבְּרִ֔ית אֲד֖וֹן כָּל־הָאָ֑רֶץ עֹבֵ֥ר לִפְנֵיכֶ֖ם בַּיַּרְדֵּֽן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְעַתָּ֗ה קְח֤וּ לָכֶם֙ שְׁנֵ֣י עָשָׂ֣ר אִ֔ישׁ מִשִּׁבְטֵ֖י יִשְׂרָאֵ֑ל אִישׁ־אֶחָ֥ד אִישׁ־אֶחָ֖ד לַשָּֽׁבֶט׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהָיָ֡ה כְּנ֣וֹחַ כַּפּ֣וֹת רַגְלֵ֣י הַכֹּהֲנִ֡ים נֹשְׂאֵי֩ אֲר֨וֹן יְהוָ֜ה אֲד֤וֹן כָּל־הָאָ֙רֶץ֙ בְּמֵ֣י הַיַּרְדֵּ֔ן מֵ֤י הַיַּרְדֵּן֙ יִכָּ֣רֵת֔וּן הַמַּ֥יִם הַיֹּרְדִ֖ים מִלְמָ֑עְלָה וְיַעַמְד֖וּ נֵ֥ד אֶחָֽד׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיְהִ֗י בִּנְסֹ֤עַ הָעָם֙ מֵאָ֣הֳלֵיהֶ֔ם לַעֲבֹ֖ר אֶת־הַיַּרְדֵּ֑ן וְהַכֹּהֲנִ֗ים נֹֽשְׂאֵ֛י הָאָר֥וֹן הַבְּרִ֖ית לִפְנֵ֥י הָעָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּכְב֞וֹא נֹשְׂאֵ֤י הָֽאָרוֹן֙ עַד־הַיַּרְדֵּ֔ן וְרַגְלֵ֤י הַכֹּֽהֲנִים֙ נֹשְׂאֵ֣י הָֽאָר֔וֹן נִטְבְּל֖וּ בִּקְצֵ֣ה הַמָּ֑יִם וְהַיַּרְדֵּ֗ן מָלֵא֙ עַל־כָּל־גְּדוֹתָ֔יו כֹּ֖ל יְמֵ֥י קָצִֽיר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיַּעַמְד֡וּ הַמַּיִם֩ הַיֹּרְדִ֨ים מִלְמַ֜עְלָה קָ֣מוּ נֵד־אֶחָ֗ד הַרְחֵ֨ק מְאֹ֜ד <font color="brown">באדם</font> <font color="blue">מֵֽאָדָ֤ם</font> הָעִיר֙ אֲשֶׁר֙ מִצַּ֣ד צָֽרְתָ֔ן וְהַיֹּרְדִ֗ים עַ֣ל יָ֧ם הָעֲרָבָ֛ה יָם־הַמֶּ֖לַח תַּ֣מּוּ נִכְרָ֑תוּ וְהָעָ֥ם עָבְר֖וּ נֶ֥גֶד יְרִיחֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּעַמְד֣וּ הַכֹּהֲנִ֡ים נֹ֠שְׂאֵי הָאָר֨וֹן בְּרִית־יְהוָ֜ה בֶּחָֽרָבָ֛ה בְּת֥וֹךְ הַיַּרְדֵּ֖ן הָכֵ֑ן וְכָל־יִשְׂרָאֵ֗ל עֹֽבְרִים֙ בֶּחָ֣רָבָ֔ה עַ֤ד אֲשֶׁר־תַּ֙מּוּ֙ כָּל־הַגּ֔וֹי לַעֲבֹ֖ר אֶת־הַיַּרְדֵּֽן׃ </P>
</TD>
<TD WIDTH="50%">
<P>1&nbsp;wayya&#353;&#601;k&#275;m y&#601;hw&#333;&#353;u&#8216;a bab&#333;qer wayyis&#601;&#8216;&ucirc; m&#275;ha&#353;&#353;i&#x1E6D;&#x1E6D;&icirc;m wayy&#257;&#x1E07;&#333;&#8217;&ucirc; &#8216;a&#x1E0F;-hayyar&#601;d&#275;n h&ucirc;&#8217; w&#601;&#x1E35;&#257;l-b&#601;n&ecirc; yi&#347;&#601;r&#257;&#8217;&#275;l wayy&#257;lin&ucirc; &#353;&#257;m &#x1E6D;erem y<sup>a</sup>&#8216;&#259;&#x1E07;&#333;r&ucirc;: </P>
<P>2&nbsp;way&#601;h&icirc; miq&#601;&#x1E63;&#275;h &#353;&#601;l&#333;&#353;e&#x1E6F; y&#257;m&icirc;m wayy<sup>a</sup>&#8216;a&#x1E07;&#601;r&ucirc; ha&#353;&#353;&#333;&#x1E6D;&#601;r&icirc;m b&#601;qere&#x1E07; hamm<sup>a</sup>&#x1E25;&#259;neh: </P>
<P>3&nbsp;way&#601;&#x1E63;a&ucirc;&ucirc; &#8217;e&#x1E6F;-h&#257;&#8216;&#257;m l&#275;&#8217;m&#333;r kir&#601;&#8217;w&#333;&#x1E6F;&#601;&#x1E35;em &#8217;&#275;&#x1E6F; &#8217;&#259;rw&#333;n b&#601;r&icirc;&#x1E6F;-y&#601;hw&acirc; &#8217;&#277;l&#333;h&ecirc;&#x1E35;em w&#601;hak&#333;h&#259;n&icirc;m hal&#601;w&icirc;yim n&#333;&#347;&#601;&#8217;&icirc;m &#8217;&#333;&#x1E6F;w&#333; w&#601;&#8217;atem tis&#601;&#8216;&ucirc; mimm&#601;qw&#333;m&#601;&#x1E35;em wah&#259;la&#x1E35;&#601;tem &#8217;<sup>a</sup>&#x1E25;&#259;r&#257;yw: </P>
<P>4&nbsp;&#8217;a&#x1E35;&#601;| r&#257;&#x1E25;w&#333;q yih&#601;yeh b&ecirc;n&ecirc;&#x1E35;em <font color="brown">&ucirc;&#x1E07;&ecirc;nw&#333;</font> <font color="blue">&ucirc;&#x1E07;&ecirc;n&#257;yw</font> k&#601;&#8217;al&#601;payim &#8217;amm&acirc; bammid&acirc; &#8217;al-tiq&#601;r&#601;&#x1E07;&ucirc; &#8217;&#275;l&#257;yw l&#601;m<sup>a</sup>&#8216;an &#8217;&#259;&#353;er-t&#275;&#x1E0F;&#601;&#8216;&ucirc; &#8217;e&#x1E6F;-hadere&#x1E35;&#601; &#8217;&#259;&#353;er t&#275;l&#601;&#x1E35;&ucirc;-&#x1E07;&#257;h k&icirc; l&#333;&#8217; &#8216;&#259;&#x1E07;ar&#601;tem badere&#x1E35;&#601; mit&#601;mw&#333;l &#353;il&#601;&#353;w&#333;m: s</P>
<P>5&nbsp;wayy&#333;&#8217;mer y&#601;hw&#333;&#353;u&#8216;a &#8217;el-h&#257;&#8216;&#257;m hi&#x1E6F;&#601;qad&#257;&#353;&ucirc; k&icirc; m&#257;&#x1E25;&#257;r y<sup>a</sup>&#8216;&#259;&#347;eh y&#601;hw&acirc; b&#601;qir&#601;b&#601;&#x1E35;em nif&#601;l&#257;&#8217;w&#333;&#x1E6F;: </P>
<P>6&nbsp;wayy&#333;&#8217;mer y&#601;hw&#333;&#353;u&#8216;a &#8217;el-hak&#333;h&#259;n&icirc;m l&#275;&#8217;m&#333;r &#347;&#601;&#8217;&ucirc; &#8217;e&#x1E6F;-&#8217;&#259;rw&#333;n hab&#601;r&icirc;&#x1E6F; w&#601;&#8216;i&#x1E07;&#601;r&ucirc; lif&#601;n&ecirc; h&#257;&#8216;&#257;m wayyi&#347;&#601;&#8217;&ucirc; &#8217;e&#x1E6F;-&#8217;&#259;rw&#333;n hab&#601;r&icirc;&#x1E6F; wayy&#275;l&#601;&#x1E35;&ucirc; lif&#601;n&ecirc; h&#257;&#8216;&#257;m: s</P>
<P>7&nbsp;wayy&#333;&#8217;mer y&#601;hw&acirc; &#8217;el-y&#601;hw&#333;&#353;u&#8216;a hayyw&#333;m hazzeh &#8217;&#257;&#x1E25;&#275;l gadel&#601;&#x1E35;&#257; b&#601;&#8216;&ecirc;n&ecirc; k&#257;l-yi&#347;&#601;r&#257;&#8217;&#275;l &#8217;&#259;&#353;er y&#275;&#x1E0F;&#601;&#8216;&ucirc;n k&icirc; ka&#8217;&#259;&#353;er h&#257;y&icirc;&#x1E6F;&icirc; &#8216;im-m&#333;&#353;eh &#8217;eh&#601;yeh &#8216;imm&#257;&#x1E35;&#601;: </P>
<P>8&nbsp;w&#601;&#8217;at&acirc; t&#601;&#x1E63;a&ucirc;eh &#8217;e&#x1E6F;-hak&#333;h&#259;n&icirc;m n&#333;&#347;&#601;&#8217;&ecirc; &#8217;&#259;rw&#333;n-hab&#601;r&icirc;&#x1E6F; l&#275;&#8217;m&#333;r k&#601;&#x1E07;&#333;&#8217;&#259;&#x1E35;em &#8216;a&#x1E0F;-q&#601;&#x1E63;&#275;h m&ecirc; hayyar&#601;d&#275;n bayyar&#601;d&#275;n t<sup>a</sup>&#8216;&#259;m&#333;&#x1E0F;&ucirc;: f</P>
<P>9&nbsp;wayy&#333;&#8217;mer y&#601;hw&#333;&#353;u&#8216;a &#8217;el-b&#601;n&ecirc; yi&#347;&#601;r&#257;&#8217;&#275;l g&#333;&#353;&ucirc; h&#275;nn&acirc; w&#601;&#353;im&#601;&#8216;&ucirc; &#8217;e&#x1E6F;-di&#x1E07;&#601;r&ecirc; y&#601;hw&acirc; &#8217;&#277;l&#333;h&ecirc;&#x1E35;em: </P>
<P>10&nbsp;wayy&#333;&#8217;mer y&#601;hw&#333;&#353;u&#8216;a b&#601;z&#333;&#8217;&#x1E6F; t&#275;&#x1E0F;&#601;&#8216;&ucirc;n k&icirc; &#8217;&#275;l &#x1E25;ay b&#601;qir&#601;b&#601;&#x1E35;em w&#601;hw&#333;r&#275;&#353; yw&#333;r&icirc;&#353; mip&#601;n&ecirc;&#x1E35;em &#8217;e&#x1E6F;-hak&#601;n<sup>a</sup>&#8216;&#259;n&icirc; w&#601;&#8217;e&#x1E6F;-h<sup>a</sup>&#x1E25;it&icirc; w&#601;&#8217;e&#x1E6F;-h<sup>a</sup>&#x1E25;i&ucirc;&icirc; w&#601;&#8217;e&#x1E6F;-hap&#601;rizz&icirc; w&#601;&#8217;e&#x1E6F;-hagir&#601;g&#257;&#353;&icirc; w&#601;h&#257;&#8217;&#277;m&#333;r&icirc; w&#601;hay&#601;&#x1E07;&ucirc;s&icirc;: </P>
<P>11&nbsp;hinn&#275;h &#8217;&#259;rw&#333;n hab&#601;r&icirc;&#x1E6F; &#8217;&#259;&#x1E0F;w&#333;n k&#257;l-h&#257;&#8217;&#257;re&#x1E63; &#8216;&#333;&#x1E07;&#275;r lif&#601;n&ecirc;&#x1E35;em bayyar&#601;d&#275;n: </P>
<P>12&nbsp;w&#601;&#8216;at&acirc; q&#601;&#x1E25;&ucirc; l&#257;&#x1E35;em &#353;&#601;n&ecirc; &#8216;&#257;&#347;&#257;r &#8217;&icirc;&#353; mi&#353;&#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l &#8217;&icirc;&#353;-&#8217;e&#x1E25;&#257;&#x1E0F; &#8217;&icirc;&#353;-&#8217;e&#x1E25;&#257;&#x1E0F; la&#353;&#353;&#257;&#x1E07;e&#x1E6D;: </P>
<P>13&nbsp;w&#601;h&#257;y&acirc; k&#601;nw&#333;&#x1E25;a kapw&#333;&#x1E6F; ra&#x1E21;&#601;l&ecirc; hak&#333;h&#259;n&icirc;m n&#333;&#347;&#601;&#8217;&ecirc; &#8217;&#259;rw&#333;n y&#601;hw&acirc; &#8217;&#259;&#x1E0F;w&#333;n k&#257;l-h&#257;&#8217;&#257;re&#x1E63; b&#601;m&ecirc; hayyar&#601;d&#275;n m&ecirc; hayyar&#601;d&#275;n yik&#257;r&#275;&#x1E6F;&ucirc;n hammayim hayy&#333;r&#601;&#x1E0F;&icirc;m mil&#601;m&#257;&#8216;&#601;l&acirc; w&#601;y<sup>a</sup>&#8216;am&#601;&#x1E0F;&ucirc; n&#275;&#x1E0F; &#8217;e&#x1E25;&#257;&#x1E0F;: </P>
<P>14&nbsp;way&#601;h&icirc; bin&#601;s&#333;&#8216;a h&#257;&#8216;&#257;m m&#275;&#8217;&acirc;&#335;l&ecirc;hem l<sup>a</sup>&#8216;&#259;&#x1E07;&#333;r &#8217;e&#x1E6F;-hayyar&#601;d&#275;n w&#601;hak&#333;h&#259;n&icirc;m n&#333;&#347;&#601;&#8217;&ecirc; h&#257;&#8217;&#257;rw&#333;n hab&#601;r&icirc;&#x1E6F; lif&#601;n&ecirc; h&#257;&#8216;&#257;m: </P>
<P>15&nbsp;&ucirc;&#x1E35;&#601;&#x1E07;w&#333;&#8217; n&#333;&#347;&#601;&#8217;&ecirc; h&#257;&#8217;&#257;rw&#333;n &#8216;a&#x1E0F;-hayyar&#601;d&#275;n w&#601;ra&#x1E21;&#601;l&ecirc; hak&#333;h&#259;n&icirc;m n&#333;&#347;&#601;&#8217;&ecirc; h&#257;&#8217;&#257;rw&#333;n ni&#x1E6D;&#601;b&#601;l&ucirc; biq&#601;&#x1E63;&#275;h hamm&#257;yim w&#601;hayyar&#601;d&#275;n m&#257;l&#275;&#8217; &#8216;al-k&#257;l-g&#601;&#x1E0F;w&#333;&#x1E6F;&#257;yw k&#333;l y&#601;m&ecirc; q&#257;&#x1E63;&icirc;r: </P>
<P>16&nbsp;wayy<sup>a</sup>&#8216;am&#601;&#x1E0F;&ucirc; hammayim hayy&#333;r&#601;&#x1E0F;&icirc;m mil&#601;m<sup>a</sup>&#8216;&#601;l&acirc; q&#257;m&ucirc; n&#275;&#x1E0F;-&#8217;e&#x1E25;&#257;&#x1E0F; har&#601;&#x1E25;&#275;q m&#601;&#8217;&#333;&#x1E0F; <font color="brown">&#x1E07;&#257;&#8217;&#257;&#x1E0F;&#257;m</font> <font color="blue">m&#275;&#8217;&#257;&#x1E0F;&#257;m</font> h&#257;&#8216;&icirc;r &#8217;&#259;&#353;er mi&#x1E63;&#x1E63;a&#x1E0F; &#x1E63;&#257;r&#601;&#x1E6F;&#257;n w&#601;hayy&#333;r&#601;&#x1E0F;&icirc;m &#8216;al y&#257;m h&#257;&#8216;&#259;r&#257;&#x1E07;&acirc; y&#257;m-hammel<sup>a</sup>&#x1E25; tamm&ucirc; ni&#x1E35;&#601;r&#257;&#x1E6F;&ucirc; w&#601;h&#257;&#8216;&#257;m &#8216;&#257;&#x1E07;&#601;r&ucirc; ne&#x1E21;e&#x1E0F; y&#601;r&icirc;&#x1E25;w&#333;: </P>
<P>17&nbsp;wayy<sup>a</sup>&#8216;am&#601;&#x1E0F;&ucirc; hak&#333;h&#259;n&icirc;m n&#333;&#347;&#601;&#8217;&ecirc; h&#257;&#8217;&#257;rw&#333;n b&#601;r&icirc;&#x1E6F;-y&#601;hw&acirc; be&#x1E25;&#257;r&#257;&#x1E07;&acirc; b&#601;&#x1E6F;w&#333;&#x1E35;&#601; hayyar&#601;d&#275;n h&#257;&#x1E35;&#275;n w&#601;&#x1E35;&#257;l-yi&#347;&#601;r&#257;&#8217;&#275;l &#8216;&#333;&#x1E07;&#601;r&icirc;m be&#x1E25;&#257;r&#257;&#x1E07;&acirc; &#8216;a&#x1E0F; &#8217;&#259;&#353;er-tamm&ucirc; k&#257;l-hagw&#333;y l<sup>a</sup>&#8216;&#259;&#x1E07;&#333;r &#8217;e&#x1E6F;-hayyar&#601;d&#275;n: </P>
</TD>
</TABLE>
<P><HR>
<CENTER>
<A HREF="jos004">Next: Joshua (Yehoshua) Chapter 4</A></CENTER>
</BODY>
</HTML>
