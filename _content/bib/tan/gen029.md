[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/gen029)  [KJV](../kjv/gen029)  [Sep](../sep/gen029) 
[Vul](../vul/gen029)   
  
[Genesis (Bereshit) Index](gen)  
  [Previous](gen028)  [Next](gen030) 

------------------------------------------------------------------------

### Tanach (Hebrew): Genesis (Bereshit) Chapter 29

‎<span id="001">1</span> ‏וַיִּשָּׂ֥א יַעֲקֹ֖ב רַגְלָ֑יו וַיֵּ֖לֶךְ
אַ֥רְצָה בְנֵי־קֶֽדֶם׃

‎<span id="002">2</span> ‏וַיַּ֞רְא וְהִנֵּ֧ה בְאֵ֣ר בַּשָּׂדֶ֗ה
וְהִנֵּה־שָׁ֞ם שְׁלֹשָׁ֤ה עֶדְרֵי־צֹאן֙ רֹבְצִ֣ים עָלֶ֔יהָ כִּ֚י
מִן־הַבְּאֵ֣ר הַהִ֔וא יַשְׁק֖וּ הָעֲדָרִ֑ים וְהָאֶ֥בֶן גְּדֹלָ֖ה
עַל־פִּ֥י הַבְּאֵֽר׃

‎<span id="003">3</span> ‏וְנֶאֶסְפוּ־שָׁ֣מָּה כָל־הָעֲדָרִ֗ים
וְגָלֲל֤וּ אֶת־הָאֶ֙בֶן֙ מֵעַל֙ פִּ֣י הַבְּאֵ֔ר וְהִשְׁק֖וּ אֶת־הַצֹּ֑אן
וְהֵשִׁ֧יבוּ אֶת־הָאֶ֛בֶן עַל־פִּ֥י הַבְּאֵ֖ר לִמְקֹמָֽהּ׃

‎<span id="004">4</span> ‏וַיֹּ֤אמֶר לָהֶם֙ יַעֲקֹ֔ב אַחַ֖י מֵאַ֣יִן
אַתֶּ֑ם וַיֹּ֣אמְר֔וּ מֵחָרָ֖ן אֲנָֽחְנוּ׃

‎<span id="005">5</span> ‏וַיֹּ֣אמֶר לָהֶ֔ם הַיְדַעְתֶּ֖ם אֶת־לָבָ֣ן
בֶּן־נָח֑וֹר וַיֹּאמְר֖וּ יָדָֽעְנוּ׃

‎<span id="006">6</span> ‏וַיֹּ֥אמֶר לָהֶ֖ם הֲשָׁל֣וֹם ל֑וֹ וַיֹּאמְר֣וּ
שָׁל֔וֹם וְהִנֵּה֙ רָחֵ֣ל בִּתּ֔וֹ בָּאָ֖ה עִם־הַצֹּֽאן׃

‎<span id="007">7</span> ‏וַיֹּ֗אמֶר הֵ֥ן עוֹד֙ הַיּ֣וֹם גָּד֔וֹל
לֹא־עֵ֖ת הֵאָסֵ֣ף הַמִּקְנֶ֑ה הַשְׁק֥וּ הַצֹּ֖אן וּלְכ֥וּ רְעֽוּ׃

‎<span id="008">8</span> ‏וַיֹּאמְרוּ֮ לֹ֣א נוּכַל֒ עַ֣ד אֲשֶׁ֤ר
יֵאָֽסְפוּ֙ כָּל־הָ֣עֲדָרִ֔ים וְגָֽלֲלוּ֙ אֶת־הָאֶ֔בֶן מֵעַ֖ל פִּ֣י
הַבְּאֵ֑ר וְהִשְׁקִ֖ינוּ הַצֹּֽאן׃

‎<span id="009">9</span> ‏עוֹדֶ֖נּוּ מְדַבֵּ֣ר עִמָּ֑ם וְרָחֵ֣ל׀ בָּ֗אָה
עִם־הַצֹּאן֙ אֲשֶׁ֣ר לְאָבִ֔יהָ כִּ֥י רֹעָ֖ה הִֽוא׃

‎<span id="010">10</span> ‏וַיְהִ֡י כַּאֲשֶׁר֩ רָאָ֨ה יַעֲקֹ֜ב
אֶת־רָחֵ֗ל בַּת־לָבָן֙ אֲחִ֣י אִמּ֔וֹ וְאֶת־צֹ֥אן לָבָ֖ן אֲחִ֣י אִמּ֑וֹ
וַיִּגַּ֣שׁ יַעֲקֹ֗ב וַיָּ֤גֶל אֶת־הָאֶ֙בֶן֙ מֵעַל֙ פִּ֣י הַבְּאֵ֔ר
וַיַּ֕שְׁקְ אֶת־צֹ֥אן לָבָ֖ן אֲחִ֥י אִמּֽוֹ׃

‎<span id="011">11</span> ‏וַיִּשַּׁ֥ק יַעֲקֹ֖ב לְרָחֵ֑ל וַיִּשָּׂ֥א
אֶת־קֹל֖וֹ וַיֵּֽבְךְּ׃

‎<span id="012">12</span> ‏וַיַּגֵּ֨ד יַעֲקֹ֜ב לְרָחֵ֗ל כִּ֣י אֲחִ֤י
אָבִ֙יהָ֙ ה֔וּא וְכִ֥י בֶן־רִבְקָ֖ה ה֑וּא וַתָּ֖רָץ וַתַּגֵּ֥ד
לְאָבִֽיהָ׃

‎<span id="013">13</span> ‏וַיְהִי֩ כִשְׁמֹ֨עַ לָבָ֜ן אֶת־שֵׁ֣מַע׀
יַעֲקֹ֣ב בֶּן־אֲחֹת֗וֹ וַיָּ֤רָץ לִקְרָאתוֹ֙ וַיְחַבֶּק־לוֹ֙
וַיְנַשֶּׁק־ל֔וֹ וַיְבִיאֵ֖הוּ אֶל־בֵּית֑וֹ וַיְסַפֵּ֣ר לְלָבָ֔ן אֵ֥ת
כָּל־הַדְּבָרִ֖ים הָאֵֽלֶּה׃

‎<span id="014">14</span> ‏וַיֹּ֤אמֶר לוֹ֙ לָבָ֔ן אַ֛ךְ עַצְמִ֥י
וּבְשָׂרִ֖י אָ֑תָּה וַיֵּ֥שֶׁב עִמּ֖וֹ חֹ֥דֶשׁ יָמִֽים׃

‎<span id="015">15</span> ‏וַיֹּ֤אמֶר לָבָן֙ לְיַעֲקֹ֔ב הֲכִי־אָחִ֣י
אַ֔תָּה וַעֲבַדְתַּ֖נִי חִנָּ֑ם הַגִּ֥ידָה לִּ֖י מַה־מַּשְׂכֻּרְתֶּֽךָ׃

‎<span id="016">16</span> ‏וּלְלָבָ֖ן שְׁתֵּ֣י בָנ֑וֹת שֵׁ֤ם הַגְּדֹלָה֙
לֵאָ֔ה וְשֵׁ֥ם הַקְּטַנָּ֖ה רָחֵֽל׃

‎<span id="017">17</span> ‏וְעֵינֵ֥י לֵאָ֖ה רַכּ֑וֹת וְרָחֵל֙ הָֽיְתָ֔ה
יְפַת־תֹּ֖אַר וִיפַ֥ת מַרְאֶֽה׃

‎<span id="018">18</span> ‏וַיֶּאֱהַ֥ב יַעֲקֹ֖ב אֶת־רָחֵ֑ל וַיֹּ֗אמֶר
אֶֽעֱבָדְךָ֙ שֶׁ֣בַע שָׁנִ֔ים בְּרָחֵ֥ל בִּתְּךָ֖ הַקְּטַנָּֽה׃

‎<span id="019">19</span> ‏וַיֹּ֣אמֶר לָבָ֗ן ט֚וֹב<sup>3</sup> תִּתִּ֣י
אֹתָ֣הּ לָ֔ךְ מִתִּתִּ֥י אֹתָ֖הּ לְאִ֣ישׁ אַחֵ֑ר שְׁבָ֖ה עִמָּדִֽי׃

‎<span id="020">20</span> ‏וַיַּעֲבֹ֧ד יַעֲקֹ֛ב בְּרָחֵ֖ל שֶׁ֣בַע
שָׁנִ֑ים וַיִּהְי֤וּ בְעֵינָיו֙ כְּיָמִ֣ים אֲחָדִ֔ים בְּאַהֲבָת֖וֹ
אֹתָֽהּ׃

‎<span id="021">21</span> ‏וַיֹּ֨אמֶר יַעֲקֹ֤ב אֶל־לָבָן֙ הָבָ֣ה
אֶת־אִשְׁתִּ֔י כִּ֥י מָלְא֖וּ יָמָ֑י וְאָב֖וֹאָה אֵלֶֽיהָ׃

‎<span id="022">22</span> ‏וַיֶּאֱסֹ֥ף לָבָ֛ן אֶת־כָּל־אַנְשֵׁ֥י
הַמָּק֖וֹם וַיַּ֥עַשׂ מִשְׁתֶּֽה׃

‎<span id="023">23</span> ‏וַיְהִ֣י בָעֶ֔רֶב וַיִּקַּח֙ אֶת־לֵאָ֣ה
בִתּ֔וֹ וַיָּבֵ֥א אֹתָ֖הּ אֵלָ֑יו וַיָּבֹ֖א אֵלֶֽיהָ׃

‎<span id="024">24</span> ‏וַיִּתֵּ֤ן לָבָן֙ לָ֔הּ אֶת־זִלְפָּ֖ה
שִׁפְחָת֑וֹ לְלֵאָ֥ה בִתּ֖וֹ שִׁפְחָֽה׃

‎<span id="025">25</span> ‏וַיְהִ֣י בַבֹּ֔קֶר וְהִנֵּה־הִ֖וא לֵאָ֑ה
וַיֹּ֣אמֶר אֶל־לָבָ֗ן מַה־זֹּאת֙ עָשִׂ֣יתָ לִּ֔י הֲלֹ֤א בְרָחֵל֙
עָבַ֣דְתִּי עִמָּ֔ךְ וְלָ֖מָּה רִמִּיתָֽנִי׃

‎<span id="026">26</span> ‏וַיֹּ֣אמֶר לָבָ֔ן לֹא־יֵעָשֶׂ֥ה כֵ֖ן
בִּמְקוֹמֵ֑נוּ לָתֵ֥ת הַצְּעִירָ֖ה לִפְנֵ֥י הַבְּכִירָֽה׃

‎<span id="027">27</span> ‏מַלֵּ֖א שְׁבֻ֣עַ זֹ֑את וְנִתְּנָ֨ה לְךָ֜
גַּם־אֶת־זֹ֗את בַּעֲבֹדָה֙ אֲשֶׁ֣ר תַּעֲבֹ֣ד עִמָּדִ֔י ע֖וֹד
שֶֽׁבַע־שָׁנִ֥ים אֲחֵרֽוֹת׃

‎<span id="028">28</span> ‏וַיַּ֤עַשׂ יַעֲקֹב֙ כֵּ֔ן וַיְמַלֵּ֖א
שְׁבֻ֣עַ זֹ֑את וַיִּתֶּן־ל֛וֹ אֶת־רָחֵ֥ל בִּתּ֖וֹ ל֥וֹ לְאִשָּֽׁה׃

‎<span id="029">29</span> ‏וַיִּתֵּ֤ן לָבָן֙ לְרָחֵ֣ל בִּתּ֔וֹ
אֶת־בִּלְהָ֖ה שִׁפְחָת֑וֹ לָ֖הּ לְשִׁפְחָֽה׃

‎<span id="030">30</span> ‏וַיָּבֹא֙ גַּ֣ם אֶל־רָחֵ֔ל וַיֶּאֱהַ֥ב
גַּֽם־אֶת־רָחֵ֖ל מִלֵּאָ֑ה וַיַּעֲבֹ֣ד עִמּ֔וֹ ע֖וֹד שֶֽׁבַע־שָׁנִ֥ים
אֲחֵרֽוֹת׃

‎<span id="031">31</span> ‏וַיַּ֤רְא יְהוָה֙ כִּֽי־שְׂנוּאָ֣ה לֵאָ֔ה
וַיִּפְתַּ֖ח אֶת־רַחְמָ֑הּ וְרָחֵ֖ל עֲקָרָֽה׃

‎<span id="032">32</span> ‏וַתַּ֤הַר לֵאָה֙ וַתֵּ֣לֶד בֵּ֔ן וַתִּקְרָ֥א
שְׁמ֖וֹ רְאוּבֵ֑ן כִּ֣י אָֽמְרָ֗ה כִּֽי־רָאָ֤ה יְהוָה֙ בְּעָנְיִ֔י כִּ֥י
עַתָּ֖ה יֶאֱהָבַ֥נִי אִישִֽׁי׃

‎<span id="033">33</span> ‏וַתַּ֣הַר עוֹד֮ וַתֵּ֣לֶד בֵּן֒ וַתֹּ֗אמֶר
כִּֽי־שָׁמַ֤ע יְהוָה֙ כִּֽי־שְׂנוּאָ֣ה אָנֹ֔כִי וַיִּתֶּן־לִ֖י
גַּם־אֶת־זֶ֑ה וַתִּקְרָ֥א שְׁמ֖וֹ שִׁמְעֽוֹן׃

‎<span id="034">34</span> ‏וַתַּ֣הַר עוֹד֮ וַתֵּ֣לֶד בֵּן֒ וַתֹּ֗אמֶר
עַתָּ֤ה הַפַּ֙עַם֙ יִלָּוֶ֤ה אִישִׁי֙ אֵלַ֔י כִּֽי־יָלַ֥דְתִּי ל֖וֹ
שְׁלֹשָׁ֣ה בָנִ֑ים עַל־כֵּ֥ן קָרָֽא־שְׁמ֖וֹ לֵוִֽי׃

‎<span id="035">35</span> ‏וַתַּ֨הַר ע֜וֹד וַתֵּ֣לֶד בֵּ֗ן וַתֹּ֙אמֶר֙
הַפַּ֙עַם֙ אוֹדֶ֣ה אֶת־יְהוָ֔ה עַל־כֵּ֛ן קָרְאָ֥ה שְׁמ֖וֹ יְהוּדָ֑ה
וַֽתַּעֲמֹ֖ד מִלֶּֽדֶת׃

1 wayyiśśā’ y<sup>a</sup>‘ăqōḇ raḡəlāyw wayyēleḵə ’arəṣâ ḇənê-qeḏem:

2 wayyarə’ wəhinnēh ḇə’ēr baśśāḏeh wəhinnēh-šām šəlōšâ ‘eḏərê-ṣō’n
rōḇəṣîm ‘āleyhā kî min-habə’ēr hahiw’ yašəqû hā‘ăḏārîm wəhā’eḇen gəḏōlâ
‘al-pî habə’ēr:

3 wəne’esəfû-šāmmâ ḵāl-hā‘ăḏārîm wəḡālălû ’eṯ-hā’eḇen mē‘al pî habə’ēr
wəhišəqû ’eṯ-haṣṣō’n wəhēšîḇû ’eṯ-hā’eḇen ‘al-pî habə’ēr liməqōmāh:

4 wayyō’mer lâem y<sup>a</sup>‘ăqōḇ ’<sup>a</sup>ḥay mē’ayin ’atem
wayyō’mərû mēḥārān ’ănāḥənû:

5 wayyō’mer lâem hayəḏ<sup>a</sup>‘ətem ’eṯ-lāḇān ben-nāḥwōr wayyō’mərû
yāḏā‘ənû:

6 wayyō’mer lâem hăšālwōm lwō wayyō’mərû šālwōm wəhinnēh rāḥēl bitwō
bā’â ‘im-haṣṣō’n:

7 wayyō’mer hēn ‘wōḏ hayywōm gāḏwōl lō’-‘ēṯ hē’āsēf hammiqəneh hašəqû
haṣṣō’n ûləḵû rə‘û:

8 wayyō’mərû lō’ nûḵal ‘aḏ ’ăšer yē’āsəfû kāl-hā‘ăḏārîm wəḡālălû
’eṯ-hā’eḇen mē‘al pî habə’ēr wəhišəqînû haṣṣō’n:

9 ‘wōḏennû məḏabēr ‘immām wərāḥēl\| bā’â ‘im-haṣṣō’n ’ăšer lə’āḇîhā kî
rō‘â hiw’:

10 wayəhî ka’ăšer rā’â y<sup>a</sup>‘ăqōḇ ’eṯ-rāḥēl baṯ-lāḇān ’ăḥî
’immwō wə’eṯ-ṣō’n lāḇān ’ăḥî ’immwō wayyigaš y<sup>a</sup>‘ăqōḇ wayyāḡel
’eṯ-hā’eḇen mē‘al pî habə’ēr wayyašəqə ’eṯ-ṣō’n lāḇān ’ăḥî ’immwō:

11 wayyiššaq y<sup>a</sup>‘ăqōḇ lərāḥēl wayyiśśā’ ’eṯ-qōlwō wayyēḇəḵḵə:

12 wayyagēḏ y<sup>a</sup>‘ăqōḇ lərāḥēl kî ’ăḥî ’āḇîhā hû’ wəḵî
ḇen-riḇəqâ hû’ watārāṣ watagēḏ lə’āḇîhā:

13 wayəhî ḵišəmō‘a lāḇān ’eṯ-šēm<sup>a</sup>‘\| y<sup>a</sup>‘ăqōḇ
ben-’ăḥōṯwō wayyārāṣ liqərā’ṯwō wayəḥabeq-lwō wayənaššeq-lwō wayəḇî’ēhû
’el-bêṯwō wayəsapēr ləlāḇān ’ēṯ kāl-hadəḇārîm hā’ēlleh:

14 wayyō’mer lwō lāḇān ’aḵə ‘aṣəmî ûḇəśārî ’ātâ wayyēšeḇ ‘immwō ḥōḏeš
yāmîm:

15 wayyō’mer lāḇān ləy<sup>a</sup>‘ăqōḇ hăḵî-’āḥî ’atâ
w<sup>a</sup>‘ăḇaḏətanî ḥinnām hagîḏâ llî mah-mmaśəkurəteḵā:

16 ûləlāḇān šətê ḇānwōṯ šēm hagəḏōlâ lē’â wəšēm haqqəṭannâ rāḥēl:

17 wə‘ênê lē’â rakwōṯ wərāḥēl hāyəṯâ yəfaṯ-tō’ar wîfaṯ marə’eh:

18 wayye’ĕhaḇ y<sup>a</sup>‘ăqōḇ ’eṯ-rāḥēl wayyō’mer ’e‘ĕḇāḏəḵā
šeḇ<sup>a</sup>‘ šānîm bərāḥēl bitəḵā haqqəṭannâ:

19 wayyō’mer lāḇān ṭwōḇ<sup>3</sup> titî ’ōṯāh lāḵə mititî ’ōṯāh lə’îš
’<sup>a</sup>ḥēr šəḇâ ‘immāḏî:

20 wayy<sup>a</sup>‘ăḇōḏ y<sup>a</sup>‘ăqōḇ bərāḥēl šeḇ<sup>a</sup>‘
šānîm wayyihəyû ḇə‘ênāyw kəyāmîm ’ăḥāḏîm bə’ahăḇāṯwō ’ōṯāh:

21 wayyō’mer y<sup>a</sup>‘ăqōḇ ’el-lāḇān hāḇâ ’eṯ-’išətî kî mālə’û
yāmāy wə’āḇwō’â ’ēleyhā:

22 wayye’ĕsōf lāḇān ’eṯ-kāl-’anəšê hammāqwōm wayy<sup>a</sup>‘aś
mišəteh:

23 wayəhî ḇā‘ereḇ wayyiqq<sup>a</sup>ḥ ’eṯ-lē’â ḇitwō wayyāḇē’ ’ōṯāh
’ēlāyw wayyāḇō’ ’ēleyhā:

24 wayyitēn lāḇān lāh ’eṯ-ziləpâ šifəḥāṯwō ləlē’â ḇitwō šifəḥâ:

25 wayəhî ḇabōqer wəhinnēh-hiw’ lē’â wayyō’mer ’el-lāḇān mah-zzō’ṯ
‘āśîṯā llî hălō’ ḇərāḥēl ‘āḇaḏətî ‘immāḵə wəlāmmâ rimmîṯānî:

26 wayyō’mer lāḇān lō’-yē‘āśeh ḵēn biməqwōmēnû lāṯēṯ haṣṣə‘îrâ lifənê
habəḵîrâ:

27 mallē’ šəḇu‘a zō’ṯ wənitənâ ləḵā gam-’eṯ-zō’ṯ b<sup>a</sup>‘ăḇōḏâ
’ăšer t<sup>a</sup>‘ăḇōḏ ‘immāḏî ‘wōḏ šeḇ<sup>a</sup>‘-šānîm ’ăḥērwōṯ:

28 wayy<sup>a</sup>‘aś y<sup>a</sup>‘ăqōḇ kēn wayəmallē’ šəḇu‘a zō’ṯ
wayyiten-lwō ’eṯ-rāḥēl bitwō lwō lə’iššâ:

29 wayyitēn lāḇān lərāḥēl bitwō ’eṯ-biləhâ šifəḥāṯwō lāh ləšifəḥâ:

30 wayyāḇō’ gam ’el-rāḥēl wayye’ĕhaḇ gam-’eṯ-rāḥēl millē’â
wayy<sup>a</sup>‘ăḇōḏ ‘immwō ‘wōḏ šeḇ<sup>a</sup>‘-šānîm ’ăḥērwōṯ:

31 wayyarə’ yəhwâ kî-śənû’â lē’â wayyifət<sup>a</sup>ḥ
’eṯ-r<sup>a</sup>ḥəmāh wərāḥēl ‘ăqārâ:

32 watahar lē’â watēleḏ bēn watiqərā’ šəmwō rə’ûḇēn kî ’āmərâ kî-rā’â
yəhwâ bə‘ānəyî kî ‘atâ ye’ĕhāḇanî ’îšî:

33 watahar ‘wōḏ watēleḏ bēn watō’mer kî-šām<sup>a</sup>‘ yəhwâ kî-śənû’â
’ānōḵî wayyiten-lî gam-’eṯ-zeh watiqərā’ šəmwō šimə‘wōn:

34 watahar ‘wōḏ watēleḏ bēn watō’mer ‘atâ hap<sup>a</sup>‘am yillāweh
’îšî ’ēlay kî-yālaḏətî lwō šəlōšâ ḇānîm ‘al-kēn qārā’-šəmwō lēwî:

35 watahar ‘wōḏ watēleḏ bēn watō’mer hap<sup>a</sup>‘am ’wōḏeh ’eṯ-yəhwâ
‘al-kēn qārə’â šəmwō yəhûḏâ wat<sup>a</sup>‘ămōḏ milleḏeṯ:

------------------------------------------------------------------------

[Next: Genesis (Bereshit) Chapter 30](gen030)
