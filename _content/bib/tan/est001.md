[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/est001)  [KJV](../kjv/est001)  [Sep](../sep/est001) 
[Vul](../vul/est001)   
  
[Esther (Esther) Index](est)  
  [Previous](ecc012)  [Next](est002) 

------------------------------------------------------------------------

### Tanach (Hebrew): Esther (Esther) Chapter 1

‎<span id="001">1</span> ‏וַיְהִ֖י בִּימֵ֣י אֲחַשְׁוֵר֑וֹשׁ ה֣וּא
אֲחַשְׁוֵר֗וֹשׁ הַמֹּלֵךְ֙ מֵהֹ֣דּוּ וְעַד־כּ֔וּשׁ שֶׁ֛בַע וְעֶשְׂרִ֥ים
וּמֵאָ֖ה מְדִינָֽה׃

‎<span id="002">2</span> ‏בַּיָּמִ֖ים הָהֵ֑ם כְּשֶׁ֣בֶת׀ הַמֶּ֣לֶךְ
אֲחַשְׁוֵר֗וֹשׁ עַ֚ל כִּסֵּ֣א מַלְכוּת֔וֹ אֲשֶׁ֖ר בְּשׁוּשַׁ֥ן
הַבִּירָֽה׃

‎<span id="003">3</span> ‏בִּשְׁנַ֤ת שָׁלוֹשׁ֙ לְמָלְכ֔וֹ עָשָׂ֣ה
מִשְׁתֶּ֔ה לְכָל־שָׂרָ֖יו וַעֲבָדָ֑יו חֵ֣יל׀ פָּרַ֣ס וּמָדַ֗י
הַֽפַּרְתְּמִ֛ים וְשָׂרֵ֥י הַמְּדִינ֖וֹת לְפָנָֽיו׃

‎<span id="004">4</span> ‏בְּהַרְאֹת֗וֹ אֶת־עֹ֙שֶׁר֙ כְּב֣וֹד
מַלְכוּת֔וֹ וְאֶ֨ת־יְקָ֔ר תִּפְאֶ֖רֶת גְּדוּלָּת֑וֹ יָמִ֣ים רַבִּ֔ים
שְׁמוֹנִ֥ים וּמְאַ֖ת יֽוֹם׃

‎<span id="005">5</span> ‏וּבִמְל֣וֹאת׀ הַיָּמִ֣ים הָאֵ֗לֶּה עָשָׂ֣ה
הַמֶּ֡לֶךְ לְכָל־הָעָ֣ם הַנִּמְצְאִים֩ בְּשׁוּשַׁ֨ן הַבִּירָ֜ה
לְמִגָּ֧דוֹל וְעַד־קָטָ֛ן מִשְׁתֶּ֖ה שִׁבְעַ֣ת יָמִ֑ים בַּחֲצַ֕ר
גִּנַּ֥ת בִּיתַ֖ן הַמֶּֽלֶךְ׃

‎<span id="006">6</span> ‏ח֣וּר׀ כַּרְפַּ֣ס וּתְכֵ֗לֶת אָחוּז֙
בְּחַבְלֵי־ב֣וּץ וְאַרְגָּמָ֔ן עַל־גְּלִ֥ילֵי כֶ֖סֶף וְעַמּ֣וּדֵי שֵׁ֑שׁ
מִטּ֣וֹת׀ זָהָ֣ב וָכֶ֗סֶף עַ֛ל רִֽצְפַ֥ת בַּהַט־וָשֵׁ֖שׁ וְדַ֥ר
וְסֹחָֽרֶת׃

‎<span id="007">7</span> ‏וְהַשְׁקוֹת֙ בִּכְלֵ֣י זָהָ֔ב וְכֵלִ֖ים
מִכֵּלִ֣ים שׁוֹנִ֑ים וְיֵ֥ין מַלְכ֛וּת רָ֖ב כְּיַ֥ד הַמֶּֽלֶךְ׃

‎<span id="008">8</span> ‏וְהַשְּׁתִיָּ֥ה כַדָּ֖ת אֵ֣ין אֹנֵ֑ס
כִּי־כֵ֣ן׀ יִסַּ֣ד הַמֶּ֗לֶךְ עַ֚ל כָּל־רַ֣ב בֵּית֔וֹ לַעֲשׂ֖וֹת
כִּרְצ֥וֹן אִישׁ־וָאִֽישׁ׃

‎<span id="009">9</span> ‏גַּ֚ם וַשְׁתִּ֣י הַמַּלְכָּ֔ה עָשְׂתָ֖ה
מִשְׁתֵּ֣ה נָשִׁ֑ים בֵּ֚ית הַמַּלְכ֔וּת אֲשֶׁ֖ר לַמֶּ֥לֶךְ
אֲחַשְׁוֵרֽוֹשׁ׃ ס

‎<span id="010">10</span> ‏בַּיּוֹם֙ הַשְּׁבִיעִ֔י כְּט֥וֹב
לֵב־הַמֶּ֖לֶךְ בַּיָּ֑יִן אָמַ֡ר לִ֠מְהוּמָן בִּזְּתָ֨א חַרְבוֹנָ֜א
בִּגְתָ֤א וַאֲבַגְתָא֙ זֵתַ֣ר וְכַרְכַּ֔ס שִׁבְעַת֙ הַסָּ֣רִיסִ֔ים
הַמְשָׁ֣רְתִ֔ים אֶת־פְּנֵ֖י הַמֶּ֥לֶךְ אֲחַשְׁוֵרֽוֹשׁ׃

‎<span id="011">11</span> ‏לְ֠הָבִיא אֶת־וַשְׁתִּ֧י הַמַּלְכָּ֛ה
לִפְנֵ֥י הַמֶּ֖לֶךְ בְּכֶ֣תֶר מַלְכ֑וּת לְהַרְא֨וֹת הָֽעַמִּ֤ים
וְהַשָּׂרִים֙ אֶת־יָפְיָ֔הּ כִּֽי־טוֹבַ֥ת מַרְאֶ֖ה הִֽיא׃

‎<span id="012">12</span> ‏וַתְּמָאֵ֞ן הַמַּלְכָּ֣ה וַשְׁתִּ֗י לָבוֹא֙
בִּדְבַ֣ר הַמֶּ֔לֶךְ אֲשֶׁ֖ר בְּיַ֣ד הַסָּרִיסִ֑ים וַיִּקְצֹ֤ף
הַמֶּ֙לֶךְ֙ מְאֹ֔ד וַחֲמָת֖וֹ בָּעֲרָ֥ה בֽוֹ׃

‎<span id="013">13</span> ‏וַיֹּ֣אמֶר הַמֶּ֔לֶךְ לַחֲכָמִ֖ים יֹדְעֵ֣י
הָֽעִתִּ֑ים כִּי־כֵן֙ דְּבַ֣ר הַמֶּ֔לֶךְ לִפְנֵ֕י כָּל־יֹדְעֵ֖י דָּ֥ת
וָדִֽין׃

‎<span id="014">14</span> ‏וְהַקָּרֹ֣ב אֵלָ֗יו<sup>3</sup> כַּרְשְׁנָ֤א
שֵׁתָר֙ אַדְמָ֣תָא תַרְשִׁ֔ישׁ מֶ֥רֶס מַרְסְנָ֖א מְמוּכָ֑ן שִׁבְעַ֞ת
שָׂרֵ֣י׀ פָּרַ֣ס וּמָדַ֗י רֹאֵי֙ פְּנֵ֣י הַמֶּ֔לֶךְ הַיֹּשְׁבִ֥ים
רִאשֹׁנָ֖ה בַּמַּלְכֽוּת׃

‎<span id="015">15</span> ‏כְּדָת֙ מַֽה־לַּעֲשׂ֔וֹת בַּמַּלְכָּ֖ה
וַשְׁתִּ֑י עַ֣ל׀ אֲשֶׁ֣ר לֹֽא־עָשְׂתָ֗ה אֶֽת־מַאֲמַר֙ הַמֶּ֣לֶךְ
אֲחַשְׁוֵר֔וֹשׁ בְּיַ֖ד הַסָּרִיסִֽים׃ ס

‎<span id="016">16</span> ‏וַיֹּ֣אמֶר מומכן מְמוּכָ֗ן לִפְנֵ֤י
הַמֶּ֙לֶךְ֙ וְהַשָּׂרִ֔ים לֹ֤א עַל־הַמֶּ֙לֶךְ֙ לְבַדּ֔וֹ עָוְתָ֖ה
וַשְׁתִּ֣י הַמַּלְכָּ֑ה כִּ֤י עַל־כָּל־הַשָּׂרִים֙
וְעַל־כָּל־הָ֣עַמִּ֔ים אֲשֶׁ֕ר בְּכָל־מְדִינ֖וֹת הַמֶּ֥לֶךְ
אֲחַשְׁוֵרֽוֹשׁ׃

‎<span id="017">17</span> ‏כִּֽי־יֵצֵ֤א דְבַר־הַמַּלְכָּה֙
עַל־כָּל־הַנָּשִׁ֔ים לְהַבְז֥וֹת בַּעְלֵיהֶ֖ן בְּעֵינֵיהֶ֑ן בְּאָמְרָ֗ם
הַמֶּ֣לֶךְ אֲחַשְׁוֵר֡וֹשׁ אָמַ֞ר לְהָבִ֨יא אֶת־וַשְׁתִּ֧י הַמַּלְכָּ֛ה
לְפָנָ֖יו וְלֹא־בָֽאָה׃

‎<span id="018">18</span> ‏וְֽהַיּ֨וֹם הַזֶּ֜ה תֹּאמַ֣רְנָה׀ שָׂר֣וֹת
פָּֽרַס־וּמָדַ֗י אֲשֶׁ֤ר שָֽׁמְעוּ֙ אֶת־דְּבַ֣ר הַמַּלְכָּ֔ה לְכֹ֖ל
שָׂרֵ֣י הַמֶּ֑לֶךְ וּכְדַ֖י בִּזָּי֥וֹן וָקָֽצֶף׃

‎<span id="019">19</span> ‏אִם־עַל־הַמֶּ֣לֶךְ ט֗וֹב יֵצֵ֤א
דְבַר־מַלְכוּת֙ מִלְּפָנָ֔יו וְיִכָּתֵ֛ב בְּדָתֵ֥י פָֽרַס־וּמָדַ֖י
וְלֹ֣א יַעֲב֑וֹר אֲשֶׁ֨ר לֹֽא־תָב֜וֹא וַשְׁתִּ֗י לִפְנֵי֙ הַמֶּ֣לֶךְ
אֲחַשְׁוֵר֔וֹשׁ וּמַלְכוּתָהּ֙ יִתֵּ֣ן הַמֶּ֔לֶךְ לִרְעוּתָ֖הּ
הַטּוֹבָ֥ה מִמֶּֽנָּה׃

‎<span id="020">20</span> ‏וְנִשְׁמַע֩ פִּתְגָ֨ם הַמֶּ֤לֶךְ
אֲשֶֽׁר־יַעֲשֶׂה֙ בְּכָל־מַלְכוּת֔וֹ כִּ֥י רַבָּ֖ה הִ֑יא
וְכָל־הַנָּשִׁ֗ים יִתְּנ֤וּ יְקָר֙ לְבַעְלֵיהֶ֔ן לְמִגָּד֖וֹל
וְעַד־קָטָֽן׃

‎<span id="021">21</span> ‏וַיִּיטַב֙ הַדָּבָ֔ר בְּעֵינֵ֥י הַמֶּ֖לֶךְ
וְהַשָּׂרִ֑ים וַיַּ֥עַשׂ הַמֶּ֖לֶךְ כִּדְבַ֥ר מְמוּכָֽן׃

‎<span id="022">22</span> ‏וַיִּשְׁלַ֤ח סְפָרִים֙ אֶל־כָּל־מְדִינ֣וֹת
הַמֶּ֔לֶךְ אֶל־מְדִינָ֤ה וּמְדִינָה֙ כִּכְתָבָ֔הּ וְאֶל־עַ֥ם וָעָ֖ם
כִּלְשׁוֹנ֑וֹ לִהְי֤וֹת כָּל־אִישׁ֙ שֹׂרֵ֣ר בְּבֵית֔וֹ וּמְדַבֵּ֖ר
כִּלְשׁ֥וֹן עַמּֽוֹ׃ פ

1 wayəhî bîmê ’ăḥašəwērwōš hû’ ’ăḥašəwērwōš hammōlēḵə mēhōdû wə‘aḏ-kûš
šeḇ<sup>a</sup>‘ wə‘eśərîm ûmē’â məḏînâ:

2 bayyāmîm hâēm kəšeḇeṯ\| hammeleḵə ’ăḥašəwērwōš ‘al kissē’ maləḵûṯwō
’ăšer bəšûšan habîrâ:

3 bišənaṯ šālwōš ləmāləḵwō ‘āśâ mišəteh ləḵāl-śārāyw
w<sup>a</sup>‘ăḇāḏāyw ḥêl\| pāras ûmāḏay haparətəmîm wəśārê hamməḏînwōṯ
ləfānāyw:

4 bəharə’ōṯwō ’eṯ-‘ōšer kəḇwōḏ maləḵûṯwō wə’eṯ-yəqār tifə’ereṯ
gəḏûllāṯwō yāmîm rabîm šəmwōnîm ûmə’aṯ ywōm:

5 ûḇiməlwō’ṯ\| hayyāmîm hā’ēlleh ‘āśâ hammeleḵə ləḵāl-hā‘ām hanniməṣə’îm
bəšûšan habîrâ ləmigāḏwōl wə‘aḏ-qāṭān mišəteh šiḇə‘aṯ yāmîm
b<sup>a</sup>ḥăṣar ginnaṯ bîṯan hammeleḵə:

6 ḥûr\| karəpas ûṯəḵēleṯ ’āḥûz bəḥaḇəlê-ḇûṣ wə’arəgāmān ‘al-gəlîlê ḵesef
wə‘ammûḏê šēš miṭṭwōṯ\| zâāḇ wāḵesef ‘al riṣəfaṯ bahaṭ-wāšēš wəḏar
wəsōḥāreṯ:

7 wəhašəqwōṯ biḵəlê zâāḇ wəḵēlîm mikēlîm šwōnîm wəyên maləḵûṯ rāḇ kəyaḏ
hammeleḵə:

8 wəhaššəṯîyâ ḵadāṯ ’ên ’ōnēs kî-ḵēn\| yissaḏ hammeleḵə ‘al kāl-raḇ
bêṯwō l<sup>a</sup>‘ăśwōṯ kirəṣwōn ’îš-wā’îš:

9 gam wašətî hammaləkâ ‘āśəṯâ mišətēh nāšîm bêṯ hammaləḵûṯ ’ăšer
lammeleḵə ’ăḥašəwērwōš: s

10 bayywōm haššəḇî‘î kəṭwōḇ lēḇ-hammeleḵə bayyāyin ’āmar liməhûmān
bizzəṯā’ ḥarəḇwōnā’ biḡəṯā’ wa’ăḇaḡəṯā’ zēṯar wəḵarəkas šiḇə‘aṯ
hassārîsîm haməšārəṯîm ’eṯ-pənê hammeleḵə ’ăḥašəwērwōš:

11 ləhāḇî’ ’eṯ-wašətî hammaləkâ lifənê hammeleḵə bəḵeṯer maləḵûṯ
ləharə’wōṯ hā‘ammîm wəhaśśārîm ’eṯ-yāfəyāh kî-ṭwōḇaṯ marə’eh hî’:

12 watəmā’ēn hammaləkâ wašətî lāḇwō’ biḏəḇar hammeleḵə ’ăšer bəyaḏ
hassārîsîm wayyiqəṣōf hammeleḵə mə’ōḏ w<sup>a</sup>ḥămāṯwō bā‘ărâ ḇwō:

13 wayyō’mer hammeleḵə l<sup>a</sup>ḥăḵāmîm yōḏə‘ê hā‘itîm kî-ḵēn dəḇar
hammeleḵə lifənê kāl-yōḏə‘ê dāṯ wāḏîn:

14 wəhaqqārōḇ ’ēlāyw<sup>3</sup> karəšənā’ šēṯār ’aḏəmāṯā’ ṯarəšîš meres
marəsənā’ məmûḵān šiḇə‘aṯ śārê\| pāras ûmāḏay rō’ê pənê hammeleḵə
hayyōšəḇîm ri’šōnâ bammaləḵûṯ:

15 kəḏāṯ mah-ll<sup>a</sup>‘ăśwōṯ bammaləkâ wašətî ‘al\| ’ăšer
lō’-‘āśəṯâ ’eṯ-ma’ămar hammeleḵə ’ăḥašəwērwōš bəyaḏ hassārîsîm: s

16 wayyō’mer mûməḵān məmûḵān lifənê hammeleḵə wəhaśśārîm lō’
‘al-hammeleḵə ləḇadwō ‘āwəṯâ wašətî hammaləkâ kî ‘al-kāl-haśśārîm
wə‘al-kāl-hā‘ammîm ’ăšer bəḵāl-məḏînwōṯ hammeleḵə ’ăḥašəwērwōš:

17 kî-yēṣē’ ḏəḇar-hammaləkâ ‘al-kāl-hannāšîm ləhaḇəzwōṯ
b<sup>a</sup>‘əlêhen bə‘ênêhen bə’āmərām hammeleḵə ’ăḥašəwērwōš ’āmar
ləhāḇî’ ’eṯ-wašətî hammaləkâ ləfānāyw wəlō’-ḇā’â:

18 wəhayywōm hazzeh tō’marənâ\| śārwōṯ pāras-ûmāḏay ’ăšer šāmə‘û
’eṯ-dəḇar hammaləkâ ləḵōl śārê hammeleḵə ûḵəḏay bizzāywōn wāqāṣef:

19 ’im-‘al-hammeleḵə ṭwōḇ yēṣē’ ḏəḇar-maləḵûṯ milləfānāyw wəyikāṯēḇ
bəḏāṯê fāras-ûmāḏay wəlō’ y<sup>a</sup>‘ăḇwōr ’ăšer lō’-ṯāḇwō’ wašətî
lifənê hammeleḵə ’ăḥašəwērwōš ûmaləḵûṯāh yitēn hammeleḵə lirə‘ûṯāh
haṭṭwōḇâ mimmennâ:

20 wənišəm<sup>a</sup>‘ piṯəḡām hammeleḵə ’ăšer-y<sup>a</sup>‘ăśeh
bəḵāl-maləḵûṯwō kî rabâ hî’ wəḵāl-hannāšîm yitənû yəqār
ləḇ<sup>a</sup>‘əlêhen ləmigāḏwōl wə‘aḏ-qāṭān:

21 wayyîṭaḇ hadāḇār bə‘ênê hammeleḵə wəhaśśārîm wayy<sup>a</sup>‘aś
hammeleḵə kiḏəḇar məmûḵān:

22 wayyišəl<sup>a</sup>ḥ səfārîm ’el-kāl-məḏînwōṯ hammeleḵə ’el-məḏînâ
ûməḏînâ kiḵəṯāḇāh wə’el-‘am wā‘ām kiləšwōnwō lihəywōṯ kāl-’îš śōrēr
bəḇêṯwō ûməḏabēr kiləšwōn ‘ammwō: f

------------------------------------------------------------------------

[Next: Esther (Esther) Chapter 2](est002)
