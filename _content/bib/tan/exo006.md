[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/exo006)  [KJV](../kjv/exo006)  [Sep](../sep/exo006) 
[Vul](../vul/exo006)   
  
[Exodus (Shemot) Index](exo)  
  [Previous](exo005)  [Next](exo007) 

------------------------------------------------------------------------

### Tanach (Hebrew): Exodus (Shemot) Chapter 6

‎<span id="001">1</span> ‏וַיֹּ֤אמֶר יְהוָה֙ אֶל־מֹשֶׁ֔ה עַתָּ֣ה
תִרְאֶ֔ה אֲשֶׁ֥ר אֶֽעֱשֶׂ֖ה לְפַרְעֹ֑ה כִּ֣י בְיָ֤ד חֲזָקָה֙
יְשַׁלְּחֵ֔ם וּבְיָ֣ד חֲזָקָ֔ה יְגָרְשֵׁ֖ם מֵאַרְצֽוֹ׃ ס

‎<span id="002">2</span> ‏וַיְדַבֵּ֥ר אֱלֹהִ֖ים אֶל־מֹשֶׁ֑ה וַיֹּ֥אמֶר
אֵלָ֖יו אֲנִ֥י יְהוָֽה׃

‎<span id="003">3</span> ‏וָאֵרָ֗א אֶל־אַבְרָהָ֛ם אֶל־יִצְחָ֥ק
וְאֶֽל־יַעֲקֹ֖ב בְּאֵ֣ל שַׁדָּ֑י וּשְׁמִ֣י יְהוָ֔ה לֹ֥א נוֹדַ֖עְתִּי
לָהֶֽם׃

‎<span id="004">4</span> ‏וְגַ֨ם הֲקִמֹ֤תִי אֶת־בְּרִיתִי֙ אִתָּ֔ם
לָתֵ֥ת לָהֶ֖ם אֶת־אֶ֣רֶץ כְּנָ֑עַן אֵ֛ת אֶ֥רֶץ מְגֻרֵיהֶ֖ם
אֲשֶׁר־גָּ֥רוּ בָֽהּ׃

‎<span id="005">5</span> ‏וְגַ֣ם׀ אֲנִ֣י שָׁמַ֗עְתִּי אֶֽת־נַאֲקַת֙
בְּנֵ֣י יִשְׂרָאֵ֔ל אֲשֶׁ֥ר מִצְרַ֖יִם מַעֲבִדִ֣ים אֹתָ֑ם וָאֶזְכֹּ֖ר
אֶת־בְּרִיתִֽי׃

‎<span id="006">6</span> ‏לָכֵ֞ן אֱמֹ֥ר לִבְנֵֽי־יִשְׂרָאֵל֮<sup>3</sup>
אֲנִ֣י יְהוָה֒ וְהוֹצֵאתִ֣י אֶתְכֶ֗ם מִתַּ֙חַת֙ סִבְלֹ֣ת מִצְרַ֔יִם
וְהִצַּלְתִּ֥י אֶתְכֶ֖ם מֵעֲבֹדָתָ֑ם וְגָאַלְתִּ֤י אֶתְכֶם֙ בִּזְר֣וֹעַ
נְטוּיָ֔ה וּבִשְׁפָטִ֖ים גְּדֹלִֽים׃

‎<span id="007">7</span> ‏וְלָקַחְתִּ֨י אֶתְכֶ֥ם לִי֙ לְעָ֔ם וְהָיִ֥יתִי
לָכֶ֖ם לֵֽאלֹהִ֑ים וִֽידַעְתֶּ֗ם כִּ֣י אֲנִ֤י יְהוָה֙ אֱלֹ֣הֵיכֶ֔ם
הַמּוֹצִ֣יא אֶתְכֶ֔ם מִתַּ֖חַת סִבְל֥וֹת מִצְרָֽיִם׃

‎<span id="008">8</span> ‏וְהֵבֵאתִ֤י אֶתְכֶם֙ אֶל־הָאָ֔רֶץ אֲשֶׁ֤ר
נָשָׂ֙אתִי֙ אֶת־יָדִ֔י לָתֵ֣ת אֹתָ֔הּ לְאַבְרָהָ֥ם לְיִצְחָ֖ק
וּֽלְיַעֲקֹ֑ב וְנָתַתִּ֨י אֹתָ֥הּ לָכֶ֛ם מוֹרָשָׁ֖ה אֲנִ֥י יְהוָֽה׃

‎<span id="009">9</span> ‏וַיְדַבֵּ֥ר מֹשֶׁ֛ה כֵּ֖ן אֶל־בְּנֵ֣י
יִשְׂרָאֵ֑ל וְלֹ֤א שָֽׁמְעוּ֙ אֶל־מֹשֶׁ֔ה מִקֹּ֣צֶר ר֔וּחַ וּמֵעֲבֹדָ֖ה
קָשָֽׁה׃ פ

‎<span id="010">10</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="011">11</span> ‏בֹּ֣א דַבֵּ֔ר אֶל־פַּרְעֹ֖ה מֶ֣לֶךְ
מִצְרָ֑יִם וִֽישַׁלַּ֥ח אֶת־בְּנֵֽי־יִשְׂרָאֵ֖ל מֵאַרְצֽוֹ׃

‎<span id="012">12</span> ‏וַיְדַבֵּ֣ר מֹשֶׁ֔ה לִפְנֵ֥י יְהוָ֖ה לֵאמֹ֑ר
הֵ֤ן בְּנֵֽי־יִשְׂרָאֵל֙ לֹֽא־שָׁמְע֣וּ אֵלַ֔י וְאֵיךְ֙ יִשְׁמָעֵ֣נִי
פַרְעֹ֔ה וַאֲנִ֖י עֲרַ֥ל שְׂפָתָֽיִם׃ פ

‎<span id="013">13</span> ‏וַיְדַבֵּ֣ר יְהוָה֮ אֶל־מֹשֶׁ֣ה
וְאֶֽל־אַהֲרֹן֒ וַיְצַוֵּם֙ אֶל־בְּנֵ֣י יִשְׂרָאֵ֔ל וְאֶל־פַּרְעֹ֖ה
מֶ֣לֶךְ מִצְרָ֑יִם לְהוֹצִ֥יא אֶת־בְּנֵֽי־יִשְׂרָאֵ֖ל מֵאֶ֥רֶץ
מִצְרָֽיִם׃ ס

‎<span id="014">14</span> ‏אֵ֖לֶּה רָאשֵׁ֣י בֵית־אֲבֹתָ֑ם בְּנֵ֨י
רְאוּבֵ֜ן בְּכֹ֣ר יִשְׂרָאֵ֗ל חֲנ֤וֹךְ וּפַלּוּא֙ חֶצְר֣וֹן וְכַרְמִ֔י
אֵ֖לֶּה מִשְׁפְּחֹ֥ת רְאוּבֵֽן׃

‎<span id="015">15</span> ‏וּבְנֵ֣י שִׁמְע֗וֹן יְמוּאֵ֨ל וְיָמִ֤ין
וְאֹ֙הַד֙ וְיָכִ֣ין וְצֹ֔חַר וְשָׁא֖וּל בֶּן־הַֽכְּנַעֲנִ֑ית אֵ֖לֶּה
מִשְׁפְּחֹ֥ת שִׁמְעֽוֹן׃

‎<span id="016">16</span> ‏וְאֵ֨לֶּה שְׁמ֤וֹת בְּנֵֽי־לֵוִי֙
לְתֹ֣לְדֹתָ֔ם גֵּרְשׁ֕וֹן וּקְהָ֖ת וּמְרָרִ֑י וּשְׁנֵי֙ חַיֵּ֣י לֵוִ֔י
שֶׁ֧בַע וּשְׁלֹשִׁ֛ים וּמְאַ֖ת שָׁנָֽה׃

‎<span id="017">17</span> ‏בְּנֵ֥י גֵרְשׁ֛וֹן לִבְנִ֥י וְשִׁמְעִ֖י
לְמִשְׁפְּחֹתָֽם׃

‎<span id="018">18</span> ‏וּבְנֵ֣י קְהָ֔ת עַמְרָ֣ם וְיִצְהָ֔ר
וְחֶבְר֖וֹן וְעֻזִּיאֵ֑ל וּשְׁנֵי֙ חַיֵּ֣י קְהָ֔ת שָׁלֹ֧שׁ וּשְׁלֹשִׁ֛ים
וּמְאַ֖ת שָׁנָֽה׃

‎<span id="019">19</span> ‏וּבְנֵ֥י מְרָרִ֖י מַחְלִ֣י וּמוּשִׁ֑י אֵ֛לֶּה
מִשְׁפְּחֹ֥ת הַלֵּוִ֖י לְתֹלְדֹתָֽם׃

‎<span id="020">20</span> ‏וַיִּקַּ֨ח עַמְרָ֜ם אֶת־יוֹכֶ֤בֶד דֹּֽדָתוֹ֙
ל֣וֹ לְאִשָּׁ֔ה וַתֵּ֣לֶד ל֔וֹ אֶֽת־אַהֲרֹ֖ן וְאֶת־מֹשֶׁ֑ה וּשְׁנֵי֙
חַיֵּ֣י עַמְרָ֔ם שֶׁ֧בַע וּשְׁלֹשִׁ֛ים וּמְאַ֖ת שָׁנָֽה׃

‎<span id="021">21</span> ‏וּבְנֵ֖י יִצְהָ֑ר קֹ֥רַח וָנֶ֖פֶג וְזִכְרִֽי׃

‎<span id="022">22</span> ‏וּבְנֵ֖י עֻזִּיאֵ֑ל מִֽישָׁאֵ֥ל וְאֶלְצָפָ֖ן
וְסִתְרִֽי׃

‎<span id="023">23</span> ‏וַיִּקַּ֨ח<sup>3</sup> אַהֲרֹ֜ן
אֶת־אֱלִישֶׁ֧בַע בַּת־עַמִּינָדָ֛ב אֲח֥וֹת נַחְשׁ֖וֹן ל֣וֹ לְאִשָּׁ֑ה
וַתֵּ֣לֶד ל֗וֹ אֶת־נָדָב֙ וְאֶת־אֲבִיה֔וּא אֶת־אֶלְעָזָ֖ר
וְאֶת־אִֽיתָמָֽר׃

‎<span id="024">24</span> ‏וּבְנֵ֣י קֹ֔רַח אַסִּ֥יר וְאֶלְקָנָ֖ה
וַאֲבִיאָסָ֑ף אֵ֖לֶּה מִשְׁפְּחֹ֥ת הַקָּרְחִֽי׃

‎<span id="025">25</span> ‏וְאֶלְעָזָ֨ר בֶּֽן־אַהֲרֹ֜ן לָקַֽח־ל֨וֹ
מִבְּנ֤וֹת פּֽוּטִיאֵל֙ ל֣וֹ לְאִשָּׁ֔ה וַתֵּ֥לֶד ל֖וֹ אֶת־פִּֽינְחָ֑ס
אֵ֗לֶּה רָאשֵׁ֛י אֲב֥וֹת הַלְוִיִּ֖ם לְמִשְׁפְּחֹתָֽם׃

‎<span id="026">26</span> ‏ה֥וּא אַהֲרֹ֖ן וּמֹשֶׁ֑ה אֲשֶׁ֨ר אָמַ֤ר
יְהוָה֙ לָהֶ֔ם הוֹצִ֜יאוּ אֶת־בְּנֵ֧י יִשְׂרָאֵ֛ל מֵאֶ֥רֶץ מִצְרַ֖יִם
עַל־צִבְאֹתָֽם׃

‎<span id="027">27</span> ‏הֵ֗ם הַֽמְדַבְּרִים֙ אֶל־פַּרְעֹ֣ה
מֶֽלֶךְ־מִצְרַ֔יִם לְהוֹצִ֥יא אֶת־בְּנֵֽי־יִשְׂרָאֵ֖ל מִמִּצְרָ֑יִם
ה֥וּא מֹשֶׁ֖ה וְאַהֲרֹֽן׃

‎<span id="028">28</span> ‏וַיְהִ֗י בְּי֨וֹם דִּבֶּ֧ר יְהוָ֛ה
אֶל־מֹשֶׁ֖ה בְּאֶ֥רֶץ מִצְרָֽיִם׃ פ

‎<span id="029">29</span> ‏וַיְדַבֵּ֧ר יְהוָ֛ה אֶל־מֹשֶׁ֥ה לֵּאמֹ֖ר
אֲנִ֣י יְהוָ֑ה דַּבֵּ֗ר אֶל־פַּרְעֹה֙ מֶ֣לֶךְ מִצְרַ֔יִם אֵ֛ת
כָּל־אֲשֶׁ֥ר אֲנִ֖י דֹּבֵ֥ר אֵלֶֽיךָ׃

‎<span id="030">30</span> ‏וַיֹּ֥אמֶר מֹשֶׁ֖ה לִפְנֵ֣י יְהוָ֑ה הֵ֤ן
אֲנִי֙ עֲרַ֣ל שְׂפָתַ֔יִם וְאֵ֕יךְ יִשְׁמַ֥ע אֵלַ֖י פַּרְעֹֽה׃ פ

1 wayyō’mer yəhwâ ’el-mōšeh ‘atâ ṯirə’eh ’ăšer ’e‘ĕśeh ləfarə‘ōh kî
ḇəyāḏ ḥăzāqâ yəšalləḥēm ûḇəyāḏ ḥăzāqâ yəḡārəšēm mē’arəṣwō: s

2 wayəḏabēr ’ĕlōhîm ’el-mōšeh wayyō’mer ’ēlāyw ’ănî yəhwâ:

3 wā’ērā’ ’el-’aḇərâām ’el-yiṣəḥāq wə’el-y<sup>a</sup>‘ăqōḇ bə’ēl šadāy
ûšəmî yəhwâ lō’ nwōḏ<sup>a</sup>‘ətî lâem:

4 wəḡam hăqimōṯî ’eṯ-bərîṯî ’itām lāṯēṯ lâem ’eṯ-’ereṣ kənā‘an ’ēṯ ’ereṣ
məḡurêhem ’ăšer-gārû ḇāh:

5 wəḡam\| ’ănî šām<sup>a</sup>‘ətî ’eṯ-na’ăqaṯ bənê yiśərā’ēl ’ăšer
miṣərayim m<sup>a</sup>‘ăḇiḏîm ’ōṯām wā’ezəkōr ’eṯ-bərîṯî:

6 lāḵēn ’ĕmōr liḇənê-yiśərā’ēl<sup>3</sup> ’ănî yəhwâ wəhwōṣē’ṯî ’eṯəḵem
mit<sup>a</sup>ḥaṯ siḇəlōṯ miṣərayim wəhiṣṣalətî ’eṯəḵem mē‘ăḇōḏāṯām
wəḡā’alətî ’eṯəḵem bizərwō‘a nəṭûyâ ûḇišəfāṭîm gəḏōlîm:

7 wəlāq<sup>a</sup>ḥətî ’eṯəḵem lî lə‘ām wəhāyîṯî lāḵem lē’lōhîm
wîḏ<sup>a</sup>‘ətem kî ’ănî yəhwâ ’ĕlōhêḵem hammwōṣî’ ’eṯəḵem
mit<sup>a</sup>ḥaṯ siḇəlwōṯ miṣərāyim:

8 wəhēḇē’ṯî ’eṯəḵem ’el-hā’āreṣ ’ăšer nāśā’ṯî ’eṯ-yāḏî lāṯēṯ ’ōṯāh
lə’aḇərâām ləyiṣəḥāq ûləy<sup>a</sup>‘ăqōḇ wənāṯatî ’ōṯāh lāḵem mwōrāšâ
’ănî yəhwâ:

9 wayəḏabēr mōšeh kēn ’el-bənê yiśərā’ēl wəlō’ šāmə‘û ’el-mōšeh miqqōṣer
rûḥa ûmē‘ăḇōḏâ qāšâ: f

10 wayəḏabēr yəhwâ ’el-mōšeh llē’mōr:

11 bō’ ḏabēr ’el-parə‘ōh meleḵə miṣərāyim wîšall<sup>a</sup>ḥ
’eṯ-bənê-yiśərā’ēl mē’arəṣwō:

12 wayəḏabēr mōšeh lifənê yəhwâ lē’mōr hēn bənê-yiśərā’ēl lō’-šāmə‘û
’ēlay wə’êḵə yišəmā‘ēnî farə‘ōh wa’ănî ‘ăral śəfāṯāyim: f

13 wayəḏabēr yəhwâ ’el-mōšeh wə’el-’ahărōn wayəṣaûēm ’el-bənê yiśərā’ēl
wə’el-parə‘ōh meleḵə miṣərāyim ləhwōṣî’ ’eṯ-bənê-yiśərā’ēl mē’ereṣ
miṣərāyim: s

14 ’ēlleh rā’šê ḇêṯ-’ăḇōṯām bənê rə’ûḇēn bəḵōr yiśərā’ēl ḥănwōḵə ûfallû’
ḥeṣərwōn wəḵarəmî ’ēlleh mišəpəḥōṯ rə’ûḇēn:

15 ûḇənê šimə‘wōn yəmû’ēl wəyāmîn wə’ōhaḏ wəyāḵîn wəṣōḥar wəšā’ûl
ben-hakən<sup>a</sup>‘ănîṯ ’ēlleh mišəpəḥōṯ šimə‘wōn:

16 wə’ēlleh šəmwōṯ bənê-lēwî ləṯōləḏōṯām gērəšwōn ûqəhāṯ ûmərārî ûšənê
ḥayyê lēwî šeḇ<sup>a</sup>‘ ûšəlōšîm ûmə’aṯ šānâ:

17 bənê ḡērəšwōn liḇənî wəšimə‘î ləmišəpəḥōṯām:

18 ûḇənê qəhāṯ ‘amərām wəyiṣəhār wəḥeḇərwōn wə‘uzzî’ēl ûšənê ḥayyê qəhāṯ
šālōš ûšəlōšîm ûmə’aṯ šānâ:

19 ûḇənê mərārî m<sup>a</sup>ḥəlî ûmûšî ’ēlleh mišəpəḥōṯ hallēwî
ləṯōləḏōṯām:

20 wayyiqq<sup>a</sup>ḥ ‘amərām ’eṯ-ywōḵeḇeḏ dōḏāṯwō lwō lə’iššâ watēleḏ
lwō ’eṯ-’ahărōn wə’eṯ-mōšeh ûšənê ḥayyê ‘amərām šeḇ<sup>a</sup>‘
ûšəlōšîm ûmə’aṯ šānâ:

21 ûḇənê yiṣəhār qōr<sup>a</sup>ḥ wānefeḡ wəziḵərî:

22 ûḇənê ‘uzzî’ēl mîšā’ēl wə’eləṣāfān wəsiṯərî:

23 wayyiqq<sup>a</sup>ḥ<sup>3</sup> ’ahărōn ’eṯ-’ĕlîšeḇ<sup>a</sup>‘
baṯ-‘ammînāḏāḇ ’ăḥwōṯ n<sup>a</sup>ḥəšwōn lwō lə’iššâ watēleḏ lwō
’eṯ-nāḏāḇ wə’eṯ-’ăḇîhû’ ’eṯ-’elə‘āzār wə’eṯ-’îṯāmār:

24 ûḇənê qōr<sup>a</sup>ḥ ’assîr wə’eləqānâ wa’ăḇî’āsāf ’ēlleh mišəpəḥōṯ
haqqārəḥî:

25 wə’elə‘āzār ben-’ahărōn lāq<sup>a</sup>ḥ-lwō mibənwōṯ pûṭî’ēl lwō
lə’iššâ watēleḏ lwō ’eṯ-pînəḥās ’ēlleh rā’šê ’ăḇwōṯ haləwîyim
ləmišəpəḥōṯām:

26 hû’ ’ahărōn ûmōšeh ’ăšer ’āmar yəhwâ lâem hwōṣî’û ’eṯ-bənê yiśərā’ēl
mē’ereṣ miṣərayim ‘al-ṣiḇə’ōṯām:

27 hēm haməḏabərîm ’el-parə‘ōh meleḵə-miṣərayim ləhwōṣî’
’eṯ-bənê-yiśərā’ēl mimmiṣərāyim hû’ mōšeh wə’ahărōn:

28 wayəhî bəywōm diber yəhwâ ’el-mōšeh bə’ereṣ miṣərāyim: f

29 wayəḏabēr yəhwâ ’el-mōšeh llē’mōr ’ănî yəhwâ dabēr ’el-parə‘ōh meleḵə
miṣərayim ’ēṯ kāl-’ăšer ’ănî dōḇēr ’ēleyḵā:

30 wayyō’mer mōšeh lifənê yəhwâ hēn ’ănî ‘ăral śəfāṯayim wə’êḵə
yišəm<sup>a</sup>‘ ’ēlay parə‘ōh: f

------------------------------------------------------------------------

[Next: Exodus (Shemot) Chapter 7](exo007)
