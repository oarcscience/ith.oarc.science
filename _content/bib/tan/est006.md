[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/est006)  [KJV](../kjv/est006)  [Sep](../sep/est006) 
[Vul](../vul/est006)   
  
[Esther (Esther) Index](est)  
  [Previous](est005)  [Next](est007) 

------------------------------------------------------------------------

### Tanach (Hebrew): Esther (Esther) Chapter 6

‎<span id="001">1</span> ‏בַּלַּ֣יְלָה הַה֔וּא נָדְדָ֖ה שְׁנַ֣ת
הַמֶּ֑לֶךְ וַיֹּ֗אמֶר לְהָבִ֞יא אֶת־סֵ֤פֶר הַזִּכְרֹנוֹת֙ דִּבְרֵ֣י
הַיָּמִ֔ים וַיִּהְי֥וּ נִקְרָאִ֖ים לִפְנֵ֥י הַמֶּֽלֶךְ׃

‎<span id="002">2</span> ‏וַיִּמָּצֵ֣א כָת֗וּב אֲשֶׁר֩ הִגִּ֨יד
מָרְדֳּכַ֜י עַל־בִּגְתָ֣נָא וָתֶ֗רֶשׁ שְׁנֵי֙ סָרִיסֵ֣י הַמֶּ֔לֶךְ
מִשֹּׁמְרֵ֖י הַסַּ֑ף אֲשֶׁ֤ר בִּקְשׁוּ֙ לִשְׁלֹ֣חַ יָ֔ד בַּמֶּ֖לֶךְ
אֲחַשְׁוֵרֽוֹשׁ׃

‎<span id="003">3</span> ‏וַיֹּ֣אמֶר הַמֶּ֔לֶךְ מַֽה־נַּעֲשָׂ֞ה יְקָ֧ר
וּגְדוּלָּ֛ה לְמָרְדֳּכַ֖י עַל־זֶ֑ה וַיֹּ֨אמְר֜וּ נַעֲרֵ֤י הַמֶּ֙לֶךְ֙
מְשָׁ֣רְתָ֔יו לֹא־נַעֲשָׂ֥ה עִמּ֖וֹ דָּבָֽר׃

‎<span id="004">4</span> ‏וַיֹּ֥אמֶר הַמֶּ֖לֶךְ מִ֣י בֶחָצֵ֑ר וְהָמָ֣ן
בָּ֗א לַחֲצַ֤ר בֵּית־הַמֶּ֙לֶךְ֙ הַחִ֣יצוֹנָ֔ה לֵאמֹ֣ר לַמֶּ֔לֶךְ
לִתְלוֹת֙ אֶֽת־מָרְדֳּכַ֔י עַל־הָעֵ֖ץ אֲשֶׁר־הֵכִ֥ין לֽוֹ׃

‎<span id="005">5</span> ‏וַיֹּ֨אמְר֜וּ נַעֲרֵ֤י הַמֶּ֙לֶךְ֙ אֵלָ֔יו
הִנֵּ֥ה הָמָ֖ן עֹמֵ֣ד בֶּחָצֵ֑ר וַיֹּ֥אמֶר הַמֶּ֖לֶךְ יָבֽוֹא׃

‎<span id="006">6</span> ‏וַיָּבוֹא֮ הָמָן֒ וַיֹּ֤אמֶר לוֹ֙ הַמֶּ֔לֶךְ
מַה־לַעֲשׂ֕וֹת בָּאִ֕ישׁ אֲשֶׁ֥ר הַמֶּ֖לֶךְ חָפֵ֣ץ בִּיקָר֑וֹ וַיֹּ֤אמֶר
הָמָן֙ בְּלִבּ֔וֹ לְמִ֞י יַחְפֹּ֥ץ הַמֶּ֛לֶךְ לַעֲשׂ֥וֹת יְקָ֖ר יוֹתֵ֥ר
מִמֶּֽנִּי׃

‎<span id="007">7</span> ‏וַיֹּ֥אמֶר הָמָ֖ן אֶל־הַמֶּ֑לֶךְ אִ֕ישׁ
אֲשֶׁ֥ר הַמֶּ֖לֶךְ חָפֵ֥ץ בִּיקָרֽוֹ׃

‎<span id="008">8</span> ‏יָבִ֙יאוּ֙ לְב֣וּשׁ מַלְכ֔וּת אֲשֶׁ֥ר
לָֽבַשׁ־בּ֖וֹ הַמֶּ֑לֶךְ וְס֗וּס אֲשֶׁ֨ר רָכַ֤ב עָלָיו֙ הַמֶּ֔לֶךְ
וַאֲשֶׁ֥ר נִתַּ֛ן כֶּ֥תֶר מַלְכ֖וּת בְּרֹאשֽׁוֹ׃

‎<span id="009">9</span> ‏וְנָת֨וֹן הַלְּב֜וּשׁ וְהַסּ֗וּס
עַל־יַד־אִ֞ישׁ מִשָּׂרֵ֤י הַמֶּ֙לֶךְ֙ הַֽפַּרְתְּמִ֔ים וְהִלְבִּ֙ישׁוּ֙
אֶת־הָאִ֔ישׁ אֲשֶׁ֥ר הַמֶּ֖לֶךְ חָפֵ֣ץ בִּֽיקָר֑וֹ וְהִרְכִּיבֻ֤הוּ
עַל־הַסּוּס֙ בִּרְח֣וֹב הָעִ֔יר וְקָרְא֣וּ לְפָנָ֔יו כָּ֚כָה יֵעָשֶׂ֣ה
לָאִ֔ישׁ אֲשֶׁ֥ר הַמֶּ֖לֶךְ חָפֵ֥ץ בִּיקָרֽוֹ׃

‎<span id="010">10</span> ‏וַיֹּ֨אמֶר הַמֶּ֜לֶךְ לְהָמָ֗ן מַ֠הֵר קַ֣ח
אֶת־הַלְּב֤וּשׁ וְאֶת־הַסּוּס֙ כַּאֲשֶׁ֣ר דִּבַּ֔רְתָּ וַֽעֲשֵׂה־כֵן֙
לְמָרְדֳּכַ֣י הַיְּהוּדִ֔י הַיּוֹשֵׁ֖ב בְּשַׁ֣עַר הַמֶּ֑לֶךְ
אַל־תַּפֵּ֣ל דָּבָ֔ר מִכֹּ֖ל אֲשֶׁ֥ר דִּבַּֽרְתָּ׃

‎<span id="011">11</span> ‏וַיִּקַּ֤ח הָמָן֙ אֶת־הַלְּב֣וּשׁ
וְאֶת־הַסּ֔וּס וַיַּלְבֵּ֖שׁ אֶֽת־מָרְדֳּכָ֑י וַיַּרְכִּיבֵ֙הוּ֙
בִּרְח֣וֹב הָעִ֔יר וַיִּקְרָ֣א לְפָנָ֔יו כָּ֚כָה יֵעָשֶׂ֣ה לָאִ֔ישׁ
אֲשֶׁ֥ר הַמֶּ֖לֶךְ חָפֵ֥ץ בִּיקָרֽוֹ׃

‎<span id="012">12</span> ‏וַיָּ֥שָׁב מָרְדֳּכַ֖י אֶל־שַׁ֣עַר הַמֶּ֑לֶךְ
וְהָמָן֙ נִדְחַ֣ף אֶל־בֵּית֔וֹ אָבֵ֖ל וַחֲפ֥וּי רֹֽאשׁ׃

‎<span id="013">13</span> ‏וַיְסַפֵּ֨ר הָמָ֜ן לְזֶ֤רֶשׁ אִשְׁתּוֹ֙
וּלְכָל־אֹ֣הֲבָ֔יו אֵ֖ת כָּל־אֲשֶׁ֣ר קָרָ֑הוּ וַיֹּ֩אמְרוּ֩<sup>3</sup>
ל֨וֹ חֲכָמָ֜יו וְזֶ֣רֶשׁ אִשְׁתּ֗וֹ אִ֣ם מִזֶּ֣רַע הַיְּהוּדִ֡ים
מָרְדֳּכַ֞י אֲשֶׁר֩ הַחִלּ֨וֹתָ לִנְפֹּ֤ל לְפָנָיו֙ לֹא־תוּכַ֣ל ל֔וֹ
כִּֽי־נָפ֥וֹל תִּפּ֖וֹל לְפָנָֽיו׃

‎<span id="014">14</span> ‏עוֹדָם֙ מְדַבְּרִ֣ים עִמּ֔וֹ וְסָרִיסֵ֥י
הַמֶּ֖לֶךְ הִגִּ֑יעוּ וַיַּבְהִ֙לוּ֙ לְהָבִ֣יא אֶת־הָמָ֔ן
אֶל־הַמִּשְׁתֶּ֖ה אֲשֶׁר־עָשְׂתָ֥ה אֶסְתֵּֽר׃

1 ballayəlâ hahû’ nāḏəḏâ šənaṯ hammeleḵə wayyō’mer ləhāḇî’ ’eṯ-sēfer
hazziḵərōnwōṯ diḇərê hayyāmîm wayyihəyû niqərā’îm lifənê hammeleḵə:

2 wayyimmāṣē’ ḵāṯûḇ ’ăšer higîḏ mārədŏḵay ‘al-biḡəṯānā’ wāṯereš šənê
sārîsê hammeleḵə miššōmərê hassaf ’ăšer biqəšû lišəlōḥa yāḏ bammeleḵə
’ăḥašəwērwōš:

3 wayyō’mer hammeleḵə mah-nn<sup>a</sup>‘ăśâ yəqār ûḡəḏûllâ ləmārədŏḵay
‘al-zeh wayyō’mərû n<sup>a</sup>‘ărê hammeleḵə məšārəṯāyw
lō’-n<sup>a</sup>‘ăśâ ‘immwō dāḇār:

4 wayyō’mer hammeleḵə mî ḇeḥāṣēr wəhāmān bā’ l<sup>a</sup>ḥăṣar
bêṯ-hammeleḵə h<sup>a</sup>ḥîṣwōnâ lē’mōr lammeleḵə liṯəlwōṯ
’eṯ-mārədŏḵay ‘al-hā‘ēṣ ’ăšer-hēḵîn lwō:

5 wayyō’mərû n<sup>a</sup>‘ărê hammeleḵə ’ēlāyw hinnēh hāmān ‘ōmēḏ
beḥāṣēr wayyō’mer hammeleḵə yāḇwō’:

6 wayyāḇwō’ hāmān wayyō’mer lwō hammeleḵə mah-l<sup>a</sup>‘ăśwōṯ bā’îš
’ăšer hammeleḵə ḥāfēṣ bîqārwō wayyō’mer hāmān bəlibwō ləmî
y<sup>a</sup>ḥəpōṣ hammeleḵə l<sup>a</sup>‘ăśwōṯ yəqār ywōṯēr mimmennî:

7 wayyō’mer hāmān ’el-hammeleḵə ’îš ’ăšer hammeleḵə ḥāfēṣ bîqārwō:

8 yāḇî’û ləḇûš maləḵûṯ ’ăšer lāḇaš-bwō hammeleḵə wəsûs ’ăšer rāḵaḇ
‘ālāyw hammeleḵə wa’ăšer nitan keṯer maləḵûṯ bərō’šwō:

9 wənāṯwōn halləḇûš wəhassûs ‘al-yaḏ-’îš miśśārê hammeleḵə haparətəmîm
wəhiləbîšû ’eṯ-hā’îš ’ăšer hammeleḵə ḥāfēṣ bîqārwō wəhirəkîḇuhû
‘al-hassûs birəḥwōḇ hā‘îr wəqārə’û ləfānāyw kāḵâ yē‘āśeh lā’îš ’ăšer
hammeleḵə ḥāfēṣ bîqārwō:

10 wayyō’mer hammeleḵə ləhāmān mahēr q<sup>a</sup>ḥ ’eṯ-halləḇûš
wə’eṯ-hassûs ka’ăšer dibarətā w<sup>a</sup>‘ăśēh-ḵēn ləmārədŏḵay
hayyəhûḏî hayywōšēḇ bəš<sup>a</sup>‘ar hammeleḵə ’al-tapēl dāḇār mikōl
’ăšer dibarətā:

11 wayyiqq<sup>a</sup>ḥ hāmān ’eṯ-halləḇûš wə’eṯ-hassûs wayyaləbēš
’eṯ-mārədŏḵāy wayyarəkîḇēhû birəḥwōḇ hā‘îr wayyiqərā’ ləfānāyw kāḵâ
yē‘āśeh lā’îš ’ăšer hammeleḵə ḥāfēṣ bîqārwō:

12 wayyāšāḇ mārədŏḵay ’el-š<sup>a</sup>‘ar hammeleḵə wəhāmān niḏəḥaf
’el-bêṯwō ’āḇēl w<sup>a</sup>ḥăfûy rō’š:

13 wayəsapēr hāmān ləzereš ’išətwō ûləḵāl-’ōhăḇāyw ’ēṯ kāl-’ăšer qārâû
wayyō’mərû<sup>3</sup> lwō ḥăḵāmāyw wəzereš ’išətwō ’im
mizzer<sup>a</sup>‘ hayyəhûḏîm mārədŏḵay ’ăšer h<sup>a</sup>ḥillwōṯā
linəpōl ləfānāyw lō’-ṯûḵal lwō kî-nāfwōl tipwōl ləfānāyw:

14 ‘wōḏām məḏabərîm ‘immwō wəsārîsê hammeleḵə higî‘û wayyaḇəhilû ləhāḇî’
’eṯ-hāmān ’el-hammišəteh ’ăšer-‘āśəṯâ ’esətēr:

------------------------------------------------------------------------

[Next: Esther (Esther) Chapter 7](est007)
