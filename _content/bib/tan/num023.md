[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/num023)  [KJV](../kjv/num023)  [Sep](../sep/num023) 
[Vul](../vul/num023)   
  
[Numbers (Bemidbar) Index](num)  
  [Previous](num022)  [Next](num024) 

------------------------------------------------------------------------

### Tanach (Hebrew): Numbers (Bemidbar) Chapter 23

‎<span id="001">1</span> ‏וַיֹּ֤אמֶר בִּלְעָם֙ אֶל־בָּלָ֔ק בְּנֵה־לִ֥י
בָזֶ֖ה שִׁבְעָ֣ה מִזְבְּחֹ֑ת וְהָכֵ֥ן לִי֙ בָּזֶ֔ה שִׁבְעָ֥ה פָרִ֖ים
וְשִׁבְעָ֥ה אֵילִֽים׃

‎<span id="002">2</span> ‏וַיַּ֣עַשׂ בָּלָ֔ק כַּאֲשֶׁ֖ר דִּבֶּ֣ר
בִּלְעָ֑ם וַיַּ֨עַל בָּלָ֧ק וּבִלְעָ֛ם פָּ֥ר וָאַ֖יִל בַּמִּזְבֵּֽחַ׃

‎<span id="003">3</span> ‏וַיֹּ֨אמֶר בִּלְעָ֜ם לְבָלָ֗ק הִתְיַצֵּב֮
עַל־עֹלָתֶךָ֒ וְאֵֽלְכָ֗ה אוּלַ֞י יִקָּרֵ֤ה<sup>3</sup> יְהוָה֙
לִקְרָאתִ֔י וּדְבַ֥ר מַה־יַּרְאֵ֖נִי וְהִגַּ֣דְתִּי לָ֑ךְ וַיֵּ֖לֶךְ
שֶֽׁפִי׃

‎<span id="004">4</span> ‏וַיִּקָּ֥ר אֱלֹהִ֖ים אֶל־בִּלְעָ֑ם וַיֹּ֣אמֶר
אֵלָ֗יו אֶת־שִׁבְעַ֤ת הַֽמִּזְבְּחֹת֙ עָרַ֔כְתִּי וָאַ֛עַל פָּ֥ר
וָאַ֖יִל בַּמִּזְבֵּֽחַ׃

‎<span id="005">5</span> ‏וַיָּ֧שֶׂם יְהוָ֛ה דָּבָ֖ר בְּפִ֣י בִלְעָ֑ם
וַיֹּ֛אמֶר שׁ֥וּב אֶל־בָּלָ֖ק וְכֹ֥ה תְדַבֵּֽר׃

‎<span id="006">6</span> ‏וַיָּ֣שָׁב אֵלָ֔יו וְהִנֵּ֥ה נִצָּ֖ב
עַל־עֹלָת֑וֹ ה֖וּא וְכָל־שָׂרֵ֥י מוֹאָֽב׃

‎<span id="007">7</span> ‏וַיִּשָּׂ֥א מְשָׁל֖וֹ וַיֹּאמַ֑ר מִן־אֲ֠רָם
יַנְחֵ֨נִי בָלָ֤ק מֶֽלֶךְ־מוֹאָב֙ מֵֽהַרְרֵי־קֶ֔דֶם לְכָה֙ אָֽרָה־לִּ֣י
יַעֲקֹ֔ב וּלְכָ֖ה זֹעֲמָ֥ה יִשְׂרָאֵֽל׃

‎<span id="008">8</span> ‏מָ֣ה אֶקֹּ֔ב לֹ֥א קַבֹּ֖ה אֵ֑ל וּמָ֣ה אֶזְעֹ֔ם
לֹ֥א זָעַ֖ם יְהוָֽה׃

‎<span id="009">9</span> ‏כִּֽי־מֵרֹ֤אשׁ צֻרִים֙ אֶרְאֶ֔נּוּ
וּמִגְּבָע֖וֹת אֲשׁוּרֶ֑נּוּ הֶן־עָם֙ לְבָדָ֣ד יִשְׁכֹּ֔ן וּבַגּוֹיִ֖ם
לֹ֥א יִתְחַשָּֽׁב׃

‎<span id="010">10</span> ‏מִ֤י מָנָה֙ עֲפַ֣ר יַעֲקֹ֔ב וּמִסְפָּ֖ר
אֶת־רֹ֣בַע יִשְׂרָאֵ֑ל תָּמֹ֤ת נַפְשִׁי֙ מ֣וֹת יְשָׁרִ֔ים וּתְהִ֥י
אַחֲרִיתִ֖י כָּמֹֽהוּ׃

‎<span id="011">11</span> ‏וַיֹּ֤אמֶר בָּלָק֙ אֶל־בִּלְעָ֔ם מֶ֥ה
עָשִׂ֖יתָ לִ֑י לָקֹ֤ב אֹיְבַי֙ לְקַחְתִּ֔יךָ וְהִנֵּ֖ה בֵּרַ֥כְתָּ
בָרֵֽךְ׃

‎<span id="012">12</span> ‏וַיַּ֖עַן וַיֹּאמַ֑ר הֲלֹ֗א אֵת֩ אֲשֶׁ֨ר
יָשִׂ֤ים יְהוָה֙ בְּפִ֔י אֹת֥וֹ אֶשְׁמֹ֖ר לְדַבֵּֽר׃

‎<span id="013">13</span> ‏וַיֹּ֨אמֶר אֵלָ֜יו בָּלָ֗ק לך־ לְכָה־ נָּ֨א
אִתִּ֜י אֶל־מָק֤וֹם אַחֵר֙ אֲשֶׁ֣ר תִּרְאֶ֣נּוּ מִשָּׁ֔ם אֶ֚פֶס קָצֵ֣הוּ
תִרְאֶ֔ה וְכֻלּ֖וֹ לֹ֣א תִרְאֶ֑ה וְקָבְנוֹ־לִ֖י מִשָּֽׁם׃

‎<span id="014">14</span> ‏וַיִּקָּחֵ֙הוּ֙ שְׂדֵ֣ה צֹפִ֔ים אֶל־רֹ֖אשׁ
הַפִּסְגָּ֑ה וַיִּ֙בֶן֙ שִׁבְעָ֣ה מִזְבְּחֹ֔ת וַיַּ֛עַל פָּ֥ר וָאַ֖יִל
בַּמִּזְבֵּֽחַ׃

‎<span id="015">15</span> ‏וַיֹּ֙אמֶר֙ אֶל־בָּלָ֔ק הִתְיַצֵּ֥ב כֹּ֖ה
עַל־עֹלָתֶ֑ךָ וְאָנֹכִ֖י אִקָּ֥רֶה כֹּֽה׃

‎<span id="016">16</span> ‏וַיִּקָּ֤ר יְהוָה֙ אֶל־בִּלְעָ֔ם וַיָּ֥שֶׂם
דָּבָ֖ר בְּפִ֑יו וַיֹּ֛אמֶר שׁ֥וּב אֶל־בָּלָ֖ק וְכֹ֥ה תְדַבֵּֽר׃

‎<span id="017">17</span> ‏וַיָּבֹ֣א אֵלָ֗יו וְהִנּ֤וֹ נִצָּב֙
עַל־עֹ֣לָת֔וֹ וְשָׂרֵ֥י מוֹאָ֖ב אִתּ֑וֹ וַיֹּ֤אמֶר לוֹ֙ בָּלָ֔ק
מַה־דִּבֶּ֖ר יְהוָֽה׃

‎<span id="018">18</span> ‏וַיִּשָּׂ֥א מְשָׁל֖וֹ וַיֹּאמַ֑ר ק֤וּם
בָּלָק֙ וּֽשֲׁמָ֔ע<sup>3</sup> הַאֲזִ֥ינָה עָדַ֖י בְּנ֥וֹ צִפֹּֽר׃

‎<span id="019">19</span> ‏לֹ֣א אִ֥ישׁ אֵל֙ וִֽיכַזֵּ֔ב וּבֶן־אָדָ֖ם
וְיִתְנֶחָ֑ם הַה֤וּא אָמַר֙ וְלֹ֣א יַעֲשֶׂ֔ה וְדִבֶּ֖ר וְלֹ֥א
יְקִימֶֽנָּה׃

‎<span id="020">20</span> ‏הִנֵּ֥ה בָרֵ֖ךְ לָקָ֑חְתִּי וּבֵרֵ֖ךְ וְלֹ֥א
אֲשִׁיבֶֽנָּה׃

‎<span id="021">21</span> ‏לֹֽא־הִבִּ֥יט אָ֙וֶן֙ בְּיַעֲקֹ֔ב
וְלֹא־רָאָ֥ה עָמָ֖ל בְּיִשְׂרָאֵ֑ל יְהוָ֤ה אֱלֹהָיו֙ עִמּ֔וֹ וּתְרוּעַ֥ת
מֶ֖לֶךְ בּֽוֹ׃

‎<span id="022">22</span> ‏אֵ֖ל מוֹצִיאָ֣ם מִמִּצְרָ֑יִם כְּתוֹעֲפֹ֥ת
רְאֵ֖ם לֽוֹ׃

‎<span id="023">23</span> ‏כִּ֤י לֹא־נַ֙חַשׁ֙ בְּיַעֲקֹ֔ב וְלֹא־קֶ֖סֶם
בְּיִשְׂרָאֵ֑ל כָּעֵ֗ת יֵאָמֵ֤ר לְיַעֲקֹב֙ וּלְיִשְׂרָאֵ֔ל מַה־פָּ֖עַל
אֵֽל׃

‎<span id="024">24</span> ‏הֶן־עָם֙ כְּלָבִ֣יא יָק֔וּם וְכַאֲרִ֖י
יִתְנַשָּׂ֑א לֹ֤א יִשְׁכַּב֙ עַד־יֹ֣אכַל טֶ֔רֶף וְדַם־חֲלָלִ֖ים
יִשְׁתֶּֽה׃

‎<span id="025">25</span> ‏וַיֹּ֤אמֶר בָּלָק֙ אֶל־בִּלְעָ֔ם גַּם־קֹ֖ב
לֹ֣א תִקֳּבֶ֑נּוּ גַּם־בָּרֵ֖ךְ לֹ֥א תְבָרֲכֶֽנּוּ׃

‎<span id="026">26</span> ‏וַיַּ֣עַן בִּלְעָ֔ם וַיֹּ֖אמֶר אֶל־בָּלָ֑ק
הֲלֹ֗א דִּבַּ֤רְתִּי אֵלֶ֙יךָ֙ לֵאמֹ֔ר כֹּ֛ל אֲשֶׁר־יְדַבֵּ֥ר יְהוָ֖ה
אֹת֥וֹ אֶֽעֱשֶֽׂה׃

‎<span id="027">27</span> ‏וַיֹּ֤אמֶר בָּלָק֙ אֶל־בִּלְעָ֔ם לְכָה־נָּא֙
אֶקָּ֣חֲךָ֔ אֶל־מָק֖וֹם אַחֵ֑ר אוּלַ֤י יִישַׁר֙ בְּעֵינֵ֣י הָאֱלֹהִ֔ים
וְקַבֹּ֥תוֹ לִ֖י מִשָּֽׁם׃

‎<span id="028">28</span> ‏וַיִּקַּ֥ח בָּלָ֖ק אֶת־בִּלְעָ֑ם רֹ֣אשׁ
הַפְּע֔וֹר הַנִּשְׁקָ֖ף עַל־פְּנֵ֥י הַיְשִׁימֹֽן׃

‎<span id="029">29</span> ‏וַיֹּ֤אמֶר בִּלְעָם֙ אֶל־בָּלָ֔ק בְּנֵה־לִ֥י
בָזֶ֖ה שִׁבְעָ֣ה מִזְבְּחֹ֑ת וְהָכֵ֥ן לִי֙ בָּזֶ֔ה שִׁבְעָ֥ה
פָרִ֖ים<sup>3</sup> וְשִׁבְעָ֥ה אֵילִֽים׃

‎<span id="030">30</span> ‏וַיַּ֣עַשׂ בָּלָ֔ק כַּאֲשֶׁ֖ר אָמַ֣ר
בִּלְעָ֑ם וַיַּ֛עַל פָּ֥ר וָאַ֖יִל בַּמִּזְבֵּֽחַ׃

1 wayyō’mer bilə‘ām ’el-bālāq bənēh-lî ḇāzeh šiḇə‘â mizəbəḥōṯ wəhāḵēn lî
bāzeh šiḇə‘â fārîm wəšiḇə‘â ’êlîm:

2 wayy<sup>a</sup>‘aś bālāq ka’ăšer diber bilə‘ām wayy<sup>a</sup>‘al
bālāq ûḇilə‘ām pār wā’ayil bammizəbēḥa:

3 wayyō’mer bilə‘ām ləḇālāq hiṯəyaṣṣēḇ ‘al-‘ōlāṯeḵā wə’ēləḵâ ’ûlay
yiqqārēh<sup>3</sup> yəhwâ liqərā’ṯî ûḏəḇar mah-yyarə’ēnî wəhigaḏətî
lāḵə wayyēleḵə šefî:

4 wayyiqqār ’ĕlōhîm ’el-bilə‘ām wayyō’mer ’ēlāyw ’eṯ-šiḇə‘aṯ
hammizəbəḥōṯ ‘āraḵətî wā’<sup>a</sup>‘al pār wā’ayil bammizəbēḥa:

5 wayyāśem yəhwâ dāḇār bəfî ḇilə‘ām wayyō’mer šûḇ ’el-bālāq wəḵōh
ṯəḏabēr:

6 wayyāšāḇ ’ēlāyw wəhinnēh niṣṣāḇ ‘al-‘ōlāṯwō hû’ wəḵāl-śārê mwō’āḇ:

7 wayyiśśā’ məšālwō wayyō’mar min-’ărām yanəḥēnî ḇālāq meleḵə-mwō’āḇ
mēharərê-qeḏem ləḵâ ’ārâ-llî y<sup>a</sup>‘ăqōḇ ûləḵâ zō‘ămâ yiśərā’ēl:

8 mâ ’eqqōḇ lō’ qabōh ’ēl ûmâ ’ezə‘ōm lō’ zā‘am yəhwâ:

9 kî-mērō’š ṣurîm ’erə’ennû ûmigəḇā‘wōṯ ’ăšûrennû hen-‘ām ləḇāḏāḏ
yišəkōn ûḇagwōyim lō’ yiṯəḥaššāḇ:

10 mî mānâ ‘ăfar y<sup>a</sup>‘ăqōḇ ûmisəpār ’eṯ-rōḇ<sup>a</sup>‘
yiśərā’ēl tāmōṯ nafəšî mwōṯ yəšārîm ûṯəhî ’<sup>a</sup>ḥărîṯî kāmōhû:

11 wayyō’mer bālāq ’el-bilə‘ām meh ‘āśîṯā lî lāqōḇ ’ōyəḇay
ləq<sup>a</sup>ḥətîḵā wəhinnēh bēraḵətā ḇārēḵə:

12 wayy<sup>a</sup>‘an wayyō’mar hălō’ ’ēṯ ’ăšer yāśîm yəhwâ bəfî ’ōṯwō
’ešəmōr ləḏabēr:

13 wayyō’mer ’ēlāyw bālāq ləḵā- ləḵâ- nnā’ ’itî ’el-māqwōm
’<sup>a</sup>ḥēr ’ăšer tirə’ennû miššām ’efes qāṣēhû ṯirə’eh wəḵullwō
lō’ ṯirə’eh wəqāḇənwō-lî miššām:

14 wayyiqqāḥēhû śəḏēh ṣōfîm ’el-rō’š hapisəgâ wayyiḇen šiḇə‘â mizəbəḥōṯ
wayy<sup>a</sup>‘al pār wā’ayil bammizəbēḥa:

15 wayyō’mer ’el-bālāq hiṯəyaṣṣēḇ kōh ‘al-‘ōlāṯeḵā wə’ānōḵî ’iqqāreh
kōh:

16 wayyiqqār yəhwâ ’el-bilə‘ām wayyāśem dāḇār bəfîw wayyō’mer šûḇ
’el-bālāq wəḵōh ṯəḏabēr:

17 wayyāḇō’ ’ēlāyw wəhinnwō niṣṣāḇ ‘al-‘ōlāṯwō wəśārê mwō’āḇ ’itwō
wayyō’mer lwō bālāq mah-diber yəhwâ:

18 wayyiśśā’ məšālwō wayyō’mar qûm bālāq ûšămā‘<sup>3</sup> ha’ăzînâ
‘āḏay bənwō ṣipōr:

19 lō’ ’îš ’ēl wîḵazzēḇ ûḇen-’āḏām wəyiṯəneḥām hahû’ ’āmar wəlō’
y<sup>a</sup>‘ăśeh wəḏiber wəlō’ yəqîmennâ:

20 hinnēh ḇārēḵə lāqāḥətî ûḇērēḵə wəlō’ ’ăšîḇennâ:

21 lō’-hibîṭ ’āwen bəy<sup>a</sup>‘ăqōḇ wəlō’-rā’â ‘āmāl bəyiśərā’ēl
yəhwâ ’ĕlōhāyw ‘immwō ûṯərû‘aṯ meleḵə bwō:

22 ’ēl mwōṣî’ām mimmiṣərāyim kəṯwō‘ăfōṯ rə’ēm lwō:

23 kî lō’-n<sup>a</sup>ḥaš bəy<sup>a</sup>‘ăqōḇ wəlō’-qesem bəyiśərā’ēl
kā‘ēṯ yē’āmēr ləy<sup>a</sup>‘ăqōḇ ûləyiśərā’ēl mah-pā‘al ’ēl:

24 hen-‘ām kəlāḇî’ yāqûm wəḵa’ărî yiṯənaśśā’ lō’ yišəkaḇ ‘aḏ-yō’ḵal
ṭeref wəḏam-ḥălālîm yišəteh:

25 wayyō’mer bālāq ’el-bilə‘ām gam-qōḇ lō’ ṯiqqŏḇennû gam-bārēḵə lō’
ṯəḇārăḵennû:

26 wayy<sup>a</sup>‘an bilə‘ām wayyō’mer ’el-bālāq hălō’ dibarətî
’ēleyḵā lē’mōr kōl ’ăšer-yəḏabēr yəhwâ ’ōṯwō ’e‘ĕśeh:

27 wayyō’mer bālāq ’el-bilə‘ām ləḵâ-nnā’ ’eqqāḥăḵā ’el-māqwōm
’<sup>a</sup>ḥēr ’ûlay yîšar bə‘ênê hā’ĕlōhîm wəqabōṯwō lî miššām:

28 wayyiqq<sup>a</sup>ḥ bālāq ’eṯ-bilə‘ām rō’š hapə‘wōr hannišəqāf
‘al-pənê hayəšîmōn:

29 wayyō’mer bilə‘ām ’el-bālāq bənēh-lî ḇāzeh šiḇə‘â mizəbəḥōṯ wəhāḵēn
lî bāzeh šiḇə‘â fārîm<sup>3</sup> wəšiḇə‘â ’êlîm:

30 wayy<sup>a</sup>‘aś bālāq ka’ăšer ’āmar bilə‘ām wayy<sup>a</sup>‘al
pār wā’ayil bammizəbēḥa:

------------------------------------------------------------------------

[Next: Numbers (Bemidbar) Chapter 24](num024)
