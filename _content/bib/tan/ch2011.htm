<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2011">Polyglot</A>&nbsp;
<A HREF="../kjv/ch2011">KJV</A>&nbsp;
<A HREF="../sep/ch2011">Sep</A>&nbsp;
<A HREF="../vul/ch2011">Vul</A>&nbsp;

<BR>
<BR><A HREF="ch2">2 Chronicles (2 Divrey Yamim) Index</A><BR>
&nbsp;
<A HREF="ch2010">Previous</A>&nbsp;
<A HREF="ch2012">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 11</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיָּבֹ֣א רְחַבְעָם֮ יְרוּשָׁלִַם֒ וַיַּקְהֵל֩ אֶת־בֵּ֨ית יְהוּדָ֜ה וּבִנְיָמִ֗ן מֵאָ֨ה וּשְׁמוֹנִ֥ים אֶ֛לֶף בָּח֖וּר עֹשֵׂ֣ה מִלְחָמָ֑ה לְהִלָּחֵם֙ עִם־יִשְׂרָאֵ֔ל לְהָשִׁ֥יב אֶת־הַמַּמְלָכָ֖ה לִרְחַבְעָֽם׃ פ</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְהִי֙ דְּבַר־יְהוָ֔ה אֶל־שְׁמַֽעְיָ֥הוּ אִישׁ־הָאֱלֹהִ֖ים לֵאמֹֽר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֱמֹ֕ר אֶל־רְחַבְעָ֥ם בֶּן־שְׁלֹמֹ֖ה מֶ֣לֶךְ יְהוּדָ֑ה וְאֶל֙ כָּל־יִשְׂרָאֵ֔ל בִּיהוּדָ֥ה וּבִנְיָמִ֖ן לֵאמֹֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כֹּ֣ה אָמַ֣ר יְהוָ֡ה לֹא־תַעֲלוּ֩ וְלֹא־תִלָּ֨חֲמ֜וּ עִם־אֲחֵיכֶ֗ם שׁ֚וּבוּ אִ֣ישׁ לְבֵית֔וֹ כִּ֧י מֵֽאִתִּ֛י נִהְיָ֖ה הַדָּבָ֣ר הַזֶּ֑ה וַֽיִּשְׁמְעוּ֙ אֶת־דִּבְרֵ֣י יְהוָ֔ה וַיָּשֻׁ֖בוּ מִלֶּ֥כֶת אֶל־יָרָבְעָֽם׃ פ</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֵּ֥שֶׁב רְחַבְעָ֖ם בִּירוּשָׁלִָ֑ם וַיִּ֧בֶן עָרִ֛ים לְמָצ֖וֹר בִּיהוּדָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּ֧בֶן אֶת־בֵּֽית־לֶ֛חֶם וְאֶת־עֵיטָ֖ם וְאֶת־תְּקֽוֹעַ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאֶת־בֵּֽית־צ֥וּר וְאֶת־שׂוֹכ֖וֹ וְאֶת־עֲדֻלָּֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאֶת־גַּ֥ת וְאֶת־מָרֵשָׁ֖ה וְאֶת־זִֽיף׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאֶת־אֲדוֹרַ֥יִם וְאֶת־לָכִ֖ישׁ וְאֶת־עֲזֵקָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאֶת־צָרְעָה֙ וְאֶת־אַיָּל֔וֹן וְאֶת־חֶבְר֔וֹן אֲשֶׁ֥ר בִּיהוּדָ֖ה וּבְבִנְיָמִ֑ן עָרֵ֖י מְצֻרֽוֹת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְחַזֵּ֖ק אֶת־הַמְּצֻר֑וֹת וַיִּתֵּ֤ן בָּהֶם֙ נְגִידִ֔ים וְאֹצְר֥וֹת מַאֲכָ֖ל וְשֶׁ֥מֶן וָיָֽיִן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּבְכָל־עִ֤יר וָעִיר֙ צִנּ֣וֹת וּרְמָחִ֔ים וַֽיְחַזְּקֵ֖ם לְהַרְבֵּ֣ה מְאֹ֑ד וַיְהִי־ל֖וֹ יְהוּדָ֥ה וּבִנְיָמִֽן׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהַכֹּהֲנִים֙ וְהַלְוִיִּ֔ם אֲשֶׁ֖ר בְּכָל־יִשְׂרָאֵ֑ל הִֽתְיַצְּב֥וּ עָלָ֖יו מִכָּל־גְּבוּלָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּֽי־עָזְב֣וּ הַלְוִיִּ֗ם אֶת־מִגְרְשֵׁיהֶם֙ וַאֲחֻזָּתָ֔ם וַיֵּלְכ֥וּ לִיהוּדָ֖ה וְלִֽירוּשָׁלִָ֑ם כִּֽי־הִזְנִיחָ֤ם יָֽרָבְעָם֙ וּבָנָ֔יו מִכַּהֵ֖ן לַיהוָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיַּֽעֲמֶד־לוֹ֙ כֹּֽהֲנִ֔ים לַבָּמ֖וֹת וְלַשְּׂעִירִ֑ים וְלָעֲגָלִ֖ים אֲשֶׁ֥ר עָשָֽׂה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאַחֲרֵיהֶ֗ם מִכֹּל֙ שִׁבְטֵ֣י יִשְׂרָאֵ֔ל הַנֹּֽתְנִים֙ אֶת־לְבָבָ֔ם לְבַקֵּ֕שׁ אֶת־יְהוָ֖ה אֱלֹהֵ֣י יִשְׂרָאֵ֑ל בָּ֚אוּ יְר֣וּשָׁלִַ֔ם לִזְבּ֕וֹחַ לַיהוָ֖ה אֱלֹהֵ֥י אֲבוֹתֵיהֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַֽיְחַזְּקוּ֙ אֶת־מַלְכ֣וּת יְהוּדָ֔ה וַֽיְאַמְּצ֛וּ אֶת־רְחַבְעָ֥ם בֶּן־שְׁלֹמֹ֖ה לְשָׁנִ֣ים שָׁל֑וֹשׁ כִּ֣י הָֽלְכ֗וּ בְּדֶ֧רֶךְ דָּוִ֛יד וּשְׁלֹמֹ֖ה לְשָׁנִ֥ים שָׁלֽוֹשׁ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּֽקַּֽח־ל֤וֹ רְחַבְעָם֙ אִשָּׁ֔ה אֶת־מָ֣חֲלַ֔ת <font color="brown">בן־</font> <font color="blue">בַּת־</font> יְרִימ֖וֹת בֶּן־דָּוִ֑יד אֲבִיהַ֕יִל בַּת־אֱלִיאָ֖ב בֶּן־יִשָֽׁי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַתֵּ֥לֶד ל֖וֹ בָּנִ֑ים אֶת־יְע֥וּשׁ וְאֶת־שְׁמַרְיָ֖ה וְאֶת־זָֽהַם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאַחֲרֶ֣יהָ לָקַ֔ח אֶֽת־מַעֲכָ֖ה בַּת־אַבְשָׁל֑וֹם וַתֵּ֣לֶד ל֗וֹ אֶת־אֲבִיָּה֙ וְאֶת־עַתַּ֔י וְאֶת־זִיזָ֖א וְאֶת־שְׁלֹמִֽית׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֶּאֱהַ֨ב רְחַבְעָ֜ם אֶת־מַעֲכָ֣ה בַת־אַבְשָׁל֗וֹם מִכָּל־נָשָׁיו֙ וּפִ֣ילַגְשָׁ֔יו כִּ֠י נָשִׁ֤ים שְׁמוֹנֶֽה־עֶשְׂרֵה֙ נָשָׂ֔א וּפִֽילַגְשִׁ֖ים שִׁשִּׁ֑ים וַיּ֗וֹלֶד עֶשְׂרִ֧ים וּשְׁמוֹנָ֛ה בָּנִ֖ים וְשִׁשִּׁ֥ים בָּנֽוֹת׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיַּֽעֲמֵ֨ד לָרֹ֧אשׁ רְחַבְעָ֛ם אֶת־אֲבִיָּ֥ה בֶֽן־מַעֲכָ֖ה לְנָגִ֣יד בְּאֶחָ֑יו כִּ֖י לְהַמְלִיכֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיָּבֶן֩ וַיִּפְרֹ֨ץ מִכָּל־בָּנָ֜יו לְֽכָל־אַרְצ֧וֹת יְהוּדָ֣ה וּבִנְיָמִ֗ן לְכֹל֙ עָרֵ֣י הַמְּצֻר֔וֹת וַיִּתֵּ֥ן לָהֶ֛ם הַמָּז֖וֹן לָרֹ֑ב וַיִּשְׁאַ֖ל הֲמ֥וֹן נָשִֽׁים׃ </P>
</TD>
<TD WIDTH="50%">
<P>1&nbsp;wayy&#257;&#x1E07;&#333;&#8217; r&#601;&#x1E25;a&#x1E07;&#601;&#8216;&#257;m y&#601;r&ucirc;&#353;&#257;laim wayyaq&#601;h&#275;l &#8217;e&#x1E6F;-b&ecirc;&#x1E6F; y&#601;h&ucirc;&#x1E0F;&acirc; &ucirc;&#x1E07;in&#601;y&#257;min m&#275;&#8217;&acirc; &ucirc;&#353;&#601;mw&#333;n&icirc;m &#8217;elef b&#257;&#x1E25;&ucirc;r &#8216;&#333;&#347;&#275;h mil&#601;&#x1E25;&#257;m&acirc; l&#601;hill&#257;&#x1E25;&#275;m &#8216;im-yi&#347;&#601;r&#257;&#8217;&#275;l l&#601;h&#257;&#353;&icirc;&#x1E07; &#8217;e&#x1E6F;-hammam&#601;l&#257;&#x1E35;&acirc; lir&#601;&#x1E25;a&#x1E07;&#601;&#8216;&#257;m: f</P>
<P>2&nbsp;way&#601;h&icirc; d&#601;&#x1E07;ar-y&#601;hw&acirc; &#8217;el-&#353;&#601;m<sup>a</sup>&#8216;&#601;y&acirc;&ucirc; &#8217;&icirc;&#353;-h&#257;&#8217;&#277;l&#333;h&icirc;m l&#275;&#8217;m&#333;r: </P>
<P>3&nbsp;&#8217;&#277;m&#333;r &#8217;el-r&#601;&#x1E25;a&#x1E07;&#601;&#8216;&#257;m ben-&#353;&#601;l&#333;m&#333;h mele&#x1E35;&#601; y&#601;h&ucirc;&#x1E0F;&acirc; w&#601;&#8217;el k&#257;l-yi&#347;&#601;r&#257;&#8217;&#275;l b&icirc;h&ucirc;&#x1E0F;&acirc; &ucirc;&#x1E07;in&#601;y&#257;min l&#275;&#8217;m&#333;r: </P>
<P>4&nbsp;k&#333;h &#8217;&#257;mar y&#601;hw&acirc; l&#333;&#8217;-&#x1E6F;<sup>a</sup>&#8216;&#259;l&ucirc; w&#601;l&#333;&#8217;-&#x1E6F;ill&#257;&#x1E25;&#259;m&ucirc; &#8216;im-&#8217;&#259;&#x1E25;&ecirc;&#x1E35;em &#353;&ucirc;&#x1E07;&ucirc; &#8217;&icirc;&#353; l&#601;&#x1E07;&ecirc;&#x1E6F;w&#333; k&icirc; m&#275;&#8217;it&icirc; nih&#601;y&acirc; had&#257;&#x1E07;&#257;r hazzeh wayyi&#353;&#601;m&#601;&#8216;&ucirc; &#8217;e&#x1E6F;-di&#x1E07;&#601;r&ecirc; y&#601;hw&acirc; wayy&#257;&#353;u&#x1E07;&ucirc; mille&#x1E35;e&#x1E6F; &#8217;el-y&#257;r&#257;&#x1E07;&#601;&#8216;&#257;m: f</P>
<P>5&nbsp;wayy&#275;&#353;e&#x1E07; r&#601;&#x1E25;a&#x1E07;&#601;&#8216;&#257;m b&icirc;r&ucirc;&#353;&#257;l&#257;im wayyi&#x1E07;en &#8216;&#257;r&icirc;m l&#601;m&#257;&#x1E63;w&#333;r b&icirc;h&ucirc;&#x1E0F;&acirc;: </P>
<P>6&nbsp;wayyi&#x1E07;en &#8217;e&#x1E6F;-b&ecirc;&#x1E6F;-le&#x1E25;em w&#601;&#8217;e&#x1E6F;-&#8216;&ecirc;&#x1E6D;&#257;m w&#601;&#8217;e&#x1E6F;-t&#601;qw&#333;&#8216;a: </P>
<P>7&nbsp;w&#601;&#8217;e&#x1E6F;-b&ecirc;&#x1E6F;-&#x1E63;&ucirc;r w&#601;&#8217;e&#x1E6F;-&#347;w&#333;&#x1E35;w&#333; w&#601;&#8217;e&#x1E6F;-&#8216;&#259;&#x1E0F;ull&#257;m: </P>
<P>8&nbsp;w&#601;&#8217;e&#x1E6F;-ga&#x1E6F; w&#601;&#8217;e&#x1E6F;-m&#257;r&#275;&#353;&acirc; w&#601;&#8217;e&#x1E6F;-z&icirc;f: </P>
<P>9&nbsp;w&#601;&#8217;e&#x1E6F;-&#8217;&#259;&#x1E0F;w&#333;rayim w&#601;&#8217;e&#x1E6F;-l&#257;&#x1E35;&icirc;&#353; w&#601;&#8217;e&#x1E6F;-&#8216;&#259;z&#275;q&acirc;: </P>
<P>10&nbsp;w&#601;&#8217;e&#x1E6F;-&#x1E63;&#257;r&#601;&#8216;&acirc; w&#601;&#8217;e&#x1E6F;-&#8217;ayy&#257;lw&#333;n w&#601;&#8217;e&#x1E6F;-&#x1E25;e&#x1E07;&#601;rw&#333;n &#8217;&#259;&#353;er b&icirc;h&ucirc;&#x1E0F;&acirc; &ucirc;&#x1E07;&#601;&#x1E07;in&#601;y&#257;min &#8216;&#257;r&ecirc; m&#601;&#x1E63;urw&#333;&#x1E6F;: </P>
<P>11&nbsp;way&#601;&#x1E25;azz&#275;q &#8217;e&#x1E6F;-hamm&#601;&#x1E63;urw&#333;&#x1E6F; wayyit&#275;n b&acirc;em n&#601;&#x1E21;&icirc;&#x1E0F;&icirc;m w&#601;&#8217;&#333;&#x1E63;&#601;rw&#333;&#x1E6F; ma&#8217;&#259;&#x1E35;&#257;l w&#601;&#353;emen w&#257;y&#257;yin: </P>
<P>12&nbsp;&ucirc;&#x1E07;&#601;&#x1E35;&#257;l-&#8216;&icirc;r w&#257;&#8216;&icirc;r &#x1E63;innw&#333;&#x1E6F; &ucirc;r&#601;m&#257;&#x1E25;&icirc;m way&#601;&#x1E25;azz&#601;q&#275;m l&#601;har&#601;b&#275;h m&#601;&#8217;&#333;&#x1E0F; way&#601;h&icirc;-lw&#333; y&#601;h&ucirc;&#x1E0F;&acirc; &ucirc;&#x1E07;in&#601;y&#257;min: s</P>
<P>13&nbsp;w&#601;hak&#333;h&#259;n&icirc;m w&#601;hal&#601;w&icirc;yim &#8217;&#259;&#353;er b&#601;&#x1E35;&#257;l-yi&#347;&#601;r&#257;&#8217;&#275;l hi&#x1E6F;&#601;ya&#x1E63;&#x1E63;&#601;&#x1E07;&ucirc; &#8216;&#257;l&#257;yw mik&#257;l-g&#601;&#x1E07;&ucirc;l&#257;m: </P>
<P>14&nbsp;k&icirc;-&#8216;&#257;z&#601;&#x1E07;&ucirc; hal&#601;w&icirc;yim &#8217;e&#x1E6F;-mi&#x1E21;&#601;r&#601;&#353;&ecirc;hem wa&#8217;&#259;&#x1E25;uzz&#257;&#x1E6F;&#257;m wayy&#275;l&#601;&#x1E35;&ucirc; l&icirc;h&ucirc;&#x1E0F;&acirc; w&#601;l&icirc;r&ucirc;&#353;&#257;l&#257;im k&icirc;-hiz&#601;n&icirc;&#x1E25;&#257;m y&#257;r&#257;&#x1E07;&#601;&#8216;&#257;m &ucirc;&#x1E07;&#257;n&#257;yw mikah&#275;n layhw&acirc;: </P>
<P>15&nbsp;wayy<sup>a</sup>&#8216;&#259;me&#x1E0F;-lw&#333; k&#333;h&#259;n&icirc;m lab&#257;mw&#333;&#x1E6F; w&#601;la&#347;&#347;&#601;&#8216;&icirc;r&icirc;m w&#601;l&#257;&#8216;&#259;&#x1E21;&#257;l&icirc;m &#8217;&#259;&#353;er &#8216;&#257;&#347;&acirc;: </P>
<P>16&nbsp;w&#601;&#8217;<sup>a</sup>&#x1E25;&#259;r&ecirc;hem mik&#333;l &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l hann&#333;&#x1E6F;&#601;n&icirc;m &#8217;e&#x1E6F;-l&#601;&#x1E07;&#257;&#x1E07;&#257;m l&#601;&#x1E07;aqq&#275;&#353; &#8217;e&#x1E6F;-y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l b&#257;&#8217;&ucirc; y&#601;r&ucirc;&#353;&#257;laim liz&#601;bw&#333;&#x1E25;a layhw&acirc; &#8217;&#277;l&#333;h&ecirc; &#8217;&#259;&#x1E07;w&#333;&#x1E6F;&ecirc;hem: </P>
<P>17&nbsp;way&#601;&#x1E25;azz&#601;q&ucirc; &#8217;e&#x1E6F;-mal&#601;&#x1E35;&ucirc;&#x1E6F; y&#601;h&ucirc;&#x1E0F;&acirc; way&#601;&#8217;amm&#601;&#x1E63;&ucirc; &#8217;e&#x1E6F;-r&#601;&#x1E25;a&#x1E07;&#601;&#8216;&#257;m ben-&#353;&#601;l&#333;m&#333;h l&#601;&#353;&#257;n&icirc;m &#353;&#257;lw&#333;&#353; k&icirc; h&#257;l&#601;&#x1E35;&ucirc; b&#601;&#x1E0F;ere&#x1E35;&#601; d&#257;w&icirc;&#x1E0F; &ucirc;&#353;&#601;l&#333;m&#333;h l&#601;&#353;&#257;n&icirc;m &#353;&#257;lw&#333;&#353;: </P>
<P>18&nbsp;wayyiqq<sup>a</sup>&#x1E25;-lw&#333; r&#601;&#x1E25;a&#x1E07;&#601;&#8216;&#257;m &#8217;i&#353;&#353;&acirc; &#8217;e&#x1E6F;-m&#257;&#x1E25;&#259;la&#x1E6F; <font color="brown">ben-</font> <font color="blue">ba&#x1E6F;-</font> y&#601;r&icirc;mw&#333;&#x1E6F; ben-d&#257;w&icirc;&#x1E0F; &#8217;&#259;&#x1E07;&icirc;hayil ba&#x1E6F;-&#8217;&#277;l&icirc;&#8217;&#257;&#x1E07; ben-yi&#353;&#257;y: </P>
<P>19&nbsp;wat&#275;le&#x1E0F; lw&#333; b&#257;n&icirc;m &#8217;e&#x1E6F;-y&#601;&#8216;&ucirc;&#353; w&#601;&#8217;e&#x1E6F;-&#353;&#601;mar&#601;y&acirc; w&#601;&#8217;e&#x1E6F;-z&acirc;am: </P>
<P>20&nbsp;w&#601;&#8217;<sup>a</sup>&#x1E25;&#259;reyh&#257; l&#257;q<sup>a</sup>&#x1E25; &#8217;e&#x1E6F;-m<sup>a</sup>&#8216;&#259;&#x1E35;&acirc; ba&#x1E6F;-&#8217;a&#x1E07;&#601;&#353;&#257;lw&#333;m wat&#275;le&#x1E0F; lw&#333; &#8217;e&#x1E6F;-&#8217;&#259;&#x1E07;&icirc;y&acirc; w&#601;&#8217;e&#x1E6F;-&#8216;atay w&#601;&#8217;e&#x1E6F;-z&icirc;z&#257;&#8217; w&#601;&#8217;e&#x1E6F;-&#353;&#601;l&#333;m&icirc;&#x1E6F;: </P>
<P>21&nbsp;wayye&#8217;&#277;ha&#x1E07; r&#601;&#x1E25;a&#x1E07;&#601;&#8216;&#257;m &#8217;e&#x1E6F;-m<sup>a</sup>&#8216;&#259;&#x1E35;&acirc; &#x1E07;a&#x1E6F;-&#8217;a&#x1E07;&#601;&#353;&#257;lw&#333;m mik&#257;l-n&#257;&#353;&#257;yw &ucirc;f&icirc;la&#x1E21;&#601;&#353;&#257;yw k&icirc; n&#257;&#353;&icirc;m &#353;&#601;mw&#333;neh-&#8216;e&#347;&#601;r&#275;h n&#257;&#347;&#257;&#8217; &ucirc;f&icirc;la&#x1E21;&#601;&#353;&icirc;m &#353;i&#353;&#353;&icirc;m wayyw&#333;le&#x1E0F; &#8216;e&#347;&#601;r&icirc;m &ucirc;&#353;&#601;mw&#333;n&acirc; b&#257;n&icirc;m w&#601;&#353;i&#353;&#353;&icirc;m b&#257;nw&#333;&#x1E6F;: </P>
<P>22&nbsp;wayy<sup>a</sup>&#8216;&#259;m&#275;&#x1E0F; l&#257;r&#333;&#8217;&#353; r&#601;&#x1E25;a&#x1E07;&#601;&#8216;&#257;m &#8217;e&#x1E6F;-&#8217;&#259;&#x1E07;&icirc;y&acirc; &#x1E07;en-m<sup>a</sup>&#8216;&#259;&#x1E35;&acirc; l&#601;n&#257;&#x1E21;&icirc;&#x1E0F; b&#601;&#8217;e&#x1E25;&#257;yw k&icirc; l&#601;ham&#601;l&icirc;&#x1E35;w&#333;: </P>
<P>23&nbsp;wayy&#257;&#x1E07;en wayyif&#601;r&#333;&#x1E63; mik&#257;l-b&#257;n&#257;yw l&#601;&#x1E35;&#257;l-&#8217;ar&#601;&#x1E63;w&#333;&#x1E6F; y&#601;h&ucirc;&#x1E0F;&acirc; &ucirc;&#x1E07;in&#601;y&#257;min l&#601;&#x1E35;&#333;l &#8216;&#257;r&ecirc; hamm&#601;&#x1E63;urw&#333;&#x1E6F; wayyit&#275;n l&acirc;em hamm&#257;zw&#333;n l&#257;r&#333;&#x1E07; wayyi&#353;&#601;&#8217;al h&#259;mw&#333;n n&#257;&#353;&icirc;m: </P>
</TD>
</TABLE>
<P><HR>
<CENTER>
<A HREF="ch2012">Next: 2 Chronicles (2 Divrey Yamim) Chapter 12</A></CENTER>
</BODY>
</HTML>
