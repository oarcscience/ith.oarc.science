<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 25</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo025">Polyglot</A>&nbsp;
<A HREF="../kjv/exo025">KJV</A>&nbsp;
<A HREF="../sep/exo025">Sep</A>&nbsp;
<A HREF="../vul/exo025">Vul</A>&nbsp;

<BR>
<BR><A HREF="exo">Exodus (Shemot) Index</A><BR>
&nbsp;
<A HREF="exo024">Previous</A>&nbsp;
<A HREF="exo026">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 25</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;דַּבֵּר֙ אֶל־בְּנֵ֣י יִשְׂרָאֵ֔ל וְיִקְחוּ־לִ֖י תְּרוּמָ֑ה מֵאֵ֤ת כָּל־אִישׁ֙ אֲשֶׁ֣ר יִדְּבֶ֣נּוּ לִבּ֔וֹ תִּקְח֖וּ אֶת־תְּרוּמָתִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְזֹאת֙ הַתְּרוּמָ֔ה אֲשֶׁ֥ר תִּקְח֖וּ מֵאִתָּ֑ם זָהָ֥ב וָכֶ֖סֶף וּנְחֹֽשֶׁת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּתְכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ וְעִזִּֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְעֹרֹ֨ת אֵילִ֧ם מְאָדָּמִ֛ים וְעֹרֹ֥ת תְּחָשִׁ֖ים וַעֲצֵ֥י שִׁטִּֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שֶׁ֖מֶן לַמָּאֹ֑ר בְּשָׂמִים֙ לְשֶׁ֣מֶן הַמִּשְׁחָ֔ה וְלִקְטֹ֖רֶת הַסַּמִּֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אַבְנֵי־שֹׁ֕הַם וְאַבְנֵ֖י מִלֻּאִ֑ים לָאֵפֹ֖ד וְלַחֹֽשֶׁן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְעָ֥שׂוּ לִ֖י מִקְדָּ֑שׁ וְשָׁכַנְתִּ֖י בְּתוֹכָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כְּכֹ֗ל אֲשֶׁ֤ר אֲנִי֙ מַרְאֶ֣ה אוֹתְךָ֔ אֵ֚ת תַּבְנִ֣ית הַמִּשְׁכָּ֔ן וְאֵ֖ת תַּבְנִ֣ית כָּל־כֵּלָ֑יו וְכֵ֖ן תַּעֲשֽׂוּ׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְעָשׂ֥וּ אֲר֖וֹן עֲצֵ֣י שִׁטִּ֑ים אַמָּתַ֨יִם וָחֵ֜צִי אָרְכּ֗וֹ וְאַמָּ֤ה וָחֵ֙צִי֙ רָחְבּ֔וֹ וְאַמָּ֥ה וָחֵ֖צִי קֹמָתֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְצִפִּיתָ֤ אֹתוֹ֙ זָהָ֣ב טָה֔וֹר מִבַּ֥יִת וּמִח֖וּץ תְּצַפֶּ֑נּוּ וְעָשִׂ֧יתָ עָלָ֛יו זֵ֥ר זָהָ֖ב סָבִֽיב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְיָצַ֣קְתָּ לּ֗וֹ אַרְבַּע֙ טַבְּעֹ֣ת זָהָ֔ב וְנָ֣תַתָּ֔ה עַ֖ל אַרְבַּ֣ע פַּעֲמֹתָ֑יו וּשְׁתֵּ֣י טַבָּעֹ֗ת עַל־צַלְעוֹ֙ הָֽאֶחָ֔ת וּשְׁתֵּי֙ טַבָּעֹ֔ת עַל־צַלְע֖וֹ הַשֵּׁנִֽית׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְעָשִׂ֥יתָ בַדֵּ֖י עֲצֵ֣י שִׁטִּ֑ים וְצִפִּיתָ֥ אֹתָ֖ם זָהָֽב׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהֵבֵאתָ֤<font color="red"><sup>3</font></sup> אֶת־הַבַּדִּים֙ בַּטַּבָּעֹ֔ת עַ֖ל צַלְעֹ֣ת הָאָרֹ֑ן לָשֵׂ֥את אֶת־הָאָרֹ֖ן בָּהֶֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בְּטַבְּעֹת֙ הָאָרֹ֔ן יִהְי֖וּ הַבַּדִּ֑ים לֹ֥א יָסֻ֖רוּ מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְנָתַתָּ֖ אֶל־הָאָרֹ֑ן אֵ֚ת הָעֵדֻ֔ת אֲשֶׁ֥ר אֶתֵּ֖ן אֵלֶֽיךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְעָשִׂ֥יתָ כַפֹּ֖רֶת זָהָ֣ב טָה֑וֹר אַמָּתַ֤יִם וָחֵ֙צִי֙ אָרְכָּ֔הּ וְאַמָּ֥ה וָחֵ֖צִי רָחְבָּֽהּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְעָשִׂ֛יתָ שְׁנַ֥יִם כְּרֻבִ֖ים זָהָ֑ב מִקְשָׁה֙ תַּעֲשֶׂ֣ה אֹתָ֔ם מִשְּׁנֵ֖י קְצ֥וֹת הַכַּפֹּֽרֶת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַ֠עֲשֵׂה כְּר֨וּב אֶחָ֤ד מִקָּצָה֙ מִזֶּ֔ה וּכְרוּב־אֶחָ֥ד מִקָּצָ֖ה מִזֶּ֑ה מִן־הַכַּפֹּ֛רֶת תַּעֲשׂ֥וּ אֶת־הַכְּרֻבִ֖ים עַל־שְׁנֵ֥י קְצוֹתָֽיו׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְהָי֣וּ הַכְּרֻבִים֩ פֹּרְשֵׂ֨י כְנָפַ֜יִם לְמַ֗עְלָה סֹכְכִ֤ים בְּכַנְפֵיהֶם֙ עַל־הַכַּפֹּ֔רֶת וּפְנֵיהֶ֖ם אִ֣ישׁ אֶל־אָחִ֑יו אֶל־הַכַּפֹּ֔רֶת יִהְי֖וּ פְּנֵ֥י הַכְּרֻבִֽים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְנָתַתָּ֧ אֶת־הַכַּפֹּ֛רֶת עַל־הָאָרֹ֖ן מִלְמָ֑עְלָה וְאֶל־הָ֣אָרֹ֔ן תִּתֵּן֙ אֶת־הָ֣עֵדֻ֔ת אֲשֶׁ֥ר אֶתֵּ֖ן אֵלֶֽיךָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְנוֹעַדְתִּ֣י לְךָ֮ שָׁם֒ וְדִבַּרְתִּ֨י אִתְּךָ֜ מֵעַ֣ל הַכַּפֹּ֗רֶת מִבֵּין֙ שְׁנֵ֣י הַכְּרֻבִ֔ים אֲשֶׁ֖ר עַל־אֲרֹ֣ן הָעֵדֻ֑ת אֵ֣ת כָּל־אֲשֶׁ֧ר אֲצַוֶּ֛ה אוֹתְךָ֖ אֶל־בְּנֵ֥י יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְעָשִׂ֥יתָ שֻׁלְחָ֖ן עֲצֵ֣י שִׁטִּ֑ים אַמָּתַ֤יִם אָרְכּוֹ֙ וְאַמָּ֣ה רָחְבּ֔וֹ וְאַמָּ֥ה וָחֵ֖צִי קֹמָתֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְצִפִּיתָ֥ אֹת֖וֹ זָהָ֣ב טָה֑וֹר וְעָשִׂ֥יתָ לּ֛וֹ זֵ֥ר זָהָ֖ב סָבִֽיב׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְעָשִׂ֨יתָ לּ֥וֹ מִסְגֶּ֛רֶת טֹ֖פַח סָבִ֑יב וְעָשִׂ֧יתָ זֵר־זָהָ֛ב לְמִסְגַּרְתּ֖וֹ סָבִֽיב׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְעָשִׂ֣יתָ לּ֔וֹ אַרְבַּ֖ע טַבְּעֹ֣ת זָהָ֑ב וְנָתַתָּ֙ אֶת־הַטַּבָּעֹ֔ת עַ֚ל אַרְבַּ֣ע הַפֵּאֹ֔ת אֲשֶׁ֖ר לְאַרְבַּ֥ע רַגְלָֽיו׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;לְעֻמַּת֙ הַמִּסְגֶּ֔רֶת תִּהְיֶ֖יןָ הַטַּבָּעֹ֑ת לְבָתִּ֣ים לְבַדִּ֔ים לָשֵׂ֖את אֶת־הַשֻּׁלְחָֽן׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְעָשִׂ֤יתָ אֶת־הַבַּדִּים֙ עֲצֵ֣י שִׁטִּ֔ים וְצִפִּיתָ֥ אֹתָ֖ם זָהָ֑ב וְנִשָּׂא־בָ֖ם אֶת־הַשֻּׁלְחָֽן׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְעָשִׂ֨יתָ קְּעָרֹתָ֜יו וְכַפֹּתָ֗יו וּקְשׂוֹתָיו֙ וּמְנַקִּיֹּתָ֔יו אֲשֶׁ֥ר יֻסַּ֖ךְ בָּהֵ֑ן זָהָ֥ב טָה֖וֹר תַּעֲשֶׂ֥ה אֹתָֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְנָתַתָּ֧ עַֽל־הַשֻּׁלְחָ֛ן לֶ֥חֶם פָּנִ֖ים לְפָנַ֥י תָּמִֽיד׃ פ</P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְעָשִׂ֥יתָ מְנֹרַ֖ת זָהָ֣ב טָה֑וֹר מִקְשָׁ֞ה תֵּעָשֶׂ֤ה הַמְּנוֹרָה֙ יְרֵכָ֣הּ וְקָנָ֔הּ גְּבִיעֶ֛יהָ כַּפְתֹּרֶ֥יהָ וּפְרָחֶ֖יהָ מִמֶּ֥נָּה יִהְיֽוּ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְשִׁשָּׁ֣ה קָנִ֔ים יֹצְאִ֖ים מִצִּדֶּ֑יהָ שְׁלֹשָׁ֣ה׀ קְנֵ֣י מְנֹרָ֗ה מִצִּדָּהּ֙ הָאֶחָ֔ד וּשְׁלֹשָׁה֙ קְנֵ֣י מְנֹרָ֔ה מִצִּדָּ֖הּ הַשֵּׁנִֽי׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;שְׁלֹשָׁ֣ה גְ֠בִעִים מְֽשֻׁקָּדִ֞ים בַּקָּנֶ֣ה הָאֶחָד֮ כַּפְתֹּ֣ר וָפֶרַח֒ וּשְׁלֹשָׁ֣ה גְבִעִ֗ים מְשֻׁקָּדִ֛ים בַּקָּנֶ֥ה הָאֶחָ֖ד כַּפְתֹּ֣ר וָפָ֑רַח כֵּ֚ן לְשֵׁ֣שֶׁת הַקָּנִ֔ים הַיֹּצְאִ֖ים מִן־הַמְּנֹרָֽה׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וּבַמְּנֹרָ֖ה אַרְבָּעָ֣ה גְבִעִ֑ים מְשֻׁקָּדִ֔ים כַּפְתֹּרֶ֖יהָ וּפְרָחֶֽיהָ׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְכַפְתֹּ֡ר תַּחַת֩ שְׁנֵ֨י הַקָּנִ֜ים מִמֶּ֗נָּה וְכַפְתֹּר֙ תַּ֣חַת שְׁנֵ֤י הַקָּנִים֙ מִמֶּ֔נָּה וְכַפְתֹּ֕ר תַּחַת־שְׁנֵ֥י הַקָּנִ֖ים מִמֶּ֑נָּה לְשֵׁ֙שֶׁת֙ הַקָּנִ֔ים הַיֹּצְאִ֖ים מִן־הַמְּנֹרָֽה׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;כַּפְתֹּרֵיהֶ֥ם וּקְנֹתָ֖ם מִמֶּ֣נָּה יִהְי֑וּ כֻּלָּ֛הּ מִקְשָׁ֥ה אַחַ֖ת זָהָ֥ב טָהֽוֹר׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְעָשִׂ֥יתָ אֶת־נֵרֹתֶ֖יהָ שִׁבְעָ֑ה וְהֶֽעֱלָה֙ אֶת־נֵ֣רֹתֶ֔יהָ וְהֵאִ֖יר עַל־עֵ֥בֶר פָּנֶֽיהָ׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וּמַלְקָחֶ֥יהָ וּמַחְתֹּתֶ֖יהָ זָהָ֥ב טָהֽוֹר׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;כִּכָּ֛ר זָהָ֥ב טָה֖וֹר יַעֲשֶׂ֣ה אֹתָ֑הּ אֵ֥ת כָּל־הַכֵּלִ֖ים הָאֵֽלֶּה׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וּרְאֵ֖ה וַעֲשֵׂ֑ה בְּתַ֨בְנִיתָ֔ם אֲשֶׁר־אַתָּ֥ה מָרְאֶ֖ה בָּהָֽר׃ ס</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l w&#601;yiq&#601;&#x1E25;&ucirc;-l&icirc; t&#601;r&ucirc;m&acirc; m&#275;&#8217;&#275;&#x1E6F; k&#257;l-&#8217;&icirc;&#353; &#8217;&#259;&#353;er yid&#601;&#x1E07;enn&ucirc; libw&#333; tiq&#601;&#x1E25;&ucirc; &#8217;e&#x1E6F;-t&#601;r&ucirc;m&#257;&#x1E6F;&icirc;: </P>
<P>3&nbsp;w&#601;z&#333;&#8217;&#x1E6F; hat&#601;r&ucirc;m&acirc; &#8217;&#259;&#353;er tiq&#601;&#x1E25;&ucirc; m&#275;&#8217;it&#257;m z&acirc;&#257;&#x1E07; w&#257;&#x1E35;esef &ucirc;n&#601;&#x1E25;&#333;&#353;e&#x1E6F;: </P>
<P>4&nbsp;&ucirc;&#x1E6F;&#601;&#x1E35;&#275;le&#x1E6F; w&#601;&#8217;ar&#601;g&#257;m&#257;n w&#601;&#x1E6F;w&#333;l<sup>a</sup>&#8216;a&#x1E6F; &#353;&#257;n&icirc; w&#601;&#353;&#275;&#353; w&#601;&#8216;izz&icirc;m: </P>
<P>5&nbsp;w&#601;&#8216;&#333;r&#333;&#x1E6F; &#8217;&ecirc;lim m&#601;&#8217;&#257;d&#257;m&icirc;m w&#601;&#8216;&#333;r&#333;&#x1E6F; t&#601;&#x1E25;&#257;&#353;&icirc;m w<sup>a</sup>&#8216;&#259;&#x1E63;&ecirc; &#353;i&#x1E6D;&#x1E6D;&icirc;m: </P>
<P>6&nbsp;&#353;emen lamm&#257;&#8217;&#333;r b&#601;&#347;&#257;m&icirc;m l&#601;&#353;emen hammi&#353;&#601;&#x1E25;&acirc; w&#601;liq&#601;&#x1E6D;&#333;re&#x1E6F; hassamm&icirc;m: </P>
<P>7&nbsp;&#8217;a&#x1E07;&#601;n&ecirc;-&#353;&#333;ham w&#601;&#8217;a&#x1E07;&#601;n&ecirc; millu&#8217;&icirc;m l&#257;&#8217;&#275;f&#333;&#x1E0F; w&#601;l<sup>a</sup>&#x1E25;&#333;&#353;en: </P>
<P>8&nbsp;w&#601;&#8216;&#257;&#347;&ucirc; l&icirc; miq&#601;d&#257;&#353; w&#601;&#353;&#257;&#x1E35;an&#601;t&icirc; b&#601;&#x1E6F;w&#333;&#x1E35;&#257;m: </P>
<P>9&nbsp;k&#601;&#x1E35;&#333;l &#8217;&#259;&#353;er &#8217;&#259;n&icirc; mar&#601;&#8217;eh &#8217;w&#333;&#x1E6F;&#601;&#x1E35;&#257; &#8217;&#275;&#x1E6F; ta&#x1E07;&#601;n&icirc;&#x1E6F; hammi&#353;&#601;k&#257;n w&#601;&#8217;&#275;&#x1E6F; ta&#x1E07;&#601;n&icirc;&#x1E6F; k&#257;l-k&#275;l&#257;yw w&#601;&#x1E35;&#275;n t<sup>a</sup>&#8216;&#259;&#347;&ucirc;: s</P>
<P>10&nbsp;w&#601;&#8216;&#257;&#347;&ucirc; &#8217;&#259;rw&#333;n &#8216;&#259;&#x1E63;&ecirc; &#353;i&#x1E6D;&#x1E6D;&icirc;m &#8217;amm&#257;&#x1E6F;ayim w&#257;&#x1E25;&#275;&#x1E63;&icirc; &#8217;&#257;r&#601;kw&#333; w&#601;&#8217;amm&acirc; w&#257;&#x1E25;&#275;&#x1E63;&icirc; r&#257;&#x1E25;&#601;bw&#333; w&#601;&#8217;amm&acirc; w&#257;&#x1E25;&#275;&#x1E63;&icirc; q&#333;m&#257;&#x1E6F;w&#333;: </P>
<P>11&nbsp;w&#601;&#x1E63;ip&icirc;&#x1E6F;&#257; &#8217;&#333;&#x1E6F;w&#333; z&acirc;&#257;&#x1E07; &#x1E6D;&acirc;w&#333;r mibayi&#x1E6F; &ucirc;mi&#x1E25;&ucirc;&#x1E63; t&#601;&#x1E63;apenn&ucirc; w&#601;&#8216;&#257;&#347;&icirc;&#x1E6F;&#257; &#8216;&#257;l&#257;yw z&#275;r z&acirc;&#257;&#x1E07; s&#257;&#x1E07;&icirc;&#x1E07;: </P>
<P>12&nbsp;w&#601;y&#257;&#x1E63;aq&#601;t&#257; llw&#333; &#8217;ar&#601;b<sup>a</sup>&#8216; &#x1E6D;ab&#601;&#8216;&#333;&#x1E6F; z&acirc;&#257;&#x1E07; w&#601;n&#257;&#x1E6F;at&acirc; &#8216;al &#8217;ar&#601;b<sup>a</sup>&#8216; p<sup>a</sup>&#8216;&#259;m&#333;&#x1E6F;&#257;yw &ucirc;&#353;&#601;t&ecirc; &#x1E6D;ab&#257;&#8216;&#333;&#x1E6F; &#8216;al-&#x1E63;al&#601;&#8216;w&#333; h&#257;&#8217;e&#x1E25;&#257;&#x1E6F; &ucirc;&#353;&#601;t&ecirc; &#x1E6D;ab&#257;&#8216;&#333;&#x1E6F; &#8216;al-&#x1E63;al&#601;&#8216;w&#333; ha&#353;&#353;&#275;n&icirc;&#x1E6F;: </P>
<P>13&nbsp;w&#601;&#8216;&#257;&#347;&icirc;&#x1E6F;&#257; &#x1E07;ad&ecirc; &#8216;&#259;&#x1E63;&ecirc; &#353;i&#x1E6D;&#x1E6D;&icirc;m w&#601;&#x1E63;ip&icirc;&#x1E6F;&#257; &#8217;&#333;&#x1E6F;&#257;m z&acirc;&#257;&#x1E07;: </P>
<P>14&nbsp;w&#601;h&#275;&#x1E07;&#275;&#8217;&#x1E6F;&#257;<font color="red"><sup>3</font></sup> &#8217;e&#x1E6F;-habad&icirc;m ba&#x1E6D;&#x1E6D;ab&#257;&#8216;&#333;&#x1E6F; &#8216;al &#x1E63;al&#601;&#8216;&#333;&#x1E6F; h&#257;&#8217;&#257;r&#333;n l&#257;&#347;&#275;&#8217;&#x1E6F; &#8217;e&#x1E6F;-h&#257;&#8217;&#257;r&#333;n b&acirc;em: </P>
<P>15&nbsp;b&#601;&#x1E6D;ab&#601;&#8216;&#333;&#x1E6F; h&#257;&#8217;&#257;r&#333;n yih&#601;y&ucirc; habad&icirc;m l&#333;&#8217; y&#257;sur&ucirc; mimmenn&ucirc;: </P>
<P>16&nbsp;w&#601;n&#257;&#x1E6F;at&#257; &#8217;el-h&#257;&#8217;&#257;r&#333;n &#8217;&#275;&#x1E6F; h&#257;&#8216;&#275;&#x1E0F;u&#x1E6F; &#8217;&#259;&#353;er &#8217;et&#275;n &#8217;&#275;ley&#x1E35;&#257;: </P>
<P>17&nbsp;w&#601;&#8216;&#257;&#347;&icirc;&#x1E6F;&#257; &#x1E35;ap&#333;re&#x1E6F; z&acirc;&#257;&#x1E07; &#x1E6D;&acirc;w&#333;r &#8217;amm&#257;&#x1E6F;ayim w&#257;&#x1E25;&#275;&#x1E63;&icirc; &#8217;&#257;r&#601;k&#257;h w&#601;&#8217;amm&acirc; w&#257;&#x1E25;&#275;&#x1E63;&icirc; r&#257;&#x1E25;&#601;b&#257;h: </P>
<P>18&nbsp;w&#601;&#8216;&#257;&#347;&icirc;&#x1E6F;&#257; &#353;&#601;nayim k&#601;ru&#x1E07;&icirc;m z&acirc;&#257;&#x1E07; miq&#601;&#353;&acirc; t<sup>a</sup>&#8216;&#259;&#347;eh &#8217;&#333;&#x1E6F;&#257;m mi&#353;&#353;&#601;n&ecirc; q&#601;&#x1E63;w&#333;&#x1E6F; hakap&#333;re&#x1E6F;: </P>
<P>19&nbsp;w<sup>a</sup>&#8216;&#259;&#347;&#275;h k&#601;r&ucirc;&#x1E07; &#8217;e&#x1E25;&#257;&#x1E0F; miqq&#257;&#x1E63;&acirc; mizzeh &ucirc;&#x1E35;&#601;r&ucirc;&#x1E07;-&#8217;e&#x1E25;&#257;&#x1E0F; miqq&#257;&#x1E63;&acirc; mizzeh min-hakap&#333;re&#x1E6F; t<sup>a</sup>&#8216;&#259;&#347;&ucirc; &#8217;e&#x1E6F;-hak&#601;ru&#x1E07;&icirc;m &#8216;al-&#353;&#601;n&ecirc; q&#601;&#x1E63;w&#333;&#x1E6F;&#257;yw: </P>
<P>20&nbsp;w&#601;h&#257;y&ucirc; hak&#601;ru&#x1E07;&icirc;m p&#333;r&#601;&#347;&ecirc; &#x1E35;&#601;n&#257;fayim l&#601;m<sup>a</sup>&#8216;&#601;l&acirc; s&#333;&#x1E35;&#601;&#x1E35;&icirc;m b&#601;&#x1E35;an&#601;f&ecirc;hem &#8216;al-hakap&#333;re&#x1E6F; &ucirc;f&#601;n&ecirc;hem &#8217;&icirc;&#353; &#8217;el-&#8217;&#257;&#x1E25;&icirc;w &#8217;el-hakap&#333;re&#x1E6F; yih&#601;y&ucirc; p&#601;n&ecirc; hak&#601;ru&#x1E07;&icirc;m: </P>
<P>21&nbsp;w&#601;n&#257;&#x1E6F;at&#257; &#8217;e&#x1E6F;-hakap&#333;re&#x1E6F; &#8216;al-h&#257;&#8217;&#257;r&#333;n mil&#601;m&#257;&#8216;&#601;l&acirc; w&#601;&#8217;el-h&#257;&#8217;&#257;r&#333;n tit&#275;n &#8217;e&#x1E6F;-h&#257;&#8216;&#275;&#x1E0F;u&#x1E6F; &#8217;&#259;&#353;er &#8217;et&#275;n &#8217;&#275;ley&#x1E35;&#257;: </P>
<P>22&nbsp;w&#601;nw&#333;&#8216;a&#x1E0F;&#601;t&icirc; l&#601;&#x1E35;&#257; &#353;&#257;m w&#601;&#x1E0F;ibar&#601;t&icirc; &#8217;it&#601;&#x1E35;&#257; m&#275;&#8216;al hakap&#333;re&#x1E6F; mib&ecirc;n &#353;&#601;n&ecirc; hak&#601;ru&#x1E07;&icirc;m &#8217;&#259;&#353;er &#8216;al-&#8217;&#259;r&#333;n h&#257;&#8216;&#275;&#x1E0F;u&#x1E6F; &#8217;&#275;&#x1E6F; k&#257;l-&#8217;&#259;&#353;er &#8217;&#259;&#x1E63;a&ucirc;eh &#8217;w&#333;&#x1E6F;&#601;&#x1E35;&#257; &#8217;el-b&#601;n&ecirc; yi&#347;&#601;r&#257;&#8217;&#275;l: f</P>
<P>23&nbsp;w&#601;&#8216;&#257;&#347;&icirc;&#x1E6F;&#257; &#353;ul&#601;&#x1E25;&#257;n &#8216;&#259;&#x1E63;&ecirc; &#353;i&#x1E6D;&#x1E6D;&icirc;m &#8217;amm&#257;&#x1E6F;ayim &#8217;&#257;r&#601;kw&#333; w&#601;&#8217;amm&acirc; r&#257;&#x1E25;&#601;bw&#333; w&#601;&#8217;amm&acirc; w&#257;&#x1E25;&#275;&#x1E63;&icirc; q&#333;m&#257;&#x1E6F;w&#333;: </P>
<P>24&nbsp;w&#601;&#x1E63;ip&icirc;&#x1E6F;&#257; &#8217;&#333;&#x1E6F;w&#333; z&acirc;&#257;&#x1E07; &#x1E6D;&acirc;w&#333;r w&#601;&#8216;&#257;&#347;&icirc;&#x1E6F;&#257; llw&#333; z&#275;r z&acirc;&#257;&#x1E07; s&#257;&#x1E07;&icirc;&#x1E07;: </P>
<P>25&nbsp;w&#601;&#8216;&#257;&#347;&icirc;&#x1E6F;&#257; llw&#333; mis&#601;gere&#x1E6F; &#x1E6D;&#333;f<sup>a</sup>&#x1E25; s&#257;&#x1E07;&icirc;&#x1E07; w&#601;&#8216;&#257;&#347;&icirc;&#x1E6F;&#257; z&#275;r-z&acirc;&#257;&#x1E07; l&#601;mis&#601;gar&#601;tw&#333; s&#257;&#x1E07;&icirc;&#x1E07;: </P>
<P>26&nbsp;w&#601;&#8216;&#257;&#347;&icirc;&#x1E6F;&#257; llw&#333; &#8217;ar&#601;b<sup>a</sup>&#8216; &#x1E6D;ab&#601;&#8216;&#333;&#x1E6F; z&acirc;&#257;&#x1E07; w&#601;n&#257;&#x1E6F;at&#257; &#8217;e&#x1E6F;-ha&#x1E6D;&#x1E6D;ab&#257;&#8216;&#333;&#x1E6F; &#8216;al &#8217;ar&#601;b<sup>a</sup>&#8216; hap&#275;&#8217;&#333;&#x1E6F; &#8217;&#259;&#353;er l&#601;&#8217;ar&#601;b<sup>a</sup>&#8216; ra&#x1E21;&#601;l&#257;yw: </P>
<P>27&nbsp;l&#601;&#8216;umma&#x1E6F; hammis&#601;gere&#x1E6F; tih&#601;yeyn&#257; ha&#x1E6D;&#x1E6D;ab&#257;&#8216;&#333;&#x1E6F; l&#601;&#x1E07;&#257;t&icirc;m l&#601;&#x1E07;ad&icirc;m l&#257;&#347;&#275;&#8217;&#x1E6F; &#8217;e&#x1E6F;-ha&#353;&#353;ul&#601;&#x1E25;&#257;n: </P>
<P>28&nbsp;w&#601;&#8216;&#257;&#347;&icirc;&#x1E6F;&#257; &#8217;e&#x1E6F;-habad&icirc;m &#8216;&#259;&#x1E63;&ecirc; &#353;i&#x1E6D;&#x1E6D;&icirc;m w&#601;&#x1E63;ip&icirc;&#x1E6F;&#257; &#8217;&#333;&#x1E6F;&#257;m z&acirc;&#257;&#x1E07; w&#601;ni&#347;&#347;&#257;&#8217;-&#x1E07;&#257;m &#8217;e&#x1E6F;-ha&#353;&#353;ul&#601;&#x1E25;&#257;n: </P>
<P>29&nbsp;w&#601;&#8216;&#257;&#347;&icirc;&#x1E6F;&#257; qq&#601;&#8216;&#257;r&#333;&#x1E6F;&#257;yw w&#601;&#x1E35;ap&#333;&#x1E6F;&#257;yw &ucirc;q&#601;&#347;w&#333;&#x1E6F;&#257;yw &ucirc;m&#601;naqq&icirc;y&#333;&#x1E6F;&#257;yw &#8217;&#259;&#353;er yussa&#x1E35;&#601; b&acirc;&#275;n z&acirc;&#257;&#x1E07; &#x1E6D;&acirc;w&#333;r t<sup>a</sup>&#8216;&#259;&#347;eh &#8217;&#333;&#x1E6F;&#257;m: </P>
<P>30&nbsp;w&#601;n&#257;&#x1E6F;at&#257; &#8216;al-ha&#353;&#353;ul&#601;&#x1E25;&#257;n le&#x1E25;em p&#257;n&icirc;m l&#601;f&#257;nay t&#257;m&icirc;&#x1E0F;: f</P>
<P>31&nbsp;w&#601;&#8216;&#257;&#347;&icirc;&#x1E6F;&#257; m&#601;n&#333;ra&#x1E6F; z&acirc;&#257;&#x1E07; &#x1E6D;&acirc;w&#333;r miq&#601;&#353;&acirc; t&#275;&#8216;&#257;&#347;eh hamm&#601;nw&#333;r&acirc; y&#601;r&#275;&#x1E35;&#257;h w&#601;q&#257;n&#257;h g&#601;&#x1E07;&icirc;&#8216;eyh&#257; kaf&#601;t&#333;reyh&#257; &ucirc;f&#601;r&#257;&#x1E25;eyh&#257; mimmenn&acirc; yih&#601;y&ucirc;: </P>
<P>32&nbsp;w&#601;&#353;i&#353;&#353;&acirc; q&#257;n&icirc;m y&#333;&#x1E63;&#601;&#8217;&icirc;m mi&#x1E63;&#x1E63;ideyh&#257; &#353;&#601;l&#333;&#353;&acirc;| q&#601;n&ecirc; m&#601;n&#333;r&acirc; mi&#x1E63;&#x1E63;id&#257;h h&#257;&#8217;e&#x1E25;&#257;&#x1E0F; &ucirc;&#353;&#601;l&#333;&#353;&acirc; q&#601;n&ecirc; m&#601;n&#333;r&acirc; mi&#x1E63;&#x1E63;id&#257;h ha&#353;&#353;&#275;n&icirc;: </P>
<P>33&nbsp;&#353;&#601;l&#333;&#353;&acirc; &#x1E21;&#601;&#x1E07;i&#8216;&icirc;m m&#601;&#353;uqq&#257;&#x1E0F;&icirc;m baqq&#257;neh h&#257;&#8217;e&#x1E25;&#257;&#x1E0F; kaf&#601;t&#333;r w&#257;fer<sup>a</sup>&#x1E25; &ucirc;&#353;&#601;l&#333;&#353;&acirc; &#x1E21;&#601;&#x1E07;i&#8216;&icirc;m m&#601;&#353;uqq&#257;&#x1E0F;&icirc;m baqq&#257;neh h&#257;&#8217;e&#x1E25;&#257;&#x1E0F; kaf&#601;t&#333;r w&#257;f&#257;r<sup>a</sup>&#x1E25; k&#275;n l&#601;&#353;&#275;&#353;e&#x1E6F; haqq&#257;n&icirc;m hayy&#333;&#x1E63;&#601;&#8217;&icirc;m min-hamm&#601;n&#333;r&acirc;: </P>
<P>34&nbsp;&ucirc;&#x1E07;amm&#601;n&#333;r&acirc; &#8217;ar&#601;b&#257;&#8216;&acirc; &#x1E21;&#601;&#x1E07;i&#8216;&icirc;m m&#601;&#353;uqq&#257;&#x1E0F;&icirc;m kaf&#601;t&#333;reyh&#257; &ucirc;f&#601;r&#257;&#x1E25;eyh&#257;: </P>
<P>35&nbsp;w&#601;&#x1E35;af&#601;t&#333;r t<sup>a</sup>&#x1E25;a&#x1E6F; &#353;&#601;n&ecirc; haqq&#257;n&icirc;m mimmenn&acirc; w&#601;&#x1E35;af&#601;t&#333;r t<sup>a</sup>&#x1E25;a&#x1E6F; &#353;&#601;n&ecirc; haqq&#257;n&icirc;m mimmenn&acirc; w&#601;&#x1E35;af&#601;t&#333;r t<sup>a</sup>&#x1E25;a&#x1E6F;-&#353;&#601;n&ecirc; haqq&#257;n&icirc;m mimmenn&acirc; l&#601;&#353;&#275;&#353;e&#x1E6F; haqq&#257;n&icirc;m hayy&#333;&#x1E63;&#601;&#8217;&icirc;m min-hamm&#601;n&#333;r&acirc;: </P>
<P>36&nbsp;kaf&#601;t&#333;r&ecirc;hem &ucirc;q&#601;n&#333;&#x1E6F;&#257;m mimmenn&acirc; yih&#601;y&ucirc; kull&#257;h miq&#601;&#353;&acirc; &#8217;<sup>a</sup>&#x1E25;a&#x1E6F; z&acirc;&#257;&#x1E07; &#x1E6D;&acirc;w&#333;r: </P>
<P>37&nbsp;w&#601;&#8216;&#257;&#347;&icirc;&#x1E6F;&#257; &#8217;e&#x1E6F;-n&#275;r&#333;&#x1E6F;eyh&#257; &#353;i&#x1E07;&#601;&#8216;&acirc; w&#601;he&#8216;&#277;l&acirc; &#8217;e&#x1E6F;-n&#275;r&#333;&#x1E6F;eyh&#257; w&#601;h&#275;&#8217;&icirc;r &#8216;al-&#8216;&#275;&#x1E07;er p&#257;neyh&#257;: </P>
<P>38&nbsp;&ucirc;mal&#601;q&#257;&#x1E25;eyh&#257; &ucirc;m<sup>a</sup>&#x1E25;&#601;t&#333;&#x1E6F;eyh&#257; z&acirc;&#257;&#x1E07; &#x1E6D;&acirc;w&#333;r: </P>
<P>39&nbsp;kik&#257;r z&acirc;&#257;&#x1E07; &#x1E6D;&acirc;w&#333;r y<sup>a</sup>&#8216;&#259;&#347;eh &#8217;&#333;&#x1E6F;&#257;h &#8217;&#275;&#x1E6F; k&#257;l-hak&#275;l&icirc;m h&#257;&#8217;&#275;lleh: </P>
<P>40&nbsp;&ucirc;r&#601;&#8217;&#275;h w<sup>a</sup>&#8216;&#259;&#347;&#275;h b&#601;&#x1E6F;a&#x1E07;&#601;n&icirc;&#x1E6F;&#257;m &#8217;&#259;&#353;er-&#8217;at&acirc; m&#257;r&#601;&#8217;eh b&acirc;&#257;r: s</P>
</TD>
</TABLE>
<P><HR>
<CENTER>
<A HREF="exo026">Next: Exodus (Shemot) Chapter 26</A></CENTER>
</BODY>
</HTML>
