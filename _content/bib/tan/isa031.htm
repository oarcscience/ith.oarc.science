<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 31</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa031">Polyglot</A>&nbsp;
<A HREF="../kjv/isa031">KJV</A>&nbsp;
<A HREF="../sep/isa031">Sep</A>&nbsp;
<A HREF="../vul/isa031">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa030">Previous</A>&nbsp;
<A HREF="isa032">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 31</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;ה֣וֹי הַיֹּרְדִ֤ים מִצְרַ֙יִם֙ לְעֶזְרָ֔ה עַל־סוּסִ֖ים יִשָּׁעֵ֑נוּ וַיִּבְטְח֨וּ עַל־רֶ֜כֶב כִּ֣י רָ֗ב וְעַ֤ל פָּֽרָשִׁים֙ כִּֽי־עָצְמ֣וּ מְאֹ֔ד וְלֹ֤א שָׁעוּ֙ עַל־קְד֣וֹשׁ יִשְׂרָאֵ֔ל וְאֶת־יְהוָ֖ה לֹ֥א דָרָֽשׁוּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְגַם־ה֤וּא חָכָם֙ וַיָּ֣בֵא רָ֔ע וְאֶת־דְּבָרָ֖יו לֹ֣א הֵסִ֑יר וְקָם֙ עַל־בֵּ֣ית מְרֵעִ֔ים וְעַל־עֶזְרַ֖ת פֹּ֥עֲלֵי אָֽוֶן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּמִצְרַ֤יִם אָדָם֙ וְֽלֹא־אֵ֔ל וְסוּסֵיהֶ֥ם בָּשָׂ֖ר וְלֹא־ר֑וּחַ וַֽיהוָ֞ה יַטֶּ֣ה יָד֗וֹ וְכָשַׁ֤ל עוֹזֵר֙ וְנָפַ֣ל עָזֻ֔ר וְיַחְדָּ֖ו כֻּלָּ֥ם יִכְלָיֽוּן׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֣י כֹ֣ה אָֽמַר־יְהוָ֣ה׀ אֵלַ֡י כַּאֲשֶׁ֣ר יֶהְגֶּה֩ הָאַרְיֵ֨ה וְהַכְּפִ֜יר עַל־טַרְפּ֗וֹ אֲשֶׁ֨ר יִקָּרֵ֤א עָלָיו֙ מְלֹ֣א רֹעִ֔ים מִקּוֹלָם֙ לֹ֣א יֵחָ֔ת וּמֵֽהֲמוֹנָ֖ם לֹ֣א יַֽעֲנֶ֑ה כֵּ֗ן יֵרֵד֙ יְהוָ֣ה צְבָא֔וֹת לִצְבֹּ֥א עַל־הַר־צִיּ֖וֹן וְעַל־גִּבְעָתָֽהּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כְּצִפֳּרִ֣ים עָפ֔וֹת כֵּ֗ן יָגֵ֛ן יְהוָ֥ה צְבָא֖וֹת עַל־יְרֽוּשָׁלִָ֑ם גָּנ֥וֹן וְהִצִּ֖יל פָּסֹ֥חַ וְהִמְלִֽיט׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שׁ֗וּבוּ לַאֲשֶׁ֛ר הֶעְמִ֥יקוּ סָרָ֖ה בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֚י בַּיּ֣וֹם הַה֔וּא יִמְאָס֗וּן אִ֚ישׁ אֱלִילֵ֣י כַסְפּ֔וֹ וֶאֱלִילֵ֖י זְהָב֑וֹ אֲשֶׁ֨ר עָשׂ֥וּ לָכֶ֛ם יְדֵיכֶ֖ם חֵֽטְא׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְנָפַ֤ל אַשּׁוּר֙ בְּחֶ֣רֶב לֹא־אִ֔ישׁ וְחֶ֥רֶב לֹֽא־אָדָ֖ם תֹּֽאכֲלֶ֑נּוּ וְנָ֥ס לוֹ֙ מִפְּנֵי־חֶ֔רֶב וּבַחוּרָ֖יו לָמַ֥ס יִהְיֽוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְסַלְעוֹ֙ מִמָּג֣וֹר יַֽעֲב֔וֹר וְחַתּ֥וּ מִנֵּ֖ס שָׂרָ֑יו נְאֻם־יְהוָ֗ה אֲשֶׁר־א֥וּר לוֹ֙ בְּצִיּ֔וֹן וְתַנּ֥וּר ל֖וֹ בִּירוּשָׁלִָֽם׃ ס</P>
</TD>
<TD WIDTH="50%">
<P>1&nbsp;hw&#333;y hayy&#333;r&#601;&#x1E0F;&icirc;m mi&#x1E63;&#601;rayim l&#601;&#8216;ez&#601;r&acirc; &#8216;al-s&ucirc;s&icirc;m yi&#353;&#353;&#257;&#8216;&#275;n&ucirc; wayyi&#x1E07;&#601;&#x1E6D;&#601;&#x1E25;&ucirc; &#8216;al-re&#x1E35;e&#x1E07; k&icirc; r&#257;&#x1E07; w&#601;&#8216;al p&#257;r&#257;&#353;&icirc;m k&icirc;-&#8216;&#257;&#x1E63;&#601;m&ucirc; m&#601;&#8217;&#333;&#x1E0F; w&#601;l&#333;&#8217; &#353;&#257;&#8216;&ucirc; &#8216;al-q&#601;&#x1E0F;w&#333;&#353; yi&#347;&#601;r&#257;&#8217;&#275;l w&#601;&#8217;e&#x1E6F;-y&#601;hw&acirc; l&#333;&#8217; &#x1E0F;&#257;r&#257;&#353;&ucirc;: </P>
<P>2&nbsp;w&#601;&#x1E21;am-h&ucirc;&#8217; &#x1E25;&#257;&#x1E35;&#257;m wayy&#257;&#x1E07;&#275;&#8217; r&#257;&#8216; w&#601;&#8217;e&#x1E6F;-d&#601;&#x1E07;&#257;r&#257;yw l&#333;&#8217; h&#275;s&icirc;r w&#601;q&#257;m &#8216;al-b&ecirc;&#x1E6F; m&#601;r&#275;&#8216;&icirc;m w&#601;&#8216;al-&#8216;ez&#601;ra&#x1E6F; p&#333;&#8216;&#259;l&ecirc; &#8217;&#257;wen: </P>
<P>3&nbsp;&ucirc;mi&#x1E63;&#601;rayim &#8217;&#257;&#x1E0F;&#257;m w&#601;l&#333;&#8217;-&#8217;&#275;l w&#601;s&ucirc;s&ecirc;hem b&#257;&#347;&#257;r w&#601;l&#333;&#8217;-r&ucirc;&#x1E25;a wayhw&acirc; ya&#x1E6D;&#x1E6D;eh y&#257;&#x1E0F;w&#333; w&#601;&#x1E35;&#257;&#353;al &#8216;w&#333;z&#275;r w&#601;n&#257;fal &#8216;&#257;zur w&#601;y<sup>a</sup>&#x1E25;&#601;d&#257;w kull&#257;m yi&#x1E35;&#601;l&#257;y&ucirc;n: s</P>
<P>4&nbsp;k&icirc; &#x1E35;&#333;h &#8217;&#257;mar-y&#601;hw&acirc;| &#8217;&#275;lay ka&#8217;&#259;&#353;er yeh&#601;geh h&#257;&#8217;ar&#601;y&#275;h w&#601;hak&#601;f&icirc;r &#8216;al-&#x1E6D;ar&#601;pw&#333; &#8217;&#259;&#353;er yiqq&#257;r&#275;&#8217; &#8216;&#257;l&#257;yw m&#601;l&#333;&#8217; r&#333;&#8216;&icirc;m miqqw&#333;l&#257;m l&#333;&#8217; y&#275;&#x1E25;&#257;&#x1E6F; &ucirc;m&#275;h&#259;mw&#333;n&#257;m l&#333;&#8217; y<sup>a</sup>&#8216;&#259;neh k&#275;n y&#275;r&#275;&#x1E0F; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; li&#x1E63;&#601;b&#333;&#8217; &#8216;al-har-&#x1E63;&icirc;yw&#333;n w&#601;&#8216;al-gi&#x1E07;&#601;&#8216;&#257;&#x1E6F;&#257;h: </P>
<P>5&nbsp;k&#601;&#x1E63;ip&#335;r&icirc;m &#8216;&#257;fw&#333;&#x1E6F; k&#275;n y&#257;&#x1E21;&#275;n y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8216;al-y&#601;r&ucirc;&#353;&#257;l&#257;im g&#257;nw&#333;n w&#601;hi&#x1E63;&#x1E63;&icirc;l p&#257;s&#333;&#x1E25;a w&#601;him&#601;l&icirc;&#x1E6D;: </P>
<P>6&nbsp;&#353;&ucirc;&#x1E07;&ucirc; la&#8217;&#259;&#353;er he&#8216;&#601;m&icirc;q&ucirc; s&#257;r&acirc; b&#601;n&ecirc; yi&#347;&#601;r&#257;&#8217;&#275;l: </P>
<P>7&nbsp;k&icirc; bayyw&#333;m hah&ucirc;&#8217; yim&#601;&#8217;&#257;s&ucirc;n &#8217;&icirc;&#353; &#8217;&#277;l&icirc;l&ecirc; &#x1E35;as&#601;pw&#333; we&#8217;&#277;l&icirc;l&ecirc; z&#601;h&#257;&#x1E07;w&#333; &#8217;&#259;&#353;er &#8216;&#257;&#347;&ucirc; l&#257;&#x1E35;em y&#601;&#x1E0F;&ecirc;&#x1E35;em &#x1E25;&#275;&#x1E6D;&#601;&#8217;: </P>
<P>8&nbsp;w&#601;n&#257;fal &#8217;a&#353;&#353;&ucirc;r b&#601;&#x1E25;ere&#x1E07; l&#333;&#8217;-&#8217;&icirc;&#353; w&#601;&#x1E25;ere&#x1E07; l&#333;&#8217;-&#8217;&#257;&#x1E0F;&#257;m t&#333;&#8217;&#x1E35;&#259;lenn&ucirc; w&#601;n&#257;s lw&#333; mip&#601;n&ecirc;-&#x1E25;ere&#x1E07; &ucirc;&#x1E07;<sup>a</sup>&#x1E25;&ucirc;r&#257;yw l&#257;mas yih&#601;y&ucirc;: </P>
<P>9&nbsp;w&#601;sal&#601;&#8216;w&#333; mimm&#257;&#x1E21;w&#333;r y<sup>a</sup>&#8216;&#259;&#x1E07;w&#333;r w&#601;&#x1E25;at&ucirc; minn&#275;s &#347;&#257;r&#257;yw n&#601;&#8217;um-y&#601;hw&acirc; &#8217;&#259;&#353;er-&#8217;&ucirc;r lw&#333; b&#601;&#x1E63;&icirc;yw&#333;n w&#601;&#x1E6F;ann&ucirc;r lw&#333; b&icirc;r&ucirc;&#353;&#257;l&#257;im: s</P>
</TD>
</TABLE>
<P><HR>
<CENTER>
<A HREF="isa032">Next: Isaiah (Yisheyah) Chapter 32</A></CENTER>
</BODY>
</HTML>
