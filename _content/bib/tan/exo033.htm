<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 33</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo033.htm">Polyglot</A>&nbsp;
<A HREF="../kjv/exo033.htm">KJV</A>&nbsp;
<A HREF="../sep/exo033.htm">Sep</A>&nbsp;
<A HREF="../vul/exo033.htm">Vul</A>&nbsp;

<BR>
<BR><A HREF="exo.htm">Exodus (Shemot) Index</A><BR>
&nbsp;
<A HREF="exo032.htm">Previous</A>&nbsp;
<A HREF="exo034.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 33</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֨ר יְהוָ֤ה אֶל־מֹשֶׁה֙ לֵ֣ךְ עֲלֵ֣ה מִזֶּ֔ה אַתָּ֣ה וְהָעָ֔ם אֲשֶׁ֥ר הֶֽעֱלִ֖יתָ מֵאֶ֣רֶץ מִצְרָ֑יִם אֶל־הָאָ֗רֶץ אֲשֶׁ֣ר נִ֠שְׁבַּעְתִּי לְאַבְרָהָ֨ם לְיִצְחָ֤ק וּֽלְיַעֲקֹב֙ לֵאמֹ֔ר לְזַרְעֲךָ֖ אֶתְּנֶֽנָּה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְשָׁלַחְתִּ֥י לְפָנֶ֖יךָ מַלְאָ֑ךְ וְגֵֽרַשְׁתִּ֗י אֶת־הַֽכְּנַעֲנִי֙ הָֽאֱמֹרִ֔י וְהַֽחִתִּי֙ וְהַפְּרִזִּ֔י הַחִוִּ֖י וְהַיְבוּסִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֶל־אֶ֛רֶץ זָבַ֥ת חָלָ֖ב וּדְבָ֑שׁ כִּי֩ לֹ֨א אֶֽעֱלֶ֜ה בְּקִרְבְּךָ֗ כִּ֤י עַם־קְשֵׁה־עֹ֙רֶף֙ אַ֔תָּה פֶּן־אֲכֶלְךָ֖ בַּדָּֽרֶךְ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּשְׁמַ֣ע הָעָ֗ם אֶת־הַדָּבָ֥ר הָרָ֛ע הַזֶּ֖ה וַיִּתְאַבָּ֑לוּ וְלֹא־שָׁ֛תוּ אִ֥ישׁ עֶדְי֖וֹ עָלָֽיו׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֨אמֶר יְהוָ֜ה אֶל־מֹשֶׁ֗ה אֱמֹ֤ר אֶל־בְּנֵֽי־יִשְׂרָאֵל֙ אַתֶּ֣ם עַם־קְשֵׁה־עֹ֔רֶף רֶ֧גַע אֶחָ֛ד אֶֽעֱלֶ֥ה בְקִרְבְּךָ֖ וְכִלִּיתִ֑יךָ וְעַתָּ֗ה הוֹרֵ֤ד עֶדְיְךָ֙ מֵֽעָלֶ֔יךָ וְאֵדְעָ֖ה מָ֥ה אֶֽעֱשֶׂה־לָּֽךְ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּֽתְנַצְּל֧וּ בְנֵֽי־יִשְׂרָאֵ֛ל אֶת־עֶדְיָ֖ם מֵהַ֥ר חוֹרֵֽב׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּמֹשֶׁה֩ יִקַּ֨ח אֶת־הָאֹ֜הֶל וְנָֽטָה־ל֣וֹ׀ מִח֣וּץ לַֽמַּחֲנֶ֗ה הַרְחֵק֙ מִן־הַֽמַּחֲנֶ֔ה וְקָ֥רָא ל֖וֹ אֹ֣הֶל מוֹעֵ֑ד וְהָיָה֙ כָּל־מְבַקֵּ֣שׁ יְהוָ֔ה יֵצֵא֙ אֶל־אֹ֣הֶל מוֹעֵ֔ד אֲשֶׁ֖ר מִח֥וּץ לַֽמַּחֲנֶֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהָיָ֗ה כְּצֵ֤את מֹשֶׁה֙ אֶל־הָאֹ֔הֶל יָק֙וּמוּ֙ כָּל־הָעָ֔ם וְנִ֨צְּב֔וּ אִ֖ישׁ פֶּ֣תַח אָהֳל֑וֹ וְהִבִּ֙יטוּ֙ אַחֲרֵ֣י מֹשֶׁ֔ה עַד־בֹּא֖וֹ הָאֹֽהֱלָה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהָיָ֗ה כְּבֹ֤א מֹשֶׁה֙ הָאֹ֔הֱלָה יֵרֵד֙ עַמּ֣וּד הֶֽעָנָ֔ן וְעָמַ֖ד פֶּ֣תַח הָאֹ֑הֶל וְדִבֶּ֖ר עִם־מֹשֶֽׁה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְרָאָ֤ה כָל־הָעָם֙ אֶת־עַמּ֣וּד הֶֽעָנָ֔ן עֹמֵ֖ד פֶּ֣תַח הָאֹ֑הֶל וְקָ֤ם כָּל־הָעָם֙ וְהִֽשְׁתַּחֲוּ֔וּ<font color="red"><sup>1</font></sup> אִ֖ישׁ פֶּ֥תַח אָהֳלֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְדִבֶּ֨ר יְהוָ֤ה אֶל־מֹשֶׁה֙ פָּנִ֣ים אֶל־פָּנִ֔ים כַּאֲשֶׁ֛ר יְדַבֵּ֥ר אִ֖ישׁ אֶל־רֵעֵ֑הוּ וְשָׁב֙ אֶל־הַֽמַּחֲנֶ֔ה וּמְשָׁ֨רְת֜וֹ יְהוֹשֻׁ֤עַ בִּן־נוּן֙ נַ֔עַר לֹ֥א יָמִ֖ישׁ מִתּ֥וֹךְ הָאֹֽהֶל׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֨אמֶר מֹשֶׁ֜ה אֶל־יְהוָ֗ה רְ֠אֵה אַתָּ֞ה אֹמֵ֤ר אֵלַי֙ הַ֚עַל אֶת־הָעָ֣ם הַזֶּ֔ה וְאַתָּה֙ לֹ֣א הֽוֹדַעְתַּ֔נִי אֵ֥ת אֲשֶׁר־תִּשְׁלַ֖ח עִמִּ֑י וְאַתָּ֤ה אָמַ֙רְתָּ֙ יְדַעְתִּ֣יךָֽ בְשֵׁ֔ם וְגַם־מָצָ֥אתָ חֵ֖ן בְּעֵינָֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְעַתָּ֡ה אִם־נָא֩ מָצָ֨אתִי חֵ֜ן בְּעֵינֶ֗יךָ הוֹדִעֵ֤נִי נָא֙ אֶת־דְּרָכֶ֔ךָ וְאֵדָ֣עֲךָ֔ לְמַ֥עַן אֶמְצָא־חֵ֖ן בְּעֵינֶ֑יךָ וּרְאֵ֕ה כִּ֥י עַמְּךָ֖ הַגּ֥וֹי הַזֶּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּאמַ֑ר פָּנַ֥י יֵלֵ֖כוּ וַהֲנִחֹ֥תִי לָֽךְ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֖אמֶר אֵלָ֑יו אִם־אֵ֤ין פָּנֶ֙יךָ֙ הֹלְכִ֔ים אַֽל־תַּעֲלֵ֖נוּ מִזֶּֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּבַמֶּ֣ה׀ יִוָּדַ֣ע אֵפ֗וֹא כִּֽי־מָצָ֨אתִי חֵ֤ן בְּעֵינֶ֙יךָ֙ אֲנִ֣י וְעַמֶּ֔ךָ הֲל֖וֹא בְּלֶכְתְּךָ֣ עִמָּ֑נוּ וְנִפְלֵ֙ינוּ֙<font color="red"><sup>1</font></sup> אֲנִ֣י וְעַמְּךָ֔ מִכָּ֨ל־הָעָ֔ם אֲשֶׁ֖ר עַל־פְּנֵ֥י הָאֲדָמָֽה׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּ֤אמֶר יְהוָה֙ אֶל־מֹשֶׁ֔ה גַּ֣ם אֶת־הַדָּבָ֥ר הַזֶּ֛ה אֲשֶׁ֥ר דִּבַּ֖רְתָּ אֶֽעֱשֶׂ֑ה כִּֽי־מָצָ֤אתָ חֵן֙ בְּעֵינַ֔י וָאֵדָעֲךָ֖ בְּשֵֽׁם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּאמַ֑ר הַרְאֵ֥נִי נָ֖א אֶת־כְּבֹדֶֽךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּ֗אמֶר אֲנִ֨י אַעֲבִ֤יר כָּל־טוּבִי֙ עַל־פָּנֶ֔יךָ וְקָרָ֧אתִֽי בְשֵׁ֛ם יְהוָ֖ה לְפָנֶ֑יךָ וְחַנֹּתִי֙ אֶת־אֲשֶׁ֣ר אָחֹ֔ן וְרִחַמְתִּ֖י אֶת־אֲשֶׁ֥ר אֲרַחֵֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֕אמֶר לֹ֥א תוּכַ֖ל לִרְאֹ֣ת אֶת־פָּנָ֑י כִּ֛י לֹֽא־יִרְאַ֥נִי הָאָדָ֖ם וָחָֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּ֣אמֶר יְהוָ֔ה הִנֵּ֥ה מָק֖וֹם אִתִּ֑י וְנִצַּבְתָּ֖ עַל־הַצּֽוּר׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְהָיָה֙ בַּעֲבֹ֣ר כְּבֹדִ֔י וְשַׂמְתִּ֖יךָ בְּנִקְרַ֣ת הַצּ֑וּר וְשַׂכֹּתִ֥י כַפִּ֛י עָלֶ֖יךָ עַד־עָבְרִֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַהֲסִרֹתִי֙ אֶת־כַּפִּ֔י וְרָאִ֖יתָ אֶת־אֲחֹרָ֑י וּפָנַ֖י לֹ֥א יֵרָאֽוּ׃ ס</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh l&#275;&#x1E35;&#601; &#8216;&#259;l&#275;h mizzeh &#8217;at&acirc; w&#601;h&#257;&#8216;&#257;m &#8217;&#259;&#353;er he&#8216;&#277;l&icirc;&#x1E6F;&#257; m&#275;&#8217;ere&#x1E63; mi&#x1E63;&#601;r&#257;yim &#8217;el-h&#257;&#8217;&#257;re&#x1E63; &#8217;&#259;&#353;er ni&#353;&#601;b<sup>a</sup>&#8216;&#601;t&icirc; l&#601;&#8217;a&#x1E07;&#601;r&acirc;&#257;m l&#601;yi&#x1E63;&#601;&#x1E25;&#257;q &ucirc;l&#601;y<sup>a</sup>&#8216;&#259;q&#333;&#x1E07; l&#275;&#8217;m&#333;r l&#601;zar&#601;&#8216;&#259;&#x1E35;&#257; &#8217;et&#601;nenn&acirc;: </P>
<P>2&nbsp;w&#601;&#353;&#257;l<sup>a</sup>&#x1E25;&#601;t&icirc; l&#601;f&#257;ney&#x1E35;&#257; mal&#601;&#8217;&#257;&#x1E35;&#601; w&#601;&#x1E21;&#275;ra&#353;&#601;t&icirc; &#8217;e&#x1E6F;-hak&#601;n<sup>a</sup>&#8216;&#259;n&icirc; h&#257;&#8217;&#277;m&#333;r&icirc; w&#601;h<sup>a</sup>&#x1E25;it&icirc; w&#601;hap&#601;rizz&icirc; h<sup>a</sup>&#x1E25;i&ucirc;&icirc; w&#601;hay&#601;&#x1E07;&ucirc;s&icirc;: </P>
<P>3&nbsp;&#8217;el-&#8217;ere&#x1E63; z&#257;&#x1E07;a&#x1E6F; &#x1E25;&#257;l&#257;&#x1E07; &ucirc;&#x1E0F;&#601;&#x1E07;&#257;&#353; k&icirc; l&#333;&#8217; &#8217;e&#8216;&#277;leh b&#601;qir&#601;b&#601;&#x1E35;&#257; k&icirc; &#8216;am-q&#601;&#353;&#275;h-&#8216;&#333;ref &#8217;at&acirc; pen-&#8217;&#259;&#x1E35;el&#601;&#x1E35;&#257; bad&#257;re&#x1E35;&#601;: </P>
<P>4&nbsp;wayyi&#353;&#601;m<sup>a</sup>&#8216; h&#257;&#8216;&#257;m &#8217;e&#x1E6F;-had&#257;&#x1E07;&#257;r h&#257;r&#257;&#8216; hazzeh wayyi&#x1E6F;&#601;&#8217;ab&#257;l&ucirc; w&#601;l&#333;&#8217;-&#353;&#257;&#x1E6F;&ucirc; &#8217;&icirc;&#353; &#8216;e&#x1E0F;&#601;yw&#333; &#8216;&#257;l&#257;yw: </P>
<P>5&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh &#8217;&#277;m&#333;r &#8217;el-b&#601;n&ecirc;-yi&#347;&#601;r&#257;&#8217;&#275;l &#8217;atem &#8216;am-q&#601;&#353;&#275;h-&#8216;&#333;ref re&#x1E21;<sup>a</sup>&#8216; &#8217;e&#x1E25;&#257;&#x1E0F; &#8217;e&#8216;&#277;leh &#x1E07;&#601;qir&#601;b&#601;&#x1E35;&#257; w&#601;&#x1E35;ill&icirc;&#x1E6F;&icirc;&#x1E35;&#257; w&#601;&#8216;at&acirc; hw&#333;r&#275;&#x1E0F; &#8216;e&#x1E0F;&#601;y&#601;&#x1E35;&#257; m&#275;&#8216;&#257;ley&#x1E35;&#257; w&#601;&#8217;&#275;&#x1E0F;&#601;&#8216;&acirc; m&acirc; &#8217;e&#8216;&#277;&#347;eh-ll&#257;&#x1E35;&#601;: </P>
<P>6&nbsp;wayyi&#x1E6F;&#601;na&#x1E63;&#x1E63;&#601;l&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;e&#x1E6F;-&#8216;e&#x1E0F;&#601;y&#257;m m&#275;har &#x1E25;w&#333;r&#275;&#x1E07;: </P>
<P>7&nbsp;&ucirc;m&#333;&#353;eh yiqq<sup>a</sup>&#x1E25; &#8217;e&#x1E6F;-h&#257;&#8217;&#333;hel w&#601;n&#257;&#x1E6D;&acirc;-lw&#333;| mi&#x1E25;&ucirc;&#x1E63; lamm<sup>a</sup>&#x1E25;&#259;neh har&#601;&#x1E25;&#275;q min-hamm<sup>a</sup>&#x1E25;&#259;neh w&#601;q&#257;r&#257;&#8217; lw&#333; &#8217;&#333;hel mw&#333;&#8216;&#275;&#x1E0F; w&#601;h&#257;y&acirc; k&#257;l-m&#601;&#x1E07;aqq&#275;&#353; y&#601;hw&acirc; y&#275;&#x1E63;&#275;&#8217; &#8217;el-&#8217;&#333;hel mw&#333;&#8216;&#275;&#x1E0F; &#8217;&#259;&#353;er mi&#x1E25;&ucirc;&#x1E63; lamm<sup>a</sup>&#x1E25;&#259;neh: </P>
<P>8&nbsp;w&#601;h&#257;y&acirc; k&#601;&#x1E63;&#275;&#8217;&#x1E6F; m&#333;&#353;eh &#8217;el-h&#257;&#8217;&#333;hel y&#257;q&ucirc;m&ucirc; k&#257;l-h&#257;&#8216;&#257;m w&#601;ni&#x1E63;&#x1E63;&#601;&#x1E07;&ucirc; &#8217;&icirc;&#353; pe&#x1E6F;<sup>a</sup>&#x1E25; &#8217;&acirc;&#335;lw&#333; w&#601;hib&icirc;&#x1E6D;&ucirc; &#8217;<sup>a</sup>&#x1E25;&#259;r&ecirc; m&#333;&#353;eh &#8216;a&#x1E0F;-b&#333;&#8217;w&#333; h&#257;&#8217;&#333;h&#277;l&acirc;: </P>
<P>9&nbsp;w&#601;h&#257;y&acirc; k&#601;&#x1E07;&#333;&#8217; m&#333;&#353;eh h&#257;&#8217;&#333;h&#277;l&acirc; y&#275;r&#275;&#x1E0F; &#8216;amm&ucirc;&#x1E0F; he&#8216;&#257;n&#257;n w&#601;&#8216;&#257;ma&#x1E0F; pe&#x1E6F;<sup>a</sup>&#x1E25; h&#257;&#8217;&#333;hel w&#601;&#x1E0F;iber &#8216;im-m&#333;&#353;eh: </P>
<P>10&nbsp;w&#601;r&#257;&#8217;&acirc; &#x1E35;&#257;l-h&#257;&#8216;&#257;m &#8217;e&#x1E6F;-&#8216;amm&ucirc;&#x1E0F; he&#8216;&#257;n&#257;n &#8216;&#333;m&#275;&#x1E0F; pe&#x1E6F;<sup>a</sup>&#x1E25; h&#257;&#8217;&#333;hel w&#601;q&#257;m k&#257;l-h&#257;&#8216;&#257;m w&#601;hi&#353;&#601;t<sup>a</sup>&#x1E25;&#259;&ucirc;&ucirc;<font color="red"><sup>1</font></sup> &#8217;&icirc;&#353; pe&#x1E6F;<sup>a</sup>&#x1E25; &#8217;&acirc;&#335;lw&#333;: </P>
<P>11&nbsp;w&#601;&#x1E0F;iber y&#601;hw&acirc; &#8217;el-m&#333;&#353;eh p&#257;n&icirc;m &#8217;el-p&#257;n&icirc;m ka&#8217;&#259;&#353;er y&#601;&#x1E0F;ab&#275;r &#8217;&icirc;&#353; &#8217;el-r&#275;&#8216;&#275;h&ucirc; w&#601;&#353;&#257;&#x1E07; &#8217;el-hamm<sup>a</sup>&#x1E25;&#259;neh &ucirc;m&#601;&#353;&#257;r&#601;&#x1E6F;w&#333; y&#601;hw&#333;&#353;u&#8216;a bin-n&ucirc;n n<sup>a</sup>&#8216;ar l&#333;&#8217; y&#257;m&icirc;&#353; mitw&#333;&#x1E35;&#601; h&#257;&#8217;&#333;hel: s</P>
<P>12&nbsp;wayy&#333;&#8217;mer m&#333;&#353;eh &#8217;el-y&#601;hw&acirc; r&#601;&#8217;&#275;h &#8217;at&acirc; &#8217;&#333;m&#275;r &#8217;&#275;lay h<sup>a</sup>&#8216;al &#8217;e&#x1E6F;-h&#257;&#8216;&#257;m hazzeh w&#601;&#8217;at&acirc; l&#333;&#8217; hw&#333;&#x1E0F;<sup>a</sup>&#8216;&#601;tan&icirc; &#8217;&#275;&#x1E6F; &#8217;&#259;&#353;er-ti&#353;&#601;l<sup>a</sup>&#x1E25; &#8216;imm&icirc; w&#601;&#8217;at&acirc; &#8217;&#257;mar&#601;t&#257; y&#601;&#x1E0F;<sup>a</sup>&#8216;&#601;t&icirc;&#x1E35;&#257; &#x1E07;&#601;&#353;&#275;m w&#601;&#x1E21;am-m&#257;&#x1E63;&#257;&#8217;&#x1E6F;&#257; &#x1E25;&#275;n b&#601;&#8216;&ecirc;n&#257;y: </P>
<P>13&nbsp;w&#601;&#8216;at&acirc; &#8217;im-n&#257;&#8217; m&#257;&#x1E63;&#257;&#8217;&#x1E6F;&icirc; &#x1E25;&#275;n b&#601;&#8216;&ecirc;ney&#x1E35;&#257; hw&#333;&#x1E0F;i&#8216;&#275;n&icirc; n&#257;&#8217; &#8217;e&#x1E6F;-d&#601;r&#257;&#x1E35;e&#x1E35;&#257; w&#601;&#8217;&#275;&#x1E0F;&#257;&#8216;&#259;&#x1E35;&#257; l&#601;m<sup>a</sup>&#8216;an &#8217;em&#601;&#x1E63;&#257;&#8217;-&#x1E25;&#275;n b&#601;&#8216;&ecirc;ney&#x1E35;&#257; &ucirc;r&#601;&#8217;&#275;h k&icirc; &#8216;amm&#601;&#x1E35;&#257; hagw&#333;y hazzeh: </P>
<P>14&nbsp;wayy&#333;&#8217;mar p&#257;nay y&#275;l&#275;&#x1E35;&ucirc; wah&#259;ni&#x1E25;&#333;&#x1E6F;&icirc; l&#257;&#x1E35;&#601;: </P>
<P>15&nbsp;wayy&#333;&#8217;mer &#8217;&#275;l&#257;yw &#8217;im-&#8217;&ecirc;n p&#257;ney&#x1E35;&#257; h&#333;l&#601;&#x1E35;&icirc;m &#8217;al-t<sup>a</sup>&#8216;&#259;l&#275;n&ucirc; mizzeh: </P>
<P>16&nbsp;&ucirc;&#x1E07;ammeh| yi&ucirc;&#257;&#x1E0F;<sup>a</sup>&#8216; &#8217;&#275;fw&#333;&#8217; k&icirc;-m&#257;&#x1E63;&#257;&#8217;&#x1E6F;&icirc; &#x1E25;&#275;n b&#601;&#8216;&ecirc;ney&#x1E35;&#257; &#8217;&#259;n&icirc; w&#601;&#8216;amme&#x1E35;&#257; h&#259;lw&#333;&#8217; b&#601;le&#x1E35;&#601;t&#601;&#x1E35;&#257; &#8216;imm&#257;n&ucirc; w&#601;nif&#601;l&ecirc;n&ucirc;<font color="red"><sup>1</font></sup> &#8217;&#259;n&icirc; w&#601;&#8216;amm&#601;&#x1E35;&#257; mik&#257;l-h&#257;&#8216;&#257;m &#8217;&#259;&#353;er &#8216;al-p&#601;n&ecirc; h&#257;&#8217;&#259;&#x1E0F;&#257;m&acirc;: f</P>
<P>17&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh gam &#8217;e&#x1E6F;-had&#257;&#x1E07;&#257;r hazzeh &#8217;&#259;&#353;er dibar&#601;t&#257; &#8217;e&#8216;&#277;&#347;eh k&icirc;-m&#257;&#x1E63;&#257;&#8217;&#x1E6F;&#257; &#x1E25;&#275;n b&#601;&#8216;&ecirc;nay w&#257;&#8217;&#275;&#x1E0F;&#257;&#8216;&#259;&#x1E35;&#257; b&#601;&#353;&#275;m: </P>
<P>18&nbsp;wayy&#333;&#8217;mar har&#601;&#8217;&#275;n&icirc; n&#257;&#8217; &#8217;e&#x1E6F;-k&#601;&#x1E07;&#333;&#x1E0F;e&#x1E35;&#257;: </P>
<P>19&nbsp;wayy&#333;&#8217;mer &#8217;&#259;n&icirc; &#8217;<sup>a</sup>&#8216;&#259;&#x1E07;&icirc;r k&#257;l-&#x1E6D;&ucirc;&#x1E07;&icirc; &#8216;al-p&#257;ney&#x1E35;&#257; w&#601;q&#257;r&#257;&#8217;&#x1E6F;&icirc; &#x1E07;&#601;&#353;&#275;m y&#601;hw&acirc; l&#601;f&#257;ney&#x1E35;&#257; w&#601;&#x1E25;ann&#333;&#x1E6F;&icirc; &#8217;e&#x1E6F;-&#8217;&#259;&#353;er &#8217;&#257;&#x1E25;&#333;n w&#601;ri&#x1E25;am&#601;t&icirc; &#8217;e&#x1E6F;-&#8217;&#259;&#353;er &#8217;&#259;r<sup>a</sup>&#x1E25;&#275;m: </P>
<P>20&nbsp;wayy&#333;&#8217;mer l&#333;&#8217; &#x1E6F;&ucirc;&#x1E35;al lir&#601;&#8217;&#333;&#x1E6F; &#8217;e&#x1E6F;-p&#257;n&#257;y k&icirc; l&#333;&#8217;-yir&#601;&#8217;an&icirc; h&#257;&#8217;&#257;&#x1E0F;&#257;m w&#257;&#x1E25;&#257;y: </P>
<P>21&nbsp;wayy&#333;&#8217;mer y&#601;hw&acirc; hinn&#275;h m&#257;qw&#333;m &#8217;it&icirc; w&#601;ni&#x1E63;&#x1E63;a&#x1E07;&#601;t&#257; &#8216;al-ha&#x1E63;&#x1E63;&ucirc;r: </P>
<P>22&nbsp;w&#601;h&#257;y&acirc; b<sup>a</sup>&#8216;&#259;&#x1E07;&#333;r k&#601;&#x1E07;&#333;&#x1E0F;&icirc; w&#601;&#347;am&#601;t&icirc;&#x1E35;&#257; b&#601;niq&#601;ra&#x1E6F; ha&#x1E63;&#x1E63;&ucirc;r w&#601;&#347;ak&#333;&#x1E6F;&icirc; &#x1E35;ap&icirc; &#8216;&#257;ley&#x1E35;&#257; &#8216;a&#x1E0F;-&#8216;&#257;&#x1E07;&#601;r&icirc;: </P>
<P>23&nbsp;wah&#259;sir&#333;&#x1E6F;&icirc; &#8217;e&#x1E6F;-kap&icirc; w&#601;r&#257;&#8217;&icirc;&#x1E6F;&#257; &#8217;e&#x1E6F;-&#8217;&#259;&#x1E25;&#333;r&#257;y &ucirc;f&#257;nay l&#333;&#8217; y&#275;r&#257;&#8217;&ucirc;: s</P>
</TD>
</TABLE>
<P><HR>
<CENTER>
<A HREF="exo034.htm">Next: Exodus (Shemot) Chapter 34</A></CENTER>
</BODY>
</HTML>
