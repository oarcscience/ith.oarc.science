<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 55</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa055.htm">Polyglot</A>&nbsp;
<A HREF="../kjv/psa055.htm">KJV</A>&nbsp;
<A HREF="../sep/psa055.htm">Sep</A>&nbsp;
<A HREF="../vul/psa055.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa054.htm">Previous</A>&nbsp;
<A HREF="psa056.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 55</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֥חַ בִּנְגִינֹ֗ת מַשְׂכִּ֥יל לְדָוִֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הַאֲזִ֣ינָה אֱ֭לֹהִים תְּפִלָּתִ֑י וְאַל־תִּ֝תְעַלַּ֗ם מִתְּחִנָּתִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הַקְשִׁ֣יבָה לִּ֣י וַעֲנֵ֑נִי אָרִ֖יד בְּשִׂיחִ֣י וְאָהִֽימָה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מִקּ֤וֹל אוֹיֵ֗ב מִפְּנֵ֣י עָקַ֣ת רָשָׁ֑ע כִּי־יָמִ֥יטוּ עָלַ֥י אָ֝֗וֶן וּבְאַ֥ף יִשְׂטְמֽוּנִי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לִ֭בִּי יָחִ֣יל בְּקִרְבִּ֑י וְאֵימ֥וֹת מָ֝֗וֶת נָפְל֥וּ עָלָֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יִרְאָ֣ה וָ֭רַעַד יָ֣בֹא בִ֑י וַ֝תְּכַסֵּ֗נִי פַּלָּצֽוּת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וָאֹמַ֗ר מִֽי־יִתֶּן־לִּ֣י אֵ֭בֶר כַּיּוֹנָ֗ה אָע֥וּפָה וְאֶשְׁכֹּֽנָה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הִ֭נֵּה אַרְחִ֣יק נְדֹ֑ד אָלִ֖ין בַּמִּדְבָּ֣ר סֶֽלָה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אָחִ֣ישָׁה מִפְלָ֣ט לִ֑י מֵר֖וּחַ סֹעָ֣ה מִסָּֽעַר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בַּלַּ֣ע אֲ֭דֹנָי פַּלַּ֣ג לְשׁוֹנָ֑ם כִּֽי־רָאִ֨יתִי חָמָ֖ס וְרִ֣יב בָּעִֽיר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יוֹמָ֤ם וָלַ֗יְלָה יְסוֹבְבֻ֥הָ עַל־חוֹמֹתֶ֑יהָ וְאָ֖וֶן וְעָמָ֣ל בְּקִרְבָּֽהּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הַוּ֥וֹת בְּקִרְבָּ֑הּ וְֽלֹא־יָמִ֥ישׁ מֵ֝רְחֹבָ֗הּ תֹּ֣ךְ וּמִרְמָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּ֤י לֹֽא־אוֹיֵ֥ב יְחָֽרְפֵ֗נִי וְאֶ֫שָּׂ֥א לֹֽא־מְ֭שַׂנְאִי עָלַ֣י הִגְדִּ֑יל וְאֶסָּתֵ֥ר מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאַתָּ֣ה אֱנ֣וֹשׁ כְּעֶרְכִּ֑י אַ֝לּוּפִ֗י וּמְיֻדָּֽעִי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֲשֶׁ֣ר יַ֭חְדָּו נַמְתִּ֣יק ס֑וֹד בְּבֵ֥ית אֱ֝לֹהִ֗ים נְהַלֵּ֥ךְ בְּרָֽגֶשׁ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;<font color="brown">ישימות</font> <font color="blue">יַשִּׁ֤י</font> <font color="blue">מָ֨וֶת׀</font> עָלֵ֗ימוֹ יֵרְד֣וּ שְׁא֣וֹל חַיִּ֑ים כִּֽי־רָע֖וֹת בִּמְגוּרָ֣ם בְּקִרְבָּֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֲ֭נִי אֶל־אֱלֹהִ֣ים אֶקְרָ֑א וַ֝יהוָ֗ה יוֹשִׁיעֵֽנִי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;עֶ֤רֶב וָבֹ֣קֶר וְ֭צָהֳרַיִם אָשִׂ֣יחָה וְאֶהֱמֶ֑ה וַיִּשְׁמַ֥ע קוֹלִֽי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;פָּ֘דָ֤ה בְשָׁל֣וֹם נַ֭פְשִׁי מִקֲּרָב־לִ֑י כִּֽי־בְ֝רַבִּ֗ים הָי֥וּ עִמָּדִֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;יִשְׁמַ֤ע׀ אֵ֨ל׀ וְֽיַעֲנֵם֮ וְיֹ֤שֵׁ֥ב קֶ֗דֶם סֶ֥לָה אֲשֶׁ֤ר אֵ֣ין חֲלִיפ֣וֹת לָ֑מוֹ וְלֹ֖א יָרְא֣וּ אֱלֹהִֽים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;שָׁלַ֣ח יָ֭דָיו בִּשְׁלֹמָ֗יו חִלֵּ֥ל בְּרִיתֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;חָלְק֤וּ׀ מַחְמָאֹ֣ת פִּיו֮ וּֽקֲרָב־לִ֫בּ֥וֹ רַכּ֖וּ דְבָרָ֥יו מִשֶּׁ֗מֶן וְהֵ֣מָּה פְתִחֽוֹת׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;הַשְׁלֵ֤ךְ עַל־יְהוָ֨ה׀ יְהָבְךָ֮ וְה֪וּא יְכַ֫לְכְּלֶ֥ךָ לֹא־יִתֵּ֖ן לְעוֹלָ֥ם מ֗וֹט לַצַּדִּֽיק׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְאַתָּ֤ה אֱלֹהִ֨ים׀ תּוֹרִדֵ֬ם׀ לִבְאֵ֬ר שַׁ֗חַת אַנְשֵׁ֤י דָמִ֣ים וּ֭מִרְמָה לֹא־יֶחֱצ֣וּ יְמֵיהֶ֑ם וַ֝אֲנִ֗י אֶבְטַח־בָּֽךְ׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a bin&#601;&#x1E21;&icirc;n&#333;&#x1E6F; ma&#347;&#601;k&icirc;l l&#601;&#x1E0F;&#257;wi&#x1E0F;: </P>
<P>2&nbsp;ha&#8217;&#259;z&icirc;n&acirc; &#8217;&#277;l&#333;h&icirc;m t&#601;fill&#257;&#x1E6F;&icirc; w&#601;&#8217;al-ti&#x1E6F;&#601;&#8216;allam mit&#601;&#x1E25;inn&#257;&#x1E6F;&icirc;: </P>
<P>3&nbsp;haq&#601;&#353;&icirc;&#x1E07;&acirc; ll&icirc; w<sup>a</sup>&#8216;&#259;n&#275;n&icirc; &#8217;&#257;r&icirc;&#x1E0F; b&#601;&#347;&icirc;&#x1E25;&icirc; w&#601;&#8217;&acirc;&icirc;m&acirc;: </P>
<P>4&nbsp;miqqw&#333;l &#8217;w&#333;y&#275;&#x1E07; mip&#601;n&ecirc; &#8216;&#257;qa&#x1E6F; r&#257;&#353;&#257;&#8216; k&icirc;-y&#257;m&icirc;&#x1E6D;&ucirc; &#8216;&#257;lay &#8217;&#257;wen &ucirc;&#x1E07;&#601;&#8217;af yi&#347;&#601;&#x1E6D;&#601;m&ucirc;n&icirc;: </P>
<P>5&nbsp;lib&icirc; y&#257;&#x1E25;&icirc;l b&#601;qir&#601;b&icirc; w&#601;&#8217;&ecirc;mw&#333;&#x1E6F; m&#257;we&#x1E6F; n&#257;f&#601;l&ucirc; &#8216;&#257;l&#257;y: </P>
<P>6&nbsp;yir&#601;&#8217;&acirc; w&#257;r<sup>a</sup>&#8216;a&#x1E0F; y&#257;&#x1E07;&#333;&#8217; &#x1E07;&icirc; wat&#601;&#x1E35;ass&#275;n&icirc; pall&#257;&#x1E63;&ucirc;&#x1E6F;: </P>
<P>7&nbsp;w&#257;&#8217;&#333;mar m&icirc;-yiten-ll&icirc; &#8217;&#275;&#x1E07;er kayyw&#333;n&acirc; &#8217;&#257;&#8216;&ucirc;f&acirc; w&#601;&#8217;e&#353;&#601;k&#333;n&acirc;: </P>
<P>8&nbsp;hinn&#275;h &#8217;ar&#601;&#x1E25;&icirc;q n&#601;&#x1E0F;&#333;&#x1E0F; &#8217;&#257;l&icirc;n bammi&#x1E0F;&#601;b&#257;r sel&acirc;: </P>
<P>9&nbsp;&#8217;&#257;&#x1E25;&icirc;&#353;&acirc; mif&#601;l&#257;&#x1E6D; l&icirc; m&#275;r&ucirc;&#x1E25;a s&#333;&#8216;&acirc; miss&#257;&#8216;ar: </P>
<P>10&nbsp;ball<sup>a</sup>&#8216; &#8217;&#259;&#x1E0F;&#333;n&#257;y palla&#x1E21; l&#601;&#353;w&#333;n&#257;m k&icirc;-r&#257;&#8217;&icirc;&#x1E6F;&icirc; &#x1E25;&#257;m&#257;s w&#601;r&icirc;&#x1E07; b&#257;&#8216;&icirc;r: </P>
<P>11&nbsp;yw&#333;m&#257;m w&#257;lay&#601;l&acirc; y&#601;sw&#333;&#x1E07;&#601;&#x1E07;uh&#257; &#8216;al-&#x1E25;w&#333;m&#333;&#x1E6F;eyh&#257; w&#601;&#8217;&#257;wen w&#601;&#8216;&#257;m&#257;l b&#601;qir&#601;b&#257;h: </P>
<P>12&nbsp;ha&ucirc;w&#333;&#x1E6F; b&#601;qir&#601;b&#257;h w&#601;l&#333;&#8217;-y&#257;m&icirc;&#353; m&#275;r&#601;&#x1E25;&#333;&#x1E07;&#257;h t&#333;&#x1E35;&#601; &ucirc;mir&#601;m&acirc;: </P>
<P>13&nbsp;k&icirc; l&#333;&#8217;-&#8217;w&#333;y&#275;&#x1E07; y&#601;&#x1E25;&#257;r&#601;f&#275;n&icirc; w&#601;&#8217;e&#347;&#347;&#257;&#8217; l&#333;&#8217;-m&#601;&#347;an&#601;&#8217;&icirc; &#8216;&#257;lay hi&#x1E21;&#601;d&icirc;l w&#601;&#8217;ess&#257;&#x1E6F;&#275;r mimmenn&ucirc;: </P>
<P>14&nbsp;w&#601;&#8217;at&acirc; &#8217;&#277;nw&#333;&#353; k&#601;&#8216;er&#601;k&icirc; &#8217;all&ucirc;f&icirc; &ucirc;m&#601;yud&#257;&#8216;&icirc;: </P>
<P>15&nbsp;&#8217;&#259;&#353;er y<sup>a</sup>&#x1E25;&#601;d&#257;w nam&#601;t&icirc;q sw&#333;&#x1E0F; b&#601;&#x1E07;&ecirc;&#x1E6F; &#8217;&#277;l&#333;h&icirc;m n&#601;hall&#275;&#x1E35;&#601; b&#601;r&#257;&#x1E21;e&#353;: </P>
<P>16&nbsp;<font color="brown">ya&#353;&#353;&icirc;m&#257;we&#x1E6F;</font> <font color="blue">ya&#353;&#353;&icirc;</font> <font color="blue">m&#257;we&#x1E6F;|</font> &#8216;&#257;l&ecirc;mw&#333; y&#275;r&#601;&#x1E0F;&ucirc; &#353;&#601;&#8217;w&#333;l &#x1E25;ayy&icirc;m k&icirc;-r&#257;&#8216;w&#333;&#x1E6F; bim&#601;&#x1E21;&ucirc;r&#257;m b&#601;qir&#601;b&#257;m: </P>
<P>17&nbsp;&#8217;&#259;n&icirc; &#8217;el-&#8217;&#277;l&#333;h&icirc;m &#8217;eq&#601;r&#257;&#8217; wayhw&acirc; yw&#333;&#353;&icirc;&#8216;&#275;n&icirc;: </P>
<P>18&nbsp;&#8216;ere&#x1E07; w&#257;&#x1E07;&#333;qer w&#601;&#x1E63;&acirc;&#335;rayim &#8217;&#257;&#347;&icirc;&#x1E25;&acirc; w&#601;&#8217;eh&#277;meh wayyi&#353;&#601;m<sup>a</sup>&#8216; qw&#333;l&icirc;: </P>
<P>19&nbsp;p&#257;&#x1E0F;&acirc; &#x1E07;&#601;&#353;&#257;lw&#333;m naf&#601;&#353;&icirc; miqq&#259;r&#257;&#x1E07;-l&icirc; k&icirc;-&#x1E07;&#601;rab&icirc;m h&#257;y&ucirc; &#8216;imm&#257;&#x1E0F;&icirc;: </P>
<P>20&nbsp;yi&#353;&#601;m<sup>a</sup>&#8216;| &#8217;&#275;l| w&#601;y<sup>a</sup>&#8216;&#259;n&#275;m w&#601;y&#333;&#353;&#275;&#x1E07; qe&#x1E0F;em sel&acirc; &#8217;&#259;&#353;er &#8217;&ecirc;n &#x1E25;&#259;l&icirc;fw&#333;&#x1E6F; l&#257;mw&#333; w&#601;l&#333;&#8217; y&#257;r&#601;&#8217;&ucirc; &#8217;&#277;l&#333;h&icirc;m: </P>
<P>21&nbsp;&#353;&#257;l<sup>a</sup>&#x1E25; y&#257;&#x1E0F;&#257;yw bi&#353;&#601;l&#333;m&#257;yw &#x1E25;ill&#275;l b&#601;r&icirc;&#x1E6F;w&#333;: </P>
<P>22&nbsp;&#x1E25;&#257;l&#601;q&ucirc;| m<sup>a</sup>&#x1E25;&#601;m&#257;&#8217;&#333;&#x1E6F; p&icirc;w &ucirc;q&#259;r&#257;&#x1E07;-libw&#333; rak&ucirc; &#x1E0F;&#601;&#x1E07;&#257;r&#257;yw mi&#353;&#353;emen w&#601;h&#275;mm&acirc; f&#601;&#x1E6F;i&#x1E25;w&#333;&#x1E6F;: </P>
<P>23&nbsp;ha&#353;&#601;l&#275;&#x1E35;&#601; &#8216;al-y&#601;hw&acirc;| y&#601;h&#257;&#x1E07;&#601;&#x1E35;&#257; w&#601;h&ucirc;&#8217; y&#601;&#x1E35;al&#601;k&#601;le&#x1E35;&#257; l&#333;&#8217;-yit&#275;n l&#601;&#8216;w&#333;l&#257;m mw&#333;&#x1E6D; la&#x1E63;&#x1E63;ad&icirc;q: </P>
<P>24&nbsp;w&#601;&#8217;at&acirc; &#8217;&#277;l&#333;h&icirc;m| tw&#333;ri&#x1E0F;&#275;m| li&#x1E07;&#601;&#8217;&#275;r &#353;<sup>a</sup>&#x1E25;a&#x1E6F; &#8217;an&#601;&#353;&ecirc; &#x1E0F;&#257;m&icirc;m &ucirc;mir&#601;m&acirc; l&#333;&#8217;-ye&#x1E25;&#277;&#x1E63;&ucirc; y&#601;m&ecirc;hem wa&#8217;&#259;n&icirc; &#8217;e&#x1E07;&#601;&#x1E6D;<sup>a</sup>&#x1E25;-b&#257;&#x1E35;&#601;: </P>
</TD>
</TABLE>
<P><HR>
<CENTER>
<A HREF="psa056.htm">Next: Psalms (Tehilim) Chapter 56</A></CENTER>
</BODY>
</HTML>
