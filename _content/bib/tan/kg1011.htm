<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg1011">Polyglot</A>&nbsp;
<A HREF="../kjv/kg1011">KJV</A>&nbsp;
<A HREF="../sep/kg1011">Sep</A>&nbsp;
<A HREF="../vul/kg1011">Vul</A>&nbsp;

<BR>
<BR><A HREF="kg1">1 Kings (1 Melakhim) Index</A><BR>
&nbsp;
<A HREF="kg1010">Previous</A>&nbsp;
<A HREF="kg1012">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 11</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְהַמֶּ֣לֶךְ שְׁלֹמֹ֗ה אָהַ֞ב נָשִׁ֧ים נָכְרִיּ֛וֹת רַבּ֖וֹת וְאֶת־בַּת־פַּרְעֹ֑ה מוֹאֲבִיּ֤וֹת עַמֳּנִיּוֹת֙ אֲדֹ֣מִיֹּ֔ת צֵדְנִיֹּ֖ת חִתִּיֹּֽת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;מִן־הַגּוֹיִ֗ם אֲשֶׁ֣ר אָֽמַר־יְהוָה֩ אֶל־בְּנֵ֨י יִשְׂרָאֵ֜ל לֹֽא־תָבֹ֣אוּ בָהֶ֗ם וְהֵם֙ לֹא־יָבֹ֣אוּ בָכֶ֔ם אָכֵן֙ יַטּ֣וּ אֶת־לְבַבְכֶ֔ם אַחֲרֵ֖י אֱלֹהֵיהֶ֑ם בָּהֶ֛ם דָּבַ֥ק שְׁלֹמֹ֖ה לְאַהֲבָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְהִי־ל֣וֹ נָשִׁ֗ים שָׂרוֹת֙ שְׁבַ֣ע מֵא֔וֹת וּפִֽלַגְשִׁ֖ים שְׁלֹ֣שׁ מֵא֑וֹת וַיַּטּ֥וּ נָשָׁ֖יו אֶת־לִבּֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְהִ֗י לְעֵת֙ זִקְנַ֣ת שְׁלֹמֹ֔ה נָשָׁיו֙ הִטּ֣וּ אֶת־לְבָב֔וֹ אַחֲרֵ֖י אֱלֹהִ֣ים אֲחֵרִ֑ים וְלֹא־הָיָ֨ה לְבָב֤וֹ שָׁלֵם֙ עִם־יְהוָ֣ה אֱלֹהָ֔יו כִּלְבַ֖ב דָּוִ֥יד אָבִֽיו׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֵּ֣לֶךְ שְׁלֹמֹ֔ה אַחֲרֵ֣י עַשְׁתֹּ֔רֶת אֱלֹהֵ֖י צִדֹנִ֑ים וְאַחֲרֵ֣י מִלְכֹּ֔ם שִׁקֻּ֖ץ עַמֹּנִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּ֧עַשׂ שְׁלֹמֹ֛ה הָרַ֖ע בְּעֵינֵ֣י יְהוָ֑ה וְלֹ֥א מִלֵּ֛א אַחֲרֵ֥י יְהוָ֖ה כְּדָוִ֥ד אָבִֽיו׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אָז֩ יִבְנֶ֨ה שְׁלֹמֹ֜ה בָּמָ֗ה לִכְמוֹשׁ֙ שִׁקֻּ֣ץ מוֹאָ֔ב בָּהָ֕ר אֲשֶׁ֖ר עַל־פְּנֵ֣י יְרוּשָׁלִָ֑ם וּלְמֹ֕לֶךְ שִׁקֻּ֖ץ בְּנֵ֥י עַמּֽוֹן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְכֵ֣ן עָשָׂ֔ה לְכָל־נָשָׁ֖יו הַנָּכְרִיּ֑וֹת מַקְטִיר֥וֹת וּֽמְזַבְּח֖וֹת לֵאלֹהֵיהֶֽן׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּתְאַנַּ֥ף יְהוָ֖ה בִּשְׁלֹמֹ֑ה כִּֽי־נָטָ֣ה לְבָב֗וֹ מֵעִ֤ם יְהוָה֙ אֱלֹהֵ֣י יִשְׂרָאֵ֔ל הַנִּרְאָ֥ה אֵלָ֖יו פַּעֲמָֽיִם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְצִוָּ֤ה אֵלָיו֙ עַל־הַדָּבָ֣ר הַזֶּ֔ה לְבִ֨לְתִּי־לֶ֔כֶת אַחֲרֵ֖י אֱלֹהִ֣ים אֲחֵרִ֑ים וְלֹ֣א שָׁמַ֔ר אֵ֥ת אֲשֶׁר־צִוָּ֖ה יְהוָֽה׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֨אמֶר יְהוָ֜ה לִשְׁלֹמֹ֗ה יַ֚עַן אֲשֶׁ֣ר הָֽיְתָה־זֹּ֣את עִמָּ֔ךְ וְלֹ֤א שָׁמַ֙רְתָּ֙ בְּרִיתִ֣י וְחֻקֹּתַ֔י אֲשֶׁ֥ר צִוִּ֖יתִי עָלֶ֑יךָ קָרֹ֨עַ אֶקְרַ֤ע אֶת־הַמַּמְלָכָה֙ מֵֽעָלֶ֔יךָ וּנְתַתִּ֖יהָ לְעַבְדֶּֽךָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אַךְ־בְּיָמֶ֙יךָ֙ לֹ֣א אֶעֱשֶׂ֔נָּה לְמַ֖עַן דָּוִ֣ד אָבִ֑יךָ מִיַּ֥ד בִּנְךָ֖ אֶקְרָעֶֽנָּה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;רַ֤ק אֶת־כָּל־הַמַּמְלָכָה֙ לֹ֣א אֶקְרָ֔ע שֵׁ֥בֶט אֶחָ֖ד אֶתֵּ֣ן לִבְנֶ֑ךָ לְמַ֙עַן֙ דָּוִ֣ד עַבְדִּ֔י וּלְמַ֥עַן יְרוּשָׁלִַ֖ם אֲשֶׁ֥ר בָּחָֽרְתִּי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיָּ֨קֶם יְהוָ֤ה שָׂטָן֙ לִשְׁלֹמֹ֔ה אֵ֖ת הֲדַ֣ד הָאֲדֹמִ֑י מִזֶּ֧רַע הַמֶּ֛לֶךְ ה֖וּא בֶּאֱדֽוֹם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיְהִ֗י בִּֽהְי֤וֹת דָּוִד֙ אֶת־אֱד֔וֹם בַּעֲל֗וֹת יוֹאָב֙ שַׂ֣ר הַצָּבָ֔א לְקַבֵּ֖ר אֶת־הַחֲלָלִ֑ים וַיַּ֥ךְ כָּל־זָכָ֖ר בֶּאֱדֽוֹם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּ֣י שֵׁ֧שֶׁת חֳדָשִׁ֛ים יָֽשַׁב־שָׁ֥ם יוֹאָ֖ב וְכָל־יִשְׂרָאֵ֑ל עַד־הִכְרִ֥ית כָּל־זָכָ֖ר בֶּאֱדֽוֹם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּבְרַ֣ח אֲדַ֡ד הוּא֩ וַאֲנָשִׁ֨ים אֲדֹמִיִּ֜ים מֵעַבְדֵ֥י אָבִ֛יו אִתּ֖וֹ לָב֣וֹא מִצְרָ֑יִם וַהֲדַ֖ד נַ֥עַר קָטָֽן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיָּקֻ֙מוּ֙ מִמִּדְיָ֔ן וַיָּבֹ֖אוּ פָּארָ֑ן וַיִּקְחוּ֩ אֲנָשִׁ֨ים עִמָּ֜ם מִפָּארָ֗ן וַיָּבֹ֤אוּ מִצְרַ֙יִם֙ אֶל־פַּרְעֹ֣ה מֶֽלֶךְ־מִצְרַ֔יִם וַיִּתֶּן־ל֣וֹ בַ֗יִת וְלֶ֙חֶם֙ אָ֣מַר ל֔וֹ וְאֶ֖רֶץ נָ֥תַן לֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּמְצָא֙ הֲדַ֥ד חֵ֛ן בְּעֵינֵ֥י פַרְעֹ֖ה מְאֹ֑ד וַיִּתֶּן־ל֤וֹ אִשָּׁה֙ אֶת־אֲח֣וֹת אִשְׁתּ֔וֹ אֲח֖וֹת תַּחְפְּנֵ֥יס הַגְּבִירָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַתֵּ֨לֶד ל֜וֹ אֲח֣וֹת תַּחְפְּנֵ֗יס אֵ֚ת גְּנֻבַ֣ת בְּנ֔וֹ וַתִּגְמְלֵ֣הוּ תַחְפְּנֵ֔ס בְּת֖וֹךְ בֵּ֣ית פַּרְעֹ֑ה וַיְהִ֤י גְנֻבַת֙ בֵּ֣ית פַּרְעֹ֔ה בְּת֖וֹךְ בְּנֵ֥י פַרְעֹֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַהֲדַ֞ד שָׁמַ֣ע בְּמִצְרַ֗יִם כִּֽי־שָׁכַ֤ב דָּוִד֙ עִם־אֲבֹתָ֔יו וְכִי־מֵ֖ת יוֹאָ֣ב שַֽׂר־הַצָּבָ֑א וַיֹּ֤אמֶר הֲדַד֙ אֶל־פַּרְעֹ֔ה שַׁלְּחֵ֖נִי וְאֵלֵ֥ךְ אֶל־אַרְצִֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֧אמֶר ל֣וֹ פַרְעֹ֗ה כִּ֠י מָה־אַתָּ֤ה חָסֵר֙ עִמִּ֔י וְהִנְּךָ֥ מְבַקֵּ֖שׁ לָלֶ֣כֶת אֶל־אַרְצֶ֑ךָ וַיֹּ֣אמֶר׀ לֹ֔א כִּ֥י שַׁלֵּ֖חַ תְּשַׁלְּחֵֽנִי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיָּ֨קֶם אֱלֹהִ֥ים לוֹ֙ שָׂטָ֔ן אֶת־רְז֖וֹן בֶּן־אֶלְיָדָ֑ע אֲשֶׁ֣ר בָּרַ֗ח מֵאֵ֛ת הֲדַדְעֶ֥זֶר מֶֽלֶךְ־צוֹבָ֖ה אֲדֹנָֽיו׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּקְבֹּ֤ץ עָלָיו֙ אֲנָשִׁ֔ים וַיְהִ֣י שַׂר־גְּד֔וּד בַּהֲרֹ֥ג דָּוִ֖ד אֹתָ֑ם וַיֵּלְכ֤וּ דַמֶּ֙שֶׂק֙ וַיֵּ֣שְׁבוּ בָ֔הּ וַֽיִּמְלְכ֖וּ בְּדַמָּֽשֶׂק׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְהִ֨י שָׂטָ֤ן לְיִשְׂרָאֵל֙ כָּל־יְמֵ֣י שְׁלֹמֹ֔ה וְאֶת־הָרָעָ֖ה אֲשֶׁ֣ר הֲדָ֑ד וַיָּ֙קָץ֙ בְּיִשְׂרָאֵ֔ל וַיִּמְלֹ֖ךְ עַל־אֲרָֽם׃ פ</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְיָרָבְעָם֩ בֶּן־נְבָ֨ט אֶפְרָתִ֜י מִן־הַצְּרֵדָ֗ה וְשֵׁ֤ם אִמּוֹ֙ צְרוּעָה֙ אִשָּׁ֣ה אַלְמָנָ֔ה עֶ֖בֶד לִשְׁלֹמֹ֑ה וַיָּ֥רֶם יָ֖ד בַּמֶּֽלֶךְ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְזֶ֣ה הַדָּבָ֔ר אֲשֶׁר־הֵרִ֥ים יָ֖ד בַּמֶּ֑לֶךְ שְׁלֹמֹה֙ בָּנָ֣ה אֶת־הַמִּלּ֔וֹא סָגַ֕ר אֶת־פֶּ֕רֶץ עִ֖יר דָּוִ֥ד אָבִֽיו׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְהָאִ֥ישׁ יָרָבְעָ֖ם גִּבּ֣וֹר חָ֑יִל וַיַּ֨רְא שְׁלֹמֹ֜ה אֶת־הַנַּ֗עַר כִּֽי־עֹשֵׂ֤ה מְלָאכָה֙ ה֔וּא וַיַּפְקֵ֣ד אֹת֔וֹ לְכָל־סֵ֖בֶל בֵּ֥ית יוֹסֵֽף׃ ס</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַֽיְהִי֙ בָּעֵ֣ת הַהִ֔יא וְיָֽרָבְעָ֖ם יָצָ֣א מִירוּשָׁלִָ֑ם וַיִּמְצָ֣א אֹת֡וֹ אֲחִיָּה֩ הַשִּׁילֹנִ֨י הַנָּבִ֜יא בַּדֶּ֗רֶךְ וְה֤וּא מִתְכַּסֶּה֙ בְּשַׂלְמָ֣ה חֲדָשָׁ֔ה וּשְׁנֵיהֶ֥ם לְבַדָּ֖ם בַּשָּׂדֶֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיִּתְפֹּ֣שׂ אֲחִיָּ֔ה בַּשַּׂלְמָ֥ה הַחֲדָשָׁ֖ה אֲשֶׁ֣ר עָלָ֑יו וַיִּ֨קְרָעֶ֔הָ שְׁנֵ֥ים עָשָׂ֖ר קְרָעִֽים׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיֹּ֙אמֶר֙ לְיָֽרָבְעָ֔ם קַח־לְךָ֖ עֲשָׂרָ֣ה קְרָעִ֑ים כִּ֣י כֹה֩ אָמַ֨ר יְהוָ֜ה אֱלֹהֵ֣י יִשְׂרָאֵ֗ל הִנְנִ֨י קֹרֵ֤עַ אֶת־הַמַּמְלָכָה֙ מִיַּ֣ד שְׁלֹמֹ֔ה וְנָתַתִּ֣י לְךָ֔ אֵ֖ת עֲשָׂרָ֥ה הַשְּׁבָטִֽים׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְהַשֵּׁ֥בֶט הָאֶחָ֖ד יִֽהְיֶה־לּ֑וֹ לְמַ֣עַן׀ עַבְדִּ֣י דָוִ֗ד וּלְמַ֙עַן֙ יְר֣וּשָׁלִַ֔ם הָעִיר֙ אֲשֶׁ֣ר בָּחַ֣רְתִּי בָ֔הּ מִכֹּ֖ל שִׁבְטֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;יַ֣עַן׀ אֲשֶׁ֣ר עֲזָב֗וּנִי וַיִּֽשְׁתַּחֲווּ֮ לְעַשְׁתֹּרֶת֮ אֱלֹהֵ֣י צִֽדֹנִין֒ לִכְמוֹשׁ֙ אֱלֹהֵ֣י מוֹאָ֔ב וּלְמִלְכֹּ֖ם אֱלֹהֵ֣י בְנֵֽי־עַמּ֑וֹן וְלֹֽא־הָלְכ֣וּ בִדְרָכַ֗י לַעֲשׂ֨וֹת הַיָּשָׁ֧ר בְּעֵינַ֛י וְחֻקֹּתַ֥י וּמִשְׁפָּטַ֖י כְּדָוִ֥ד אָבִֽיו׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְלֹֽא־אֶקַּ֥ח אֶת־כָּל־הַמַּמְלָכָ֖ה מִיָּד֑וֹ כִּ֣י׀ נָשִׂ֣יא אֲשִׁתֶ֗נּוּ כֹּ֚ל יְמֵ֣י חַיָּ֔יו לְמַ֨עַן דָּוִ֤ד עַבְדִּי֙ אֲשֶׁ֣ר בָּחַ֣רְתִּי אֹת֔וֹ אֲשֶׁ֥ר שָׁמַ֖ר מִצְוֹתַ֥י וְחֻקֹּתָֽי׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְלָקַחְתִּ֥י הַמְּלוּכָ֖ה מִיַּ֣ד בְּנ֑וֹ וּנְתַתִּ֣יהָ לְּךָ֔ אֵ֖ת עֲשֶׂ֥רֶת הַשְּׁבָטִֽים׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְלִבְנ֖וֹ אֶתֵּ֣ן שֵֽׁבֶט־אֶחָ֑ד לְמַ֣עַן הֱיֽוֹת־נִ֣יר לְדָֽוִיד־עַ֠בְדִּי כָּֽל־הַיָּמִ֤ים׀ לְפָנַי֙ בִּיר֣וּשָׁלִַ֔ם הָעִיר֙ אֲשֶׁ֣ר בָּחַ֣רְתִּי לִ֔י לָשׂ֥וּם שְׁמִ֖י שָֽׁם׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְאֹתְךָ֣ אֶקַּ֔ח וּמָ֣לַכְתָּ֔ בְּכֹ֥ל אֲשֶׁר־תְּאַוֶּ֖ה נַפְשֶׁ֑ךָ וְהָיִ֥יתָ מֶּ֖לֶךְ עַל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְהָיָ֗ה אִם־תִּשְׁמַע֮ אֶת־כָּל־אֲשֶׁ֣ר אֲצַוֶּךָ֒ וְהָלַכְתָּ֣ בִדְרָכַ֗י וְעָשִׂ֨יתָ הַיָּשָׁ֤ר בְּעֵינַי֙ לִשְׁמ֤וֹר חֻקּוֹתַי֙ וּמִצְוֹתַ֔י כַּאֲשֶׁ֥ר עָשָׂ֖ה דָּוִ֣ד עַבְדִּ֑י וְהָיִ֣יתִי עִמָּ֗ךְ וּבָנִ֨יתִי לְךָ֤ בַֽיִת־נֶאֱמָן֙ כַּאֲשֶׁ֣ר בָּנִ֣יתִי לְדָוִ֔ד וְנָתַתִּ֥י לְךָ֖ אֶת־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַֽאעַנֶּ֛ה אֶת־זֶ֥רַע דָּוִ֖ד לְמַ֣עַן זֹ֑את אַ֖ךְ לֹ֥א כָל־הַיָּמִֽים׃ ס</P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַיְבַקֵּ֥שׁ שְׁלֹמֹ֖ה לְהָמִ֣ית אֶת־יָרָבְעָ֑ם וַיָּ֣קָם יָרָבְעָ֗ם וַיִּבְרַ֤ח מִצְרַ֙יִם֙ אֶל־שִׁישַׁ֣ק מֶֽלֶךְ־מִצְרַ֔יִם וַיְהִ֥י בְמִצְרַ֖יִם עַד־מ֥וֹת שְׁלֹמֹֽה׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְיֶ֨תֶר דִּבְרֵ֧י שְׁלֹמֹ֛ה וְכָל־אֲשֶׁ֥ר עָשָׂ֖ה וְחָכְמָת֑וֹ הֲלֽוֹא־הֵ֣ם כְּתֻבִ֔ים עַל־סֵ֖פֶר דִּבְרֵ֥י שְׁלֹמֹֽה׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וְהַיָּמִ֗ים אֲשֶׁר֩ מָלַ֨ךְ שְׁלֹמֹ֤ה בִירוּשָׁלִַ֙ם֙ עַל־כָּל־יִשְׂרָאֵ֔ל אַרְבָּעִ֖ים שָׁנָֽה׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיִּשְׁכַּ֤ב שְׁלֹמֹה֙ עִם־אֲבֹתָ֔יו וַיִּ֨קָּבֵ֔ר בְּעִ֖יר דָּוִ֣ד אָבִ֑יו וַיִּמְלֹ֛ךְ רְחַבְעָ֥ם בְּנ֖וֹ תַּחְתָּֽיו׃ ס</P>
</TD>
<TD WIDTH="50%">
<P>1&nbsp;w&#601;hammele&#x1E35;&#601; &#353;&#601;l&#333;m&#333;h &#8217;&acirc;a&#x1E07; n&#257;&#353;&icirc;m n&#257;&#x1E35;&#601;r&icirc;yw&#333;&#x1E6F; rabw&#333;&#x1E6F; w&#601;&#8217;e&#x1E6F;-ba&#x1E6F;-par&#601;&#8216;&#333;h mw&#333;&#8217;&#259;&#x1E07;&icirc;yw&#333;&#x1E6F; &#8216;amm&#335;n&icirc;yw&#333;&#x1E6F; &#8217;&#259;&#x1E0F;&#333;m&icirc;y&#333;&#x1E6F; &#x1E63;&#275;&#x1E0F;&#601;n&icirc;y&#333;&#x1E6F; &#x1E25;it&icirc;y&#333;&#x1E6F;: </P>
<P>2&nbsp;min-hagw&#333;yim &#8217;&#259;&#353;er &#8217;&#257;mar-y&#601;hw&acirc; &#8217;el-b&#601;n&ecirc; yi&#347;&#601;r&#257;&#8217;&#275;l l&#333;&#8217;-&#x1E6F;&#257;&#x1E07;&#333;&#8217;&ucirc; &#x1E07;&acirc;em w&#601;h&#275;m l&#333;&#8217;-y&#257;&#x1E07;&#333;&#8217;&ucirc; &#x1E07;&#257;&#x1E35;em &#8217;&#257;&#x1E35;&#275;n ya&#x1E6D;&#x1E6D;&ucirc; &#8217;e&#x1E6F;-l&#601;&#x1E07;a&#x1E07;&#601;&#x1E35;em &#8217;<sup>a</sup>&#x1E25;&#259;r&ecirc; &#8217;&#277;l&#333;h&ecirc;hem b&acirc;em d&#257;&#x1E07;aq &#353;&#601;l&#333;m&#333;h l&#601;&#8217;ah&#259;&#x1E07;&acirc;: </P>
<P>3&nbsp;way&#601;h&icirc;-lw&#333; n&#257;&#353;&icirc;m &#347;&#257;rw&#333;&#x1E6F; &#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; &ucirc;fila&#x1E21;&#601;&#353;&icirc;m &#353;&#601;l&#333;&#353; m&#275;&#8217;w&#333;&#x1E6F; wayya&#x1E6D;&#x1E6D;&ucirc; n&#257;&#353;&#257;yw &#8217;e&#x1E6F;-libw&#333;: </P>
<P>4&nbsp;way&#601;h&icirc; l&#601;&#8216;&#275;&#x1E6F; ziq&#601;na&#x1E6F; &#353;&#601;l&#333;m&#333;h n&#257;&#353;&#257;yw hi&#x1E6D;&#x1E6D;&ucirc; &#8217;e&#x1E6F;-l&#601;&#x1E07;&#257;&#x1E07;w&#333; &#8217;<sup>a</sup>&#x1E25;&#259;r&ecirc; &#8217;&#277;l&#333;h&icirc;m &#8217;&#259;&#x1E25;&#275;r&icirc;m w&#601;l&#333;&#8217;-h&#257;y&acirc; l&#601;&#x1E07;&#257;&#x1E07;w&#333; &#353;&#257;l&#275;m &#8216;im-y&#601;hw&acirc; &#8217;&#277;l&#333;h&#257;yw kil&#601;&#x1E07;a&#x1E07; d&#257;w&icirc;&#x1E0F; &#8217;&#257;&#x1E07;&icirc;w: </P>
<P>5&nbsp;wayy&#275;le&#x1E35;&#601; &#353;&#601;l&#333;m&#333;h &#8217;<sup>a</sup>&#x1E25;&#259;r&ecirc; &#8216;a&#353;&#601;t&#333;re&#x1E6F; &#8217;&#277;l&#333;h&ecirc; &#x1E63;i&#x1E0F;&#333;n&icirc;m w&#601;&#8217;<sup>a</sup>&#x1E25;&#259;r&ecirc; mil&#601;k&#333;m &#353;iqqu&#x1E63; &#8216;amm&#333;n&icirc;m: </P>
<P>6&nbsp;wayy<sup>a</sup>&#8216;a&#347; &#353;&#601;l&#333;m&#333;h h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; w&#601;l&#333;&#8217; mill&#275;&#8217; &#8217;<sup>a</sup>&#x1E25;&#259;r&ecirc; y&#601;hw&acirc; k&#601;&#x1E0F;&#257;wi&#x1E0F; &#8217;&#257;&#x1E07;&icirc;w: s</P>
<P>7&nbsp;&#8217;&#257;z yi&#x1E07;&#601;neh &#353;&#601;l&#333;m&#333;h b&#257;m&acirc; li&#x1E35;&#601;mw&#333;&#353; &#353;iqqu&#x1E63; mw&#333;&#8217;&#257;&#x1E07; b&acirc;&#257;r &#8217;&#259;&#353;er &#8216;al-p&#601;n&ecirc; y&#601;r&ucirc;&#353;&#257;l&#257;im &ucirc;l&#601;m&#333;le&#x1E35;&#601; &#353;iqqu&#x1E63; b&#601;n&ecirc; &#8216;ammw&#333;n: </P>
<P>8&nbsp;w&#601;&#x1E35;&#275;n &#8216;&#257;&#347;&acirc; l&#601;&#x1E35;&#257;l-n&#257;&#353;&#257;yw hann&#257;&#x1E35;&#601;r&icirc;yw&#333;&#x1E6F; maq&#601;&#x1E6D;&icirc;rw&#333;&#x1E6F; &ucirc;m&#601;zab&#601;&#x1E25;w&#333;&#x1E6F; l&#275;&#8217;l&#333;h&ecirc;hen: </P>
<P>9&nbsp;wayyi&#x1E6F;&#601;&#8217;annaf y&#601;hw&acirc; bi&#353;&#601;l&#333;m&#333;h k&icirc;-n&#257;&#x1E6D;&acirc; l&#601;&#x1E07;&#257;&#x1E07;w&#333; m&#275;&#8216;im y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l hannir&#601;&#8217;&acirc; &#8217;&#275;l&#257;yw p<sup>a</sup>&#8216;&#259;m&#257;yim: </P>
<P>10&nbsp;w&#601;&#x1E63;i&ucirc;&acirc; &#8217;&#275;l&#257;yw &#8216;al-had&#257;&#x1E07;&#257;r hazzeh l&#601;&#x1E07;il&#601;t&icirc;-le&#x1E35;e&#x1E6F; &#8217;<sup>a</sup>&#x1E25;&#259;r&ecirc; &#8217;&#277;l&#333;h&icirc;m &#8217;&#259;&#x1E25;&#275;r&icirc;m w&#601;l&#333;&#8217; &#353;&#257;mar &#8217;&#275;&#x1E6F; &#8217;&#259;&#353;er-&#x1E63;i&ucirc;&acirc; y&#601;hw&acirc;: f</P>
<P>11&nbsp;wayy&#333;&#8217;mer y&#601;hw&acirc; li&#353;&#601;l&#333;m&#333;h y<sup>a</sup>&#8216;an &#8217;&#259;&#353;er h&#257;y&#601;&#x1E6F;&acirc;-zz&#333;&#8217;&#x1E6F; &#8216;imm&#257;&#x1E35;&#601; w&#601;l&#333;&#8217; &#353;&#257;mar&#601;t&#257; b&#601;r&icirc;&#x1E6F;&icirc; w&#601;&#x1E25;uqq&#333;&#x1E6F;ay &#8217;&#259;&#353;er &#x1E63;i&ucirc;&icirc;&#x1E6F;&icirc; &#8216;&#257;ley&#x1E35;&#257; q&#257;r&#333;&#8216;a &#8217;eq&#601;r<sup>a</sup>&#8216; &#8217;e&#x1E6F;-hammam&#601;l&#257;&#x1E35;&acirc; m&#275;&#8216;&#257;ley&#x1E35;&#257; &ucirc;n&#601;&#x1E6F;at&icirc;h&#257; l&#601;&#8216;a&#x1E07;&#601;de&#x1E35;&#257;: </P>
<P>12&nbsp;&#8217;a&#x1E35;&#601;-b&#601;y&#257;mey&#x1E35;&#257; l&#333;&#8217; &#8217;e&#8216;&#277;&#347;enn&acirc; l&#601;m<sup>a</sup>&#8216;an d&#257;wi&#x1E0F; &#8217;&#257;&#x1E07;&icirc;&#x1E35;&#257; m&icirc;ya&#x1E0F; bin&#601;&#x1E35;&#257; &#8217;eq&#601;r&#257;&#8216;enn&acirc;: </P>
<P>13&nbsp;raq &#8217;e&#x1E6F;-k&#257;l-hammam&#601;l&#257;&#x1E35;&acirc; l&#333;&#8217; &#8217;eq&#601;r&#257;&#8216; &#353;&#275;&#x1E07;e&#x1E6D; &#8217;e&#x1E25;&#257;&#x1E0F; &#8217;et&#275;n li&#x1E07;&#601;ne&#x1E35;&#257; l&#601;m<sup>a</sup>&#8216;an d&#257;wi&#x1E0F; &#8216;a&#x1E07;&#601;d&icirc; &ucirc;l&#601;m<sup>a</sup>&#8216;an y&#601;r&ucirc;&#353;&#257;laim &#8217;&#259;&#353;er b&#257;&#x1E25;&#257;r&#601;t&icirc;: </P>
<P>14&nbsp;wayy&#257;qem y&#601;hw&acirc; &#347;&#257;&#x1E6D;&#257;n li&#353;&#601;l&#333;m&#333;h &#8217;&#275;&#x1E6F; h&#259;&#x1E0F;a&#x1E0F; h&#257;&#8217;&#259;&#x1E0F;&#333;m&icirc; mizzer<sup>a</sup>&#8216; hammele&#x1E35;&#601; h&ucirc;&#8217; be&#8217;&#277;&#x1E0F;w&#333;m: </P>
<P>15&nbsp;way&#601;h&icirc; bih&#601;yw&#333;&#x1E6F; d&#257;wi&#x1E0F; &#8217;e&#x1E6F;-&#8217;&#277;&#x1E0F;w&#333;m b<sup>a</sup>&#8216;&#259;lw&#333;&#x1E6F; yw&#333;&#8217;&#257;&#x1E07; &#347;ar ha&#x1E63;&#x1E63;&#257;&#x1E07;&#257;&#8217; l&#601;qab&#275;r &#8217;e&#x1E6F;-h<sup>a</sup>&#x1E25;&#259;l&#257;l&icirc;m wayya&#x1E35;&#601; k&#257;l-z&#257;&#x1E35;&#257;r be&#8217;&#277;&#x1E0F;w&#333;m: </P>
<P>16&nbsp;k&icirc; &#353;&#275;&#353;e&#x1E6F; &#x1E25;&#335;&#x1E0F;&#257;&#353;&icirc;m y&#257;&#353;a&#x1E07;-&#353;&#257;m yw&#333;&#8217;&#257;&#x1E07; w&#601;&#x1E35;&#257;l-yi&#347;&#601;r&#257;&#8217;&#275;l &#8216;a&#x1E0F;-hi&#x1E35;&#601;r&icirc;&#x1E6F; k&#257;l-z&#257;&#x1E35;&#257;r be&#8217;&#277;&#x1E0F;w&#333;m: </P>
<P>17&nbsp;wayyi&#x1E07;&#601;r<sup>a</sup>&#x1E25; &#8217;&#259;&#x1E0F;a&#x1E0F; h&ucirc;&#8217; wa&#8217;&#259;n&#257;&#353;&icirc;m &#8217;&#259;&#x1E0F;&#333;m&icirc;y&icirc;m m&#275;&#8216;a&#x1E07;&#601;&#x1E0F;&ecirc; &#8217;&#257;&#x1E07;&icirc;w &#8217;itw&#333; l&#257;&#x1E07;w&#333;&#8217; mi&#x1E63;&#601;r&#257;yim wah&#259;&#x1E0F;a&#x1E0F; n<sup>a</sup>&#8216;ar q&#257;&#x1E6D;&#257;n: </P>
<P>18&nbsp;wayy&#257;qum&ucirc; mimmi&#x1E0F;&#601;y&#257;n wayy&#257;&#x1E07;&#333;&#8217;&ucirc; p&#257;&#8217;r&#257;n wayyiq&#601;&#x1E25;&ucirc; &#8217;&#259;n&#257;&#353;&icirc;m &#8216;imm&#257;m mip&#257;&#8217;r&#257;n wayy&#257;&#x1E07;&#333;&#8217;&ucirc; mi&#x1E63;&#601;rayim &#8217;el-par&#601;&#8216;&#333;h mele&#x1E35;&#601;-mi&#x1E63;&#601;rayim wayyiten-lw&#333; &#x1E07;ayi&#x1E6F; w&#601;le&#x1E25;em &#8217;&#257;mar lw&#333; w&#601;&#8217;ere&#x1E63; n&#257;&#x1E6F;an lw&#333;: </P>
<P>19&nbsp;wayyim&#601;&#x1E63;&#257;&#8217; h&#259;&#x1E0F;a&#x1E0F; &#x1E25;&#275;n b&#601;&#8216;&ecirc;n&ecirc; far&#601;&#8216;&#333;h m&#601;&#8217;&#333;&#x1E0F; wayyiten-lw&#333; &#8217;i&#353;&#353;&acirc; &#8217;e&#x1E6F;-&#8217;&#259;&#x1E25;w&#333;&#x1E6F; &#8217;i&#353;&#601;tw&#333; &#8217;&#259;&#x1E25;w&#333;&#x1E6F; t<sup>a</sup>&#x1E25;&#601;p&#601;n&ecirc;s hag&#601;&#x1E07;&icirc;r&acirc;: </P>
<P>20&nbsp;wat&#275;le&#x1E0F; lw&#333; &#8217;&#259;&#x1E25;w&#333;&#x1E6F; t<sup>a</sup>&#x1E25;&#601;p&#601;n&ecirc;s &#8217;&#275;&#x1E6F; g&#601;nu&#x1E07;a&#x1E6F; b&#601;nw&#333; wati&#x1E21;&#601;m&#601;l&#275;h&ucirc; &#x1E6F;<sup>a</sup>&#x1E25;&#601;p&#601;n&#275;s b&#601;&#x1E6F;w&#333;&#x1E35;&#601; b&ecirc;&#x1E6F; par&#601;&#8216;&#333;h way&#601;h&icirc; &#x1E21;&#601;nu&#x1E07;a&#x1E6F; b&ecirc;&#x1E6F; par&#601;&#8216;&#333;h b&#601;&#x1E6F;w&#333;&#x1E35;&#601; b&#601;n&ecirc; far&#601;&#8216;&#333;h: </P>
<P>21&nbsp;wah&#259;&#x1E0F;a&#x1E0F; &#353;&#257;m<sup>a</sup>&#8216; b&#601;mi&#x1E63;&#601;rayim k&icirc;-&#353;&#257;&#x1E35;a&#x1E07; d&#257;wi&#x1E0F; &#8216;im-&#8217;&#259;&#x1E07;&#333;&#x1E6F;&#257;yw w&#601;&#x1E35;&icirc;-m&#275;&#x1E6F; yw&#333;&#8217;&#257;&#x1E07; &#347;ar-ha&#x1E63;&#x1E63;&#257;&#x1E07;&#257;&#8217; wayy&#333;&#8217;mer h&#259;&#x1E0F;a&#x1E0F; &#8217;el-par&#601;&#8216;&#333;h &#353;all&#601;&#x1E25;&#275;n&icirc; w&#601;&#8217;&#275;l&#275;&#x1E35;&#601; &#8217;el-&#8217;ar&#601;&#x1E63;&icirc;: </P>
<P>22&nbsp;wayy&#333;&#8217;mer lw&#333; far&#601;&#8216;&#333;h k&icirc; m&acirc;-&#8217;at&acirc; &#x1E25;&#257;s&#275;r &#8216;imm&icirc; w&#601;hinn&#601;&#x1E35;&#257; m&#601;&#x1E07;aqq&#275;&#353; l&#257;le&#x1E35;e&#x1E6F; &#8217;el-&#8217;ar&#601;&#x1E63;e&#x1E35;&#257; wayy&#333;&#8217;mer| l&#333;&#8217; k&icirc; &#353;all&#275;&#x1E25;a t&#601;&#353;all&#601;&#x1E25;&#275;n&icirc;: </P>
<P>23&nbsp;wayy&#257;qem &#8217;&#277;l&#333;h&icirc;m lw&#333; &#347;&#257;&#x1E6D;&#257;n &#8217;e&#x1E6F;-r&#601;zw&#333;n ben-&#8217;el&#601;y&#257;&#x1E0F;&#257;&#8216; &#8217;&#259;&#353;er b&#257;r<sup>a</sup>&#x1E25; m&#275;&#8217;&#275;&#x1E6F; h&#259;&#x1E0F;a&#x1E0F;&#601;&#8216;ezer mele&#x1E35;&#601;-&#x1E63;w&#333;&#x1E07;&acirc; &#8217;&#259;&#x1E0F;&#333;n&#257;yw: </P>
<P>24&nbsp;wayyiq&#601;b&#333;&#x1E63; &#8216;&#257;l&#257;yw &#8217;&#259;n&#257;&#353;&icirc;m way&#601;h&icirc; &#347;ar-g&#601;&#x1E0F;&ucirc;&#x1E0F; bah&#259;r&#333;&#x1E21; d&#257;wi&#x1E0F; &#8217;&#333;&#x1E6F;&#257;m wayy&#275;l&#601;&#x1E35;&ucirc; &#x1E0F;amme&#347;eq wayy&#275;&#353;&#601;&#x1E07;&ucirc; &#x1E07;&#257;h wayyim&#601;l&#601;&#x1E35;&ucirc; b&#601;&#x1E0F;amm&#257;&#347;eq: </P>
<P>25&nbsp;way&#601;h&icirc; &#347;&#257;&#x1E6D;&#257;n l&#601;yi&#347;&#601;r&#257;&#8217;&#275;l k&#257;l-y&#601;m&ecirc; &#353;&#601;l&#333;m&#333;h w&#601;&#8217;e&#x1E6F;-h&#257;r&#257;&#8216;&acirc; &#8217;&#259;&#353;er h&#259;&#x1E0F;&#257;&#x1E0F; wayy&#257;q&#257;&#x1E63; b&#601;yi&#347;&#601;r&#257;&#8217;&#275;l wayyim&#601;l&#333;&#x1E35;&#601; &#8216;al-&#8217;&#259;r&#257;m: f</P>
<P>26&nbsp;w&#601;y&#257;r&#257;&#x1E07;&#601;&#8216;&#257;m ben-n&#601;&#x1E07;&#257;&#x1E6D; &#8217;ef&#601;r&#257;&#x1E6F;&icirc; min-ha&#x1E63;&#x1E63;&#601;r&#275;&#x1E0F;&acirc; w&#601;&#353;&#275;m &#8217;immw&#333; &#x1E63;&#601;r&ucirc;&#8216;&acirc; &#8217;i&#353;&#353;&acirc; &#8217;al&#601;m&#257;n&acirc; &#8216;e&#x1E07;e&#x1E0F; li&#353;&#601;l&#333;m&#333;h wayy&#257;rem y&#257;&#x1E0F; bammele&#x1E35;&#601;: </P>
<P>27&nbsp;w&#601;zeh had&#257;&#x1E07;&#257;r &#8217;&#259;&#353;er-h&#275;r&icirc;m y&#257;&#x1E0F; bammele&#x1E35;&#601; &#353;&#601;l&#333;m&#333;h b&#257;n&acirc; &#8217;e&#x1E6F;-hammillw&#333;&#8217; s&#257;&#x1E21;ar &#8217;e&#x1E6F;-pere&#x1E63; &#8216;&icirc;r d&#257;wi&#x1E0F; &#8217;&#257;&#x1E07;&icirc;w: </P>
<P>28&nbsp;w&#601;h&#257;&#8217;&icirc;&#353; y&#257;r&#257;&#x1E07;&#601;&#8216;&#257;m gibw&#333;r &#x1E25;&#257;yil wayyar&#601;&#8217; &#353;&#601;l&#333;m&#333;h &#8217;e&#x1E6F;-hann<sup>a</sup>&#8216;ar k&icirc;-&#8216;&#333;&#347;&#275;h m&#601;l&#257;&#8217;&#x1E35;&acirc; h&ucirc;&#8217; wayyaf&#601;q&#275;&#x1E0F; &#8217;&#333;&#x1E6F;w&#333; l&#601;&#x1E35;&#257;l-s&#275;&#x1E07;el b&ecirc;&#x1E6F; yw&#333;s&#275;f: s</P>
<P>29&nbsp;way&#601;h&icirc; b&#257;&#8216;&#275;&#x1E6F; hah&icirc;&#8217; w&#601;y&#257;r&#257;&#x1E07;&#601;&#8216;&#257;m y&#257;&#x1E63;&#257;&#8217; m&icirc;r&ucirc;&#353;&#257;l&#257;im wayyim&#601;&#x1E63;&#257;&#8217; &#8217;&#333;&#x1E6F;w&#333; &#8217;&#259;&#x1E25;&icirc;y&acirc; ha&#353;&#353;&icirc;l&#333;n&icirc; hann&#257;&#x1E07;&icirc;&#8217; badere&#x1E35;&#601; w&#601;h&ucirc;&#8217; mi&#x1E6F;&#601;kasseh b&#601;&#347;al&#601;m&acirc; &#x1E25;&#259;&#x1E0F;&#257;&#353;&acirc; &ucirc;&#353;&#601;n&ecirc;hem l&#601;&#x1E07;ad&#257;m ba&#347;&#347;&#257;&#x1E0F;eh: </P>
<P>30&nbsp;wayyi&#x1E6F;&#601;p&#333;&#347; &#8217;&#259;&#x1E25;&icirc;y&acirc; ba&#347;&#347;al&#601;m&acirc; h<sup>a</sup>&#x1E25;&#259;&#x1E0F;&#257;&#353;&acirc; &#8217;&#259;&#353;er &#8216;&#257;l&#257;yw wayyiq&#601;r&#257;&#8216;eh&#257; &#353;&#601;n&ecirc;m &#8216;&#257;&#347;&#257;r q&#601;r&#257;&#8216;&icirc;m: </P>
<P>31&nbsp;wayy&#333;&#8217;mer l&#601;y&#257;r&#257;&#x1E07;&#601;&#8216;&#257;m q<sup>a</sup>&#x1E25;-l&#601;&#x1E35;&#257; &#8216;&#259;&#347;&#257;r&acirc; q&#601;r&#257;&#8216;&icirc;m k&icirc; &#x1E35;&#333;h &#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l hin&#601;n&icirc; q&#333;r&#275;&#8216;a &#8217;e&#x1E6F;-hammam&#601;l&#257;&#x1E35;&acirc; m&icirc;ya&#x1E0F; &#353;&#601;l&#333;m&#333;h w&#601;n&#257;&#x1E6F;at&icirc; l&#601;&#x1E35;&#257; &#8217;&#275;&#x1E6F; &#8216;&#259;&#347;&#257;r&acirc; ha&#353;&#353;&#601;&#x1E07;&#257;&#x1E6D;&icirc;m: </P>
<P>32&nbsp;w&#601;ha&#353;&#353;&#275;&#x1E07;e&#x1E6D; h&#257;&#8217;e&#x1E25;&#257;&#x1E0F; yih&#601;yeh-llw&#333; l&#601;m<sup>a</sup>&#8216;an| &#8216;a&#x1E07;&#601;d&icirc; &#x1E0F;&#257;wi&#x1E0F; &ucirc;l&#601;m<sup>a</sup>&#8216;an y&#601;r&ucirc;&#353;&#257;laim h&#257;&#8216;&icirc;r &#8217;&#259;&#353;er b&#257;&#x1E25;ar&#601;t&icirc; &#x1E07;&#257;h mik&#333;l &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l: </P>
<P>33&nbsp;y<sup>a</sup>&#8216;an| &#8217;&#259;&#353;er &#8216;&#259;z&#257;&#x1E07;&ucirc;n&icirc; wayyi&#353;&#601;t<sup>a</sup>&#x1E25;&#259;w&ucirc; l&#601;&#8216;a&#353;&#601;t&#333;re&#x1E6F; &#8217;&#277;l&#333;h&ecirc; &#x1E63;i&#x1E0F;&#333;n&icirc;n li&#x1E35;&#601;mw&#333;&#353; &#8217;&#277;l&#333;h&ecirc; mw&#333;&#8217;&#257;&#x1E07; &ucirc;l&#601;mil&#601;k&#333;m &#8217;&#277;l&#333;h&ecirc; &#x1E07;&#601;n&ecirc;-&#8216;ammw&#333;n w&#601;l&#333;&#8217;-h&#257;l&#601;&#x1E35;&ucirc; &#x1E07;i&#x1E0F;&#601;r&#257;&#x1E35;ay l<sup>a</sup>&#8216;&#259;&#347;w&#333;&#x1E6F; hayy&#257;&#353;&#257;r b&#601;&#8216;&ecirc;nay w&#601;&#x1E25;uqq&#333;&#x1E6F;ay &ucirc;mi&#353;&#601;p&#257;&#x1E6D;ay k&#601;&#x1E0F;&#257;wi&#x1E0F; &#8217;&#257;&#x1E07;&icirc;w: </P>
<P>34&nbsp;w&#601;l&#333;&#8217;-&#8217;eqq<sup>a</sup>&#x1E25; &#8217;e&#x1E6F;-k&#257;l-hammam&#601;l&#257;&#x1E35;&acirc; m&icirc;y&#257;&#x1E0F;w&#333; k&icirc;| n&#257;&#347;&icirc;&#8217; &#8217;&#259;&#353;i&#x1E6F;enn&ucirc; k&#333;l y&#601;m&ecirc; &#x1E25;ayy&#257;yw l&#601;m<sup>a</sup>&#8216;an d&#257;wi&#x1E0F; &#8216;a&#x1E07;&#601;d&icirc; &#8217;&#259;&#353;er b&#257;&#x1E25;ar&#601;t&icirc; &#8217;&#333;&#x1E6F;w&#333; &#8217;&#259;&#353;er &#353;&#257;mar mi&#x1E63;&#601;w&#333;&#x1E6F;ay w&#601;&#x1E25;uqq&#333;&#x1E6F;&#257;y: </P>
<P>35&nbsp;w&#601;l&#257;q<sup>a</sup>&#x1E25;&#601;t&icirc; hamm&#601;l&ucirc;&#x1E35;&acirc; m&icirc;ya&#x1E0F; b&#601;nw&#333; &ucirc;n&#601;&#x1E6F;at&icirc;h&#257; ll&#601;&#x1E35;&#257; &#8217;&#275;&#x1E6F; &#8216;&#259;&#347;ere&#x1E6F; ha&#353;&#353;&#601;&#x1E07;&#257;&#x1E6D;&icirc;m: </P>
<P>36&nbsp;w&#601;li&#x1E07;&#601;nw&#333; &#8217;et&#275;n &#353;&#275;&#x1E07;e&#x1E6D;-&#8217;e&#x1E25;&#257;&#x1E0F; l&#601;m<sup>a</sup>&#8216;an h&#277;yw&#333;&#x1E6F;-n&icirc;r l&#601;&#x1E0F;&#257;w&icirc;&#x1E0F;-&#8216;a&#x1E07;&#601;d&icirc; k&#257;l-hayy&#257;m&icirc;m| l&#601;f&#257;nay b&icirc;r&ucirc;&#353;&#257;laim h&#257;&#8216;&icirc;r &#8217;&#259;&#353;er b&#257;&#x1E25;ar&#601;t&icirc; l&icirc; l&#257;&#347;&ucirc;m &#353;&#601;m&icirc; &#353;&#257;m: </P>
<P>37&nbsp;w&#601;&#8217;&#333;&#x1E6F;&#601;&#x1E35;&#257; &#8217;eqq<sup>a</sup>&#x1E25; &ucirc;m&#257;la&#x1E35;&#601;t&#257; b&#601;&#x1E35;&#333;l &#8217;&#259;&#353;er-t&#601;&#8217;a&ucirc;eh naf&#601;&#353;e&#x1E35;&#257; w&#601;h&#257;y&icirc;&#x1E6F;&#257; mmele&#x1E35;&#601; &#8216;al-yi&#347;&#601;r&#257;&#8217;&#275;l: </P>
<P>38&nbsp;w&#601;h&#257;y&acirc; &#8217;im-ti&#353;&#601;m<sup>a</sup>&#8216; &#8217;e&#x1E6F;-k&#257;l-&#8217;&#259;&#353;er &#8217;&#259;&#x1E63;a&ucirc;e&#x1E35;&#257; w&#601;h&#257;la&#x1E35;&#601;t&#257; &#x1E07;i&#x1E0F;&#601;r&#257;&#x1E35;ay w&#601;&#8216;&#257;&#347;&icirc;&#x1E6F;&#257; hayy&#257;&#353;&#257;r b&#601;&#8216;&ecirc;nay li&#353;&#601;mw&#333;r &#x1E25;uqqw&#333;&#x1E6F;ay &ucirc;mi&#x1E63;&#601;w&#333;&#x1E6F;ay ka&#8217;&#259;&#353;er &#8216;&#257;&#347;&acirc; d&#257;wi&#x1E0F; &#8216;a&#x1E07;&#601;d&icirc; w&#601;h&#257;y&icirc;&#x1E6F;&icirc; &#8216;imm&#257;&#x1E35;&#601; &ucirc;&#x1E07;&#257;n&icirc;&#x1E6F;&icirc; l&#601;&#x1E35;&#257; &#x1E07;ayi&#x1E6F;-ne&#8217;&#277;m&#257;n ka&#8217;&#259;&#353;er b&#257;n&icirc;&#x1E6F;&icirc; l&#601;&#x1E0F;&#257;wi&#x1E0F; w&#601;n&#257;&#x1E6F;at&icirc; l&#601;&#x1E35;&#257; &#8217;e&#x1E6F;-yi&#347;&#601;r&#257;&#8217;&#275;l: </P>
<P>39&nbsp;wa&#8217;&#8216;anneh &#8217;e&#x1E6F;-zer<sup>a</sup>&#8216; d&#257;wi&#x1E0F; l&#601;m<sup>a</sup>&#8216;an z&#333;&#8217;&#x1E6F; &#8217;a&#x1E35;&#601; l&#333;&#8217; &#x1E35;&#257;l-hayy&#257;m&icirc;m: s</P>
<P>40&nbsp;way&#601;&#x1E07;aqq&#275;&#353; &#353;&#601;l&#333;m&#333;h l&#601;h&#257;m&icirc;&#x1E6F; &#8217;e&#x1E6F;-y&#257;r&#257;&#x1E07;&#601;&#8216;&#257;m wayy&#257;q&#257;m y&#257;r&#257;&#x1E07;&#601;&#8216;&#257;m wayyi&#x1E07;&#601;r<sup>a</sup>&#x1E25; mi&#x1E63;&#601;rayim &#8217;el-&#353;&icirc;&#353;aq mele&#x1E35;&#601;-mi&#x1E63;&#601;rayim way&#601;h&icirc; &#x1E07;&#601;mi&#x1E63;&#601;rayim &#8216;a&#x1E0F;-mw&#333;&#x1E6F; &#353;&#601;l&#333;m&#333;h: </P>
<P>41&nbsp;w&#601;ye&#x1E6F;er di&#x1E07;&#601;r&ecirc; &#353;&#601;l&#333;m&#333;h w&#601;&#x1E35;&#257;l-&#8217;&#259;&#353;er &#8216;&#257;&#347;&acirc; w&#601;&#x1E25;&#257;&#x1E35;&#601;m&#257;&#x1E6F;w&#333; h&#259;lw&#333;&#8217;-h&#275;m k&#601;&#x1E6F;u&#x1E07;&icirc;m &#8216;al-s&#275;fer di&#x1E07;&#601;r&ecirc; &#353;&#601;l&#333;m&#333;h: </P>
<P>42&nbsp;w&#601;hayy&#257;m&icirc;m &#8217;&#259;&#353;er m&#257;la&#x1E35;&#601; &#353;&#601;l&#333;m&#333;h &#x1E07;&icirc;r&ucirc;&#353;&#257;laim &#8216;al-k&#257;l-yi&#347;&#601;r&#257;&#8217;&#275;l &#8217;ar&#601;b&#257;&#8216;&icirc;m &#353;&#257;n&acirc;: </P>
<P>43&nbsp;wayyi&#353;&#601;ka&#x1E07; &#353;&#601;l&#333;m&#333;h &#8216;im-&#8217;&#259;&#x1E07;&#333;&#x1E6F;&#257;yw wayyiqq&#257;&#x1E07;&#275;r b&#601;&#8216;&icirc;r d&#257;wi&#x1E0F; &#8217;&#257;&#x1E07;&icirc;w wayyim&#601;l&#333;&#x1E35;&#601; r&#601;&#x1E25;a&#x1E07;&#601;&#8216;&#257;m b&#601;nw&#333; t<sup>a</sup>&#x1E25;&#601;t&#257;yw: s</P>
</TD>
</TABLE>
<P><HR>
<CENTER>
<A HREF="kg1012">Next: 1 Kings (1 Melakhim) Chapter 12</A></CENTER>
</BODY>
</HTML>
