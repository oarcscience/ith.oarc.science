[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa2023)  [KJV](../kjv/sa2023)  [Sep](../sep/sa2023) 
[Vul](../vul/sa2023)   
  
[2 Samuel (2 Shmuel) Index](sa2)  
  [Previous](sa2022)  [Next](sa2024) 

------------------------------------------------------------------------

### Tanach (Hebrew): 2 Samuel (2 Shmuel) Chapter 23

‎<span id="001">1</span> ‏וְאֵ֛לֶּה דִּבְרֵ֥י דָוִ֖ד הָאַֽחֲרֹנִ֑ים
נְאֻ֧ם דָּוִ֣ד בֶּן־יִשַׁ֗י וּנְאֻ֤ם הַגֶּ֙בֶר֙ הֻ֣קַם עָ֔ל מְשִׁ֙יחַ֙
אֱלֹהֵ֣י יַֽעֲקֹ֔ב וּנְעִ֖ים זְמִר֥וֹת יִשְׂרָאֵֽל׃

‎<span id="002">2</span> ‏ר֥וּחַ יְהוָ֖ה דִּבֶּר־בִּ֑י וּמִלָּת֖וֹ
עַל־לְשׁוֹנִֽי׃

‎<span id="003">3</span> ‏אָמַר֙ אֱלֹהֵ֣י יִשְׂרָאֵ֔ל לִ֥י דִבֶּ֖ר צ֣וּר
יִשְׂרָאֵ֑ל מוֹשֵׁל֙ בָּאָדָ֔ם צַדִּ֕יק מוֹשֵׁ֖ל יִרְאַ֥ת אֱלֹהִֽים׃

‎<span id="004">4</span> ‏וּכְא֥וֹר בֹּ֖קֶר יִזְרַח־שָׁ֑מֶשׁ בֹּ֚קֶר
לֹ֣א עָב֔וֹת מִנֹּ֥גַהּ מִמָּטָ֖ר דֶּ֥שֶׁא מֵאָֽרֶץ׃

‎<span id="005">5</span> ‏כִּֽי־לֹא־כֵ֥ן בֵּיתִ֖י עִם־אֵ֑ל כִּי֩ בְרִ֨ית
עוֹלָ֜ם שָׂ֣ם לִ֗י עֲרוּכָ֤ה בַכֹּל֙ וּשְׁמֻרָ֔ה כִּֽי־כָל־יִשְׁעִ֥י
וְכָל־חֵ֖פֶץ כִּֽי־לֹ֥א יַצְמִֽיחַ׃

‎<span id="006">6</span> ‏וּבְלִיַּ֕עַל כְּק֥וֹץ מֻנָ֖ד כֻּלָּ֑הַם
כִּֽי־לֹ֥א בְיָ֖ד יִקָּֽחוּ׃

‎<span id="007">7</span> ‏וְאִישׁ֙ יִגַּ֣ע בָּהֶ֔ם יִמָּלֵ֥א בַרְזֶ֖ל
וְעֵ֣ץ חֲנִ֑ית וּבָאֵ֕שׁ שָׂר֥וֹף יִשָּׂרְפ֖וּ בַּשָּֽׁבֶת׃ פ

‎<span id="008">8</span> ‏אֵ֛לֶּה שְׁמ֥וֹת הַגִּבֹּרִ֖ים אֲשֶׁ֣ר
לְדָוִ֑ד יֹשֵׁ֨ב בַּשֶּׁ֜בֶת תַּחְכְּמֹנִ֣י׀ רֹ֣אשׁ הַשָּׁלִשִׁ֗י ה֚וּא
עֲדִינ֣וֹ העצנו הָֽעֶצְנִ֔י עַל־שְׁמֹנֶ֥ה מֵא֛וֹת חָלָ֖ל בְּפַ֥עַם אחד
אֶחָֽת׃ ס

‎<span id="009">9</span> ‏ואחרו וְאַחֲרָ֛יו אֶלְעָזָ֥ר בֶּן־דדי דֹּד֖וֹ
בֶּן־אֲחֹחִ֑י בִּשְׁלֹשָׁ֨ה גברים הַגִּבֹּרִ֜ים עִם־דָּוִ֗ד בְּחָֽרְפָ֤ם
בַּפְּלִשְׁתִּים נֶאֶסְפוּ־שָׁ֣ם לַמִּלְחָמָ֔ה וַֽיַּעֲל֖וּ אִ֥ישׁ
יִשְׂרָאֵֽל׃

‎<span id="010">10</span> ‏ה֣וּא קָם֩ וַיַּ֨ךְ בַּפְּלִשְׁתִּ֜ים עַ֣ד׀
כִּֽי־יָגְעָ֣ה יָד֗וֹ וַתִּדְבַּ֤ק יָדוֹ֙ אֶל־הַחֶ֔רֶב וַיַּ֧עַשׂ
יְהוָ֛ה תְּשׁוּעָ֥ה גְדוֹלָ֖ה בַּיּ֣וֹם הַה֑וּא וְהָעָ֛ם יָשֻׁ֥בוּ
אַחֲרָ֖יו אַךְ־לְפַשֵּֽׁט׃ ס

‎<span id="011">11</span> ‏וְאַחֲרָ֛יו שַׁמָּ֥א בֶן־אָגֵ֖א הָרָרִ֑י
וַיֵּאָסְפ֨וּ פְלִשְׁתִּ֜ים לַחַיָּ֗ה וַתְּהִי־שָׁ֞ם חֶלְקַ֤ת הַשָּׂדֶה֙
מְלֵאָ֣ה עֲדָשִׁ֔ים וְהָעָ֥ם נָ֖ס מִפְּנֵ֥י פְלִשְׁתִּֽים׃

‎<span id="012">12</span> ‏וַיִּתְיַצֵּ֤ב בְּתוֹךְ־הַֽחֶלְקָה֙
וַיַּצִּילֶ֔הָ וַיַּ֖ךְ אֶת־פְּלִשְׁתִּ֑ים וַיַּ֥עַשׂ יְהוָ֖ה
תְּשׁוּעָ֥ה גְדוֹלָֽה׃ ס

‎<span id="013">13</span> ‏וַיֵּרְד֨וּ שלשים שְׁלֹשָׁ֜ה מֵהַשְּׁלֹשִׁ֣ים
רֹ֗אשׁ וַיָּבֹ֤אוּ אֶל־קָצִיר֙ אֶל־דָּוִ֔ד אֶל־מְעָרַ֖ת עֲדֻלָּ֑ם
וְחַיַּ֣ת פְּלִשְׁתִּ֔ים חֹנָ֖ה בְּעֵ֥מֶק רְפָאִֽים׃

‎<span id="014">14</span> ‏וְדָוִ֖ד אָ֣ז בַּמְּצוּדָ֑ה וּמַצַּ֣ב
פְּלִשְׁתִּ֔ים אָ֖ז בֵּ֥ית לָֽחֶם׃

‎<span id="015">15</span> ‏וַיִּתְאַוֶּ֥ה דָוִ֖ד וַיֹּאמַ֑ר מִ֚י
יַשְׁקֵ֣נִי מַ֔יִם מִבֹּ֥אר בֵּֽית־לֶ֖חֶם אֲשֶׁ֥ר בַּשָּֽׁעַר׃

‎<span id="016">16</span> ‏וַיִּבְקְעוּ֩ שְׁלֹ֨שֶׁת הַגִּבֹּרִ֜ים
בְּמַחֲנֵ֣ה פְלִשְׁתִּ֗ים וַיִּֽשְׁאֲבוּ־מַ֙יִם֙ מִבֹּ֤אר בֵּֽית־לֶ֙חֶם֙
אֲשֶׁ֣ר בַּשַּׁ֔עַר וַיִּשְׂא֖וּ וַיָּבִ֣אוּ אֶל־דָּוִ֑ד וְלֹ֤א אָבָה֙
לִשְׁתּוֹתָ֔ם וַיַּסֵּ֥ךְ אֹתָ֖ם לַֽיהוָֽה׃

‎<span id="017">17</span> ‏וַיֹּ֡אמֶר חָלִילָה֩ לִּ֨י יְהוָ֜ה
מֵעֲשֹׂ֣תִי זֹ֗את הֲדַ֤ם הָֽאֲנָשִׁים֙ הַהֹלְכִ֣ים בְּנַפְשׁוֹתָ֔ם
וְלֹ֥א אָבָ֖ה לִשְׁתּוֹתָ֑ם אֵ֣לֶּה עָשׂ֔וּ שְׁלֹ֖שֶׁת הַגִּבֹּרִֽים׃ ס

‎<span id="018">18</span> ‏וַאֲבִישַׁ֞י אֲחִ֣י׀ יוֹאָ֣ב בֶּן־צְרוּיָ֗ה
ה֚וּא רֹ֣אשׁ השלשי הַשְּׁלֹשָׁ֔ה וְהוּא֙ עוֹרֵ֣ר אֶת־חֲנִית֔וֹ
עַל־שְׁלֹ֥שׁ מֵא֖וֹת חָלָ֑ל וְלוֹ־שֵׁ֖ם בַּשְּׁלֹשָֽׁה׃

‎<span id="019">19</span> ‏מִן־הַשְּׁלֹשָׁה֙ הֲכִ֣י נִכְבָּ֔ד וַיְהִ֥י
לָהֶ֖ם לְשָׂ֑ר וְעַד־הַשְּׁלֹשָׁ֖ה לֹא־בָֽא׃ ס

‎<span id="020">20</span> ‏וּבְנָיָ֨הוּ בֶן־יְהוֹיָדָ֧ע בֶּן־אִֽישׁ־חי
חַ֛יִל רַב־פְּעָלִ֖ים מִֽקַּבְצְאֵ֑ל ה֣וּא הִכָּ֗ה אֵ֣ת שְׁנֵ֤י אֲרִאֵל֙
מוֹאָ֔ב וְ֠הוּא יָרַ֞ד וְהִכָּ֧ה אֶֽת־האריה הָאֲרִ֛י בְּת֥וֹךְ הַבֹּ֖אר
בְּי֥וֹם הַשָּֽׁלֶג׃

‎<span id="021">21</span> ‏וְהוּא־הִכָּה֩ אֶת־אִ֨ישׁ מִצְרִ֜י אשר אִ֣ישׁ
מַרְאֶ֗ה וּבְיַ֤ד הַמִּצְרִי֙ חֲנִ֔ית וַיֵּ֥רֶד אֵלָ֖יו בַּשָּׁ֑בֶט
וַיִּגְזֹ֤ל אֶֽת־הַחֲנִית֙ מִיַּ֣ד הַמִּצְרִ֔י וַיַּהַרְגֵ֖הוּ
בַּחֲנִיתֽוֹ׃

‎<span id="022">22</span> ‏אֵ֣לֶּה עָשָׂ֔ה בְּנָיָ֖הוּ בֶּן־יְהוֹיָדָ֑ע
וְלוֹ־שֵׁ֖ם בִּשְׁלֹשָׁ֥ה הַגִּבֹּרִֽים׃

‎<span id="023">23</span> ‏מִן־הַשְּׁלֹשִׁ֣ים נִכְבָּ֔ד
וְאֶל־הַשְּׁלֹשָׁ֖ה לֹא־בָ֑א וַיְשִׂמֵ֥הוּ דָוִ֖ד אֶל־מִשְׁמַעְתּֽוֹ׃ ס

‎<span id="024">24</span> ‏עֲשָׂה־אֵ֥ל אֲחִֽי־יוֹאָ֖ב בַּשְּׁלֹשִׁ֑ים
אֶלְחָנָ֥ן בֶּן־דֹּד֖וֹ בֵּ֥ית לָֽחֶם׃

‎<span id="025">25</span> ‏שַׁמָּה֙ הַֽחֲרֹדִ֔י אֱלִיקָ֖א הַחֲרֹדִֽי׃ ס

‎<span id="026">26</span> ‏חֶ֚לֶץ הַפַּלְטִ֔י עִירָ֥א בֶן־עִקֵּ֖שׁ
הַתְּקוֹעִֽי׃ ס

‎<span id="027">27</span> ‏אֲבִיעֶ֙זֶר֙ הָֽעַנְּתֹתִ֔י מְבֻנַּ֖י
הַחֻשָׁתִֽי׃ ס

‎<span id="028">28</span> ‏צַלְמוֹן֙ הָֽאֲחֹחִ֔י מַהְרַ֖י הַנְּטֹפָתִֽי׃
ס

‎<span id="029">29</span> ‏חֵ֥לֶב בֶּֽן־בַּעֲנָ֖ה הַנְּטֹפָתִ֑י סאִתַּי֙
בֶּן־רִיבַ֔י מִגִּבְעַ֖ת בְּנֵ֥י בִנְיָמִֽן׃ ס

‎<span id="030">30</span> ‏בְּנָיָ֙הוּ֙ פִּרְעָ֣תֹנִ֔י הִדַּ֖י
מִנַּ֥חֲלֵי גָֽעַשׁ׃ ס

‎<span id="031">31</span> ‏אֲבִֽי־עַלְבוֹן֙ הָֽעַרְבָתִ֔י עַזְמָ֖וֶת
הַבַּרְחֻמִֽי׃ ס

‎<span id="032">32</span> ‏אֶלְיַחְבָּא֙ הַשַּׁ֣עַלְבֹנִ֔י בְּנֵ֥י
יָשֵׁ֖ן יְהוֹנָתָֽן׃ ס

‎<span id="033">33</span> ‏שַׁמָּה֙ הַֽהֲרָרִ֔י אֲחִיאָ֥ם בֶּן־שָׁרָ֖ר
הָארָרִֽי׃ ס

‎<span id="034">34</span> ‏אֱלִיפֶ֥לֶט בֶּן־אֲחַסְבַּ֖י
בֶּן־הַמַּֽעֲכָתִ֑י <sup>3</sup>סאֱלִיעָ֥ם בֶּן־אֲחִיתֹ֖פֶל הַגִּלֹנִֽי׃
ס

‎<span id="035">35</span> ‏חצרו חֶצְרַי֙ הַֽכַּרְמְלִ֔י פַּעֲרַ֖י
הָאַרְבִּֽי׃ ס

‎<span id="036">36</span> ‏יִגְאָ֤ל בֶּן־נָתָן֙ מִצֹּבָ֔ה
<sup>3</sup>סבָּנִ֖י הַגָּדִֽי׃ ס

‎<span id="037">37</span> ‏צֶ֖לֶק הָעַמֹּנִ֑י סנַחְרַי֙ הַבְּאֵ֣רֹתִ֔י
נשאי נֹשֵׂ֕א כְּלֵ֖י יוֹאָ֥ב בֶּן־צְרֻיָֽה׃ ס

‎<span id="038">38</span> ‏עִירָא֙ הַיִּתְרִ֔י גָּרֵ֖ב הַיִּתְרִֽי׃ ס

‎<span id="039">39</span> ‏אֽוּרִיָּה֙ הַֽחִתִּ֔י כֹּ֖ל שְׁלֹשִׁ֥ים
וְשִׁבְעָֽה׃ פ

1 wə’ēlleh diḇərê ḏāwiḏ hā’<sup>a</sup>ḥărōnîm nə’um dāwiḏ ben-yišay
ûnə’um hageḇer huqam ‘āl məšîḥa ’ĕlōhê y<sup>a</sup>‘ăqōḇ ûnə‘îm
zəmirwōṯ yiśərā’ēl:

2 rûḥa yəhwâ diber-bî ûmillāṯwō ‘al-ləšwōnî:

3 ’āmar ’ĕlōhê yiśərā’ēl lî ḏiber ṣûr yiśərā’ēl mwōšēl bā’āḏām ṣadîq
mwōšēl yirə’aṯ ’ĕlōhîm:

4 ûḵə’wōr bōqer yizər<sup>a</sup>ḥ-šāmeš bōqer lō’ ‘āḇwōṯ
minnōḡ<sup>a</sup>h mimmāṭār deše’ mē’āreṣ:

5 kî-lō’-ḵēn bêṯî ‘im-’ēl kî ḇərîṯ ‘wōlām śām lî ‘ărûḵâ ḇakōl ûšəmurâ
kî-ḵāl-yišə‘î wəḵāl-ḥēfeṣ kî-lō’ yaṣəmîḥa:

6 ûḇəlîy<sup>a</sup>‘al kəqwōṣ munāḏ kullâam kî-lō’ ḇəyāḏ yiqqāḥû:

7 wə’îš yig<sup>a</sup>‘ bâem yimmālē’ ḇarəzel wə‘ēṣ ḥănîṯ ûḇā’ēš śārwōf
yiśśārəfû baššāḇeṯ: f

8 ’ēlleh šəmwōṯ hagibōrîm ’ăšer ləḏāwiḏ yōšēḇ baššeḇeṯ
t<sup>a</sup>ḥəkəmōnî\| rō’š haššālišî hû’ ‘ăḏînwō hā‘eṣənwō hā‘eṣənî
‘al-šəmōneh mē’wōṯ ḥālāl bəf<sup>a</sup>‘am ’eḥāḏ ’eḥāṯ: s

9 wə’<sup>a</sup>ḥărāw wə’<sup>a</sup>ḥărāyw ’elə‘āzār ben-dōḏî dōḏwō
ben-’ăḥōḥî bišəlōšâ ḡibōrîm hagibōrîm ‘im-dāwiḏ bəḥārəfām bapəlišətîm
ne’esəfû-šām lammiləḥāmâ wayy<sup>a</sup>‘ălû ’îš yiśərā’ēl:

10 hû’ qām wayyaḵə bapəlišətîm ‘aḏ\| kî-yāḡə‘â yāḏwō watiḏəbaq yāḏwō
’el-h<sup>a</sup>ḥereḇ wayy<sup>a</sup>‘aś yəhwâ təšû‘â ḡəḏwōlâ bayywōm
hahû’ wəhā‘ām yāšuḇû ’<sup>a</sup>ḥărāyw ’aḵə-ləfaššēṭ: s

11 wə’<sup>a</sup>ḥărāyw šammā’ ḇen-’āḡē’ hārārî wayyē’āsəfû fəlišətîm
l<sup>a</sup>ḥayyâ watəhî-šām ḥeləqaṯ haśśāḏeh məlē’â ‘ăḏāšîm wəhā‘ām
nās mipənê fəlišətîm:

12 wayyiṯəyaṣṣēḇ bəṯwōḵə-h<sup>a</sup>ḥeləqâ wayyaṣṣîlehā wayyaḵə
’eṯ-pəlišətîm wayy<sup>a</sup>‘aś yəhwâ təšû‘â ḡəḏwōlâ: s

13 wayyērəḏû šəlōšîm šəlōšâ mēhaššəlōšîm rō’š wayyāḇō’û ’el-qāṣîr
’el-dāwiḏ ’el-mə‘āraṯ ‘ăḏullām wəḥayyaṯ pəlišətîm ḥōnâ bə‘ēmeq rəfā’îm:

14 wəḏāwiḏ ’āz bamməṣûḏâ ûmaṣṣaḇ pəlišətîm ’āz bêṯ lāḥem:

15 wayyiṯə’aûeh ḏāwiḏ wayyō’mar mî yašəqēnî mayim mibō’r bêṯ-leḥem ’ăšer
baššā‘ar:

16 wayyiḇəqə‘û šəlōšeṯ hagibōrîm bəm<sup>a</sup>ḥănēh fəlišətîm
wayyišə’ăḇû-mayim mibō’r bêṯ-leḥem ’ăšer bašš<sup>a</sup>‘ar wayyiśə’û
wayyāḇi’û ’el-dāwiḏ wəlō’ ’āḇâ lišətwōṯām wayyassēḵə ’ōṯām layhwâ:

17 wayyō’mer ḥālîlâ llî yəhwâ mē‘ăśōṯî zō’ṯ hăḏam hā’ănāšîm hahōləḵîm
bənafəšwōṯām wəlō’ ’āḇâ lišətwōṯām ’ēlleh ‘āśû šəlōšeṯ hagibōrîm: s

18 wa’ăḇîšay ’ăḥî\| ywō’āḇ ben-ṣərûyâ hû’ rō’š haššəlōšî haššəlōšâ wəhû’
‘wōrēr ’eṯ-ḥănîṯwō ‘al-šəlōš mē’wōṯ ḥālāl wəlwō-šēm baššəlōšâ:

19 min-haššəlōšâ hăḵî niḵəbāḏ wayəhî lâem ləśār wə‘aḏ-haššəlōšâ lō’-ḇā’:
s

20 ûḇənāyâû ḇen-yəhwōyāḏā‘ ben-’îš-ḥay ḥayil raḇ-pə‘ālîm miqqaḇəṣə’ēl
hû’ hikâ ’ēṯ šənê ’ări’ēl mwō’āḇ wəhû’ yāraḏ wəhikâ ’eṯ-hā’arəyēh hā’ărî
bəṯwōḵə habō’r bəywōm haššāleḡ:

21 wəhû’-hikâ ’eṯ-’îš miṣərî ’ăšer ’îš marə’eh ûḇəyaḏ hammiṣərî ḥănîṯ
wayyēreḏ ’ēlāyw baššāḇeṭ wayyiḡəzōl ’eṯ-h<sup>a</sup>ḥănîṯ mîyaḏ
hammiṣərî wayyaharəḡēhû b<sup>a</sup>ḥănîṯwō:

22 ’ēlleh ‘āśâ bənāyâû ben-yəhwōyāḏā‘ wəlwō-šēm bišəlōšâ hagibōrîm:

23 min-haššəlōšîm niḵəbāḏ wə’el-haššəlōšâ lō’-ḇā’ wayəśimēhû ḏāwiḏ
’el-mišəm<sup>a</sup>‘ətwō: s

24 ‘ăśâ-’ēl ’ăḥî-ywō’āḇ baššəlōšîm ’eləḥānān ben-dōḏwō bêṯ lāḥem:

25 šammâ h<sup>a</sup>ḥărōḏî ’ĕlîqā’ h<sup>a</sup>ḥărōḏî: s

26 ḥeleṣ hapaləṭî ‘îrā’ ḇen-‘iqqēš hatəqwō‘î: s

27 ’ăḇî‘ezer hā‘annəṯōṯî məḇunnay h<sup>a</sup>ḥušāṯî: s

28 ṣaləmwōn hā’ăḥōḥî mahəray hannəṭōfāṯî: s

29 ḥēleḇ ben-b<sup>a</sup>‘ănâ hannəṭōfāṯî s’itay ben-rîḇay migiḇə‘aṯ
bənê ḇinəyāmin: s

30 bənāyâû pirə‘āṯōnî hiday minn<sup>a</sup>ḥălê ḡā‘aš: s

31 ’ăḇî-‘aləḇwōn hā‘arəḇāṯî ‘azəmāweṯ habarəḥumî: s

32 ’eləy<sup>a</sup>ḥəbā’ hašš<sup>a</sup>‘aləḇōnî bənê yāšēn
yəhwōnāṯān: s

33 šammâ hahărārî ’ăḥî’ām ben-šārār hā’rārî: s

34 ’ĕlîfeleṭ ben-’ăḥasəbay ben-hamm<sup>a</sup>‘ăḵāṯî
<sup>3</sup>s’ĕlî‘ām ben-’ăḥîṯōfel hagilōnî: s

35 ḥeṣərwō ḥeṣəray hakarəməlî p<sup>a</sup>‘ăray hā’arəbî: s

36 yiḡə’āl ben-nāṯān miṣṣōḇâ <sup>3</sup>sbānî hagāḏî: s

37 ṣeleq hā‘ammōnî sn<sup>a</sup>ḥəray habə’ērōṯî nōśə’ê nōśē’ kəlê
ywō’āḇ ben-ṣəruyâ: s

38 ‘îrā’ hayyiṯərî gārēḇ hayyiṯərî: s

39 ’ûrîyâ h<sup>a</sup>ḥitî kōl šəlōšîm wəšiḇə‘â: f

------------------------------------------------------------------------

[Next: 2 Samuel (2 Shmuel) Chapter 24](sa2024)
