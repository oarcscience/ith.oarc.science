[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa039)  [KJV](../kjv/psa039)  [Sep](../sep/psa039) 
[Vul](../vul/psa039)   
  
[Psalms (Tehilim) Index](psa)  
  [Previous](psa038)  [Next](psa040) 

------------------------------------------------------------------------

### Tanach (Hebrew): Psalms (Tehilim) Chapter 39

‎<span id="001">1</span> ‏לַמְנַצֵּ֥חַ לידיתון לִֽידוּת֗וּן מִזְמ֥וֹר
לְדָוִֽד׃

‎<span id="002">2</span> ‏אָמַ֗רְתִּי אֶֽשְׁמְרָ֣ה דְרָכַי֮ מֵחֲט֪וֹא
בִלְשׁ֫וֹנִ֥י אֶשְׁמְרָ֥ה לְפִ֥י מַחְס֑וֹם בְּעֹ֖ד רָשָׁ֣ע לְנֶגְדִּֽי׃

‎<span id="003">3</span> ‏נֶאֱלַ֣מְתִּי ד֭וּמִיָּה הֶחֱשֵׁ֣יתִי מִטּ֑וֹב
וּכְאֵבִ֥י נֶעְכָּֽר׃

‎<span id="004">4</span> ‏חַם־לִבִּ֨י׀ בְּקִרְבִּ֗י בַּהֲגִיגִ֥י
תִבְעַר־אֵ֑שׁ דִּ֝בַּ֗רְתִּי בִּלְשֽׁוֹנִי׃

‎<span id="005">5</span> ‏הוֹדִ֘יעֵ֤נִי יְהוָ֨ה׀ קִצִּ֗י וּמִדַּ֣ת
יָמַ֣י מַה־הִ֑יא אֵ֝דְעָ֗ה מֶה־חָדֵ֥ל אָֽנִי׃

‎<span id="006">6</span> ‏הִנֵּ֤ה טְפָח֨וֹת׀ נָ֘תַ֤תָּה יָמַ֗י
וְחֶלְדִּ֣י כְאַ֣יִן נֶגְדֶּ֑ךָ אַ֥ךְ כָּֽל־הֶ֥בֶל כָּל־אָ֝דָ֗ם נִצָּ֥ב
סֶֽלָה׃

‎<span id="007">7</span> ‏אַךְ־בְּצֶ֤לֶם׀ יִֽתְהַלֶּךְ־אִ֗ישׁ
אַךְ־הֶ֥בֶל יֶהֱמָי֑וּן יִ֝צְבֹּ֗ר וְֽלֹא־יֵדַ֥ע מִי־אֹסְפָֽם׃

‎<span id="008">8</span> ‏וְעַתָּ֣ה מַה־קִּוִּ֣יתִי אֲדֹנָ֑י
תּ֝וֹחַלְתִּ֗י לְךָ֣ הִֽיא׃

‎<span id="009">9</span> ‏מִכָּל־פְּשָׁעַ֥י הַצִּילֵ֑נִי חֶרְפַּ֥ת
נָ֝בָ֗ל אַל־תְּשִׂימֵֽנִי׃

‎<span id="010">10</span> ‏נֶ֭אֱלַמְתִּי לֹ֣א אֶפְתַּח־פִּ֑י כִּ֖י
אַתָּ֣ה עָשִֽׂיתָ׃

‎<span id="011">11</span> ‏הָסֵ֣ר מֵעָלַ֣י נִגְעֶ֑ךָ מִתִּגְרַ֥ת
יָ֝דְךָ֗ אֲנִ֣י כָלִֽיתִי׃

‎<span id="012">12</span> ‏בְּֽתוֹכָ֘ח֤וֹת עַל־עָוֹ֨ן׀ יִסַּ֬רְתָּ
אִ֗ישׁ וַתֶּ֣מֶס כָּעָ֣שׁ חֲמוּד֑וֹ אַ֤ךְ הֶ֖בֶל כָּל־אָדָ֣ם סֶֽלָה׃

‎<span id="013">13</span> ‏שִֽׁמְעָ֥ה־תְפִלָּתִ֨י׀ יְהוָ֡ה
וְשַׁוְעָתִ֨י׀ הַאֲזִינָה֮ אֶֽל־דִּמְעָתִ֗י אַֽל־תֶּ֫חֱרַ֥שׁ כִּ֤י גֵ֣ר
אָנֹכִ֣י עִמָּ֑ךְ תּ֝וֹשָׁ֗ב כְּכָל־אֲבוֹתָֽי׃

‎<span id="014">14</span> ‏הָשַׁ֣ע מִמֶּ֣נִּי וְאַבְלִ֑יגָה בְּטֶ֖רֶם
אֵלֵ֣ךְ וְאֵינֶֽנִּי׃

1 lamənaṣṣēḥa lîḏîṯûn lîḏûṯûn mizəmwōr ləḏāwiḏ:

2 ’āmarətî ’ešəmərâ ḏərāḵay mēḥăṭwō’ ḇiləšwōnî ’ešəmərâ ləfî
m<sup>a</sup>ḥəswōm bə‘ōḏ rāšā‘ ləneḡədî:

3 ne’ĕlamətî ḏûmîyâ heḥĕšêṯî miṭṭwōḇ ûḵə’ēḇî ne‘əkār:

4 ḥam-libî\| bəqirəbî bahăḡîḡî ṯiḇə‘ar-’ēš dibarətî biləšwōnî:

5 hwōḏî‘ēnî yəhwâ\| qiṣṣî ûmidaṯ yāmay mah-hî’ ’ēḏə‘â meh-ḥāḏēl ’ānî:

6 hinnēh ṭəfāḥwōṯ\| nāṯatâ yāmay wəḥelədî ḵə’ayin neḡədeḵā ’aḵə
kāl-heḇel kāl-’āḏām niṣṣāḇ selâ:

7 ’aḵə-bəṣelem\| yiṯəhalleḵə-’îš ’aḵə-heḇel yehĕmāyûn yiṣəbōr
wəlō’-yēḏ<sup>a</sup>‘ mî-’ōsəfām:

8 wə‘atâ mah-qqiûîṯî ’ăḏōnāy twōḥalətî ləḵā hî’:

9 mikāl-pəšā‘ay haṣṣîlēnî ḥerəpaṯ nāḇāl ’al-təśîmēnî:

10 ne’ĕlamətî lō’ ’efət<sup>a</sup>ḥ-pî kî ’atâ ‘āśîṯā:

11 hāsēr mē‘ālay niḡə‘eḵā mitiḡəraṯ yāḏəḵā ’ănî ḵālîṯî:

12 bəṯwōḵāḥwōṯ ‘al-‘āwōn\| yissarətā ’îš watemes kā‘āš ḥămûḏwō ’aḵə
heḇel kāl-’āḏām selâ:

13 šimə‘â-ṯəfillāṯî\| yəhwâ wəšawə‘āṯî\| ha’ăzînâ ’el-dimə‘āṯî
’al-teḥĕraš kî ḡēr ’ānōḵî ‘immāḵə twōšāḇ kəḵāl-’ăḇwōṯāy:

14 hāš<sup>a</sup>‘ mimmennî wə’aḇəlîḡâ bəṭerem ’ēlēḵə wə’ênennî:

------------------------------------------------------------------------

[Next: Psalms (Tehilim) Chapter 40](psa040)
