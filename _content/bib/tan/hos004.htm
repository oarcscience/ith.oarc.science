<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Hosea (Hoshea): Hosea (Hoshea) Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/hos004.htm">Polyglot</A>&nbsp;
<A HREF="../kjv/hos004.htm">KJV</A>&nbsp;
<A HREF="../sep/hos004.htm">Sep</A>&nbsp;
<A HREF="../vul/hos004.htm">Vul</A>&nbsp;

<BR>
<BR><A HREF="hos.htm">Hosea (Hoshea) Index</A><BR>
&nbsp;
<A HREF="hos003.htm">Previous</A>&nbsp;
<A HREF="hos005.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Hosea (Hoshea) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;שִׁמְע֥וּ דְבַר־יְהוָ֖ה בְּנֵ֣י יִשְׂרָאֵ֑ל כִּ֣י רִ֤יב לַֽיהוָה֙ עִם־יוֹשְׁבֵ֣י הָאָ֔רֶץ כִּ֠י אֵין־אֱמֶ֧ת וְֽאֵין־חֶ֛סֶד וְאֵֽין־דַּ֥עַת אֱלֹהִ֖ים בָּאָֽרֶץ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אָלֹ֣ה וְכַחֵ֔שׁ וְרָצֹ֥חַ וְגָנֹ֖ב וְנָאֹ֑ף פָּרָ֕צוּ וְדָמִ֥ים בְּדָמִ֖ים נָגָֽעוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עַל־כֵּ֣ן׀ תֶּאֱבַ֣ל הָאָ֗רֶץ וְאֻמְלַל֙ כָּל־יוֹשֵׁ֣ב בָּ֔הּ בְּחַיַּ֥ת הַשָּׂדֶ֖ה וּבְע֣וֹף הַשָּׁמָ֑יִם וְגַם־דְּגֵ֥י הַיָּ֖ם יֵאָסֵֽפוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַ֥ךְ אִ֛ישׁ אַל־יָרֵ֖ב וְאַל־יוֹכַ֣ח אִ֑ישׁ וְעַמְּךָ֖ כִּמְרִיבֵ֥י כֹהֵֽן׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְכָשַׁלְתָּ֣ הַיּ֔וֹם וְכָשַׁ֧ל גַּם־נָבִ֛יא עִמְּךָ֖ לָ֑יְלָה וְדָמִ֖יתִי אִמֶּֽךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;נִדְמ֥וּ עַמִּ֖י מִבְּלִ֣י הַדָּ֑עַת כִּֽי־אַתָּ֞ה הַדַּ֣עַת מָאַ֗סְתָּ וְאֶמְאָֽסְאךָ֙ מִכַּהֵ֣ן לִ֔י וַתִּשְׁכַּח֙ תּוֹרַ֣ת אֱלֹהֶ֔יךָ אֶשְׁכַּ֥ח בָּנֶ֖יךָ גַּם־אָֽנִי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כְּרֻבָּ֖ם כֵּ֣ן חָֽטְאוּ־לִ֑י כְּבוֹדָ֖ם בְּקָל֥וֹן אָמִֽיר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;חַטַּ֥את עַמִּ֖י יֹאכֵ֑לוּ וְאֶל־עֲוֹנָ֖ם יִשְׂא֥וּ נַפְשֽׁוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהָיָ֥ה כָעָ֖ם כַּכֹּהֵ֑ן וּפָקַדְתִּ֤י עָלָיו֙ דְּרָכָ֔יו וּמַעֲלָלָ֖יו אָשִׁ֥יב לֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאָֽכְלוּ֙ וְלֹ֣א יִשְׂבָּ֔עוּ הִזְנ֖וּ וְלֹ֣א יִפְרֹ֑צוּ כִּֽי־אֶת־יְהוָ֥ה עָזְב֖וּ לִשְׁמֹֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;זְנ֛וּת וְיַ֥יִן וְתִיר֖וֹשׁ יִֽקַּֽח־לֵֽב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עַמִּי֙ בְּעֵצ֣וֹ יִשְׁאָ֔ל וּמַקְל֖וֹ יַגִּ֣יד ל֑וֹ כִּ֣י ר֤וּחַ זְנוּנִים֙ הִתְעָ֔ה וַיִּזְנ֖וּ מִתַּ֥חַת אֱלֹהֵיהֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;עַל־רָאשֵׁ֨י הֶהָרִ֜ים יְזַבֵּ֗חוּ וְעַל־הַגְּבָעוֹת֙ יְקַטֵּ֔רוּ תַּ֣חַת אַלּ֧וֹן וְלִבְנֶ֛ה וְאֵלָ֖ה כִּ֣י ט֣וֹב צִלָּ֑הּ עַל־כֵּ֗ן תִּזְנֶ֙ינָה֙ בְּנ֣וֹתֵיכֶ֔ם וְכַלּוֹתֵיכֶ֖ם תְּנָאַֽפְנָה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לֹֽא־אֶפְק֨וֹד עַל־בְּנוֹתֵיכֶ֜ם כִּ֣י תִזְנֶ֗ינָה וְעַל־כַּלּֽוֹתֵיכֶם֙ כִּ֣י תְנָאַ֔פְנָה כִּי־הֵם֙ עִם־הַזֹּנ֣וֹת יְפָרֵ֔דוּ וְעִם־הַקְּדֵשׁ֖וֹת יְזַבֵּ֑חוּ וְעָ֥ם לֹֽא־יָבִ֖ין יִלָּבֵֽט׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אִם־זֹנֶ֤ה אַתָּה֙ יִשְׂרָאֵ֔ל אַל־יֶאְשַׁ֖ם יְהוּדָ֑ה וְאַל־תָּבֹ֣אוּ הַגִּלְגָּ֗ל וְאַֽל־תַּעֲלוּ֙ בֵּ֣ית אָ֔וֶן וְאַל־תִּשָּׁבְע֖וּ חַי־יְהוָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּ֚י כְּפָרָ֣ה סֹֽרֵרָ֔ה סָרַ֖ר יִשְׂרָאֵ֑ל עַתָּה֙ יִרְעֵ֣ם יְהוָ֔ה כְּכֶ֖בֶשׂ בַּמֶּרְחָֽב׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;חֲב֧וּר עֲצַבִּ֛ים אֶפְרָ֖יִם הַֽנַּֽח־לֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;סָ֖ר סָבְאָ֑ם הַזְנֵ֣ה הִזְנ֔וּ אָהֲב֥וּ הֵב֛וּ קָל֖וֹן מָגִנֶּֽיהָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;צָרַ֥ר ר֛וּחַ אוֹתָ֖הּ בִּכְנָפֶ֑יהָ וְיֵבֹ֖שׁוּ מִזִּבְחוֹתָֽם׃ ס</P>
</TD>
<TD WIDTH="50%">
<P>1&nbsp;&#353;im&#601;&#8216;&ucirc; &#x1E0F;&#601;&#x1E07;ar-y&#601;hw&acirc; b&#601;n&ecirc; yi&#347;&#601;r&#257;&#8217;&#275;l k&icirc; r&icirc;&#x1E07; layhw&acirc; &#8216;im-yw&#333;&#353;&#601;&#x1E07;&ecirc; h&#257;&#8217;&#257;re&#x1E63; k&icirc; &#8217;&ecirc;n-&#8217;&#277;me&#x1E6F; w&#601;&#8217;&ecirc;n-&#x1E25;ese&#x1E0F; w&#601;&#8217;&ecirc;n-d<sup>a</sup>&#8216;a&#x1E6F; &#8217;&#277;l&#333;h&icirc;m b&#257;&#8217;&#257;re&#x1E63;: </P>
<P>2&nbsp;&#8217;&#257;l&#333;h w&#601;&#x1E35;<sup>a</sup>&#x1E25;&#275;&#353; w&#601;r&#257;&#x1E63;&#333;&#x1E25;a w&#601;&#x1E21;&#257;n&#333;&#x1E07; w&#601;n&#257;&#8217;&#333;f p&#257;r&#257;&#x1E63;&ucirc; w&#601;&#x1E0F;&#257;m&icirc;m b&#601;&#x1E0F;&#257;m&icirc;m n&#257;&#x1E21;&#257;&#8216;&ucirc;: </P>
<P>3&nbsp;&#8216;al-k&#275;n| te&#8217;&#277;&#x1E07;al h&#257;&#8217;&#257;re&#x1E63; w&#601;&#8217;um&#601;lal k&#257;l-yw&#333;&#353;&#275;&#x1E07; b&#257;h b&#601;&#x1E25;ayya&#x1E6F; ha&#347;&#347;&#257;&#x1E0F;eh &ucirc;&#x1E07;&#601;&#8216;w&#333;f ha&#353;&#353;&#257;m&#257;yim w&#601;&#x1E21;am-d&#601;&#x1E21;&ecirc; hayy&#257;m y&#275;&#8217;&#257;s&#275;f&ucirc;: </P>
<P>4&nbsp;&#8217;a&#x1E35;&#601; &#8217;&icirc;&#353; &#8217;al-y&#257;r&#275;&#x1E07; w&#601;&#8217;al-yw&#333;&#x1E35;<sup>a</sup>&#x1E25; &#8217;&icirc;&#353; w&#601;&#8216;amm&#601;&#x1E35;&#257; kim&#601;r&icirc;&#x1E07;&ecirc; &#x1E35;&#333;h&#275;n: </P>
<P>5&nbsp;w&#601;&#x1E35;&#257;&#353;al&#601;t&#257; hayyw&#333;m w&#601;&#x1E35;&#257;&#353;al gam-n&#257;&#x1E07;&icirc;&#8217; &#8216;imm&#601;&#x1E35;&#257; l&#257;y&#601;l&acirc; w&#601;&#x1E0F;&#257;m&icirc;&#x1E6F;&icirc; &#8217;imme&#x1E35;&#257;: </P>
<P>6&nbsp;ni&#x1E0F;&#601;m&ucirc; &#8216;amm&icirc; mib&#601;l&icirc; had&#257;&#8216;a&#x1E6F; k&icirc;-&#8217;at&acirc; had<sup>a</sup>&#8216;a&#x1E6F; m&#257;&#8217;as&#601;t&#257; w&#601;&#8217;em&#601;&#8217;&#257;s&#601;&#8217;&#x1E35;&#257; mikah&#275;n l&icirc; wati&#353;&#601;k<sup>a</sup>&#x1E25; tw&#333;ra&#x1E6F; &#8217;&#277;l&#333;hey&#x1E35;&#257; &#8217;e&#353;&#601;k<sup>a</sup>&#x1E25; b&#257;ney&#x1E35;&#257; gam-&#8217;&#257;n&icirc;: </P>
<P>7&nbsp;k&#601;rub&#257;m k&#275;n &#x1E25;&#257;&#x1E6D;&#601;&#8217;&ucirc;-l&icirc; k&#601;&#x1E07;w&#333;&#x1E0F;&#257;m b&#601;q&#257;lw&#333;n &#8217;&#257;m&icirc;r: </P>
<P>8&nbsp;&#x1E25;a&#x1E6D;&#x1E6D;a&#8217;&#x1E6F; &#8216;amm&icirc; y&#333;&#8217;&#x1E35;&#275;l&ucirc; w&#601;&#8217;el-&#8216;&#259;w&#333;n&#257;m yi&#347;&#601;&#8217;&ucirc; naf&#601;&#353;w&#333;: </P>
<P>9&nbsp;w&#601;h&#257;y&acirc; &#x1E35;&#257;&#8216;&#257;m kak&#333;h&#275;n &ucirc;f&#257;qa&#x1E0F;&#601;t&icirc; &#8216;&#257;l&#257;yw d&#601;r&#257;&#x1E35;&#257;yw &ucirc;m<sup>a</sup>&#8216;&#259;l&#257;l&#257;yw &#8217;&#257;&#353;&icirc;&#x1E07; lw&#333;: </P>
<P>10&nbsp;w&#601;&#8217;&#257;&#x1E35;&#601;l&ucirc; w&#601;l&#333;&#8217; yi&#347;&#601;b&#257;&#8216;&ucirc; hiz&#601;n&ucirc; w&#601;l&#333;&#8217; yif&#601;r&#333;&#x1E63;&ucirc; k&icirc;-&#8217;e&#x1E6F;-y&#601;hw&acirc; &#8216;&#257;z&#601;&#x1E07;&ucirc; li&#353;&#601;m&#333;r: </P>
<P>11&nbsp;z&#601;n&ucirc;&#x1E6F; w&#601;yayin w&#601;&#x1E6F;&icirc;rw&#333;&#353; yiqq<sup>a</sup>&#x1E25;-l&#275;&#x1E07;: </P>
<P>12&nbsp;&#8216;amm&icirc; b&#601;&#8216;&#275;&#x1E63;w&#333; yi&#353;&#601;&#8217;&#257;l &ucirc;maq&#601;lw&#333; yag&icirc;&#x1E0F; lw&#333; k&icirc; r&ucirc;&#x1E25;a z&#601;n&ucirc;n&icirc;m hi&#x1E6F;&#601;&#8216;&acirc; wayyiz&#601;n&ucirc; mit<sup>a</sup>&#x1E25;a&#x1E6F; &#8217;&#277;l&#333;h&ecirc;hem: </P>
<P>13&nbsp;&#8216;al-r&#257;&#8217;&#353;&ecirc; heh&#257;r&icirc;m y&#601;zab&#275;&#x1E25;&ucirc; w&#601;&#8216;al-hag&#601;&#x1E07;&#257;&#8216;w&#333;&#x1E6F; y&#601;qa&#x1E6D;&#x1E6D;&#275;r&ucirc; t<sup>a</sup>&#x1E25;a&#x1E6F; &#8217;allw&#333;n w&#601;li&#x1E07;&#601;neh w&#601;&#8217;&#275;l&acirc; k&icirc; &#x1E6D;w&#333;&#x1E07; &#x1E63;ill&#257;h &#8216;al-k&#275;n tiz&#601;neyn&acirc; b&#601;nw&#333;&#x1E6F;&ecirc;&#x1E35;em w&#601;&#x1E35;allw&#333;&#x1E6F;&ecirc;&#x1E35;em t&#601;n&#257;&#8217;af&#601;n&acirc;: </P>
<P>14&nbsp;l&#333;&#8217;-&#8217;ef&#601;qw&#333;&#x1E0F; &#8216;al-b&#601;nw&#333;&#x1E6F;&ecirc;&#x1E35;em k&icirc; &#x1E6F;iz&#601;neyn&acirc; w&#601;&#8216;al-kallw&#333;&#x1E6F;&ecirc;&#x1E35;em k&icirc; &#x1E6F;&#601;n&#257;&#8217;af&#601;n&acirc; k&icirc;-h&#275;m &#8216;im-hazz&#333;nw&#333;&#x1E6F; y&#601;f&#257;r&#275;&#x1E0F;&ucirc; w&#601;&#8216;im-haqq&#601;&#x1E0F;&#275;&#353;w&#333;&#x1E6F; y&#601;zab&#275;&#x1E25;&ucirc; w&#601;&#8216;&#257;m l&#333;&#8217;-y&#257;&#x1E07;&icirc;n yill&#257;&#x1E07;&#275;&#x1E6D;: </P>
<P>15&nbsp;&#8217;im-z&#333;neh &#8217;at&acirc; yi&#347;&#601;r&#257;&#8217;&#275;l &#8217;al-ye&#8217;&#601;&#353;am y&#601;h&ucirc;&#x1E0F;&acirc; w&#601;&#8217;al-t&#257;&#x1E07;&#333;&#8217;&ucirc; hagil&#601;g&#257;l w&#601;&#8217;al-t<sup>a</sup>&#8216;&#259;l&ucirc; b&ecirc;&#x1E6F; &#8217;&#257;wen w&#601;&#8217;al-ti&#353;&#353;&#257;&#x1E07;&#601;&#8216;&ucirc; &#x1E25;ay-y&#601;hw&acirc;: </P>
<P>16&nbsp;k&icirc; k&#601;f&#257;r&acirc; s&#333;r&#275;r&acirc; s&#257;rar yi&#347;&#601;r&#257;&#8217;&#275;l &#8216;at&acirc; yir&#601;&#8216;&#275;m y&#601;hw&acirc; k&#601;&#x1E35;e&#x1E07;e&#347; bammer&#601;&#x1E25;&#257;&#x1E07;: </P>
<P>17&nbsp;&#x1E25;&#259;&#x1E07;&ucirc;r &#8216;&#259;&#x1E63;ab&icirc;m &#8217;ef&#601;r&#257;yim hann<sup>a</sup>&#x1E25;-lw&#333;: </P>
<P>18&nbsp;s&#257;r s&#257;&#x1E07;&#601;&#8217;&#257;m haz&#601;n&#275;h hiz&#601;n&ucirc; &#8217;&acirc;&#259;&#x1E07;&ucirc; h&#275;&#x1E07;&ucirc; q&#257;lw&#333;n m&#257;&#x1E21;inneyh&#257;: </P>
<P>19&nbsp;&#x1E63;&#257;rar r&ucirc;&#x1E25;a &#8217;w&#333;&#x1E6F;&#257;h bi&#x1E35;&#601;n&#257;feyh&#257; w&#601;y&#275;&#x1E07;&#333;&#353;&ucirc; mizzi&#x1E07;&#601;&#x1E25;w&#333;&#x1E6F;&#257;m: s</P>
</TD>
</TABLE>
<P><HR>
<CENTER>
<A HREF="hos005.htm">Next: Hosea (Hoshea) Chapter 5</A></CENTER>
</BODY>
</HTML>
