[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/kg2007)  [KJV](../kjv/kg2007)  [Sep](../sep/kg2007) 
[Vul](../vul/kg2007)   
  
[2 Kings (2 Melakhim) Index](kg2)  
  [Previous](kg2006)  [Next](kg2008) 

------------------------------------------------------------------------

### Tanach (Hebrew): 2 Kings (2 Melakhim) Chapter 7

‎<span id="001">1</span> ‏וַיֹּ֣אמֶר אֱלִישָׁ֔ע שִׁמְע֖וּ דְּבַר־יְהוָ֑ה
כֹּ֣ה׀ אָמַ֣ר יְהוָ֗ה כָּעֵ֤ת׀ מָחָר֙ סְאָֽה־סֹ֣לֶת בְּשֶׁ֗קֶל
וְסָאתַ֧יִם שְׂעֹרִ֛ים בְּשֶׁ֖קֶל בְּשַׁ֥עַר שֹׁמְרֽוֹן׃

‎<span id="002">2</span> ‏וַיַּ֣עַן הַשָּׁלִ֡ישׁ אֲשֶׁר־לַמֶּלֶךְ֩
נִשְׁעָ֨ן עַל־יָד֜וֹ אֶת־אִ֣ישׁ הָאֱלֹהִים֮ וַיֹּאמַר֒ הִנֵּ֣ה יְהוָ֗ה
עֹשֶׂ֤ה אֲרֻבּוֹת֙ בַּשָּׁמַ֔יִם הֲיִהְיֶ֖ה הַדָּבָ֣ר הַזֶּ֑ה וַיֹּ֗אמֶר
הִנְּכָ֤ה רֹאֶה֙ בְּעֵינֶ֔יךָ וּמִשָּׁ֖ם לֹ֥א תֹאכֵֽל׃ ס

‎<span id="003">3</span> ‏וְאַרְבָּעָ֧ה אֲנָשִׁ֛ים הָי֥וּ מְצֹרָעִ֖ים
פֶּ֣תַח הַשָּׁ֑עַר וַיֹּֽאמְרוּ֙ אִ֣ישׁ אֶל־רֵעֵ֔הוּ מָ֗ה אֲנַ֛חְנוּ
יֹשְׁבִ֥ים פֹּ֖ה עַד־מָֽתְנוּ׃

‎<span id="004">4</span> ‏אִם־אָמַרְנוּ֩ נָב֨וֹא הָעִ֜יר וְהָרָעָ֤ב
בָּעִיר֙ וָמַ֣תְנוּ שָׁ֔ם וְאִם־יָשַׁ֥בְנוּ פֹ֖ה וָמָ֑תְנוּ וְעַתָּ֗ה
לְכוּ֙ וְנִפְּלָה֙ אֶל־מַחֲנֵ֣ה אֲרָ֔ם אִם־יְחַיֻּ֣נוּ נִֽחְיֶ֔ה
וְאִם־יְמִיתֻ֖נוּ וָמָֽתְנוּ׃

‎<span id="005">5</span> ‏וַיָּק֣וּמוּ בַנֶּ֔שֶׁף לָב֖וֹא אֶל־מַחֲנֵ֣ה
אֲרָ֑ם וַיָּבֹ֗אוּ עַד־קְצֵה֙ מַחֲנֵ֣ה אֲרָ֔ם וְהִנֵּ֥ה אֵֽין־שָׁ֖ם
אִֽישׁ׃

‎<span id="006">6</span> ‏וַאדֹנָ֞י הִשְׁמִ֣יעַ׀ אֶת־מַחֲנֵ֣ה אֲרָ֗ם
ק֥וֹל רֶ֙כֶב֙ ק֣וֹל ס֔וּס ק֖וֹל חַ֣יִל גָּד֑וֹל וַיֹּאמְר֞וּ אִ֣ישׁ
אֶל־אָחִ֗יו הִנֵּ֣ה שָֽׂכַר־עָלֵינוּ֩ מֶ֨לֶךְ יִשְׂרָאֵ֜ל אֶת־מַלְכֵ֧י
הַחִתִּ֛ים וְאֶת־מַלְכֵ֥י מִצְרַ֖יִם לָב֥וֹא עָלֵֽינוּ׃

‎<span id="007">7</span> ‏וַיָּקוּמוּ֮ וַיָּנ֣וּסוּ בַנֶּשֶׁף֒
וַיַּעַזְב֣וּ אֶת־אָהֳלֵיהֶ֗ם וְאֶת־סֽוּסֵיהֶם֙ וְאֶת־חֲמֹ֣רֵיהֶ֔ם
הַֽמַּחֲנֶ֖ה כַּאֲשֶׁר־הִ֑יא וַיָּנֻ֖סוּ אֶל־נַפְשָֽׁם׃

‎<span id="008">8</span> ‏וַיָּבֹאוּ֩ הַֽמְצֹרָעִ֨ים הָאֵ֜לֶּה
עַד־קְצֵ֣ה הַֽמַּחֲנֶ֗ה וַיָּבֹ֜אוּ אֶל־אֹ֤הֶל אֶחָד֙ וַיֹּאכְל֣וּ
וַיִּשְׁתּ֔וּ וַיִּשְׂא֣וּ מִשָּׁ֗ם כֶּ֤סֶף וְזָהָב֙ וּבְגָדִ֔ים
וַיֵּלְכ֖וּ וַיַּטְמִ֑נוּ וַיָּשֻׁ֗בוּ וַיָּבֹ֙אוּ֙ אֶל־אֹ֣הֶל אַחֵ֔ר
וַיִּשְׂא֣וּ מִשָּׁ֔ם וַיֵּלְכ֖וּ וַיַּטְמִֽנוּ׃

‎<span id="009">9</span> ‏וַיֹּאמְרוּ֩ אִ֨ישׁ אֶל־רֵעֵ֜הוּ לֹֽא־כֵ֣ן׀
אֲנַ֣חְנוּ עֹשִׂ֗ים הַיּ֤וֹם הַזֶּה֙ יוֹם־בְּשֹׂרָ֣ה ה֔וּא וַאֲנַ֣חְנוּ
מַחְשִׁ֗ים וְחִכִּ֛ינוּ עַד־א֥וֹר הַבֹּ֖קֶר וּמְצָאָ֣נוּ עָו֑וֹן
וְעַתָּה֙ לְכ֣וּ וְנָבֹ֔אָה וְנַגִּ֖ידָה בֵּ֥ית הַמֶּֽלֶךְ׃

‎<span id="010">10</span> ‏וַיָּבֹ֗אוּ וַֽיִּקְרְאוּ֮ אֶל־שֹׁעֵ֣ר
הָעִיר֒ וַיַּגִּ֤ידוּ לָהֶם֙ לֵאמֹ֔ר בָּ֚אנוּ אֶל־מַחֲנֵ֣ה אֲרָ֔ם
וְהִנֵּ֥ה אֵֽין־שָׁ֛ם אִ֖ישׁ וְק֣וֹל אָדָ֑ם כִּ֣י אִם־הַסּ֤וּס אָסוּר֙
וְהַחֲמ֣וֹר אָס֔וּר וְאֹהָלִ֖ים כַּאֲשֶׁר־הֵֽמָּה׃

‎<span id="011">11</span> ‏וַיִּקְרָ֖א הַשֹּֽׁעֲרִ֑ים וַיַּגִּ֕ידוּ
בֵּ֥ית הַמֶּ֖לֶךְ פְּנִֽימָה׃

‎<span id="012">12</span> ‏וַיָּ֨קָם הַמֶּ֜לֶךְ לַ֗יְלָה וַיֹּ֙אמֶר֙
אֶל־עֲבָדָ֔יו אַגִּֽידָה־נָּ֣א לָכֶ֔ם אֵ֛ת אֲשֶׁר־עָ֥שׂוּ לָ֖נוּ אֲרָ֑ם
יָדְע֞וּ כִּי־רְעֵבִ֣ים אֲנַ֗חְנוּ וַיֵּצְא֤וּ מִן־הַֽמַּחֲנֶה֙
לְהֵחָבֵ֤ה בהשדה בַשָּׂדֶה֙ לֵאמֹ֔ר כִּֽי־יֵצְא֤וּ מִן־הָעִיר֙
וְנִתְפְּשֵׂ֣ם חַיִּ֔ים וְאֶל־הָעִ֖יר נָבֹֽא׃

‎<span id="013">13</span> ‏וַיַּעַן֩ אֶחָ֨ד מֵעֲבָדָ֜יו וַיֹּ֗אמֶר
וְיִקְחוּ־נָ֞א חֲמִשָּׁ֣ה מִן־הַסּוּסִים֮ הַֽנִּשְׁאָרִים֮ אֲשֶׁ֣ר
נִשְׁאֲרוּ־בָהּ֒ הִנָּ֗ם כְּכָל־ההמון הֲמ֤וֹן יִשְׂרָאֵל֙ אֲשֶׁ֣ר
נִשְׁאֲרוּ־בָ֔הּ הִנָּ֕ם כְּכָל־הֲמ֥וֹן יִשְׂרָאֵ֖ל אֲשֶׁר־תָּ֑מּוּ
וְנִשְׁלְחָ֖ה וְנִרְאֶֽה׃

‎<span id="014">14</span> ‏וַיִּקְח֕וּ שְׁנֵ֖י רֶ֣כֶב סוּסִ֑ים
וַיִּשְׁלַ֨ח הַמֶּ֜לֶךְ אַחֲרֵ֧י מַחֲנֵֽה־אֲרָ֛ם לֵאמֹ֖ר לְכ֥וּ
וּרְאֽוּ׃

‎<span id="015">15</span> ‏וַיֵּלְכ֣וּ אַחֲרֵיהֶם֮ עַד־הַיַּרְדֵּן֒
וְהִנֵּ֣ה כָל־הַדֶּ֗רֶךְ מְלֵאָ֤ה בְגָדִים֙ וְכֵלִ֔ים
אֲשֶׁר־הִשְׁלִ֥יכוּ אֲרָ֖ם בהחפזם בְּחָפְזָ֑ם וַיָּשֻׁ֙בוּ֙
הַמַּלְאָכִ֔ים וַיַּגִּ֖דוּ לַמֶּֽלֶךְ׃

‎<span id="016">16</span> ‏וַיֵּצֵ֣א הָעָ֔ם וַיָּבֹ֕זּוּ אֵ֖ת מַחֲנֵ֣ה
אֲרָ֑ם וַיְהִ֨י סְאָה־סֹ֜לֶת בְּשֶׁ֗קֶל וְסָאתַ֧יִם שְׂעֹרִ֛ים
בְּשֶׁ֖קֶל כִּדְבַ֥ר יְהוָֽה׃

‎<span id="017">17</span> ‏וְהַמֶּלֶךְ֩ הִפְקִ֨יד אֶת־הַשָּׁלִ֜ישׁ
אֲשֶׁר־נִשְׁעָ֤ן עַל־יָדוֹ֙ עַל־הַשַּׁ֔עַר וַיִּרְמְסֻ֧הוּ הָעָ֛ם
בַּשַּׁ֖עַר וַיָּמֹ֑ת כַּאֲשֶׁ֤ר דִּבֶּר֙ אִ֣ישׁ הָאֱלֹהִ֔ים אֲשֶׁ֣ר
דִּבֶּ֔ר בְּרֶ֥דֶת הַמֶּ֖לֶךְ אֵלָֽיו׃

‎<span id="018">18</span> ‏וַיְהִ֗י כְּדַבֵּר֙ אִ֣ישׁ הָאֱלֹהִ֔ים
אֶל־הַמֶּ֖לֶךְ לֵאמֹ֑ר סָאתַ֨יִם שְׂעֹרִ֜ים בְּשֶׁ֗קֶל וּֽסְאָה־סֹ֙לֶת֙
בְּשֶׁ֔קֶל יִהְיֶה֙ כָּעֵ֣ת מָחָ֔ר בְּשַׁ֖עַר שֹׁמְרֽוֹן׃

‎<span id="019">19</span> ‏וַיַּ֨עַן הַשָּׁלִ֜ישׁ אֶת־אִ֣ישׁ הָאֱלֹהִים֮
וַיֹּאמַר֒ וְהִנֵּ֣ה יְהוָ֗ה עֹשֶׂ֤ה אֲרֻבּוֹת֙ בַּשָּׁמַ֔יִם הֲיִהְיֶ֖ה
כַּדָּבָ֣ר הַזֶּ֑ה וַיֹּ֗אמֶר הִנְּךָ֤ רֹאֶה֙ בְּעֵינֶ֔יךָ וּמִשָּׁ֖ם
לֹ֥א תֹאכֵֽל׃

‎<span id="020">20</span> ‏וַיְהִי־ל֖וֹ כֵּ֑ן וַיִּרְמְס֨וּ אֹת֥וֹ
הָעָ֛ם בַּשַּׁ֖עַר וַיָּמֹֽת׃ ס

1 wayyō’mer ’ĕlîšā‘ šimə‘û dəḇar-yəhwâ kōh\| ’āmar yəhwâ kā‘ēṯ\| māḥār
sə’â-sōleṯ bəšeqel wəsā’ṯayim śə‘ōrîm bəšeqel bəš<sup>a</sup>‘ar
šōmərwōn:

2 wayy<sup>a</sup>‘an haššālîš ’ăšer-lammeleḵə nišə‘ān ‘al-yāḏwō ’eṯ-’îš
hā’ĕlōhîm wayyō’mar hinnēh yəhwâ ‘ōśeh ’ărubwōṯ baššāmayim hăyihəyeh
hadāḇār hazzeh wayyō’mer hinnəḵâ rō’eh bə‘êneyḵā ûmiššām lō’ ṯō’ḵēl: s

3 wə’arəbā‘â ’ănāšîm hāyû məṣōrā‘îm peṯ<sup>a</sup>ḥ haššā‘ar wayyō’mərû
’îš ’el-rē‘ēhû mâ ’ăn<sup>a</sup>ḥənû yōšəḇîm pōh ‘aḏ-māṯənû:

4 ’im-’āmarənû nāḇwō’ hā‘îr wəhārā‘āḇ bā‘îr wāmaṯənû šām wə’im-yāšaḇənû
fōh wāmāṯənû wə‘atâ ləḵû wənipəlâ ’el-m<sup>a</sup>ḥănēh ’ărām
’im-yəḥayyunû niḥəyeh wə’im-yəmîṯunû wāmāṯənû:

5 wayyāqûmû ḇannešef lāḇwō’ ’el-m<sup>a</sup>ḥănēh ’ărām wayyāḇō’û
‘aḏ-qəṣēh m<sup>a</sup>ḥănēh ’ărām wəhinnēh ’ên-šām ’îš:

6 wa’ḏōnāy hišəmî‘a\| ’eṯ-m<sup>a</sup>ḥănēh ’ărām qwōl reḵeḇ qwōl sûs
qwōl ḥayil gāḏwōl wayyō’mərû ’îš ’el-’āḥîw hinnēh śāḵar-‘ālênû meleḵə
yiśərā’ēl ’eṯ-maləḵê h<sup>a</sup>ḥitîm wə’eṯ-maləḵê miṣərayim lāḇwō’
‘ālênû:

7 wayyāqûmû wayyānûsû ḇannešef wayy<sup>a</sup>‘azəḇû ’eṯ-’âŏlêhem
wə’eṯ-sûsêhem wə’eṯ-ḥămōrêhem hamm<sup>a</sup>ḥăneh ka’ăšer-hî’
wayyānusû ’el-nafəšām:

8 wayyāḇō’û haməṣōrā‘îm hā’ēlleh ‘aḏ-qəṣēh hamm<sup>a</sup>ḥăneh
wayyāḇō’û ’el-’ōhel ’eḥāḏ wayyō’ḵəlû wayyišətû wayyiśə’û miššām kesef
wəzâāḇ ûḇəḡāḏîm wayyēləḵû wayyaṭəminû wayyāšuḇû wayyāḇō’û ’el-’ōhel
’<sup>a</sup>ḥēr wayyiśə’û miššām wayyēləḵû wayyaṭəminû:

9 wayyō’mərû ’îš ’el-rē‘ēhû lō’-ḵēn\| ’ăn<sup>a</sup>ḥənû ‘ōśîm hayywōm
hazzeh ywōm-bəśōrâ hû’ wa’ăn<sup>a</sup>ḥənû m<sup>a</sup>ḥəšîm wəḥikînû
‘aḏ-’wōr habōqer ûməṣā’ānû ‘āwwōn wə‘atâ ləḵû wənāḇō’â wənagîḏâ bêṯ
hammeleḵə:

10 wayyāḇō’û wayyiqərə’û ’el-šō‘ēr hā‘îr wayyagîḏû lâem lē’mōr bā’nû
’el-m<sup>a</sup>ḥănēh ’ărām wəhinnēh ’ên-šām ’îš wəqwōl ’āḏām kî
’im-hassûs ’āsûr wəh<sup>a</sup>ḥămwōr ’āsûr wə’ōhālîm ka’ăšer-hēmmâ:

11 wayyiqərā’ haššō‘ărîm wayyagîḏû bêṯ hammeleḵə pənîmâ:

12 wayyāqām hammeleḵə layəlâ wayyō’mer ’el-‘ăḇāḏāyw ’agîḏâ-nnā’ lāḵem
’ēṯ ’ăšer-‘āśû lānû ’ărām yāḏə‘û kî-rə‘ēḇîm ’ăn<sup>a</sup>ḥənû
wayyēṣə’û min-hamm<sup>a</sup>ḥăneh ləhēḥāḇēh ḇəhaśśāḏeh ḇaśśāḏeh lē’mōr
kî-yēṣə’û min-hā‘îr wəniṯəpəśēm ḥayyîm wə’el-hā‘îr nāḇō’:

13 wayy<sup>a</sup>‘an ’eḥāḏ mē‘ăḇāḏāyw wayyō’mer wəyiqəḥû-nā’ ḥămiššâ
min-hassûsîm hannišə’ārîm ’ăšer nišə’ărû-ḇāh hinnām kəḵāl-hehāmwōn
hămwōn yiśərā’ēl ’ăšer nišə’ărû-ḇāh hinnām kəḵāl-hămwōn yiśərā’ēl
’ăšer-tāmmû wənišələḥâ wənirə’eh:

14 wayyiqəḥû šənê reḵeḇ sûsîm wayyišəl<sup>a</sup>ḥ hammeleḵə
’<sup>a</sup>ḥărê m<sup>a</sup>ḥănēh-’ărām lē’mōr ləḵû ûrə’û:

15 wayyēləḵû ’<sup>a</sup>ḥărêhem ‘aḏ-hayyarədēn wəhinnēh ḵāl-hadereḵə
məlē’â ḇəḡāḏîm wəḵēlîm ’ăšer-hišəlîḵû ’ărām bəhēḥāfəzām bəḥāfəzām
wayyāšuḇû hammalə’āḵîm wayyagiḏû lammeleḵə:

16 wayyēṣē’ hā‘ām wayyāḇōzzû ’ēṯ m<sup>a</sup>ḥănēh ’ărām wayəhî
sə’â-sōleṯ bəšeqel wəsā’ṯayim śə‘ōrîm bəšeqel kiḏəḇar yəhwâ:

17 wəhammeleḵə hifəqîḏ ’eṯ-haššālîš ’ăšer-nišə‘ān ‘al-yāḏwō
‘al-hašš<sup>a</sup>‘ar wayyirəməsuhû hā‘ām bašš<sup>a</sup>‘ar wayyāmōṯ
ka’ăšer diber ’îš hā’ĕlōhîm ’ăšer diber bəreḏeṯ hammeleḵə ’ēlāyw:

18 wayəhî kəḏabēr ’îš hā’ĕlōhîm ’el-hammeleḵə lē’mōr sā’ṯayim śə‘ōrîm
bəšeqel ûsə’â-sōleṯ bəšeqel yihəyeh kā‘ēṯ māḥār bəš<sup>a</sup>‘ar
šōmərwōn:

19 wayy<sup>a</sup>‘an haššālîš ’eṯ-’îš hā’ĕlōhîm wayyō’mar wəhinnēh
yəhwâ ‘ōśeh ’ărubwōṯ baššāmayim hăyihəyeh kadāḇār hazzeh wayyō’mer
hinnəḵā rō’eh bə‘êneyḵā ûmiššām lō’ ṯō’ḵēl:

20 wayəhî-lwō kēn wayyirəməsû ’ōṯwō hā‘ām bašš<sup>a</sup>‘ar wayyāmōṯ:
s

------------------------------------------------------------------------

[Next: 2 Kings (2 Melakhim) Chapter 8](kg2008)
