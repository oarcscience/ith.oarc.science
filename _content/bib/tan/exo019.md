[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/exo019)  [KJV](../kjv/exo019)  [Sep](../sep/exo019) 
[Vul](../vul/exo019)   
  
[Exodus (Shemot) Index](exo)  
  [Previous](exo018)  [Next](exo020) 

------------------------------------------------------------------------

### Tanach (Hebrew): Exodus (Shemot) Chapter 19

‎<span id="001">1</span> ‏בַּחֹ֙דֶשׁ֙ הַשְּׁלִישִׁ֔י לְצֵ֥את
בְּנֵי־יִשְׂרָאֵ֖ל מֵאֶ֣רֶץ מִצְרָ֑יִם בַּיּ֣וֹם הַזֶּ֔ה בָּ֖אוּ
מִדְבַּ֥ר סִינָֽי׃

‎<span id="002">2</span> ‏וַיִּסְע֣וּ מֵרְפִידִ֗ים וַיָּבֹ֙אוּ֙
מִדְבַּ֣ר סִינַ֔י וַֽיַּחֲנ֖וּ בַּמִּדְבָּ֑ר וַיִּֽחַן־שָׁ֥ם יִשְׂרָאֵ֖ל
נֶ֥גֶד הָהָֽר׃

‎<span id="003">3</span> ‏וּמֹשֶׁ֥ה עָלָ֖ה אֶל־הָאֱלֹהִ֑ים וַיִּקְרָ֨א
אֵלָ֤יו יְהוָה֙ מִן־הָהָ֣ר לֵאמֹ֔ר כֹּ֤ה תֹאמַר֙ לְבֵ֣ית יַעֲקֹ֔ב
וְתַגֵּ֖יד לִבְנֵ֥י יִשְׂרָאֵֽל׃

‎<span id="004">4</span> ‏אַתֶּ֣ם רְאִיתֶ֔ם אֲשֶׁ֥ר עָשִׂ֖יתִי
לְמִצְרָ֑יִם וָאֶשָּׂ֤א אֶתְכֶם֙ עַל־כַּנְפֵ֣י נְשָׁרִ֔ים וָאָבִ֥א
אֶתְכֶ֖ם אֵלָֽי׃

‎<span id="005">5</span> ‏וְעַתָּ֗ה אִם־שָׁמ֤וֹעַ תִּשְׁמְעוּ֙ בְּקֹלִ֔י
וּשְׁמַרְתֶּ֖ם אֶת־בְּרִיתִ֑י וִהְיִ֨יתֶם לִ֤י סְגֻלָּה֙
מִכָּל־הָ֣עַמִּ֔ים כִּי־לִ֖י כָּל־הָאָֽרֶץ׃

‎<span id="006">6</span> ‏וְאַתֶּ֧ם תִּהְיוּ־לִ֛י מַמְלֶ֥כֶת כֹּהֲנִ֖ים
וְג֣וֹי קָד֑וֹשׁ אֵ֚לֶּה הַדְּבָרִ֔ים אֲשֶׁ֥ר תְּדַבֵּ֖ר אֶל־בְּנֵ֥י
יִשְׂרָאֵֽל׃

‎<span id="007">7</span> ‏וַיָּבֹ֣א מֹשֶׁ֔ה וַיִּקְרָ֖א לְזִקְנֵ֣י
הָעָ֑ם וַיָּ֣שֶׂם לִפְנֵיהֶ֗ם אֵ֚ת כָּל־הַדְּבָרִ֣ים הָאֵ֔לֶּה אֲשֶׁ֥ר
צִוָּ֖הוּ יְהוָֽה׃

‎<span id="008">8</span> ‏וַיַּעֲנ֨וּ כָל־הָעָ֤ם יַחְדָּו֙ וַיֹּ֣אמְר֔וּ
כֹּ֛ל אֲשֶׁר־דִּבֶּ֥ר יְהוָ֖ה נַעֲשֶׂ֑ה וַיָּ֧שֶׁב מֹשֶׁ֛ה אֶת־דִּבְרֵ֥י
הָעָ֖ם אֶל־יְהוָֽה׃

‎<span id="009">9</span> ‏וַיֹּ֨אמֶר יְהוָ֜ה אֶל־מֹשֶׁ֗ה הִנֵּ֨ה
אָנֹכִ֜י בָּ֣א אֵלֶיךָ֮ בְּעַ֣ב הֶֽעָנָן֒ בַּעֲב֞וּר יִשְׁמַ֤ע הָעָם֙
בְּדַבְּרִ֣י עִמָּ֔ךְ וְגַם־בְּךָ֖ יַאֲמִ֣ינוּ לְעוֹלָ֑ם וַיַּגֵּ֥ד
מֹשֶׁ֛ה אֶת־דִּבְרֵ֥י הָעָ֖ם אֶל־יְהוָֽה׃

‎<span id="010">10</span> ‏וַיֹּ֨אמֶר יְהוָ֤ה אֶל־מֹשֶׁה֙ לֵ֣ךְ
אֶל־הָעָ֔ם וְקִדַּשְׁתָּ֥ם הַיּ֖וֹם וּמָחָ֑ר וְכִבְּס֖וּ שִׂמְלֹתָֽם׃

‎<span id="011">11</span> ‏וְהָי֥וּ נְכֹנִ֖ים לַיּ֣וֹם הַשְּׁלִישִׁ֑י
כִּ֣י׀ בַּיּ֣וֹם הַשְּׁלִישִׁ֗י יֵרֵ֧ד יְהוָ֛ה לְעֵינֵ֥י כָל־הָעָ֖ם
עַל־הַ֥ר סִינָֽי׃

‎<span id="012">12</span> ‏וְהִגְבַּלְתָּ֤ אֶת־הָעָם֙ סָבִ֣יב לֵאמֹ֔ר
הִשָּׁמְר֥וּ לָכֶ֛ם עֲל֥וֹת בָּהָ֖ר וּנְגֹ֣עַ בְּקָצֵ֑הוּ
כָּל־הַנֹּגֵ֥עַ בָּהָ֖ר מ֥וֹת יוּמָֽת׃

‎<span id="013">13</span> ‏לֹא־תִגַּ֨ע בּ֜וֹ יָ֗ד כִּֽי־סָק֤וֹל
יִסָּקֵל֙ אוֹ־יָרֹ֣ה יִיָּרֶ֔ה אִם־בְּהֵמָ֥ה אִם־אִ֖ישׁ לֹ֣א יִחְיֶ֑ה
בִּמְשֹׁךְ֙ הַיֹּבֵ֔ל הֵ֖מָּה יַעֲל֥וּ בָהָֽר׃

‎<span id="014">14</span> ‏וַיֵּ֧רֶד מֹשֶׁ֛ה מִן־הָהָ֖ר אֶל־הָעָ֑ם
וַיְקַדֵּשׁ֙ אֶת־הָעָ֔ם וַֽיְכַבְּס֖וּ שִׂמְלֹתָֽם׃

‎<span id="015">15</span> ‏וַיֹּ֙אמֶר֙ אֶל־הָעָ֔ם הֱי֥וּ נְכֹנִ֖ים
לִשְׁלֹ֣שֶׁת יָמִ֑ים אַֽל־תִּגְּשׁ֖וּ אֶל־אִשָּֽׁה׃

‎<span id="016">16</span> ‏וַיְהִי֩ בַיּ֨וֹם הַשְּׁלִישִׁ֜י בִּֽהְיֹ֣ת
הַבֹּ֗קֶר וַיְהִי֩ קֹלֹ֨ת וּבְרָקִ֜ים וְעָנָ֤ן כָּבֵד֙ עַל־הָהָ֔ר וְקֹ֥ל
שֹׁפָ֖ר חָזָ֣ק מְאֹ֑ד וַיֶּחֱרַ֥ד כָּל־הָעָ֖ם אֲשֶׁ֥ר בַּֽמַּחֲנֶֽה׃

‎<span id="017">17</span> ‏וַיּוֹצֵ֨א מֹשֶׁ֧ה אֶת־הָעָ֛ם לִקְרַ֥את
הָֽאֱלֹהִ֖ים מִן־הַֽמַּחֲנֶ֑ה וַיִּֽתְיַצְּב֖וּ בְּתַחְתִּ֥ית הָהָֽר׃

‎<span id="018">18</span> ‏וְהַ֤ר סִינַי֙ עָשַׁ֣ן כֻּלּ֔וֹ מִ֠פְּנֵי
אֲשֶׁ֨ר יָרַ֥ד עָלָ֛יו יְהוָ֖ה בָּאֵ֑שׁ וַיַּ֤עַל עֲשָׁנוֹ֙ כְּעֶ֣שֶׁן
הַכִּבְשָׁ֔ן וַיֶּחֱרַ֥ד כָּל־הָהָ֖ר מְאֹֽד׃

‎<span id="019">19</span> ‏וַיְהִי֙<sup>3</sup> ק֣וֹל הַשּׁוֹפָ֔ר
הוֹלֵ֖ךְ וְחָזֵ֣ק מְאֹ֑ד מֹשֶׁ֣ה יְדַבֵּ֔ר וְהָאֱלֹהִ֖ים יַעֲנֶ֥נּוּ
בְקֽוֹל׃

‎<span id="020">20</span> ‏וַיֵּ֧רֶד יְהוָ֛ה עַל־הַ֥ר סִינַ֖י אֶל־רֹ֣אשׁ
הָהָ֑ר וַיִּקְרָ֨א יְהוָ֧ה לְמֹשֶׁ֛ה אֶל־רֹ֥אשׁ הָהָ֖ר וַיַּ֥עַל
מֹשֶֽׁה׃

‎<span id="021">21</span> ‏וַיֹּ֤אמֶר יְהוָה֙ אֶל־מֹשֶׁ֔ה רֵ֖ד הָעֵ֣ד
בָּעָ֑ם פֶּן־יֶהֶרְס֤וּ אֶל־יְהוָה֙ לִרְא֔וֹת וְנָפַ֥ל מִמֶּ֖נּוּ רָֽב׃

‎<span id="022">22</span> ‏וְגַ֧ם הַכֹּהֲנִ֛ים הַנִּגָּשִׁ֥ים
אֶל־יְהוָ֖ה יִתְקַדָּ֑שׁוּ פֶּן־יִפְרֹ֥ץ בָּהֶ֖ם יְהוָֽה׃

‎<span id="023">23</span> ‏וַיֹּ֤אמֶר מֹשֶׁה֙ אֶל־יְהוָ֔ה לֹא־יוּכַ֣ל
הָעָ֔ם לַעֲלֹ֖ת אֶל־הַ֣ר סִינָ֑י כִּֽי־אַתָּ֞ה הַעֵדֹ֤תָה בָּ֙נוּ֙
לֵאמֹ֔ר הַגְבֵּ֥ל אֶת־הָהָ֖ר וְקִדַּשְׁתּֽוֹ׃

‎<span id="024">24</span> ‏וַיֹּ֨אמֶר אֵלָ֤יו יְהוָה֙ לֶךְ־רֵ֔ד
וְעָלִ֥יתָ אַתָּ֖ה וְאַהֲרֹ֣ן עִמָּ֑ךְ וְהַכֹּהֲנִ֣ים וְהָעָ֗ם
אַל־יֶֽהֶרְס֛וּ לַעֲלֹ֥ת אֶל־יְהוָ֖ה פֶּן־יִפְרָץ־בָּֽם׃

‎<span id="025">25</span> ‏וַיֵּ֥רֶד מֹשֶׁ֖ה אֶל־הָעָ֑ם וַיֹּ֖אמֶר
אֲלֵהֶֽם׃ ס

1 b<sup>a</sup>ḥōḏeš haššəlîšî ləṣē’ṯ bənê-yiśərā’ēl mē’ereṣ miṣərāyim
bayywōm hazzeh bā’û miḏəbar sînāy:

2 wayyisə‘û mērəfîḏîm wayyāḇō’û miḏəbar sînay wayy<sup>a</sup>ḥănû
bammiḏəbār wayyiḥan-šām yiśərā’ēl neḡeḏ hâār:

3 ûmōšeh ‘ālâ ’el-hā’ĕlōhîm wayyiqərā’ ’ēlāyw yəhwâ min-hâār lē’mōr kōh
ṯō’mar ləḇêṯ y<sup>a</sup>‘ăqōḇ wəṯagêḏ liḇənê yiśərā’ēl:

4 ’atem rə’îṯem ’ăšer ‘āśîṯî ləmiṣərāyim wā’eśśā’ ’eṯəḵem ‘al-kanəfê
nəšārîm wā’āḇi’ ’eṯəḵem ’ēlāy:

5 wə‘atâ ’im-šāmwō‘a tišəmə‘û bəqōlî ûšəmarətem ’eṯ-bərîṯî wihəyîṯem lî
səḡullâ mikāl-hā‘ammîm kî-lî kāl-hā’āreṣ:

6 wə’atem tihəyû-lî maməleḵeṯ kōhănîm wəḡwōy qāḏwōš ’ēlleh hadəḇārîm
’ăšer təḏabēr ’el-bənê yiśərā’ēl:

7 wayyāḇō’ mōšeh wayyiqərā’ ləziqənê hā‘ām wayyāśem lifənêhem ’ēṯ
kāl-hadəḇārîm hā’ēlleh ’ăšer ṣiûâû yəhwâ:

8 wayy<sup>a</sup>‘ănû ḵāl-hā‘ām y<sup>a</sup>ḥədāw wayyō’mərû kōl
’ăšer-diber yəhwâ n<sup>a</sup>‘ăśeh wayyāšeḇ mōšeh ’eṯ-diḇərê hā‘ām
’el-yəhwâ:

9 wayyō’mer yəhwâ ’el-mōšeh hinnēh ’ānōḵî bā’ ’ēleyḵā bə‘aḇ he‘ānān
b<sup>a</sup>‘ăḇûr yišəm<sup>a</sup>‘ hā‘ām bəḏabərî ‘immāḵə wəḡam-bəḵā
ya’ămînû lə‘wōlām wayyagēḏ mōšeh ’eṯ-diḇərê hā‘ām ’el-yəhwâ:

10 wayyō’mer yəhwâ ’el-mōšeh lēḵə ’el-hā‘ām wəqidašətām hayywōm ûmāḥār
wəḵibəsû śiməlōṯām:

11 wəhāyû nəḵōnîm layywōm haššəlîšî kî\| bayywōm haššəlîšî yērēḏ yəhwâ
lə‘ênê ḵāl-hā‘ām ‘al-har sînāy:

12 wəhiḡəbalətā ’eṯ-hā‘ām sāḇîḇ lē’mōr hiššāmərû lāḵem ‘ălwōṯ bâār
ûnəḡō‘a bəqāṣēhû kāl-hannōḡē‘a bâār mwōṯ yûmāṯ:

13 lō’-ṯig<sup>a</sup>‘ bwō yāḏ kî-sāqwōl yissāqēl ’wō-yārōh yîyāreh
’im-bəhēmâ ’im-’îš lō’ yiḥəyeh biməšōḵə hayyōḇēl hēmmâ y<sup>a</sup>‘ălû
ḇâār:

14 wayyēreḏ mōšeh min-hâār ’el-hā‘ām wayəqadēš ’eṯ-hā‘ām wayəḵabəsû
śiməlōṯām:

15 wayyō’mer ’el-hā‘ām hĕyû nəḵōnîm lišəlōšeṯ yāmîm ’al-tigəšû
’el-’iššâ:

16 wayəhî ḇayywōm haššəlîšî bihəyōṯ habōqer wayəhî qōlōṯ ûḇərāqîm
wə‘ānān kāḇēḏ ‘al-hâār wəqōl šōfār ḥāzāq mə’ōḏ wayyeḥĕraḏ kāl-hā‘ām
’ăšer bamm<sup>a</sup>ḥăneh:

17 wayywōṣē’ mōšeh ’eṯ-hā‘ām liqəra’ṯ hā’ĕlōhîm
min-hamm<sup>a</sup>ḥăneh wayyiṯəyaṣṣəḇû bəṯ<sup>a</sup>ḥətîṯ hâār:

18 wəhar sînay ‘āšan kullwō mipənê ’ăšer yāraḏ ‘ālāyw yəhwâ bā’ēš
wayy<sup>a</sup>‘al ‘ăšānwō kə‘ešen hakiḇəšān wayyeḥĕraḏ kāl-hâār mə’ōḏ:

19 wayəhî<sup>3</sup> qwōl haššwōfār hwōlēḵə wəḥāzēq mə’ōḏ mōšeh yəḏabēr
wəhā’ĕlōhîm y<sup>a</sup>‘ănennû ḇəqwōl:

20 wayyēreḏ yəhwâ ‘al-har sînay ’el-rō’š hâār wayyiqərā’ yəhwâ ləmōšeh
’el-rō’š hâār wayy<sup>a</sup>‘al mōšeh:

21 wayyō’mer yəhwâ ’el-mōšeh rēḏ hā‘ēḏ bā‘ām pen-yeherəsû ’el-yəhwâ
lirə’wōṯ wənāfal mimmennû rāḇ:

22 wəḡam hakōhănîm hannigāšîm ’el-yəhwâ yiṯəqadāšû pen-yifərōṣ bâem
yəhwâ:

23 wayyō’mer mōšeh ’el-yəhwâ lō’-yûḵal hā‘ām l<sup>a</sup>‘ălōṯ ’el-har
sînāy kî-’atâ h<sup>a</sup>‘ēḏōṯâ bānû lē’mōr haḡəbēl ’eṯ-hâār
wəqidašətwō:

24 wayyō’mer ’ēlāyw yəhwâ leḵə-rēḏ wə‘ālîṯā ’atâ wə’ahărōn ‘immāḵə
wəhakōhănîm wəhā‘ām ’al-yeherəsû l<sup>a</sup>‘ălōṯ ’el-yəhwâ
pen-yifərāṣ-bām:

25 wayyēreḏ mōšeh ’el-hā‘ām wayyō’mer ’ălēhem: s

------------------------------------------------------------------------

[Next: Exodus (Shemot) Chapter 20](exo020)
