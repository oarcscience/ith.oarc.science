[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa043)  [KJV](../kjv/psa043)  [Sep](../sep/psa043) 
[Vul](../vul/psa043)   
  
[Psalms (Tehilim) Index](psa)  
  [Previous](psa042)  [Next](psa044) 

------------------------------------------------------------------------

### Tanach (Hebrew): Psalms (Tehilim) Chapter 43

‎<span id="001">1</span> ‏שָׁפְטֵ֤נִי אֱלֹהִ֨ים׀ וְרִ֘יבָ֤ה רִיבִ֗י
מִגּ֥וֹי לֹא־חָסִ֑יד מֵ֤אִישׁ־מִרְמָ֖ה וְעַוְלָ֣ה תְפַלְּטֵֽנִי׃

‎<span id="002">2</span> ‏כִּֽי־אַתָּ֤ה׀ אֱלֹהֵ֣י מָֽעוּזִּי֮ לָמָ֪ה
זְנַ֫חְתָּ֥נִי לָֽמָּה־קֹדֵ֥ר אֶתְהַלֵּ֗ךְ בְּלַ֣חַץ אוֹיֵֽב׃

‎<span id="003">3</span> ‏שְׁלַח־אוֹרְךָ֣ וַ֭אֲמִתְּךָ הֵ֣מָּה
יַנְח֑וּנִי יְבִיא֥וּנִי אֶל־הַֽר־קָ֝דְשְׁךָ֗ וְאֶל־מִשְׁכְּנוֹתֶֽיךָ׃

‎<span id="004">4</span> ‏וְאָב֤וֹאָה׀ אֶל־מִזְבַּ֬ח אֱלֹהִ֗ים אֶל־אֵל֮
שִׂמְחַ֪ת גִּ֫ילִ֥י וְאוֹדְךָ֥ בְכִנּ֗וֹר אֱלֹהִ֥ים אֱלֹהָֽי׃

‎<span id="005">5</span> ‏מַה־תִּשְׁתּ֬וֹחֲחִ֨י׀ נַפְשִׁי֮
וּֽמַה־תֶּהֱמִ֪י עָ֫לָ֥י הוֹחִ֣ילִי לֵֽ֭אלֹהִים כִּי־ע֣וֹד אוֹדֶ֑נּוּ
יְשׁוּעֹ֥ת פָּ֝נַ֗י וֵֽאלֹהָֽי׃

1 šāfəṭēnî ’ĕlōhîm\| wərîḇâ rîḇî migwōy lō’-ḥāsîḏ mē’îš-mirəmâ wə‘awəlâ
ṯəfalləṭēnî:

2 kî-’atâ\| ’ĕlōhê mā‘ûzzî lāmâ zən<sup>a</sup>ḥətānî lāmmâ-qōḏēr
’eṯəhallēḵə bəl<sup>a</sup>ḥaṣ ’wōyēḇ:

3 šəl<sup>a</sup>ḥ-’wōrəḵā wa’ămitəḵā hēmmâ yanəḥûnî yəḇî’ûnî
’el-har-qāḏəšəḵā wə’el-mišəkənwōṯeyḵā:

4 wə’āḇwō’â\| ’el-mizəb<sup>a</sup>ḥ ’ĕlōhîm ’el-’ēl śiməḥaṯ gîlî
wə’wōḏəḵā ḇəḵinnwōr ’ĕlōhîm ’ĕlōhāy:

5 mah-tišətwōḥăḥî\| nafəšî ûmah-tehĕmî ‘ālāy hwōḥîlî lē’lōhîm kî-‘wōḏ
’wōḏennû yəšû‘ōṯ pānay wē’lōhāy:

------------------------------------------------------------------------

[Next: Psalms (Tehilim) Chapter 44](psa044)
