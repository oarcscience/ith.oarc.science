<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 85</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa085">Polyglot</A>&nbsp;
<A HREF="../kjv/psa085">KJV</A>&nbsp;
<A HREF="../sep/psa085">Sep</A>&nbsp;
<A HREF="../vul/psa085">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa084">Previous</A>&nbsp;
<A HREF="psa086">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 85</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֬חַ׀ לִבְנֵי־קֹ֬רַח מִזְמֽוֹר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;רָצִ֣יתָ יְהוָ֣ה אַרְצֶ֑ךָ שַׁ֝֗בְתָּ <font color="brown">שבות</font> <font color="blue">שְׁבִ֣ית</font> יַעֲקֹֽב׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;נָ֭שָׂאתָ עֲוֹ֣ן עַמֶּ֑ךָ כִּסִּ֖יתָ כָל־חַטָּאתָ֣ם סֶֽלָה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אָסַ֥פְתָּ כָל־עֶבְרָתֶ֑ךָ הֱ֝שִׁיב֗וֹתָ מֵחֲר֥וֹן אַפֶּֽךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;שׁ֭וּבֵנוּ אֱלֹהֵ֣י יִשְׁעֵ֑נוּ וְהָפֵ֖ר כַּֽעַסְךָ֣ עִמָּֽנוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הַלְעוֹלָ֥ם תֶּֽאֱנַף־בָּ֑נוּ תִּמְשֹׁ֥ךְ אַ֝פְּךָ֗ לְדֹ֣ר וָדֹֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הֲֽלֹא־אַ֭תָּה תָּשׁ֣וּב תְּחַיֵּ֑נוּ וְ֝עַמְּךָ֗ יִשְׂמְחוּ־בָֽךְ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הַרְאֵ֣נוּ יְהוָ֣ה חַסְדֶּ֑ךָ וְ֝יֶשְׁעֲךָ֗ תִּתֶּן־לָֽנוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֶשְׁמְעָ֗ה מַה־יְדַבֵּר֮ הָאֵ֪ל׀ יְה֫וָ֥ה כִּ֤י׀ יְדַבֵּ֬ר שָׁל֗וֹם אֶל־עַמּ֥וֹ וְאֶל־חֲסִידָ֑יו וְֽאַל־יָשׁ֥וּבוּ לְכִסְלָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אַ֤ךְ׀ קָר֣וֹב לִירֵאָ֣יו יִשְׁע֑וֹ לִשְׁכֹּ֖ן כָּב֣וֹד בְּאַרְצֵֽנוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;חֶֽסֶד־וֶאֱמֶ֥ת נִפְגָּ֑שׁוּ צֶ֖דֶק וְשָׁל֣וֹם נָשָֽׁקוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֱ֭מֶת מֵאֶ֣רֶץ תִּצְמָ֑ח וְ֝צֶ֗דֶק מִשָּׁמַ֥יִם נִשְׁקָֽף׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;גַּם־יְ֭הוָה יִתֵּ֣ן הַטּ֑וֹב וְ֝אַרְצֵ֗נוּ תִּתֵּ֥ן יְבוּלָֽהּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;צֶ֭דֶק לְפָנָ֣יו יְהַלֵּ֑ךְ וְיָשֵׂ֖ם לְדֶ֣רֶךְ פְּעָמָֽיו׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a| li&#x1E07;&#601;n&ecirc;-q&#333;r<sup>a</sup>&#x1E25; miz&#601;mw&#333;r: </P>
<P>2&nbsp;r&#257;&#x1E63;&icirc;&#x1E6F;&#257; y&#601;hw&acirc; &#8217;ar&#601;&#x1E63;e&#x1E35;&#257; &#353;a&#x1E07;&#601;t&#257; <font color="brown">&#353;&#601;&#x1E07;&ucirc;&#x1E6F;</font> <font color="blue">&#353;&#601;&#x1E07;&icirc;&#x1E6F;</font> y<sup>a</sup>&#8216;&#259;q&#333;&#x1E07;: </P>
<P>3&nbsp;n&#257;&#347;&#257;&#8217;&#x1E6F;&#257; &#8216;&#259;w&#333;n &#8216;amme&#x1E35;&#257; kiss&icirc;&#x1E6F;&#257; &#x1E35;&#257;l-&#x1E25;a&#x1E6D;&#x1E6D;&#257;&#8217;&#x1E6F;&#257;m sel&acirc;: </P>
<P>4&nbsp;&#8217;&#257;saf&#601;t&#257; &#x1E35;&#257;l-&#8216;e&#x1E07;&#601;r&#257;&#x1E6F;e&#x1E35;&#257; h&#277;&#353;&icirc;&#x1E07;w&#333;&#x1E6F;&#257; m&#275;&#x1E25;&#259;rw&#333;n &#8217;ape&#x1E35;&#257;: </P>
<P>5&nbsp;&#353;&ucirc;&#x1E07;&#275;n&ucirc; &#8217;&#277;l&#333;h&ecirc; yi&#353;&#601;&#8216;&#275;n&ucirc; w&#601;h&#257;f&#275;r k<sup>a</sup>&#8216;as&#601;&#x1E35;&#257; &#8216;imm&#257;n&ucirc;: </P>
<P>6&nbsp;hal&#601;&#8216;w&#333;l&#257;m te&#8217;&#277;naf-b&#257;n&ucirc; tim&#601;&#353;&#333;&#x1E35;&#601; &#8217;ap&#601;&#x1E35;&#257; l&#601;&#x1E0F;&#333;r w&#257;&#x1E0F;&#333;r: </P>
<P>7&nbsp;h&#259;l&#333;&#8217;-&#8217;at&acirc; t&#257;&#353;&ucirc;&#x1E07; t&#601;&#x1E25;ayy&#275;n&ucirc; w&#601;&#8216;amm&#601;&#x1E35;&#257; yi&#347;&#601;m&#601;&#x1E25;&ucirc;-&#x1E07;&#257;&#x1E35;&#601;: </P>
<P>8&nbsp;har&#601;&#8217;&#275;n&ucirc; y&#601;hw&acirc; &#x1E25;as&#601;de&#x1E35;&#257; w&#601;ye&#353;&#601;&#8216;&#259;&#x1E35;&#257; titen-l&#257;n&ucirc;: </P>
<P>9&nbsp;&#8217;e&#353;&#601;m&#601;&#8216;&acirc; mah-y&#601;&#x1E0F;ab&#275;r h&#257;&#8217;&#275;l| y&#601;hw&acirc; k&icirc;| y&#601;&#x1E0F;ab&#275;r &#353;&#257;lw&#333;m &#8217;el-&#8216;ammw&#333; w&#601;&#8217;el-&#x1E25;&#259;s&icirc;&#x1E0F;&#257;yw w&#601;&#8217;al-y&#257;&#353;&ucirc;&#x1E07;&ucirc; l&#601;&#x1E35;is&#601;l&acirc;: </P>
<P>10&nbsp;&#8217;a&#x1E35;&#601;| q&#257;rw&#333;&#x1E07; l&icirc;r&#275;&#8217;&#257;yw yi&#353;&#601;&#8216;w&#333; li&#353;&#601;k&#333;n k&#257;&#x1E07;w&#333;&#x1E0F; b&#601;&#8217;ar&#601;&#x1E63;&#275;n&ucirc;: </P>
<P>11&nbsp;&#x1E25;ese&#x1E0F;-we&#8217;&#277;me&#x1E6F; nif&#601;g&#257;&#353;&ucirc; &#x1E63;e&#x1E0F;eq w&#601;&#353;&#257;lw&#333;m n&#257;&#353;&#257;q&ucirc;: </P>
<P>12&nbsp;&#8217;&#277;me&#x1E6F; m&#275;&#8217;ere&#x1E63; ti&#x1E63;&#601;m&#257;&#x1E25; w&#601;&#x1E63;e&#x1E0F;eq mi&#353;&#353;&#257;mayim ni&#353;&#601;q&#257;f: </P>
<P>13&nbsp;gam-y&#601;hw&acirc; yit&#275;n ha&#x1E6D;&#x1E6D;w&#333;&#x1E07; w&#601;&#8217;ar&#601;&#x1E63;&#275;n&ucirc; tit&#275;n y&#601;&#x1E07;&ucirc;l&#257;h: </P>
<P>14&nbsp;&#x1E63;e&#x1E0F;eq l&#601;f&#257;n&#257;yw y&#601;hall&#275;&#x1E35;&#601; w&#601;y&#257;&#347;&#275;m l&#601;&#x1E0F;ere&#x1E35;&#601; p&#601;&#8216;&#257;m&#257;yw: </P>
</TD>
</TABLE>
<P><HR>
<CENTER>
<A HREF="psa086">Next: Psalms (Tehilim) Chapter 86</A></CENTER>
</BODY>
</HTML>
