<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 32</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen032.htm">Polyglot</A>&nbsp;
<A HREF="../kjv/gen032.htm">KJV</A>&nbsp;
<A HREF="../sep/gen032.htm">Sep</A>&nbsp;
<A HREF="../vul/gen032.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen031.htm">Previous</A>&nbsp;
<A HREF="gen033.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 32</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּשְׁכֵּ֨ם לָבָ֜ן בַּבֹּ֗קֶר וַיְנַשֵּׁ֧ק לְבָנָ֛יו וְלִבְנוֹתָ֖יו וַיְבָ֣רֶךְ אֶתְהֶ֑ם וַיֵּ֛לֶךְ וַיָּ֥שָׁב לָבָ֖ן לִמְקֹמֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְיַעֲקֹ֖ב הָלַ֣ךְ לְדַרְכּ֑וֹ וַיִּפְגְּעוּ־ב֖וֹ מַלְאֲכֵ֥י אֱלֹהִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֤אמֶר יַעֲקֹב֙ כַּאֲשֶׁ֣ר רָאָ֔ם מַחֲנֵ֥ה אֱלֹהִ֖ים זֶ֑ה וַיִּקְרָ֛א שֵֽׁם־הַמָּק֥וֹם הַה֖וּא מַֽחֲנָֽיִם׃ פ</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּשְׁלַ֨ח יַעֲקֹ֤ב מַלְאָכִים֙ לְפָנָ֔יו אֶל־עֵשָׂ֖ו אָחִ֑יו אַ֥רְצָה שֵׂעִ֖יר שְׂדֵ֥ה אֱדֽוֹם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיְצַ֤ו אֹתָם֙ לֵאמֹ֔ר כֹּ֣ה תֹאמְר֔וּן לַֽאדֹנִ֖י לְעֵשָׂ֑ו כֹּ֤ה אָמַר֙ עַבְדְּךָ֣<font color="red"><sup>3</font></sup> יַעֲקֹ֔ב עִם־לָבָ֣ן גַּ֔רְתִּי וָאֵחַ֖ר עַד־עָֽתָּה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַֽיְהִי־לִי֙ שׁ֣וֹר וַחֲמ֔וֹר צֹ֖אן וְעֶ֣בֶד וְשִׁפְחָ֑ה וָֽאֶשְׁלְחָה֙ לְהַגִּ֣יד לַֽאדֹנִ֔י לִמְצֹא־חֵ֖ן בְּעֵינֶֽיךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיָּשֻׁ֙בוּ֙ הַמַּלְאָכִ֔ים אֶֽל־יַעֲקֹ֖ב לֵאמֹ֑ר בָּ֤אנוּ אֶל־אָחִ֙יךָ֙ אֶל־עֵשָׂ֔ו וְגַם֙ הֹלֵ֣ךְ לִקְרָֽאתְךָ֔ וְאַרְבַּע־מֵא֥וֹת אִ֖ישׁ עִמּֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּירָ֧א יַעֲקֹ֛ב מְאֹ֖ד וַיֵּ֣צֶר ל֑וֹ וַיַּ֜חַץ אֶת־הָעָ֣ם אֲשֶׁר־אִתּ֗וֹ וְאֶת־הַצֹּ֧אן וְאֶת־הַבָּקָ֛ר וְהַגְּמַלִּ֖ים לִשְׁנֵ֥י מַחֲנֽוֹת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֕אמֶר אִם־יָב֥וֹא עֵשָׂ֛ו אֶל־הַמַּחֲנֶ֥ה הָאַחַ֖ת וְהִכָּ֑הוּ וְהָיָ֛ה הַמַּחֲנֶ֥ה הַנִּשְׁאָ֖ר לִפְלֵיטָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּאמֶר֮ יַעֲקֹב֒ אֱלֹהֵי֙ אָבִ֣י אַבְרָהָ֔ם וֵאלֹהֵ֖י אָבִ֣י יִצְחָ֑ק יְהוָ֞ה הָאֹמֵ֣ר אֵלַ֗י שׁ֧וּב לְאַרְצְךָ֛ וּלְמוֹלַדְתְּךָ֖ וְאֵיטִ֥יבָה עִמָּֽךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;קָטֹ֜נְתִּי מִכֹּ֤ל הַחֲסָדִים֙ וּמִכָּל־הָ֣אֱמֶ֔ת אֲשֶׁ֥ר עָשִׂ֖יתָ אֶת־עַבְדֶּ֑ךָ כִּ֣י בְמַקְלִ֗י עָבַ֙רְתִּי֙ אֶת־הַיַּרְדֵּ֣ן הַזֶּ֔ה וְעַתָּ֥ה הָיִ֖יתִי לִשְׁנֵ֥י מַחֲנֽוֹת׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הַצִּילֵ֥נִי נָ֛א מִיַּ֥ד אָחִ֖י מִיַּ֣ד עֵשָׂ֑ו כִּֽי־יָרֵ֤א אָנֹכִי֙ אֹת֔וֹ פֶּן־יָב֣וֹא וְהִכַּ֔נִי אֵ֖ם עַל־בָּנִֽים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאַתָּ֣ה אָמַ֔רְתָּ הֵיטֵ֥ב אֵיטִ֖יב עִמָּ֑ךְ וְשַׂמְתִּ֤י אֶֽת־זַרְעֲךָ֙ כְּח֣וֹל הַיָּ֔ם אֲשֶׁ֥ר לֹא־יִסָּפֵ֖ר מֵרֹֽב׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיָּ֥לֶן שָׁ֖ם בַּלַּ֣יְלָה הַה֑וּא וַיִּקַּ֞ח מִן־הַבָּ֧א בְיָד֛וֹ מִנְחָ֖ה לְעֵשָׂ֥ו אָחִֽיו׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עִזִּ֣ים מָאתַ֔יִם וּתְיָשִׁ֖ים עֶשְׂרִ֑ים רְחֵלִ֥ים מָאתַ֖יִם וְאֵילִ֥ים עֶשְׂרִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;גְּמַלִּ֧ים מֵינִיק֛וֹת וּבְנֵיהֶ֖ם שְׁלֹשִׁ֑ים פָּר֤וֹת אַרְבָּעִים֙ וּפָרִ֣ים עֲשָׂרָ֔ה אֲתֹנֹ֣ת עֶשְׂרִ֔ים וַעְיָרִ֖ם<font color="red"><sup>1</font></sup> עֲשָׂרָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּתֵּן֙ בְּיַד־עֲבָדָ֔יו עֵ֥דֶר עֵ֖דֶר לְבַדּ֑וֹ וַ֤יֹּאמֶר אֶל־עֲבָדָיו֙ עִבְר֣וּ לְפָנַ֔י וְרֶ֣וַח תָּשִׂ֔ימוּ בֵּ֥ין עֵ֖דֶר וּבֵ֥ין עֵֽדֶר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיְצַ֥ו אֶת־הָרִאשׁ֖וֹן לֵאמֹ֑ר כִּ֣י יִֽפְגָּשְׁךָ֞<font color="red"><sup>1</font></sup> עֵשָׂ֣ו אָחִ֗י וִשְׁאֵֽלְךָ֙<font color="red"><sup>1</font></sup> לֵאמֹ֔ר לְמִי־אַ֙תָּה֙ וְאָ֣נָה תֵלֵ֔ךְ וּלְמִ֖י אֵ֥לֶּה לְפָנֶֽיךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאָֽמַרְתָּ֙ לְעַבְדְּךָ֣ לְיַעֲקֹ֔ב מִנְחָ֥ה הִוא֙ שְׁלוּחָ֔ה לַֽאדֹנִ֖י לְעֵשָׂ֑ו וְהִנֵּ֥ה גַם־ה֖וּא אַחֲרֵֽינוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיְצַ֞ו גַּ֣ם אֶת־הַשֵּׁנִ֗י גַּ֚ם אֶת־הַשְּׁלִישִׁ֔י גַּ֚ם אֶת־כָּל־הַהֹ֣לְכִ֔ים אַחֲרֵ֥י הָעֲדָרִ֖ים לֵאמֹ֑ר כַּדָּבָ֤ר הַזֶּה֙ תְּדַבְּר֣וּן אֶל־עֵשָׂ֔ו בְּמֹצַאֲכֶ֖ם אֹתֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַאֲמַרְתֶּ֕ם גַּ֗ם הִנֵּ֛ה עַבְדְּךָ֥ יַעֲקֹ֖ב אַחֲרֵ֑ינוּ כִּֽי־אָמַ֞ר אֲכַפְּרָ֣ה פָנָ֗יו בַּמִּנְחָה֙ הַהֹלֶ֣כֶת לְפָנָ֔י וְאַחֲרֵי־כֵן֙ אֶרְאֶ֣ה פָנָ֔יו אוּלַ֖י יִשָּׂ֥א פָנָֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַתַּעֲבֹ֥ר הַמִּנְחָ֖ה עַל־פָּנָ֑יו וְה֛וּא לָ֥ן בַּלַּֽיְלָה־הַה֖וּא בַּֽמַּחֲנֶֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיָּ֣קָם׀ בַּלַּ֣יְלָה ה֗וּא וַיִּקַּ֞ח אֶת־שְׁתֵּ֤י נָשָׁיו֙ וְאֶת־שְׁתֵּ֣י שִׁפְחֹתָ֔יו וְאֶת־אַחַ֥ד עָשָׂ֖ר יְלָדָ֑יו וַֽיַּעֲבֹ֔ר אֵ֖ת מַעֲבַ֥ר יַבֹּֽק׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּקָּחֵ֔ם וַיַּֽעֲבִרֵ֖ם אֶת־הַנָּ֑חַל וַֽיַּעֲבֵ֖ר אֶת־אֲשֶׁר־לוֹ׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיִּוָּתֵ֥ר יַעֲקֹ֖ב לְבַדּ֑וֹ וַיֵּאָבֵ֥ק אִישׁ֙ עִמּ֔וֹ עַ֖ד עֲל֥וֹת הַשָּֽׁחַר׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיַּ֗רְא כִּ֣י לֹ֤א יָכֹל֙ ל֔וֹ וַיִּגַּ֖ע בְּכַף־יְרֵכ֑וֹ וַתֵּ֙קַע֙ כַּף־יֶ֣רֶךְ יַעֲקֹ֔ב בְּהֵֽאָבְק֖וֹ עִמּֽוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיֹּ֣אמֶר שַׁלְּחֵ֔נִי כִּ֥י עָלָ֖ה הַשָּׁ֑חַר וַיֹּ֙אמֶר֙ לֹ֣א אֲשַֽׁלֵּחֲךָ֔ כִּ֖י אִם־בֵּרַכְתָּֽנִי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֹּ֥אמֶר אֵלָ֖יו מַה־שְּׁמֶ֑ךָ וַיֹּ֖אמֶר יַעֲקֹֽב׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֹּ֗אמֶר לֹ֤א יַעֲקֹב֙ יֵאָמֵ֥ר עוֹד֙ שִׁמְךָ֔ כִּ֖י אִם־יִשְׂרָאֵ֑ל כִּֽי־שָׂרִ֧יתָ עִם־אֱלֹהִ֛ים וְעִם־אֲנָשִׁ֖ים וַתּוּכָֽל׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיִּשְׁאַ֣ל יַעֲקֹ֗ב וַיֹּ֙אמֶר֙ הַגִּֽידָה־נָּ֣א שְׁמֶ֔ךָ וַיֹּ֕אמֶר לָ֥מָּה זֶּ֖ה תִּשְׁאַ֣ל לִשְׁמִ֑י וַיְבָ֥רֶךְ אֹת֖וֹ שָֽׁם׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיִּקְרָ֧א יַעֲקֹ֛ב שֵׁ֥ם הַמָּק֖וֹם פְּנִיאֵ֑ל כִּֽי־רָאִ֤יתִי אֱלֹהִים֙ פָּנִ֣ים אֶל־פָּנִ֔ים וַתִּנָּצֵ֖ל נַפְשִֽׁי׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיִּֽזְרַֽח־ל֣וֹ הַשֶּׁ֔מֶשׁ כַּאֲשֶׁ֥ר עָבַ֖ר אֶת־פְּנוּאֵ֑ל וְה֥וּא צֹלֵ֖עַ עַל־יְרֵכֽוֹ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;עַל־כֵּ֡ן לֹֽא־יֹאכְל֨וּ בְנֵֽי־יִשְׂרָאֵ֜ל אֶת־גִּ֣יד הַנָּשֶׁ֗ה אֲשֶׁר֙ עַל־כַּ֣ף הַיָּרֵ֔ךְ עַ֖ד הַיּ֣וֹם הַזֶּ֑ה כִּ֤י נָגַע֙ בְּכַף־יֶ֣רֶךְ יַעֲקֹ֔ב בְּגִ֖יד הַנָּשֶֽׁה׃ </P>
</TD>
<TD WIDTH="50%">
<P>1&nbsp;wayya&#353;&#601;k&#275;m l&#257;&#x1E07;&#257;n bab&#333;qer way&#601;na&#353;&#353;&#275;q l&#601;&#x1E07;&#257;n&#257;yw w&#601;li&#x1E07;&#601;nw&#333;&#x1E6F;&#257;yw way&#601;&#x1E07;&#257;re&#x1E35;&#601; &#8217;e&#x1E6F;&#601;hem wayy&#275;le&#x1E35;&#601; wayy&#257;&#353;&#257;&#x1E07; l&#257;&#x1E07;&#257;n lim&#601;q&#333;mw&#333;: </P>
<P>2&nbsp;w&#601;y<sup>a</sup>&#8216;&#259;q&#333;&#x1E07; h&#257;la&#x1E35;&#601; l&#601;&#x1E0F;ar&#601;kw&#333; wayyif&#601;g&#601;&#8216;&ucirc;-&#x1E07;w&#333; mal&#601;&#8217;&#259;&#x1E35;&ecirc; &#8217;&#277;l&#333;h&icirc;m: </P>
<P>3&nbsp;wayy&#333;&#8217;mer y<sup>a</sup>&#8216;&#259;q&#333;&#x1E07; ka&#8217;&#259;&#353;er r&#257;&#8217;&#257;m m<sup>a</sup>&#x1E25;&#259;n&#275;h &#8217;&#277;l&#333;h&icirc;m zeh wayyiq&#601;r&#257;&#8217; &#353;&#275;m-hamm&#257;qw&#333;m hah&ucirc;&#8217; m<sup>a</sup>&#x1E25;&#259;n&#257;yim: f</P>
<P>4&nbsp;wayyi&#353;&#601;l<sup>a</sup>&#x1E25; y<sup>a</sup>&#8216;&#259;q&#333;&#x1E07; mal&#601;&#8217;&#257;&#x1E35;&icirc;m l&#601;f&#257;n&#257;yw &#8217;el-&#8216;&#275;&#347;&#257;w &#8217;&#257;&#x1E25;&icirc;w &#8217;ar&#601;&#x1E63;&acirc; &#347;&#275;&#8216;&icirc;r &#347;&#601;&#x1E0F;&#275;h &#8217;&#277;&#x1E0F;w&#333;m: </P>
<P>5&nbsp;way&#601;&#x1E63;aw &#8217;&#333;&#x1E6F;&#257;m l&#275;&#8217;m&#333;r k&#333;h &#x1E6F;&#333;&#8217;m&#601;r&ucirc;n la&#8217;&#x1E0F;&#333;n&icirc; l&#601;&#8216;&#275;&#347;&#257;w k&#333;h &#8217;&#257;mar &#8216;a&#x1E07;&#601;d&#601;&#x1E35;&#257;<font color="red"><sup>3</font></sup> y<sup>a</sup>&#8216;&#259;q&#333;&#x1E07; &#8216;im-l&#257;&#x1E07;&#257;n gar&#601;t&icirc; w&#257;&#8217;&#275;&#x1E25;ar &#8216;a&#x1E0F;-&#8216;&#257;t&acirc;: </P>
<P>6&nbsp;way&#601;h&icirc;-l&icirc; &#353;w&#333;r w<sup>a</sup>&#x1E25;&#259;mw&#333;r &#x1E63;&#333;&#8217;n w&#601;&#8216;e&#x1E07;e&#x1E0F; w&#601;&#353;if&#601;&#x1E25;&acirc; w&#257;&#8217;e&#353;&#601;l&#601;&#x1E25;&acirc; l&#601;hag&icirc;&#x1E0F; la&#8217;&#x1E0F;&#333;n&icirc; lim&#601;&#x1E63;&#333;&#8217;-&#x1E25;&#275;n b&#601;&#8216;&ecirc;ney&#x1E35;&#257;: </P>
<P>7&nbsp;wayy&#257;&#353;u&#x1E07;&ucirc; hammal&#601;&#8217;&#257;&#x1E35;&icirc;m &#8217;el-y<sup>a</sup>&#8216;&#259;q&#333;&#x1E07; l&#275;&#8217;m&#333;r b&#257;&#8217;n&ucirc; &#8217;el-&#8217;&#257;&#x1E25;&icirc;&#x1E35;&#257; &#8217;el-&#8216;&#275;&#347;&#257;w w&#601;&#x1E21;am h&#333;l&#275;&#x1E35;&#601; liq&#601;r&#257;&#8217;&#x1E6F;&#601;&#x1E35;&#257; w&#601;&#8217;ar&#601;b<sup>a</sup>&#8216;-m&#275;&#8217;w&#333;&#x1E6F; &#8217;&icirc;&#353; &#8216;immw&#333;: </P>
<P>8&nbsp;wayy&icirc;r&#257;&#8217; y<sup>a</sup>&#8216;&#259;q&#333;&#x1E07; m&#601;&#8217;&#333;&#x1E0F; wayy&#275;&#x1E63;er lw&#333; wayy<sup>a</sup>&#x1E25;a&#x1E63; &#8217;e&#x1E6F;-h&#257;&#8216;&#257;m &#8217;&#259;&#353;er-&#8217;itw&#333; w&#601;&#8217;e&#x1E6F;-ha&#x1E63;&#x1E63;&#333;&#8217;n w&#601;&#8217;e&#x1E6F;-hab&#257;q&#257;r w&#601;hag&#601;mall&icirc;m li&#353;&#601;n&ecirc; m<sup>a</sup>&#x1E25;&#259;nw&#333;&#x1E6F;: </P>
<P>9&nbsp;wayy&#333;&#8217;mer &#8217;im-y&#257;&#x1E07;w&#333;&#8217; &#8216;&#275;&#347;&#257;w &#8217;el-hamm<sup>a</sup>&#x1E25;&#259;neh h&#257;&#8217;<sup>a</sup>&#x1E25;a&#x1E6F; w&#601;hik&acirc;&ucirc; w&#601;h&#257;y&acirc; hamm<sup>a</sup>&#x1E25;&#259;neh hanni&#353;&#601;&#8217;&#257;r lif&#601;l&ecirc;&#x1E6D;&acirc;: </P>
<P>10&nbsp;wayy&#333;&#8217;mer y<sup>a</sup>&#8216;&#259;q&#333;&#x1E07; &#8217;&#277;l&#333;h&ecirc; &#8217;&#257;&#x1E07;&icirc; &#8217;a&#x1E07;&#601;r&acirc;&#257;m w&#275;&#8217;l&#333;h&ecirc; &#8217;&#257;&#x1E07;&icirc; yi&#x1E63;&#601;&#x1E25;&#257;q y&#601;hw&acirc; h&#257;&#8217;&#333;m&#275;r &#8217;&#275;lay &#353;&ucirc;&#x1E07; l&#601;&#8217;ar&#601;&#x1E63;&#601;&#x1E35;&#257; &ucirc;l&#601;mw&#333;la&#x1E0F;&#601;t&#601;&#x1E35;&#257; w&#601;&#8217;&ecirc;&#x1E6D;&icirc;&#x1E07;&acirc; &#8216;imm&#257;&#x1E35;&#601;: </P>
<P>11&nbsp;q&#257;&#x1E6D;&#333;n&#601;t&icirc; mik&#333;l h<sup>a</sup>&#x1E25;&#259;s&#257;&#x1E0F;&icirc;m &ucirc;mik&#257;l-h&#257;&#8217;&#277;me&#x1E6F; &#8217;&#259;&#353;er &#8216;&#257;&#347;&icirc;&#x1E6F;&#257; &#8217;e&#x1E6F;-&#8216;a&#x1E07;&#601;de&#x1E35;&#257; k&icirc; &#x1E07;&#601;maq&#601;l&icirc; &#8216;&#257;&#x1E07;ar&#601;t&icirc; &#8217;e&#x1E6F;-hayyar&#601;d&#275;n hazzeh w&#601;&#8216;at&acirc; h&#257;y&icirc;&#x1E6F;&icirc; li&#353;&#601;n&ecirc; m<sup>a</sup>&#x1E25;&#259;nw&#333;&#x1E6F;: </P>
<P>12&nbsp;ha&#x1E63;&#x1E63;&icirc;l&#275;n&icirc; n&#257;&#8217; m&icirc;ya&#x1E0F; &#8217;&#257;&#x1E25;&icirc; m&icirc;ya&#x1E0F; &#8216;&#275;&#347;&#257;w k&icirc;-y&#257;r&#275;&#8217; &#8217;&#257;n&#333;&#x1E35;&icirc; &#8217;&#333;&#x1E6F;w&#333; pen-y&#257;&#x1E07;w&#333;&#8217; w&#601;hikan&icirc; &#8217;&#275;m &#8216;al-b&#257;n&icirc;m: </P>
<P>13&nbsp;w&#601;&#8217;at&acirc; &#8217;&#257;mar&#601;t&#257; h&ecirc;&#x1E6D;&#275;&#x1E07; &#8217;&ecirc;&#x1E6D;&icirc;&#x1E07; &#8216;imm&#257;&#x1E35;&#601; w&#601;&#347;am&#601;t&icirc; &#8217;e&#x1E6F;-zar&#601;&#8216;&#259;&#x1E35;&#257; k&#601;&#x1E25;w&#333;l hayy&#257;m &#8217;&#259;&#353;er l&#333;&#8217;-yiss&#257;f&#275;r m&#275;r&#333;&#x1E07;: </P>
<P>14&nbsp;wayy&#257;len &#353;&#257;m ballay&#601;l&acirc; hah&ucirc;&#8217; wayyiqq<sup>a</sup>&#x1E25; min-hab&#257;&#8217; &#x1E07;&#601;y&#257;&#x1E0F;w&#333; min&#601;&#x1E25;&acirc; l&#601;&#8216;&#275;&#347;&#257;w &#8217;&#257;&#x1E25;&icirc;w: </P>
<P>15&nbsp;&#8216;izz&icirc;m m&#257;&#8217;&#x1E6F;ayim &ucirc;&#x1E6F;&#601;y&#257;&#353;&icirc;m &#8216;e&#347;&#601;r&icirc;m r&#601;&#x1E25;&#275;l&icirc;m m&#257;&#8217;&#x1E6F;ayim w&#601;&#8217;&ecirc;l&icirc;m &#8216;e&#347;&#601;r&icirc;m: </P>
<P>16&nbsp;g&#601;mall&icirc;m m&ecirc;n&icirc;qw&#333;&#x1E6F; &ucirc;&#x1E07;&#601;n&ecirc;hem &#353;&#601;l&#333;&#353;&icirc;m p&#257;rw&#333;&#x1E6F; &#8217;ar&#601;b&#257;&#8216;&icirc;m &ucirc;f&#257;r&icirc;m &#8216;&#259;&#347;&#257;r&acirc; &#8217;&#259;&#x1E6F;&#333;n&#333;&#x1E6F; &#8216;e&#347;&#601;r&icirc;m w<sup>a</sup>&#8216;&#601;y&#257;rim<font color="red"><sup>1</font></sup> &#8216;&#259;&#347;&#257;r&acirc;: </P>
<P>17&nbsp;wayyit&#275;n b&#601;ya&#x1E0F;-&#8216;&#259;&#x1E07;&#257;&#x1E0F;&#257;yw &#8216;&#275;&#x1E0F;er &#8216;&#275;&#x1E0F;er l&#601;&#x1E07;adw&#333; wayy&#333;&#8217;mer &#8217;el-&#8216;&#259;&#x1E07;&#257;&#x1E0F;&#257;yw &#8216;i&#x1E07;&#601;r&ucirc; l&#601;f&#257;nay w&#601;rew<sup>a</sup>&#x1E25; t&#257;&#347;&icirc;m&ucirc; b&ecirc;n &#8216;&#275;&#x1E0F;er &ucirc;&#x1E07;&ecirc;n &#8216;&#275;&#x1E0F;er: </P>
<P>18&nbsp;way&#601;&#x1E63;aw &#8217;e&#x1E6F;-h&#257;ri&#8217;&#353;w&#333;n l&#275;&#8217;m&#333;r k&icirc; yif&#601;g&#257;&#353;&#601;&#x1E35;&#257;<font color="red"><sup>1</font></sup> &#8216;&#275;&#347;&#257;w &#8217;&#257;&#x1E25;&icirc; wi&#353;&#601;&#8217;&#275;l&#601;&#x1E35;&#257;<font color="red"><sup>1</font></sup> l&#275;&#8217;m&#333;r l&#601;m&icirc;-&#8217;at&acirc; w&#601;&#8217;&#257;n&acirc; &#x1E6F;&#275;l&#275;&#x1E35;&#601; &ucirc;l&#601;m&icirc; &#8217;&#275;lleh l&#601;f&#257;ney&#x1E35;&#257;: </P>
<P>19&nbsp;w&#601;&#8217;&#257;mar&#601;t&#257; l&#601;&#8216;a&#x1E07;&#601;d&#601;&#x1E35;&#257; l&#601;y<sup>a</sup>&#8216;&#259;q&#333;&#x1E07; min&#601;&#x1E25;&acirc; hiw&#8217; &#353;&#601;l&ucirc;&#x1E25;&acirc; la&#8217;&#x1E0F;&#333;n&icirc; l&#601;&#8216;&#275;&#347;&#257;w w&#601;hinn&#275;h &#x1E21;am-h&ucirc;&#8217; &#8217;<sup>a</sup>&#x1E25;&#259;r&ecirc;n&ucirc;: </P>
<P>20&nbsp;way&#601;&#x1E63;aw gam &#8217;e&#x1E6F;-ha&#353;&#353;&#275;n&icirc; gam &#8217;e&#x1E6F;-ha&#353;&#353;&#601;l&icirc;&#353;&icirc; gam &#8217;e&#x1E6F;-k&#257;l-hah&#333;l&#601;&#x1E35;&icirc;m &#8217;<sup>a</sup>&#x1E25;&#259;r&ecirc; h&#257;&#8216;&#259;&#x1E0F;&#257;r&icirc;m l&#275;&#8217;m&#333;r kad&#257;&#x1E07;&#257;r hazzeh t&#601;&#x1E0F;ab&#601;r&ucirc;n &#8217;el-&#8216;&#275;&#347;&#257;w b&#601;m&#333;&#x1E63;a&#8217;&#259;&#x1E35;em &#8217;&#333;&#x1E6F;w&#333;: </P>
<P>21&nbsp;wa&#8217;&#259;mar&#601;tem gam hinn&#275;h &#8216;a&#x1E07;&#601;d&#601;&#x1E35;&#257; y<sup>a</sup>&#8216;&#259;q&#333;&#x1E07; &#8217;<sup>a</sup>&#x1E25;&#259;r&ecirc;n&ucirc; k&icirc;-&#8217;&#257;mar &#8217;&#259;&#x1E35;ap&#601;r&acirc; f&#257;n&#257;yw bammin&#601;&#x1E25;&acirc; hah&#333;le&#x1E35;e&#x1E6F; l&#601;f&#257;n&#257;y w&#601;&#8217;<sup>a</sup>&#x1E25;&#259;r&ecirc;-&#x1E35;&#275;n &#8217;er&#601;&#8217;eh f&#257;n&#257;yw &#8217;&ucirc;lay yi&#347;&#347;&#257;&#8217; f&#257;n&#257;y: </P>
<P>22&nbsp;wat<sup>a</sup>&#8216;&#259;&#x1E07;&#333;r hammin&#601;&#x1E25;&acirc; &#8216;al-p&#257;n&#257;yw w&#601;h&ucirc;&#8217; l&#257;n ballay&#601;l&acirc;-hah&ucirc;&#8217; bamm<sup>a</sup>&#x1E25;&#259;neh: </P>
<P>23&nbsp;wayy&#257;q&#257;m| ballay&#601;l&acirc; h&ucirc;&#8217; wayyiqq<sup>a</sup>&#x1E25; &#8217;e&#x1E6F;-&#353;&#601;t&ecirc; n&#257;&#353;&#257;yw w&#601;&#8217;e&#x1E6F;-&#353;&#601;t&ecirc; &#353;if&#601;&#x1E25;&#333;&#x1E6F;&#257;yw w&#601;&#8217;e&#x1E6F;-&#8217;<sup>a</sup>&#x1E25;a&#x1E0F; &#8216;&#257;&#347;&#257;r y&#601;l&#257;&#x1E0F;&#257;yw wayy<sup>a</sup>&#8216;&#259;&#x1E07;&#333;r &#8217;&#275;&#x1E6F; m<sup>a</sup>&#8216;&#259;&#x1E07;ar yab&#333;q: </P>
<P>24&nbsp;wayyiqq&#257;&#x1E25;&#275;m wayy<sup>a</sup>&#8216;&#259;&#x1E07;ir&#275;m &#8217;e&#x1E6F;-hann&#257;&#x1E25;al wayy<sup>a</sup>&#8216;&#259;&#x1E07;&#275;r &#8217;e&#x1E6F;-&#8217;&#259;&#353;er-lw&#333;:<font color="red"><sup>1</font></sup> </P>
<P>25&nbsp;wayyi&ucirc;&#257;&#x1E6F;&#275;r y<sup>a</sup>&#8216;&#259;q&#333;&#x1E07; l&#601;&#x1E07;adw&#333; wayy&#275;&#8217;&#257;&#x1E07;&#275;q &#8217;&icirc;&#353; &#8216;immw&#333; &#8216;a&#x1E0F; &#8216;&#259;lw&#333;&#x1E6F; ha&#353;&#353;&#257;&#x1E25;ar: </P>
<P>26&nbsp;wayyar&#601;&#8217; k&icirc; l&#333;&#8217; y&#257;&#x1E35;&#333;l lw&#333; wayyig<sup>a</sup>&#8216; b&#601;&#x1E35;af-y&#601;r&#275;&#x1E35;w&#333; wat&#275;q<sup>a</sup>&#8216; kaf-yere&#x1E35;&#601; y<sup>a</sup>&#8216;&#259;q&#333;&#x1E07; b&#601;h&#275;&#8217;&#257;&#x1E07;&#601;qw&#333; &#8216;immw&#333;: </P>
<P>27&nbsp;wayy&#333;&#8217;mer &#353;all&#601;&#x1E25;&#275;n&icirc; k&icirc; &#8216;&#257;l&acirc; ha&#353;&#353;&#257;&#x1E25;ar wayy&#333;&#8217;mer l&#333;&#8217; &#8217;&#259;&#353;all&#275;&#x1E25;&#259;&#x1E35;&#257; k&icirc; &#8217;im-b&#275;ra&#x1E35;&#601;t&#257;n&icirc;: </P>
<P>28&nbsp;wayy&#333;&#8217;mer &#8217;&#275;l&#257;yw mah-&#353;&#353;&#601;me&#x1E35;&#257; wayy&#333;&#8217;mer y<sup>a</sup>&#8216;&#259;q&#333;&#x1E07;: </P>
<P>29&nbsp;wayy&#333;&#8217;mer l&#333;&#8217; y<sup>a</sup>&#8216;&#259;q&#333;&#x1E07; y&#275;&#8217;&#257;m&#275;r &#8216;w&#333;&#x1E0F; &#353;im&#601;&#x1E35;&#257; k&icirc; &#8217;im-yi&#347;&#601;r&#257;&#8217;&#275;l k&icirc;-&#347;&#257;r&icirc;&#x1E6F;&#257; &#8216;im-&#8217;&#277;l&#333;h&icirc;m w&#601;&#8216;im-&#8217;&#259;n&#257;&#353;&icirc;m wat&ucirc;&#x1E35;&#257;l: </P>
<P>30&nbsp;wayyi&#353;&#601;&#8217;al y<sup>a</sup>&#8216;&#259;q&#333;&#x1E07; wayy&#333;&#8217;mer hag&icirc;&#x1E0F;&acirc;-nn&#257;&#8217; &#353;&#601;me&#x1E35;&#257; wayy&#333;&#8217;mer l&#257;mm&acirc; zzeh ti&#353;&#601;&#8217;al li&#353;&#601;m&icirc; way&#601;&#x1E07;&#257;re&#x1E35;&#601; &#8217;&#333;&#x1E6F;w&#333; &#353;&#257;m: </P>
<P>31&nbsp;wayyiq&#601;r&#257;&#8217; y<sup>a</sup>&#8216;&#259;q&#333;&#x1E07; &#353;&#275;m hamm&#257;qw&#333;m p&#601;n&icirc;&#8217;&#275;l k&icirc;-r&#257;&#8217;&icirc;&#x1E6F;&icirc; &#8217;&#277;l&#333;h&icirc;m p&#257;n&icirc;m &#8217;el-p&#257;n&icirc;m watinn&#257;&#x1E63;&#275;l naf&#601;&#353;&icirc;: </P>
<P>32&nbsp;wayyiz&#601;r<sup>a</sup>&#x1E25;-lw&#333; ha&#353;&#353;eme&#353; ka&#8217;&#259;&#353;er &#8216;&#257;&#x1E07;ar &#8217;e&#x1E6F;-p&#601;n&ucirc;&#8217;&#275;l w&#601;h&ucirc;&#8217; &#x1E63;&#333;l&#275;&#8216;a &#8216;al-y&#601;r&#275;&#x1E35;w&#333;: </P>
<P>33&nbsp;&#8216;al-k&#275;n l&#333;&#8217;-y&#333;&#8217;&#x1E35;&#601;l&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;e&#x1E6F;-g&icirc;&#x1E0F; hann&#257;&#353;eh &#8217;&#259;&#353;er &#8216;al-kaf hayy&#257;r&#275;&#x1E35;&#601; &#8216;a&#x1E0F; hayyw&#333;m hazzeh k&icirc; n&#257;&#x1E21;<sup>a</sup>&#8216; b&#601;&#x1E35;af-yere&#x1E35;&#601; y<sup>a</sup>&#8216;&#259;q&#333;&#x1E07; b&#601;&#x1E21;&icirc;&#x1E0F; hann&#257;&#353;eh: </P>
</TD>
</TABLE>
<P><HR>
<CENTER>
<A HREF="gen033.htm">Next: Genesis (Bereshit) Chapter 33</A></CENTER>
</BODY>
</HTML>
