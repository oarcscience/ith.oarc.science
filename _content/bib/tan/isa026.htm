<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 26</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa026">Polyglot</A>&nbsp;
<A HREF="../kjv/isa026">KJV</A>&nbsp;
<A HREF="../sep/isa026">Sep</A>&nbsp;
<A HREF="../vul/isa026">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa025">Previous</A>&nbsp;
<A HREF="isa027">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 26</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בַּיּ֣וֹם הַה֔וּא יוּשַׁ֥ר הַשִּׁיר־הַזֶּ֖ה בְּאֶ֣רֶץ יְהוּדָ֑ה עִ֣יר עָז־לָ֔נוּ יְשׁוּעָ֥ה יָשִׁ֖ית חוֹמ֥וֹת וָחֵֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;פִּתְח֖וּ שְׁעָרִ֑ים וְיָבֹ֥א גוֹי־צַדִּ֖יק שֹׁמֵ֥ר אֱמֻנִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יֵ֣צֶר סָמ֔וּךְ תִּצֹּ֖ר שָׁל֣וֹם׀ שָׁל֑וֹם כִּ֥י בְךָ֖ בָּטֽוּחַ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בִּטְח֥וּ בַֽיהוָ֖ה עֲדֵי־עַ֑ד כִּ֚י בְּיָ֣הּ יְהוָ֔ה צ֖וּר עוֹלָמִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֤י הֵשַׁח֙ יֹשְׁבֵ֣י מָר֔וֹם קִרְיָ֖ה נִשְׂגָּבָ֑ה יַשְׁפִּילֶ֤נָּה יַשְׁפִּילָהּ֙ עַד־אֶ֔רֶץ יַגִּיעֶ֖נָּה עַד־עָפָֽר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;תִּרְמְסֶ֖נָּה רָ֑גֶל רַגְלֵ֥י עָנִ֖י פַּעֲמֵ֥י דַלִּֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אֹ֥רַח לַצַּדִּ֖יק מֵֽישָׁרִ֑ים יָשָׁ֕ר מַעְגַּ֥ל צַדִּ֖יק תְּפַלֵּֽס׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אַ֣ף אֹ֧רַח מִשְׁפָּטֶ֛יךָ יְהוָ֖ה קִוִּינ֑וּךָ לְשִׁמְךָ֥ וּֽלְזִכְרְךָ֖ תַּאֲוַת־נָֽפֶשׁ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;נַפְשִׁ֤י אִוִּיתִ֙יךָ֙ בַּלַּ֔יְלָה אַף־רוּחִ֥י בְקִרְבִּ֖י אֲשַֽׁחֲרֶ֑ךָּ כִּ֞י כַּאֲשֶׁ֤ר מִשְׁפָּטֶ֙יךָ֙ לָאָ֔רֶץ צֶ֥דֶק לָמְד֖וּ יֹשְׁבֵ֥י תֵבֵֽל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יֻחַ֤ן רָשָׁע֙ בַּל־לָמַ֣ד צֶ֔דֶק בְּאֶ֥רֶץ נְכֹח֖וֹת יְעַוֵּ֑ל וּבַל־יִרְאֶ֖ה גֵּא֥וּת יְהוָֽה׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יְהוָ֛ה רָ֥מָה יָדְךָ֖ בַּל־יֶחֱזָי֑וּן יֶחֱז֤וּ וְיֵבֹ֙שׁוּ֙ קִנְאַת־עָ֔ם אַף־אֵ֖שׁ צָרֶ֥יךָ תֹאכְלֵֽם׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;יְהוָ֕ה תִּשְׁפֹּ֥ת שָׁל֖וֹם לָ֑נוּ כִּ֛י גַּ֥ם כָּֽל־מַעֲשֵׂ֖ינוּ פָּעַ֥לְתָּ לָּֽנוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;יְהוָ֣ה אֱלֹהֵ֔ינוּ בְּעָל֥וּנוּ אֲדֹנִ֖ים זֽוּלָתֶ֑ךָ לְבַד־בְּךָ֖ נַזְכִּ֥יר שְׁמֶֽךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;מֵתִים֙ בַּל־יִחְי֔וּ רְפָאִ֖ים בַּל־יָקֻ֑מוּ לָכֵ֤ן פָּקַ֙דְתָּ֙ וַתַּשְׁמִידֵ֔ם וַתְּאַבֵּ֥ד כָּל־זֵ֖כֶר לָֽמוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;יָסַ֤פְתָּ לַגּוֹי֙ יְהוָ֔ה יָסַ֥פְתָּ לַגּ֖וֹי נִכְבָּ֑דְתָּ רִחַ֖קְתָּ כָּל־קַצְוֵי־אָֽרֶץ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;יְהוָ֖ה בַּצַּ֣ר פְּקָד֑וּךָ צָק֣וּן לַ֔חַשׁ מוּסָרְךָ֖ לָֽמוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כְּמ֤וֹ הָרָה֙ תַּקְרִ֣יב לָלֶ֔דֶת תָּחִ֥יל תִּזְעַ֖ק בַּחֲבָלֶ֑יהָ כֵּ֛ן הָיִ֥ינוּ מִפָּנֶ֖יךָ יְהוָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;הָרִ֣ינוּ חַ֔לְנוּ כְּמ֖וֹ יָלַ֣דְנוּ ר֑וּחַ יְשׁוּעֹת֙ בַּל־נַ֣עֲשֶׂה אֶ֔רֶץ וּבַֽל־יִפְּל֖וּ יֹשְׁבֵ֥י תֵבֵֽל׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;יִֽחְי֣וּ מֵתֶ֔יךָ נְבֵלָתִ֖י יְקוּמ֑וּן הָקִ֨יצוּ וְרַנְּנ֜וּ שֹׁכְנֵ֣י עָפָ֗ר כִּ֣י טַ֤ל אוֹרֹת֙ טַלֶּ֔ךָ וָאָ֖רֶץ רְפָאִ֥ים תַּפִּֽיל׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לֵ֤ךְ עַמִּי֙ בֹּ֣א בַחֲדָרֶ֔יךָ וּֽסְגֹ֥ר <font color="brown">דלתיך</font> <font color="blue">דְּלָתְךָ֖</font> בַּעֲדֶ֑ךָ חֲבִ֥י כִמְעַט־רֶ֖גַע עַד־<font color="brown">יעבור־</font> <font color="blue">יַעֲבָר־</font> זָֽעַם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כִּֽי־הִנֵּ֤ה יְהוָה֙ יֹצֵ֣א מִמְּקוֹמ֔וֹ לִפְקֹ֛ד עֲוֹ֥ן יֹֽשֵׁב־הָאָ֖רֶץ עָלָ֑יו וְגִלְּתָ֤ה הָאָ֙רֶץ֙ אֶת־דָּמֶ֔יהָ וְלֹֽא־תְכַסֶּ֥ה ע֖וֹד עַל־הֲרוּגֶֽיהָ׃ ס</P>
</TD>
<TD WIDTH="50%">
<P>1&nbsp;bayyw&#333;m hah&ucirc;&#8217; y&ucirc;&#353;ar ha&#353;&#353;&icirc;r-hazzeh b&#601;&#8217;ere&#x1E63; y&#601;h&ucirc;&#x1E0F;&acirc; &#8216;&icirc;r &#8216;&#257;z-l&#257;n&ucirc; y&#601;&#353;&ucirc;&#8216;&acirc; y&#257;&#353;&icirc;&#x1E6F; &#x1E25;w&#333;mw&#333;&#x1E6F; w&#257;&#x1E25;&#275;l: </P>
<P>2&nbsp;pi&#x1E6F;&#601;&#x1E25;&ucirc; &#353;&#601;&#8216;&#257;r&icirc;m w&#601;y&#257;&#x1E07;&#333;&#8217; &#x1E21;w&#333;y-&#x1E63;ad&icirc;q &#353;&#333;m&#275;r &#8217;&#277;mun&icirc;m: </P>
<P>3&nbsp;y&#275;&#x1E63;er s&#257;m&ucirc;&#x1E35;&#601; ti&#x1E63;&#x1E63;&#333;r &#353;&#257;lw&#333;m| &#353;&#257;lw&#333;m k&icirc; &#x1E07;&#601;&#x1E35;&#257; b&#257;&#x1E6D;&ucirc;&#x1E25;a: </P>
<P>4&nbsp;bi&#x1E6D;&#601;&#x1E25;&ucirc; &#x1E07;ayhw&acirc; &#8216;&#259;&#x1E0F;&ecirc;-&#8216;a&#x1E0F; k&icirc; b&#601;y&#257;h y&#601;hw&acirc; &#x1E63;&ucirc;r &#8216;w&#333;l&#257;m&icirc;m: </P>
<P>5&nbsp;k&icirc; h&#275;&#353;<sup>a</sup>&#x1E25; y&#333;&#353;&#601;&#x1E07;&ecirc; m&#257;rw&#333;m qir&#601;y&acirc; ni&#347;&#601;g&#257;&#x1E07;&acirc; ya&#353;&#601;p&icirc;lenn&acirc; ya&#353;&#601;p&icirc;l&#257;h &#8216;a&#x1E0F;-&#8217;ere&#x1E63; yag&icirc;&#8216;enn&acirc; &#8216;a&#x1E0F;-&#8216;&#257;f&#257;r: </P>
<P>6&nbsp;tir&#601;m&#601;senn&acirc; r&#257;&#x1E21;el ra&#x1E21;&#601;l&ecirc; &#8216;&#257;n&icirc; p<sup>a</sup>&#8216;&#259;m&ecirc; &#x1E0F;all&icirc;m: </P>
<P>7&nbsp;&#8217;&#333;r<sup>a</sup>&#x1E25; la&#x1E63;&#x1E63;ad&icirc;q m&ecirc;&#353;&#257;r&icirc;m y&#257;&#353;&#257;r m<sup>a</sup>&#8216;&#601;gal &#x1E63;ad&icirc;q t&#601;fall&#275;s: </P>
<P>8&nbsp;&#8217;af &#8217;&#333;r<sup>a</sup>&#x1E25; mi&#353;&#601;p&#257;&#x1E6D;ey&#x1E35;&#257; y&#601;hw&acirc; qi&ucirc;&icirc;n&ucirc;&#x1E35;&#257; l&#601;&#353;im&#601;&#x1E35;&#257; &ucirc;l&#601;zi&#x1E35;&#601;r&#601;&#x1E35;&#257; ta&#8217;&#259;wa&#x1E6F;-n&#257;fe&#353;: </P>
<P>9&nbsp;naf&#601;&#353;&icirc; &#8217;i&ucirc;&icirc;&#x1E6F;&icirc;&#x1E35;&#257; ballay&#601;l&acirc; &#8217;af-r&ucirc;&#x1E25;&icirc; &#x1E07;&#601;qir&#601;b&icirc; &#8217;&#259;&#353;<sup>a</sup>&#x1E25;&#259;re&#x1E35;&#x1E35;&#257; k&icirc; ka&#8217;&#259;&#353;er mi&#353;&#601;p&#257;&#x1E6D;ey&#x1E35;&#257; l&#257;&#8217;&#257;re&#x1E63; &#x1E63;e&#x1E0F;eq l&#257;m&#601;&#x1E0F;&ucirc; y&#333;&#353;&#601;&#x1E07;&ecirc; &#x1E6F;&#275;&#x1E07;&#275;l: </P>
<P>10&nbsp;yu&#x1E25;an r&#257;&#353;&#257;&#8216; bal-l&#257;ma&#x1E0F; &#x1E63;e&#x1E0F;eq b&#601;&#8217;ere&#x1E63; n&#601;&#x1E35;&#333;&#x1E25;w&#333;&#x1E6F; y&#601;&#8216;a&ucirc;&#275;l &ucirc;&#x1E07;al-yir&#601;&#8217;eh g&#275;&#8217;&ucirc;&#x1E6F; y&#601;hw&acirc;: s</P>
<P>11&nbsp;y&#601;hw&acirc; r&#257;m&acirc; y&#257;&#x1E0F;&#601;&#x1E35;&#257; bal-ye&#x1E25;&#277;z&#257;y&ucirc;n ye&#x1E25;&#277;z&ucirc; w&#601;y&#275;&#x1E07;&#333;&#353;&ucirc; qin&#601;&#8217;a&#x1E6F;-&#8216;&#257;m &#8217;af-&#8217;&#275;&#353; &#x1E63;&#257;rey&#x1E35;&#257; &#x1E6F;&#333;&#8217;&#x1E35;&#601;l&#275;m: s</P>
<P>12&nbsp;y&#601;hw&acirc; ti&#353;&#601;p&#333;&#x1E6F; &#353;&#257;lw&#333;m l&#257;n&ucirc; k&icirc; gam k&#257;l-m<sup>a</sup>&#8216;&#259;&#347;&ecirc;n&ucirc; p&#257;&#8216;al&#601;t&#257; ll&#257;n&ucirc;: </P>
<P>13&nbsp;y&#601;hw&acirc; &#8217;&#277;l&#333;h&ecirc;n&ucirc; b&#601;&#8216;&#257;l&ucirc;n&ucirc; &#8217;&#259;&#x1E0F;&#333;n&icirc;m z&ucirc;l&#257;&#x1E6F;e&#x1E35;&#257; l&#601;&#x1E07;a&#x1E0F;-b&#601;&#x1E35;&#257; naz&#601;k&icirc;r &#353;&#601;me&#x1E35;&#257;: </P>
<P>14&nbsp;m&#275;&#x1E6F;&icirc;m bal-yi&#x1E25;&#601;y&ucirc; r&#601;f&#257;&#8217;&icirc;m bal-y&#257;qum&ucirc; l&#257;&#x1E35;&#275;n p&#257;qa&#x1E0F;&#601;t&#257; wata&#353;&#601;m&icirc;&#x1E0F;&#275;m wat&#601;&#8217;ab&#275;&#x1E0F; k&#257;l-z&#275;&#x1E35;er l&#257;mw&#333;: </P>
<P>15&nbsp;y&#257;saf&#601;t&#257; lagw&#333;y y&#601;hw&acirc; y&#257;saf&#601;t&#257; lagw&#333;y ni&#x1E35;&#601;b&#257;&#x1E0F;&#601;t&#257; ri&#x1E25;aq&#601;t&#257; k&#257;l-qa&#x1E63;&#601;w&ecirc;-&#8217;&#257;re&#x1E63;: </P>
<P>16&nbsp;y&#601;hw&acirc; ba&#x1E63;&#x1E63;ar p&#601;q&#257;&#x1E0F;&ucirc;&#x1E35;&#257; &#x1E63;&#257;q&ucirc;n l<sup>a</sup>&#x1E25;a&#353; m&ucirc;s&#257;r&#601;&#x1E35;&#257; l&#257;mw&#333;: </P>
<P>17&nbsp;k&#601;mw&#333; h&#257;r&acirc; taq&#601;r&icirc;&#x1E07; l&#257;le&#x1E0F;e&#x1E6F; t&#257;&#x1E25;&icirc;l tiz&#601;&#8216;aq b<sup>a</sup>&#x1E25;&#259;&#x1E07;&#257;leyh&#257; k&#275;n h&#257;y&icirc;n&ucirc; mip&#257;ney&#x1E35;&#257; y&#601;hw&acirc;: </P>
<P>18&nbsp;h&#257;r&icirc;n&ucirc; &#x1E25;al&#601;n&ucirc; k&#601;mw&#333; y&#257;la&#x1E0F;&#601;n&ucirc; r&ucirc;&#x1E25;a y&#601;&#353;&ucirc;&#8216;&#333;&#x1E6F; bal-n<sup>a</sup>&#8216;&#259;&#347;eh &#8217;ere&#x1E63; &ucirc;&#x1E07;al-yip&#601;l&ucirc; y&#333;&#353;&#601;&#x1E07;&ecirc; &#x1E6F;&#275;&#x1E07;&#275;l: </P>
<P>19&nbsp;yi&#x1E25;&#601;y&ucirc; m&#275;&#x1E6F;ey&#x1E35;&#257; n&#601;&#x1E07;&#275;l&#257;&#x1E6F;&icirc; y&#601;q&ucirc;m&ucirc;n h&#257;q&icirc;&#x1E63;&ucirc; w&#601;rann&#601;n&ucirc; &#353;&#333;&#x1E35;&#601;n&ecirc; &#8216;&#257;f&#257;r k&icirc; &#x1E6D;al &#8217;w&#333;r&#333;&#x1E6F; &#x1E6D;alle&#x1E35;&#257; w&#257;&#8217;&#257;re&#x1E63; r&#601;f&#257;&#8217;&icirc;m tap&icirc;l: s</P>
<P>20&nbsp;l&#275;&#x1E35;&#601; &#8216;amm&icirc; b&#333;&#8217; &#x1E07;<sup>a</sup>&#x1E25;&#259;&#x1E0F;&#257;rey&#x1E35;&#257; &ucirc;s&#601;&#x1E21;&#333;r <font color="brown">d&#601;l&#257;&#x1E6F;ey&#x1E35;&#257;</font> <font color="blue">d&#601;l&#257;&#x1E6F;&#601;&#x1E35;&#257;</font> b<sup>a</sup>&#8216;&#259;&#x1E0F;e&#x1E35;&#257; &#x1E25;&#259;&#x1E07;&icirc; &#x1E35;im&#601;&#8216;a&#x1E6D;-re&#x1E21;<sup>a</sup>&#8216; &#8216;a&#x1E0F;-<font color="brown">y<sup>a</sup>&#8216;&#259;&#x1E07;w&#333;r-</font> <font color="blue">y<sup>a</sup>&#8216;&#259;&#x1E07;&#257;r-</font> z&#257;&#8216;am: </P>
<P>21&nbsp;k&icirc;-hinn&#275;h y&#601;hw&acirc; y&#333;&#x1E63;&#275;&#8217; mimm&#601;qw&#333;mw&#333; lif&#601;q&#333;&#x1E0F; &#8216;&#259;w&#333;n y&#333;&#353;&#275;&#x1E07;-h&#257;&#8217;&#257;re&#x1E63; &#8216;&#257;l&#257;yw w&#601;&#x1E21;ill&#601;&#x1E6F;&acirc; h&#257;&#8217;&#257;re&#x1E63; &#8217;e&#x1E6F;-d&#257;meyh&#257; w&#601;l&#333;&#8217;-&#x1E6F;&#601;&#x1E35;asseh &#8216;w&#333;&#x1E0F; &#8216;al-h&#259;r&ucirc;&#x1E21;eyh&#257;: s</P>
</TD>
</TABLE>
<P><HR>
<CENTER>
<A HREF="isa027">Next: Isaiah (Yisheyah) Chapter 27</A></CENTER>
</BODY>
</HTML>
