<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Amos: Amos Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/amo006">Polyglot</A>&nbsp;
<A HREF="../kjv/amo006">KJV</A>&nbsp;
<A HREF="../sep/amo006">Sep</A>&nbsp;
<A HREF="../vul/amo006">Vul</A>&nbsp;

<BR>
<BR><A HREF="amo">Amos Index</A><BR>
&nbsp;
<A HREF="amo005">Previous</A>&nbsp;
<A HREF="amo007">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Amos Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;ה֚וֹי הַשַּׁאֲנַנִּ֣ים בְּצִיּ֔וֹן וְהַבֹּטְחִ֖ים בְּהַ֣ר שֹׁמְר֑וֹן נְקֻבֵי֙ רֵאשִׁ֣ית הַגּוֹיִ֔ם וּבָ֥אוּ לָהֶ֖ם בֵּ֥ית יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;עִבְר֤וּ כַֽלְנֵה֙ וּרְא֔וּ וּלְכ֥וּ מִשָּׁ֖ם חֲמַ֣ת רַבָּ֑ה וּרְד֣וּ גַת־פְּלִשְׁתּ֗ים<font color="red"><sup>1</font></sup> הֲטוֹבִים֙ מִן־הַמַּמְלָכ֣וֹת הָאֵ֔לֶּה אִם־רַ֥ב גְּבוּלָ֖ם מִגְּבֻלְכֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הַֽמְנַדִּ֖ים לְי֣וֹם רָ֑ע וַתַּגִּישׁ֖וּן שֶׁ֥בֶת חָמָֽס׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הַשֹּֽׁכְבִים֙ עַל־מִטּ֣וֹת שֵׁ֔ן וּסְרֻחִ֖ים עַל־עַרְשׂוֹתָ֑ם וְאֹכְלִ֤ים כָּרִים֙ מִצֹּ֔אן וַעֲגָלִ֖ים מִתּ֥וֹךְ מַרְבֵּֽק׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הַפֹּרְטִ֖ים עַל־פִּ֣י הַנָּ֑בֶל כְּדָוִ֕יד חָשְׁב֥וּ לָהֶ֖ם כְּלֵי־שִֽׁיר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הַשֹּׁתִ֤ים בְּמִזְרְקֵי֙ יַ֔יִן וְרֵאשִׁ֥ית שְׁמָנִ֖ים יִמְשָׁ֑חוּ וְלֹ֥א נֶחְל֖וּ עַל־שֵׁ֥בֶר יוֹסֵֽף׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לָכֵ֛ן עַתָּ֥ה יִגְל֖וּ בְּרֹ֣אשׁ גֹּלִ֑ים וְסָ֖ר מִרְזַ֥ח סְרוּחִֽים׃ פ</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;נִשְׁבַּע֩ אֲדֹנָ֨י יְהוִ֜ה בְּנַפְשׁ֗וֹ נְאֻם־יְהוָה֙ אֱלֹהֵ֣י צְבָא֔וֹת מְתָאֵ֤ב אָֽנֹכִי֙ אֶת־גְּא֣וֹן יַֽעֲקֹ֔ב וְאַרְמְנֹתָ֖יו שָׂנֵ֑אתִי וְהִסְגַּרְתִּ֖י עִ֥יר וּמְלֹאָֽהּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהָיָ֗ה אִם־יִוָּ֨תְר֜וּ עֲשָׂרָ֧ה אֲנָשִׁ֛ים בְּבַ֥יִת אֶחָ֖ד וָמֵֽתוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּנְשָׂא֞וֹ דּוֹד֣וֹ וּמְסָרְפ֗וֹ לְהוֹצִ֣יא עֲצָמִים֮ מִן־הַבַּיִת֒ וְאָמַ֞ר לַאֲשֶׁ֨ר בְּיַרְכְּתֵ֥י הַבַּ֛יִת הַע֥וֹד עִמָּ֖ךְ וְאָמַ֣ר אָ֑פֶס וְאָמַ֣ר הָ֔ס כִּ֛י לֹ֥א לְהַזְכִּ֖יר בְּשֵׁ֥ם יְהוָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּֽי־הִנֵּ֤ה יְהוָה֙ מְצַוֶּ֔ה וְהִכָּ֛ה הַבַּ֥יִת הַגָּד֖וֹל רְסִיסִ֑ים וְהַבַּ֥יִת הַקָּטֹ֖ן בְּקִעִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הַיְרֻצ֤וּן בַּסֶּ֙לַע֙ סוּסִ֔ים אִֽם־יַחֲר֖וֹשׁ בַּבְּקָרִ֑ים כִּֽי־הֲפַכְתֶּ֤ם לְרֹאשׁ֙ מִשְׁפָּ֔ט וּפְרִ֥י צְדָקָ֖ה לְלַעֲנָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הַשְּׂמֵחִ֖ים לְלֹ֣א דָבָ֑ר הָאֹ֣מְרִ֔ים הֲל֣וֹא בְחָזְקֵ֔נוּ לָקַ֥חְנוּ לָ֖נוּ קַרְנָֽיִם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֡י הִנְנִי֩ מֵקִ֨ים עֲלֵיכֶ֜ם בֵּ֣ית יִשְׂרָאֵ֗ל נְאֻם־יְהוָ֛ה אֱלֹהֵ֥י הַצְּבָא֖וֹת גּ֑וֹי וְלָחֲצ֥וּ אֶתְכֶ֛ם מִלְּב֥וֹא חֲמָ֖ת עַד־נַ֥חַל הָעֲרָבָֽה׃ ס</P>
</TD>
<TD WIDTH="50%">
<P>1&nbsp;hw&#333;y ha&#353;&#353;a&#8217;&#259;nann&icirc;m b&#601;&#x1E63;&icirc;yw&#333;n w&#601;hab&#333;&#x1E6D;&#601;&#x1E25;&icirc;m b&#601;har &#353;&#333;m&#601;rw&#333;n n&#601;qu&#x1E07;&ecirc; r&#275;&#8217;&#353;&icirc;&#x1E6F; hagw&#333;yim &ucirc;&#x1E07;&#257;&#8217;&ucirc; l&acirc;em b&ecirc;&#x1E6F; yi&#347;&#601;r&#257;&#8217;&#275;l: </P>
<P>2&nbsp;&#8216;i&#x1E07;&#601;r&ucirc; &#x1E35;al&#601;n&#275;h &ucirc;r&#601;&#8217;&ucirc; &ucirc;l&#601;&#x1E35;&ucirc; mi&#353;&#353;&#257;m &#x1E25;&#259;ma&#x1E6F; rab&acirc; &ucirc;r&#601;&#x1E0F;&ucirc; &#x1E21;a&#x1E6F;-p&#601;li&#353;&#601;tym<font color="red"><sup>1</font></sup> h&#259;&#x1E6D;w&#333;&#x1E07;&icirc;m min-hammam&#601;l&#257;&#x1E35;w&#333;&#x1E6F; h&#257;&#8217;&#275;lleh &#8217;im-ra&#x1E07; g&#601;&#x1E07;&ucirc;l&#257;m mig&#601;&#x1E07;ul&#601;&#x1E35;em: </P>
<P>3&nbsp;ham&#601;nad&icirc;m l&#601;yw&#333;m r&#257;&#8216; watag&icirc;&#353;&ucirc;n &#353;e&#x1E07;e&#x1E6F; &#x1E25;&#257;m&#257;s: </P>
<P>4&nbsp;ha&#353;&#353;&#333;&#x1E35;&#601;&#x1E07;&icirc;m &#8216;al-mi&#x1E6D;&#x1E6D;w&#333;&#x1E6F; &#353;&#275;n &ucirc;s&#601;ru&#x1E25;&icirc;m &#8216;al-&#8216;ar&#601;&#347;w&#333;&#x1E6F;&#257;m w&#601;&#8217;&#333;&#x1E35;&#601;l&icirc;m k&#257;r&icirc;m mi&#x1E63;&#x1E63;&#333;&#8217;n w<sup>a</sup>&#8216;&#259;&#x1E21;&#257;l&icirc;m mitw&#333;&#x1E35;&#601; mar&#601;b&#275;q: </P>
<P>5&nbsp;hap&#333;r&#601;&#x1E6D;&icirc;m &#8216;al-p&icirc; hann&#257;&#x1E07;el k&#601;&#x1E0F;&#257;w&icirc;&#x1E0F; &#x1E25;&#257;&#353;&#601;&#x1E07;&ucirc; l&acirc;em k&#601;l&ecirc;-&#353;&icirc;r: </P>
<P>6&nbsp;ha&#353;&#353;&#333;&#x1E6F;&icirc;m b&#601;miz&#601;r&#601;q&ecirc; yayin w&#601;r&#275;&#8217;&#353;&icirc;&#x1E6F; &#353;&#601;m&#257;n&icirc;m yim&#601;&#353;&#257;&#x1E25;&ucirc; w&#601;l&#333;&#8217; ne&#x1E25;&#601;l&ucirc; &#8216;al-&#353;&#275;&#x1E07;er yw&#333;s&#275;f: </P>
<P>7&nbsp;l&#257;&#x1E35;&#275;n &#8216;at&acirc; yi&#x1E21;&#601;l&ucirc; b&#601;r&#333;&#8217;&#353; g&#333;l&icirc;m w&#601;s&#257;r mir&#601;z<sup>a</sup>&#x1E25; s&#601;r&ucirc;&#x1E25;&icirc;m: f</P>
<P>8&nbsp;ni&#353;&#601;b<sup>a</sup>&#8216; &#8217;&#259;&#x1E0F;&#333;n&#257;y y&#601;hwih b&#601;naf&#601;&#353;w&#333; n&#601;&#8217;um-y&#601;hw&acirc; &#8217;&#277;l&#333;h&ecirc; &#x1E63;&#601;&#x1E07;&#257;&#8217;w&#333;&#x1E6F; m&#601;&#x1E6F;&#257;&#8217;&#275;&#x1E07; &#8217;&#257;n&#333;&#x1E35;&icirc; &#8217;e&#x1E6F;-g&#601;&#8217;w&#333;n y<sup>a</sup>&#8216;&#259;q&#333;&#x1E07; w&#601;&#8217;ar&#601;m&#601;n&#333;&#x1E6F;&#257;yw &#347;&#257;n&#275;&#8217;&#x1E6F;&icirc; w&#601;his&#601;gar&#601;t&icirc; &#8216;&icirc;r &ucirc;m&#601;l&#333;&#8217;&#257;h: </P>
<P>9&nbsp;w&#601;h&#257;y&acirc; &#8217;im-yi&ucirc;&#257;&#x1E6F;&#601;r&ucirc; &#8216;&#259;&#347;&#257;r&acirc; &#8217;&#259;n&#257;&#353;&icirc;m b&#601;&#x1E07;ayi&#x1E6F; &#8217;e&#x1E25;&#257;&#x1E0F; w&#257;m&#275;&#x1E6F;&ucirc;: </P>
<P>10&nbsp;&ucirc;n&#601;&#347;&#257;&#8217;w&#333; dw&#333;&#x1E0F;w&#333; &ucirc;m&#601;s&#257;r&#601;fw&#333; l&#601;hw&#333;&#x1E63;&icirc;&#8217; &#8216;&#259;&#x1E63;&#257;m&icirc;m min-habayi&#x1E6F; w&#601;&#8217;&#257;mar la&#8217;&#259;&#353;er b&#601;yar&#601;k&#601;&#x1E6F;&ecirc; habayi&#x1E6F; h<sup>a</sup>&#8216;w&#333;&#x1E0F; &#8216;imm&#257;&#x1E35;&#601; w&#601;&#8217;&#257;mar &#8217;&#257;fes w&#601;&#8217;&#257;mar h&#257;s k&icirc; l&#333;&#8217; l&#601;haz&#601;k&icirc;r b&#601;&#353;&#275;m y&#601;hw&acirc;: </P>
<P>11&nbsp;k&icirc;-hinn&#275;h y&#601;hw&acirc; m&#601;&#x1E63;a&ucirc;eh w&#601;hik&acirc; habayi&#x1E6F; hag&#257;&#x1E0F;w&#333;l r&#601;s&icirc;s&icirc;m w&#601;habayi&#x1E6F; haqq&#257;&#x1E6D;&#333;n b&#601;qi&#8216;&icirc;m: </P>
<P>12&nbsp;hay&#601;ru&#x1E63;&ucirc;n bassel<sup>a</sup>&#8216; s&ucirc;s&icirc;m &#8217;im-y<sup>a</sup>&#x1E25;&#259;rw&#333;&#353; bab&#601;q&#257;r&icirc;m k&icirc;-h&#259;fa&#x1E35;&#601;tem l&#601;r&#333;&#8217;&#353; mi&#353;&#601;p&#257;&#x1E6D; &ucirc;f&#601;r&icirc; &#x1E63;&#601;&#x1E0F;&#257;q&acirc; l&#601;l<sup>a</sup>&#8216;&#259;n&acirc;: </P>
<P>13&nbsp;ha&#347;&#347;&#601;m&#275;&#x1E25;&icirc;m l&#601;l&#333;&#8217; &#x1E0F;&#257;&#x1E07;&#257;r h&#257;&#8217;&#333;m&#601;r&icirc;m h&#259;lw&#333;&#8217; &#x1E07;&#601;&#x1E25;&#257;z&#601;q&#275;n&ucirc; l&#257;q<sup>a</sup>&#x1E25;&#601;n&ucirc; l&#257;n&ucirc; qar&#601;n&#257;yim: </P>
<P>14&nbsp;k&icirc; hin&#601;n&icirc; m&#275;q&icirc;m &#8216;&#259;l&ecirc;&#x1E35;em b&ecirc;&#x1E6F; yi&#347;&#601;r&#257;&#8217;&#275;l n&#601;&#8217;um-y&#601;hw&acirc; &#8217;&#277;l&#333;h&ecirc; ha&#x1E63;&#x1E63;&#601;&#x1E07;&#257;&#8217;w&#333;&#x1E6F; gw&#333;y w&#601;l&#257;&#x1E25;&#259;&#x1E63;&ucirc; &#8217;e&#x1E6F;&#601;&#x1E35;em mill&#601;&#x1E07;w&#333;&#8217; &#x1E25;&#259;m&#257;&#x1E6F; &#8216;a&#x1E0F;-n<sup>a</sup>&#x1E25;al h&#257;&#8216;&#259;r&#257;&#x1E07;&acirc;: s</P>
</TD>
</TABLE>
<P><HR>
<CENTER>
<A HREF="amo007">Next: Amos Chapter 7</A></CENTER>
</BODY>
</HTML>
