<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro009">Polyglot</A>&nbsp;
<A HREF="../kjv/pro009">KJV</A>&nbsp;
<A HREF="../sep/pro009">Sep</A>&nbsp;
<A HREF="../vul/pro009">Vul</A>&nbsp;

<BR>
<BR><A HREF="pro">Proverbs (Mishlei) Index</A><BR>
&nbsp;
<A HREF="pro008">Previous</A>&nbsp;
<A HREF="pro010">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;חָ֭כְמוֹת בָּנְתָ֣ה בֵיתָ֑הּ חָצְבָ֖ה עַמּוּדֶ֣יהָ שִׁבְעָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;טָבְחָ֣ה טִ֭בְחָהּ מָסְכָ֣ה יֵינָ֑הּ אַ֝֗ף עָֽרְכָ֥ה שֻׁלְחָנָֽהּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שָֽׁלְחָ֣ה נַעֲרֹתֶ֣יהָ תִקְרָ֑א עַל־גַּ֝פֵּ֗י מְרֹ֣מֵי קָֽרֶת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מִי־פֶ֭תִי יָסֻ֣ר הֵ֑נָּה חֲסַר־לֵ֝֗ב אָ֣מְרָה לּֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לְ֭כוּ לַחֲמ֣וּ בְֽלַחֲמִ֑י וּ֝שְׁת֗וּ בְּיַ֣יִן מָסָֽכְתִּי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;עִזְב֣וּ פְתָאיִ֣ם וִֽחְי֑וּ וְ֝אִשְׁר֗וּ בְּדֶ֣רֶךְ בִּינָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יֹ֤סֵ֨ר׀ לֵ֗ץ לֹקֵ֣חַֽ ל֣וֹ קָל֑וֹן וּמוֹכִ֖יחַ לְרָשָׁ֣ע מוּמֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אַל־תּ֣וֹכַח לֵ֭ץ פֶּן־יִשְׂנָאֶ֑ךָּ הוֹכַ֥ח לְ֝חָכָ֗ם וְיֶאֱהָבֶֽךָּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;תֵּ֣ן לְ֭חָכָם וְיֶחְכַּם־ע֑וֹד הוֹדַ֥ע לְ֝צַדִּ֗יק וְי֣וֹסֶף לֶֽקַח׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;תְּחִלַּ֣ת חָ֭כְמָה יִרְאַ֣ת יְהוָ֑ה וְדַ֖עַת קְדֹשִׁ֣ים בִּינָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּי־בִ֭י יִרְבּ֣וּ יָמֶ֑יךָ וְיוֹסִ֥יפוּ לְּ֝ךָ֗ שְׁנ֣וֹת חַיִּֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אִם־חָ֭כַמְתָּ חָכַ֣מְתָּ לָּ֑ךְ וְ֝לַ֗צְתָּ לְֽבַדְּךָ֥ תִשָּֽׂא׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אֵ֣שֶׁת כְּ֭סִילוּת הֹֽמִיָּ֑ה פְּ֝תַיּ֗וּת וּבַל־יָ֥דְעָה מָּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְֽ֭יָשְׁבָה לְפֶ֣תַח בֵּיתָ֑הּ עַל־כִּ֝סֵּ֗א מְרֹ֣מֵי קָֽרֶת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;לִקְרֹ֥א לְעֹֽבְרֵי־דָ֑רֶךְ הַֽ֝מְיַשְּׁרִ֗ים אֹֽרְחוֹתָֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;מִי־פֶ֭תִי יָסֻ֣ר הֵ֑נָּה וַחֲסַר־לֵ֝֗ב וְאָ֣מְרָה לּֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;מַֽיִם־גְּנוּבִ֥ים יִמְתָּ֑קוּ וְלֶ֖חֶם סְתָרִ֣ים יִנְעָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְֽלֹא־יָ֭דַע כִּֽי־רְפָאִ֣ים שָׁ֑ם בְּעִמְקֵ֖י שְׁא֣וֹל קְרֻאֶֽיהָ׃ פ</P>
</TD>
<TD WIDTH="50%">
<P>1&nbsp;&#x1E25;&#257;&#x1E35;&#601;mw&#333;&#x1E6F; b&#257;n&#601;&#x1E6F;&acirc; &#x1E07;&ecirc;&#x1E6F;&#257;h &#x1E25;&#257;&#x1E63;&#601;&#x1E07;&acirc; &#8216;amm&ucirc;&#x1E0F;eyh&#257; &#353;i&#x1E07;&#601;&#8216;&acirc;: </P>
<P>2&nbsp;&#x1E6D;&#257;&#x1E07;&#601;&#x1E25;&acirc; &#x1E6D;i&#x1E07;&#601;&#x1E25;&#257;h m&#257;s&#601;&#x1E35;&acirc; y&ecirc;n&#257;h &#8217;af &#8216;&#257;r&#601;&#x1E35;&acirc; &#353;ul&#601;&#x1E25;&#257;n&#257;h: </P>
<P>3&nbsp;&#353;&#257;l&#601;&#x1E25;&acirc; n<sup>a</sup>&#8216;&#259;r&#333;&#x1E6F;eyh&#257; &#x1E6F;iq&#601;r&#257;&#8217; &#8216;al-gap&ecirc; m&#601;r&#333;m&ecirc; q&#257;re&#x1E6F;: </P>
<P>4&nbsp;m&icirc;-fe&#x1E6F;&icirc; y&#257;sur h&#275;nn&acirc; &#x1E25;&#259;sar-l&#275;&#x1E07; &#8217;&#257;m&#601;r&acirc; llw&#333;: </P>
<P>5&nbsp;l&#601;&#x1E35;&ucirc; l<sup>a</sup>&#x1E25;&#259;m&ucirc; &#x1E07;&#601;l<sup>a</sup>&#x1E25;&#259;m&icirc; &ucirc;&#353;&#601;&#x1E6F;&ucirc; b&#601;yayin m&#257;s&#257;&#x1E35;&#601;t&icirc;: </P>
<P>6&nbsp;&#8216;iz&#601;&#x1E07;&ucirc; f&#601;&#x1E6F;&#257;&#8217;yim wi&#x1E25;&#601;y&ucirc; w&#601;&#8217;i&#353;&#601;r&ucirc; b&#601;&#x1E0F;ere&#x1E35;&#601; b&icirc;n&acirc;: </P>
<P>7&nbsp;y&#333;s&#275;r| l&#275;&#x1E63; l&#333;q&#275;&#x1E25;a lw&#333; q&#257;lw&#333;n &ucirc;mw&#333;&#x1E35;&icirc;&#x1E25;a l&#601;r&#257;&#353;&#257;&#8216; m&ucirc;mw&#333;: </P>
<P>8&nbsp;&#8217;al-tw&#333;&#x1E35;<sup>a</sup>&#x1E25; l&#275;&#x1E63; pen-yi&#347;&#601;n&#257;&#8217;e&#x1E35;&#x1E35;&#257; hw&#333;&#x1E35;<sup>a</sup>&#x1E25; l&#601;&#x1E25;&#257;&#x1E35;&#257;m w&#601;ye&#8217;&#277;h&#257;&#x1E07;e&#x1E35;&#x1E35;&#257;: </P>
<P>9&nbsp;t&#275;n l&#601;&#x1E25;&#257;&#x1E35;&#257;m w&#601;ye&#x1E25;&#601;kam-&#8216;w&#333;&#x1E0F; hw&#333;&#x1E0F;<sup>a</sup>&#8216; l&#601;&#x1E63;ad&icirc;q w&#601;yw&#333;sef leq<sup>a</sup>&#x1E25;: f</P>
<P>10&nbsp;t&#601;&#x1E25;illa&#x1E6F; &#x1E25;&#257;&#x1E35;&#601;m&acirc; yir&#601;&#8217;a&#x1E6F; y&#601;hw&acirc; w&#601;&#x1E0F;<sup>a</sup>&#8216;a&#x1E6F; q&#601;&#x1E0F;&#333;&#353;&icirc;m b&icirc;n&acirc;: </P>
<P>11&nbsp;k&icirc;-&#x1E07;&icirc; yir&#601;b&ucirc; y&#257;mey&#x1E35;&#257; w&#601;yw&#333;s&icirc;f&ucirc; ll&#601;&#x1E35;&#257; &#353;&#601;nw&#333;&#x1E6F; &#x1E25;ayy&icirc;m: </P>
<P>12&nbsp;&#8217;im-&#x1E25;&#257;&#x1E35;am&#601;t&#257; &#x1E25;&#257;&#x1E35;am&#601;t&#257; ll&#257;&#x1E35;&#601; w&#601;la&#x1E63;&#601;t&#257; l&#601;&#x1E07;ad&#601;&#x1E35;&#257; &#x1E6F;i&#347;&#347;&#257;&#8217;: </P>
<P>13&nbsp;&#8217;&#275;&#353;e&#x1E6F; k&#601;s&icirc;l&ucirc;&#x1E6F; h&#333;m&icirc;y&acirc; p&#601;&#x1E6F;ayy&ucirc;&#x1E6F; &ucirc;&#x1E07;al-y&#257;&#x1E0F;&#601;&#8216;&acirc; mm&acirc;: </P>
<P>14&nbsp;w&#601;y&#257;&#353;&#601;&#x1E07;&acirc; l&#601;fe&#x1E6F;<sup>a</sup>&#x1E25; b&ecirc;&#x1E6F;&#257;h &#8216;al-kiss&#275;&#8217; m&#601;r&#333;m&ecirc; q&#257;re&#x1E6F;: </P>
<P>15&nbsp;liq&#601;r&#333;&#8217; l&#601;&#8216;&#333;&#x1E07;&#601;r&ecirc;-&#x1E0F;&#257;re&#x1E35;&#601; ham&#601;ya&#353;&#353;&#601;r&icirc;m &#8217;&#333;r&#601;&#x1E25;w&#333;&#x1E6F;&#257;m: </P>
<P>16&nbsp;m&icirc;-fe&#x1E6F;&icirc; y&#257;sur h&#275;nn&acirc; w<sup>a</sup>&#x1E25;&#259;sar-l&#275;&#x1E07; w&#601;&#8217;&#257;m&#601;r&acirc; llw&#333;: </P>
<P>17&nbsp;mayim-g&#601;n&ucirc;&#x1E07;&icirc;m yim&#601;t&#257;q&ucirc; w&#601;le&#x1E25;em s&#601;&#x1E6F;&#257;r&icirc;m yin&#601;&#8216;&#257;m: </P>
<P>18&nbsp;w&#601;l&#333;&#8217;-y&#257;&#x1E0F;<sup>a</sup>&#8216; k&icirc;-r&#601;f&#257;&#8217;&icirc;m &#353;&#257;m b&#601;&#8216;im&#601;q&ecirc; &#353;&#601;&#8217;w&#333;l q&#601;ru&#8217;eyh&#257;: f</P>
</TD>
</TABLE>
<P><HR>
<CENTER>
<A HREF="pro010">Next: Proverbs (Mishlei) Chapter 10</A></CENTER>
</BODY>
</HTML>
