<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 103</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa103">Polyglot</A>&nbsp;
<A HREF="../kjv/psa103">KJV</A>&nbsp;
<A HREF="../sep/psa103">Sep</A>&nbsp;
<A HREF="../vul/psa103">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa102">Previous</A>&nbsp;
<A HREF="psa104">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 103</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לְדָוִ֙ד׀ בָּרֲכִ֣י נַ֭פְשִׁי אֶת־יְהוָ֑ה וְכָל־קְ֝רָבַ֗י אֶת־שֵׁ֥ם קָדְשֽׁוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בָּרֲכִ֣י נַ֭פְשִׁי אֶת־יְהוָ֑ה וְאַל־תִּ֝שְׁכְּחִ֗י כָּל־גְּמוּלָֽיו׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הַסֹּלֵ֥חַ לְכָל־עֲוֹנֵ֑כִי הָ֝רֹפֵ֗א לְכָל־תַּחֲלֻאָֽיְכִי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הַגּוֹאֵ֣ל מִשַּׁ֣חַת חַיָּ֑יְכִי הַֽ֝מְעַטְּרֵ֗כִי חֶ֣סֶד וְרַחֲמִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הַמַּשְׂבִּ֣יַע בַּטּ֣וֹב עֶדְיֵ֑ךְ תִּתְחַדֵּ֖שׁ כַּנֶּ֣שֶׁר נְעוּרָֽיְכִי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;עֹשֵׂ֣ה צְדָק֣וֹת יְהוָ֑ה וּ֝מִשְׁפָּטִ֗ים לְכָל־עֲשׁוּקִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יוֹדִ֣יעַ דְּרָכָ֣יו לְמֹשֶׁ֑ה לִבְנֵ֥י יִ֝שְׂרָאֵ֗ל עֲלִילֽוֹתָיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;רַח֣וּם וְחַנּ֣וּן יְהוָ֑ה אֶ֖רֶךְ אַפַּ֣יִם וְרַב־חָֽסֶד׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לֹֽא־לָנֶ֥צַח יָרִ֑יב וְלֹ֖א לְעוֹלָ֣ם יִטּֽוֹר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לֹ֣א כַ֭חֲטָאֵינוּ עָ֣שָׂה לָ֑נוּ וְלֹ֥א כַ֝עֲוֹנֹתֵ֗ינוּ גָּמַ֥ל עָלֵֽינוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֤י כִגְבֹ֣הַּ שָׁ֭מַיִם עַל־הָאָ֑רֶץ גָּבַ֥ר חַ֝סְדּ֗וֹ עַל־יְרֵאָֽיו׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּרְחֹ֣ק מִ֭זְרָח מִֽמַּֽעֲרָ֑ב הִֽרְחִ֥יק מִ֝מֶּ֗נּוּ אֶת־פְּשָׁעֵֽינוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כְּרַחֵ֣ם אָ֭ב עַל־בָּנִ֑ים רִחַ֥ם יְ֝הוָ֗ה עַל־יְרֵאָֽיו׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּי־ה֖וּא יָדַ֣ע יִצְרֵ֑נוּ זָ֝כ֗וּר כִּי־עָפָ֥ר אֲנָֽחְנוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֱ֭נוֹשׁ כֶּחָצִ֣יר יָמָ֑יו כְּצִ֥יץ הַ֝שָּׂדֶ֗ה כֵּ֣ן יָצִֽיץ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּ֤י ר֣וּחַ עָֽבְרָה־בּ֣וֹ וְאֵינֶ֑נּוּ וְלֹא־יַכִּירֶ֖נּוּ ע֣וֹד מְקוֹמֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְחֶ֤סֶד יְהוָ֙ה׀ מֵעוֹלָ֣ם וְעַד־ע֭וֹלָם עַל־יְרֵאָ֑יו וְ֝צִדְקָת֗וֹ לִבְנֵ֥י בָנִֽים׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לְשֹׁמְרֵ֥י בְרִית֑וֹ וּלְזֹכְרֵ֥י פִ֝קֻּדָ֗יו לַעֲשׂוֹתָֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;יְֽהוָ֗ה בַּ֭שָּׁמַיִם הֵכִ֣ין כִּסְא֑וֹ וּ֝מַלְכוּת֗וֹ בַּכֹּ֥ל מָשָֽׁלָה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בָּרֲכ֥וּ יְהוָ֗ה מַלְאָ֫כָ֥יו גִּבֹּ֣רֵי כֹ֭חַ עֹשֵׂ֣י דְבָר֑וֹ לִ֝שְׁמֹ֗עַ בְּק֣וֹל דְּבָרֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;בָּרֲכ֣וּ יְ֭הוָה כָּל־צְבָאָ֑יו מְ֝שָׁרְתָ֗יו עֹשֵׂ֥י רְצוֹנֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;בָּרֲכ֤וּ יְהוָ֙ה׀ כָּֽל־מַעֲשָׂ֗יו בְּכָל־מְקֹמ֥וֹת מֶמְשַׁלְתּ֑וֹ בָּרֲכִ֥י נַ֝פְשִׁ֗י אֶת־יְהוָֽה׃ </P>
</TD>
<TD WIDTH="50%">
<P>1&nbsp;l&#601;&#x1E0F;&#257;wi&#x1E0F;| b&#257;r&#259;&#x1E35;&icirc; naf&#601;&#353;&icirc; &#8217;e&#x1E6F;-y&#601;hw&acirc; w&#601;&#x1E35;&#257;l-q&#601;r&#257;&#x1E07;ay &#8217;e&#x1E6F;-&#353;&#275;m q&#257;&#x1E0F;&#601;&#353;w&#333;: </P>
<P>2&nbsp;b&#257;r&#259;&#x1E35;&icirc; naf&#601;&#353;&icirc; &#8217;e&#x1E6F;-y&#601;hw&acirc; w&#601;&#8217;al-ti&#353;&#601;k&#601;&#x1E25;&icirc; k&#257;l-g&#601;m&ucirc;l&#257;yw: </P>
<P>3&nbsp;hass&#333;l&#275;&#x1E25;a l&#601;&#x1E35;&#257;l-&#8216;&#259;w&#333;n&#275;&#x1E35;&icirc; h&#257;r&#333;f&#275;&#8217; l&#601;&#x1E35;&#257;l-t<sup>a</sup>&#x1E25;&#259;lu&#8217;&#257;y&#601;&#x1E35;&icirc;: </P>
<P>4&nbsp;hagw&#333;&#8217;&#275;l mi&#353;&#353;<sup>a</sup>&#x1E25;a&#x1E6F; &#x1E25;ayy&#257;y&#601;&#x1E35;&icirc; ham&#601;&#8216;a&#x1E6D;&#x1E6D;&#601;r&#275;&#x1E35;&icirc; &#x1E25;ese&#x1E0F; w&#601;r<sup>a</sup>&#x1E25;&#259;m&icirc;m: </P>
<P>5&nbsp;hamma&#347;&#601;b&icirc;<sup>a</sup>&#8216; ba&#x1E6D;&#x1E6D;w&#333;&#x1E07; &#8216;e&#x1E0F;&#601;y&#275;&#x1E35;&#601; ti&#x1E6F;&#601;&#x1E25;ad&#275;&#353; kanne&#353;er n&#601;&#8216;&ucirc;r&#257;y&#601;&#x1E35;&icirc;: </P>
<P>6&nbsp;&#8216;&#333;&#347;&#275;h &#x1E63;&#601;&#x1E0F;&#257;qw&#333;&#x1E6F; y&#601;hw&acirc; &ucirc;mi&#353;&#601;p&#257;&#x1E6D;&icirc;m l&#601;&#x1E35;&#257;l-&#8216;&#259;&#353;&ucirc;q&icirc;m: </P>
<P>7&nbsp;yw&#333;&#x1E0F;&icirc;&#8216;a d&#601;r&#257;&#x1E35;&#257;yw l&#601;m&#333;&#353;eh li&#x1E07;&#601;n&ecirc; yi&#347;&#601;r&#257;&#8217;&#275;l &#8216;&#259;l&icirc;lw&#333;&#x1E6F;&#257;yw: </P>
<P>8&nbsp;r<sup>a</sup>&#x1E25;&ucirc;m w&#601;&#x1E25;ann&ucirc;n y&#601;hw&acirc; &#8217;ere&#x1E35;&#601; &#8217;apayim w&#601;ra&#x1E07;-&#x1E25;&#257;se&#x1E0F;: </P>
<P>9&nbsp;l&#333;&#8217;-l&#257;ne&#x1E63;<sup>a</sup>&#x1E25; y&#257;r&icirc;&#x1E07; w&#601;l&#333;&#8217; l&#601;&#8216;w&#333;l&#257;m yi&#x1E6D;&#x1E6D;w&#333;r: </P>
<P>10&nbsp;l&#333;&#8217; &#x1E35;<sup>a</sup>&#x1E25;&#259;&#x1E6D;&#257;&#8217;&ecirc;n&ucirc; &#8216;&#257;&#347;&acirc; l&#257;n&ucirc; w&#601;l&#333;&#8217; &#x1E35;<sup>a</sup>&#8216;&#259;w&#333;n&#333;&#x1E6F;&ecirc;n&ucirc; g&#257;mal &#8216;&#257;l&ecirc;n&ucirc;: </P>
<P>11&nbsp;k&icirc; &#x1E35;i&#x1E21;&#601;&#x1E07;&#333;hha &#353;&#257;mayim &#8216;al-h&#257;&#8217;&#257;re&#x1E63; g&#257;&#x1E07;ar &#x1E25;as&#601;dw&#333; &#8216;al-y&#601;r&#275;&#8217;&#257;yw: </P>
<P>12&nbsp;kir&#601;&#x1E25;&#333;q miz&#601;r&#257;&#x1E25; mimm<sup>a</sup>&#8216;&#259;r&#257;&#x1E07; hir&#601;&#x1E25;&icirc;q mimmenn&ucirc; &#8217;e&#x1E6F;-p&#601;&#353;&#257;&#8216;&ecirc;n&ucirc;: </P>
<P>13&nbsp;k&#601;r<sup>a</sup>&#x1E25;&#275;m &#8217;&#257;&#x1E07; &#8216;al-b&#257;n&icirc;m ri&#x1E25;am y&#601;hw&acirc; &#8216;al-y&#601;r&#275;&#8217;&#257;yw: </P>
<P>14&nbsp;k&icirc;-h&ucirc;&#8217; y&#257;&#x1E0F;<sup>a</sup>&#8216; yi&#x1E63;&#601;r&#275;n&ucirc; z&#257;&#x1E35;&ucirc;r k&icirc;-&#8216;&#257;f&#257;r &#8217;&#259;n&#257;&#x1E25;&#601;n&ucirc;: </P>
<P>15&nbsp;&#8217;&#277;nw&#333;&#353; ke&#x1E25;&#257;&#x1E63;&icirc;r y&#257;m&#257;yw k&#601;&#x1E63;&icirc;&#x1E63; ha&#347;&#347;&#257;&#x1E0F;eh k&#275;n y&#257;&#x1E63;&icirc;&#x1E63;: </P>
<P>16&nbsp;k&icirc; r&ucirc;&#x1E25;a &#8216;&#257;&#x1E07;&#601;r&acirc;-bw&#333; w&#601;&#8217;&ecirc;nenn&ucirc; w&#601;l&#333;&#8217;-yak&icirc;renn&ucirc; &#8216;w&#333;&#x1E0F; m&#601;qw&#333;mw&#333;: </P>
<P>17&nbsp;w&#601;&#x1E25;ese&#x1E0F; y&#601;hw&acirc;| m&#275;&#8216;w&#333;l&#257;m w&#601;&#8216;a&#x1E0F;-&#8216;w&#333;l&#257;m &#8216;al-y&#601;r&#275;&#8217;&#257;yw w&#601;&#x1E63;i&#x1E0F;&#601;q&#257;&#x1E6F;w&#333; li&#x1E07;&#601;n&ecirc; &#x1E07;&#257;n&icirc;m: </P>
<P>18&nbsp;l&#601;&#353;&#333;m&#601;r&ecirc; &#x1E07;&#601;r&icirc;&#x1E6F;w&#333; &ucirc;l&#601;z&#333;&#x1E35;&#601;r&ecirc; fiqqu&#x1E0F;&#257;yw l<sup>a</sup>&#8216;&#259;&#347;w&#333;&#x1E6F;&#257;m: </P>
<P>19&nbsp;y&#601;hw&acirc; ba&#353;&#353;&#257;mayim h&#275;&#x1E35;&icirc;n kis&#601;&#8217;w&#333; &ucirc;mal&#601;&#x1E35;&ucirc;&#x1E6F;w&#333; bak&#333;l m&#257;&#353;&#257;l&acirc;: </P>
<P>20&nbsp;b&#257;r&#259;&#x1E35;&ucirc; y&#601;hw&acirc; mal&#601;&#8217;&#257;&#x1E35;&#257;yw gib&#333;r&ecirc; &#x1E35;&#333;&#x1E25;a &#8216;&#333;&#347;&ecirc; &#x1E0F;&#601;&#x1E07;&#257;rw&#333; li&#353;&#601;m&#333;&#8216;a b&#601;qw&#333;l d&#601;&#x1E07;&#257;rw&#333;: </P>
<P>21&nbsp;b&#257;r&#259;&#x1E35;&ucirc; y&#601;hw&acirc; k&#257;l-&#x1E63;&#601;&#x1E07;&#257;&#8217;&#257;yw m&#601;&#353;&#257;r&#601;&#x1E6F;&#257;yw &#8216;&#333;&#347;&ecirc; r&#601;&#x1E63;w&#333;nw&#333;: </P>
<P>22&nbsp;b&#257;r&#259;&#x1E35;&ucirc; y&#601;hw&acirc;| k&#257;l-m<sup>a</sup>&#8216;&#259;&#347;&#257;yw b&#601;&#x1E35;&#257;l-m&#601;q&#333;mw&#333;&#x1E6F; mem&#601;&#353;al&#601;tw&#333; b&#257;r&#259;&#x1E35;&icirc; naf&#601;&#353;&icirc; &#8217;e&#x1E6F;-y&#601;hw&acirc;: </P>
</TD>
</TABLE>
<P><HR>
<CENTER>
<A HREF="psa104">Next: Psalms (Tehilim) Chapter 104</A></CENTER>
</BODY>
</HTML>
