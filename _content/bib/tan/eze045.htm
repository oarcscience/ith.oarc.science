<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 45</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze045">Polyglot</A>&nbsp;
<A HREF="../kjv/eze045">KJV</A>&nbsp;
<A HREF="../sep/eze045">Sep</A>&nbsp;
<A HREF="../vul/eze045">Vul</A>&nbsp;

<BR>
<BR><A HREF="eze">Ezekiel (Yechezqel) Index</A><BR>
&nbsp;
<A HREF="eze044">Previous</A>&nbsp;
<A HREF="eze046">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 45</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וּבְהַפִּֽילְכֶ֨ם אֶת־הָאָ֜רֶץ בְּנַחֲלָ֗ה תָּרִימוּ֩ תְרוּמָ֨ה לַיהוָ֥ה׀ קֹדֶשׁ֮ מִן־הָאָרֶץ֒ אֹ֗רֶךְ חֲמִשָּׁ֨ה וְעֶשְׂרִ֥ים אֶ֙לֶף֙ אֹ֔רֶךְ וְרֹ֖חַב עֲשָׂ֣רָה אָ֑לֶף קֹדֶשׁ־ה֥וּא בְכָל־גְּבוּלָ֖הּ סָבִֽיב׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;יִהְיֶ֤ה מִזֶּה֙ אֶל־הַקֹּ֔דֶשׁ חֲמֵ֥שׁ מֵא֛וֹת בַּחֲמֵ֥שׁ מֵא֖וֹת מְרֻבָּ֣ע סָבִ֑יב וַחֲמִשִּׁ֣ים אַמָּ֔ה מִגְרָ֥שׁ ל֖וֹ סָבִֽיב׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּמִן־הַמִּדָּ֤ה הַזֹּאת֙ תָּמ֔וֹד אֹ֗רֶךְ <font color="brown">חמש</font> <font color="blue">חֲמִשָּׁ֤ה</font> וְעֶשְׂרִים֙ אֶ֔לֶף וְרֹ֖חַב עֲשֶׂ֣רֶת אֲלָפִ֑ים וּבֽוֹ־יִהְיֶ֥ה הַמִּקְדָּ֖שׁ קֹ֥דֶשׁ קָדָשִֽׁים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;קֹ֣דֶשׁ מִן־הָאָ֜רֶץ ה֗וּא לַכֹּ֨הֲנִ֜ים מְשָׁרְתֵ֤י הַמִּקְדָּשׁ֙ יִֽהְיֶ֔ה הַקְּרֵבִ֖ים לְשָׁרֵ֣ת אֶת־יְהוָ֑ה וְהָיָ֨ה לָהֶ֤ם מָקוֹם֙ לְבָ֣תִּ֔ים וּמִקְדָּ֖שׁ לַמִּקְדָּֽשׁ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַחֲמִשָּׁ֨ה וְעֶשְׂרִ֥ים אֶ֙לֶף֙ אֹ֔רֶךְ וַעֲשֶׂ֥רֶת אֲלָפִ֖ים רֹ֑חַב <font color="brown">יהיה</font> <font color="blue">וְֽהָיָ֡ה</font> לַלְוִיִּם֩ מְשָׁרְתֵ֨י הַבַּ֧יִת לָהֶ֛ם לַאֲחֻזָּ֖ה עֶשְׂרִ֥ים לְשָׁכֹֽת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַאֲחֻזַּ֨ת הָעִ֜יר תִּתְּנ֗וּ חֲמֵ֤שֶׁת אֲלָפִים֙ רֹ֔חַב וְאֹ֗רֶךְ חֲמִשָּׁ֤ה וְעֶשְׂרִים֙ אֶ֔לֶף לְעֻמַּ֖ת תְּרוּמַ֣ת הַקֹּ֑דֶשׁ לְכָל־בֵּ֥ית יִשְׂרָאֵ֖ל יִהְיֶֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְלַנָּשִׂ֡יא מִזֶּ֣ה וּמִזֶּה֩ לִתְרוּמַ֨ת הַקֹּ֜דֶשׁ וְלַאֲחֻזַּ֣ת הָעִ֗יר אֶל־פְּנֵ֤י תְרֽוּמַת־הַקֹּ֙דֶשׁ֙ וְאֶל־פְּנֵי֙ אֲחֻזַּ֣ת הָעִ֔יר מִפְּאַת־יָ֣ם יָ֔מָּה וּמִפְּאַת־קֵ֖דְמָה קָדִ֑ימָה וְאֹ֗רֶךְ לְעֻמּוֹת֙ אַחַ֣ד הַחֲלָקִ֔ים מִגְּב֥וּל יָ֖ם אֶל־גְּב֥וּל קָדִֽימָה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;לָאָ֛רֶץ יִֽהְיֶה־לּ֥וֹ לַֽאֲחֻזָּ֖ה בְּיִשְׂרָאֵ֑ל וְלֹא־יוֹנ֨וּ ע֤וֹד נְשִׂיאַי֙ אֶת־עַמִּ֔י וְהָאָ֛רֶץ יִתְּנ֥וּ לְבֵֽית־יִשְׂרָאֵ֖ל לְשִׁבְטֵיהֶֽם׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כֹּֽה־אָמַ֞ר אֲדֹנָ֣י יְהוִ֗ה רַב־לָכֶם֙ נְשִׂיאֵ֣י יִשְׂרָאֵ֔ל חָמָ֤ס וָשֹׁד֙ הָסִ֔ירוּ וּמִשְׁפָּ֥ט וּצְדָקָ֖ה עֲשׂ֑וּ הָרִ֤ימוּ גְרֻשֹֽׁתֵיכֶם֙ מֵעַ֣ל עַמִּ֔י נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מֹֽאזְנֵי־צֶ֧דֶק וְאֵֽיפַת־צֶ֛דֶק וּבַת־צֶ֖דֶק יְהִ֥י לָכֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הָאֵיפָ֣ה וְהַבַּ֗ת תֹּ֤כֶן אֶחָד֙ יִֽהְיֶ֔ה לָשֵׂ֕את מַעְשַׂ֥ר הַחֹ֖מֶר הַבָּ֑ת וַעֲשִׂירִ֤ת הַחֹ֙מֶר֙ הָֽאֵיפָ֔ה אֶל־הַחֹ֖מֶר יִהְיֶ֥ה מַתְכֻּנְתּֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהַשֶּׁ֖קֶל עֶשְׂרִ֣ים גֵּרָ֑ה עֶשְׂרִ֨ים שְׁקָלִ֜ים חֲמִשָּׁ֧ה וְעֶשְׂרִ֣ים שְׁקָלִ֗ים עֲשָׂרָ֤ה וַחֲמִשָּׁה֙ שֶׁ֔קֶל הַמָּנֶ֖ה יִֽהְיֶ֥ה לָכֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;זֹ֥את הַתְּרוּמָ֖ה אֲשֶׁ֣ר תָּרִ֑ימוּ שִׁשִּׁ֤ית הָֽאֵיפָה֙ מֵחֹ֣מֶר הַֽחִטִּ֔ים וְשִׁשִּׁיתֶם֙ הָֽאֵיפָ֔ה מֵחֹ֖מֶר הַשְּׂעֹרִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְחֹ֨ק הַשֶּׁ֜מֶן הַבַּ֣ת הַשֶּׁ֗מֶן מַעְשַׂ֤ר הַבַּת֙ מִן־הַכֹּ֔ר עֲשֶׂ֥רֶת הַבַּתִּ֖ים חֹ֑מֶר כִּֽי־עֲשֶׂ֥רֶת הַבַּתִּ֖ים חֹֽמֶר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְשֶׂה־אַחַ֨ת מִן־הַצֹּ֤אן מִן־הַמָּאתַ֙יִם֙ מִמַּשְׁקֵ֣ה יִשְׂרָאֵ֔ל לְמִנְחָ֖ה וּלְעוֹלָ֣ה וְלִשְׁלָמִ֑ים לְכַפֵּ֣ר עֲלֵיהֶ֔ם נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כֹּ֚ל הָעָ֣ם הָאָ֔רֶץ יִהְי֖וּ אֶל־הַתְּרוּמָ֣ה הַזֹּ֑את לַנָּשִׂ֖יא בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְעַֽל־הַנָּשִׂ֣יא יִהְיֶ֗ה הָעוֹל֣וֹת וְהַמִּנְחָה֮ וְהַנֵּסֶךְ֒ בַּחַגִּ֤ים וּבֶחֳדָשִׁים֙ וּבַשַּׁבָּת֔וֹת בְּכָֽל־מוֹעֲדֵ֖י בֵּ֣ית יִשְׂרָאֵ֑ל הֽוּא־יַעֲשֶׂ֞ה אֶת־הַחַטָּ֣את וְאֶת־הַמִּנְחָ֗ה וְאֶת־הָֽעוֹלָה֙ וְאֶת־הַשְּׁלָמִ֔ים לְכַפֵּ֖ר בְּעַ֥ד בֵּֽית־יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כֹּה־אָמַר֮ אֲדֹנָ֣י יְהוִה֒ בָּֽרִאשׁוֹן֙ בְּאֶחָ֣ד לַחֹ֔דֶשׁ תִּקַּ֥ח פַּר־בֶּן־בָּקָ֖ר תָּמִ֑ים וְחִטֵּאתָ֖ אֶת־הַמִּקְדָּֽשׁ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְלָקַ֨ח הַכֹּהֵ֜ן מִדַּ֣ם הַחַטָּ֗את וְנָתַן֙ אֶל־מְזוּזַ֣ת הַבַּ֔יִת וְאֶל־אַרְבַּ֛ע פִּנּ֥וֹת הָעֲזָרָ֖ה לַמִּזְבֵּ֑חַ וְעַ֨ל־מְזוּזַ֔ת שַׁ֖עַר הֶחָצֵ֥ר הַפְּנִימִֽית׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְכֵ֤ן תַּֽעֲשֶׂה֙ בְּשִׁבְעָ֣ה בַחֹ֔דֶשׁ מֵאִ֥ישׁ שֹׁגֶ֖ה וּמִפֶּ֑תִי וְכִפַּרְתֶּ֖ם אֶת־הַבָּֽיִת׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;בָּ֠רִאשׁוֹן בְּאַרְבָּעָ֨ה עָשָׂ֥ר יוֹם֙ לַחֹ֔דֶשׁ יִהְיֶ֥ה לָכֶ֖ם הַפָּ֑סַח חָ֕ג שְׁבֻע֣וֹת יָמִ֔ים מַצּ֖וֹת יֵאָכֵֽל׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְעָשָׂ֤ה הַנָּשִׂיא֙ בַּיּ֣וֹם הַה֔וּא בַּעֲד֕וֹ וּבְעַ֖ד כָּל־עַ֣ם הָאָ֑רֶץ פַּ֖ר חַטָּֽאת׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְשִׁבְעַ֨ת יְמֵֽי־הֶחָ֜ג יַעֲשֶׂ֧ה עוֹלָ֣ה לַֽיהוָ֗ה שִׁבְעַ֣ת פָּ֠רִים וְשִׁבְעַ֨ת אֵילִ֤ים תְּמִימִם֙ לַיּ֔וֹם שִׁבְעַ֖ת הַיָּמִ֑ים וְחַטָּ֕את שְׂעִ֥יר עִזִּ֖ים לַיּֽוֹם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּמִנְחָ֗ה אֵיפָ֥ה לַפָּ֛ר וְאֵיפָ֥ה לָאַ֖יִל יַֽעֲשֶׂ֑ה וְשֶׁ֖מֶן הִ֥ין לָאֵיפָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;בַּשְּׁבִיעִ֡י בַּחֲמִשָּׁה֩ עָשָׂ֨ר י֤וֹם לַחֹ֙דֶשׁ֙ בֶּחָ֔ג יַעֲשֶׂ֥ה כָאֵ֖לֶּה שִׁבְעַ֣ת הַיָּמִ֑ים כַּֽחַטָּאת֙ כָּעֹלָ֔ה וְכַמִּנְחָ֖ה וְכַשָּֽׁמֶן׃ ס</P>
</TD>
<TD WIDTH="50%">
<P>1&nbsp;&ucirc;&#x1E07;&#601;hap&icirc;l&#601;&#x1E35;em &#8217;e&#x1E6F;-h&#257;&#8217;&#257;re&#x1E63; b&#601;n<sup>a</sup>&#x1E25;&#259;l&acirc; t&#257;r&icirc;m&ucirc; &#x1E6F;&#601;r&ucirc;m&acirc; layhw&acirc;| q&#333;&#x1E0F;e&#353; min-h&#257;&#8217;&#257;re&#x1E63; &#8217;&#333;re&#x1E35;&#601; &#x1E25;&#259;mi&#353;&#353;&acirc; w&#601;&#8216;e&#347;&#601;r&icirc;m &#8217;elef &#8217;&#333;re&#x1E35;&#601; w&#601;r&#333;&#x1E25;a&#x1E07; &#8216;&#259;&#347;&#257;r&acirc; &#8217;&#257;lef q&#333;&#x1E0F;e&#353;-h&ucirc;&#8217; &#x1E07;&#601;&#x1E35;&#257;l-g&#601;&#x1E07;&ucirc;l&#257;h s&#257;&#x1E07;&icirc;&#x1E07;: </P>
<P>2&nbsp;yih&#601;yeh mizzeh &#8217;el-haqq&#333;&#x1E0F;e&#353; &#x1E25;&#259;m&#275;&#353; m&#275;&#8217;w&#333;&#x1E6F; b<sup>a</sup>&#x1E25;&#259;m&#275;&#353; m&#275;&#8217;w&#333;&#x1E6F; m&#601;rub&#257;&#8216; s&#257;&#x1E07;&icirc;&#x1E07; w<sup>a</sup>&#x1E25;&#259;mi&#353;&#353;&icirc;m &#8217;amm&acirc; mi&#x1E21;&#601;r&#257;&#353; lw&#333; s&#257;&#x1E07;&icirc;&#x1E07;: </P>
<P>3&nbsp;&ucirc;min-hammid&acirc; hazz&#333;&#8217;&#x1E6F; t&#257;mw&#333;&#x1E0F; &#8217;&#333;re&#x1E35;&#601; <font color="brown">&#x1E25;&#257;m&#275;&#353;</font> <font color="blue">&#x1E25;&#259;mi&#353;&#353;&acirc;</font> w&#601;&#8216;e&#347;&#601;r&icirc;m &#8217;elef w&#601;r&#333;&#x1E25;a&#x1E07; &#8216;&#259;&#347;ere&#x1E6F; &#8217;&#259;l&#257;f&icirc;m &ucirc;&#x1E07;w&#333;-yih&#601;yeh hammiq&#601;d&#257;&#353; q&#333;&#x1E0F;e&#353; q&#257;&#x1E0F;&#257;&#353;&icirc;m: </P>
<P>4&nbsp;q&#333;&#x1E0F;e&#353; min-h&#257;&#8217;&#257;re&#x1E63; h&ucirc;&#8217; lak&#333;h&#259;n&icirc;m m&#601;&#353;&#257;r&#601;&#x1E6F;&ecirc; hammiq&#601;d&#257;&#353; yih&#601;yeh haqq&#601;r&#275;&#x1E07;&icirc;m l&#601;&#353;&#257;r&#275;&#x1E6F; &#8217;e&#x1E6F;-y&#601;hw&acirc; w&#601;h&#257;y&acirc; l&acirc;em m&#257;qw&#333;m l&#601;&#x1E07;&#257;t&icirc;m &ucirc;miq&#601;d&#257;&#353; lammiq&#601;d&#257;&#353;: </P>
<P>5&nbsp;w<sup>a</sup>&#x1E25;&#259;mi&#353;&#353;&acirc; w&#601;&#8216;e&#347;&#601;r&icirc;m &#8217;elef &#8217;&#333;re&#x1E35;&#601; w<sup>a</sup>&#8216;&#259;&#347;ere&#x1E6F; &#8217;&#259;l&#257;f&icirc;m r&#333;&#x1E25;a&#x1E07; <font color="brown">yih&#601;yeh</font> <font color="blue">w&#601;h&#257;y&acirc;</font> lal&#601;w&icirc;yim m&#601;&#353;&#257;r&#601;&#x1E6F;&ecirc; habayi&#x1E6F; l&acirc;em la&#8217;&#259;&#x1E25;uzz&acirc; &#8216;e&#347;&#601;r&icirc;m l&#601;&#353;&#257;&#x1E35;&#333;&#x1E6F;: </P>
<P>6&nbsp;wa&#8217;&#259;&#x1E25;uzza&#x1E6F; h&#257;&#8216;&icirc;r tit&#601;n&ucirc; &#x1E25;&#259;m&#275;&#353;e&#x1E6F; &#8217;&#259;l&#257;f&icirc;m r&#333;&#x1E25;a&#x1E07; w&#601;&#8217;&#333;re&#x1E35;&#601; &#x1E25;&#259;mi&#353;&#353;&acirc; w&#601;&#8216;e&#347;&#601;r&icirc;m &#8217;elef l&#601;&#8216;umma&#x1E6F; t&#601;r&ucirc;ma&#x1E6F; haqq&#333;&#x1E0F;e&#353; l&#601;&#x1E35;&#257;l-b&ecirc;&#x1E6F; yi&#347;&#601;r&#257;&#8217;&#275;l yih&#601;yeh: </P>
<P>7&nbsp;w&#601;lann&#257;&#347;&icirc;&#8217; mizzeh &ucirc;mizzeh li&#x1E6F;&#601;r&ucirc;ma&#x1E6F; haqq&#333;&#x1E0F;e&#353; w&#601;la&#8217;&#259;&#x1E25;uzza&#x1E6F; h&#257;&#8216;&icirc;r &#8217;el-p&#601;n&ecirc; &#x1E6F;&#601;r&ucirc;ma&#x1E6F;-haqq&#333;&#x1E0F;e&#353; w&#601;&#8217;el-p&#601;n&ecirc; &#8217;&#259;&#x1E25;uzza&#x1E6F; h&#257;&#8216;&icirc;r mip&#601;&#8217;a&#x1E6F;-y&#257;m y&#257;mm&acirc; &ucirc;mip&#601;&#8217;a&#x1E6F;-q&#275;&#x1E0F;&#601;m&acirc; q&#257;&#x1E0F;&icirc;m&acirc; w&#601;&#8217;&#333;re&#x1E35;&#601; l&#601;&#8216;ummw&#333;&#x1E6F; &#8217;<sup>a</sup>&#x1E25;a&#x1E0F; h<sup>a</sup>&#x1E25;&#259;l&#257;q&icirc;m mig&#601;&#x1E07;&ucirc;l y&#257;m &#8217;el-g&#601;&#x1E07;&ucirc;l q&#257;&#x1E0F;&icirc;m&acirc;: </P>
<P>8&nbsp;l&#257;&#8217;&#257;re&#x1E63; yih&#601;yeh-llw&#333; la&#8217;&#259;&#x1E25;uzz&acirc; b&#601;yi&#347;&#601;r&#257;&#8217;&#275;l w&#601;l&#333;&#8217;-yw&#333;n&ucirc; &#8216;w&#333;&#x1E0F; n&#601;&#347;&icirc;&#8217;ay &#8217;e&#x1E6F;-&#8216;amm&icirc; w&#601;h&#257;&#8217;&#257;re&#x1E63; yit&#601;n&ucirc; l&#601;&#x1E07;&ecirc;&#x1E6F;-yi&#347;&#601;r&#257;&#8217;&#275;l l&#601;&#353;i&#x1E07;&#601;&#x1E6D;&ecirc;hem: s</P>
<P>9&nbsp;k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih ra&#x1E07;-l&#257;&#x1E35;em n&#601;&#347;&icirc;&#8217;&ecirc; yi&#347;&#601;r&#257;&#8217;&#275;l &#x1E25;&#257;m&#257;s w&#257;&#353;&#333;&#x1E0F; h&#257;s&icirc;r&ucirc; &ucirc;mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc; &#8216;&#259;&#347;&ucirc; h&#257;r&icirc;m&ucirc; &#x1E21;&#601;ru&#353;&#333;&#x1E6F;&ecirc;&#x1E35;em m&#275;&#8216;al &#8216;amm&icirc; n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>10&nbsp;m&#333;&#8217;z&#601;n&ecirc;-&#x1E63;e&#x1E0F;eq w&#601;&#8217;&ecirc;fa&#x1E6F;-&#x1E63;e&#x1E0F;eq &ucirc;&#x1E07;a&#x1E6F;-&#x1E63;e&#x1E0F;eq y&#601;h&icirc; l&#257;&#x1E35;em: </P>
<P>11&nbsp;h&#257;&#8217;&ecirc;f&acirc; w&#601;haba&#x1E6F; t&#333;&#x1E35;en &#8217;e&#x1E25;&#257;&#x1E0F; yih&#601;yeh l&#257;&#347;&#275;&#8217;&#x1E6F; m<sup>a</sup>&#8216;&#601;&#347;ar h<sup>a</sup>&#x1E25;&#333;mer hab&#257;&#x1E6F; w<sup>a</sup>&#8216;&#259;&#347;&icirc;ri&#x1E6F; h<sup>a</sup>&#x1E25;&#333;mer h&#257;&#8217;&ecirc;f&acirc; &#8217;el-h<sup>a</sup>&#x1E25;&#333;mer yih&#601;yeh ma&#x1E6F;&#601;kun&#601;tw&#333;: </P>
<P>12&nbsp;w&#601;ha&#353;&#353;eqel &#8216;e&#347;&#601;r&icirc;m g&#275;r&acirc; &#8216;e&#347;&#601;r&icirc;m &#353;&#601;q&#257;l&icirc;m &#x1E25;&#259;mi&#353;&#353;&acirc; w&#601;&#8216;e&#347;&#601;r&icirc;m &#353;&#601;q&#257;l&icirc;m &#8216;&#259;&#347;&#257;r&acirc; w<sup>a</sup>&#x1E25;&#259;mi&#353;&#353;&acirc; &#353;eqel hamm&#257;neh yih&#601;yeh l&#257;&#x1E35;em: </P>
<P>13&nbsp;z&#333;&#8217;&#x1E6F; hat&#601;r&ucirc;m&acirc; &#8217;&#259;&#353;er t&#257;r&icirc;m&ucirc; &#353;i&#353;&#353;&icirc;&#x1E6F; h&#257;&#8217;&ecirc;f&acirc; m&#275;&#x1E25;&#333;mer h<sup>a</sup>&#x1E25;i&#x1E6D;&#x1E6D;&icirc;m w&#601;&#353;i&#353;&#353;&icirc;&#x1E6F;em h&#257;&#8217;&ecirc;f&acirc; m&#275;&#x1E25;&#333;mer ha&#347;&#347;&#601;&#8216;&#333;r&icirc;m: </P>
<P>14&nbsp;w&#601;&#x1E25;&#333;q ha&#353;&#353;emen haba&#x1E6F; ha&#353;&#353;emen m<sup>a</sup>&#8216;&#601;&#347;ar haba&#x1E6F; min-hak&#333;r &#8216;&#259;&#347;ere&#x1E6F; habat&icirc;m &#x1E25;&#333;mer k&icirc;-&#8216;&#259;&#347;ere&#x1E6F; habat&icirc;m &#x1E25;&#333;mer: </P>
<P>15&nbsp;w&#601;&#347;eh-&#8217;<sup>a</sup>&#x1E25;a&#x1E6F; min-ha&#x1E63;&#x1E63;&#333;&#8217;n min-hamm&#257;&#8217;&#x1E6F;ayim mimma&#353;&#601;q&#275;h yi&#347;&#601;r&#257;&#8217;&#275;l l&#601;min&#601;&#x1E25;&acirc; &ucirc;l&#601;&#8216;w&#333;l&acirc; w&#601;li&#353;&#601;l&#257;m&icirc;m l&#601;&#x1E35;ap&#275;r &#8216;&#259;l&ecirc;hem n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>16&nbsp;k&#333;l h&#257;&#8216;&#257;m h&#257;&#8217;&#257;re&#x1E63; yih&#601;y&ucirc; &#8217;el-hat&#601;r&ucirc;m&acirc; hazz&#333;&#8217;&#x1E6F; lann&#257;&#347;&icirc;&#8217; b&#601;yi&#347;&#601;r&#257;&#8217;&#275;l: </P>
<P>17&nbsp;w&#601;&#8216;al-hann&#257;&#347;&icirc;&#8217; yih&#601;yeh h&#257;&#8216;w&#333;lw&#333;&#x1E6F; w&#601;hammin&#601;&#x1E25;&acirc; w&#601;hann&#275;se&#x1E35;&#601; b<sup>a</sup>&#x1E25;ag&icirc;m &ucirc;&#x1E07;e&#x1E25;&#335;&#x1E0F;&#257;&#353;&icirc;m &ucirc;&#x1E07;a&#353;&#353;ab&#257;&#x1E6F;w&#333;&#x1E6F; b&#601;&#x1E35;&#257;l-mw&#333;&#8216;&#259;&#x1E0F;&ecirc; b&ecirc;&#x1E6F; yi&#347;&#601;r&#257;&#8217;&#275;l h&ucirc;&#8217;-y<sup>a</sup>&#8216;&#259;&#347;eh &#8217;e&#x1E6F;-h<sup>a</sup>&#x1E25;a&#x1E6D;&#x1E6D;&#257;&#8217;&#x1E6F; w&#601;&#8217;e&#x1E6F;-hammin&#601;&#x1E25;&acirc; w&#601;&#8217;e&#x1E6F;-h&#257;&#8216;w&#333;l&acirc; w&#601;&#8217;e&#x1E6F;-ha&#353;&#353;&#601;l&#257;m&icirc;m l&#601;&#x1E35;ap&#275;r b&#601;&#8216;a&#x1E0F; b&ecirc;&#x1E6F;-yi&#347;&#601;r&#257;&#8217;&#275;l: s</P>
<P>18&nbsp;k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih b&#257;ri&#8217;&#353;w&#333;n b&#601;&#8217;e&#x1E25;&#257;&#x1E0F; l<sup>a</sup>&#x1E25;&#333;&#x1E0F;e&#353; tiqq<sup>a</sup>&#x1E25; par-ben-b&#257;q&#257;r t&#257;m&icirc;m w&#601;&#x1E25;i&#x1E6D;&#x1E6D;&#275;&#8217;&#x1E6F;&#257; &#8217;e&#x1E6F;-hammiq&#601;d&#257;&#353;: </P>
<P>19&nbsp;w&#601;l&#257;q<sup>a</sup>&#x1E25; hak&#333;h&#275;n midam h<sup>a</sup>&#x1E25;a&#x1E6D;&#x1E6D;&#257;&#8217;&#x1E6F; w&#601;n&#257;&#x1E6F;an &#8217;el-m&#601;z&ucirc;za&#x1E6F; habayi&#x1E6F; w&#601;&#8217;el-&#8217;ar&#601;b<sup>a</sup>&#8216; pinnw&#333;&#x1E6F; h&#257;&#8216;&#259;z&#257;r&acirc; lammiz&#601;b&#275;&#x1E25;a w&#601;&#8216;al-m&#601;z&ucirc;za&#x1E6F; &#353;<sup>a</sup>&#8216;ar he&#x1E25;&#257;&#x1E63;&#275;r hap&#601;n&icirc;m&icirc;&#x1E6F;: </P>
<P>20&nbsp;w&#601;&#x1E35;&#275;n t<sup>a</sup>&#8216;&#259;&#347;eh b&#601;&#353;i&#x1E07;&#601;&#8216;&acirc; &#x1E07;<sup>a</sup>&#x1E25;&#333;&#x1E0F;e&#353; m&#275;&#8217;&icirc;&#353; &#353;&#333;&#x1E21;eh &ucirc;mipe&#x1E6F;&icirc; w&#601;&#x1E35;ipar&#601;tem &#8217;e&#x1E6F;-hab&#257;yi&#x1E6F;: </P>
<P>21&nbsp;b&#257;ri&#8217;&#353;w&#333;n b&#601;&#8217;ar&#601;b&#257;&#8216;&acirc; &#8216;&#257;&#347;&#257;r yw&#333;m l<sup>a</sup>&#x1E25;&#333;&#x1E0F;e&#353; yih&#601;yeh l&#257;&#x1E35;em hap&#257;s<sup>a</sup>&#x1E25; &#x1E25;&#257;&#x1E21; &#353;&#601;&#x1E07;u&#8216;w&#333;&#x1E6F; y&#257;m&icirc;m ma&#x1E63;&#x1E63;w&#333;&#x1E6F; y&#275;&#8217;&#257;&#x1E35;&#275;l: </P>
<P>22&nbsp;w&#601;&#8216;&#257;&#347;&acirc; hann&#257;&#347;&icirc;&#8217; bayyw&#333;m hah&ucirc;&#8217; b<sup>a</sup>&#8216;&#259;&#x1E0F;w&#333; &ucirc;&#x1E07;&#601;&#8216;a&#x1E0F; k&#257;l-&#8216;am h&#257;&#8217;&#257;re&#x1E63; par &#x1E25;a&#x1E6D;&#x1E6D;&#257;&#8217;&#x1E6F;: </P>
<P>23&nbsp;w&#601;&#353;i&#x1E07;&#601;&#8216;a&#x1E6F; y&#601;m&ecirc;-he&#x1E25;&#257;&#x1E21; y<sup>a</sup>&#8216;&#259;&#347;eh &#8216;w&#333;l&acirc; layhw&acirc; &#353;i&#x1E07;&#601;&#8216;a&#x1E6F; p&#257;r&icirc;m w&#601;&#353;i&#x1E07;&#601;&#8216;a&#x1E6F; &#8217;&ecirc;l&icirc;m t&#601;m&icirc;mim layyw&#333;m &#353;i&#x1E07;&#601;&#8216;a&#x1E6F; hayy&#257;m&icirc;m w&#601;&#x1E25;a&#x1E6D;&#x1E6D;&#257;&#8217;&#x1E6F; &#347;&#601;&#8216;&icirc;r &#8216;izz&icirc;m layyw&#333;m: </P>
<P>24&nbsp;&ucirc;min&#601;&#x1E25;&acirc; &#8217;&ecirc;f&acirc; lap&#257;r w&#601;&#8217;&ecirc;f&acirc; l&#257;&#8217;ayil y<sup>a</sup>&#8216;&#259;&#347;eh w&#601;&#353;emen h&icirc;n l&#257;&#8217;&ecirc;f&acirc;: </P>
<P>25&nbsp;ba&#353;&#353;&#601;&#x1E07;&icirc;&#8216;&icirc; b<sup>a</sup>&#x1E25;&#259;mi&#353;&#353;&acirc; &#8216;&#257;&#347;&#257;r yw&#333;m l<sup>a</sup>&#x1E25;&#333;&#x1E0F;e&#353; be&#x1E25;&#257;&#x1E21; y<sup>a</sup>&#8216;&#259;&#347;eh &#x1E35;&#257;&#8217;&#275;lleh &#353;i&#x1E07;&#601;&#8216;a&#x1E6F; hayy&#257;m&icirc;m k<sup>a</sup>&#x1E25;a&#x1E6D;&#x1E6D;&#257;&#8217;&#x1E6F; k&#257;&#8216;&#333;l&acirc; w&#601;&#x1E35;ammin&#601;&#x1E25;&acirc; w&#601;&#x1E35;a&#353;&#353;&#257;men: s</P>
</TD>
</TABLE>
<P><HR>
<CENTER>
<A HREF="eze046">Next: Ezekiel (Yechezqel) Chapter 46</A></CENTER>
</BODY>
</HTML>
