[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa053)  [KJV](../kjv/psa053)  [Sep](../sep/psa053) 
[Vul](../vul/psa053)   
  
[Psalms (Tehilim) Index](psa)  
  [Previous](psa052)  [Next](psa054) 

------------------------------------------------------------------------

### Tanach (Hebrew): Psalms (Tehilim) Chapter 53

‎<span id="001">1</span> ‏לַמְנַצֵּ֥חַ עַֽל־מָחֲלַ֗ת מַשְׂכִּ֥יל
לְדָוִֽד׃

‎<span id="002">2</span> ‏אָ֘מַ֤ר נָבָ֣ל בְּ֭לִבּוֹ אֵ֣ין אֱלֹהִ֑ים
הִֽ֝שְׁחִ֗יתוּ וְהִֽתְעִ֥יבוּ עָ֝֗וֶל אֵ֣ין עֹֽשֵׂה־טֽוֹב׃

‎<span id="003">3</span> ‏אֱ‍ֽלֹהִ֗ים מִשָּׁמַיִם֮ הִשְׁקִ֪יף
עַֽל־בְּנֵ֫י אָדָ֥ם לִ֭רְאוֹת הֲיֵ֣שׁ מַשְׂכִּ֑יל דֹּ֝רֵ֗שׁ
אֶת־אֱלֹהִֽים׃

‎<span id="004">4</span> ‏כֻּלּ֥וֹ סָג֮ יַחְדָּ֪ו נֶ֫אֱלָ֥חוּ אֵ֤ין
עֹֽשֵׂה־ט֑וֹב אֵ֝֗ין גַּם־אֶחָֽד׃

‎<span id="005">5</span> ‏הֲלֹ֥א יָדְעוּ֮ פֹּ֤עֲלֵ֫י אָ֥וֶן אֹכְלֵ֣י
עַ֭מִּי אָ֣כְלוּ לֶ֑חֶם אֱ֝לֹהִ֗ים לֹ֣א קָרָֽאוּ׃

‎<span id="006">6</span> ‏שָׁ֤ם׀ פָּֽחֲדוּ־פַחַד֮ לֹא־הָ֪יָה֫ פָ֥חַד
כִּֽי־אֱלֹהִ֗ים פִּ֭זַּר עַצְמ֣וֹת חֹנָ֑ךְ הֱ֝בִשֹׁ֗תָה כִּֽי־אֱלֹהִ֥ים
מְאָסָֽם׃

‎<span id="007">7</span> ‏מִ֥י יִתֵּ֣ן מִצִּיּוֹן֮ יְשֻׁע֪וֹת
יִשְׂרָ֫אֵ֥ל בְּשׁ֣וּב אֱ֭לֹהִים שְׁב֣וּת עַמּ֑וֹ יָגֵ֥ל יַ֝עֲקֹ֗ב
יִשְׂמַ֥ח יִשְׂרָאֵֽל׃

1 lamənaṣṣēḥa ‘al-māḥălaṯ maśəkîl ləḏāwiḏ:

2 ’āmar nāḇāl bəlibwō ’ên ’ĕlōhîm hišəḥîṯû wəhiṯə‘îḇû ‘āwel ’ên
‘ōśēh-ṭwōḇ:

3 ’ĕ‍lōhîm miššāmayim hišəqîf ‘al-bənê ’āḏām lirə’wōṯ hăyēš maśəkîl
dōrēš ’eṯ-’ĕlōhîm:

4 kullwō sāḡ y<sup>a</sup>ḥədāw ne’ĕlāḥû ’ên ‘ōśēh-ṭwōḇ ’ên gam-’eḥāḏ:

5 hălō’ yāḏə‘û pō‘ălê ’āwen ’ōḵəlê ‘ammî ’āḵəlû leḥem ’ĕlōhîm lō’
qārā’û:

6 šām\| pāḥăḏû-f<sup>a</sup>ḥaḏ lō’-hāyâ fāḥaḏ kî-’ĕlōhîm pizzar
‘aṣəmwōṯ ḥōnāḵə hĕḇišōṯâ kî-’ĕlōhîm mə’āsām:

7 mî yitēn miṣṣîywōn yəšu‘wōṯ yiśərā’ēl bəšûḇ ’ĕlōhîm šəḇûṯ ‘ammwō yāḡēl
y<sup>a</sup>‘ăqōḇ yiśəm<sup>a</sup>ḥ yiśərā’ēl:

------------------------------------------------------------------------

[Next: Psalms (Tehilim) Chapter 54](psa054)
