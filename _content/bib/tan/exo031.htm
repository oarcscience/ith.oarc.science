<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 31</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo031">Polyglot</A>&nbsp;
<A HREF="../kjv/exo031">KJV</A>&nbsp;
<A HREF="../sep/exo031">Sep</A>&nbsp;
<A HREF="../vul/exo031">Vul</A>&nbsp;

<BR>
<BR><A HREF="exo">Exodus (Shemot) Index</A><BR>
&nbsp;
<A HREF="exo030">Previous</A>&nbsp;
<A HREF="exo032">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 31</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;רְאֵ֖ה קָרָ֣אתִֽי<font color="red"><sup>3</font></sup> בְשֵׁ֑ם בְּצַלְאֵ֛ל בֶּן־אוּרִ֥י בֶן־ח֖וּר לְמַטֵּ֥ה יְהוּדָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וָאֲמַלֵּ֥א אֹת֖וֹ ר֣וּחַ אֱלֹהִ֑ים בְּחָכְמָ֛ה וּבִתְבוּנָ֥ה וּבְדַ֖עַת וּבְכָל־מְלָאכָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לַחְשֹׁ֖ב מַחֲשָׁבֹ֑ת לַעֲשׂ֛וֹת בַּזָּהָ֥ב וּבַכֶּ֖סֶף וּבַנְּחֹֽשֶׁת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּבַחֲרֹ֥שֶׁת אֶ֛בֶן לְמַלֹּ֖את וּבַחֲרֹ֣שֶׁת עֵ֑ץ לַעֲשׂ֖וֹת בְּכָל־מְלָאכָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַאֲנִ֞י הִנֵּ֧ה נָתַ֣תִּי אִתּ֗וֹ אֵ֣ת אָהֳלִיאָ֞ב בֶּן־אֲחִֽיסָמָךְ֙ לְמַטֵּה־דָ֔ן וּבְלֵ֥ב כָּל־חֲכַם־לֵ֖ב נָתַ֣תִּי חָכְמָ֑ה וְעָשׂ֕וּ אֵ֖ת כָּל־אֲשֶׁ֥ר צִוִּיתִֽךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אֵ֣ת׀ אֹ֣הֶל מוֹעֵ֗ד וְאֶת־הָֽאָרֹן֙ לָֽעֵדֻ֔ת וְאֶת־הַכַּפֹּ֖רֶת אֲשֶׁ֣ר עָלָ֑יו וְאֵ֖ת כָּל־כְּלֵ֥י הָאֹֽהֶל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאֶת־הַשֻּׁלְחָן֙ וְאֶת־כֵּלָ֔יו וְאֶת־הַמְּנֹרָ֥ה הַטְּהֹרָ֖ה וְאֶת־כָּל־כֵּלֶ֑יהָ וְאֵ֖ת מִזְבַּ֥ח הַקְּטֹֽרֶת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאֶת־מִזְבַּ֥ח<font color="red"><sup>3</font></sup> הָעֹלָ֖ה וְאֶת־כָּל־כֵּלָ֑יו וְאֶת־הַכִּיּ֖וֹר וְאֶת־כַּנּֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאֵ֖ת בִּגְדֵ֣י הַשְּׂרָ֑ד וְאֶת־בִּגְדֵ֤י הַקֹּ֙דֶשׁ֙ לְאַהֲרֹ֣ן הַכֹּהֵ֔ן וְאֶת־בִּגְדֵ֥י בָנָ֖יו לְכַהֵֽן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאֵ֨ת שֶׁ֧מֶן הַמִּשְׁחָ֛ה וְאֶת־קְטֹ֥רֶת הַסַּמִּ֖ים לַקֹּ֑דֶשׁ כְּכֹ֥ל אֲשֶׁר־צִוִּיתִ֖ךָ יַעֲשֽׂוּ׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֥אמֶר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאַתָּ֞ה דַּבֵּ֨ר אֶל־בְּנֵ֤י יִשְׂרָאֵל֙ לֵאמֹ֔ר אַ֥ךְ אֶת־שַׁבְּתֹתַ֖י תִּשְׁמֹ֑רוּ כִּי֩ א֨וֹת הִ֜וא בֵּינִ֤י וּבֵֽינֵיכֶם֙ לְדֹרֹ֣תֵיכֶ֔ם לָדַ֕עַת כִּ֛י אֲנִ֥י יְהוָ֖ה מְקַדִּשְׁכֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּשְׁמַרְתֶּם֙ אֶת־הַשַּׁבָּ֔ת כִּ֛י קֹ֥דֶשׁ הִ֖וא לָכֶ֑ם מְחַֽלְלֶ֙יהָ֙ מ֣וֹת יוּמָ֔ת כִּ֗י כָּל־הָעֹשֶׂ֥ה בָהּ֙ מְלָאכָ֔ה וְנִכְרְתָ֛ה הַנֶּ֥פֶשׁ הַהִ֖וא מִקֶּ֥רֶב עַמֶּֽיהָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;שֵׁ֣שֶׁת יָמִים֮ יֵעָשֶׂ֣ה מְלָאכָה֒ וּבַיּ֣וֹם הַשְּׁבִיעִ֗י שַׁבַּ֧ת שַׁבָּת֛וֹן קֹ֖דֶשׁ לַיהוָ֑ה כָּל־הָעֹשֶׂ֧ה מְלָאכָ֛ה בְּי֥וֹם הַשַּׁבָּ֖ת מ֥וֹת יוּמָֽת׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְשָׁמְר֥וּ בְנֵֽי־יִשְׂרָאֵ֖ל אֶת־הַשַּׁבָּ֑ת לַעֲשׂ֧וֹת אֶת־הַשַּׁבָּ֛ת לְדֹרֹתָ֖ם בְּרִ֥ית עוֹלָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בֵּינִ֗י וּבֵין֙ בְּנֵ֣י יִשְׂרָאֵ֔ל א֥וֹת הִ֖וא לְעֹלָ֑ם כִּי־שֵׁ֣שֶׁת יָמִ֗ים עָשָׂ֤ה יְהוָה֙ אֶת־הַשָּׁמַ֣יִם וְאֶת־הָאָ֔רֶץ וּבַיּוֹם֙ הַשְּׁבִיעִ֔י שָׁבַ֖ת וַיִּנָּפַֽשׁ׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּתֵּ֣ן אֶל־מֹשֶׁ֗ה כְּכַלֹּתוֹ֙ לְדַבֵּ֤ר אִתּוֹ֙ בְּהַ֣ר סִינַ֔י שְׁנֵ֖י לֻחֹ֣ת הָעֵדֻ֑ת לֻחֹ֣ת אֶ֔בֶן כְּתֻבִ֖ים בְּאֶצְבַּ֥ע אֱלֹהִֽים׃ </P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;r&#601;&#8217;&#275;h q&#257;r&#257;&#8217;&#x1E6F;&icirc;<font color="red"><sup>3</font></sup> &#x1E07;&#601;&#353;&#275;m b&#601;&#x1E63;al&#601;&#8217;&#275;l ben-&#8217;&ucirc;r&icirc; &#x1E07;en-&#x1E25;&ucirc;r l&#601;ma&#x1E6D;&#x1E6D;&#275;h y&#601;h&ucirc;&#x1E0F;&acirc;: </P>
<P>3&nbsp;w&#257;&#8217;&#259;mall&#275;&#8217; &#8217;&#333;&#x1E6F;w&#333; r&ucirc;&#x1E25;a &#8217;&#277;l&#333;h&icirc;m b&#601;&#x1E25;&#257;&#x1E35;&#601;m&acirc; &ucirc;&#x1E07;i&#x1E6F;&#601;&#x1E07;&ucirc;n&acirc; &ucirc;&#x1E07;&#601;&#x1E0F;<sup>a</sup>&#8216;a&#x1E6F; &ucirc;&#x1E07;&#601;&#x1E35;&#257;l-m&#601;l&#257;&#8217;&#x1E35;&acirc;: </P>
<P>4&nbsp;l<sup>a</sup>&#x1E25;&#601;&#353;&#333;&#x1E07; m<sup>a</sup>&#x1E25;&#259;&#353;&#257;&#x1E07;&#333;&#x1E6F; l<sup>a</sup>&#8216;&#259;&#347;w&#333;&#x1E6F; bazz&acirc;&#257;&#x1E07; &ucirc;&#x1E07;akesef &ucirc;&#x1E07;ann&#601;&#x1E25;&#333;&#353;e&#x1E6F;: </P>
<P>5&nbsp;&ucirc;&#x1E07;<sup>a</sup>&#x1E25;&#259;r&#333;&#353;e&#x1E6F; &#8217;e&#x1E07;en l&#601;mall&#333;&#8217;&#x1E6F; &ucirc;&#x1E07;<sup>a</sup>&#x1E25;&#259;r&#333;&#353;e&#x1E6F; &#8216;&#275;&#x1E63; l<sup>a</sup>&#8216;&#259;&#347;w&#333;&#x1E6F; b&#601;&#x1E35;&#257;l-m&#601;l&#257;&#8217;&#x1E35;&acirc;: </P>
<P>6&nbsp;wa&#8217;&#259;n&icirc; hinn&#275;h n&#257;&#x1E6F;at&icirc; &#8217;itw&#333; &#8217;&#275;&#x1E6F; &#8217;&acirc;&#335;l&icirc;&#8217;&#257;&#x1E07; ben-&#8217;&#259;&#x1E25;&icirc;s&#257;m&#257;&#x1E35;&#601; l&#601;ma&#x1E6D;&#x1E6D;&#275;h-&#x1E0F;&#257;n &ucirc;&#x1E07;&#601;l&#275;&#x1E07; k&#257;l-&#x1E25;&#259;&#x1E35;am-l&#275;&#x1E07; n&#257;&#x1E6F;at&icirc; &#x1E25;&#257;&#x1E35;&#601;m&acirc; w&#601;&#8216;&#257;&#347;&ucirc; &#8217;&#275;&#x1E6F; k&#257;l-&#8217;&#259;&#353;er &#x1E63;i&ucirc;&icirc;&#x1E6F;i&#x1E35;&#257;: </P>
<P>7&nbsp;&#8217;&#275;&#x1E6F;| &#8217;&#333;hel mw&#333;&#8216;&#275;&#x1E0F; w&#601;&#8217;e&#x1E6F;-h&#257;&#8217;&#257;r&#333;n l&#257;&#8216;&#275;&#x1E0F;u&#x1E6F; w&#601;&#8217;e&#x1E6F;-hakap&#333;re&#x1E6F; &#8217;&#259;&#353;er &#8216;&#257;l&#257;yw w&#601;&#8217;&#275;&#x1E6F; k&#257;l-k&#601;l&ecirc; h&#257;&#8217;&#333;hel: </P>
<P>8&nbsp;w&#601;&#8217;e&#x1E6F;-ha&#353;&#353;ul&#601;&#x1E25;&#257;n w&#601;&#8217;e&#x1E6F;-k&#275;l&#257;yw w&#601;&#8217;e&#x1E6F;-hamm&#601;n&#333;r&acirc; ha&#x1E6D;&#x1E6D;&#601;h&#333;r&acirc; w&#601;&#8217;e&#x1E6F;-k&#257;l-k&#275;leyh&#257; w&#601;&#8217;&#275;&#x1E6F; miz&#601;b<sup>a</sup>&#x1E25; haqq&#601;&#x1E6D;&#333;re&#x1E6F;: </P>
<P>9&nbsp;w&#601;&#8217;e&#x1E6F;-miz&#601;b<sup>a</sup>&#x1E25;<font color="red"><sup>3</font></sup> h&#257;&#8216;&#333;l&acirc; w&#601;&#8217;e&#x1E6F;-k&#257;l-k&#275;l&#257;yw w&#601;&#8217;e&#x1E6F;-hak&icirc;yw&#333;r w&#601;&#8217;e&#x1E6F;-kannw&#333;: </P>
<P>10&nbsp;w&#601;&#8217;&#275;&#x1E6F; bi&#x1E21;&#601;&#x1E0F;&ecirc; ha&#347;&#347;&#601;r&#257;&#x1E0F; w&#601;&#8217;e&#x1E6F;-bi&#x1E21;&#601;&#x1E0F;&ecirc; haqq&#333;&#x1E0F;e&#353; l&#601;&#8217;ah&#259;r&#333;n hak&#333;h&#275;n w&#601;&#8217;e&#x1E6F;-bi&#x1E21;&#601;&#x1E0F;&ecirc; &#x1E07;&#257;n&#257;yw l&#601;&#x1E35;ah&#275;n: </P>
<P>11&nbsp;w&#601;&#8217;&#275;&#x1E6F; &#353;emen hammi&#353;&#601;&#x1E25;&acirc; w&#601;&#8217;e&#x1E6F;-q&#601;&#x1E6D;&#333;re&#x1E6F; hassamm&icirc;m laqq&#333;&#x1E0F;e&#353; k&#601;&#x1E35;&#333;l &#8217;&#259;&#353;er-&#x1E63;i&ucirc;&icirc;&#x1E6F;i&#x1E35;&#257; y<sup>a</sup>&#8216;&#259;&#347;&ucirc;: f</P>
<P>12&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>13&nbsp;w&#601;&#8217;at&acirc; dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l l&#275;&#8217;m&#333;r &#8217;a&#x1E35;&#601; &#8217;e&#x1E6F;-&#353;ab&#601;&#x1E6F;&#333;&#x1E6F;ay ti&#353;&#601;m&#333;r&ucirc; k&icirc; &#8217;w&#333;&#x1E6F; hiw&#8217; b&ecirc;n&icirc; &ucirc;&#x1E07;&ecirc;n&ecirc;&#x1E35;em l&#601;&#x1E0F;&#333;r&#333;&#x1E6F;&ecirc;&#x1E35;em l&#257;&#x1E0F;<sup>a</sup>&#8216;a&#x1E6F; k&icirc; &#8217;&#259;n&icirc; y&#601;hw&acirc; m&#601;qadi&#353;&#601;&#x1E35;em: </P>
<P>14&nbsp;&ucirc;&#353;&#601;mar&#601;tem &#8217;e&#x1E6F;-ha&#353;&#353;ab&#257;&#x1E6F; k&icirc; q&#333;&#x1E0F;e&#353; hiw&#8217; l&#257;&#x1E35;em m&#601;&#x1E25;al&#601;leyh&#257; mw&#333;&#x1E6F; y&ucirc;m&#257;&#x1E6F; k&icirc; k&#257;l-h&#257;&#8216;&#333;&#347;eh &#x1E07;&#257;h m&#601;l&#257;&#8217;&#x1E35;&acirc; w&#601;ni&#x1E35;&#601;r&#601;&#x1E6F;&acirc; hannefe&#353; hahiw&#8217; miqqere&#x1E07; &#8216;ammeyh&#257;: </P>
<P>15&nbsp;&#353;&#275;&#353;e&#x1E6F; y&#257;m&icirc;m y&#275;&#8216;&#257;&#347;eh m&#601;l&#257;&#8217;&#x1E35;&acirc; &ucirc;&#x1E07;ayyw&#333;m ha&#353;&#353;&#601;&#x1E07;&icirc;&#8216;&icirc; &#353;aba&#x1E6F; &#353;ab&#257;&#x1E6F;w&#333;n q&#333;&#x1E0F;e&#353; layhw&acirc; k&#257;l-h&#257;&#8216;&#333;&#347;eh m&#601;l&#257;&#8217;&#x1E35;&acirc; b&#601;yw&#333;m ha&#353;&#353;ab&#257;&#x1E6F; mw&#333;&#x1E6F; y&ucirc;m&#257;&#x1E6F;: </P>
<P>16&nbsp;w&#601;&#353;&#257;m&#601;r&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;e&#x1E6F;-ha&#353;&#353;ab&#257;&#x1E6F; l<sup>a</sup>&#8216;&#259;&#347;w&#333;&#x1E6F; &#8217;e&#x1E6F;-ha&#353;&#353;ab&#257;&#x1E6F; l&#601;&#x1E0F;&#333;r&#333;&#x1E6F;&#257;m b&#601;r&icirc;&#x1E6F; &#8216;w&#333;l&#257;m: </P>
<P>17&nbsp;b&ecirc;n&icirc; &ucirc;&#x1E07;&ecirc;n b&#601;n&ecirc; yi&#347;&#601;r&#257;&#8217;&#275;l &#8217;w&#333;&#x1E6F; hiw&#8217; l&#601;&#8216;&#333;l&#257;m k&icirc;-&#353;&#275;&#353;e&#x1E6F; y&#257;m&icirc;m &#8216;&#257;&#347;&acirc; y&#601;hw&acirc; &#8217;e&#x1E6F;-ha&#353;&#353;&#257;mayim w&#601;&#8217;e&#x1E6F;-h&#257;&#8217;&#257;re&#x1E63; &ucirc;&#x1E07;ayyw&#333;m ha&#353;&#353;&#601;&#x1E07;&icirc;&#8216;&icirc; &#353;&#257;&#x1E07;a&#x1E6F; wayyinn&#257;fa&#353;: s</P>
<P>18&nbsp;wayyit&#275;n &#8217;el-m&#333;&#353;eh k&#601;&#x1E35;all&#333;&#x1E6F;w&#333; l&#601;&#x1E0F;ab&#275;r &#8217;itw&#333; b&#601;har s&icirc;nay &#353;&#601;n&ecirc; lu&#x1E25;&#333;&#x1E6F; h&#257;&#8216;&#275;&#x1E0F;u&#x1E6F; lu&#x1E25;&#333;&#x1E6F; &#8217;e&#x1E07;en k&#601;&#x1E6F;u&#x1E07;&icirc;m b&#601;&#8217;e&#x1E63;&#601;b<sup>a</sup>&#8216; &#8217;&#277;l&#333;h&icirc;m: </P>
</TD>
</TABLE>
<P><HR>
<CENTER>
<A HREF="exo032">Next: Exodus (Shemot) Chapter 32</A></CENTER>
</BODY>
</HTML>
