<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 35</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num035">Polyglot</A>&nbsp;
<A HREF="../kjv/num035">KJV</A>&nbsp;
<A HREF="../sep/num035">Sep</A>&nbsp;
<A HREF="../vul/num035">Vul</A>&nbsp;

<BR>
<BR><A HREF="num">Numbers (Bemidbar) Index</A><BR>
&nbsp;
<A HREF="num034">Previous</A>&nbsp;
<A HREF="num036">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 35</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֧ר יְהוָ֛ה אֶל־מֹשֶׁ֖ה בְּעַֽרְבֹ֣ת מוֹאָ֑ב עַל־יַרְדֵּ֥ן יְרֵח֖וֹ לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;צַו֮ אֶת־בְּנֵ֣י יִשְׂרָאֵל֒ וְנָתְנ֣וּ לַלְוִיִּ֗ם מִֽנַּחֲלַ֛ת אֲחֻזָּתָ֖ם עָרִ֣ים לָשָׁ֑בֶת וּמִגְרָ֗שׁ לֶֽעָרִים֙ סְבִיבֹ֣תֵיהֶ֔ם תִּתְּנ֖וּ לַלְוִיִּֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהָי֧וּ הֶֽעָרִ֛ים לָהֶ֖ם לָשָׁ֑בֶת וּמִגְרְשֵׁיהֶ֗ם יִהְי֤וּ לִבְהֶמְתָּם֙ וְלִרְכֻשָׁ֔ם וּלְכֹ֖ל חַיָּתָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּמִגְרְשֵׁי֙ הֶֽעָרִ֔ים אֲשֶׁ֥ר תִּתְּנ֖וּ לַלְוִיִּ֑ם מִקִּ֤יר הָעִיר֙ וָח֔וּצָה אֶ֥לֶף אַמָּ֖ה סָבִֽיב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּמַדֹּתֶ֞ם מִח֣וּץ לָעִ֗יר אֶת־פְּאַת־קֵ֣דְמָה אַלְפַּ֪יִם בָּֽאַמָּ֟ה וְאֶת־פְּאַת־נֶגֶב֩ אַלְפַּ֨יִם בָּאַמָּ֜ה וְאֶת־פְּאַת־יָ֣ם׀ אַלְפַּ֣יִם בָּֽאַמָּ֗ה וְאֵ֨ת פְּאַ֥ת צָפ֛וֹן אַלְפַּ֥יִם בָּאַמָּ֖ה וְהָעִ֣יר בַּתָּ֑וֶךְ זֶ֚ה יִהְיֶ֣ה לָהֶ֔ם מִגְרְשֵׁ֖י הֶעָרִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאֵ֣ת הֶֽעָרִ֗ים אֲשֶׁ֤ר תִּתְּנוּ֙ לַלְוִיִּ֔ם אֵ֚ת שֵׁשׁ־עָרֵ֣י הַמִּקְלָ֔ט אֲשֶׁ֣ר תִּתְּנ֔וּ לָנֻ֥ס שָׁ֖מָּה הָרֹצֵ֑חַ וַעֲלֵיהֶ֣ם תִּתְּנ֔וּ אַרְבָּעִ֥ים וּשְׁתַּ֖יִם עִֽיר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כָּל־הֶעָרִ֗ים אֲשֶׁ֤ר תִּתְּנוּ֙ לַלְוִיִּ֔ם אַרְבָּעִ֥ים וּשְׁמֹנֶ֖ה עִ֑יר אֶתְהֶ֖ן וְאֶת־מִגְרְשֵׁיהֶֽן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהֶֽעָרִ֗ים אֲשֶׁ֤ר תִּתְּנוּ֙ מֵאֲחֻזַּ֣ת בְּנֵי־יִשְׂרָאֵ֔ל מֵאֵ֤ת הָרַב֙ תַּרְבּ֔וּ וּמֵאֵ֥ת הַמְעַ֖ט תַּמְעִ֑יטוּ אִ֗ישׁ כְּפִ֤י נַחֲלָתוֹ֙ אֲשֶׁ֣ר יִנְחָ֔לוּ יִתֵּ֥ן מֵעָרָ֖יו לַלְוִיִּֽם׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם כִּ֥י אַתֶּ֛ם עֹבְרִ֥ים אֶת־הַיַּרְדֵּ֖ן אַ֥רְצָה כְּנָֽעַן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהִקְרִיתֶ֤ם לָכֶם֙ עָרִ֔ים עָרֵ֥י מִקְלָ֖ט תִּהְיֶ֣ינָה לָכֶ֑ם וְנָ֥ס שָׁ֙מָּה֙ רֹצֵ֔חַ מַכֵּה־נֶ֖פֶשׁ בִּשְׁגָגָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהָי֨וּ לָכֶ֧ם הֶעָרִ֛ים לְמִקְלָ֖ט מִגֹּאֵ֑ל וְלֹ֤א יָמוּת֙ הָרֹצֵ֔חַ עַד־עָמְד֛וֹ לִפְנֵ֥י הָעֵדָ֖ה לַמִּשְׁפָּֽט׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהֶעָרִ֖ים אֲשֶׁ֣ר תִּתֵּ֑נוּ שֵׁשׁ־עָרֵ֥י מִקְלָ֖ט תִּהְיֶ֥ינָה לָכֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אֵ֣ת׀ שְׁלֹ֣שׁ הֶעָרִ֗ים תִּתְּנוּ֙ מֵעֵ֣בֶר לַיַּרְדֵּ֔ן וְאֵת֙ שְׁלֹ֣שׁ הֶֽעָרִ֔ים תִּתְּנ֖וּ בְּאֶ֣רֶץ כְּנָ֑עַן עָרֵ֥י מִקְלָ֖ט תִּהְיֶֽינָה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;לִבְנֵ֣י יִשְׂרָאֵ֗ל וְלַגֵּ֤ר וְלַתּוֹשָׁב֙ בְּתוֹכָ֔ם תִּהְיֶ֛ינָה שֵׁשׁ־הֶעָרִ֥ים הָאֵ֖לֶּה לְמִקְלָ֑ט לָנ֣וּס שָׁ֔מָּה כָּל־מַכֵּה־נֶ֖פֶשׁ בִּשְׁגָגָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאִם־בִּכְלִ֨י בַרְזֶ֧ל׀ הִכָּ֛הוּ וַיָּמֹ֖ת רֹצֵ֣חַֽ ה֑וּא מ֥וֹת יוּמַ֖ת הָרֹצֵֽחַ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאִ֡ם בְּאֶ֣בֶן יָד֩ אֲשֶׁר־יָמ֨וּת בָּ֥הּ הִכָּ֛הוּ וַיָּמֹ֖ת רֹצֵ֣חַֽ ה֑וּא מ֥וֹת יוּמַ֖ת הָרֹצֵֽחַ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;א֡וֹ בִּכְלִ֣י עֵֽץ־יָד֩ אֲשֶׁר־יָמ֨וּת בּ֥וֹ הִכָּ֛הוּ וַיָּמֹ֖ת רֹצֵ֣חַֽ ה֑וּא מ֥וֹת יוּמַ֖ת הָרֹצֵֽחַ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;גֹּאֵ֣ל הַדָּ֔ם ה֥וּא יָמִ֖ית אֶת־הָרֹצֵ֑חַ בְּפִגְעוֹ־ב֖וֹ ה֥וּא יְמִיתֶֽנּוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאִם־בְּשִׂנְאָ֖ה יֶהְדָּפֶ֑נּוּ אֽוֹ־הִשְׁלִ֥יךְ עָלָ֛יו בִּצְדִיָּ֖ה וַיָּמֹֽת׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;א֣וֹ בְאֵיבָ֞ה הִכָּ֤הוּ בְיָדוֹ֙ וַיָּמֹ֔ת מֽוֹת־יוּמַ֥ת הַמַּכֶּ֖ה רֹצֵ֣חַֽ ה֑וּא גֹּאֵ֣ל הַדָּ֗ם יָמִ֛ית אֶת־הָרֹצֵ֖חַ בְּפִגְעוֹ־בֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאִם־בְּפֶ֥תַע בְּלֹא־אֵיבָ֖ה הֲדָפ֑וֹ אוֹ־הִשְׁלִ֥יךְ עָלָ֛יו כָּל־כְּלִ֖י בְּלֹ֥א צְדִיָּֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;א֣וֹ בְכָל־אֶ֜בֶן אֲשֶׁר־יָמ֥וּת בָּהּ֙ בְּלֹ֣א רְא֔וֹת וַיַּפֵּ֥ל עָלָ֖יו וַיָּמֹ֑ת וְהוּא֙ לֹא־אוֹיֵ֣ב ל֔וֹ וְלֹ֥א מְבַקֵּ֖שׁ רָעָתֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְשָֽׁפְטוּ֙ הָֽעֵדָ֔ה בֵּ֚ין הַמַּכֶּ֔ה וּבֵ֖ין גֹּאֵ֣ל הַדָּ֑ם עַ֥ל הַמִּשְׁפָּטִ֖ים הָאֵֽלֶּה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְהִצִּ֨ילוּ הָעֵדָ֜ה אֶת־הָרֹצֵ֗חַ מִיַּד֮ גֹּאֵ֣ל הַדָּם֒ וְהֵשִׁ֤יבוּ אֹתוֹ֙ הָֽעֵדָ֔ה אֶל־עִ֥יר מִקְלָט֖וֹ אֲשֶׁר־נָ֣ס שָׁ֑מָּה וְיָ֣שַׁב בָּ֗הּ עַד־מוֹת֙ הַכֹּהֵ֣ן הַגָּדֹ֔ל אֲשֶׁר־מָשַׁ֥ח אֹת֖וֹ בְּשֶׁ֥מֶן הַקֹּֽדֶשׁ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְאִם־יָצֹ֥א יֵצֵ֖א הָרֹצֵ֑חַ אֶת־גְּבוּל֙ עִ֣יר מִקְלָט֔וֹ אֲשֶׁ֥ר יָנ֖וּס שָֽׁמָּה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וּמָצָ֤א אֹתוֹ֙ גֹּאֵ֣ל הַדָּ֔ם מִח֕וּץ לִגְב֖וּל עִ֣יר מִקְלָט֑וֹ וְרָצַ֞ח גֹּאֵ֤ל הַדָּם֙ אֶת־הָ֣רֹצֵ֔חַ אֵ֥ין ל֖וֹ דָּֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;כִּ֣י בְעִ֤יר מִקְלָטוֹ֙ יֵשֵׁ֔ב עַד־מ֖וֹת הַכֹּהֵ֣ן הַגָּדֹ֑ל וְאַחֲרֵ֥י מוֹת֙ הַכֹּהֵ֣ן הַגָּדֹ֔ל יָשׁוּב֙ הָרֹצֵ֔חַ אֶל־אֶ֖רֶץ אֲחֻזָּתֽוֹ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְהָי֨וּ אֵ֧לֶּה לָכֶ֛ם לְחֻקַּ֥ת מִשְׁפָּ֖ט לְדֹרֹתֵיכֶ֑ם בְּכֹ֖ל מוֹשְׁבֹתֵיכֶֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;כָּל־מַ֨כֵּה־נֶ֔פֶשׁ לְפִ֣י עֵדִ֔ים יִרְצַ֖ח אֶת־הָרֹצֵ֑חַ וְעֵ֣ד אֶחָ֔ד לֹא־יַעֲנֶ֥ה בְנֶ֖פֶשׁ לָמֽוּת׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְלֹֽא־תִקְח֥וּ כֹ֙פֶר֙ לְנֶ֣פֶשׁ רֹצֵ֔חַ אֲשֶׁר־ה֥וּא רָשָׁ֖ע לָמ֑וּת כִּי־מ֖וֹת יוּמָֽת׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְלֹא־תִקְח֣וּ כֹ֔פֶר לָנ֖וּס אֶל־עִ֣יר מִקְלָט֑וֹ לָשׁוּב֙ לָשֶׁ֣בֶת בָּאָ֔רֶץ עַד־מ֖וֹת הַכֹּהֵֽן׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְלֹא־תַחֲנִ֣יפוּ<font color="red"><sup>3</font></sup> אֶת־הָאָ֗רֶץ אֲשֶׁ֤ר אַתֶּם֙ בָּ֔הּ כִּ֣י הַדָּ֔ם ה֥וּא יַחֲנִ֖יף אֶת־הָאָ֑רֶץ וְלָאָ֣רֶץ לֹֽא־יְכֻפַּ֗ר לַדָּם֙ אֲשֶׁ֣ר שֻׁפַּךְ־בָּ֔הּ כִּי־אִ֖ם בְּדַ֥ם שֹׁפְכֽוֹ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְלֹ֧א תְטַמֵּ֣א אֶת־הָאָ֗רֶץ אֲשֶׁ֤ר אַתֶּם֙ יֹשְׁבִ֣ים בָּ֔הּ אֲשֶׁ֥ר אֲנִ֖י שֹׁכֵ֣ן בְּתוֹכָ֑הּ כִּ֚י אֲנִ֣י יְהוָ֔ה שֹׁכֵ֕ן בְּת֖וֹךְ בְּנֵ֥י יִשְׂרָאֵֽל׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh b&#601;&#8216;ar&#601;&#x1E07;&#333;&#x1E6F; mw&#333;&#8217;&#257;&#x1E07; &#8216;al-yar&#601;d&#275;n y&#601;r&#275;&#x1E25;w&#333; l&#275;&#8217;m&#333;r: </P>
<P>2&nbsp;&#x1E63;aw &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l w&#601;n&#257;&#x1E6F;&#601;n&ucirc; lal&#601;w&icirc;yim minn<sup>a</sup>&#x1E25;&#259;la&#x1E6F; &#8217;&#259;&#x1E25;uzz&#257;&#x1E6F;&#257;m &#8216;&#257;r&icirc;m l&#257;&#353;&#257;&#x1E07;e&#x1E6F; &ucirc;mi&#x1E21;&#601;r&#257;&#353; le&#8216;&#257;r&icirc;m s&#601;&#x1E07;&icirc;&#x1E07;&#333;&#x1E6F;&ecirc;hem tit&#601;n&ucirc; lal&#601;w&icirc;yim: </P>
<P>3&nbsp;w&#601;h&#257;y&ucirc; he&#8216;&#257;r&icirc;m l&acirc;em l&#257;&#353;&#257;&#x1E07;e&#x1E6F; &ucirc;mi&#x1E21;&#601;r&#601;&#353;&ecirc;hem yih&#601;y&ucirc; li&#x1E07;&#601;hem&#601;t&#257;m w&#601;lir&#601;&#x1E35;u&#353;&#257;m &ucirc;l&#601;&#x1E35;&#333;l &#x1E25;ayy&#257;&#x1E6F;&#257;m: </P>
<P>4&nbsp;&ucirc;mi&#x1E21;&#601;r&#601;&#353;&ecirc; he&#8216;&#257;r&icirc;m &#8217;&#259;&#353;er tit&#601;n&ucirc; lal&#601;w&icirc;yim miqq&icirc;r h&#257;&#8216;&icirc;r w&#257;&#x1E25;&ucirc;&#x1E63;&acirc; &#8217;elef &#8217;amm&acirc; s&#257;&#x1E07;&icirc;&#x1E07;: </P>
<P>5&nbsp;&ucirc;mad&#333;&#x1E6F;em mi&#x1E25;&ucirc;&#x1E63; l&#257;&#8216;&icirc;r &#8217;e&#x1E6F;-p&#601;&#8217;a&#x1E6F;-q&#275;&#x1E0F;&#601;m&acirc; &#8217;al&#601;payim b&#257;&#8217;amm&acirc; w&#601;&#8217;e&#x1E6F;-p&#601;&#8217;a&#x1E6F;-ne&#x1E21;e&#x1E07; &#8217;al&#601;payim b&#257;&#8217;amm&acirc; w&#601;&#8217;e&#x1E6F;-p&#601;&#8217;a&#x1E6F;-y&#257;m| &#8217;al&#601;payim b&#257;&#8217;amm&acirc; w&#601;&#8217;&#275;&#x1E6F; p&#601;&#8217;a&#x1E6F; &#x1E63;&#257;fw&#333;n &#8217;al&#601;payim b&#257;&#8217;amm&acirc; w&#601;h&#257;&#8216;&icirc;r bat&#257;we&#x1E35;&#601; zeh yih&#601;yeh l&acirc;em mi&#x1E21;&#601;r&#601;&#353;&ecirc; he&#8216;&#257;r&icirc;m: </P>
<P>6&nbsp;w&#601;&#8217;&#275;&#x1E6F; he&#8216;&#257;r&icirc;m &#8217;&#259;&#353;er tit&#601;n&ucirc; lal&#601;w&icirc;yim &#8217;&#275;&#x1E6F; &#353;&#275;&#353;-&#8216;&#257;r&ecirc; hammiq&#601;l&#257;&#x1E6D; &#8217;&#259;&#353;er tit&#601;n&ucirc; l&#257;nus &#353;&#257;mm&acirc; h&#257;r&#333;&#x1E63;&#275;&#x1E25;a w<sup>a</sup>&#8216;&#259;l&ecirc;hem tit&#601;n&ucirc; &#8217;ar&#601;b&#257;&#8216;&icirc;m &ucirc;&#353;&#601;tayim &#8216;&icirc;r: </P>
<P>7&nbsp;k&#257;l-he&#8216;&#257;r&icirc;m &#8217;&#259;&#353;er tit&#601;n&ucirc; lal&#601;w&icirc;yim &#8217;ar&#601;b&#257;&#8216;&icirc;m &ucirc;&#353;&#601;m&#333;neh &#8216;&icirc;r &#8217;e&#x1E6F;&#601;hen w&#601;&#8217;e&#x1E6F;-mi&#x1E21;&#601;r&#601;&#353;&ecirc;hen: </P>
<P>8&nbsp;w&#601;he&#8216;&#257;r&icirc;m &#8217;&#259;&#353;er tit&#601;n&ucirc; m&#275;&#8217;&#259;&#x1E25;uzza&#x1E6F; b&#601;n&ecirc;-yi&#347;&#601;r&#257;&#8217;&#275;l m&#275;&#8217;&#275;&#x1E6F; h&#257;ra&#x1E07; tar&#601;b&ucirc; &ucirc;m&#275;&#8217;&#275;&#x1E6F; ham&#601;&#8216;a&#x1E6D; tam&#601;&#8216;&icirc;&#x1E6D;&ucirc; &#8217;&icirc;&#353; k&#601;f&icirc; n<sup>a</sup>&#x1E25;&#259;l&#257;&#x1E6F;w&#333; &#8217;&#259;&#353;er yin&#601;&#x1E25;&#257;l&ucirc; yit&#275;n m&#275;&#8216;&#257;r&#257;yw lal&#601;w&icirc;yim: f</P>
<P>9&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>10&nbsp;dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; &#8217;&#259;l&#275;hem k&icirc; &#8217;atem &#8216;&#333;&#x1E07;&#601;r&icirc;m &#8217;e&#x1E6F;-hayyar&#601;d&#275;n &#8217;ar&#601;&#x1E63;&acirc; k&#601;n&#257;&#8216;an: </P>
<P>11&nbsp;w&#601;hiq&#601;r&icirc;&#x1E6F;em l&#257;&#x1E35;em &#8216;&#257;r&icirc;m &#8216;&#257;r&ecirc; miq&#601;l&#257;&#x1E6D; tih&#601;yeyn&acirc; l&#257;&#x1E35;em w&#601;n&#257;s &#353;&#257;mm&acirc; r&#333;&#x1E63;&#275;&#x1E25;a mak&#275;h-nefe&#353; bi&#353;&#601;&#x1E21;&#257;&#x1E21;&acirc;: </P>
<P>12&nbsp;w&#601;h&#257;y&ucirc; l&#257;&#x1E35;em he&#8216;&#257;r&icirc;m l&#601;miq&#601;l&#257;&#x1E6D; mig&#333;&#8217;&#275;l w&#601;l&#333;&#8217; y&#257;m&ucirc;&#x1E6F; h&#257;r&#333;&#x1E63;&#275;&#x1E25;a &#8216;a&#x1E0F;-&#8216;&#257;m&#601;&#x1E0F;w&#333; lif&#601;n&ecirc; h&#257;&#8216;&#275;&#x1E0F;&acirc; lammi&#353;&#601;p&#257;&#x1E6D;: </P>
<P>13&nbsp;w&#601;he&#8216;&#257;r&icirc;m &#8217;&#259;&#353;er tit&#275;n&ucirc; &#353;&#275;&#353;-&#8216;&#257;r&ecirc; miq&#601;l&#257;&#x1E6D; tih&#601;yeyn&acirc; l&#257;&#x1E35;em: </P>
<P>14&nbsp;&#8217;&#275;&#x1E6F;| &#353;&#601;l&#333;&#353; he&#8216;&#257;r&icirc;m tit&#601;n&ucirc; m&#275;&#8216;&#275;&#x1E07;er layyar&#601;d&#275;n w&#601;&#8217;&#275;&#x1E6F; &#353;&#601;l&#333;&#353; he&#8216;&#257;r&icirc;m tit&#601;n&ucirc; b&#601;&#8217;ere&#x1E63; k&#601;n&#257;&#8216;an &#8216;&#257;r&ecirc; miq&#601;l&#257;&#x1E6D; tih&#601;yeyn&acirc;: </P>
<P>15&nbsp;li&#x1E07;&#601;n&ecirc; yi&#347;&#601;r&#257;&#8217;&#275;l w&#601;lag&#275;r w&#601;latw&#333;&#353;&#257;&#x1E07; b&#601;&#x1E6F;w&#333;&#x1E35;&#257;m tih&#601;yeyn&acirc; &#353;&#275;&#353;-he&#8216;&#257;r&icirc;m h&#257;&#8217;&#275;lleh l&#601;miq&#601;l&#257;&#x1E6D; l&#257;n&ucirc;s &#353;&#257;mm&acirc; k&#257;l-mak&#275;h-nefe&#353; bi&#353;&#601;&#x1E21;&#257;&#x1E21;&acirc;: </P>
<P>16&nbsp;w&#601;&#8217;im-bi&#x1E35;&#601;l&icirc; &#x1E07;ar&#601;zel| hik&acirc;&ucirc; wayy&#257;m&#333;&#x1E6F; r&#333;&#x1E63;&#275;&#x1E25;a h&ucirc;&#8217; mw&#333;&#x1E6F; y&ucirc;ma&#x1E6F; h&#257;r&#333;&#x1E63;&#275;&#x1E25;a: </P>
<P>17&nbsp;w&#601;&#8217;im b&#601;&#8217;e&#x1E07;en y&#257;&#x1E0F; &#8217;&#259;&#353;er-y&#257;m&ucirc;&#x1E6F; b&#257;h hik&acirc;&ucirc; wayy&#257;m&#333;&#x1E6F; r&#333;&#x1E63;&#275;&#x1E25;a h&ucirc;&#8217; mw&#333;&#x1E6F; y&ucirc;ma&#x1E6F; h&#257;r&#333;&#x1E63;&#275;&#x1E25;a: </P>
<P>18&nbsp;&#8217;w&#333; bi&#x1E35;&#601;l&icirc; &#8216;&#275;&#x1E63;-y&#257;&#x1E0F; &#8217;&#259;&#353;er-y&#257;m&ucirc;&#x1E6F; bw&#333; hik&acirc;&ucirc; wayy&#257;m&#333;&#x1E6F; r&#333;&#x1E63;&#275;&#x1E25;a h&ucirc;&#8217; mw&#333;&#x1E6F; y&ucirc;ma&#x1E6F; h&#257;r&#333;&#x1E63;&#275;&#x1E25;a: </P>
<P>19&nbsp;g&#333;&#8217;&#275;l had&#257;m h&ucirc;&#8217; y&#257;m&icirc;&#x1E6F; &#8217;e&#x1E6F;-h&#257;r&#333;&#x1E63;&#275;&#x1E25;a b&#601;fi&#x1E21;&#601;&#8216;w&#333;-&#x1E07;w&#333; h&ucirc;&#8217; y&#601;m&icirc;&#x1E6F;enn&ucirc;: </P>
<P>20&nbsp;w&#601;&#8217;im-b&#601;&#347;in&#601;&#8217;&acirc; yeh&#601;d&#257;fenn&ucirc; &#8217;w&#333;-hi&#353;&#601;l&icirc;&#x1E35;&#601; &#8216;&#257;l&#257;yw bi&#x1E63;&#601;&#x1E0F;&icirc;y&acirc; wayy&#257;m&#333;&#x1E6F;: </P>
<P>21&nbsp;&#8217;w&#333; &#x1E07;&#601;&#8217;&ecirc;&#x1E07;&acirc; hik&acirc;&ucirc; &#x1E07;&#601;y&#257;&#x1E0F;w&#333; wayy&#257;m&#333;&#x1E6F; mw&#333;&#x1E6F;-y&ucirc;ma&#x1E6F; hammakeh r&#333;&#x1E63;&#275;&#x1E25;a h&ucirc;&#8217; g&#333;&#8217;&#275;l had&#257;m y&#257;m&icirc;&#x1E6F; &#8217;e&#x1E6F;-h&#257;r&#333;&#x1E63;&#275;&#x1E25;a b&#601;fi&#x1E21;&#601;&#8216;w&#333;-&#x1E07;w&#333;: </P>
<P>22&nbsp;w&#601;&#8217;im-b&#601;fe&#x1E6F;<sup>a</sup>&#8216; b&#601;l&#333;&#8217;-&#8217;&ecirc;&#x1E07;&acirc; h&#259;&#x1E0F;&#257;fw&#333; &#8217;w&#333;-hi&#353;&#601;l&icirc;&#x1E35;&#601; &#8216;&#257;l&#257;yw k&#257;l-k&#601;l&icirc; b&#601;l&#333;&#8217; &#x1E63;&#601;&#x1E0F;&icirc;y&acirc;: </P>
<P>23&nbsp;&#8217;w&#333; &#x1E07;&#601;&#x1E35;&#257;l-&#8217;e&#x1E07;en &#8217;&#259;&#353;er-y&#257;m&ucirc;&#x1E6F; b&#257;h b&#601;l&#333;&#8217; r&#601;&#8217;w&#333;&#x1E6F; wayyap&#275;l &#8216;&#257;l&#257;yw wayy&#257;m&#333;&#x1E6F; w&#601;h&ucirc;&#8217; l&#333;&#8217;-&#8217;w&#333;y&#275;&#x1E07; lw&#333; w&#601;l&#333;&#8217; m&#601;&#x1E07;aqq&#275;&#353; r&#257;&#8216;&#257;&#x1E6F;w&#333;: </P>
<P>24&nbsp;w&#601;&#353;&#257;f&#601;&#x1E6D;&ucirc; h&#257;&#8216;&#275;&#x1E0F;&acirc; b&ecirc;n hammakeh &ucirc;&#x1E07;&ecirc;n g&#333;&#8217;&#275;l had&#257;m &#8216;al hammi&#353;&#601;p&#257;&#x1E6D;&icirc;m h&#257;&#8217;&#275;lleh: </P>
<P>25&nbsp;w&#601;hi&#x1E63;&#x1E63;&icirc;l&ucirc; h&#257;&#8216;&#275;&#x1E0F;&acirc; &#8217;e&#x1E6F;-h&#257;r&#333;&#x1E63;&#275;&#x1E25;a m&icirc;ya&#x1E0F; g&#333;&#8217;&#275;l had&#257;m w&#601;h&#275;&#353;&icirc;&#x1E07;&ucirc; &#8217;&#333;&#x1E6F;w&#333; h&#257;&#8216;&#275;&#x1E0F;&acirc; &#8217;el-&#8216;&icirc;r miq&#601;l&#257;&#x1E6D;w&#333; &#8217;&#259;&#353;er-n&#257;s &#353;&#257;mm&acirc; w&#601;y&#257;&#353;a&#x1E07; b&#257;h &#8216;a&#x1E0F;-mw&#333;&#x1E6F; hak&#333;h&#275;n hag&#257;&#x1E0F;&#333;l &#8217;&#259;&#353;er-m&#257;&#353;<sup>a</sup>&#x1E25; &#8217;&#333;&#x1E6F;w&#333; b&#601;&#353;emen haqq&#333;&#x1E0F;e&#353;: </P>
<P>26&nbsp;w&#601;&#8217;im-y&#257;&#x1E63;&#333;&#8217; y&#275;&#x1E63;&#275;&#8217; h&#257;r&#333;&#x1E63;&#275;&#x1E25;a &#8217;e&#x1E6F;-g&#601;&#x1E07;&ucirc;l &#8216;&icirc;r miq&#601;l&#257;&#x1E6D;w&#333; &#8217;&#259;&#353;er y&#257;n&ucirc;s &#353;&#257;mm&acirc;: </P>
<P>27&nbsp;&ucirc;m&#257;&#x1E63;&#257;&#8217; &#8217;&#333;&#x1E6F;w&#333; g&#333;&#8217;&#275;l had&#257;m mi&#x1E25;&ucirc;&#x1E63; li&#x1E21;&#601;&#x1E07;&ucirc;l &#8216;&icirc;r miq&#601;l&#257;&#x1E6D;w&#333; w&#601;r&#257;&#x1E63;<sup>a</sup>&#x1E25; g&#333;&#8217;&#275;l had&#257;m &#8217;e&#x1E6F;-h&#257;r&#333;&#x1E63;&#275;&#x1E25;a &#8217;&ecirc;n lw&#333; d&#257;m: </P>
<P>28&nbsp;k&icirc; &#x1E07;&#601;&#8216;&icirc;r miq&#601;l&#257;&#x1E6D;w&#333; y&#275;&#353;&#275;&#x1E07; &#8216;a&#x1E0F;-mw&#333;&#x1E6F; hak&#333;h&#275;n hag&#257;&#x1E0F;&#333;l w&#601;&#8217;<sup>a</sup>&#x1E25;&#259;r&ecirc; mw&#333;&#x1E6F; hak&#333;h&#275;n hag&#257;&#x1E0F;&#333;l y&#257;&#353;&ucirc;&#x1E07; h&#257;r&#333;&#x1E63;&#275;&#x1E25;a &#8217;el-&#8217;ere&#x1E63; &#8217;&#259;&#x1E25;uzz&#257;&#x1E6F;w&#333;: </P>
<P>29&nbsp;w&#601;h&#257;y&ucirc; &#8217;&#275;lleh l&#257;&#x1E35;em l&#601;&#x1E25;uqqa&#x1E6F; mi&#353;&#601;p&#257;&#x1E6D; l&#601;&#x1E0F;&#333;r&#333;&#x1E6F;&ecirc;&#x1E35;em b&#601;&#x1E35;&#333;l mw&#333;&#353;&#601;&#x1E07;&#333;&#x1E6F;&ecirc;&#x1E35;em: </P>
<P>30&nbsp;k&#257;l-mak&#275;h-nefe&#353; l&#601;f&icirc; &#8216;&#275;&#x1E0F;&icirc;m yir&#601;&#x1E63;<sup>a</sup>&#x1E25; &#8217;e&#x1E6F;-h&#257;r&#333;&#x1E63;&#275;&#x1E25;a w&#601;&#8216;&#275;&#x1E0F; &#8217;e&#x1E25;&#257;&#x1E0F; l&#333;&#8217;-y<sup>a</sup>&#8216;&#259;neh &#x1E07;&#601;nefe&#353; l&#257;m&ucirc;&#x1E6F;: </P>
<P>31&nbsp;w&#601;l&#333;&#8217;-&#x1E6F;iq&#601;&#x1E25;&ucirc; &#x1E35;&#333;fer l&#601;nefe&#353; r&#333;&#x1E63;&#275;&#x1E25;a &#8217;&#259;&#353;er-h&ucirc;&#8217; r&#257;&#353;&#257;&#8216; l&#257;m&ucirc;&#x1E6F; k&icirc;-mw&#333;&#x1E6F; y&ucirc;m&#257;&#x1E6F;: </P>
<P>32&nbsp;w&#601;l&#333;&#8217;-&#x1E6F;iq&#601;&#x1E25;&ucirc; &#x1E35;&#333;fer l&#257;n&ucirc;s &#8217;el-&#8216;&icirc;r miq&#601;l&#257;&#x1E6D;w&#333; l&#257;&#353;&ucirc;&#x1E07; l&#257;&#353;e&#x1E07;e&#x1E6F; b&#257;&#8217;&#257;re&#x1E63; &#8216;a&#x1E0F;-mw&#333;&#x1E6F; hak&#333;h&#275;n: </P>
<P>33&nbsp;w&#601;l&#333;&#8217;-&#x1E6F;<sup>a</sup>&#x1E25;&#259;n&icirc;f&ucirc;<font color="red"><sup>3</font></sup> &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er &#8217;atem b&#257;h k&icirc; had&#257;m h&ucirc;&#8217; y<sup>a</sup>&#x1E25;&#259;n&icirc;f &#8217;e&#x1E6F;-h&#257;&#8217;&#257;re&#x1E63; w&#601;l&#257;&#8217;&#257;re&#x1E63; l&#333;&#8217;-y&#601;&#x1E35;upar lad&#257;m &#8217;&#259;&#353;er &#353;upa&#x1E35;&#601;-b&#257;h k&icirc;-&#8217;im b&#601;&#x1E0F;am &#353;&#333;f&#601;&#x1E35;w&#333;: </P>
<P>34&nbsp;w&#601;l&#333;&#8217; &#x1E6F;&#601;&#x1E6D;amm&#275;&#8217; &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er &#8217;atem y&#333;&#353;&#601;&#x1E07;&icirc;m b&#257;h &#8217;&#259;&#353;er &#8217;&#259;n&icirc; &#353;&#333;&#x1E35;&#275;n b&#601;&#x1E6F;w&#333;&#x1E35;&#257;h k&icirc; &#8217;&#259;n&icirc; y&#601;hw&acirc; &#353;&#333;&#x1E35;&#275;n b&#601;&#x1E6F;w&#333;&#x1E35;&#601; b&#601;n&ecirc; yi&#347;&#601;r&#257;&#8217;&#275;l: f</P>
</TD>
</TABLE>
<P><HR>
<CENTER>
<A HREF="num036">Next: Numbers (Bemidbar) Chapter 36</A></CENTER>
</BODY>
</HTML>
