<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Judges (Shoftim): Judges (Shoftim) Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdg008.htm">Polyglot</A>&nbsp;
<A HREF="../kjv/jdg008.htm">KJV</A>&nbsp;
<A HREF="../sep/jdb008.htm">Sep:JdB</A>&nbsp;
<A HREF="../sep/jda008.htm">Sep:JdA</A>&nbsp;
<A HREF="../vul/jdg008.htm">Vul</A>&nbsp;

<BR>
<BR><A HREF="jdg.htm">Judges (Shoftim) Index</A><BR>
&nbsp;
<A HREF="jdg007.htm">Previous</A>&nbsp;
<A HREF="jdg009.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Judges (Shoftim) Chapter 8</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּאמְר֨וּ אֵלָ֜יו אִ֣ישׁ אֶפְרַ֗יִם מָֽה־הַדָּבָ֤ר הַזֶּה֙ עָשִׂ֣יתָ לָּ֔נוּ לְבִלְתִּי֙ קְרֹ֣אות לָ֔נוּ כִּ֥י הָלַ֖כְתָּ לְהִלָּחֵ֣ם בְּמִדְיָ֑ן וַיְרִיב֥וּן אִתּ֖וֹ בְּחָזְקָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֣אמֶר אֲלֵיהֶ֔ם מֶה־עָשִׂ֥יתִי עַתָּ֖ה כָּכֶ֑ם הֲל֗וֹא ט֛וֹב עֹלְל֥וֹת אֶפְרַ֖יִם מִבְצִ֥יר אֲבִיעֶֽזֶר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בְּיֶדְכֶם֩ נָתַ֨ן אֱלֹהִ֜ים אֶת־שָׂרֵ֤י מִדְיָן֙ אֶת־עֹרֵ֣ב וְאֶת־זְאֵ֔ב וּמַה־יָּכֹ֖לְתִּי עֲשׂ֣וֹת כָּכֶ֑ם אָ֗ז רָפְתָ֤ה רוּחָם֙ מֵֽעָלָ֔יו בְּדַבְּר֖וֹ הַדָּבָ֥ר הַזֶּֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּבֹ֥א גִדְע֖וֹן הַיַּרְדֵּ֑נָה עֹבֵ֣ר ה֗וּא וּשְׁלֹשׁ־מֵא֤וֹת הָאִישׁ֙ אֲשֶׁ֣ר אִתּ֔וֹ עֲיֵפִ֖ים וְרֹדְפִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֙אמֶר֙ לְאַנְשֵׁ֣י סֻכּ֔וֹת תְּנוּ־נָא֙ כִּכְּר֣וֹת לֶ֔חֶם לָעָ֖ם אֲשֶׁ֣ר בְּרַגְלָ֑י כִּי־עֲיֵפִ֣ים הֵ֔ם וְאָנֹכִ֗י רֹדֵ֛ף אַחֲרֵ֛י זֶ֥בַח וְצַלְמֻנָּ֖ע מַלְכֵ֥י מִדְיָֽן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֙אמֶר֙ שָׂרֵ֣י סֻכּ֔וֹת הֲ֠כַף זֶ֧בַח וְצַלְמֻנָּ֛ע עַתָּ֖ה בְּיָדֶ֑ךָ כִּֽי־נִתֵּ֥ן לִֽצְבָאֲךָ֖ לָֽחֶם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֣אמֶר גִּדְע֔וֹן לָכֵ֗ן בְּתֵ֧ת יְהוָ֛ה אֶת־זֶ֥בַח וְאֶת־צַלְמֻנָּ֖ע בְּיָדִ֑י וְדַשְׁתִּי֙ אֶת־בְּשַׂרְכֶ֔ם אֶת־קוֹצֵ֥י הַמִּדְבָּ֖ר וְאֶת־הַֽבַּרְקֳנִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיַּ֤עַל מִשָּׁם֙ פְּנוּאֵ֔ל וַיְדַבֵּ֥ר אֲלֵיהֶ֖ם כָּזֹ֑את וַיַּעֲנ֤וּ אוֹתוֹ֙ אַנְשֵׁ֣י פְנוּאֵ֔ל כַּאֲשֶׁ֥ר עָנ֖וּ אַנְשֵׁ֥י סֻכּֽוֹת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֛אמֶר גַּם־לְאַנְשֵׁ֥י פְנוּאֵ֖ל לֵאמֹ֑ר בְּשׁוּבִ֣י בְשָׁל֔וֹם אֶתֹּ֖ץ אֶת־הַמִּגְדָּ֥ל הַזֶּֽה׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְזֶ֨בַח וְצַלְמֻנָּ֜ע בַּקַּרְקֹ֗ר וּמַחֲנֵיהֶ֤ם עִמָּם֙ כַּחֲמֵ֤שֶׁת עָשָׂר֙ אֶ֔לֶף כֹּ֚ל הַנּ֣וֹתָרִ֔ים מִכֹּ֖ל מַחֲנֵ֣ה בְנֵי־קֶ֑דֶם וְהַנֹּ֣פְלִ֔ים מֵאָ֨ה וְעֶשְׂרִ֥ים אֶ֛לֶף אִ֖ישׁ שֹׁ֥לֵֽף חָֽרֶב׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיַּ֣עַל גִּדְע֗וֹן דֶּ֚רֶךְ הַשְּׁכוּנֵ֣י בָֽאֳהָלִ֔ים מִקֶּ֥דֶם לְנֹ֖בַח וְיָגְבֳּהָ֑ה וַיַּךְ֙ אֶת־הַֽמַּחֲנֶ֔ה וְהַֽמַּחֲנֶ֖ה הָ֥יָה בֶֽטַח׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיָּנ֗וּסוּ זֶ֚בַח וְצַלְמֻנָּ֔ע וַיִּרְדֹּ֖ף אַחֲרֵיהֶ֑ם וַיִּלְכֹּ֞ד אֶת־שְׁנֵ֣י׀ מַלְכֵ֣י מִדְיָ֗ן אֶת־זֶ֙בַח֙ וְאֶת־צַלְמֻנָּ֔ע וְכָל־הַֽמַּחֲנֶ֖ה הֶחֱרִֽיד׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיָּ֛שָׁב גִּדְע֥וֹן בֶּן־יוֹאָ֖שׁ מִן־הַמִּלְחָמָ֑ה מִֽלְמַעֲלֵ֖ה הֶחָֽרֶס׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּלְכָּד־נַ֛עַר מֵאַנְשֵׁ֥י סֻכּ֖וֹת וַיִּשְׁאָלֵ֑הוּ וַיִּכְתֹּ֨ב אֵלָ֜יו אֶת־שָׂרֵ֤י סֻכּוֹת֙ וְאֶת־זְקֵנֶ֔יהָ שִׁבְעִ֥ים וְשִׁבְעָ֖ה אִֽישׁ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיָּבֹא֙ אֶל־אַנְשֵׁ֣י סֻכּ֔וֹת וַיֹּ֕אמֶר הִנֵּ֖ה זֶ֣בַח וְצַלְמֻנָּ֑ע אֲשֶׁר֩ חֵרַפְתֶּ֨ם אוֹתִ֜י לֵאמֹ֗ר הֲ֠כַף זֶ֣בַח וְצַלְמֻנָּ֤ע עַתָּה֙ בְּיָדֶ֔ךָ כִּ֥י נִתֵּ֛ן לַאֲנָשֶׁ֥יךָ הַיְּעֵפִ֖ים לָֽחֶם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּקַּח֙ אֶת־זִקְנֵ֣י הָעִ֔יר וְאֶת־קוֹצֵ֥י הַמִּדְבָּ֖ר וְאֶת־הַֽבַּרְקֳנִ֑ים וַיֹּ֣דַע בָּהֶ֔ם אֵ֖ת אַנְשֵׁ֥י סֻכּֽוֹת׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאֶת־מִגְדַּ֥ל פְּנוּאֵ֖ל נָתָ֑ץ וַֽיַּהֲרֹ֖ג אֶת־אַנְשֵׁ֥י הָעִֽיר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּ֗אמֶר אֶל־זֶ֙בַח֙ וְאֶל־צַלְמֻנָּ֔ע אֵיפֹה֙ הָאֲנָשִׁ֔ים אֲשֶׁ֥ר הֲרַגְתֶּ֖ם בְּתָב֑וֹר וַֽיֹּאמְרוּ֙ כָּמ֣וֹךָ כְמוֹהֶ֔ם אֶחָ֕ד כְּתֹ֖אַר בְּנֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּאמַ֕ר אַחַ֥י בְּנֵֽי־אִמִּ֖י הֵ֑ם חַי־יְהוָ֗ה ל֚וּ הַחֲיִתֶ֣ם אוֹתָ֔ם לֹ֥א הָרַ֖גְתִּי אֶתְכֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֙אמֶר֙ לְיֶ֣תֶר בְּכוֹר֔וֹ ק֖וּם הֲרֹ֣ג אוֹתָ֑ם וְלֹא־שָׁלַ֨ף הַנַּ֤עַר חַרְבּוֹ֙ כִּ֣י יָרֵ֔א כִּ֥י עוֹדֶ֖נּוּ נָֽעַר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּ֜אמֶר זֶ֣בַח וְצַלְמֻנָּ֗ע ק֤וּם אַתָּה֙ וּפְגַע־בָּ֔נוּ כִּ֥י כָאִ֖ישׁ גְּבוּרָת֑וֹ וַיָּ֣קָם גִּדְע֗וֹן וַֽיַּהֲרֹג֙ אֶת־זֶ֣בַח וְאֶת־צַלְמֻנָּ֔ע וַיִּקַּח֙ אֶת־הַשַּׂ֣הֲרֹנִ֔ים אֲשֶׁ֖ר בְּצַוְּארֵ֥י גְמַלֵּיהֶֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּאמְר֤וּ אִֽישׁ־יִשְׂרָאֵל֙ אֶל־גִּדְע֔וֹן מְשָׁל־בָּ֙נוּ֙ גַּם־אַתָּ֔ה גַּם־בִּנְךָ֖ גַּ֣ם בֶּן־בְּנֶ֑ךָ כִּ֥י הוֹשַׁעְתָּ֖נוּ מִיַּ֥ד מִדְיָֽן׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֤אמֶר אֲלֵהֶם֙ גִּדְע֔וֹן לֹֽא־אֶמְשֹׁ֤ל אֲנִי֙ בָּכֶ֔ם וְלֹֽא־יִמְשֹׁ֥ל בְּנִ֖י בָּכֶ֑ם יְהוָ֖ה יִמְשֹׁ֥ל בָּכֶֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֹּ֨אמֶר אֲלֵהֶ֜ם גִּדְע֗וֹן אֶשְׁאֲלָ֤ה מִכֶּם֙ שְׁאֵלָ֔ה וּתְנוּ־לִ֕י אִ֖ישׁ נֶ֣זֶם שְׁלָל֑וֹ כִּֽי־נִזְמֵ֤י זָהָב֙ לָהֶ֔ם כִּ֥י יִשְׁמְעֵאלִ֖ים הֵֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּאמְר֖וּ נָת֣וֹן נִתֵּ֑ן וַֽיִּפְרְשׂוּ֙ אֶת־הַשִּׂמְלָ֔ה וַיַּשְׁלִ֣יכוּ שָׁ֔מָּה אִ֖ישׁ נֶ֥זֶם שְׁלָלֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיְהִ֗י מִשְׁקַ֞ל נִזְמֵ֤י הַזָּהָב֙ אֲשֶׁ֣ר שָׁאָ֔ל אֶ֥לֶף וּשְׁבַע־מֵא֖וֹת זָהָ֑ב לְ֠בַד מִן־הַשַּׂהֲרֹנִ֨ים וְהַנְּטִפ֜וֹת וּבִגְדֵ֣י הָאַרְגָּמָ֗ן שֶׁעַל֙ מַלְכֵ֣י מִדְיָ֔ן וּלְבַד֙ מִן־הָ֣עֲנָק֔וֹת אֲשֶׁ֖ר בְּצַוְּארֵ֥י גְמַלֵּיהֶֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיַּעַשׂ֩ אוֹת֨וֹ גִדְע֜וֹן לְאֵפ֗וֹד וַיַּצֵּ֨ג אוֹת֤וֹ בְעִירוֹ֙ בְּעָפְרָ֔ה וַיִּזְנ֧וּ כָֽל־יִשְׂרָאֵ֛ל אַחֲרָ֖יו שָׁ֑ם וַיְהִ֛י לְגִדְע֥וֹן וּלְבֵית֖וֹ לְמוֹקֵֽשׁ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּכָּנַ֣ע מִדְיָ֗ן לִפְנֵי֙ בְּנֵ֣י יִשְׂרָאֵ֔ל וְלֹ֥א יָסְפ֖וּ לָשֵׂ֣את רֹאשָׁ֑ם וַתִּשְׁקֹ֥ט הָאָ֛רֶץ אַרְבָּעִ֥ים שָׁנָ֖ה בִּימֵ֥י גִדְעֽוֹן׃ פ</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֵּ֛לֶךְ יְרֻבַּ֥עַל בֶּן־יוֹאָ֖שׁ וַיֵּ֥שֶׁב בְּבֵיתֽוֹ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וּלְגִדְע֗וֹן הָיוּ֙ שִׁבְעִ֣ים בָּנִ֔ים יֹצְאֵ֖י יְרֵכ֑וֹ כִּֽי־נָשִׁ֥ים רַבּ֖וֹת הָ֥יוּ לֽוֹ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וּפִֽילַגְשׁוֹ֙ אֲשֶׁ֣ר בִּשְׁכֶ֔ם יָֽלְדָה־לּ֥וֹ גַם־הִ֖יא בֵּ֑ן וַיָּ֥שֶׂם אֶת־שְׁמ֖וֹ אֲבִימֶֽלֶךְ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיָּ֛מָת גִּדְע֥וֹן בֶּן־יוֹאָ֖שׁ בְּשֵׂיבָ֣ה טוֹבָ֑ה וַיִּקָּבֵ֗ר בְּקֶ֙בֶר֙ יוֹאָ֣שׁ אָבִ֔יו בְּעָפְרָ֖ה אֲבִ֥י הָֽעֶזְרִֽי׃ פ</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיְהִ֗י כַּֽאֲשֶׁר֙ מֵ֣ת גִּדְע֔וֹן וַיָּשׁ֙וּבוּ֙ בְּנֵ֣י יִשְׂרָאֵ֔ל וַיִּזְנ֖וּ אַחֲרֵ֣י הַבְּעָלִ֑ים וַיָּשִׂ֧ימוּ לָהֶ֛ם בַּ֥עַל בְּרִ֖ית לֵאלֹהִֽים׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְלֹ֤א זָֽכְרוּ֙ בְּנֵ֣י יִשְׂרָאֵ֔ל אֶת־יְהוָ֖ה אֱלֹהֵיהֶ֑ם הַמַּצִּ֥יל אוֹתָ֛ם מִיַּ֥ד כָּל־אֹיְבֵיהֶ֖ם מִסָּבִֽיב׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְלֹֽא־עָשׂ֣וּ חֶ֔סֶד עִם־בֵּ֥ית יְרֻבַּ֖עַל גִּדְע֑וֹן כְּכָל־הַטּוֹבָ֔ה אֲשֶׁ֥ר עָשָׂ֖ה עִם־יִשְׂרָאֵֽל׃ פ</P>
</TD>
<TD WIDTH="50%">
<P>1&nbsp;wayy&#333;&#8217;m&#601;r&ucirc; &#8217;&#275;l&#257;yw &#8217;&icirc;&#353; &#8217;ef&#601;rayim m&acirc;-had&#257;&#x1E07;&#257;r hazzeh &#8216;&#257;&#347;&icirc;&#x1E6F;&#257; ll&#257;n&ucirc; l&#601;&#x1E07;il&#601;t&icirc; q&#601;r&#333;&#8217;w&#x1E6F; l&#257;n&ucirc; k&icirc; h&#257;la&#x1E35;&#601;t&#257; l&#601;hill&#257;&#x1E25;&#275;m b&#601;mi&#x1E0F;&#601;y&#257;n way&#601;r&icirc;&#x1E07;&ucirc;n &#8217;itw&#333; b&#601;&#x1E25;&#257;z&#601;q&acirc;: </P>
<P>2&nbsp;wayy&#333;&#8217;mer &#8217;&#259;l&ecirc;hem meh-&#8216;&#257;&#347;&icirc;&#x1E6F;&icirc; &#8216;at&acirc; k&#257;&#x1E35;em h&#259;lw&#333;&#8217; &#x1E6D;w&#333;&#x1E07; &#8216;&#333;l&#601;lw&#333;&#x1E6F; &#8217;ef&#601;rayim mi&#x1E07;&#601;&#x1E63;&icirc;r &#8217;&#259;&#x1E07;&icirc;&#8216;ezer: </P>
<P>3&nbsp;b&#601;ye&#x1E0F;&#601;&#x1E35;em n&#257;&#x1E6F;an &#8217;&#277;l&#333;h&icirc;m &#8217;e&#x1E6F;-&#347;&#257;r&ecirc; mi&#x1E0F;&#601;y&#257;n &#8217;e&#x1E6F;-&#8216;&#333;r&#275;&#x1E07; w&#601;&#8217;e&#x1E6F;-z&#601;&#8217;&#275;&#x1E07; &ucirc;mah-yy&#257;&#x1E35;&#333;l&#601;t&icirc; &#8216;&#259;&#347;w&#333;&#x1E6F; k&#257;&#x1E35;em &#8217;&#257;z r&#257;f&#601;&#x1E6F;&acirc; r&ucirc;&#x1E25;&#257;m m&#275;&#8216;&#257;l&#257;yw b&#601;&#x1E0F;ab&#601;rw&#333; had&#257;&#x1E07;&#257;r hazzeh: </P>
<P>4&nbsp;wayy&#257;&#x1E07;&#333;&#8217; &#x1E21;i&#x1E0F;&#601;&#8216;w&#333;n hayyar&#601;d&#275;n&acirc; &#8216;&#333;&#x1E07;&#275;r h&ucirc;&#8217; &ucirc;&#353;&#601;l&#333;&#353;-m&#275;&#8217;w&#333;&#x1E6F; h&#257;&#8217;&icirc;&#353; &#8217;&#259;&#353;er &#8217;itw&#333; &#8216;&#259;y&#275;f&icirc;m w&#601;r&#333;&#x1E0F;&#601;f&icirc;m: </P>
<P>5&nbsp;wayy&#333;&#8217;mer l&#601;&#8217;an&#601;&#353;&ecirc; sukw&#333;&#x1E6F; t&#601;n&ucirc;-n&#257;&#8217; kik&#601;rw&#333;&#x1E6F; le&#x1E25;em l&#257;&#8216;&#257;m &#8217;&#259;&#353;er b&#601;ra&#x1E21;&#601;l&#257;y k&icirc;-&#8216;&#259;y&#275;f&icirc;m h&#275;m w&#601;&#8217;&#257;n&#333;&#x1E35;&icirc; r&#333;&#x1E0F;&#275;f &#8217;<sup>a</sup>&#x1E25;&#259;r&ecirc; ze&#x1E07;<sup>a</sup>&#x1E25; w&#601;&#x1E63;al&#601;munn&#257;&#8216; mal&#601;&#x1E35;&ecirc; mi&#x1E0F;&#601;y&#257;n: </P>
<P>6&nbsp;wayy&#333;&#8217;mer &#347;&#257;r&ecirc; sukw&#333;&#x1E6F; h&#259;&#x1E35;af ze&#x1E07;<sup>a</sup>&#x1E25; w&#601;&#x1E63;al&#601;munn&#257;&#8216; &#8216;at&acirc; b&#601;y&#257;&#x1E0F;e&#x1E35;&#257; k&icirc;-nit&#275;n li&#x1E63;&#601;&#x1E07;&#257;&#8217;&#259;&#x1E35;&#257; l&#257;&#x1E25;em: </P>
<P>7&nbsp;wayy&#333;&#8217;mer gi&#x1E0F;&#601;&#8216;w&#333;n l&#257;&#x1E35;&#275;n b&#601;&#x1E6F;&#275;&#x1E6F; y&#601;hw&acirc; &#8217;e&#x1E6F;-ze&#x1E07;<sup>a</sup>&#x1E25; w&#601;&#8217;e&#x1E6F;-&#x1E63;al&#601;munn&#257;&#8216; b&#601;y&#257;&#x1E0F;&icirc; w&#601;&#x1E0F;a&#353;&#601;t&icirc; &#8217;e&#x1E6F;-b&#601;&#347;ar&#601;&#x1E35;em &#8217;e&#x1E6F;-qw&#333;&#x1E63;&ecirc; hammi&#x1E0F;&#601;b&#257;r w&#601;&#8217;e&#x1E6F;-habar&#601;q&#335;n&icirc;m: </P>
<P>8&nbsp;wayy<sup>a</sup>&#8216;al mi&#353;&#353;&#257;m p&#601;n&ucirc;&#8217;&#275;l way&#601;&#x1E0F;ab&#275;r &#8217;&#259;l&ecirc;hem k&#257;z&#333;&#8217;&#x1E6F; wayy<sup>a</sup>&#8216;&#259;n&ucirc; &#8217;w&#333;&#x1E6F;w&#333; &#8217;an&#601;&#353;&ecirc; f&#601;n&ucirc;&#8217;&#275;l ka&#8217;&#259;&#353;er &#8216;&#257;n&ucirc; &#8217;an&#601;&#353;&ecirc; sukw&#333;&#x1E6F;: </P>
<P>9&nbsp;wayy&#333;&#8217;mer gam-l&#601;&#8217;an&#601;&#353;&ecirc; f&#601;n&ucirc;&#8217;&#275;l l&#275;&#8217;m&#333;r b&#601;&#353;&ucirc;&#x1E07;&icirc; &#x1E07;&#601;&#353;&#257;lw&#333;m &#8217;et&#333;&#x1E63; &#8217;e&#x1E6F;-hammi&#x1E21;&#601;d&#257;l hazzeh: f</P>
<P>10&nbsp;w&#601;ze&#x1E07;<sup>a</sup>&#x1E25; w&#601;&#x1E63;al&#601;munn&#257;&#8216; baqqar&#601;q&#333;r &ucirc;m<sup>a</sup>&#x1E25;&#259;n&ecirc;hem &#8216;imm&#257;m k<sup>a</sup>&#x1E25;&#259;m&#275;&#353;e&#x1E6F; &#8216;&#257;&#347;&#257;r &#8217;elef k&#333;l hannw&#333;&#x1E6F;&#257;r&icirc;m mik&#333;l m<sup>a</sup>&#x1E25;&#259;n&#275;h &#x1E07;&#601;n&ecirc;-qe&#x1E0F;em w&#601;hann&#333;f&#601;l&icirc;m m&#275;&#8217;&acirc; w&#601;&#8216;e&#347;&#601;r&icirc;m &#8217;elef &#8217;&icirc;&#353; &#353;&#333;l&#275;f &#x1E25;&#257;re&#x1E07;: </P>
<P>11&nbsp;wayy<sup>a</sup>&#8216;al gi&#x1E0F;&#601;&#8216;w&#333;n dere&#x1E35;&#601; ha&#353;&#353;&#601;&#x1E35;&ucirc;n&ecirc; &#x1E07;&#257;&#8217;&#335;h&#257;l&icirc;m miqqe&#x1E0F;em l&#601;n&#333;&#x1E07;<sup>a</sup>&#x1E25; w&#601;y&#257;&#x1E21;&#601;b&#335;h&acirc; wayya&#x1E35;&#601; &#8217;e&#x1E6F;-hamm<sup>a</sup>&#x1E25;&#259;neh w&#601;hamm<sup>a</sup>&#x1E25;&#259;neh h&#257;y&acirc; &#x1E07;e&#x1E6D;<sup>a</sup>&#x1E25;: </P>
<P>12&nbsp;wayy&#257;n&ucirc;s&ucirc; ze&#x1E07;<sup>a</sup>&#x1E25; w&#601;&#x1E63;al&#601;munn&#257;&#8216; wayyir&#601;d&#333;f &#8217;<sup>a</sup>&#x1E25;&#259;r&ecirc;hem wayyil&#601;k&#333;&#x1E0F; &#8217;e&#x1E6F;-&#353;&#601;n&ecirc;| mal&#601;&#x1E35;&ecirc; mi&#x1E0F;&#601;y&#257;n &#8217;e&#x1E6F;-ze&#x1E07;<sup>a</sup>&#x1E25; w&#601;&#8217;e&#x1E6F;-&#x1E63;al&#601;munn&#257;&#8216; w&#601;&#x1E35;&#257;l-hamm<sup>a</sup>&#x1E25;&#259;neh he&#x1E25;&#277;r&icirc;&#x1E0F;: </P>
<P>13&nbsp;wayy&#257;&#353;&#257;&#x1E07; gi&#x1E0F;&#601;&#8216;w&#333;n ben-yw&#333;&#8217;&#257;&#353; min-hammil&#601;&#x1E25;&#257;m&acirc; mil&#601;m<sup>a</sup>&#8216;&#259;l&#275;h he&#x1E25;&#257;res: </P>
<P>14&nbsp;wayyil&#601;k&#257;&#x1E0F;-n<sup>a</sup>&#8216;ar m&#275;&#8217;an&#601;&#353;&ecirc; sukw&#333;&#x1E6F; wayyi&#353;&#601;&#8217;&#257;l&#275;h&ucirc; wayyi&#x1E35;&#601;t&#333;&#x1E07; &#8217;&#275;l&#257;yw &#8217;e&#x1E6F;-&#347;&#257;r&ecirc; sukw&#333;&#x1E6F; w&#601;&#8217;e&#x1E6F;-z&#601;q&#275;neyh&#257; &#353;i&#x1E07;&#601;&#8216;&icirc;m w&#601;&#353;i&#x1E07;&#601;&#8216;&acirc; &#8217;&icirc;&#353;: </P>
<P>15&nbsp;wayy&#257;&#x1E07;&#333;&#8217; &#8217;el-&#8217;an&#601;&#353;&ecirc; sukw&#333;&#x1E6F; wayy&#333;&#8217;mer hinn&#275;h ze&#x1E07;<sup>a</sup>&#x1E25; w&#601;&#x1E63;al&#601;munn&#257;&#8216; &#8217;&#259;&#353;er &#x1E25;&#275;raf&#601;tem &#8217;w&#333;&#x1E6F;&icirc; l&#275;&#8217;m&#333;r h&#259;&#x1E35;af ze&#x1E07;<sup>a</sup>&#x1E25; w&#601;&#x1E63;al&#601;munn&#257;&#8216; &#8216;at&acirc; b&#601;y&#257;&#x1E0F;e&#x1E35;&#257; k&icirc; nit&#275;n la&#8217;&#259;n&#257;&#353;ey&#x1E35;&#257; hayy&#601;&#8216;&#275;f&icirc;m l&#257;&#x1E25;em: </P>
<P>16&nbsp;wayyiqq<sup>a</sup>&#x1E25; &#8217;e&#x1E6F;-ziq&#601;n&ecirc; h&#257;&#8216;&icirc;r w&#601;&#8217;e&#x1E6F;-qw&#333;&#x1E63;&ecirc; hammi&#x1E0F;&#601;b&#257;r w&#601;&#8217;e&#x1E6F;-habar&#601;q&#335;n&icirc;m wayy&#333;&#x1E0F;<sup>a</sup>&#8216; b&acirc;em &#8217;&#275;&#x1E6F; &#8217;an&#601;&#353;&ecirc; sukw&#333;&#x1E6F;: </P>
<P>17&nbsp;w&#601;&#8217;e&#x1E6F;-mi&#x1E21;&#601;dal p&#601;n&ucirc;&#8217;&#275;l n&#257;&#x1E6F;&#257;&#x1E63; wayyah&#259;r&#333;&#x1E21; &#8217;e&#x1E6F;-&#8217;an&#601;&#353;&ecirc; h&#257;&#8216;&icirc;r: </P>
<P>18&nbsp;wayy&#333;&#8217;mer &#8217;el-ze&#x1E07;<sup>a</sup>&#x1E25; w&#601;&#8217;el-&#x1E63;al&#601;munn&#257;&#8216; &#8217;&ecirc;f&#333;h h&#257;&#8217;&#259;n&#257;&#353;&icirc;m &#8217;&#259;&#353;er h&#259;ra&#x1E21;&#601;tem b&#601;&#x1E6F;&#257;&#x1E07;w&#333;r wayy&#333;&#8217;m&#601;r&ucirc; k&#257;mw&#333;&#x1E35;&#257; &#x1E35;&#601;mw&#333;hem &#8217;e&#x1E25;&#257;&#x1E0F; k&#601;&#x1E6F;&#333;&#8217;ar b&#601;n&ecirc; hammele&#x1E35;&#601;: </P>
<P>19&nbsp;wayy&#333;&#8217;mar &#8217;<sup>a</sup>&#x1E25;ay b&#601;n&ecirc;-&#8217;imm&icirc; h&#275;m &#x1E25;ay-y&#601;hw&acirc; l&ucirc; h<sup>a</sup>&#x1E25;&#259;yi&#x1E6F;em &#8217;w&#333;&#x1E6F;&#257;m l&#333;&#8217; h&#257;ra&#x1E21;&#601;t&icirc; &#8217;e&#x1E6F;&#601;&#x1E35;em: </P>
<P>20&nbsp;wayy&#333;&#8217;mer l&#601;ye&#x1E6F;er b&#601;&#x1E35;w&#333;rw&#333; q&ucirc;m h&#259;r&#333;&#x1E21; &#8217;w&#333;&#x1E6F;&#257;m w&#601;l&#333;&#8217;-&#353;&#257;laf hann<sup>a</sup>&#8216;ar &#x1E25;ar&#601;bw&#333; k&icirc; y&#257;r&#275;&#8217; k&icirc; &#8216;w&#333;&#x1E0F;enn&ucirc; n&#257;&#8216;ar: </P>
<P>21&nbsp;wayy&#333;&#8217;mer ze&#x1E07;<sup>a</sup>&#x1E25; w&#601;&#x1E63;al&#601;munn&#257;&#8216; q&ucirc;m &#8217;at&acirc; &ucirc;f&#601;&#x1E21;<sup>a</sup>&#8216;-b&#257;n&ucirc; k&icirc; &#x1E35;&#257;&#8217;&icirc;&#353; g&#601;&#x1E07;&ucirc;r&#257;&#x1E6F;w&#333; wayy&#257;q&#257;m gi&#x1E0F;&#601;&#8216;w&#333;n wayyah&#259;r&#333;&#x1E21; &#8217;e&#x1E6F;-ze&#x1E07;<sup>a</sup>&#x1E25; w&#601;&#8217;e&#x1E6F;-&#x1E63;al&#601;munn&#257;&#8216; wayyiqq<sup>a</sup>&#x1E25; &#8217;e&#x1E6F;-ha&#347;&#347;ah&#259;r&#333;n&icirc;m &#8217;&#259;&#353;er b&#601;&#x1E63;a&ucirc;&#601;&#8217;r&ecirc; &#x1E21;&#601;mall&ecirc;hem: </P>
<P>22&nbsp;wayy&#333;&#8217;m&#601;r&ucirc; &#8217;&icirc;&#353;-yi&#347;&#601;r&#257;&#8217;&#275;l &#8217;el-gi&#x1E0F;&#601;&#8216;w&#333;n m&#601;&#353;&#257;l-b&#257;n&ucirc; gam-&#8217;at&acirc; gam-bin&#601;&#x1E35;&#257; gam ben-b&#601;ne&#x1E35;&#257; k&icirc; hw&#333;&#353;<sup>a</sup>&#8216;&#601;t&#257;n&ucirc; m&icirc;ya&#x1E0F; mi&#x1E0F;&#601;y&#257;n: </P>
<P>23&nbsp;wayy&#333;&#8217;mer &#8217;&#259;l&#275;hem gi&#x1E0F;&#601;&#8216;w&#333;n l&#333;&#8217;-&#8217;em&#601;&#353;&#333;l &#8217;&#259;n&icirc; b&#257;&#x1E35;em w&#601;l&#333;&#8217;-yim&#601;&#353;&#333;l b&#601;n&icirc; b&#257;&#x1E35;em y&#601;hw&acirc; yim&#601;&#353;&#333;l b&#257;&#x1E35;em: </P>
<P>24&nbsp;wayy&#333;&#8217;mer &#8217;&#259;l&#275;hem gi&#x1E0F;&#601;&#8216;w&#333;n &#8217;e&#353;&#601;&#8217;&#259;l&acirc; mikem &#353;&#601;&#8217;&#275;l&acirc; &ucirc;&#x1E6F;&#601;n&ucirc;-l&icirc; &#8217;&icirc;&#353; nezem &#353;&#601;l&#257;lw&#333; k&icirc;-niz&#601;m&ecirc; z&acirc;&#257;&#x1E07; l&acirc;em k&icirc; yi&#353;&#601;m&#601;&#8216;&#275;&#8217;l&icirc;m h&#275;m: </P>
<P>25&nbsp;wayy&#333;&#8217;m&#601;r&ucirc; n&#257;&#x1E6F;w&#333;n nit&#275;n wayyif&#601;r&#601;&#347;&ucirc; &#8217;e&#x1E6F;-ha&#347;&#347;im&#601;l&acirc; wayya&#353;&#601;l&icirc;&#x1E35;&ucirc; &#353;&#257;mm&acirc; &#8217;&icirc;&#353; nezem &#353;&#601;l&#257;lw&#333;: </P>
<P>26&nbsp;way&#601;h&icirc; mi&#353;&#601;qal niz&#601;m&ecirc; hazz&acirc;&#257;&#x1E07; &#8217;&#259;&#353;er &#353;&#257;&#8217;&#257;l &#8217;elef &ucirc;&#353;&#601;&#x1E07;<sup>a</sup>&#8216;-m&#275;&#8217;w&#333;&#x1E6F; z&acirc;&#257;&#x1E07; l&#601;&#x1E07;a&#x1E0F; min-ha&#347;&#347;ah&#259;r&#333;n&icirc;m w&#601;hann&#601;&#x1E6D;ifw&#333;&#x1E6F; &ucirc;&#x1E07;i&#x1E21;&#601;&#x1E0F;&ecirc; h&#257;&#8217;ar&#601;g&#257;m&#257;n &#353;e&#8216;al mal&#601;&#x1E35;&ecirc; mi&#x1E0F;&#601;y&#257;n &ucirc;l&#601;&#x1E07;a&#x1E0F; min-h&#257;&#8216;&#259;n&#257;qw&#333;&#x1E6F; &#8217;&#259;&#353;er b&#601;&#x1E63;a&ucirc;&#601;&#8217;r&ecirc; &#x1E21;&#601;mall&ecirc;hem: </P>
<P>27&nbsp;wayy<sup>a</sup>&#8216;a&#347; &#8217;w&#333;&#x1E6F;w&#333; &#x1E21;i&#x1E0F;&#601;&#8216;w&#333;n l&#601;&#8217;&#275;fw&#333;&#x1E0F; wayya&#x1E63;&#x1E63;&#275;&#x1E21; &#8217;w&#333;&#x1E6F;w&#333; &#x1E07;&#601;&#8216;&icirc;rw&#333; b&#601;&#8216;&#257;f&#601;r&acirc; wayyiz&#601;n&ucirc; &#x1E35;&#257;l-yi&#347;&#601;r&#257;&#8217;&#275;l &#8217;<sup>a</sup>&#x1E25;&#259;r&#257;yw &#353;&#257;m way&#601;h&icirc; l&#601;&#x1E21;i&#x1E0F;&#601;&#8216;w&#333;n &ucirc;l&#601;&#x1E07;&ecirc;&#x1E6F;w&#333; l&#601;mw&#333;q&#275;&#353;: </P>
<P>28&nbsp;wayyik&#257;n<sup>a</sup>&#8216; mi&#x1E0F;&#601;y&#257;n lif&#601;n&ecirc; b&#601;n&ecirc; yi&#347;&#601;r&#257;&#8217;&#275;l w&#601;l&#333;&#8217; y&#257;s&#601;f&ucirc; l&#257;&#347;&#275;&#8217;&#x1E6F; r&#333;&#8217;&#353;&#257;m wati&#353;&#601;q&#333;&#x1E6D; h&#257;&#8217;&#257;re&#x1E63; &#8217;ar&#601;b&#257;&#8216;&icirc;m &#353;&#257;n&acirc; b&icirc;m&ecirc; &#x1E21;i&#x1E0F;&#601;&#8216;w&#333;n: f</P>
<P>29&nbsp;wayy&#275;le&#x1E35;&#601; y&#601;rub<sup>a</sup>&#8216;al ben-yw&#333;&#8217;&#257;&#353; wayy&#275;&#353;e&#x1E07; b&#601;&#x1E07;&ecirc;&#x1E6F;w&#333;: </P>
<P>30&nbsp;&ucirc;l&#601;&#x1E21;i&#x1E0F;&#601;&#8216;w&#333;n h&#257;y&ucirc; &#353;i&#x1E07;&#601;&#8216;&icirc;m b&#257;n&icirc;m y&#333;&#x1E63;&#601;&#8217;&ecirc; y&#601;r&#275;&#x1E35;w&#333; k&icirc;-n&#257;&#353;&icirc;m rabw&#333;&#x1E6F; h&#257;y&ucirc; lw&#333;: </P>
<P>31&nbsp;&ucirc;f&icirc;la&#x1E21;&#601;&#353;w&#333; &#8217;&#259;&#353;er bi&#353;&#601;&#x1E35;em y&#257;l&#601;&#x1E0F;&acirc;-llw&#333; &#x1E21;am-h&icirc;&#8217; b&#275;n wayy&#257;&#347;em &#8217;e&#x1E6F;-&#353;&#601;mw&#333; &#8217;&#259;&#x1E07;&icirc;mele&#x1E35;&#601;: </P>
<P>32&nbsp;wayy&#257;m&#257;&#x1E6F; gi&#x1E0F;&#601;&#8216;w&#333;n ben-yw&#333;&#8217;&#257;&#353; b&#601;&#347;&ecirc;&#x1E07;&acirc; &#x1E6D;w&#333;&#x1E07;&acirc; wayyiqq&#257;&#x1E07;&#275;r b&#601;qe&#x1E07;er yw&#333;&#8217;&#257;&#353; &#8217;&#257;&#x1E07;&icirc;w b&#601;&#8216;&#257;f&#601;r&acirc; &#8217;&#259;&#x1E07;&icirc; h&#257;&#8216;ez&#601;r&icirc;: f</P>
<P>33&nbsp;way&#601;h&icirc; ka&#8217;&#259;&#353;er m&#275;&#x1E6F; gi&#x1E0F;&#601;&#8216;w&#333;n wayy&#257;&#353;&ucirc;&#x1E07;&ucirc; b&#601;n&ecirc; yi&#347;&#601;r&#257;&#8217;&#275;l wayyiz&#601;n&ucirc; &#8217;<sup>a</sup>&#x1E25;&#259;r&ecirc; hab&#601;&#8216;&#257;l&icirc;m wayy&#257;&#347;&icirc;m&ucirc; l&acirc;em b<sup>a</sup>&#8216;al b&#601;r&icirc;&#x1E6F; l&#275;&#8217;l&#333;h&icirc;m: </P>
<P>34&nbsp;w&#601;l&#333;&#8217; z&#257;&#x1E35;&#601;r&ucirc; b&#601;n&ecirc; yi&#347;&#601;r&#257;&#8217;&#275;l &#8217;e&#x1E6F;-y&#601;hw&acirc; &#8217;&#277;l&#333;h&ecirc;hem hamma&#x1E63;&#x1E63;&icirc;l &#8217;w&#333;&#x1E6F;&#257;m m&icirc;ya&#x1E0F; k&#257;l-&#8217;&#333;y&#601;&#x1E07;&ecirc;hem miss&#257;&#x1E07;&icirc;&#x1E07;: </P>
<P>35&nbsp;w&#601;l&#333;&#8217;-&#8216;&#257;&#347;&ucirc; &#x1E25;ese&#x1E0F; &#8216;im-b&ecirc;&#x1E6F; y&#601;rub<sup>a</sup>&#8216;al gi&#x1E0F;&#601;&#8216;w&#333;n k&#601;&#x1E35;&#257;l-ha&#x1E6D;&#x1E6D;w&#333;&#x1E07;&acirc; &#8217;&#259;&#353;er &#8216;&#257;&#347;&acirc; &#8216;im-yi&#347;&#601;r&#257;&#8217;&#275;l: f</P>
</TD>
</TABLE>
<P><HR>
<CENTER>
<A HREF="jdg009.htm">Next: Judges (Shoftim) Chapter 9</A></CENTER>
</BODY>
</HTML>
