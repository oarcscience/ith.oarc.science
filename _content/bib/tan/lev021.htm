<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev021">Polyglot</A>&nbsp;
<A HREF="../kjv/lev021">KJV</A>&nbsp;
<A HREF="../sep/lev021">Sep</A>&nbsp;
<A HREF="../vul/lev021">Vul</A>&nbsp;

<BR>
<BR><A HREF="lev">Leviticus (Vayikra) Index</A><BR>
&nbsp;
<A HREF="lev020">Previous</A>&nbsp;
<A HREF="lev022">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 21</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר יְהוָה֙ אֶל־מֹשֶׁ֔ה אֱמֹ֥ר אֶל־הַכֹּהֲנִ֖ים בְּנֵ֣י אַהֲרֹ֑ן וְאָמַרְתָּ֣ אֲלֵהֶ֔ם לְנֶ֥פֶשׁ לֹֽא־יִטַּמָּ֖א בְּעַמָּֽיו׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כִּ֚י אִם־לִשְׁאֵר֔וֹ הַקָּרֹ֖ב אֵלָ֑יו לְאִמּ֣וֹ וּלְאָבִ֔יו וְלִבְנ֥וֹ וּלְבִתּ֖וֹ וּלְאָחִֽיו׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְלַאֲחֹת֤וֹ הַבְּתוּלָה֙ הַקְּרוֹבָ֣ה אֵלָ֔יו אֲשֶׁ֥ר לֹֽא־הָיְתָ֖ה לְאִ֑ישׁ לָ֖הּ יִטַּמָּֽא׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לֹ֥א יִטַּמָּ֖א בַּ֣עַל בְּעַמָּ֑יו לְהֵ֖חַלּֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לֹֽא־<font color="brown">יקרחה</font> <font color="blue">יִקְרְח֤וּ</font> קָרְחָה֙ בְּרֹאשָׁ֔ם וּפְאַ֥ת זְקָנָ֖ם לֹ֣א יְגַלֵּ֑חוּ וּבִ֨בְשָׂרָ֔ם לֹ֥א יִשְׂרְט֖וּ שָׂרָֽטֶת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;קְדֹשִׁ֤ים יִהְיוּ֙ לֵאלֹ֣הֵיהֶ֔ם וְלֹ֣א יְחַלְּל֔וּ שֵׁ֖ם אֱלֹהֵיהֶ֑ם כִּי֩ אֶת־אִשֵּׁ֨י יְהוָ֜ה לֶ֧חֶם אֱלֹהֵיהֶ֛ם הֵ֥ם מַקְרִיבִ֖ם וְהָ֥יוּ קֹֽדֶשׁ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אִשָּׁ֨ה זֹנָ֤ה וַחֲלָלָה֙ לֹ֣א יִקָּ֔חוּ וְאִשָּׁ֛ה גְּרוּשָׁ֥ה מֵאִישָׁ֖הּ לֹ֣א יִקָּ֑חוּ כִּֽי־קָדֹ֥שׁ ה֖וּא לֵאלֹהָֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְקִדַּשְׁתּ֔וֹ כִּֽי־אֶת־לֶ֥חֶם אֱלֹהֶ֖יךָ ה֣וּא מַקְרִ֑יב קָדֹשׁ֙ יִֽהְיֶה־לָּ֔ךְ כִּ֣י קָד֔וֹשׁ אֲנִ֥י יְהוָ֖ה מְקַדִּשְׁכֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וּבַת֙ אִ֣ישׁ כֹּהֵ֔ן כִּ֥י תֵחֵ֖ל לִזְנ֑וֹת אֶת־אָבִ֙יהָ֙ הִ֣יא מְחַלֶּ֔לֶת בָּאֵ֖שׁ תִּשָּׂרֵֽף׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהַכֹּהֵן֩ הַגָּד֨וֹל מֵאֶחָ֜יו אֲ‍ֽשֶׁר־יוּצַ֥ק עַל־רֹאשׁ֣וֹ׀ שֶׁ֤מֶן הַמִּשְׁחָה֙ וּמִלֵּ֣א אֶת־יָד֔וֹ לִלְבֹּ֖שׁ אֶת־הַבְּגָדִ֑ים אֶת־רֹאשׁוֹ֙ לֹ֣א יִפְרָ֔ע וּבְגָדָ֖יו לֹ֥א יִפְרֹֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְעַ֛ל כָּל־נַפְשֹׁ֥ת מֵ֖ת לֹ֣א יָבֹ֑א לְאָבִ֥יו וּלְאִמּ֖וֹ לֹ֥א יִטַּמָּֽא׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּמִן־הַמִּקְדָּשׁ֙ לֹ֣א יֵצֵ֔א וְלֹ֣א יְחַלֵּ֔ל אֵ֖ת מִקְדַּ֣שׁ אֱלֹהָ֑יו כִּ֡י נֵ֠זֶר שֶׁ֣מֶן מִשְׁחַ֧ת אֱלֹהָ֛יו עָלָ֖יו אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְה֕וּא אִשָּׁ֥ה בִבְתוּלֶ֖יהָ יִקָּֽח׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אַלְמָנָ֤ה וּגְרוּשָׁה֙ וַחֲלָלָ֣ה זֹנָ֔ה אֶת־אֵ֖לֶּה לֹ֣א יִקָּ֑ח כִּ֛י אִם־בְּתוּלָ֥ה מֵעַמָּ֖יו יִקַּ֥ח אִשָּֽׁה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְלֹֽא־יְחַלֵּ֥ל זַרְע֖וֹ בְּעַמָּ֑יו כִּ֛י אֲנִ֥י יְהוָ֖ה מְקַדְּשֽׁוֹ׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;דַּבֵּ֥ר אֶֽל־אַהֲרֹ֖ן לֵאמֹ֑ר אִ֣ישׁ מִֽזַּרְעֲךָ֞ לְדֹרֹתָ֗ם אֲשֶׁ֨ר יִהְיֶ֥ה בוֹ֙ מ֔וּם לֹ֣א יִקְרַ֔ב לְהַקְרִ֖יב לֶ֥חֶם אֱלֹהָֽיו׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּ֥י כָל־אִ֛ישׁ אֲשֶׁר־בּ֥וֹ מ֖וּם לֹ֣א יִקְרָ֑ב אִ֤ישׁ עִוֵּר֙ א֣וֹ פִסֵּ֔חַ א֥וֹ חָרֻ֖ם א֥וֹ שָׂרֽוּעַ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;א֣וֹ אִ֔ישׁ אֲשֶׁר־יִהְיֶ֥ה ב֖וֹ שֶׁ֣בֶר רָ֑גֶל א֖וֹ שֶׁ֥בֶר יָֽד׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אֽוֹ־גִבֵּ֣ן אוֹ־דַ֔ק א֖וֹ תְּבַלֻּ֣ל בְּעֵינ֑וֹ א֤וֹ גָרָב֙ א֣וֹ יַלֶּ֔פֶת א֖וֹ מְר֥וֹחַ אָֽשֶׁךְ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כָּל־אִ֞ישׁ אֲשֶׁר־בּ֣וֹ מ֗וּם מִזֶּ֙רַע֙ אַהֲרֹ֣ן הַכֹּהֵ֔ן לֹ֣א יִגַּ֔שׁ לְהַקְרִ֖יב אֶת־אִשֵּׁ֣י יְהוָ֑ה מ֣וּם בּ֔וֹ אֵ֚ת לֶ֣חֶם אֱלֹהָ֔יו לֹ֥א יִגַּ֖שׁ לְהַקְרִֽיב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;לֶ֣חֶם אֱלֹהָ֔יו מִקָּדְשֵׁ֖י הַקֳּדָשִׁ֑ים וּמִן־הַקֳּדָשִׁ֖ים יֹאכֵֽל׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אַ֣ךְ אֶל־הַפָּרֹ֜כֶת לֹ֣א יָבֹ֗א וְאֶל־הַמִּזְבֵּ֛חַ לֹ֥א יִגַּ֖שׁ כִּֽי־מ֣וּם בּ֑וֹ וְלֹ֤א יְחַלֵּל֙ אֶת־מִקְדָּשַׁ֔י כִּ֛י אֲנִ֥י יְהוָ֖ה מְקַדְּשָֽׁם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיְדַבֵּ֣ר מֹשֶׁ֔ה אֶֽל־אַהֲרֹ֖ן וְאֶל־בָּנָ֑יו וְאֶֽל־כָּל־בְּנֵ֖י יִשְׂרָאֵֽל׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh &#8217;&#277;m&#333;r &#8217;el-hak&#333;h&#259;n&icirc;m b&#601;n&ecirc; &#8217;ah&#259;r&#333;n w&#601;&#8217;&#257;mar&#601;t&#257; &#8217;&#259;l&#275;hem l&#601;nefe&#353; l&#333;&#8217;-yi&#x1E6D;&#x1E6D;amm&#257;&#8217; b&#601;&#8216;amm&#257;yw: </P>
<P>2&nbsp;k&icirc; &#8217;im-li&#353;&#601;&#8217;&#275;rw&#333; haqq&#257;r&#333;&#x1E07; &#8217;&#275;l&#257;yw l&#601;&#8217;immw&#333; &ucirc;l&#601;&#8217;&#257;&#x1E07;&icirc;w w&#601;li&#x1E07;&#601;nw&#333; &ucirc;l&#601;&#x1E07;itw&#333; &ucirc;l&#601;&#8217;&#257;&#x1E25;&icirc;w: </P>
<P>3&nbsp;w&#601;la&#8217;&#259;&#x1E25;&#333;&#x1E6F;w&#333; hab&#601;&#x1E6F;&ucirc;l&acirc; haqq&#601;rw&#333;&#x1E07;&acirc; &#8217;&#275;l&#257;yw &#8217;&#259;&#353;er l&#333;&#8217;-h&#257;y&#601;&#x1E6F;&acirc; l&#601;&#8217;&icirc;&#353; l&#257;h yi&#x1E6D;&#x1E6D;amm&#257;&#8217;: </P>
<P>4&nbsp;l&#333;&#8217; yi&#x1E6D;&#x1E6D;amm&#257;&#8217; b<sup>a</sup>&#8216;al b&#601;&#8216;amm&#257;yw l&#601;h&#275;&#x1E25;allw&#333;: </P>
<P>5&nbsp;l&#333;&#8217;-<font color="brown">yiq&#601;r&#601;&#x1E25;&acirc;</font> <font color="blue">yiq&#601;r&#601;&#x1E25;&ucirc;</font> q&#257;r&#601;&#x1E25;&acirc; b&#601;r&#333;&#8217;&#353;&#257;m &ucirc;f&#601;&#8217;a&#x1E6F; z&#601;q&#257;n&#257;m l&#333;&#8217; y&#601;&#x1E21;all&#275;&#x1E25;&ucirc; &ucirc;&#x1E07;i&#x1E07;&#601;&#347;&#257;r&#257;m l&#333;&#8217; yi&#347;&#601;r&#601;&#x1E6D;&ucirc; &#347;&#257;r&#257;&#x1E6D;e&#x1E6F;: </P>
<P>6&nbsp;q&#601;&#x1E0F;&#333;&#353;&icirc;m yih&#601;y&ucirc; l&#275;&#8217;l&#333;h&ecirc;hem w&#601;l&#333;&#8217; y&#601;&#x1E25;all&#601;l&ucirc; &#353;&#275;m &#8217;&#277;l&#333;h&ecirc;hem k&icirc; &#8217;e&#x1E6F;-&#8217;i&#353;&#353;&ecirc; y&#601;hw&acirc; le&#x1E25;em &#8217;&#277;l&#333;h&ecirc;hem h&#275;m maq&#601;r&icirc;&#x1E07;im w&#601;h&#257;y&ucirc; q&#333;&#x1E0F;e&#353;: </P>
<P>7&nbsp;&#8217;i&#353;&#353;&acirc; z&#333;n&acirc; w<sup>a</sup>&#x1E25;&#259;l&#257;l&acirc; l&#333;&#8217; yiqq&#257;&#x1E25;&ucirc; w&#601;&#8217;i&#353;&#353;&acirc; g&#601;r&ucirc;&#353;&acirc; m&#275;&#8217;&icirc;&#353;&#257;h l&#333;&#8217; yiqq&#257;&#x1E25;&ucirc; k&icirc;-q&#257;&#x1E0F;&#333;&#353; h&ucirc;&#8217; l&#275;&#8217;l&#333;h&#257;yw: </P>
<P>8&nbsp;w&#601;qida&#353;&#601;tw&#333; k&icirc;-&#8217;e&#x1E6F;-le&#x1E25;em &#8217;&#277;l&#333;hey&#x1E35;&#257; h&ucirc;&#8217; maq&#601;r&icirc;&#x1E07; q&#257;&#x1E0F;&#333;&#353; yih&#601;yeh-ll&#257;&#x1E35;&#601; k&icirc; q&#257;&#x1E0F;w&#333;&#353; &#8217;&#259;n&icirc; y&#601;hw&acirc; m&#601;qadi&#353;&#601;&#x1E35;em: </P>
<P>9&nbsp;&ucirc;&#x1E07;a&#x1E6F; &#8217;&icirc;&#353; k&#333;h&#275;n k&icirc; &#x1E6F;&#275;&#x1E25;&#275;l liz&#601;nw&#333;&#x1E6F; &#8217;e&#x1E6F;-&#8217;&#257;&#x1E07;&icirc;h&#257; h&icirc;&#8217; m&#601;&#x1E25;allele&#x1E6F; b&#257;&#8217;&#275;&#353; ti&#347;&#347;&#257;r&#275;f: s</P>
<P>10&nbsp;w&#601;hak&#333;h&#275;n hag&#257;&#x1E0F;w&#333;l m&#275;&#8217;e&#x1E25;&#257;yw &#8217;&#259;&#x200D;&#353;er-y&ucirc;&#x1E63;aq &#8216;al-r&#333;&#8217;&#353;w&#333;| &#353;emen hammi&#353;&#601;&#x1E25;&acirc; &ucirc;mill&#275;&#8217; &#8217;e&#x1E6F;-y&#257;&#x1E0F;w&#333; lil&#601;b&#333;&#353; &#8217;e&#x1E6F;-hab&#601;&#x1E21;&#257;&#x1E0F;&icirc;m &#8217;e&#x1E6F;-r&#333;&#8217;&#353;w&#333; l&#333;&#8217; yif&#601;r&#257;&#8216; &ucirc;&#x1E07;&#601;&#x1E21;&#257;&#x1E0F;&#257;yw l&#333;&#8217; yif&#601;r&#333;m: </P>
<P>11&nbsp;w&#601;&#8216;al k&#257;l-naf&#601;&#353;&#333;&#x1E6F; m&#275;&#x1E6F; l&#333;&#8217; y&#257;&#x1E07;&#333;&#8217; l&#601;&#8217;&#257;&#x1E07;&icirc;w &ucirc;l&#601;&#8217;immw&#333; l&#333;&#8217; yi&#x1E6D;&#x1E6D;amm&#257;&#8217;: </P>
<P>12&nbsp;&ucirc;min-hammiq&#601;d&#257;&#353; l&#333;&#8217; y&#275;&#x1E63;&#275;&#8217; w&#601;l&#333;&#8217; y&#601;&#x1E25;all&#275;l &#8217;&#275;&#x1E6F; miq&#601;da&#353; &#8217;&#277;l&#333;h&#257;yw k&icirc; n&#275;zer &#353;emen mi&#353;&#601;&#x1E25;a&#x1E6F; &#8217;&#277;l&#333;h&#257;yw &#8216;&#257;l&#257;yw &#8217;&#259;n&icirc; y&#601;hw&acirc;: </P>
<P>13&nbsp;w&#601;h&ucirc;&#8217; &#8217;i&#353;&#353;&acirc; &#x1E07;i&#x1E07;&#601;&#x1E6F;&ucirc;leyh&#257; yiqq&#257;&#x1E25;: </P>
<P>14&nbsp;&#8217;al&#601;m&#257;n&acirc; &ucirc;&#x1E21;&#601;r&ucirc;&#353;&acirc; w<sup>a</sup>&#x1E25;&#259;l&#257;l&acirc; z&#333;n&acirc; &#8217;e&#x1E6F;-&#8217;&#275;lleh l&#333;&#8217; yiqq&#257;&#x1E25; k&icirc; &#8217;im-b&#601;&#x1E6F;&ucirc;l&acirc; m&#275;&#8216;amm&#257;yw yiqq<sup>a</sup>&#x1E25; &#8217;i&#353;&#353;&acirc;: </P>
<P>15&nbsp;w&#601;l&#333;&#8217;-y&#601;&#x1E25;all&#275;l zar&#601;&#8216;w&#333; b&#601;&#8216;amm&#257;yw k&icirc; &#8217;&#259;n&icirc; y&#601;hw&acirc; m&#601;qad&#601;&#353;w&#333;: f</P>
<P>16&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>17&nbsp;dab&#275;r &#8217;el-&#8217;ah&#259;r&#333;n l&#275;&#8217;m&#333;r &#8217;&icirc;&#353; mizzar&#601;&#8216;&#259;&#x1E35;&#257; l&#601;&#x1E0F;&#333;r&#333;&#x1E6F;&#257;m &#8217;&#259;&#353;er yih&#601;yeh &#x1E07;w&#333; m&ucirc;m l&#333;&#8217; yiq&#601;ra&#x1E07; l&#601;haq&#601;r&icirc;&#x1E07; le&#x1E25;em &#8217;&#277;l&#333;h&#257;yw: </P>
<P>18&nbsp;k&icirc; &#x1E35;&#257;l-&#8217;&icirc;&#353; &#8217;&#259;&#353;er-bw&#333; m&ucirc;m l&#333;&#8217; yiq&#601;r&#257;&#x1E07; &#8217;&icirc;&#353; &#8216;i&ucirc;&#275;r &#8217;w&#333; fiss&#275;&#x1E25;a &#8217;w&#333; &#x1E25;&#257;rum &#8217;w&#333; &#347;&#257;r&ucirc;&#8216;a: </P>
<P>19&nbsp;&#8217;w&#333; &#8217;&icirc;&#353; &#8217;&#259;&#353;er-yih&#601;yeh &#x1E07;w&#333; &#353;e&#x1E07;er r&#257;&#x1E21;el &#8217;w&#333; &#353;e&#x1E07;er y&#257;&#x1E0F;: </P>
<P>20&nbsp;&#8217;w&#333;-&#x1E21;ib&#275;n &#8217;w&#333;-&#x1E0F;aq &#8217;w&#333; t&#601;&#x1E07;allul b&#601;&#8216;&ecirc;nw&#333; &#8217;w&#333; &#x1E21;&#257;r&#257;&#x1E07; &#8217;w&#333; yallefe&#x1E6F; &#8217;w&#333; m&#601;rw&#333;&#x1E25;a &#8217;&#257;&#353;e&#x1E35;&#601;: </P>
<P>21&nbsp;k&#257;l-&#8217;&icirc;&#353; &#8217;&#259;&#353;er-bw&#333; m&ucirc;m mizzer<sup>a</sup>&#8216; &#8217;ah&#259;r&#333;n hak&#333;h&#275;n l&#333;&#8217; yiga&#353; l&#601;haq&#601;r&icirc;&#x1E07; &#8217;e&#x1E6F;-&#8217;i&#353;&#353;&ecirc; y&#601;hw&acirc; m&ucirc;m bw&#333; &#8217;&#275;&#x1E6F; le&#x1E25;em &#8217;&#277;l&#333;h&#257;yw l&#333;&#8217; yiga&#353; l&#601;haq&#601;r&icirc;&#x1E07;: </P>
<P>22&nbsp;le&#x1E25;em &#8217;&#277;l&#333;h&#257;yw miqq&#257;&#x1E0F;&#601;&#353;&ecirc; haqq&#335;&#x1E0F;&#257;&#353;&icirc;m &ucirc;min-haqq&#335;&#x1E0F;&#257;&#353;&icirc;m y&#333;&#8217;&#x1E35;&#275;l: </P>
<P>23&nbsp;&#8217;a&#x1E35;&#601; &#8217;el-hap&#257;r&#333;&#x1E35;e&#x1E6F; l&#333;&#8217; y&#257;&#x1E07;&#333;&#8217; w&#601;&#8217;el-hammiz&#601;b&#275;&#x1E25;a l&#333;&#8217; yiga&#353; k&icirc;-m&ucirc;m bw&#333; w&#601;l&#333;&#8217; y&#601;&#x1E25;all&#275;l &#8217;e&#x1E6F;-miq&#601;d&#257;&#353;ay k&icirc; &#8217;&#259;n&icirc; y&#601;hw&acirc; m&#601;qad&#601;&#353;&#257;m: </P>
<P>24&nbsp;way&#601;&#x1E0F;ab&#275;r m&#333;&#353;eh &#8217;el-&#8217;ah&#259;r&#333;n w&#601;&#8217;el-b&#257;n&#257;yw w&#601;&#8217;el-k&#257;l-b&#601;n&ecirc; yi&#347;&#601;r&#257;&#8217;&#275;l: f</P>
</TD>
</TABLE>
<P><HR>
<CENTER>
<A HREF="lev022">Next: Leviticus (Vayikra) Chapter 22</A></CENTER>
</BODY>
</HTML>
