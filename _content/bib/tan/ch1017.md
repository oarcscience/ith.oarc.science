[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch1017)  [KJV](../kjv/ch1017)  [Sep](../sep/ch1017) 
[Vul](../vul/ch1017)   
  
[1 Chronicles (1 Divrey Yamim) Index](ch1)  
  [Previous](ch1016)  [Next](ch1018) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 17

‎<span id="001">1</span> ‏וַיְהִ֕י<sup>3</sup> כַּאֲשֶׁ֛ר יָשַׁ֥ב
דָּוִ֖יד בְּבֵית֑וֹ וַיֹּ֨אמֶר דָּוִ֜יד אֶל־נָתָ֣ן הַנָּבִ֗יא הִנֵּ֨ה
אָנֹכִ֤י יוֹשֵׁב֙ בְּבֵ֣ית הָֽאֲרָזִ֔ים וַאֲר֥וֹן בְּרִית־יְהוָ֖ה
תַּ֥חַת יְרִיעֽוֹת׃

‎<span id="002">2</span> ‏וַיֹּ֤אמֶר נָתָן֙ אֶל־דָּוִ֔יד כֹּ֛ל אֲשֶׁ֥ר
בִּֽלְבָבְךָ֖ עֲשֵׂ֑ה כִּ֥י הָאֱלֹהִ֖ים עִמָּֽךְ׃ ס

‎<span id="003">3</span> ‏וַֽיְהִ֖י בַּלַּ֣יְלָה הַה֑וּא וַיְהִי֙
דְּבַר־אֱלֹהִ֔ים אֶל־נָתָ֖ן לֵאמֹֽר׃

‎<span id="004">4</span> ‏לֵ֤ךְ וְאָמַרְתָּ֙ אֶל־דָּוִ֣יד עַבְדִּ֔י
כֹּ֖ה אָמַ֣ר יְהוָ֑ה לֹ֥א אַתָּ֛ה תִּבְנֶה־לִּ֥י הַבַּ֖יִת לָשָֽׁבֶת׃

‎<span id="005">5</span> ‏כִּ֣י לֹ֤א יָשַׁ֙בְתִּי֙ בְּבַ֔יִת
מִן־הַיּ֗וֹם אֲשֶׁ֤ר הֶעֱלֵ֙יתִי֙ אֶת־יִשְׂרָאֵ֔ל עַ֖ד הַיּ֣וֹם הַזֶּ֑ה
וָֽאֶהְיֶ֛ה מֵאֹ֥הֶל אֶל־אֹ֖הֶל וּמִמִּשְׁכָּֽן׃

‎<span id="006">6</span> ‏בְּכֹ֥ל אֲשֶֽׁר־הִתְהַלַּכְתִּי֮
בְּכָל־יִשְׂרָאֵל֒ הֲדָבָ֣ר דִּבַּ֗רְתִּי אֶת־אַחַד֙ שֹׁפְטֵ֣י
יִשְׂרָאֵ֔ל אֲשֶׁ֥ר צִוִּ֛יתִי לִרְע֥וֹת אֶת־עַמִּ֖י לֵאמֹ֑ר לָ֛מָּה
לֹא־בְנִיתֶ֥ם לִ֖י בֵּ֥ית אֲרָזִֽים׃

‎<span id="007">7</span> ‏וְ֠עַתָּה כֹּֽה־תֹאמַ֞ר לְעַבְדִּ֣י לְדָוִ֗יד
סכֹּ֤ה אָמַר֙ יְהוָ֣ה צְבָא֔וֹת אֲנִ֤י לְקַחְתִּ֙יךָ֙ מִן־הַנָּוֶ֔ה
מִֽן־אַחֲרֵ֖י הַצֹּ֑אן לִהְי֣וֹת נָגִ֔יד עַ֖ל עַמִּ֥י יִשְׂרָאֵֽל׃

‎<span id="008">8</span> ‏וָֽאֶהְיֶ֣ה עִמְּךָ֗ בְּכֹל֙ אֲשֶׁ֣ר
הָלַ֔כְתָּ וָאַכְרִ֥ית אֶת־כָּל־אוֹיְבֶ֖יךָ מִפָּנֶ֑יךָ וְעָשִׂ֤יתִֽי
לְךָ֙ שֵׁ֔ם כְּשֵׁ֥ם הַגְּדוֹלִ֖ים אֲשֶׁ֥ר בָּאָֽרֶץ׃

‎<span id="009">9</span> ‏וְשַׂמְתִּ֣י מָ֠קוֹם לְעַמִּ֨י יִשְׂרָאֵ֤ל
וּנְטַעְתִּ֙יהוּ֙ וְשָׁכַ֣ן תַּחְתָּ֔יו וְלֹ֥א יִרְגַּ֖ז ע֑וֹד
וְלֹא־יוֹסִ֤יפוּ בְנֵי־עַוְלָה֙ לְבַלֹּת֔וֹ כַּאֲשֶׁ֖ר בָּרִאשׁוֹנָֽה׃

‎<span id="010">10</span> ‏וּלְמִיָּמִ֗ים אֲשֶׁ֨ר צִוִּ֤יתִי שֹֽׁפְטִים֙
עַל־עַמִּ֣י יִשְׂרָאֵ֔ל וְהִכְנַ֖עְתִּי אֶת־כָּל־אוֹיְבֶ֑יךָ וָאַגִּ֣ד
לָ֔ךְ וּבַ֖יִת יִֽבְנֶה־לְּךָ֥ יְהוָֽה׃

‎<span id="011">11</span> ‏וְהָיָ֗ה כִּֽי־מָלְא֤וּ יָמֶ֙יךָ֙ לָלֶ֣כֶת
עִם־אֲבֹתֶ֔יךָ וַהֲקִֽימוֹתִ֤י אֶֽת־זַרְעֲךָ֙ אַחֲרֶ֔יךָ אֲשֶׁ֥ר
יִהְיֶ֖ה מִבָּנֶ֑יךָ וַהֲכִינוֹתִ֖י אֶת־מַלְכוּתֽוֹ׃

‎<span id="012">12</span> ‏ה֥וּא יִבְנֶה־לִּ֖י בָּ֑יִת וְכֹנַנְתִּ֥י
אֶת־כִּסְא֖וֹ עַד־עוֹלָֽם׃

‎<span id="013">13</span> ‏אֲנִי֙ אֶֽהְיֶה־לּ֣וֹ לְאָ֔ב וְה֖וּא
יִֽהְיֶה־לִּ֣י לְבֵ֑ן וְחַסְדִּי֙ לֹא־אָסִ֣יר מֵֽעִמּ֔וֹ כַּאֲשֶׁ֣ר
הֲסִיר֔וֹתִי מֵאֲשֶׁ֥ר הָיָ֖ה לְפָנֶֽיךָ׃

‎<span id="014">14</span> ‏וְהַֽעֲמַדְתִּ֛יהוּ בְּבֵיתִ֥י
וּבְמַלְכוּתִ֖י עַד־הָעוֹלָ֑ם וְכִסְא֕וֹ יִהְיֶ֥ה נָכ֖וֹן עַד־עוֹלָֽם׃

‎<span id="015">15</span> ‏כְּכֹל֙ הַדְּבָרִ֣ים הָאֵ֔לֶּה וּכְכֹ֖ל
הֶחָז֣וֹן הַזֶּ֑ה כֵּ֛ן דִּבֶּ֥ר נָתָ֖ן אֶל־דָּוִֽיד׃ פ

‎<span id="016">16</span> ‏וַיָּבֹא֙ הַמֶּ֣לֶךְ דָּוִ֔יד וַיֵּ֖שֶׁב
לִפְנֵ֣י יְהוָ֑ה וַיֹּ֗אמֶר מִֽי־אֲנִ֞י יְהוָ֤ה אֱלֹהִים֙ וּמִ֣י בֵיתִ֔י
כִּ֥י הֲבִיאֹתַ֖נִי עַד־הֲלֹֽם׃

‎<span id="017">17</span> ‏וַתִּקְטַ֨ן זֹ֤את בְּעֵינֶ֙יךָ֙ אֱלֹהִ֔ים
וַתְּדַבֵּ֥ר עַל־בֵּֽית־עַבְדְּךָ֖ לְמֵרָח֑וֹק וּרְאִיתַ֗נִי כְּת֧וֹר
הָאָדָ֛ם הַֽמַּעֲלָ֖ה יְהוָ֥ה אֱלֹהִֽים׃

‎<span id="018">18</span> ‏מַה־יּוֹסִ֨יף ע֥וֹד דָּוִ֛יד אֵלֶ֖יךָ
לְכָב֣וֹד אֶת־עַבְדֶּ֑ךָ וְאַתָּ֖ה אֶֽת־עַבְדְּךָ֥ יָדָֽעְתָּ׃

‎<span id="019">19</span> ‏יְהוָ֕ה בַּעֲב֤וּר עַבְדְּךָ֙ וּֽכְלִבְּךָ֔
עָשִׂ֕יתָ אֵ֥ת כָּל־הַגְּדוּלָּ֖ה הַזֹּ֑את לְהֹדִ֖יעַ
אֶת־כָּל־הַגְּדֻלּֽוֹת׃

‎<span id="020">20</span> ‏יְהוָה֙ אֵ֣ין כָּמ֔וֹךָ וְאֵ֥ין אֱלֹהִ֖ים
זוּלָתֶ֑ךָ בְּכֹ֥ל אֲשֶׁר־שָׁמַ֖עְנוּ בְּאָזְנֵֽינוּ׃

‎<span id="021">21</span> ‏וּמִי֙ כְּעַמְּךָ֣ יִשְׂרָאֵ֔ל גּ֥וֹי אֶחָ֖ד
בָּאָ֑רֶץ אֲשֶׁר֩ הָלַ֨ךְ הָאֱלֹהִ֜ים לִפְדּ֧וֹת ל֣וֹ עָ֗ם לָשׂ֤וּם
לְךָ֙ שֵׁ֚ם גְּדֻלּ֣וֹת וְנֹרָא֔וֹת לְגָרֵ֗שׁ מִפְּנֵ֧י עַמְּךָ֛
אֲשֶׁר־פָּדִ֥יתָ מִמִּצְרַ֖יִם גּוֹיִֽם׃

‎<span id="022">22</span> ‏וַ֠תִּתֵּן אֶת־עַמְּךָ֙ יִשְׂרָאֵ֧ל׀ לְךָ֛
לְעָ֖ם עַד־עוֹלָ֑ם וְאַתָּ֣ה יְהוָ֔ה הָיִ֥יתָ לָהֶ֖ם לֵאלֹהִֽים׃

‎<span id="023">23</span> ‏וְעַתָּ֣ה יְהוָ֔ה הַדָּבָ֗ר אֲשֶׁ֨ר
דִּבַּ֤רְתָּ עַֽל־עַבְדְּךָ֙ וְעַל־בֵּית֔וֹ יֵאָמֵ֖ן עַד־עוֹלָ֑ם
וַעֲשֵׂ֖ה כַּאֲשֶׁ֥ר דִּבַּֽרְתָּ׃

‎<span id="024">24</span> ‏וְ֠יֵֽאָמֵן וְיִגְדַּ֨ל שִׁמְךָ֤ עַד־עוֹלָם֙
לֵאמֹ֔ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל אֱלֹהִ֖ים לְיִשְׂרָאֵ֑ל
וּבֵית־דָּוִ֥יד עַבְדְּךָ֖ נָכ֥וֹן לְפָנֶֽיךָ׃

‎<span id="025">25</span> ‏כִּ֣י׀ אַתָּ֣ה אֱלֹהַ֗י גָּלִ֙יתָ֙ אֶת־אֹ֣זֶן
עַבְדְּךָ֔ לִבְנ֥וֹת ל֖וֹ בָּ֑יִת עַל־כֵּן֙ מָצָ֣א עַבְדְּךָ֔
לְהִתְפַּלֵּ֖ל לְפָנֶֽיךָ׃

‎<span id="026">26</span> ‏וְעַתָּ֣ה יְהוָ֔ה אַתָּה־ה֖וּא הָאֱלֹהִ֑ים
וַתְּדַבֵּר֙ עַֽל־עַבְדְּךָ֔ הַטּוֹבָ֖ה הַזֹּֽאת׃

‎<span id="027">27</span> ‏וְעַתָּ֗ה הוֹאַ֙לְתָּ֙ לְבָרֵךְ֙ אֶת־בֵּ֣ית
עַבְדְּךָ֔ לִהְי֥וֹת לְעוֹלָ֖ם לְפָנֶ֑יךָ כִּֽי־אַתָּ֤ה יְהוָה֙
בֵּרַ֔כְתָּ וּמְבֹרָ֖ךְ לְעוֹלָֽם׃ פ

1 wayəhî<sup>3</sup> ka’ăšer yāšaḇ dāwîḏ bəḇêṯwō wayyō’mer dāwîḏ
’el-nāṯān hannāḇî’ hinnēh ’ānōḵî ywōšēḇ bəḇêṯ hā’ărāzîm wa’ărwōn
bərîṯ-yəhwâ t<sup>a</sup>ḥaṯ yərî‘wōṯ:

2 wayyō’mer nāṯān ’el-dāwîḏ kōl ’ăšer biləḇāḇəḵā ‘ăśēh kî hā’ĕlōhîm
‘immāḵə: s

3 wayəhî ballayəlâ hahû’ wayəhî dəḇar-’ĕlōhîm ’el-nāṯān lē’mōr:

4 lēḵə wə’āmarətā ’el-dāwîḏ ‘aḇədî kōh ’āmar yəhwâ lō’ ’atâ tiḇəneh-llî
habayiṯ lāšāḇeṯ:

5 kî lō’ yāšaḇətî bəḇayiṯ min-hayywōm ’ăšer he‘ĕlêṯî ’eṯ-yiśərā’ēl ‘aḏ
hayywōm hazzeh wā’ehəyeh mē’ōhel ’el-’ōhel ûmimmišəkān:

6 bəḵōl ’ăšer-hiṯəhallaḵətî bəḵāl-yiśərā’ēl hăḏāḇār dibarətî
’eṯ-’<sup>a</sup>ḥaḏ šōfəṭê yiśərā’ēl ’ăšer ṣiûîṯî lirə‘wōṯ ’eṯ-‘ammî
lē’mōr lāmmâ lō’-ḇənîṯem lî bêṯ ’ărāzîm:

7 wə‘atâ kōh-ṯō’mar lə‘aḇədî ləḏāwîḏ skōh ’āmar yəhwâ ṣəḇā’wōṯ ’ănî
ləq<sup>a</sup>ḥətîḵā min-hannāweh min-’<sup>a</sup>ḥărê haṣṣō’n
lihəywōṯ nāḡîḏ ‘al ‘ammî yiśərā’ēl:

8 wā’ehəyeh ‘imməḵā bəḵōl ’ăšer hālaḵətā wā’aḵərîṯ ’eṯ-kāl-’wōyəḇeyḵā
mipāneyḵā wə‘āśîṯî ləḵā šēm kəšēm hagəḏwōlîm ’ăšer bā’āreṣ:

9 wəśamətî māqwōm lə‘ammî yiśərā’ēl ûnəṭ<sup>a</sup>‘ətîhû wəšāḵan
t<sup>a</sup>ḥətāyw wəlō’ yirəgaz ‘wōḏ wəlō’-ywōsîfû ḇənê-‘awəlâ
ləḇallōṯwō ka’ăšer bāri’šwōnâ:

10 ûləmîyāmîm ’ăšer ṣiûîṯî šōfəṭîm ‘al-‘ammî yiśərā’ēl
wəhiḵən<sup>a</sup>‘ətî ’eṯ-kāl-’wōyəḇeyḵā wā’agiḏ lāḵə ûḇayiṯ
yiḇəneh-lləḵā yəhwâ:

11 wəhāyâ kî-mālə’û yāmeyḵā lāleḵeṯ ‘im-’ăḇōṯeyḵā wahăqîmwōṯî
’eṯ-zarə‘ăḵā ’<sup>a</sup>ḥăreyḵā ’ăšer yihəyeh mibāneyḵā wahăḵînwōṯî
’eṯ-maləḵûṯwō:

12 hû’ yiḇəneh-llî bāyiṯ wəḵōnanətî ’eṯ-kisə’wō ‘aḏ-‘wōlām:

13 ’ănî ’ehəyeh-llwō lə’āḇ wəhû’ yihəyeh-llî ləḇēn wəḥasədî lō’-’āsîr
mē‘immwō ka’ăšer hăsîrwōṯî mē’ăšer hāyâ ləfāneyḵā:

14 wəh<sup>a</sup>‘ămaḏətîhû bəḇêṯî ûḇəmaləḵûṯî ‘aḏ-hā‘wōlām wəḵisə’wō
yihəyeh nāḵwōn ‘aḏ-‘wōlām:

15 kəḵōl hadəḇārîm hā’ēlleh ûḵəḵōl heḥāzwōn hazzeh kēn diber nāṯān
’el-dāwîḏ: f

16 wayyāḇō’ hammeleḵə dāwîḏ wayyēšeḇ lifənê yəhwâ wayyō’mer mî-’ănî
yəhwâ ’ĕlōhîm ûmî ḇêṯî kî hăḇî’ōṯanî ‘aḏ-hălōm:

17 watiqəṭan zō’ṯ bə‘êneyḵā ’ĕlōhîm watəḏabēr ‘al-bêṯ-‘aḇədəḵā
ləmērāḥwōq ûrə’îṯanî kəṯwōr hā’āḏām hamm<sup>a</sup>‘ălâ yəhwâ ’ĕlōhîm:

18 mah-yywōsîf ‘wōḏ dāwîḏ ’ēleyḵā ləḵāḇwōḏ ’eṯ-‘aḇədeḵā wə’atâ
’eṯ-‘aḇədəḵā yāḏā‘ətā:

19 yəhwâ b<sup>a</sup>‘ăḇûr ‘aḇədəḵā ûḵəlibəḵā ‘āśîṯā ’ēṯ kāl-hagəḏûllâ
hazzō’ṯ ləhōḏî‘a ’eṯ-kāl-hagəḏullwōṯ:

20 yəhwâ ’ên kāmwōḵā wə’ên ’ĕlōhîm zûlāṯeḵā bəḵōl
’ăšer-šām<sup>a</sup>‘ənû bə’āzənênû:

21 ûmî kə‘amməḵā yiśərā’ēl gwōy ’eḥāḏ bā’āreṣ ’ăšer hālaḵə hā’ĕlōhîm
lifədwōṯ lwō ‘ām lāśûm ləḵā šēm gəḏullwōṯ wənōrā’wōṯ ləḡārēš mipənê
‘amməḵā ’ăšer-pāḏîṯā mimmiṣərayim gwōyim:

22 watitēn ’eṯ-‘amməḵā yiśərā’ēl\| ləḵā lə‘ām ‘aḏ-‘wōlām wə’atâ yəhwâ
hāyîṯā lâem lē’lōhîm:

23 wə‘atâ yəhwâ hadāḇār ’ăšer dibarətā ‘al-‘aḇədəḵā wə‘al-bêṯwō yē’āmēn
‘aḏ-‘wōlām w<sup>a</sup>‘ăśēh ka’ăšer dibarətā:

24 wəyē’āmēn wəyiḡədal šiməḵā ‘aḏ-‘wōlām lē’mōr yəhwâ ṣəḇā’wōṯ ’ĕlōhê
yiśərā’ēl ’ĕlōhîm ləyiśərā’ēl ûḇêṯ-dāwîḏ ‘aḇədəḵā nāḵwōn ləfāneyḵā:

25 kî\| ’atâ ’ĕlōhay gālîṯā ’eṯ-’ōzen ‘aḇədəḵā liḇənwōṯ lwō bāyiṯ
‘al-kēn māṣā’ ‘aḇədəḵā ləhiṯəpallēl ləfāneyḵā:

26 wə‘atâ yəhwâ ’atâ-hû’ hā’ĕlōhîm watəḏabēr ‘al-‘aḇədəḵā haṭṭwōḇâ
hazzō’ṯ:

27 wə‘atâ hwō’alətā ləḇārēḵə ’eṯ-bêṯ ‘aḇədəḵā lihəywōṯ lə‘wōlām
ləfāneyḵā kî-’atâ yəhwâ bēraḵətā ûməḇōrāḵə lə‘wōlām: f

------------------------------------------------------------------------

[Next: 1 Chronicles (1 Divrey Yamim) Chapter 18](ch1018)
