[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/kg2018)  [KJV](../kjv/kg2018)  [Sep](../sep/kg2018) 
[Vul](../vul/kg2018)   
  
[2 Kings (2 Melakhim) Index](kg2)  
  [Previous](kg2017)  [Next](kg2019) 

------------------------------------------------------------------------

### Tanach (Hebrew): 2 Kings (2 Melakhim) Chapter 18

‎<span id="001">1</span> ‏וַֽיְהִי֙ בִּשְׁנַ֣ת שָׁלֹ֔שׁ לְהוֹשֵׁ֥עַ
בֶּן־אֵלָ֖ה מֶ֣לֶךְ יִשְׂרָאֵ֑ל מָלַ֛ךְ חִזְקִיָּ֥ה בֶן־אָחָ֖ז מֶ֥לֶךְ
יְהוּדָֽה׃

‎<span id="002">2</span> ‏בֶּן־עֶשְׂרִ֨ים וְחָמֵ֤שׁ שָׁנָה֙ הָיָ֣ה
בְמָלְכ֔וֹ וְעֶשְׂרִ֤ים וָתֵ֙שַׁע֙ שָׁנָ֔ה מָלַ֖ךְ בִּירוּשָׁלִָ֑ם
וְשֵׁ֣ם אִמּ֔וֹ אֲבִ֖י בַּת־זְכַרְיָֽה׃

‎<span id="003">3</span> ‏וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה
כְּכֹ֥ל אֲשֶׁר־עָשָׂ֖ה דָּוִ֥ד אָבִֽיו׃

‎<span id="004">4</span> ‏ה֣וּא׀ הֵסִ֣יר אֶת־הַבָּמ֗וֹת וְשִׁבַּר֙
אֶת־הַמַּצֵּבֹ֔ת וְכָרַ֖ת אֶת־הָֽאֲשֵׁרָ֑ה וְכִתַּת֩ נְחַ֨שׁ
הַנְּחֹ֜שֶׁת אֲשֶׁר־עָשָׂ֣ה מֹשֶׁ֗ה כִּ֣י עַד־הַיָּמִ֤ים הָהֵ֙מָּה֙
הָי֤וּ בְנֵֽי־יִשְׂרָאֵל֙ מְקַטְּרִ֣ים ל֔וֹ וַיִּקְרָא־ל֖וֹ
נְחֻשְׁתָּֽן׃

‎<span id="005">5</span> ‏בַּיהוָ֥ה אֱלֹהֵֽי־יִשְׂרָאֵ֖ל בָּטָ֑ח
וְאַחֲרָ֞יו לֹא־הָיָ֣ה כָמֹ֗הוּ בְּכֹל֙ מַלְכֵ֣י יְהוּדָ֔ה וַאֲשֶׁ֥ר
הָי֖וּ לְפָנָֽיו׃

‎<span id="006">6</span> ‏וַיִּדְבַּק֙ בַּֽיהוָ֔ה לֹא־סָ֖ר מֵאַֽחֲרָ֑יו
וַיִּשְׁמֹר֙ מִצְוֹתָ֔יו אֲשֶׁר־צִוָּ֥ה יְהוָ֖ה אֶת־מֹשֶֽׁה׃

‎<span id="007">7</span> ‏וְהָיָ֤ה יְהוָה֙ עִמּ֔וֹ בְּכֹ֥ל אֲשֶׁר־יֵצֵ֖א
יַשְׂכִּ֑יל וַיִּמְרֹ֥ד בְּמֶֽלֶךְ־אַשּׁ֖וּר וְלֹ֥א עֲבָדֽוֹ׃

‎<span id="008">8</span> ‏הֽוּא־הִכָּ֧ה אֶת־פְּלִשְׁתִּ֛ים עַד־עַזָּ֖ה
וְאֶת־גְּבוּלֶ֑יהָ מִמִּגְדַּ֥ל נוֹצְרִ֖ים עַד־עִ֥יר מִבְצָֽר׃ פ

‎<span id="009">9</span> ‏וַֽיְהִ֞י בַּשָּׁנָ֤ה הָֽרְבִיעִית֙ לַמֶּ֣לֶךְ
חִזְקִיָּ֔הוּ הִ֚יא הַשָּׁנָ֣ה הַשְּׁבִיעִ֔ית לְהוֹשֵׁ֥עַ בֶּן־אֵלָ֖ה
מֶ֣לֶךְ יִשְׂרָאֵ֑ל עָלָ֞ה שַׁלְמַנְאֶ֧סֶר מֶֽלֶךְ־אַשּׁ֛וּר
עַל־שֹׁמְר֖וֹן וַיָּ֥צַר עָלֶֽיהָ׃

‎<span id="010">10</span> ‏וַֽיִּלְכְּדֻ֗הָ מִקְצֵה֙ שָׁלֹ֣שׁ שָׁנִ֔ים
בִּשְׁנַת־שֵׁ֖שׁ לְחִזְקִיָּ֑ה הִ֣יא שְׁנַת־תֵּ֗שַׁע לְהוֹשֵׁ֙עַ֙
מֶ֣לֶךְ יִשְׂרָאֵ֔ל נִלְכְּדָ֖ה שֹׁמְרֽוֹן׃

‎<span id="011">11</span> ‏וַיֶּ֧גֶל מֶֽלֶךְ־אַשּׁ֛וּר אֶת־יִשְׂרָאֵ֖ל
אַשּׁ֑וּרָה וַיַּנְחֵ֞ם בַּחְלַ֧ח וּבְחָב֛וֹר נְהַ֥ר גּוֹזָ֖ן וְעָרֵ֥י
מָדָֽי׃

‎<span id="012">12</span> ‏עַ֣ל׀ אֲשֶׁ֣ר לֹֽא־שָׁמְע֗וּ בְּקוֹל֙ יְהוָ֣ה
אֱלֹהֵיהֶ֔ם וַיַּעַבְרוּ֙ אֶת־בְּרִית֔וֹ אֵ֚ת כָּל־אֲשֶׁ֣ר צִוָּ֔ה
מֹשֶׁ֖ה עֶ֣בֶד יְהוָ֑ה וְלֹ֥א שָׁמְע֖וּ וְלֹ֥א עָשֽׂוּ׃ פ

‎<span id="013">13</span> ‏וּבְאַרְבַּע֩ עֶשְׂרֵ֨ה שָׁנָ֜ה לַמֶּ֣לֶךְ
חִזְקִיָּ֗ה עָלָ֞ה סַנְחֵרִ֤יב מֶֽלֶךְ־אַשּׁוּר֙ עַ֣ל כָּל־עָרֵ֧י
יְהוּדָ֛ה הַבְּצֻר֖וֹת וַֽיִּתְפְּשֵֽׂם׃

‎<span id="014">14</span> ‏וַיִּשְׁלַ֣ח חִזְקִיָּ֣ה מֶֽלֶךְ־יְהוּדָ֣ה
אֶל־מֶֽלֶךְ־אַשּׁוּר֩׀ לָכִ֨ישָׁה׀ לֵאמֹ֤ר׀ חָטָ֙אתִי֙ שׁ֣וּב מֵֽעָלַ֔י
אֵ֛ת אֲשֶׁר־תִּתֵּ֥ן עָלַ֖י אֶשָּׂ֑א וַיָּ֨שֶׂם מֶֽלֶךְ־אַשּׁ֜וּר
עַל־חִזְקִיָּ֣ה מֶֽלֶךְ־יְהוּדָ֗ה שְׁלֹ֤שׁ מֵאוֹת֙ כִּכַּר־כֶּ֔סֶף
וּשְׁלֹשִׁ֖ים כִּכַּ֥ר זָהָֽב׃

‎<span id="015">15</span> ‏וַיִּתֵּן֙ חִזְקִיָּ֔ה אֶת־כָּל־הַכֶּ֖סֶף
הַנִּמְצָ֣א בֵית־יְהוָ֑ה וּבְאֹצְר֖וֹת בֵּ֥ית הַמֶּֽלֶךְ׃

‎<span id="016">16</span> ‏בָּעֵ֣ת הַהִ֗יא קִצַּ֨ץ חִזְקִיָּ֜ה
אֶת־דַּלְת֨וֹת הֵיכַ֤ל יְהוָה֙ וְאֶת־הָאֹ֣מְנ֔וֹת אֲשֶׁ֣ר צִפָּ֔ה
חִזְקִיָּ֖ה מֶ֣לֶךְ יְהוּדָ֑ה וַֽיִּתְּנֵ֖ם לְמֶ֥לֶךְ אַשּֽׁוּר׃ פ

‎<span id="017">17</span> ‏וַיִּשְׁלַ֣ח מֶֽלֶךְ־אַשּׁ֡וּר אֶת־תַּרְתָּ֥ן
וְאֶת־רַב־סָרִ֣יס׀ וְאֶת־רַב־שָׁקֵ֨ה מִן־לָכִ֜ישׁ אֶל־הַמֶּ֧לֶךְ
חִזְקִיָּ֛הוּ בְּחֵ֥יל כָּבֵ֖ד יְרוּשָׁלִָ֑ם וַֽיַּעֲלוּ֙ וַיָּבֹ֣אוּ
יְרוּשָׁלִַ֔ם וַיַּעֲל֣וּ וַיָּבֹ֗אוּ וַיַּֽעַמְדוּ֙ בִּתְעָלַת֙
הַבְּרֵכָ֣ה הָֽעֶלְיוֹנָ֔ה אֲשֶׁ֕ר בִּמְסִלַּ֖ת שְׂדֵ֥ה כוֹבֵֽס׃

‎<span id="018">18</span> ‏וַֽיִּקְרְאוּ֙ אֶל־הַמֶּ֔לֶךְ וַיֵּצֵ֧א
אֲלֵהֶ֛ם אֶלְיָקִ֥ים בֶּן־חִלְקִיָּ֖הוּ אֲשֶׁ֣ר עַל־הַבָּ֑יִת
וְשֶׁבְנָה֙ הַסֹּפֵ֔ר וְיוֹאָ֥ח בֶּן־אָסָ֖ף הַמַּזְכִּֽיר׃

‎<span id="019">19</span> ‏וַיֹּ֤אמֶר אֲלֵהֶם֙ רַב־שָׁקֵ֔ה אִמְרוּ־נָ֖א
אֶל־חִזְקִיָּ֑הוּ כֹּֽה־אָמַ֞ר הַמֶּ֤לֶךְ הַגָּדוֹל֙ מֶ֣לֶךְ אַשּׁ֔וּר
מָ֧ה הַבִּטָּח֛וֹן הַזֶּ֖ה אֲשֶׁ֥ר בָּטָֽחְתָּ׃

‎<span id="020">20</span> ‏אָמַ֙רְתָּ֙ אַךְ־דְּבַר־שְׂפָתַ֔יִם עֵצָ֥ה
וּגְבוּרָ֖ה לַמִּלְחָמָ֑ה עַתָּה֙ עַל־מִ֣י בָטַ֔חְתָּ כִּ֥י מָרַ֖דְתָּ
בִּֽי׃

‎<span id="021">21</span> ‏עַתָּ֡ה הִנֵּ֣ה בָטַ֣חְתָּ לְּךָ֡
עַל־מִשְׁעֶנֶת֩ הַקָּנֶ֨ה הָרָצ֤וּץ הַזֶּה֙ עַל־מִצְרַ֔יִם אֲשֶׁ֨ר
יִסָּמֵ֥ךְ אִישׁ֙ עָלָ֔יו וּבָ֥א בְכַפּ֖וֹ וּנְקָבָ֑הּ כֵּ֚ן פַּרְעֹ֣ה
מֶֽלֶךְ־מִצְרַ֔יִם לְכָֽל־הַבֹּטְחִ֖ים עָלָֽיו׃

‎<span id="022">22</span> ‏וְכִי־תֹאמְר֣וּן אֵלַ֔י אֶל־יְהוָ֥ה
אֱלֹהֵ֖ינוּ בָּטָ֑חְנוּ הֲלוֹא־ה֗וּא אֲשֶׁ֨ר הֵסִ֤יר חִזְקִיָּ֙הוּ֙
אֶת־בָּמֹתָ֣יו וְאֶת־מִזְבְּחֹתָ֔יו וַיֹּ֤אמֶר לִֽיהוּדָה֙
וְלִיר֣וּשָׁלִַ֔ם לִפְנֵי֙ הַמִּזְבֵּ֣חַ הַזֶּ֔ה תִּֽשְׁתַּחֲו֖וּ
בִּירוּשָׁלִָֽם׃

‎<span id="023">23</span> ‏וְעַתָּה֙ הִתְעָ֣רֶב נָ֔א אֶת־אֲדֹנִ֖י
אֶת־מֶ֣לֶךְ אַשּׁ֑וּר וְאֶתְּנָ֤ה לְךָ֙ אַלְפַּ֣יִם סוּסִ֔ים
אִם־תּוּכַ֕ל לָ֥תֶת לְךָ֖ רֹכְבִ֥ים עֲלֵיהֶֽם׃

‎<span id="024">24</span> ‏וְאֵ֣יךְ תָּשִׁ֗יב אֵ֠ת פְּנֵ֨י פַחַ֥ת אַחַ֛ד
עַבְדֵ֥י אֲדֹנִ֖י הַקְּטַנִּ֑ים וַתִּבְטַ֤ח לְךָ֙ עַל־מִצְרַ֔יִם
לְרֶ֖כֶב וּלְפָרָשִֽׁים׃

‎<span id="025">25</span> ‏עַתָּה֙ הֲמִבַּלְעֲדֵ֣י יְהוָ֔ה עָלִ֛יתִי
עַל־הַמָּק֥וֹם הַזֶּ֖ה לְהַשְׁחִת֑וֹ יְהוָה֙ אָמַ֣ר אֵלַ֔י עֲלֵ֛ה
עַל־הָאָ֥רֶץ הַזֹּ֖את וְהַשְׁחִיתָֽהּ׃

‎<span id="026">26</span> ‏וַיֹּ֣אמֶר אֶלְיָקִ֣ים בֶּן־חִ֠לְקִיָּהוּ
וְשֶׁבְנָ֨ה וְיוֹאָ֜ח אֶל־רַב־שָׁקֵ֗ה דַּבֶּר־נָ֤א אֶל־עֲבָדֶ֙יךָ֙
אֲרָמִ֔ית כִּ֥י שֹׁמְעִ֖ים אֲנָ֑חְנוּ וְאַל־תְּדַבֵּ֤ר עִמָּ֙נוּ֙
יְהוּדִ֔ית בְּאָזְנֵ֣י הָעָ֔ם אֲשֶׁ֖ר עַל־הַחֹמָֽה׃

‎<span id="027">27</span> ‏וַיֹּ֨אמֶר אֲלֵיהֶ֜ם רַב־שָׁקֵ֗ה הַעַ֨ל
אֲדֹנֶ֤יךָ וְאֵלֶ֙יךָ֙ שְׁלָחַ֣נִי אֲדֹנִ֔י לְדַבֵּ֖ר אֶת־הַדְּבָרִ֣ים
הָאֵ֑לֶּה הֲלֹ֣א עַל־הָאֲנָשִׁ֗ים הַיֹּֽשְׁבִים֙ עַל־הַ֣חֹמָ֔ה לֶאֱכֹ֣ל
אֶת<sup>1</sup> חריהם צוֹאָתָ֗ם וְלִשְׁתּ֛וֹת אֶת־שיניהם
מֵֽימֵי<sup>9</sup> רַגְלֵיהֶ֖ם עִמָּכֶֽם׃

‎<span id="028">28</span> ‏וַֽיַּעֲמֹד֙ רַב־שָׁקֵ֔ה וַיִּקְרָ֥א
בְקוֹל־גָּד֖וֹל יְהוּדִ֑ית וַיְדַבֵּ֣ר וַיֹּ֔אמֶר שִׁמְע֛וּ
דְּבַר־הַמֶּ֥לֶךְ הַגָּד֖וֹל מֶ֥לֶךְ אַשּֽׁוּר׃

‎<span id="029">29</span> ‏כֹּ֚ה אָמַ֣ר הַמֶּ֔לֶךְ אַל־יַשִּׁ֥יא לָכֶ֖ם
חִזְקִיָּ֑הוּ כִּי־לֹ֣א יוּכַ֔ל לְהַצִּ֥יל אֶתְכֶ֖ם מִיָּדֽוֹ׃

‎<span id="030">30</span> ‏וְאַל־יַבְטַ֨ח אֶתְכֶ֤ם חִזְקִיָּ֙הוּ֙
אֶל־יְהוָ֣ה לֵאמֹ֔ר הַצֵּ֥ל יַצִּילֵ֖נוּ יְהוָ֑ה וְלֹ֤א תִנָּתֵן֙
אֶת־הָעִ֣יר הַזֹּ֔את בְּיַ֖ד מֶ֥לֶךְ אַשּֽׁוּר׃

‎<span id="031">31</span> ‏אַֽל־תִּשְׁמְע֖וּ אֶל־חִזְקִיָּ֑הוּ כִּי֩
כֹ֨ה אָמַ֜ר מֶ֣לֶךְ אַשּׁ֗וּר עֲשֽׂוּ־אִתִּ֤י בְרָכָה֙ וּצְא֣וּ אֵלַ֔י
וְאִכְל֤וּ אִישׁ־גַּפְנוֹ֙ וְאִ֣ישׁ תְּאֵֽנָת֔וֹ וּשְׁת֖וּ אִ֥ישׁ
מֵֽי־בוֹרֽוֹ׃

‎<span id="032">32</span> ‏עַד־בֹּאִי֩ וְלָקַחְתִּ֨י אֶתְכֶ֜ם אֶל־אֶ֣רֶץ
כְּאַרְצְכֶ֗ם אֶרֶץ֩ דָּגָ֨ן וְתִיר֜וֹשׁ אֶ֧רֶץ לֶ֣חֶם וּכְרָמִ֗ים
אֶ֣רֶץ זֵ֤ית יִצְהָר֙ וּדְבַ֔שׁ וִֽחְי֖וּ וְלֹ֣א תָמֻ֑תוּ
וְאַֽל־תִּשְׁמְעוּ֙ אֶל־חִזְקִיָּ֔הוּ כִּֽי־יַסִּ֤ית אֶתְכֶם֙ לֵאמֹ֔ר
יְהוָ֖ה יַצִּילֵֽנוּ׃

‎<span id="033">33</span> ‏הַהַצֵּ֥ל הִצִּ֛ילוּ אֱלֹהֵ֥י הַגּוֹיִ֖ם
אִ֣ישׁ אֶת־אַרְצ֑וֹ מִיַּ֖ד מֶ֥לֶךְ אַשּֽׁוּר׃

‎<span id="034">34</span> ‏אַיֵּה֩ אֱלֹהֵ֨י חֲמָ֜ת וְאַרְפָּ֗ד אַיֵּ֛ה
אֱלֹהֵ֥י סְפַרְוַ֖יִם הֵנַ֣ע וְעִוָּ֑ה כִּֽי־הִצִּ֥ילוּ אֶת־שֹׁמְר֖וֹן
מִיָּדִֽי׃

‎<span id="035">35</span> ‏מִ֚י בְּכָל־אֱלֹהֵ֣י הָֽאֲרָצ֔וֹת
אֲשֶׁר־הִצִּ֥ילוּ אֶת־אַרְצָ֖ם מִיָּדִ֑י כִּי־יַצִּ֧יל יְהוָ֛ה
אֶת־יְרוּשָׁלִַ֖ם מִיָּדִֽי׃

‎<span id="036">36</span> ‏וְהֶחֱרִ֣ישׁוּ הָעָ֔ם וְלֹֽא־עָנ֥וּ אֹת֖וֹ
דָּבָ֑ר כִּי־מִצְוַ֨ת הַמֶּ֥לֶךְ הִ֛יא לֵאמֹ֖ר לֹ֥א תַעֲנֻֽהוּ׃

‎<span id="037">37</span> ‏וַיָּבֹ֣א אֶלְיָקִ֣ים בֶּן־חִלְקִיָּ֣ה
אֲשֶׁר־עַל־הַ֠בַּיִת וְשֶׁבְנָ֨א הַסֹּפֵ֜ר וְיוֹאָ֨ח בֶּן־אָסָ֧ף
הַמַּזְכִּ֛יר אֶל־חִזְקִיָּ֖הוּ קְרוּעֵ֣י בְגָדִ֑ים וַיַּגִּ֣דוּ ל֔וֹ
דִּבְרֵ֖י רַב־שָׁקֵֽה׃

1 wayəhî bišənaṯ šālōš ləhwōšē‘a ben-’ēlâ meleḵə yiśərā’ēl mālaḵə
ḥizəqîyâ ḇen-’āḥāz meleḵə yəhûḏâ:

2 ben-‘eśərîm wəḥāmēš šānâ hāyâ ḇəmāləḵwō wə‘eśərîm wāṯēš<sup>a</sup>‘
šānâ mālaḵə bîrûšālāim wəšēm ’immwō ’ăḇî baṯ-zəḵarəyâ:

3 wayy<sup>a</sup>‘aś hayyāšār bə‘ênê yəhwâ kəḵōl ’ăšer-‘āśâ dāwiḏ
’āḇîw:

4 hû’\| hēsîr ’eṯ-habāmwōṯ wəšibar ’eṯ-hammaṣṣēḇōṯ wəḵāraṯ ’eṯ-hā’ăšērâ
wəḵitaṯ nəḥaš hannəḥōšeṯ ’ăšer-‘āśâ mōšeh kî ‘aḏ-hayyāmîm hâēmmâ hāyû
ḇənê-yiśərā’ēl məqaṭṭərîm lwō wayyiqərā’-lwō nəḥušətān:

5 bayhwâ ’ĕlōhê-yiśərā’ēl bāṭāḥ wə’<sup>a</sup>ḥărāyw lō’-hāyâ ḵāmōhû
bəḵōl maləḵê yəhûḏâ wa’ăšer hāyû ləfānāyw:

6 wayyiḏəbaq bayhwâ lō’-sār mē’<sup>a</sup>ḥărāyw wayyišəmōr miṣəwōṯāyw
’ăšer-ṣiûâ yəhwâ ’eṯ-mōšeh:

7 wəhāyâ yəhwâ ‘immwō bəḵōl ’ăšer-yēṣē’ yaśəkîl wayyimərōḏ
bəmeleḵə-’aššûr wəlō’ ‘ăḇāḏwō:

8 hû’-hikâ ’eṯ-pəlišətîm ‘aḏ-‘azzâ wə’eṯ-gəḇûleyhā mimmiḡədal nwōṣərîm
‘aḏ-‘îr miḇəṣār: f

9 wayəhî baššānâ hārəḇî‘îṯ lammeleḵə ḥizəqîyâû hî’ haššānâ haššəḇî‘îṯ
ləhwōšē‘a ben-’ēlâ meleḵə yiśərā’ēl ‘ālâ šaləmanə’eser meleḵə-’aššûr
‘al-šōmərwōn wayyāṣar ‘āleyhā:

10 wayyiləkəḏuhā miqəṣēh šālōš šānîm bišənaṯ-šēš ləḥizəqîyâ hî’
šənaṯ-tēš<sup>a</sup>‘ ləhwōšē‘a meleḵə yiśərā’ēl niləkəḏâ šōmərwōn:

11 wayyeḡel meleḵə-’aššûr ’eṯ-yiśərā’ēl ’aššûrâ wayyanəḥēm
b<sup>a</sup>ḥəl<sup>a</sup>ḥ ûḇəḥāḇwōr nəhar gwōzān wə‘ārê māḏāy:

12 ‘al\| ’ăšer lō’-šāmə‘û bəqwōl yəhwâ ’ĕlōhêhem wayy<sup>a</sup>‘aḇərû
’eṯ-bərîṯwō ’ēṯ kāl-’ăšer ṣiûâ mōšeh ‘eḇeḏ yəhwâ wəlō’ šāmə‘û wəlō’
‘āśû: f

13 ûḇə’arəb<sup>a</sup>‘ ‘eśərēh šānâ lammeleḵə ḥizəqîyâ ‘ālâ sanəḥērîḇ
meleḵə-’aššûr ‘al kāl-‘ārê yəhûḏâ habəṣurwōṯ wayyiṯəpəśēm:

14 wayyišəl<sup>a</sup>ḥ ḥizəqîyâ meleḵə-yəhûḏâ ’el-meleḵə-’aššûr\|
lāḵîšâ\| lē’mōr\| ḥāṭā’ṯî šûḇ mē‘ālay ’ēṯ ’ăšer-titēn ‘ālay ’eśśā’
wayyāśem meleḵə-’aššûr ‘al-ḥizəqîyâ meleḵə-yəhûḏâ šəlōš mē’wōṯ
kikar-kesef ûšəlōšîm kikar zâāḇ:

15 wayyitēn ḥizəqîyâ ’eṯ-kāl-hakesef hanniməṣā’ ḇêṯ-yəhwâ ûḇə’ōṣərwōṯ
bêṯ hammeleḵə:

16 bā‘ēṯ hahî’ qiṣṣaṣ ḥizəqîyâ ’eṯ-daləṯwōṯ hêḵal yəhwâ wə’eṯ-hā’ōmənwōṯ
’ăšer ṣipâ ḥizəqîyâ meleḵə yəhûḏâ wayyitənēm ləmeleḵə ’aššûr: f

17 wayyišəl<sup>a</sup>ḥ meleḵə-’aššûr ’eṯ-tarətān wə’eṯ-raḇ-sārîs\|
wə’eṯ-raḇ-šāqēh min-lāḵîš ’el-hammeleḵə ḥizəqîyâû bəḥêl kāḇēḏ yərûšālāim
wayy<sup>a</sup>‘ălû wayyāḇō’û yərûšālaim wayy<sup>a</sup>‘ălû wayyāḇō’û
wayy<sup>a</sup>‘aməḏû biṯə‘ālaṯ habərēḵâ hā‘eləywōnâ ’ăšer biməsillaṯ
śəḏēh ḵwōḇēs:

18 wayyiqərə’û ’el-hammeleḵə wayyēṣē’ ’ălēhem ’eləyāqîm ben-ḥiləqîyâû
’ăšer ‘al-habāyiṯ wəšeḇənâ hassōfēr wəywō’āḥ ben-’āsāf hammazəkîr:

19 wayyō’mer ’ălēhem raḇ-šāqēh ’imərû-nā’ ’el-ḥizəqîyâû kōh-’āmar
hammeleḵə hagāḏwōl meleḵə ’aššûr mâ habiṭṭāḥwōn hazzeh ’ăšer bāṭāḥətā:

20 ’āmarətā ’aḵə-dəḇar-śəfāṯayim ‘ēṣâ ûḡəḇûrâ lammiləḥāmâ ‘atâ ‘al-mî
ḇāṭ<sup>a</sup>ḥətā kî māraḏətā bî:

21 ‘atâ hinnēh ḇāṭ<sup>a</sup>ḥətā lləḵā ‘al-mišə‘eneṯ haqqāneh hārāṣûṣ
hazzeh ‘al-miṣərayim ’ăšer yissāmēḵə ’îš ‘ālāyw ûḇā’ ḇəḵapwō ûnəqāḇāh
kēn parə‘ōh meleḵə-miṣərayim ləḵāl-habōṭəḥîm ‘ālāyw:

22 wəḵî-ṯō’mərûn ’ēlay ’el-yəhwâ ’ĕlōhênû bāṭāḥənû hălwō’-hû’ ’ăšer
hēsîr ḥizəqîyâû ’eṯ-bāmōṯāyw wə’eṯ-mizəbəḥōṯāyw wayyō’mer lîhûḏâ
wəlîrûšālaim lifənê hammizəbēḥa hazzeh tišət<sup>a</sup>ḥăwû bîrûšālāim:

23 wə‘atâ hiṯə‘āreḇ nā’ ’eṯ-’ăḏōnî ’eṯ-meleḵə ’aššûr wə’etənâ ləḵā
’aləpayim sûsîm ’im-tûḵal lāṯeṯ ləḵā rōḵəḇîm ‘ălêhem:

24 wə’êḵə tāšîḇ ’ēṯ pənê f<sup>a</sup>ḥaṯ ’<sup>a</sup>ḥaḏ ‘aḇəḏê ’ăḏōnî
haqqəṭannîm watiḇəṭ<sup>a</sup>ḥ ləḵā ‘al-miṣərayim ləreḵeḇ ûləfārāšîm:

25 ‘atâ hămibalə‘ăḏê yəhwâ ‘ālîṯî ‘al-hammāqwōm hazzeh ləhašəḥiṯwō yəhwâ
’āmar ’ēlay ‘ălēh ‘al-hā’āreṣ hazzō’ṯ wəhašəḥîṯāh:

26 wayyō’mer ’eləyāqîm ben-ḥiləqîyâû wəšeḇənâ wəywō’āḥ ’el-raḇ-šāqēh
daber-nā’ ’el-‘ăḇāḏeyḵā ’ărāmîṯ kî šōmə‘îm ’ănāḥənû wə’al-təḏabēr
‘immānû yəhûḏîṯ bə’āzənê hā‘ām ’ăšer ‘al-h<sup>a</sup>ḥōmâ:

27 wayyō’mer ’ălêhem raḇ-šāqēh h<sup>a</sup>‘al ’ăḏōneyḵā wə’ēleyḵā
šəlāḥanî ’ăḏōnî ləḏabēr ’eṯ-hadəḇārîm hā’ēlleh hălō’ ‘al-hā’ănāšîm
hayyōšəḇîm ‘al-h<sup>a</sup>ḥōmâ le’ĕḵōl ’eṯ<sup>1</sup> ḥărêhem
ṣwō’āṯām wəlišətwōṯ ’eṯ-šênêhem mêmê<sup>9</sup> raḡəlêhem ‘immāḵem:

28 wayy<sup>a</sup>‘ămōḏ raḇ-šāqēh wayyiqərā’ ḇəqwōl-gāḏwōl yəhûḏîṯ
wayəḏabēr wayyō’mer šimə‘û dəḇar-hammeleḵə hagāḏwōl meleḵə ’aššûr:

29 kōh ’āmar hammeleḵə ’al-yaššî’ lāḵem ḥizəqîyâû kî-lō’ yûḵal ləhaṣṣîl
’eṯəḵem mîyāḏwō:

30 wə’al-yaḇəṭ<sup>a</sup>ḥ ’eṯəḵem ḥizəqîyâû ’el-yəhwâ lē’mōr haṣṣēl
yaṣṣîlēnû yəhwâ wəlō’ ṯinnāṯēn ’eṯ-hā‘îr hazzō’ṯ bəyaḏ meleḵə ’aššûr:

31 ’al-tišəmə‘û ’el-ḥizəqîyâû kî ḵōh ’āmar meleḵə ’aššûr ‘ăśû-’itî
ḇərāḵâ ûṣə’û ’ēlay wə’iḵəlû ’îš-gafənwō wə’îš tə’ēnāṯwō ûšəṯû ’îš
mê-ḇwōrwō:

32 ‘aḏ-bō’î wəlāq<sup>a</sup>ḥətî ’eṯəḵem ’el-’ereṣ kə’arəṣəḵem ’ereṣ
dāḡān wəṯîrwōš ’ereṣ leḥem ûḵərāmîm ’ereṣ zêṯ yiṣəhār ûḏəḇaš wiḥəyû
wəlō’ ṯāmuṯû wə’al-tišəmə‘û ’el-ḥizəqîyâû kî-yassîṯ ’eṯəḵem lē’mōr yəhwâ
yaṣṣîlēnû:

33 hahaṣṣēl hiṣṣîlû ’ĕlōhê hagwōyim ’îš ’eṯ-’arəṣwō mîyaḏ meleḵə ’aššûr:

34 ’ayyēh ’ĕlōhê ḥămāṯ wə’arəpāḏ ’ayyēh ’ĕlōhê səfarəwayim
hēn<sup>a</sup>‘ wə‘iûâ kî-hiṣṣîlû ’eṯ-šōmərwōn mîyāḏî:

35 mî bəḵāl-’ĕlōhê hā’ărāṣwōṯ ’ăšer-hiṣṣîlû ’eṯ-’arəṣām mîyāḏî kî-yaṣṣîl
yəhwâ ’eṯ-yərûšālaim mîyāḏî:

36 wəheḥĕrîšû hā‘ām wəlō’-‘ānû ’ōṯwō dāḇār kî-miṣəwaṯ hammeleḵə hî’
lē’mōr lō’ ṯ<sup>a</sup>‘ănuhû:

37 wayyāḇō’ ’eləyāqîm ben-ḥiləqîyâ ’ăšer-‘al-habayiṯ wəšeḇənā’ hassōfēr
wəywō’āḥ ben-’āsāf hammazəkîr ’el-ḥizəqîyâû qərû‘ê ḇəḡāḏîm wayyagiḏû lwō
diḇərê raḇ-šāqēh:

------------------------------------------------------------------------

[Next: 2 Kings (2 Melakhim) Chapter 19](kg2019)
