<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa010">Polyglot</A>&nbsp;
<A HREF="../kjv/isa010">KJV</A>&nbsp;
<A HREF="../sep/isa010">Sep</A>&nbsp;
<A HREF="../vul/isa010">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa009">Previous</A>&nbsp;
<A HREF="isa011">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 10</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;ה֥וֹי הַחֹֽקְקִ֖ים חִקְקֵי־אָ֑וֶן וּֽמְכַתְּבִ֥ים עָמָ֖ל כִּתֵּֽבוּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לְהַטּ֤וֹת מִדִּין֙ דַּלִּ֔ים וְלִגְזֹ֕ל מִשְׁפַּ֖ט עֲנִיֵּ֣י עַמִּ֑י לִהְי֤וֹת אַלְמָנוֹת֙ שְׁלָלָ֔ם וְאֶת־יְתוֹמִ֖ים יָבֹֽזּוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּמַֽה־תַּעֲשׂוּ֙ לְי֣וֹם פְּקֻדָּ֔ה וּלְשׁוֹאָ֖ה מִמֶּרְחָ֣ק תָּב֑וֹא עַל־מִי֙ תָּנ֣וּסוּ לְעֶזְרָ֔ה וְאָ֥נָה תַעַזְב֖וּ כְּבוֹדְכֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בִּלְתִּ֤י כָרַע֙ תַּ֣חַת אַסִּ֔יר וְתַ֥חַת הֲרוּגִ֖ים יִפֹּ֑לוּ בְּכָל־זֹאת֙ לֹא־שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;ה֥וֹי אַשּׁ֖וּר שֵׁ֣בֶט אַפִּ֑י וּמַטֶּה־ה֥וּא בְיָדָ֖ם זַעְמִֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בְּג֤וֹי חָנֵף֙ אֲשַׁלְּחֶ֔נּוּ וְעַל־עַ֥ם עֶבְרָתִ֖י אֲצַוֶּ֑נּוּ לִשְׁלֹ֤ל שָׁלָל֙ וְלָבֹ֣ז בַּ֔ז <font color="brown">ולשימו</font> <font color="blue">וּלְשׂוּמ֥וֹ</font> מִרְמָ֖ס כְּחֹ֥מֶר חוּצֽוֹת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהוּא֙ לֹא־כֵ֣ן יְדַמֶּ֔ה וּלְבָב֖וֹ לֹא־כֵ֣ן יַחְשֹׁ֑ב כִּ֚י לְהַשְׁמִ֣יד בִּלְבָב֔וֹ וּלְהַכְרִ֥ית גּוֹיִ֖ם לֹ֥א מְעָֽט׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּ֖י יֹאמַ֑ר הֲלֹ֥א שָׂרַ֛י יַחְדָּ֖ו מְלָכִֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הֲלֹ֥א כְּכַרְכְּמִ֖ישׁ כַּלְנ֑וֹ אִם־לֹ֤א כְאַרְפַּד֙ חֲמָ֔ת אִם־לֹ֥א כְדַמֶּ֖שֶׂק שֹׁמְרֽוֹן׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כַּאֲשֶׁר֙ מָצְאָ֣ה יָדִ֔י לְמַמְלְכֹ֖ת הָאֱלִ֑יל וּפְסִ֣ילֵיהֶ֔ם מִירֽוּשָׁלִַ֖ם וּמִשֹּׁמְרֽוֹן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הֲלֹ֗א כַּאֲשֶׁ֥ר עָשִׂ֛יתִי לְשֹׁמְר֖וֹן וְלֶאֱלִילֶ֑יהָ כֵּ֛ן אֶעֱשֶׂ֥ה לִירוּשָׁלִַ֖ם וְלַעֲצַבֶּֽיהָ׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהָיָ֗ה כִּֽי־יְבַצַּ֤ע אֲדֹנָי֙ אֶת־כָּל־מַֽעֲשֵׂ֔הוּ בְּהַ֥ר צִיּ֖וֹן וּבִירוּשָׁלִָ֑ם אֶפְקֹ֗ד עַל־פְּרִי־גֹ֙דֶל֙ לְבַ֣ב מֶֽלֶךְ־אַשּׁ֔וּר וְעַל־תִּפְאֶ֖רֶת ר֥וּם עֵינָֽיו׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּ֣י אָמַ֗ר בְּכֹ֤חַ יָדִי֙ עָשִׂ֔יתִי וּבְחָכְמָתִ֖י כִּ֣י נְבֻנ֑וֹתִי וְאָסִ֣יר׀ גְּבוּלֹ֣ת עַמִּ֗ים <font color="brown">ועתידתיהם</font> <font color="blue">וַעֲתוּדֽוֹתֵיהֶם֙</font> שׁוֹשֵׂ֔תִי וְאוֹרִ֥יד כַּאבִּ֖יר יוֹשְׁבִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַתִּמְצָ֨א כַקֵּ֤ן׀ יָדִי֙ לְחֵ֣יל הָֽעַמִּ֔ים וְכֶאֱסֹף֙ בֵּיצִ֣ים עֲזֻב֔וֹת כָּל־הָאָ֖רֶץ אֲנִ֣י אָסָ֑פְתִּי וְלֹ֤א הָיָה֙ נֹדֵ֣ד כָּנָ֔ף וּפֹצֶ֥ה פֶ֖ה וּמְצַפְצֵֽף׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הֲיִתְפָּאֵר֙ הַגַּרְזֶ֔ן עַ֖ל הַחֹצֵ֣ב בּ֑וֹ אִם־יִתְגַּדֵּ֤ל הַמַּשּׂוֹר֙ עַל־מְנִיפ֔וֹ כְּהָנִ֥יף שֵׁ֙בֶט֙ וְאֶת־מְרִימָ֔יו כְּהָרִ֥ים מַטֶּ֖ה לֹא־עֵֽץ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לָ֠כֵן יְשַׁלַּ֨ח הָאָד֜וֹן יְהוָ֧ה צְבָא֛וֹת בְּמִשְׁמַנָּ֖יו רָז֑וֹן וְתַ֧חַת כְּבֹד֛וֹ יֵקַ֥ד יְקֹ֖ד כִּיק֥וֹד אֵֽשׁ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהָיָ֤ה אֽוֹר־יִשְׂרָאֵל֙ לְאֵ֔שׁ וּקְדוֹשׁ֖וֹ לְלֶהָבָ֑ה וּבָעֲרָ֗ה וְאָֽכְלָ֛ה שִׁית֥וֹ וּשְׁמִיר֖וֹ בְּי֥וֹם אֶחָֽד׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּכְב֤וֹד יַעְרוֹ֙ וְכַרְמִלּ֔וֹ מִנֶּ֥פֶשׁ וְעַד־בָּשָׂ֖ר יְכַלֶּ֑ה וְהָיָ֖ה כִּמְסֹ֥ס נֹסֵֽס׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּשְׁאָ֥ר עֵ֛ץ יַעְר֖וֹ מִסְפָּ֣ר יִֽהְי֑וּ וְנַ֖עַר יִכְתְּבֵֽם׃ פ</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְהָיָ֣ה׀ בַּיּ֣וֹם הַה֗וּא לֹֽא־יוֹסִ֨יף ע֜וֹד שְׁאָ֤ר יִשְׂרָאֵל֙ וּפְלֵיטַ֣ת בֵּֽית־יַעֲקֹ֔ב לְהִשָּׁעֵ֖ן עַל־מַכֵּ֑הוּ וְנִשְׁעַ֗ן עַל־יְהוָ֛ה קְד֥וֹשׁ יִשְׂרָאֵ֖ל בֶּאֱמֶֽת׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;שְׁאָ֥ר יָשׁ֖וּב שְׁאָ֣ר יַעֲקֹ֑ב אֶל־אֵ֖ל גִּבּֽוֹר׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּ֣י אִם־יִהְיֶ֞ה עַמְּךָ֤ יִשְׂרָאֵל֙ כְּח֣וֹל הַיָּ֔ם שְׁאָ֖ר יָשׁ֣וּב בּ֑וֹ כִּלָּי֥וֹן חָר֖וּץ שׁוֹטֵ֥ף צְדָקָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כִּ֥י כָלָ֖ה וְנֶחֱרָצָ֑ה אֲדֹנָ֤י יְהוִה֙ צְבָא֔וֹת עֹשֶׂ֖ה בְּקֶ֥רֶב כָּל־הָאָֽרֶץ׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;לָכֵ֗ן כֹּֽה־אָמַ֞ר אֲדֹנָ֤י יְהוִה֙ צְבָא֔וֹת אַל־תִּירָ֥א עַמִּ֛י יֹשֵׁ֥ב צִיּ֖וֹן מֵֽאַשּׁ֑וּר בַּשֵּׁ֣בֶט יַכֶּ֔כָּה וּמַטֵּ֥הוּ יִשָּֽׂא־עָלֶ֖יךָ בְּדֶ֥רֶךְ מִצְרָֽיִם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;כִּי־ע֖וֹד מְעַ֣ט מִזְעָ֑ר וְכָ֣לָה זַ֔עַם וְאַפִּ֖י עַל־תַּבְלִיתָֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְעוֹרֵ֨ר עָלָ֜יו יְהוָ֤ה צְבָאוֹת֙ שׁ֔וֹט כְּמַכַּ֥ת מִדְיָ֖ן בְּצ֣וּר עוֹרֵ֑ב וּמַטֵּ֙הוּ֙ עַל־הַיָּ֔ם וּנְשָׂא֖וֹ בְּדֶ֥רֶךְ מִצְרָֽיִם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְהָיָ֣ה׀ בַּיּ֣וֹם הַה֗וּא יָס֤וּר סֻבֳּלוֹ֙ מֵעַ֣ל שִׁכְמֶ֔ךָ וְעֻלּ֖וֹ מֵעַ֣ל צַוָּארֶ֑ךָ וְחֻבַּ֥ל עֹ֖ל מִפְּנֵי־שָֽׁמֶן׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;בָּ֥א עַל־עַיַּ֖ת עָבַ֣ר בְּמִגְר֑וֹן לְמִכְמָ֖שׂ יַפְקִ֥יד כֵּלָֽיו׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;עָֽבְרוּ֙ מַעְבָּרָ֔ה גֶּ֖בַע מָל֣וֹן לָ֑נוּ חָֽרְדָה֙ הָֽרָמָ֔ה גִּבְעַ֥ת שָׁא֖וּל נָֽסָה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;צַהֲלִ֥י קוֹלֵ֖ךְ בַּת־גַּלִּ֑ים הַקְשִׁ֥יבִי לַ֖יְשָׁה עֲנִיָּ֥ה עֲנָתֽוֹת׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;נָדְדָ֖ה מַדְמֵנָ֑ה יֹשְׁבֵ֥י הַגֵּבִ֖ים הֵעִֽיזוּ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;ע֥וֹד הַיּ֖וֹם בְּנֹ֣ב לַֽעֲמֹ֑ד יְנֹפֵ֤ף יָדוֹ֙ הַ֣ר <font color="brown">בית־</font> <font color="blue">בַּת־</font> צִיּ֔וֹן גִּבְעַ֖ת יְרוּשָׁלִָֽם׃ ס</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;הִנֵּ֤ה הָאָדוֹן֙ יְהוָ֣ה צְבָא֔וֹת מְסָעֵ֥ף פֻּארָ֖ה בְּמַעֲרָצָ֑ה וְרָמֵ֤י הַקּוֹמָה֙ גְּדוּעִ֔ים וְהַגְּבֹהִ֖ים יִשְׁפָּֽלוּ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְנִקַּ֛ף סִֽבְכֵ֥י הַיַּ֖עַר בַּבַּרְזֶ֑ל וְהַלְּבָנ֖וֹן בְּאַדִּ֥יר יִפּֽוֹל׃ ס</P>
</TD>
<TD WIDTH="50%">
<P>1&nbsp;hw&#333;y h<sup>a</sup>&#x1E25;&#333;q&#601;q&icirc;m &#x1E25;iq&#601;q&ecirc;-&#8217;&#257;wen &ucirc;m&#601;&#x1E35;at&#601;&#x1E07;&icirc;m &#8216;&#257;m&#257;l kit&#275;&#x1E07;&ucirc;: </P>
<P>2&nbsp;l&#601;ha&#x1E6D;&#x1E6D;w&#333;&#x1E6F; mid&icirc;n dall&icirc;m w&#601;li&#x1E21;&#601;z&#333;l mi&#353;&#601;pa&#x1E6D; &#8216;&#259;n&icirc;y&ecirc; &#8216;amm&icirc; lih&#601;yw&#333;&#x1E6F; &#8217;al&#601;m&#257;nw&#333;&#x1E6F; &#353;&#601;l&#257;l&#257;m w&#601;&#8217;e&#x1E6F;-y&#601;&#x1E6F;w&#333;m&icirc;m y&#257;&#x1E07;&#333;zz&ucirc;: </P>
<P>3&nbsp;&ucirc;mah-t<sup>a</sup>&#8216;&#259;&#347;&ucirc; l&#601;yw&#333;m p&#601;qud&acirc; &ucirc;l&#601;&#353;w&#333;&#8217;&acirc; mimmer&#601;&#x1E25;&#257;q t&#257;&#x1E07;w&#333;&#8217; &#8216;al-m&icirc; t&#257;n&ucirc;s&ucirc; l&#601;&#8216;ez&#601;r&acirc; w&#601;&#8217;&#257;n&acirc; &#x1E6F;<sup>a</sup>&#8216;az&#601;&#x1E07;&ucirc; k&#601;&#x1E07;w&#333;&#x1E0F;&#601;&#x1E35;em: </P>
<P>4&nbsp;bil&#601;t&icirc; &#x1E35;&#257;r<sup>a</sup>&#8216; t<sup>a</sup>&#x1E25;a&#x1E6F; &#8217;ass&icirc;r w&#601;&#x1E6F;<sup>a</sup>&#x1E25;a&#x1E6F; h&#259;r&ucirc;&#x1E21;&icirc;m yip&#333;l&ucirc; b&#601;&#x1E35;&#257;l-z&#333;&#8217;&#x1E6F; l&#333;&#8217;-&#353;&#257;&#x1E07; &#8217;apw&#333; w&#601;&#8216;w&#333;&#x1E0F; y&#257;&#x1E0F;w&#333; n&#601;&#x1E6D;&ucirc;y&acirc;: s</P>
<P>5&nbsp;hw&#333;y &#8217;a&#353;&#353;&ucirc;r &#353;&#275;&#x1E07;e&#x1E6D; &#8217;ap&icirc; &ucirc;ma&#x1E6D;&#x1E6D;eh-h&ucirc;&#8217; &#x1E07;&#601;y&#257;&#x1E0F;&#257;m z<sup>a</sup>&#8216;&#601;m&icirc;: </P>
<P>6&nbsp;b&#601;&#x1E21;w&#333;y &#x1E25;&#257;n&#275;f &#8217;&#259;&#353;all&#601;&#x1E25;enn&ucirc; w&#601;&#8216;al-&#8216;am &#8216;e&#x1E07;&#601;r&#257;&#x1E6F;&icirc; &#8217;&#259;&#x1E63;a&ucirc;enn&ucirc; li&#353;&#601;l&#333;l &#353;&#257;l&#257;l w&#601;l&#257;&#x1E07;&#333;z baz <font color="brown">&ucirc;l&#601;&#347;&icirc;mw&#333;</font> <font color="blue">&ucirc;l&#601;&#347;&ucirc;mw&#333;</font> mir&#601;m&#257;s k&#601;&#x1E25;&#333;mer &#x1E25;&ucirc;&#x1E63;w&#333;&#x1E6F;: </P>
<P>7&nbsp;w&#601;h&ucirc;&#8217; l&#333;&#8217;-&#x1E35;&#275;n y&#601;&#x1E0F;ammeh &ucirc;l&#601;&#x1E07;&#257;&#x1E07;w&#333; l&#333;&#8217;-&#x1E35;&#275;n y<sup>a</sup>&#x1E25;&#601;&#353;&#333;&#x1E07; k&icirc; l&#601;ha&#353;&#601;m&icirc;&#x1E0F; bil&#601;&#x1E07;&#257;&#x1E07;w&#333; &ucirc;l&#601;ha&#x1E35;&#601;r&icirc;&#x1E6F; gw&#333;yim l&#333;&#8217; m&#601;&#8216;&#257;&#x1E6D;: </P>
<P>8&nbsp;k&icirc; y&#333;&#8217;mar h&#259;l&#333;&#8217; &#347;&#257;ray y<sup>a</sup>&#x1E25;&#601;d&#257;w m&#601;l&#257;&#x1E35;&icirc;m: </P>
<P>9&nbsp;h&#259;l&#333;&#8217; k&#601;&#x1E35;ar&#601;k&#601;m&icirc;&#353; kal&#601;nw&#333; &#8217;im-l&#333;&#8217; &#x1E35;&#601;&#8217;ar&#601;pa&#x1E0F; &#x1E25;&#259;m&#257;&#x1E6F; &#8217;im-l&#333;&#8217; &#x1E35;&#601;&#x1E0F;amme&#347;eq &#353;&#333;m&#601;rw&#333;n: </P>
<P>10&nbsp;ka&#8217;&#259;&#353;er m&#257;&#x1E63;&#601;&#8217;&acirc; y&#257;&#x1E0F;&icirc; l&#601;mam&#601;l&#601;&#x1E35;&#333;&#x1E6F; h&#257;&#8217;&#277;l&icirc;l &ucirc;f&#601;s&icirc;l&ecirc;hem m&icirc;r&ucirc;&#353;&#257;laim &ucirc;mi&#353;&#353;&#333;m&#601;rw&#333;n: </P>
<P>11&nbsp;h&#259;l&#333;&#8217; ka&#8217;&#259;&#353;er &#8216;&#257;&#347;&icirc;&#x1E6F;&icirc; l&#601;&#353;&#333;m&#601;rw&#333;n w&#601;le&#8217;&#277;l&icirc;leyh&#257; k&#275;n &#8217;e&#8216;&#277;&#347;eh l&icirc;r&ucirc;&#353;&#257;laim w&#601;l<sup>a</sup>&#8216;&#259;&#x1E63;abeyh&#257;: s</P>
<P>12&nbsp;w&#601;h&#257;y&acirc; k&icirc;-y&#601;&#x1E07;a&#x1E63;&#x1E63;<sup>a</sup>&#8216; &#8217;&#259;&#x1E0F;&#333;n&#257;y &#8217;e&#x1E6F;-k&#257;l-m<sup>a</sup>&#8216;&#259;&#347;&#275;h&ucirc; b&#601;har &#x1E63;&icirc;yw&#333;n &ucirc;&#x1E07;&icirc;r&ucirc;&#353;&#257;l&#257;im &#8217;ef&#601;q&#333;&#x1E0F; &#8216;al-p&#601;r&icirc;-&#x1E21;&#333;&#x1E0F;el l&#601;&#x1E07;a&#x1E07; mele&#x1E35;&#601;-&#8217;a&#353;&#353;&ucirc;r w&#601;&#8216;al-tif&#601;&#8217;ere&#x1E6F; r&ucirc;m &#8216;&ecirc;n&#257;yw: </P>
<P>13&nbsp;k&icirc; &#8217;&#257;mar b&#601;&#x1E35;&#333;&#x1E25;a y&#257;&#x1E0F;&icirc; &#8216;&#257;&#347;&icirc;&#x1E6F;&icirc; &ucirc;&#x1E07;&#601;&#x1E25;&#257;&#x1E35;&#601;m&#257;&#x1E6F;&icirc; k&icirc; n&#601;&#x1E07;unw&#333;&#x1E6F;&icirc; w&#601;&#8217;&#257;s&icirc;r| g&#601;&#x1E07;&ucirc;l&#333;&#x1E6F; &#8216;amm&icirc;m <font color="brown">w<sup>a</sup>&#8216;&#259;&#x1E6F;&icirc;&#x1E0F;&#333;&#x1E6F;&ecirc;hem</font> <font color="blue">w<sup>a</sup>&#8216;&#259;&#x1E6F;&ucirc;&#x1E0F;w&#333;&#x1E6F;&ecirc;hem</font> &#353;w&#333;&#347;&#275;&#x1E6F;&icirc; w&#601;&#8217;w&#333;r&icirc;&#x1E0F; ka&#8217;b&icirc;r yw&#333;&#353;&#601;&#x1E07;&icirc;m: </P>
<P>14&nbsp;watim&#601;&#x1E63;&#257;&#8217; &#x1E35;aqq&#275;n| y&#257;&#x1E0F;&icirc; l&#601;&#x1E25;&ecirc;l h&#257;&#8216;amm&icirc;m w&#601;&#x1E35;e&#8217;&#277;s&#333;f b&ecirc;&#x1E63;&icirc;m &#8216;&#259;zu&#x1E07;w&#333;&#x1E6F; k&#257;l-h&#257;&#8217;&#257;re&#x1E63; &#8217;&#259;n&icirc; &#8217;&#257;s&#257;f&#601;t&icirc; w&#601;l&#333;&#8217; h&#257;y&acirc; n&#333;&#x1E0F;&#275;&#x1E0F; k&#257;n&#257;f &ucirc;f&#333;&#x1E63;eh feh &ucirc;m&#601;&#x1E63;af&#601;&#x1E63;&#275;f: </P>
<P>15&nbsp;h&#259;yi&#x1E6F;&#601;p&#257;&#8217;&#275;r hagar&#601;zen &#8216;al h<sup>a</sup>&#x1E25;&#333;&#x1E63;&#275;&#x1E07; bw&#333; &#8217;im-yi&#x1E6F;&#601;gad&#275;l hamma&#347;&#347;w&#333;r &#8216;al-m&#601;n&icirc;fw&#333; k&#601;h&#257;n&icirc;f &#353;&#275;&#x1E07;e&#x1E6D; w&#601;&#8217;e&#x1E6F;-m&#601;r&icirc;m&#257;yw k&#601;h&#257;r&icirc;m ma&#x1E6D;&#x1E6D;eh l&#333;&#8217;-&#8216;&#275;&#x1E63;: </P>
<P>16&nbsp;l&#257;&#x1E35;&#275;n y&#601;&#353;all<sup>a</sup>&#x1E25; h&#257;&#8217;&#257;&#x1E0F;w&#333;n y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; b&#601;mi&#353;&#601;mann&#257;yw r&#257;zw&#333;n w&#601;&#x1E6F;<sup>a</sup>&#x1E25;a&#x1E6F; k&#601;&#x1E07;&#333;&#x1E0F;w&#333; y&#275;qa&#x1E0F; y&#601;q&#333;&#x1E0F; k&icirc;qw&#333;&#x1E0F; &#8217;&#275;&#353;: </P>
<P>17&nbsp;w&#601;h&#257;y&acirc; &#8217;w&#333;r-yi&#347;&#601;r&#257;&#8217;&#275;l l&#601;&#8217;&#275;&#353; &ucirc;q&#601;&#x1E0F;w&#333;&#353;w&#333; l&#601;leh&#257;&#x1E07;&acirc; &ucirc;&#x1E07;&#257;&#8216;&#259;r&acirc; w&#601;&#8217;&#257;&#x1E35;&#601;l&acirc; &#353;&icirc;&#x1E6F;w&#333; &ucirc;&#353;&#601;m&icirc;rw&#333; b&#601;yw&#333;m &#8217;e&#x1E25;&#257;&#x1E0F;: </P>
<P>18&nbsp;&ucirc;&#x1E35;&#601;&#x1E07;w&#333;&#x1E0F; y<sup>a</sup>&#8216;&#601;rw&#333; w&#601;&#x1E35;ar&#601;millw&#333; minnefe&#353; w&#601;&#8216;a&#x1E0F;-b&#257;&#347;&#257;r y&#601;&#x1E35;alleh w&#601;h&#257;y&acirc; kim&#601;s&#333;s n&#333;s&#275;s: </P>
<P>19&nbsp;&ucirc;&#353;&#601;&#8217;&#257;r &#8216;&#275;&#x1E63; y<sup>a</sup>&#8216;&#601;rw&#333; mis&#601;p&#257;r yih&#601;y&ucirc; w&#601;n<sup>a</sup>&#8216;ar yi&#x1E35;&#601;t&#601;&#x1E07;&#275;m: f</P>
<P>20&nbsp;w&#601;h&#257;y&acirc;| bayyw&#333;m hah&ucirc;&#8217; l&#333;&#8217;-yw&#333;s&icirc;f &#8216;w&#333;&#x1E0F; &#353;&#601;&#8217;&#257;r yi&#347;&#601;r&#257;&#8217;&#275;l &ucirc;f&#601;l&ecirc;&#x1E6D;a&#x1E6F; b&ecirc;&#x1E6F;-y<sup>a</sup>&#8216;&#259;q&#333;&#x1E07; l&#601;hi&#353;&#353;&#257;&#8216;&#275;n &#8216;al-mak&#275;h&ucirc; w&#601;ni&#353;&#601;&#8216;an &#8216;al-y&#601;hw&acirc; q&#601;&#x1E0F;w&#333;&#353; yi&#347;&#601;r&#257;&#8217;&#275;l be&#8217;&#277;me&#x1E6F;: </P>
<P>21&nbsp;&#353;&#601;&#8217;&#257;r y&#257;&#353;&ucirc;&#x1E07; &#353;&#601;&#8217;&#257;r y<sup>a</sup>&#8216;&#259;q&#333;&#x1E07; &#8217;el-&#8217;&#275;l gibw&#333;r: </P>
<P>22&nbsp;k&icirc; &#8217;im-yih&#601;yeh &#8216;amm&#601;&#x1E35;&#257; yi&#347;&#601;r&#257;&#8217;&#275;l k&#601;&#x1E25;w&#333;l hayy&#257;m &#353;&#601;&#8217;&#257;r y&#257;&#353;&ucirc;&#x1E07; bw&#333; kill&#257;yw&#333;n &#x1E25;&#257;r&ucirc;&#x1E63; &#353;w&#333;&#x1E6D;&#275;f &#x1E63;&#601;&#x1E0F;&#257;q&acirc;: </P>
<P>23&nbsp;k&icirc; &#x1E35;&#257;l&acirc; w&#601;ne&#x1E25;&#277;r&#257;&#x1E63;&acirc; &#8217;&#259;&#x1E0F;&#333;n&#257;y y&#601;hwih &#x1E63;&#601;&#x1E07;&#257;&#8217;w&#333;&#x1E6F; &#8216;&#333;&#347;eh b&#601;qere&#x1E07; k&#257;l-h&#257;&#8217;&#257;re&#x1E63;: s</P>
<P>24&nbsp;l&#257;&#x1E35;&#275;n k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih &#x1E63;&#601;&#x1E07;&#257;&#8217;w&#333;&#x1E6F; &#8217;al-t&icirc;r&#257;&#8217; &#8216;amm&icirc; y&#333;&#353;&#275;&#x1E07; &#x1E63;&icirc;yw&#333;n m&#275;&#8217;a&#353;&#353;&ucirc;r ba&#353;&#353;&#275;&#x1E07;e&#x1E6D; yakek&acirc; &ucirc;ma&#x1E6D;&#x1E6D;&#275;h&ucirc; yi&#347;&#347;&#257;&#8217;-&#8216;&#257;ley&#x1E35;&#257; b&#601;&#x1E0F;ere&#x1E35;&#601; mi&#x1E63;&#601;r&#257;yim: </P>
<P>25&nbsp;k&icirc;-&#8216;w&#333;&#x1E0F; m&#601;&#8216;a&#x1E6D; miz&#601;&#8216;&#257;r w&#601;&#x1E35;&#257;l&acirc; z<sup>a</sup>&#8216;am w&#601;&#8217;ap&icirc; &#8216;al-ta&#x1E07;&#601;l&icirc;&#x1E6F;&#257;m: </P>
<P>26&nbsp;w&#601;&#8216;w&#333;r&#275;r &#8216;&#257;l&#257;yw y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#353;w&#333;&#x1E6D; k&#601;maka&#x1E6F; mi&#x1E0F;&#601;y&#257;n b&#601;&#x1E63;&ucirc;r &#8216;w&#333;r&#275;&#x1E07; &ucirc;ma&#x1E6D;&#x1E6D;&#275;h&ucirc; &#8216;al-hayy&#257;m &ucirc;n&#601;&#347;&#257;&#8217;w&#333; b&#601;&#x1E0F;ere&#x1E35;&#601; mi&#x1E63;&#601;r&#257;yim: </P>
<P>27&nbsp;w&#601;h&#257;y&acirc;| bayyw&#333;m hah&ucirc;&#8217; y&#257;s&ucirc;r sub&#335;lw&#333; m&#275;&#8216;al &#353;i&#x1E35;&#601;me&#x1E35;&#257; w&#601;&#8216;ullw&#333; m&#275;&#8216;al &#x1E63;a&ucirc;&#257;&#8217;re&#x1E35;&#257; w&#601;&#x1E25;ubal &#8216;&#333;l mip&#601;n&ecirc;-&#353;&#257;men: </P>
<P>28&nbsp;b&#257;&#8217; &#8216;al-&#8216;ayya&#x1E6F; &#8216;&#257;&#x1E07;ar b&#601;mi&#x1E21;&#601;rw&#333;n l&#601;mi&#x1E35;&#601;m&#257;&#347; yaf&#601;q&icirc;&#x1E0F; k&#275;l&#257;yw: </P>
<P>29&nbsp;&#8216;&#257;&#x1E07;&#601;r&ucirc; m<sup>a</sup>&#8216;&#601;b&#257;r&acirc; ge&#x1E07;<sup>a</sup>&#8216; m&#257;lw&#333;n l&#257;n&ucirc; &#x1E25;&#257;r&#601;&#x1E0F;&acirc; h&#257;r&#257;m&acirc; gi&#x1E07;&#601;&#8216;a&#x1E6F; &#353;&#257;&#8217;&ucirc;l n&#257;s&acirc;: </P>
<P>30&nbsp;&#x1E63;ah&#259;l&icirc; qw&#333;l&#275;&#x1E35;&#601; ba&#x1E6F;-gall&icirc;m haq&#601;&#353;&icirc;&#x1E07;&icirc; lay&#601;&#353;&acirc; &#8216;&#259;n&icirc;y&acirc; &#8216;&#259;n&#257;&#x1E6F;w&#333;&#x1E6F;: </P>
<P>31&nbsp;n&#257;&#x1E0F;&#601;&#x1E0F;&acirc; ma&#x1E0F;&#601;m&#275;n&acirc; y&#333;&#353;&#601;&#x1E07;&ecirc; hag&#275;&#x1E07;&icirc;m h&#275;&#8216;&icirc;z&ucirc;: </P>
<P>32&nbsp;&#8216;w&#333;&#x1E0F; hayyw&#333;m b&#601;n&#333;&#x1E07; l<sup>a</sup>&#8216;&#259;m&#333;&#x1E0F; y&#601;n&#333;f&#275;f y&#257;&#x1E0F;w&#333; har <font color="brown">b&ecirc;&#x1E6F;-</font> <font color="blue">ba&#x1E6F;-</font> &#x1E63;&icirc;yw&#333;n gi&#x1E07;&#601;&#8216;a&#x1E6F; y&#601;r&ucirc;&#353;&#257;l&#257;im: s</P>
<P>33&nbsp;hinn&#275;h h&#257;&#8217;&#257;&#x1E0F;w&#333;n y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; m&#601;s&#257;&#8216;&#275;f pu&#8217;r&acirc; b&#601;m<sup>a</sup>&#8216;&#259;r&#257;&#x1E63;&acirc; w&#601;r&#257;m&ecirc; haqqw&#333;m&acirc; g&#601;&#x1E0F;&ucirc;&#8216;&icirc;m w&#601;hag&#601;&#x1E07;&#333;h&icirc;m yi&#353;&#601;p&#257;l&ucirc;: </P>
<P>34&nbsp;w&#601;niqqaf si&#x1E07;&#601;&#x1E35;&ecirc; hayy<sup>a</sup>&#8216;ar babar&#601;zel w&#601;hall&#601;&#x1E07;&#257;nw&#333;n b&#601;&#8217;ad&icirc;r yipw&#333;l: s</P>
</TD>
</TABLE>
<P><HR>
<CENTER>
<A HREF="isa011">Next: Isaiah (Yisheyah) Chapter 11</A></CENTER>
</BODY>
</HTML>
