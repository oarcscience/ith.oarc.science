<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa024">Polyglot</A>&nbsp;
<A HREF="../kjv/isa024">KJV</A>&nbsp;
<A HREF="../sep/isa024">Sep</A>&nbsp;
<A HREF="../vul/isa024">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa023">Previous</A>&nbsp;
<A HREF="isa025">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 24</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הִנֵּ֧ה יְהוָ֛ה בּוֹקֵ֥ק הָאָ֖רֶץ וּבֽוֹלְקָ֑הּ וְעִוָּ֣ה פָנֶ֔יהָ וְהֵפִ֖יץ יֹשְׁבֶֽיהָ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְהָיָ֤ה כָעָם֙ כַּכֹּהֵ֔ן כַּעֶ֙בֶד֙ כַּֽאדֹנָ֔יו כַּשִּׁפְחָ֖ה כַּגְּבִרְתָּ֑הּ כַּקּוֹנֶה֙ כַּמּוֹכֵ֔ר כַּמַּלְוֶה֙ כַּלּוֶֹ֔ה כַּנֹּשֶׁ֕ה כַּאֲשֶׁ֖ר נֹשֶׁ֥א בֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הִבּ֧וֹק׀ תִּבּ֛וֹק הָאָ֖רֶץ וְהִבּ֣וֹז׀ תִּבּ֑וֹז כִּ֣י יְהוָ֔ה דִּבֶּ֖ר אֶת־הַדָּבָ֥ר הַזֶּֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אָבְלָ֤ה נָֽבְלָה֙ הָאָ֔רֶץ אֻמְלְלָ֥ה נָבְלָ֖ה תֵּבֵ֑ל אֻמְלָ֖לוּ מְר֥וֹם עַם־הָאָֽרֶץ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהָאָ֥רֶץ חָנְפָ֖ה תַּ֣חַת יֹשְׁבֶ֑יהָ כִּֽי־עָבְר֤וּ תוֹרֹת֙ חָ֣לְפוּ חֹ֔ק הֵפֵ֖רוּ בְּרִ֥ית עוֹלָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;עַל־כֵּ֗ן אָלָה֙ אָ֣כְלָה אֶ֔רֶץ וַֽיֶּאְשְׁמ֖וּ יֹ֣שְׁבֵי בָ֑הּ עַל־כֵּ֗ן חָרוּ֙ יֹ֣שְׁבֵי אֶ֔רֶץ וְנִשְׁאַ֥ר אֱנ֖וֹשׁ מִזְעָֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אָבַ֥ל תִּיר֖וֹשׁ אֻמְלְלָה־גָ֑פֶן נֶאֶנְח֖וּ כָּל־שִׂמְחֵי־לֵֽב׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;שָׁבַת֙ מְשׂ֣וֹשׂ תֻּפִּ֔ים חָדַ֖ל שְׁא֣וֹן עַלִּיזִ֑ים שָׁבַ֖ת מְשׂ֥וֹשׂ כִּנּֽוֹר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;בַּשִּׁ֖יר לֹ֣א יִשְׁתּוּ־יָ֑יִן יֵמַ֥ר שֵׁכָ֖ר לְשֹׁתָֽיו׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;נִשְׁבְּרָ֖ה קִרְיַת־תֹּ֑הוּ סֻגַּ֥ר כָּל־בַּ֖יִת מִבּֽוֹא׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;צְוָחָ֥ה עַל־הַיַּ֖יִן בַּֽחוּצ֑וֹת עָֽרְבָה֙ כָּל־שִׂמְחָ֔ה גָּלָ֖ה מְשׂ֥וֹשׂ הָאָֽרֶץ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;נִשְׁאַ֥ר בָּעִ֖יר שַׁמָּ֑ה וּשְׁאִיָּ֖ה יֻכַּת־שָֽׁעַר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּ֣י כֹ֥ה יִהְיֶ֛ה בְּקֶ֥רֶב הָאָ֖רֶץ בְּת֣וֹךְ הָֽעַמִּ֑ים כְּנֹ֣קֶף זַ֔יִת כְּעוֹלֵלֹ֖ת אִם־כָּלָ֥ה בָצִֽיר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הֵ֛מָּה יִשְׂא֥וּ קוֹלָ֖ם יָרֹ֑נּוּ בִּגְא֣וֹן יְהוָ֔ה צָהֲל֖וּ מִיָּֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עַל־כֵּ֥ן בָּאֻרִ֖ים כַּבְּד֣וּ יְהוָ֑ה בְּאִיֵּ֣י הַיָּ֔ם שֵׁ֥ם יְהוָ֖ה אֱלֹהֵ֥י יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;מִכְּנַ֨ף הָאָ֜רֶץ זְמִרֹ֤ת שָׁמַ֙עְנוּ֙ צְבִ֣י לַצַּדִּ֔יק וָאֹמַ֛ר רָזִי־לִ֥י רָֽזִי־לִ֖י א֣וֹי לִ֑י בֹּגְדִ֣ים בָּגָ֔דוּ וּבֶ֥גֶד בּוֹגְדִ֖ים בָּגָֽדוּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;פַּ֥חַד וָפַ֖חַת וָפָ֑ח עָלֶ֖יךָ יוֹשֵׁ֥ב הָאָֽרֶץ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְֽ֠הָיָה הַנָּ֞ס מִקּ֤וֹל הַפַּ֙חַד֙ יִפֹּ֣ל אֶל־הַפַּ֔חַת וְהָֽעוֹלֶה֙ מִתּ֣וֹךְ הַפַּ֔חַת יִלָּכֵ֖ד בַּפָּ֑ח כִּֽי־אֲרֻבּ֤וֹת מִמָּרוֹם֙ נִפְתָּ֔חוּ וַֽיִּרְעֲשׁ֖וּ מ֥וֹסְדֵי אָֽרֶץ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;רֹ֥עָה הִֽתְרֹעֲעָ֖ה הָאָ֑רֶץ פּ֤וֹר הִֽתְפּוֹרְרָה֙ אֶ֔רֶץ מ֥וֹט הִֽתְמוֹטְטָ֖ה אָֽרֶץ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;נ֣וֹעַ תָּנ֤וּעַ אֶ֙רֶץ֙ כַּשִּׁכּ֔וֹר וְהִֽתְנוֹדְדָ֖ה כַּמְּלוּנָ֑ה וְכָבַ֤ד עָלֶ֙יהָ֙ פִּשְׁעָ֔הּ וְנָפְלָ֖ה וְלֹא־תֹסִ֥יף קֽוּם׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהָיָה֙ בַּיּ֣וֹם הַה֔וּא יִפְקֹ֧ד יְהוָ֛ה עַל־צְבָ֥א הַמָּר֖וֹם בַּמָּר֑וֹם וְעַל־מַלְכֵ֥י הָאֲדָמָ֖ה עַל־הָאֲדָמָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאֻסְּפ֨וּ אֲסֵפָ֤ה אַסִּיר֙ עַל־בּ֔וֹר וְסֻגְּר֖וּ עַל־מַסְגֵּ֑ר וּמֵרֹ֥ב יָמִ֖ים יִפָּקֵֽדוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְחָֽפְרָה֙ הַלְּבָנָ֔ה וּבוֹשָׁ֖ה הַֽחַמָּ֑ה כִּֽי־מָלַ֞ךְ יְהוָ֣ה צְבָא֗וֹת בְּהַ֤ר צִיּוֹן֙ וּבִיר֣וּשָׁלִַ֔ם וְנֶ֥גֶד זְקֵנָ֖יו כָּבֽוֹד׃ פ</P>
</TD>
<TD WIDTH="50%">
<P>1&nbsp;hinn&#275;h y&#601;hw&acirc; bw&#333;q&#275;q h&#257;&#8217;&#257;re&#x1E63; &ucirc;&#x1E07;w&#333;l&#601;q&#257;h w&#601;&#8216;i&ucirc;&acirc; f&#257;neyh&#257; w&#601;h&#275;f&icirc;&#x1E63; y&#333;&#353;&#601;&#x1E07;eyh&#257;: </P>
<P>2&nbsp;w&#601;h&#257;y&acirc; &#x1E35;&#257;&#8216;&#257;m kak&#333;h&#275;n k<sup>a</sup>&#8216;e&#x1E07;e&#x1E0F; ka&#8217;&#x1E0F;&#333;n&#257;yw ka&#353;&#353;if&#601;&#x1E25;&acirc; kag&#601;&#x1E07;ir&#601;t&#257;h kaqqw&#333;neh kammw&#333;&#x1E35;&#275;r kammal&#601;weh kallw&#333;eh kann&#333;&#353;eh ka&#8217;&#259;&#353;er n&#333;&#353;e&#8217; &#x1E07;w&#333;: </P>
<P>3&nbsp;hibw&#333;q| tibw&#333;q h&#257;&#8217;&#257;re&#x1E63; w&#601;hibw&#333;z| tibw&#333;z k&icirc; y&#601;hw&acirc; diber &#8217;e&#x1E6F;-had&#257;&#x1E07;&#257;r hazzeh: </P>
<P>4&nbsp;&#8217;&#257;&#x1E07;&#601;l&acirc; n&#257;&#x1E07;&#601;l&acirc; h&#257;&#8217;&#257;re&#x1E63; &#8217;um&#601;l&#601;l&acirc; n&#257;&#x1E07;&#601;l&acirc; t&#275;&#x1E07;&#275;l &#8217;um&#601;l&#257;l&ucirc; m&#601;rw&#333;m &#8216;am-h&#257;&#8217;&#257;re&#x1E63;: </P>
<P>5&nbsp;w&#601;h&#257;&#8217;&#257;re&#x1E63; &#x1E25;&#257;n&#601;f&acirc; t<sup>a</sup>&#x1E25;a&#x1E6F; y&#333;&#353;&#601;&#x1E07;eyh&#257; k&icirc;-&#8216;&#257;&#x1E07;&#601;r&ucirc; &#x1E6F;w&#333;r&#333;&#x1E6F; &#x1E25;&#257;l&#601;f&ucirc; &#x1E25;&#333;q h&#275;f&#275;r&ucirc; b&#601;r&icirc;&#x1E6F; &#8216;w&#333;l&#257;m: </P>
<P>6&nbsp;&#8216;al-k&#275;n &#8217;&#257;l&acirc; &#8217;&#257;&#x1E35;&#601;l&acirc; &#8217;ere&#x1E63; wayye&#8217;&#601;&#353;&#601;m&ucirc; y&#333;&#353;&#601;&#x1E07;&ecirc; &#x1E07;&#257;h &#8216;al-k&#275;n &#x1E25;&#257;r&ucirc; y&#333;&#353;&#601;&#x1E07;&ecirc; &#8217;ere&#x1E63; w&#601;ni&#353;&#601;&#8217;ar &#8217;&#277;nw&#333;&#353; miz&#601;&#8216;&#257;r: </P>
<P>7&nbsp;&#8217;&#257;&#x1E07;al t&icirc;rw&#333;&#353; &#8217;um&#601;l&#601;l&acirc;-&#x1E21;&#257;fen ne&#8217;en&#601;&#x1E25;&ucirc; k&#257;l-&#347;im&#601;&#x1E25;&ecirc;-l&#275;&#x1E07;: </P>
<P>8&nbsp;&#353;&#257;&#x1E07;a&#x1E6F; m&#601;&#347;w&#333;&#347; tup&icirc;m &#x1E25;&#257;&#x1E0F;al &#353;&#601;&#8217;w&#333;n &#8216;all&icirc;z&icirc;m &#353;&#257;&#x1E07;a&#x1E6F; m&#601;&#347;w&#333;&#347; kinnw&#333;r: </P>
<P>9&nbsp;ba&#353;&#353;&icirc;r l&#333;&#8217; yi&#353;&#601;t&ucirc;-y&#257;yin y&#275;mar &#353;&#275;&#x1E35;&#257;r l&#601;&#353;&#333;&#x1E6F;&#257;yw: </P>
<P>10&nbsp;ni&#353;&#601;b&#601;r&acirc; qir&#601;ya&#x1E6F;-t&#333;h&ucirc; sugar k&#257;l-bayi&#x1E6F; mibw&#333;&#8217;: </P>
<P>11&nbsp;&#x1E63;&#601;w&#257;&#x1E25;&acirc; &#8216;al-hayyayin b<sup>a</sup>&#x1E25;&ucirc;&#x1E63;w&#333;&#x1E6F; &#8216;&#257;r&#601;&#x1E07;&acirc; k&#257;l-&#347;im&#601;&#x1E25;&acirc; g&#257;l&acirc; m&#601;&#347;w&#333;&#347; h&#257;&#8217;&#257;re&#x1E63;: </P>
<P>12&nbsp;ni&#353;&#601;&#8217;ar b&#257;&#8216;&icirc;r &#353;amm&acirc; &ucirc;&#353;&#601;&#8217;&icirc;y&acirc; yuka&#x1E6F;-&#353;&#257;&#8216;ar: </P>
<P>13&nbsp;k&icirc; &#x1E35;&#333;h yih&#601;yeh b&#601;qere&#x1E07; h&#257;&#8217;&#257;re&#x1E63; b&#601;&#x1E6F;w&#333;&#x1E35;&#601; h&#257;&#8216;amm&icirc;m k&#601;n&#333;qef zayi&#x1E6F; k&#601;&#8216;w&#333;l&#275;l&#333;&#x1E6F; &#8217;im-k&#257;l&acirc; &#x1E07;&#257;&#x1E63;&icirc;r: </P>
<P>14&nbsp;h&#275;mm&acirc; yi&#347;&#601;&#8217;&ucirc; qw&#333;l&#257;m y&#257;r&#333;nn&ucirc; bi&#x1E21;&#601;&#8217;w&#333;n y&#601;hw&acirc; &#x1E63;&acirc;&#259;l&ucirc; m&icirc;y&#257;m: </P>
<P>15&nbsp;&#8216;al-k&#275;n b&#257;&#8217;ur&icirc;m kab&#601;&#x1E0F;&ucirc; y&#601;hw&acirc; b&#601;&#8217;&icirc;y&ecirc; hayy&#257;m &#353;&#275;m y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l: s</P>
<P>16&nbsp;mik&#601;naf h&#257;&#8217;&#257;re&#x1E63; z&#601;mir&#333;&#x1E6F; &#353;&#257;m<sup>a</sup>&#8216;&#601;n&ucirc; &#x1E63;&#601;&#x1E07;&icirc; la&#x1E63;&#x1E63;ad&icirc;q w&#257;&#8217;&#333;mar r&#257;z&icirc;-l&icirc; r&#257;z&icirc;-l&icirc; &#8217;w&#333;y l&icirc; b&#333;&#x1E21;&#601;&#x1E0F;&icirc;m b&#257;&#x1E21;&#257;&#x1E0F;&ucirc; &ucirc;&#x1E07;e&#x1E21;e&#x1E0F; bw&#333;&#x1E21;&#601;&#x1E0F;&icirc;m b&#257;&#x1E21;&#257;&#x1E0F;&ucirc;: </P>
<P>17&nbsp;p<sup>a</sup>&#x1E25;a&#x1E0F; w&#257;f<sup>a</sup>&#x1E25;a&#x1E6F; w&#257;f&#257;&#x1E25; &#8216;&#257;ley&#x1E35;&#257; yw&#333;&#353;&#275;&#x1E07; h&#257;&#8217;&#257;re&#x1E63;: </P>
<P>18&nbsp;w&#601;h&#257;y&acirc; hann&#257;s miqqw&#333;l hap<sup>a</sup>&#x1E25;a&#x1E0F; yip&#333;l &#8217;el-hap<sup>a</sup>&#x1E25;a&#x1E6F; w&#601;h&#257;&#8216;w&#333;leh mitw&#333;&#x1E35;&#601; hap<sup>a</sup>&#x1E25;a&#x1E6F; yill&#257;&#x1E35;&#275;&#x1E0F; bap&#257;&#x1E25; k&icirc;-&#8217;&#259;rubw&#333;&#x1E6F; mimm&#257;rw&#333;m nif&#601;t&#257;&#x1E25;&ucirc; wayyir&#601;&#8216;&#259;&#353;&ucirc; mw&#333;s&#601;&#x1E0F;&ecirc; &#8217;&#257;re&#x1E63;: </P>
<P>19&nbsp;r&#333;&#8216;&acirc; hi&#x1E6F;&#601;r&#333;&#8216;&#259;&#8216;&acirc; h&#257;&#8217;&#257;re&#x1E63; pw&#333;r hi&#x1E6F;&#601;pw&#333;r&#601;r&acirc; &#8217;ere&#x1E63; mw&#333;&#x1E6D; hi&#x1E6F;&#601;mw&#333;&#x1E6D;&#601;&#x1E6D;&acirc; &#8217;&#257;re&#x1E63;: </P>
<P>20&nbsp;nw&#333;&#8216;a t&#257;n&ucirc;&#8216;a &#8217;ere&#x1E63; ka&#353;&#353;ikw&#333;r w&#601;hi&#x1E6F;&#601;nw&#333;&#x1E0F;&#601;&#x1E0F;&acirc; kamm&#601;l&ucirc;n&acirc; w&#601;&#x1E35;&#257;&#x1E07;a&#x1E0F; &#8216;&#257;leyh&#257; pi&#353;&#601;&#8216;&#257;h w&#601;n&#257;f&#601;l&acirc; w&#601;l&#333;&#8217;-&#x1E6F;&#333;s&icirc;f q&ucirc;m: s</P>
<P>21&nbsp;w&#601;h&#257;y&acirc; bayyw&#333;m hah&ucirc;&#8217; yif&#601;q&#333;&#x1E0F; y&#601;hw&acirc; &#8216;al-&#x1E63;&#601;&#x1E07;&#257;&#8217; hamm&#257;rw&#333;m bamm&#257;rw&#333;m w&#601;&#8216;al-mal&#601;&#x1E35;&ecirc; h&#257;&#8217;&#259;&#x1E0F;&#257;m&acirc; &#8216;al-h&#257;&#8217;&#259;&#x1E0F;&#257;m&acirc;: </P>
<P>22&nbsp;w&#601;&#8217;uss&#601;f&ucirc; &#8217;&#259;s&#275;f&acirc; &#8217;ass&icirc;r &#8216;al-bw&#333;r w&#601;sug&#601;r&ucirc; &#8216;al-mas&#601;g&#275;r &ucirc;m&#275;r&#333;&#x1E07; y&#257;m&icirc;m yip&#257;q&#275;&#x1E0F;&ucirc;: </P>
<P>23&nbsp;w&#601;&#x1E25;&#257;f&#601;r&acirc; hall&#601;&#x1E07;&#257;n&acirc; &ucirc;&#x1E07;w&#333;&#353;&acirc; h<sup>a</sup>&#x1E25;amm&acirc; k&icirc;-m&#257;la&#x1E35;&#601; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; b&#601;har &#x1E63;&icirc;yw&#333;n &ucirc;&#x1E07;&icirc;r&ucirc;&#353;&#257;laim w&#601;ne&#x1E21;e&#x1E0F; z&#601;q&#275;n&#257;yw k&#257;&#x1E07;w&#333;&#x1E0F;: f</P>
</TD>
</TABLE>
<P><HR>
<CENTER>
<A HREF="isa025">Next: Isaiah (Yisheyah) Chapter 25</A></CENTER>
</BODY>
</HTML>
