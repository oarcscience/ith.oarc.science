<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 46</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen046">Polyglot</A>&nbsp;
<A HREF="../kjv/gen046">KJV</A>&nbsp;
<A HREF="../sep/gen046">Sep</A>&nbsp;
<A HREF="../vul/gen046">Vul</A>&nbsp;

<BR>
<BR><A HREF="gen">Genesis (Bereshit) Index</A><BR>
&nbsp;
<A HREF="gen045">Previous</A>&nbsp;
<A HREF="gen047">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 46</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּסַּ֤ע יִשְׂרָאֵל֙ וְכָל־אֲשֶׁר־ל֔וֹ וַיָּבֹ֖א בְּאֵ֣רָה שָּׁ֑בַע וַיִּזְבַּ֣ח זְבָחִ֔ים לֵאלֹהֵ֖י אָבִ֥יו יִצְחָֽק׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֨אמֶר אֱלֹהִ֤ים׀ לְיִשְׂרָאֵל֙ בְּמַרְאֹ֣ת הַלַּ֔יְלָה וַיֹּ֖אמֶר יַעֲקֹ֣ב׀ יַעֲקֹ֑ב וַיֹּ֖אמֶר הִנֵּֽנִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֕אמֶר אָנֹכִ֥י הָאֵ֖ל אֱלֹהֵ֣י אָבִ֑יךָ אַל־תִּירָא֙ מֵרְדָ֣ה מִצְרַ֔יְמָה כִּֽי־לְג֥וֹי גָּד֖וֹל אֲשִֽׂימְךָ֥ שָֽׁם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אָנֹכִ֗י אֵרֵ֤ד עִמְּךָ֙ מִצְרַ֔יְמָה וְאָנֹכִ֖י אַֽעַלְךָ֣ גַם־עָלֹ֑ה וְיוֹסֵ֕ף יָשִׁ֥ית יָד֖וֹ עַל־עֵינֶֽיךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּ֥קָם יַעֲקֹ֖ב מִבְּאֵ֣ר שָׁ֑בַע וַיִּשְׂא֨וּ בְנֵֽי־יִשְׂרָאֵ֜ל אֶת־יַעֲקֹ֣ב אֲבִיהֶ֗ם וְאֶת־טַפָּם֙ וְאֶת־נְשֵׁיהֶ֔ם בָּעֲגָל֕וֹת אֲשֶׁר־שָׁלַ֥ח פַּרְעֹ֖ה לָשֵׂ֥את אֹתֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּקְח֣וּ אֶת־מִקְנֵיהֶ֗ם וְאֶת־רְכוּשָׁם֙ אֲשֶׁ֤ר רָֽכְשׁוּ֙ בְּאֶ֣רֶץ כְּנַ֔עַן וַיָּבֹ֖אוּ מִצְרָ֑יְמָה יַעֲקֹ֖ב וְכָל־זַרְע֥וֹ אִתּֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בָּנָ֞יו וּבְנֵ֤י בָנָיו֙ אִתּ֔וֹ בְּנֹתָ֛יו וּבְנ֥וֹת בָּנָ֖יו וְכָל־זַרְע֑וֹ הֵבִ֥יא אִתּ֖וֹ מִצְרָֽיְמָה׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאֵ֨לֶּה שְׁמ֧וֹת בְּנֵֽי־יִשְׂרָאֵ֛ל הַבָּאִ֥ים מִצְרַ֖יְמָה יַעֲקֹ֣ב וּבָנָ֑יו בְּכֹ֥ר יַעֲקֹ֖ב רְאוּבֵֽן׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וּבְנֵ֖י רְאוּבֵ֑ן חֲנ֥וֹךְ וּפַלּ֖וּא וְחֶצְר֥וֹן וְכַרְמִֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּבְנֵ֣י שִׁמְע֗וֹן יְמוּאֵ֧ל וְיָמִ֛ין וְאֹ֖הַד וְיָכִ֣ין וְצֹ֑חַר וְשָׁא֖וּל בֶּן־הַֽכְּנַעֲנִֽית׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּבְנֵ֖י לֵוִ֑י גֵּרְשׁ֕וֹן קְהָ֖ת וּמְרָרִֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּבְנֵ֣י יְהוּדָ֗ה עֵ֧ר וְאוֹנָ֛ן וְשֵׁלָ֖ה וָפֶ֣רֶץ וָזָ֑רַח וַיָּ֨מָת עֵ֤ר וְאוֹנָן֙ בְּאֶ֣רֶץ כְּנַ֔עַן וַיִּהְי֥וּ בְנֵי־פֶ֖רֶץ חֶצְר֥וֹן וְחָמֽוּל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּבְנֵ֖י יִשָׂשכָ֑ר תּוֹלָ֥ע וּפֻוָּ֖ה וְי֥וֹב וְשִׁמְרֽוֹן׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּבְנֵ֖י זְבוּלֻ֑ן סֶ֥רֶד וְאֵל֖וֹן וְיַחְלְאֵֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֵ֣לֶּה׀ בְּנֵ֣י לֵאָ֗ה אֲשֶׁ֨ר יָֽלְדָ֤ה לְיַעֲקֹב֙ בְּפַדַּ֣ן אֲרָ֔ם וְאֵ֖ת דִּינָ֣ה בִתּ֑וֹ כָּל־נֶ֧פֶשׁ בָּנָ֛יו וּבְנוֹתָ֖יו שְׁלֹשִׁ֥ים וְשָׁלֹֽשׁ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּבְנֵ֣י גָ֔ד צִפְי֥וֹן וְחַגִּ֖י שׁוּנִ֣י וְאֶצְבֹּ֑ן עֵרִ֥י וַֽאֲרוֹדִ֖י וְאַרְאֵלִֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּבְנֵ֣י אָשֵׁ֗ר יִמְנָ֧ה וְיִשְׁוָ֛ה וְיִשְׁוִ֥י וּבְרִיעָ֖ה וְשֶׂ֣רַח אֲחֹתָ֑ם וּבְנֵ֣י בְרִיעָ֔ה חֶ֖בֶר וּמַלְכִּיאֵֽל׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אֵ֚לֶּה בְּנֵ֣י זִלְפָּ֔ה אֲשֶׁר־נָתַ֥ן לָבָ֖ן לְלֵאָ֣ה בִתּ֑וֹ וַתֵּ֤לֶד אֶת־אֵ֙לֶּה֙ לְיַעֲקֹ֔ב שֵׁ֥שׁ עֶשְׂרֵ֖ה נָֽפֶשׁ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;בְּנֵ֤י רָחֵל֙ אֵ֣שֶׁת יַעֲקֹ֔ב<font color="red"><sup>3</font></sup> יוֹסֵ֖ף וּבִנְיָמִֽן׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּוָּלֵ֣ד לְיוֹסֵף֮ בְּאֶ֣רֶץ מִצְרַיִם֒ אֲשֶׁ֤ר יָֽלְדָה־לּוֹ֙ אָֽסְנַ֔ת בַּת־פּ֥וֹטִי פֶ֖רַע כֹּהֵ֣ן אֹ֑ן אֶת־מְנַשֶּׁ֖ה וְאֶת־אֶפְרָֽיִם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וּבְנֵ֣י בִנְיָמִ֗ן בֶּ֤לַע וָבֶ֙כֶר֙ וְאַשְׁבֵּ֔ל גֵּרָ֥א וְנַעֲמָ֖ן אֵחִ֣י וָרֹ֑אשׁ מֻפִּ֥ים וְחֻפִּ֖ים וָאָֽרְדְּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֵ֚לֶּה בְּנֵ֣י רָחֵ֔ל אֲשֶׁ֥ר יֻלַּ֖ד לְיַעֲקֹ֑ב כָּל־נֶ֖פֶשׁ אַרְבָּעָ֥ה עָשָֽׂר׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּבְנֵי־דָ֖ן חֻשִֽׁים׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּבְנֵ֖י נַפְתָּלִ֑י יַחְצְאֵ֥ל וְגוּנִ֖י וְיֵ֥צֶר וְשִׁלֵּֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אֵ֚לֶּה בְּנֵ֣י בִלְהָ֔ה אֲשֶׁר־נָתַ֥ן לָבָ֖ן לְרָחֵ֣ל בִּתּ֑וֹ וַתֵּ֧לֶד אֶת־אֵ֛לֶּה לְיַעֲקֹ֖ב כָּל־נֶ֥פֶשׁ שִׁבְעָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כָּל־הַ֠נֶּפֶשׁ הַבָּאָ֨ה לְיַעֲקֹ֤ב מִצְרַ֙יְמָה֙ יֹצְאֵ֣י יְרֵכ֔וֹ מִלְּבַ֖ד נְשֵׁ֣י בְנֵי־יַעֲקֹ֑ב כָּל־נֶ֖פֶשׁ שִׁשִּׁ֥ים וָשֵֽׁשׁ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וּבְנֵ֥י יוֹסֵ֛ף אֲשֶׁר־יֻלַּד־ל֥וֹ בְמִצְרַ֖יִם נֶ֣פֶשׁ שְׁנָ֑יִם כָּל־הַנֶּ֧פֶשׁ לְבֵֽית־יַעֲקֹ֛ב הַבָּ֥אָה מִצְרַ֖יְמָה שִׁבְעִֽים׃ פ</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְאֶת־יְהוּדָ֞ה שָׁלַ֤ח לְפָנָיו֙ אֶל־יוֹסֵ֔ף לְהוֹרֹ֥ת לְפָנָ֖יו גֹּ֑שְׁנָה וַיָּבֹ֖אוּ אַ֥רְצָה גֹּֽשֶׁן׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֶּאְסֹ֤ר יוֹסֵף֙ מֶרְכַּבְתּ֔וֹ וַיַּ֛עַל לִקְרַֽאת־יִשְׂרָאֵ֥ל אָבִ֖יו גֹּ֑שְׁנָה וַיֵּרָ֣א אֵלָ֗יו וַיִּפֹּל֙ עַל־צַוָּארָ֔יו וַיֵּ֥בְךְּ עַל־צַוָּארָ֖יו עֽוֹד׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיֹּ֧אמֶר יִשְׂרָאֵ֛ל אֶל־יוֹסֵ֖ף אָמ֣וּתָה הַפָּ֑עַם אַחֲרֵי֙ רְאוֹתִ֣י אֶת־פָּנֶ֔יךָ כִּ֥י עוֹדְךָ֖ חָֽי׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיֹּ֨אמֶר יוֹסֵ֤ף אֶל־אֶחָיו֙ וְאֶל־בֵּ֣ית אָבִ֔יו אֶעֱלֶ֖ה וְאַגִּ֣ידָה לְפַרְעֹ֑ה וְאֹֽמְרָ֣ה אֵלָ֔יו אַחַ֧י וּבֵית־אָבִ֛י אֲשֶׁ֥ר בְּאֶֽרֶץ־כְּנַ֖עַן בָּ֥אוּ אֵלָֽי׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְהָאֲנָשִׁים֙ רֹ֣עֵי צֹ֔אן כִּֽי־אַנְשֵׁ֥י מִקְנֶ֖ה הָ֑יוּ וְצֹאנָ֧ם וּבְקָרָ֛ם וְכָל־אֲשֶׁ֥ר לָהֶ֖ם הֵבִֽיאוּ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְהָיָ֕ה כִּֽי־יִקְרָ֥א לָכֶ֖ם פַּרְעֹ֑ה וְאָמַ֖ר מַה־מַּעֲשֵׂיכֶֽם׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַאֲמַרְתֶּ֗ם אַנְשֵׁ֨י מִקְנֶ֜ה הָי֤וּ עֲבָדֶ֙יךָ֙ מִנְּעוּרֵ֣ינוּ וְעַד־עַ֔תָּה גַּם־אֲנַ֖חְנוּ גַּם־אֲבֹתֵ֑ינוּ בַּעֲב֗וּר תֵּשְׁבוּ֙ בְּאֶ֣רֶץ גֹּ֔שֶׁן כִּֽי־תוֹעֲבַ֥ת מִצְרַ֖יִם כָּל־רֹ֥עֵה צֹֽאן׃ </P>
</TD>
<TD WIDTH="50%">
<P>1&nbsp;wayyiss<sup>a</sup>&#8216; yi&#347;&#601;r&#257;&#8217;&#275;l w&#601;&#x1E35;&#257;l-&#8217;&#259;&#353;er-lw&#333; wayy&#257;&#x1E07;&#333;&#8217; b&#601;&#8217;&#275;r&acirc; &#353;&#353;&#257;&#x1E07;<sup>a</sup>&#8216; wayyiz&#601;b<sup>a</sup>&#x1E25; z&#601;&#x1E07;&#257;&#x1E25;&icirc;m l&#275;&#8217;l&#333;h&ecirc; &#8217;&#257;&#x1E07;&icirc;w yi&#x1E63;&#601;&#x1E25;&#257;q: </P>
<P>2&nbsp;wayy&#333;&#8217;mer &#8217;&#277;l&#333;h&icirc;m| l&#601;yi&#347;&#601;r&#257;&#8217;&#275;l b&#601;mar&#601;&#8217;&#333;&#x1E6F; hallay&#601;l&acirc; wayy&#333;&#8217;mer y<sup>a</sup>&#8216;&#259;q&#333;&#x1E07;| y<sup>a</sup>&#8216;&#259;q&#333;&#x1E07; wayy&#333;&#8217;mer hinn&#275;n&icirc;: </P>
<P>3&nbsp;wayy&#333;&#8217;mer &#8217;&#257;n&#333;&#x1E35;&icirc; h&#257;&#8217;&#275;l &#8217;&#277;l&#333;h&ecirc; &#8217;&#257;&#x1E07;&icirc;&#x1E35;&#257; &#8217;al-t&icirc;r&#257;&#8217; m&#275;r&#601;&#x1E0F;&acirc; mi&#x1E63;&#601;ray&#601;m&acirc; k&icirc;-l&#601;&#x1E21;w&#333;y g&#257;&#x1E0F;w&#333;l &#8217;&#259;&#347;&icirc;m&#601;&#x1E35;&#257; &#353;&#257;m: </P>
<P>4&nbsp;&#8217;&#257;n&#333;&#x1E35;&icirc; &#8217;&#275;r&#275;&#x1E0F; &#8216;imm&#601;&#x1E35;&#257; mi&#x1E63;&#601;ray&#601;m&acirc; w&#601;&#8217;&#257;n&#333;&#x1E35;&icirc; &#8217;<sup>a</sup>&#8216;al&#601;&#x1E35;&#257; &#x1E21;am-&#8216;&#257;l&#333;h w&#601;yw&#333;s&#275;f y&#257;&#353;&icirc;&#x1E6F; y&#257;&#x1E0F;w&#333; &#8216;al-&#8216;&ecirc;ney&#x1E35;&#257;: </P>
<P>5&nbsp;wayy&#257;q&#257;m y<sup>a</sup>&#8216;&#259;q&#333;&#x1E07; mib&#601;&#8217;&#275;r &#353;&#257;&#x1E07;<sup>a</sup>&#8216; wayyi&#347;&#601;&#8217;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;e&#x1E6F;-y<sup>a</sup>&#8216;&#259;q&#333;&#x1E07; &#8217;&#259;&#x1E07;&icirc;hem w&#601;&#8217;e&#x1E6F;-&#x1E6D;ap&#257;m w&#601;&#8217;e&#x1E6F;-n&#601;&#353;&ecirc;hem b&#257;&#8216;&#259;&#x1E21;&#257;lw&#333;&#x1E6F; &#8217;&#259;&#353;er-&#353;&#257;l<sup>a</sup>&#x1E25; par&#601;&#8216;&#333;h l&#257;&#347;&#275;&#8217;&#x1E6F; &#8217;&#333;&#x1E6F;w&#333;: </P>
<P>6&nbsp;wayyiq&#601;&#x1E25;&ucirc; &#8217;e&#x1E6F;-miq&#601;n&ecirc;hem w&#601;&#8217;e&#x1E6F;-r&#601;&#x1E35;&ucirc;&#353;&#257;m &#8217;&#259;&#353;er r&#257;&#x1E35;&#601;&#353;&ucirc; b&#601;&#8217;ere&#x1E63; k&#601;n<sup>a</sup>&#8216;an wayy&#257;&#x1E07;&#333;&#8217;&ucirc; mi&#x1E63;&#601;r&#257;y&#601;m&acirc; y<sup>a</sup>&#8216;&#259;q&#333;&#x1E07; w&#601;&#x1E35;&#257;l-zar&#601;&#8216;w&#333; &#8217;itw&#333;: </P>
<P>7&nbsp;b&#257;n&#257;yw &ucirc;&#x1E07;&#601;n&ecirc; &#x1E07;&#257;n&#257;yw &#8217;itw&#333; b&#601;n&#333;&#x1E6F;&#257;yw &ucirc;&#x1E07;&#601;nw&#333;&#x1E6F; b&#257;n&#257;yw w&#601;&#x1E35;&#257;l-zar&#601;&#8216;w&#333; h&#275;&#x1E07;&icirc;&#8217; &#8217;itw&#333; mi&#x1E63;&#601;r&#257;y&#601;m&acirc;: s</P>
<P>8&nbsp;w&#601;&#8217;&#275;lleh &#353;&#601;mw&#333;&#x1E6F; b&#601;n&ecirc;-yi&#347;&#601;r&#257;&#8217;&#275;l hab&#257;&#8217;&icirc;m mi&#x1E63;&#601;ray&#601;m&acirc; y<sup>a</sup>&#8216;&#259;q&#333;&#x1E07; &ucirc;&#x1E07;&#257;n&#257;yw b&#601;&#x1E35;&#333;r y<sup>a</sup>&#8216;&#259;q&#333;&#x1E07; r&#601;&#8217;&ucirc;&#x1E07;&#275;n: </P>
<P>9&nbsp;&ucirc;&#x1E07;&#601;n&ecirc; r&#601;&#8217;&ucirc;&#x1E07;&#275;n &#x1E25;&#259;nw&#333;&#x1E35;&#601; &ucirc;fall&ucirc;&#8217; w&#601;&#x1E25;e&#x1E63;&#601;rw&#333;n w&#601;&#x1E35;ar&#601;m&icirc;: </P>
<P>10&nbsp;&ucirc;&#x1E07;&#601;n&ecirc; &#353;im&#601;&#8216;w&#333;n y&#601;m&ucirc;&#8217;&#275;l w&#601;y&#257;m&icirc;n w&#601;&#8217;&#333;ha&#x1E0F; w&#601;y&#257;&#x1E35;&icirc;n w&#601;&#x1E63;&#333;&#x1E25;ar w&#601;&#353;&#257;&#8217;&ucirc;l ben-hak&#601;n<sup>a</sup>&#8216;&#259;n&icirc;&#x1E6F;: </P>
<P>11&nbsp;&ucirc;&#x1E07;&#601;n&ecirc; l&#275;w&icirc; g&#275;r&#601;&#353;w&#333;n q&#601;h&#257;&#x1E6F; &ucirc;m&#601;r&#257;r&icirc;: </P>
<P>12&nbsp;&ucirc;&#x1E07;&#601;n&ecirc; y&#601;h&ucirc;&#x1E0F;&acirc; &#8216;&#275;r w&#601;&#8217;w&#333;n&#257;n w&#601;&#353;&#275;l&acirc; w&#257;fere&#x1E63; w&#257;z&#257;r<sup>a</sup>&#x1E25; wayy&#257;m&#257;&#x1E6F; &#8216;&#275;r w&#601;&#8217;w&#333;n&#257;n b&#601;&#8217;ere&#x1E63; k&#601;n<sup>a</sup>&#8216;an wayyih&#601;y&ucirc; &#x1E07;&#601;n&ecirc;-fere&#x1E63; &#x1E25;e&#x1E63;&#601;rw&#333;n w&#601;&#x1E25;&#257;m&ucirc;l: </P>
<P>13&nbsp;&ucirc;&#x1E07;&#601;n&ecirc; yi&#347;&#257;s&#x1E35;&#257;r tw&#333;l&#257;&#8216; &ucirc;fu&ucirc;&acirc; w&#601;yw&#333;&#x1E07; w&#601;&#353;im&#601;rw&#333;n: </P>
<P>14&nbsp;&ucirc;&#x1E07;&#601;n&ecirc; z&#601;&#x1E07;&ucirc;lun sere&#x1E0F; w&#601;&#8217;&#275;lw&#333;n w&#601;y<sup>a</sup>&#x1E25;&#601;l&#601;&#8217;&#275;l: </P>
<P>15&nbsp;&#8217;&#275;lleh| b&#601;n&ecirc; l&#275;&#8217;&acirc; &#8217;&#259;&#353;er y&#257;l&#601;&#x1E0F;&acirc; l&#601;y<sup>a</sup>&#8216;&#259;q&#333;&#x1E07; b&#601;fadan &#8217;&#259;r&#257;m w&#601;&#8217;&#275;&#x1E6F; d&icirc;n&acirc; &#x1E07;itw&#333; k&#257;l-nefe&#353; b&#257;n&#257;yw &ucirc;&#x1E07;&#601;nw&#333;&#x1E6F;&#257;yw &#353;&#601;l&#333;&#353;&icirc;m w&#601;&#353;&#257;l&#333;&#353;: </P>
<P>16&nbsp;&ucirc;&#x1E07;&#601;n&ecirc; &#x1E21;&#257;&#x1E0F; &#x1E63;if&#601;yw&#333;n w&#601;&#x1E25;ag&icirc; &#353;&ucirc;n&icirc; w&#601;&#8217;e&#x1E63;&#601;b&#333;n &#8216;&#275;r&icirc; wa&#8217;&#259;rw&#333;&#x1E0F;&icirc; w&#601;&#8217;ar&#601;&#8217;&#275;l&icirc;: </P>
<P>17&nbsp;&ucirc;&#x1E07;&#601;n&ecirc; &#8217;&#257;&#353;&#275;r yim&#601;n&acirc; w&#601;yi&#353;&#601;w&acirc; w&#601;yi&#353;&#601;w&icirc; &ucirc;&#x1E07;&#601;r&icirc;&#8216;&acirc; w&#601;&#347;er<sup>a</sup>&#x1E25; &#8217;&#259;&#x1E25;&#333;&#x1E6F;&#257;m &ucirc;&#x1E07;&#601;n&ecirc; &#x1E07;&#601;r&icirc;&#8216;&acirc; &#x1E25;e&#x1E07;er &ucirc;mal&#601;k&icirc;&#8217;&#275;l: </P>
<P>18&nbsp;&#8217;&#275;lleh b&#601;n&ecirc; zil&#601;p&acirc; &#8217;&#259;&#353;er-n&#257;&#x1E6F;an l&#257;&#x1E07;&#257;n l&#601;l&#275;&#8217;&acirc; &#x1E07;itw&#333; wat&#275;le&#x1E0F; &#8217;e&#x1E6F;-&#8217;&#275;lleh l&#601;y<sup>a</sup>&#8216;&#259;q&#333;&#x1E07; &#353;&#275;&#353; &#8216;e&#347;&#601;r&#275;h n&#257;fe&#353;: </P>
<P>19&nbsp;b&#601;n&ecirc; r&#257;&#x1E25;&#275;l &#8217;&#275;&#353;e&#x1E6F; y<sup>a</sup>&#8216;&#259;q&#333;&#x1E07;<font color="red"><sup>3</font></sup> yw&#333;s&#275;f &ucirc;&#x1E07;in&#601;y&#257;min: </P>
<P>20&nbsp;wayyi&ucirc;&#257;l&#275;&#x1E0F; l&#601;yw&#333;s&#275;f b&#601;&#8217;ere&#x1E63; mi&#x1E63;&#601;rayim &#8217;&#259;&#353;er y&#257;l&#601;&#x1E0F;&acirc;-llw&#333; &#8217;&#257;s&#601;na&#x1E6F; ba&#x1E6F;-pw&#333;&#x1E6D;&icirc; fer<sup>a</sup>&#8216; k&#333;h&#275;n &#8217;&#333;n &#8217;e&#x1E6F;-m&#601;na&#353;&#353;eh w&#601;&#8217;e&#x1E6F;-&#8217;ef&#601;r&#257;yim: </P>
<P>21&nbsp;&ucirc;&#x1E07;&#601;n&ecirc; &#x1E07;in&#601;y&#257;min bel<sup>a</sup>&#8216; w&#257;&#x1E07;e&#x1E35;er w&#601;&#8217;a&#353;&#601;b&#275;l g&#275;r&#257;&#8217; w&#601;n<sup>a</sup>&#8216;&#259;m&#257;n &#8217;&#275;&#x1E25;&icirc; w&#257;r&#333;&#8217;&#353; mup&icirc;m w&#601;&#x1E25;up&icirc;m w&#257;&#8217;&#257;r&#601;d&#601;: </P>
<P>22&nbsp;&#8217;&#275;lleh b&#601;n&ecirc; r&#257;&#x1E25;&#275;l &#8217;&#259;&#353;er yulla&#x1E0F; l&#601;y<sup>a</sup>&#8216;&#259;q&#333;&#x1E07; k&#257;l-nefe&#353; &#8217;ar&#601;b&#257;&#8216;&acirc; &#8216;&#257;&#347;&#257;r: </P>
<P>23&nbsp;&ucirc;&#x1E07;&#601;n&ecirc;-&#x1E0F;&#257;n &#x1E25;u&#353;&icirc;m: </P>
<P>24&nbsp;&ucirc;&#x1E07;&#601;n&ecirc; naf&#601;t&#257;l&icirc; y<sup>a</sup>&#x1E25;&#601;&#x1E63;&#601;&#8217;&#275;l w&#601;&#x1E21;&ucirc;n&icirc; w&#601;y&#275;&#x1E63;er w&#601;&#353;ill&#275;m: </P>
<P>25&nbsp;&#8217;&#275;lleh b&#601;n&ecirc; &#x1E07;il&#601;h&acirc; &#8217;&#259;&#353;er-n&#257;&#x1E6F;an l&#257;&#x1E07;&#257;n l&#601;r&#257;&#x1E25;&#275;l bitw&#333; wat&#275;le&#x1E0F; &#8217;e&#x1E6F;-&#8217;&#275;lleh l&#601;y<sup>a</sup>&#8216;&#259;q&#333;&#x1E07; k&#257;l-nefe&#353; &#353;i&#x1E07;&#601;&#8216;&acirc;: </P>
<P>26&nbsp;k&#257;l-hannefe&#353; hab&#257;&#8217;&acirc; l&#601;y<sup>a</sup>&#8216;&#259;q&#333;&#x1E07; mi&#x1E63;&#601;ray&#601;m&acirc; y&#333;&#x1E63;&#601;&#8217;&ecirc; y&#601;r&#275;&#x1E35;w&#333; mill&#601;&#x1E07;a&#x1E0F; n&#601;&#353;&ecirc; &#x1E07;&#601;n&ecirc;-y<sup>a</sup>&#8216;&#259;q&#333;&#x1E07; k&#257;l-nefe&#353; &#353;i&#353;&#353;&icirc;m w&#257;&#353;&#275;&#353;: </P>
<P>27&nbsp;&ucirc;&#x1E07;&#601;n&ecirc; yw&#333;s&#275;f &#8217;&#259;&#353;er-yulla&#x1E0F;-lw&#333; &#x1E07;&#601;mi&#x1E63;&#601;rayim nefe&#353; &#353;&#601;n&#257;yim k&#257;l-hannefe&#353; l&#601;&#x1E07;&ecirc;&#x1E6F;-y<sup>a</sup>&#8216;&#259;q&#333;&#x1E07; hab&#257;&#8217;&acirc; mi&#x1E63;&#601;ray&#601;m&acirc; &#353;i&#x1E07;&#601;&#8216;&icirc;m: f</P>
<P>28&nbsp;w&#601;&#8217;e&#x1E6F;-y&#601;h&ucirc;&#x1E0F;&acirc; &#353;&#257;l<sup>a</sup>&#x1E25; l&#601;f&#257;n&#257;yw &#8217;el-yw&#333;s&#275;f l&#601;hw&#333;r&#333;&#x1E6F; l&#601;f&#257;n&#257;yw g&#333;&#353;&#601;n&acirc; wayy&#257;&#x1E07;&#333;&#8217;&ucirc; &#8217;ar&#601;&#x1E63;&acirc; g&#333;&#353;en: </P>
<P>29&nbsp;wayye&#8217;&#601;s&#333;r yw&#333;s&#275;f mer&#601;ka&#x1E07;&#601;tw&#333; wayy<sup>a</sup>&#8216;al liq&#601;ra&#8217;&#x1E6F;-yi&#347;&#601;r&#257;&#8217;&#275;l &#8217;&#257;&#x1E07;&icirc;w g&#333;&#353;&#601;n&acirc; wayy&#275;r&#257;&#8217; &#8217;&#275;l&#257;yw wayyip&#333;l &#8216;al-&#x1E63;a&ucirc;&#257;&#8217;r&#257;yw wayy&#275;&#x1E07;&#601;&#x1E35;&#x1E35;&#601; &#8216;al-&#x1E63;a&ucirc;&#257;&#8217;r&#257;yw &#8216;w&#333;&#x1E0F;: </P>
<P>30&nbsp;wayy&#333;&#8217;mer yi&#347;&#601;r&#257;&#8217;&#275;l &#8217;el-yw&#333;s&#275;f &#8217;&#257;m&ucirc;&#x1E6F;&acirc; hap&#257;&#8216;am &#8217;<sup>a</sup>&#x1E25;&#259;r&ecirc; r&#601;&#8217;w&#333;&#x1E6F;&icirc; &#8217;e&#x1E6F;-p&#257;ney&#x1E35;&#257; k&icirc; &#8216;w&#333;&#x1E0F;&#601;&#x1E35;&#257; &#x1E25;&#257;y: </P>
<P>31&nbsp;wayy&#333;&#8217;mer yw&#333;s&#275;f &#8217;el-&#8217;e&#x1E25;&#257;yw w&#601;&#8217;el-b&ecirc;&#x1E6F; &#8217;&#257;&#x1E07;&icirc;w &#8217;e&#8216;&#277;leh w&#601;&#8217;ag&icirc;&#x1E0F;&acirc; l&#601;far&#601;&#8216;&#333;h w&#601;&#8217;&#333;m&#601;r&acirc; &#8217;&#275;l&#257;yw &#8217;<sup>a</sup>&#x1E25;ay &ucirc;&#x1E07;&ecirc;&#x1E6F;-&#8217;&#257;&#x1E07;&icirc; &#8217;&#259;&#353;er b&#601;&#8217;ere&#x1E63;-k&#601;n<sup>a</sup>&#8216;an b&#257;&#8217;&ucirc; &#8217;&#275;l&#257;y: </P>
<P>32&nbsp;w&#601;h&#257;&#8217;&#259;n&#257;&#353;&icirc;m r&#333;&#8216;&ecirc; &#x1E63;&#333;&#8217;n k&icirc;-&#8217;an&#601;&#353;&ecirc; miq&#601;neh h&#257;y&ucirc; w&#601;&#x1E63;&#333;&#8217;n&#257;m &ucirc;&#x1E07;&#601;q&#257;r&#257;m w&#601;&#x1E35;&#257;l-&#8217;&#259;&#353;er l&acirc;em h&#275;&#x1E07;&icirc;&#8217;&ucirc;: </P>
<P>33&nbsp;w&#601;h&#257;y&acirc; k&icirc;-yiq&#601;r&#257;&#8217; l&#257;&#x1E35;em par&#601;&#8216;&#333;h w&#601;&#8217;&#257;mar mah-mm<sup>a</sup>&#8216;&#259;&#347;&ecirc;&#x1E35;em: </P>
<P>34&nbsp;wa&#8217;&#259;mar&#601;tem &#8217;an&#601;&#353;&ecirc; miq&#601;neh h&#257;y&ucirc; &#8216;&#259;&#x1E07;&#257;&#x1E0F;ey&#x1E35;&#257; minn&#601;&#8216;&ucirc;r&ecirc;n&ucirc; w&#601;&#8216;a&#x1E0F;-&#8216;at&acirc; gam-&#8217;&#259;n<sup>a</sup>&#x1E25;&#601;n&ucirc; gam-&#8217;&#259;&#x1E07;&#333;&#x1E6F;&ecirc;n&ucirc; b<sup>a</sup>&#8216;&#259;&#x1E07;&ucirc;r t&#275;&#353;&#601;&#x1E07;&ucirc; b&#601;&#8217;ere&#x1E63; g&#333;&#353;en k&icirc;-&#x1E6F;w&#333;&#8216;&#259;&#x1E07;a&#x1E6F; mi&#x1E63;&#601;rayim k&#257;l-r&#333;&#8216;&#275;h &#x1E63;&#333;&#8217;n: </P>
</TD>
</TABLE>
<P><HR>
<CENTER>
<A HREF="gen047">Next: Genesis (Bereshit) Chapter 47</A></CENTER>
</BODY>
</HTML>
