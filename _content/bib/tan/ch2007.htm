<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2007">Polyglot</A>&nbsp;
<A HREF="../kjv/ch2007">KJV</A>&nbsp;
<A HREF="../sep/ch2007">Sep</A>&nbsp;
<A HREF="../vul/ch2007">Vul</A>&nbsp;

<BR>
<BR><A HREF="ch2">2 Chronicles (2 Divrey Yamim) Index</A><BR>
&nbsp;
<A HREF="ch2006">Previous</A>&nbsp;
<A HREF="ch2008">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 7</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וּכְכַלּ֤וֹת שְׁלֹמֹה֙ לְהִתְפַּלֵּ֔ל וְהָאֵ֗שׁ יָֽרְדָה֙ מֵֽהַשָּׁמַ֔יִם וַתֹּ֥אכַל הָעֹלָ֖ה וְהַזְּבָחִ֑ים וּכְב֥וֹד יְהוָ֖ה מָלֵ֥א אֶת־הַבָּֽיִת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְלֹ֤א יָֽכְלוּ֙ הַכֹּ֣הֲנִ֔ים לָב֖וֹא אֶל־בֵּ֣ית יְהוָ֑ה כִּֽי־מָלֵ֥א כְבוֹד־יְהוָ֖ה אֶת־בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְכֹ֣ל׀ בְּנֵ֣י יִשְׂרָאֵ֗ל רֹאִים֙ בְּרֶ֣דֶת הָאֵ֔שׁ וּכְב֥וֹד יְהוָ֖ה עַל־הַבָּ֑יִת וַיִּכְרְעוּ֩ אַפַּ֨יִם אַ֤רְצָה עַל־הָרִֽצְפָה֙ וַיִּֽשְׁתַּֽחֲו֔וּ וְהוֹד֤וֹת לַיהוָה֙ כִּ֣י ט֔וֹב כִּ֥י לְעוֹלָ֖ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְהַמֶּ֖לֶךְ וְכָל־הָעָ֑ם זֹבְחִ֥ים זֶ֖בַח לִפְנֵ֥י יְהוָֽה׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּזְבַּ֞ח הַמֶּ֣לֶךְ שְׁלֹמֹה֮ אֶת־זֶ֣בַח הַבָּקָ֗ר עֶשְׂרִ֤ים וּשְׁנַ֙יִם֙ אֶ֔לֶף וְצֹ֕אן מֵאָ֥ה וְעֶשְׂרִ֖ים אָ֑לֶף וַֽיַּחְנְכוּ֙ אֶת־בֵּ֣ית הָֽאֱלֹהִ֔ים הַמֶּ֖לֶךְ וְכָל־הָעָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהַכֹּהֲנִ֞ים עַל־מִשְׁמְרוֹתָ֣ם עֹמְדִ֗ים וְהַלְוִיִּ֞ם בִּכְלֵי־שִׁ֤יר יְהוָה֙ אֲשֶׁ֨ר עָשָׂ֜ה דָּוִ֣יד הַמֶּ֗לֶךְ לְהֹד֤וֹת לַיהוָה֙ כִּֽי־לְעוֹלָ֣ם חַסְדּ֔וֹ בְּהַלֵּ֥ל דָּוִ֖יד בְּיָדָ֑ם וְהַכֹּהֲנִים֙ <font color="brown">מחצצרים</font> <font color="blue">מַחְצְרִ֣ים</font> נֶגְדָּ֔ם וְכָל־יִשְׂרָאֵ֖ל עֹמְדִֽים׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְקַדֵּ֣שׁ שְׁלֹמֹ֗ה אֶת־תּ֤וֹךְ הֶֽחָצֵר֙ אֲשֶׁר֙ לִפְנֵ֣י בֵית־יְהוָ֔ה כִּֽי־עָ֤שָׂה שָׁם֙ הָֽעֹל֔וֹת וְאֵ֖ת חֶלְבֵ֣י הַשְּׁלָמִ֑ים כִּֽי־מִזְבַּ֤ח הַנְּחֹ֙שֶׁת֙ אֲשֶׁ֣ר עָשָׂ֣ה שְׁלֹמֹ֔ה לֹ֣א יָכ֗וֹל לְהָכִ֛יל אֶת־הָעֹלָ֥ה וְאֶת־הַמִּנְחָ֖ה וְאֶת־הַחֲלָבִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיַּ֣עַשׂ שְׁלֹמֹ֣ה אֶת־הֶ֠חָג בָּעֵ֨ת הַהִ֜יא שִׁבְעַ֤ת יָמִים֙ וְכָל־יִשְׂרָאֵ֣ל עִמּ֔וֹ קָהָ֖ל גָּד֣וֹל מְאֹ֑ד מִלְּב֥וֹא חֲמָ֖ת עַד־נַ֥חַל מִצְרָֽיִם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַֽיַּעֲשׂ֛וּ בַּיּ֥וֹם הַשְּׁמִינִ֖י עֲצָ֑רֶת כִּ֣י׀ חֲנֻכַּ֣ת הַמִּזְבֵּ֗חַ עָשׂוּ֙ שִׁבְעַ֣ת יָמִ֔ים וְהֶחָ֖ג שִׁבְעַ֥ת יָמִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּבְי֨וֹם עֶשְׂרִ֤ים וּשְׁלֹשָׁה֙ לַחֹ֣דֶשׁ הַשְּׁבִיעִ֔י שִׁלַּ֥ח אֶת־הָעָ֖ם לְאָהֳלֵיהֶ֑ם שְׂמֵחִים֙ וְט֣וֹבֵי לֵ֔ב עַל־הַטּוֹבָ֗ה אֲשֶׁ֨ר עָשָׂ֤ה יְהוָה֙ לְדָוִ֣יד וְלִשְׁלֹמֹ֔ה וּלְיִשְׂרָאֵ֖ל עַמּֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְכַ֧ל שְׁלֹמֹ֛ה אֶת־בֵּ֥ית יְהוָ֖ה וְאֶת־בֵּ֣ית הַמֶּ֑לֶךְ וְאֵ֨ת כָּל־הַבָּ֜א עַל־לֵ֣ב שְׁלֹמֹ֗ה לַעֲשׂ֧וֹת בְּבֵית־יְהוָ֛ה וּבְבֵית֖וֹ הִצְלִֽיחַ׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֵּרָ֧א יְהוָ֛ה אֶל־שְׁלֹמֹ֖ה בַּלָּ֑יְלָה וַיֹּ֣אמֶר ל֗וֹ שָׁמַ֙עְתִּי֙ אֶת־תְּפִלָּתֶ֔ךָ וּבָחַ֜רְתִּי בַּמָּק֥וֹם הַזֶּ֛ה לִ֖י לְבֵ֥ית זָֽבַח׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הֵ֣ן אֶֽעֱצֹ֤ר הַשָּׁמַ֙יִם֙ וְלֹֽא־יִהְיֶ֣ה מָטָ֔ר וְהֵן־אֲצַוֶּ֥ה עַל־חָגָ֖ב לֶאֱכ֣וֹל הָאָ֑רֶץ וְאִם־אֲשַׁלַּ֥ח דֶּ֖בֶר בְּעַמִּֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְיִכָּנְע֨וּ עַמִּ֜י אֲשֶׁ֧ר נִֽקְרָא־שְׁמִ֣י עֲלֵיהֶ֗ם וְיִֽתְפַּֽלְלוּ֙ וִֽיבַקְשׁ֣וּ פָנַ֔י וְיָשֻׁ֖בוּ מִדַּרְכֵיהֶ֣ם הָרָעִ֑ים וַאֲנִי֙ אֶשְׁמַ֣ע מִן־הַשָּׁמַ֔יִם וְאֶסְלַח֙ לְחַטָּאתָ֔ם וְאֶרְפָּ֖א אֶת־אַרְצָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עַתָּ֗ה עֵינַי֙ יִהְי֣וּ פְתֻח֔וֹת וְאָזְנַ֖י קַשֻּׁב֑וֹת לִתְפִלַּ֖ת הַמָּק֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְעַתָּ֗ה בָּחַ֤רְתִּי וְהִקְדַּ֙שְׁתִּי֙ אֶת־הַבַּ֣יִת הַזֶּ֔ה לִהְיוֹת־שְׁמִ֥י שָׁ֖ם עַד־עוֹלָ֑ם וְהָי֨וּ עֵינַ֧י וְלִבִּ֛י שָׁ֖ם כָּל־הַיָּמִֽים׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאַתָּ֞ה אִם־תֵּלֵ֣ךְ לְפָנַ֗י כַּאֲשֶׁ֤ר הָלַךְ֙ דָּוִ֣יד אָבִ֔יךָ וְלַעֲשׂ֕וֹת כְּכֹ֖ל אֲשֶׁ֣ר צִוִּיתִ֑יךָ וְחֻקַּ֥י וּמִשְׁפָּטַ֖י תִּשְׁמֽוֹר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַהֲקִ֣ימוֹתִ֔י אֵ֖ת כִּסֵּ֣א מַלְכוּתֶ֑ךָ כַּאֲשֶׁ֣ר כָּרַ֗תִּי לְדָוִ֤יד אָבִ֙יךָ֙ לֵאמֹ֔ר לֹֽא־יִכָּרֵ֤ת לְךָ֙ אִ֔ישׁ מוֹשֵׁ֖ל בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאִם־תְּשׁוּב֣וּן אַתֶּ֔ם וַעֲזַבְתֶּם֙ חֻקּוֹתַ֣י וּמִצְוֹתַ֔י אֲשֶׁ֥ר נָתַ֖תִּי לִפְנֵיכֶ֑ם וַהֲלַכְתֶּ֗ם וַעֲבַדְתֶּם֙ אֱלֹהִ֣ים אֲחֵרִ֔ים וְהִשְׁתַּחֲוִיתֶ֖ם לָהֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּנְתַשְׁתִּ֗ים מֵעַ֤ל אַדְמָתִי֙ אֲשֶׁ֣ר נָתַ֣תִּי לָהֶ֔ם וְאֶת־הַבַּ֤יִת הַזֶּה֙ אֲשֶׁ֣ר הִקְדַּ֣שְׁתִּי לִשְׁמִ֔י אַשְׁלִ֖יךְ מֵעַ֣ל פָּנָ֑י וְאֶתְּנֶ֛נּוּ לְמָשָׁ֥ל וְלִשְׁנִינָ֖ה בְּכָל־הָעַמִּֽים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהַבַּ֤יִת הַזֶּה֙ אֲשֶׁ֣ר הָיָ֣ה עֶלְי֔וֹן לְכָל־עֹבֵ֥ר עָלָ֖יו יִשֹּׁ֑ם וְאָמַ֗ר בַּמֶּ֨ה עָשָׂ֤ה יְהוָה֙ כָּ֔כָה לָאָ֥רֶץ הַזֹּ֖את וְלַבַּ֥יִת הַזֶּֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאָמְר֗וּ עַל֩ אֲשֶׁ֨ר עָֽזְב֜וּ אֶת־יְהוָ֣ה׀ אֱלֹהֵ֣י אֲבֹתֵיהֶ֗ם אֲשֶׁ֣ר הוֹצִיאָם֮ מֵאֶ֣רֶץ מִצְרַיִם֒ וַֽיַּחֲזִ֙יקוּ֙ בֵּאלֹהִ֣ים אֲחֵרִ֔ים וַיִּשְׁתַּחֲו֥וּ לָהֶ֖ם וַיַּֽעַבְד֑וּם עַל־כֵּן֙ הֵבִ֣יא עֲלֵיהֶ֔ם אֵ֥ת כָּל־הָרָעָ֖ה הַזֹּֽאת׃ פ</P>
</TD>
<TD WIDTH="50%">
<P>1&nbsp;&ucirc;&#x1E35;&#601;&#x1E35;allw&#333;&#x1E6F; &#353;&#601;l&#333;m&#333;h l&#601;hi&#x1E6F;&#601;pall&#275;l w&#601;h&#257;&#8217;&#275;&#353; y&#257;r&#601;&#x1E0F;&acirc; m&#275;ha&#353;&#353;&#257;mayim wat&#333;&#8217;&#x1E35;al h&#257;&#8216;&#333;l&acirc; w&#601;hazz&#601;&#x1E07;&#257;&#x1E25;&icirc;m &ucirc;&#x1E35;&#601;&#x1E07;w&#333;&#x1E0F; y&#601;hw&acirc; m&#257;l&#275;&#8217; &#8217;e&#x1E6F;-hab&#257;yi&#x1E6F;: </P>
<P>2&nbsp;w&#601;l&#333;&#8217; y&#257;&#x1E35;&#601;l&ucirc; hak&#333;h&#259;n&icirc;m l&#257;&#x1E07;w&#333;&#8217; &#8217;el-b&ecirc;&#x1E6F; y&#601;hw&acirc; k&icirc;-m&#257;l&#275;&#8217; &#x1E35;&#601;&#x1E07;w&#333;&#x1E0F;-y&#601;hw&acirc; &#8217;e&#x1E6F;-b&ecirc;&#x1E6F; y&#601;hw&acirc;: </P>
<P>3&nbsp;w&#601;&#x1E35;&#333;l| b&#601;n&ecirc; yi&#347;&#601;r&#257;&#8217;&#275;l r&#333;&#8217;&icirc;m b&#601;re&#x1E0F;e&#x1E6F; h&#257;&#8217;&#275;&#353; &ucirc;&#x1E35;&#601;&#x1E07;w&#333;&#x1E0F; y&#601;hw&acirc; &#8216;al-hab&#257;yi&#x1E6F; wayyi&#x1E35;&#601;r&#601;&#8216;&ucirc; &#8217;apayim &#8217;ar&#601;&#x1E63;&acirc; &#8216;al-h&#257;ri&#x1E63;&#601;f&acirc; wayyi&#353;&#601;t<sup>a</sup>&#x1E25;&#259;w&ucirc; w&#601;hw&#333;&#x1E0F;w&#333;&#x1E6F; layhw&acirc; k&icirc; &#x1E6D;w&#333;&#x1E07; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>4&nbsp;w&#601;hammele&#x1E35;&#601; w&#601;&#x1E35;&#257;l-h&#257;&#8216;&#257;m z&#333;&#x1E07;&#601;&#x1E25;&icirc;m ze&#x1E07;<sup>a</sup>&#x1E25; lif&#601;n&ecirc; y&#601;hw&acirc;: s</P>
<P>5&nbsp;wayyiz&#601;b<sup>a</sup>&#x1E25; hammele&#x1E35;&#601; &#353;&#601;l&#333;m&#333;h &#8217;e&#x1E6F;-ze&#x1E07;<sup>a</sup>&#x1E25; hab&#257;q&#257;r &#8216;e&#347;&#601;r&icirc;m &ucirc;&#353;&#601;nayim &#8217;elef w&#601;&#x1E63;&#333;&#8217;n m&#275;&#8217;&acirc; w&#601;&#8216;e&#347;&#601;r&icirc;m &#8217;&#257;lef wayy<sup>a</sup>&#x1E25;&#601;n&#601;&#x1E35;&ucirc; &#8217;e&#x1E6F;-b&ecirc;&#x1E6F; h&#257;&#8217;&#277;l&#333;h&icirc;m hammele&#x1E35;&#601; w&#601;&#x1E35;&#257;l-h&#257;&#8216;&#257;m: </P>
<P>6&nbsp;w&#601;hak&#333;h&#259;n&icirc;m &#8216;al-mi&#353;&#601;m&#601;rw&#333;&#x1E6F;&#257;m &#8216;&#333;m&#601;&#x1E0F;&icirc;m w&#601;hal&#601;w&icirc;yim bi&#x1E35;&#601;l&ecirc;-&#353;&icirc;r y&#601;hw&acirc; &#8217;&#259;&#353;er &#8216;&#257;&#347;&acirc; d&#257;w&icirc;&#x1E0F; hammele&#x1E35;&#601; l&#601;h&#333;&#x1E0F;w&#333;&#x1E6F; layhw&acirc; k&icirc;-l&#601;&#8216;w&#333;l&#257;m &#x1E25;as&#601;dw&#333; b&#601;hall&#275;l d&#257;w&icirc;&#x1E0F; b&#601;y&#257;&#x1E0F;&#257;m w&#601;hak&#333;h&#259;n&icirc;m <font color="brown">m<sup>a</sup>&#x1E25;&#259;&#x1E63;&#333;&#x1E63;&#601;r&icirc;m</font> <font color="blue">m<sup>a</sup>&#x1E25;&#601;&#x1E63;&#601;r&icirc;m</font> ne&#x1E21;&#601;d&#257;m w&#601;&#x1E35;&#257;l-yi&#347;&#601;r&#257;&#8217;&#275;l &#8216;&#333;m&#601;&#x1E0F;&icirc;m: s</P>
<P>7&nbsp;way&#601;qad&#275;&#353; &#353;&#601;l&#333;m&#333;h &#8217;e&#x1E6F;-tw&#333;&#x1E35;&#601; he&#x1E25;&#257;&#x1E63;&#275;r &#8217;&#259;&#353;er lif&#601;n&ecirc; &#x1E07;&ecirc;&#x1E6F;-y&#601;hw&acirc; k&icirc;-&#8216;&#257;&#347;&acirc; &#353;&#257;m h&#257;&#8216;&#333;lw&#333;&#x1E6F; w&#601;&#8217;&#275;&#x1E6F; &#x1E25;el&#601;&#x1E07;&ecirc; ha&#353;&#353;&#601;l&#257;m&icirc;m k&icirc;-miz&#601;b<sup>a</sup>&#x1E25; hann&#601;&#x1E25;&#333;&#353;e&#x1E6F; &#8217;&#259;&#353;er &#8216;&#257;&#347;&acirc; &#353;&#601;l&#333;m&#333;h l&#333;&#8217; y&#257;&#x1E35;w&#333;l l&#601;h&#257;&#x1E35;&icirc;l &#8217;e&#x1E6F;-h&#257;&#8216;&#333;l&acirc; w&#601;&#8217;e&#x1E6F;-hammin&#601;&#x1E25;&acirc; w&#601;&#8217;e&#x1E6F;-h<sup>a</sup>&#x1E25;&#259;l&#257;&#x1E07;&icirc;m: </P>
<P>8&nbsp;wayy<sup>a</sup>&#8216;a&#347; &#353;&#601;l&#333;m&#333;h &#8217;e&#x1E6F;-he&#x1E25;&#257;&#x1E21; b&#257;&#8216;&#275;&#x1E6F; hah&icirc;&#8217; &#353;i&#x1E07;&#601;&#8216;a&#x1E6F; y&#257;m&icirc;m w&#601;&#x1E35;&#257;l-yi&#347;&#601;r&#257;&#8217;&#275;l &#8216;immw&#333; q&acirc;&#257;l g&#257;&#x1E0F;w&#333;l m&#601;&#8217;&#333;&#x1E0F; mill&#601;&#x1E07;w&#333;&#8217; &#x1E25;&#259;m&#257;&#x1E6F; &#8216;a&#x1E0F;-n<sup>a</sup>&#x1E25;al mi&#x1E63;&#601;r&#257;yim: </P>
<P>9&nbsp;wayy<sup>a</sup>&#8216;&#259;&#347;&ucirc; bayyw&#333;m ha&#353;&#353;&#601;m&icirc;n&icirc; &#8216;&#259;&#x1E63;&#257;re&#x1E6F; k&icirc;| &#x1E25;&#259;nuka&#x1E6F; hammiz&#601;b&#275;&#x1E25;a &#8216;&#257;&#347;&ucirc; &#353;i&#x1E07;&#601;&#8216;a&#x1E6F; y&#257;m&icirc;m w&#601;he&#x1E25;&#257;&#x1E21; &#353;i&#x1E07;&#601;&#8216;a&#x1E6F; y&#257;m&icirc;m: </P>
<P>10&nbsp;&ucirc;&#x1E07;&#601;yw&#333;m &#8216;e&#347;&#601;r&icirc;m &ucirc;&#353;&#601;l&#333;&#353;&acirc; l<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;&icirc;&#8216;&icirc; &#353;ill<sup>a</sup>&#x1E25; &#8217;e&#x1E6F;-h&#257;&#8216;&#257;m l&#601;&#8217;&acirc;&#335;l&ecirc;hem &#347;&#601;m&#275;&#x1E25;&icirc;m w&#601;&#x1E6D;w&#333;&#x1E07;&ecirc; l&#275;&#x1E07; &#8216;al-ha&#x1E6D;&#x1E6D;w&#333;&#x1E07;&acirc; &#8217;&#259;&#353;er &#8216;&#257;&#347;&acirc; y&#601;hw&acirc; l&#601;&#x1E0F;&#257;w&icirc;&#x1E0F; w&#601;li&#353;&#601;l&#333;m&#333;h &ucirc;l&#601;yi&#347;&#601;r&#257;&#8217;&#275;l &#8216;ammw&#333;: </P>
<P>11&nbsp;way&#601;&#x1E35;al &#353;&#601;l&#333;m&#333;h &#8217;e&#x1E6F;-b&ecirc;&#x1E6F; y&#601;hw&acirc; w&#601;&#8217;e&#x1E6F;-b&ecirc;&#x1E6F; hammele&#x1E35;&#601; w&#601;&#8217;&#275;&#x1E6F; k&#257;l-hab&#257;&#8217; &#8216;al-l&#275;&#x1E07; &#353;&#601;l&#333;m&#333;h l<sup>a</sup>&#8216;&#259;&#347;w&#333;&#x1E6F; b&#601;&#x1E07;&ecirc;&#x1E6F;-y&#601;hw&acirc; &ucirc;&#x1E07;&#601;&#x1E07;&ecirc;&#x1E6F;w&#333; hi&#x1E63;&#601;l&icirc;&#x1E25;a: f</P>
<P>12&nbsp;wayy&#275;r&#257;&#8217; y&#601;hw&acirc; &#8217;el-&#353;&#601;l&#333;m&#333;h ball&#257;y&#601;l&acirc; wayy&#333;&#8217;mer lw&#333; &#353;&#257;m<sup>a</sup>&#8216;&#601;t&icirc; &#8217;e&#x1E6F;-t&#601;fill&#257;&#x1E6F;e&#x1E35;&#257; &ucirc;&#x1E07;&#257;&#x1E25;ar&#601;t&icirc; bamm&#257;qw&#333;m hazzeh l&icirc; l&#601;&#x1E07;&ecirc;&#x1E6F; z&#257;&#x1E07;<sup>a</sup>&#x1E25;: </P>
<P>13&nbsp;h&#275;n &#8217;e&#8216;&#277;&#x1E63;&#333;r ha&#353;&#353;&#257;mayim w&#601;l&#333;&#8217;-yih&#601;yeh m&#257;&#x1E6D;&#257;r w&#601;h&#275;n-&#8217;&#259;&#x1E63;a&ucirc;eh &#8216;al-&#x1E25;&#257;&#x1E21;&#257;&#x1E07; le&#8217;&#277;&#x1E35;w&#333;l h&#257;&#8217;&#257;re&#x1E63; w&#601;&#8217;im-&#8217;&#259;&#353;all<sup>a</sup>&#x1E25; de&#x1E07;er b&#601;&#8216;amm&icirc;: </P>
<P>14&nbsp;w&#601;yik&#257;n&#601;&#8216;&ucirc; &#8216;amm&icirc; &#8217;&#259;&#353;er niq&#601;r&#257;&#8217;-&#353;&#601;m&icirc; &#8216;&#259;l&ecirc;hem w&#601;yi&#x1E6F;&#601;pal&#601;l&ucirc; w&icirc;&#x1E07;aq&#601;&#353;&ucirc; f&#257;nay w&#601;y&#257;&#353;u&#x1E07;&ucirc; midar&#601;&#x1E35;&ecirc;hem h&#257;r&#257;&#8216;&icirc;m wa&#8217;&#259;n&icirc; &#8217;e&#353;&#601;m<sup>a</sup>&#8216; min-ha&#353;&#353;&#257;mayim w&#601;&#8217;es&#601;l<sup>a</sup>&#x1E25; l&#601;&#x1E25;a&#x1E6D;&#x1E6D;&#257;&#8217;&#x1E6F;&#257;m w&#601;&#8217;er&#601;p&#257;&#8217; &#8217;e&#x1E6F;-&#8217;ar&#601;&#x1E63;&#257;m: </P>
<P>15&nbsp;&#8216;at&acirc; &#8216;&ecirc;nay yih&#601;y&ucirc; f&#601;&#x1E6F;u&#x1E25;w&#333;&#x1E6F; w&#601;&#8217;&#257;z&#601;nay qa&#353;&#353;u&#x1E07;w&#333;&#x1E6F; li&#x1E6F;&#601;filla&#x1E6F; hamm&#257;qw&#333;m hazzeh: </P>
<P>16&nbsp;w&#601;&#8216;at&acirc; b&#257;&#x1E25;ar&#601;t&icirc; w&#601;hiq&#601;da&#353;&#601;t&icirc; &#8217;e&#x1E6F;-habayi&#x1E6F; hazzeh lih&#601;yw&#333;&#x1E6F;-&#353;&#601;m&icirc; &#353;&#257;m &#8216;a&#x1E0F;-&#8216;w&#333;l&#257;m w&#601;h&#257;y&ucirc; &#8216;&ecirc;nay w&#601;lib&icirc; &#353;&#257;m k&#257;l-hayy&#257;m&icirc;m: </P>
<P>17&nbsp;w&#601;&#8217;at&acirc; &#8217;im-t&#275;l&#275;&#x1E35;&#601; l&#601;f&#257;nay ka&#8217;&#259;&#353;er h&#257;la&#x1E35;&#601; d&#257;w&icirc;&#x1E0F; &#8217;&#257;&#x1E07;&icirc;&#x1E35;&#257; w&#601;l<sup>a</sup>&#8216;&#259;&#347;w&#333;&#x1E6F; k&#601;&#x1E35;&#333;l &#8217;&#259;&#353;er &#x1E63;i&ucirc;&icirc;&#x1E6F;&icirc;&#x1E35;&#257; w&#601;&#x1E25;uqqay &ucirc;mi&#353;&#601;p&#257;&#x1E6D;ay ti&#353;&#601;mw&#333;r: </P>
<P>18&nbsp;wah&#259;q&icirc;mw&#333;&#x1E6F;&icirc; &#8217;&#275;&#x1E6F; kiss&#275;&#8217; mal&#601;&#x1E35;&ucirc;&#x1E6F;e&#x1E35;&#257; ka&#8217;&#259;&#353;er k&#257;rat&icirc; l&#601;&#x1E0F;&#257;w&icirc;&#x1E0F; &#8217;&#257;&#x1E07;&icirc;&#x1E35;&#257; l&#275;&#8217;m&#333;r l&#333;&#8217;-yik&#257;r&#275;&#x1E6F; l&#601;&#x1E35;&#257; &#8217;&icirc;&#353; mw&#333;&#353;&#275;l b&#601;yi&#347;&#601;r&#257;&#8217;&#275;l: </P>
<P>19&nbsp;w&#601;&#8217;im-t&#601;&#353;&ucirc;&#x1E07;&ucirc;n &#8217;atem w<sup>a</sup>&#8216;&#259;za&#x1E07;&#601;tem &#x1E25;uqqw&#333;&#x1E6F;ay &ucirc;mi&#x1E63;&#601;w&#333;&#x1E6F;ay &#8217;&#259;&#353;er n&#257;&#x1E6F;at&icirc; lif&#601;n&ecirc;&#x1E35;em wah&#259;la&#x1E35;&#601;tem w<sup>a</sup>&#8216;&#259;&#x1E07;a&#x1E0F;&#601;tem &#8217;&#277;l&#333;h&icirc;m &#8217;&#259;&#x1E25;&#275;r&icirc;m w&#601;hi&#353;&#601;t<sup>a</sup>&#x1E25;&#259;w&icirc;&#x1E6F;em l&acirc;em: </P>
<P>20&nbsp;&ucirc;n&#601;&#x1E6F;a&#353;&#601;t&icirc;m m&#275;&#8216;al &#8217;a&#x1E0F;&#601;m&#257;&#x1E6F;&icirc; &#8217;&#259;&#353;er n&#257;&#x1E6F;at&icirc; l&acirc;em w&#601;&#8217;e&#x1E6F;-habayi&#x1E6F; hazzeh &#8217;&#259;&#353;er hiq&#601;da&#353;&#601;t&icirc; li&#353;&#601;m&icirc; &#8217;a&#353;&#601;l&icirc;&#x1E35;&#601; m&#275;&#8216;al p&#257;n&#257;y w&#601;&#8217;et&#601;nenn&ucirc; l&#601;m&#257;&#353;&#257;l w&#601;li&#353;&#601;n&icirc;n&acirc; b&#601;&#x1E35;&#257;l-h&#257;&#8216;amm&icirc;m: </P>
<P>21&nbsp;w&#601;habayi&#x1E6F; hazzeh &#8217;&#259;&#353;er h&#257;y&acirc; &#8216;el&#601;yw&#333;n l&#601;&#x1E35;&#257;l-&#8216;&#333;&#x1E07;&#275;r &#8216;&#257;l&#257;yw yi&#353;&#353;&#333;m w&#601;&#8217;&#257;mar bammeh &#8216;&#257;&#347;&acirc; y&#601;hw&acirc; k&#257;&#x1E35;&acirc; l&#257;&#8217;&#257;re&#x1E63; hazz&#333;&#8217;&#x1E6F; w&#601;labayi&#x1E6F; hazzeh: </P>
<P>22&nbsp;w&#601;&#8217;&#257;m&#601;r&ucirc; &#8216;al &#8217;&#259;&#353;er &#8216;&#257;z&#601;&#x1E07;&ucirc; &#8217;e&#x1E6F;-y&#601;hw&acirc;| &#8217;&#277;l&#333;h&ecirc; &#8217;&#259;&#x1E07;&#333;&#x1E6F;&ecirc;hem &#8217;&#259;&#353;er hw&#333;&#x1E63;&icirc;&#8217;&#257;m m&#275;&#8217;ere&#x1E63; mi&#x1E63;&#601;rayim wayy<sup>a</sup>&#x1E25;&#259;z&icirc;q&ucirc; b&#275;&#8217;l&#333;h&icirc;m &#8217;&#259;&#x1E25;&#275;r&icirc;m wayyi&#353;&#601;t<sup>a</sup>&#x1E25;&#259;w&ucirc; l&acirc;em wayy<sup>a</sup>&#8216;a&#x1E07;&#601;&#x1E0F;&ucirc;m &#8216;al-k&#275;n h&#275;&#x1E07;&icirc;&#8217; &#8216;&#259;l&ecirc;hem &#8217;&#275;&#x1E6F; k&#257;l-h&#257;r&#257;&#8216;&acirc; hazz&#333;&#8217;&#x1E6F;: f</P>
</TD>
</TABLE>
<P><HR>
<CENTER>
<A HREF="ch2008">Next: 2 Chronicles (2 Divrey Yamim) Chapter 8</A></CENTER>
</BODY>
</HTML>
