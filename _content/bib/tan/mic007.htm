<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Micah (Mikhah): Micah (Mikhah) Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/mic007">Polyglot</A>&nbsp;
<A HREF="../kjv/mic007">KJV</A>&nbsp;
<A HREF="../sep/mic007">Sep</A>&nbsp;
<A HREF="../vul/mic007">Vul</A>&nbsp;

<BR>
<BR><A HREF="mic">Micah (Mikhah) Index</A><BR>
&nbsp;
<A HREF="mic006">Previous</A>&nbsp;
<A HREF="nah001">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Micah (Mikhah) Chapter 7</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אַ֣לְלַי לִ֗י כִּ֤י הָיִ֙יתִי֙ כְּאָסְפֵּי־קַ֔יִץ כְּעֹלְלֹ֖ת בָּצִ֑יר אֵין־אֶשְׁכּ֣וֹל לֶאֱכ֔וֹל בִּכּוּרָ֖ה אִוְּתָ֥ה נַפְשִֽׁי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אָבַ֤ד חָסִיד֙ מִן־הָאָ֔רֶץ וְיָשָׁ֥ר בָּאָדָ֖ם אָ֑יִן כֻּלָּם֙ לְדָמִ֣ים יֶאֱרֹ֔בוּ אִ֥ישׁ אֶת־אָחִ֖יהוּ יָצ֥וּדוּ חֵֽרֶם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עַל־הָרַ֤ע כַּפַּ֙יִם֙ לְהֵיטִ֔יב הַשַּׂ֣ר שֹׁאֵ֔ל וְהַשֹּׁפֵ֖ט בַּשִּׁלּ֑וּם וְהַגָּד֗וֹל דֹּבֵ֨ר הַוַּ֥ת נַפְשׁ֛וֹ ה֖וּא וַֽיְעַבְּתֽוּהָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;טוֹבָ֣ם כְּחֵ֔דֶק יָשָׁ֖ר מִמְּסוּכָ֑ה י֤וֹם מְצַפֶּ֙יךָ֙ פְּקֻדָּתְךָ֣ בָ֔אָה עַתָּ֥ה תִהְיֶ֖ה מְבוּכָתָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אַל־תַּאֲמִ֣ינוּ בְרֵ֔עַ אַֽל־תִּבְטְח֖וּ בְּאַלּ֑וּף מִשֹּׁכֶ֣בֶת חֵיקֶ֔ךָ שְׁמֹ֖ר פִּתְחֵי־פִֽיךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּֽי־בֵן֙ מְנַבֵּ֣ל אָ֔ב בַּ֚ת קָמָ֣ה בְאִמָּ֔הּ כַּלָּ֖ה בַּחֲמֹתָ֑הּ אֹיְבֵ֥י אִ֖ישׁ אַנְשֵׁ֥י בֵיתֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַאֲנִי֙ בַּיהוָ֣ה אֲצַפֶּ֔ה אוֹחִ֖ילָה לֵאלֹהֵ֣י יִשְׁעִ֑י יִשְׁמָעֵ֖נִי אֱלֹהָֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אַֽל־תִּשְׂמְחִ֤י אֹיַ֙בְתִּי֙ לִ֔י כִּ֥י נָפַ֖לְתִּי קָ֑מְתִּי כִּֽי־אֵשֵׁ֣ב בַּחֹ֔שֶׁךְ יְהוָ֖ה א֥וֹר לִֽי׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;זַ֤עַף יְהוָה֙ אֶשָּׂ֔א כִּ֥י חָטָ֖אתִי ל֑וֹ עַד֩ אֲשֶׁ֨ר יָרִ֤יב רִיבִי֙ וְעָשָׂ֣ה מִשְׁפָּטִ֔י יוֹצִיאֵ֣נִי לָא֔וֹר אֶרְאֶ֖ה בְּצִדְקָתֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְתֵרֶ֤א אֹיַ֙בְתִּי֙ וּתְכַסֶּ֣הָ בוּשָׁ֔ה הָאֹמְרָ֣ה אֵלַ֔י אַיּ֖וֹ יְהוָ֣ה אֱלֹהָ֑יִךְ עֵינַי֙ תִּרְאֶ֣ינָּה בָּ֔הּ עַתָּ֛ה תִּֽהְיֶ֥ה לְמִרְמָ֖ס כְּטִ֥יט חוּצֽוֹת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;י֖וֹם לִבְנ֣וֹת גְּדֵרָ֑יִךְ י֥וֹם הַה֖וּא יִרְחַק־חֹֽק׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;י֥וֹם הוּא֙ וְעָדֶ֣יךָ יָב֔וֹא לְמִנִּ֥י אַשּׁ֖וּר וְעָרֵ֣י מָצ֑וֹר וּלְמִנִּ֤י מָצוֹר֙ וְעַד־נָהָ֔ר וְיָ֥ם מִיָּ֖ם וְהַ֥ר הָהָֽר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהָיְתָ֥ה הָאָ֛רֶץ לִשְׁמָמָ֖ה עַל־יֹֽשְׁבֶ֑יהָ מִפְּרִ֖י מַֽעַלְלֵיהֶֽם׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;רְעֵ֧ה עַמְּךָ֣ בְשִׁבְטֶ֗ךָ צֹ֚אן נַֽחֲלָתֶ֔ךָ שֹׁכְנִ֣י לְבָדָ֔ד יַ֖עַר בְּת֣וֹךְ כַּרְמֶ֑ל יִרְע֥וּ בָשָׁ֛ן וְגִלְעָ֖ד כִּימֵ֥י עוֹלָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּימֵ֥י צֵאתְךָ֖ מֵאֶ֣רֶץ מִצְרָ֑יִם אַרְאֶ֖נּוּ נִפְלָאֽוֹת׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;יִרְא֤וּ גוֹיִם֙ וְיֵבֹ֔שׁוּ מִכֹּ֖ל גְּבֽוּרָתָ֑ם יָשִׂ֤ימוּ יָד֙ עַל־פֶּ֔ה אָזְנֵיהֶ֖ם תֶּחֱרַֽשְׁנָה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;יְלַחֲכ֤וּ עָפָר֙ כַּנָּחָ֔שׁ כְּזֹחֲלֵ֣י אֶ֔רֶץ יִרְגְּז֖וּ מִמִּסְגְּרֹֽתֵיהֶ֑ם אֶל־יְהוָ֤ה אֱלֹהֵ֙ינוּ֙ יִפְחָ֔דוּ וְיִֽרְא֖וּ מִמֶּֽךָּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;מִי־אֵ֣ל כָּמ֗וֹךָ נֹשֵׂ֤א עָוֹן֙ וְעֹבֵ֣ר עַל־פֶּ֔שַׁע לִשְׁאֵרִ֖ית נַחֲלָת֑וֹ לֹא־הֶחֱזִ֤יק לָעַד֙ אַפּ֔וֹ כִּֽי־חָפֵ֥ץ חֶ֖סֶד הֽוּא׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;יָשׁ֣וּב יְרַֽחֲמֵ֔נוּ יִכְבֹּ֖שׁ עֲוֹֽנֹתֵ֑ינוּ וְתַשְׁלִ֛יךְ בִּמְצֻל֥וֹת יָ֖ם כָּל־חַטֹּאותָֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;תִּתֵּ֤ן אֱמֶת֙ לְיַֽעֲקֹ֔ב חֶ֖סֶד לְאַבְרָהָ֑ם אֲשֶׁר־נִשְׁבַּ֥עְתָּ לַאֲבֹתֵ֖ינוּ מִ֥ימֵי קֶֽדֶם׃ </P>
<P></P>
</TD>
<TD WIDTH="50%">
<P>1&nbsp;&#8217;al&#601;lay l&icirc; k&icirc; h&#257;y&icirc;&#x1E6F;&icirc; k&#601;&#8217;&#257;s&#601;p&ecirc;-qayi&#x1E63; k&#601;&#8216;&#333;l&#601;l&#333;&#x1E6F; b&#257;&#x1E63;&icirc;r &#8217;&ecirc;n-&#8217;e&#353;&#601;kw&#333;l le&#8217;&#277;&#x1E35;w&#333;l bik&ucirc;r&acirc; &#8217;i&ucirc;&#601;&#x1E6F;&acirc; naf&#601;&#353;&icirc;: </P>
<P>2&nbsp;&#8217;&#257;&#x1E07;a&#x1E0F; &#x1E25;&#257;s&icirc;&#x1E0F; min-h&#257;&#8217;&#257;re&#x1E63; w&#601;y&#257;&#353;&#257;r b&#257;&#8217;&#257;&#x1E0F;&#257;m &#8217;&#257;yin kull&#257;m l&#601;&#x1E0F;&#257;m&icirc;m ye&#8217;&#277;r&#333;&#x1E07;&ucirc; &#8217;&icirc;&#353; &#8217;e&#x1E6F;-&#8217;&#257;&#x1E25;&icirc;h&ucirc; y&#257;&#x1E63;&ucirc;&#x1E0F;&ucirc; &#x1E25;&#275;rem: </P>
<P>3&nbsp;&#8216;al-h&#257;r<sup>a</sup>&#8216; kapayim l&#601;h&ecirc;&#x1E6D;&icirc;&#x1E07; ha&#347;&#347;ar &#353;&#333;&#8217;&#275;l w&#601;ha&#353;&#353;&#333;f&#275;&#x1E6D; ba&#353;&#353;ill&ucirc;m w&#601;hag&#257;&#x1E0F;w&#333;l d&#333;&#x1E07;&#275;r ha&ucirc;a&#x1E6F; naf&#601;&#353;w&#333; h&ucirc;&#8217; way&#601;&#8216;ab&#601;&#x1E6F;&ucirc;h&#257;: </P>
<P>4&nbsp;&#x1E6D;w&#333;&#x1E07;&#257;m k&#601;&#x1E25;&#275;&#x1E0F;eq y&#257;&#353;&#257;r mimm&#601;s&ucirc;&#x1E35;&acirc; yw&#333;m m&#601;&#x1E63;apey&#x1E35;&#257; p&#601;qud&#257;&#x1E6F;&#601;&#x1E35;&#257; &#x1E07;&#257;&#8217;&acirc; &#8216;at&acirc; &#x1E6F;ih&#601;yeh m&#601;&#x1E07;&ucirc;&#x1E35;&#257;&#x1E6F;&#257;m: </P>
<P>5&nbsp;&#8217;al-ta&#8217;&#259;m&icirc;n&ucirc; &#x1E07;&#601;r&#275;&#8216;a &#8217;al-ti&#x1E07;&#601;&#x1E6D;&#601;&#x1E25;&ucirc; b&#601;&#8217;all&ucirc;f mi&#353;&#353;&#333;&#x1E35;e&#x1E07;e&#x1E6F; &#x1E25;&ecirc;qe&#x1E35;&#257; &#353;&#601;m&#333;r pi&#x1E6F;&#601;&#x1E25;&ecirc;-f&icirc;&#x1E35;&#257;: </P>
<P>6&nbsp;k&icirc;-&#x1E07;&#275;n m&#601;nab&#275;l &#8217;&#257;&#x1E07; ba&#x1E6F; q&#257;m&acirc; &#x1E07;&#601;&#8217;imm&#257;h kall&acirc; b<sup>a</sup>&#x1E25;&#259;m&#333;&#x1E6F;&#257;h &#8217;&#333;y&#601;&#x1E07;&ecirc; &#8217;&icirc;&#353; &#8217;an&#601;&#353;&ecirc; &#x1E07;&ecirc;&#x1E6F;w&#333;: </P>
<P>7&nbsp;wa&#8217;&#259;n&icirc; bayhw&acirc; &#8217;&#259;&#x1E63;apeh &#8217;w&#333;&#x1E25;&icirc;l&acirc; l&#275;&#8217;l&#333;h&ecirc; yi&#353;&#601;&#8216;&icirc; yi&#353;&#601;m&#257;&#8216;&#275;n&icirc; &#8217;&#277;l&#333;h&#257;y: </P>
<P>8&nbsp;&#8217;al-ti&#347;&#601;m&#601;&#x1E25;&icirc; &#8217;&#333;ya&#x1E07;&#601;t&icirc; l&icirc; k&icirc; n&#257;fal&#601;t&icirc; q&#257;m&#601;t&icirc; k&icirc;-&#8217;&#275;&#353;&#275;&#x1E07; b<sup>a</sup>&#x1E25;&#333;&#353;e&#x1E35;&#601; y&#601;hw&acirc; &#8217;w&#333;r l&icirc;: s</P>
<P>9&nbsp;z<sup>a</sup>&#8216;af y&#601;hw&acirc; &#8217;e&#347;&#347;&#257;&#8217; k&icirc; &#x1E25;&#257;&#x1E6D;&#257;&#8217;&#x1E6F;&icirc; lw&#333; &#8216;a&#x1E0F; &#8217;&#259;&#353;er y&#257;r&icirc;&#x1E07; r&icirc;&#x1E07;&icirc; w&#601;&#8216;&#257;&#347;&acirc; mi&#353;&#601;p&#257;&#x1E6D;&icirc; yw&#333;&#x1E63;&icirc;&#8217;&#275;n&icirc; l&#257;&#8217;w&#333;r &#8217;er&#601;&#8217;eh b&#601;&#x1E63;i&#x1E0F;&#601;q&#257;&#x1E6F;w&#333;: </P>
<P>10&nbsp;w&#601;&#x1E6F;&#275;re&#8217; &#8217;&#333;ya&#x1E07;&#601;t&icirc; &ucirc;&#x1E6F;&#601;&#x1E35;asseh&#257; &#x1E07;&ucirc;&#353;&acirc; h&#257;&#8217;&#333;m&#601;r&acirc; &#8217;&#275;lay &#8217;ayyw&#333; y&#601;hw&acirc; &#8217;&#277;l&#333;h&#257;yi&#x1E35;&#601; &#8216;&ecirc;nay tir&#601;&#8217;eynn&acirc; b&#257;h &#8216;at&acirc; tih&#601;yeh l&#601;mir&#601;m&#257;s k&#601;&#x1E6D;&icirc;&#x1E6D; &#x1E25;&ucirc;&#x1E63;w&#333;&#x1E6F;: </P>
<P>11&nbsp;yw&#333;m li&#x1E07;&#601;nw&#333;&#x1E6F; g&#601;&#x1E0F;&#275;r&#257;yi&#x1E35;&#601; yw&#333;m hah&ucirc;&#8217; yir&#601;&#x1E25;aq-&#x1E25;&#333;q: </P>
<P>12&nbsp;yw&#333;m h&ucirc;&#8217; w&#601;&#8216;&#257;&#x1E0F;ey&#x1E35;&#257; y&#257;&#x1E07;w&#333;&#8217; l&#601;minn&icirc; &#8217;a&#353;&#353;&ucirc;r w&#601;&#8216;&#257;r&ecirc; m&#257;&#x1E63;w&#333;r &ucirc;l&#601;minn&icirc; m&#257;&#x1E63;w&#333;r w&#601;&#8216;a&#x1E0F;-n&acirc;&#257;r w&#601;y&#257;m m&icirc;y&#257;m w&#601;har h&acirc;&#257;r: </P>
<P>13&nbsp;w&#601;h&#257;y&#601;&#x1E6F;&acirc; h&#257;&#8217;&#257;re&#x1E63; li&#353;&#601;m&#257;m&acirc; &#8216;al-y&#333;&#353;&#601;&#x1E07;eyh&#257; mip&#601;r&icirc; m<sup>a</sup>&#8216;al&#601;l&ecirc;hem: s</P>
<P>14&nbsp;r&#601;&#8216;&#275;h &#8216;amm&#601;&#x1E35;&#257; &#x1E07;&#601;&#353;i&#x1E07;&#601;&#x1E6D;e&#x1E35;&#257; &#x1E63;&#333;&#8217;n n<sup>a</sup>&#x1E25;&#259;l&#257;&#x1E6F;e&#x1E35;&#257; &#353;&#333;&#x1E35;&#601;n&icirc; l&#601;&#x1E07;&#257;&#x1E0F;&#257;&#x1E0F; y<sup>a</sup>&#8216;ar b&#601;&#x1E6F;w&#333;&#x1E35;&#601; kar&#601;mel yir&#601;&#8216;&ucirc; &#x1E07;&#257;&#353;&#257;n w&#601;&#x1E21;il&#601;&#8216;&#257;&#x1E0F; k&icirc;m&ecirc; &#8216;w&#333;l&#257;m: </P>
<P>15&nbsp;k&icirc;m&ecirc; &#x1E63;&#275;&#8217;&#x1E6F;&#601;&#x1E35;&#257; m&#275;&#8217;ere&#x1E63; mi&#x1E63;&#601;r&#257;yim &#8217;ar&#601;&#8217;enn&ucirc; nif&#601;l&#257;&#8217;w&#333;&#x1E6F;: </P>
<P>16&nbsp;yir&#601;&#8217;&ucirc; &#x1E21;w&#333;yim w&#601;y&#275;&#x1E07;&#333;&#353;&ucirc; mik&#333;l g&#601;&#x1E07;&ucirc;r&#257;&#x1E6F;&#257;m y&#257;&#347;&icirc;m&ucirc; y&#257;&#x1E0F; &#8216;al-peh &#8217;&#257;z&#601;n&ecirc;hem te&#x1E25;&#277;ra&#353;&#601;n&acirc;: </P>
<P>17&nbsp;y&#601;l<sup>a</sup>&#x1E25;&#259;&#x1E35;&ucirc; &#8216;&#257;f&#257;r kann&#257;&#x1E25;&#257;&#353; k&#601;z&#333;&#x1E25;&#259;l&ecirc; &#8217;ere&#x1E63; yir&#601;g&#601;z&ucirc; mimmis&#601;g&#601;r&#333;&#x1E6F;&ecirc;hem &#8217;el-y&#601;hw&acirc; &#8217;&#277;l&#333;h&ecirc;n&ucirc; yif&#601;&#x1E25;&#257;&#x1E0F;&ucirc; w&#601;yir&#601;&#8217;&ucirc; mimme&#x1E35;&#x1E35;&#257;: </P>
<P>18&nbsp;m&icirc;-&#8217;&#275;l k&#257;mw&#333;&#x1E35;&#257; n&#333;&#347;&#275;&#8217; &#8216;&#257;w&#333;n w&#601;&#8216;&#333;&#x1E07;&#275;r &#8216;al-pe&#353;<sup>a</sup>&#8216; li&#353;&#601;&#8217;&#275;r&icirc;&#x1E6F; n<sup>a</sup>&#x1E25;&#259;l&#257;&#x1E6F;w&#333; l&#333;&#8217;-he&#x1E25;&#277;z&icirc;q l&#257;&#8216;a&#x1E0F; &#8217;apw&#333; k&icirc;-&#x1E25;&#257;f&#275;&#x1E63; &#x1E25;ese&#x1E0F; h&ucirc;&#8217;: </P>
<P>19&nbsp;y&#257;&#353;&ucirc;&#x1E07; y&#601;r<sup>a</sup>&#x1E25;&#259;m&#275;n&ucirc; yi&#x1E35;&#601;b&#333;&#353; &#8216;&#259;w&#333;n&#333;&#x1E6F;&ecirc;n&ucirc; w&#601;&#x1E6F;a&#353;&#601;l&icirc;&#x1E35;&#601; bim&#601;&#x1E63;ulw&#333;&#x1E6F; y&#257;m k&#257;l-&#x1E25;a&#x1E6D;&#x1E6D;&#333;&#8217;w&#x1E6F;&#257;m: </P>
<P>20&nbsp;tit&#275;n &#8217;&#277;me&#x1E6F; l&#601;y<sup>a</sup>&#8216;&#259;q&#333;&#x1E07; &#x1E25;ese&#x1E0F; l&#601;&#8217;a&#x1E07;&#601;r&acirc;&#257;m &#8217;&#259;&#353;er-ni&#353;&#601;b<sup>a</sup>&#8216;&#601;t&#257; la&#8217;&#259;&#x1E07;&#333;&#x1E6F;&ecirc;n&ucirc; m&icirc;m&ecirc; qe&#x1E0F;em: </P>
</TD>
</TABLE>
<P><HR>
<CENTER>
<A HREF="nah001">Next: Nahum (Nahum) Chapter 1</A></CENTER>
</BODY>
</HTML>
