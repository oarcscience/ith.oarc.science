<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Nehemiah (Nechemiyah): Nehemiah (Nechemiyah) Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/neh008">Polyglot</A>&nbsp;
<A HREF="../kjv/neh008">KJV</A>&nbsp;
<A HREF="../vul/neh008">Vul</A>&nbsp;

<BR>
<BR><A HREF="neh">Nehemiah (Nechemiyah) Index</A><BR>
&nbsp;
<A HREF="neh007">Previous</A>&nbsp;
<A HREF="neh009">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Nehemiah (Nechemiyah) Chapter 8</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֵּאָסְפ֤וּ כָל־הָעָם֙ כְּאִ֣ישׁ אֶחָ֔ד אֶל־הָ֣רְח֔וֹב אֲשֶׁ֖ר לִפְנֵ֣י שַֽׁעַר־הַמָּ֑יִם וַיֹּֽאמְרוּ֙ לְעֶזְרָ֣א הַסֹּפֵ֔ר לְהָבִ֗יא אֶת־סֵ֙פֶר֙ תּוֹרַ֣ת מֹשֶׁ֔ה אֲשֶׁר־צִוָּ֥ה יְהוָ֖ה אֶת־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיָּבִ֣יא עֶזְרָ֣א הַ֠כֹּהֵן אֶֽת־הַתּוֹרָ֞ה לִפְנֵ֤י הַקָּהָל֙ מֵאִ֣ישׁ וְעַד־אִשָּׁ֔ה וְכֹ֖ל מֵבִ֣ין לִשְׁמֹ֑עַ בְּי֥וֹם אֶחָ֖ד לַחֹ֥דֶשׁ הַשְּׁבִיעִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּקְרָא־בוֹ֩ לִפְנֵ֨י הָרְח֜וֹב אֲשֶׁ֣ר׀ לִפְנֵ֣י שַֽׁעַר־הַמַּ֗יִם מִן־הָאוֹר֙ עַד־מַחֲצִ֣ית הַיּ֔וֹם נֶ֛גֶד הָאֲנָשִׁ֥ים וְהַנָּשִׁ֖ים וְהַמְּבִינִ֑ים וְאָזְנֵ֥י כָל־הָעָ֖ם אֶל־סֵ֥פֶר הַתּוֹרָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַֽיַּעֲמֹ֞ד עֶזְרָ֣א הַסֹּפֵ֗ר עַֽל־מִגְדַּל־עֵץ֮ אֲשֶׁ֣ר עָשׂ֣וּ לַדָּבָר֒ וַיַּֽעֲמֹ֣ד אֶצְל֡וֹ מַתִּתְיָ֡ה וְשֶׁ֡מַע וַ֠עֲנָיָה וְאוּרִיָּ֧ה וְחִלְקִיָּ֛ה וּמַעֲשֵׂיָ֖ה עַל־יְמִינ֑וֹ וּמִשְּׂמֹאל֗וֹ פְּ֠דָיָה וּמִֽישָׁאֵ֧ל וּמַלְכִּיָּ֛ה וְחָשֻׁ֥ם וְחַשְׁבַּדָּ֖נָה זְכַרְיָ֥ה מְשֻׁלָּֽם׃ פ</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּפְתַּ֨ח עֶזְרָ֤א הַסֵּ֙פֶר֙ לְעֵינֵ֣י כָל־הָעָ֔ם כִּֽי־מֵעַ֥ל כָּל־הָעָ֖ם הָיָ֑ה וּכְפִתְח֖וֹ עָֽמְד֥וּ כָל־הָעָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיְבָ֣רֶךְ עֶזְרָ֔א אֶת־יְהוָ֥ה הָאֱלֹהִ֖ים הַגָּד֑וֹל וַיַּֽעֲנ֨וּ כָל־הָעָ֜ם אָמֵ֤ן׀ אָמֵן֙ בְּמֹ֣עַל יְדֵיהֶ֔ם וַיִּקְּד֧וּ וַיִּשְׁתַּחֲוֻּ֛ לַיהוָ֖ה אַפַּ֥יִם אָֽרְצָה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְיֵשׁ֡וּעַ וּבָנִ֡י וְשֵׁרֵ֥בְיָ֣ה׀<font color="red"><sup>3</font></sup> יָמִ֡ין עַקּ֡וּב שַׁבְּתַ֣י׀ הֽוֹדִיָּ֡ה מַעֲשֵׂיָ֡ה קְלִיטָ֣א עֲזַרְיָה֩ יוֹזָבָ֨ד חָנָ֤ן פְּלָאיָה֙ וְהַלְוִיִּ֔ם מְבִינִ֥ים אֶת־הָעָ֖ם לַתּוֹרָ֑ה וְהָעָ֖ם עַל־עָמְדָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַֽיִּקְרְא֥וּ בַסֵּ֛פֶר בְּתוֹרַ֥ת הָאֱלֹהִ֖ים מְפֹרָ֑שׁ וְשׂ֣וֹם שֶׂ֔כֶל וַיָּבִ֖ינוּ בַּמִּקְרָֽא׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֣אמֶר נְחֶמְיָ֣ה ה֣וּא הַתִּרְשָׁ֡תָא וְעֶזְרָ֣א הַכֹּהֵ֣ן׀ הַסֹּפֵ֡ר וְהַלְוִיִּם֩ הַמְּבִינִ֨ים אֶת־הָעָ֜ם לְכָל־הָעָ֗ם הַיּ֤וֹם קָדֹֽשׁ־הוּא֙ לַיהוָ֣ה אֱלֹהֵיכֶ֔ם אַל־תִּֽתְאַבְּל֖וּ וְאַל־תִּבְכּ֑וּ כִּ֤י בוֹכִים֙ כָּל־הָעָ֔ם כְּשָׁמְעָ֖ם אֶת־דִּבְרֵ֥י הַתּוֹרָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֣אמֶר לָהֶ֡ם לְכוּ֩ אִכְל֨וּ מַשְׁמַנִּ֜ים וּשְׁת֣וּ מַֽמְתַקִּ֗ים וְשִׁלְח֤וּ מָנוֹת֙ לְאֵ֣ין נָכ֣וֹן ל֔וֹ כִּֽי־קָד֥וֹשׁ הַיּ֖וֹם לַאֲדֹנֵ֑ינוּ וְאַל־תֵּ֣עָצֵ֔בוּ כִּֽי־חֶדְוַ֥ת יְהוָ֖ה הִ֥יא מָֽעֻזְּכֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהַלְוִיִּ֞ם מַחְשִׁ֤ים לְכָל־הָעָם֙ לֵאמֹ֣ר הַ֔סּוּ כִּ֥י הַיּ֖וֹם קָדֹ֑שׁ וְאַל־תֵּעָצֵֽבוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֵּלְכ֨וּ כָל־הָעָ֜ם לֶאֱכֹ֤ל וְלִשְׁתּוֹת֙ וּלְשַׁלַּ֣ח מָנ֔וֹת וְלַעֲשׂ֖וֹת שִׂמְחָ֣ה גְדוֹלָ֑ה כִּ֤י הֵבִ֙ינוּ֙ בַּדְּבָרִ֔ים אֲשֶׁ֥ר הוֹדִ֖יעוּ לָהֶֽם׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּבַיּ֣וֹם הַשֵּׁנִ֡י נֶאֶסְפוּ֩ רָאשֵׁ֨י הָאָב֜וֹת לְכָל־הָעָ֗ם הַכֹּֽהֲנִים֙ וְהַלְוִיִּ֔ם אֶל־עֶזְרָ֖א הַסֹּפֵ֑ר וּלְהַשְׂכִּ֖יל אֶל־דִּבְרֵ֥י הַתּוֹרָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַֽיִּמְצְא֖וּ כָּת֣וּב בַּתּוֹרָ֑ה אֲשֶׁ֨ר צִוָּ֤ה יְהוָה֙ בְּיַד־מֹשֶׁ֔ה אֲשֶׁר֩ יֵשְׁב֨וּ בְנֵֽי־יִשְׂרָאֵ֧ל בַּסֻּכּ֛וֹת בֶּחָ֖ג בַּחֹ֥דֶשׁ הַשְּׁבִיעִֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַאֲשֶׁ֣ר יַשְׁמִ֗יעוּ וְיַעֲבִ֨ירוּ ק֥וֹל בְּכָל־עָרֵיהֶם֮ וּבִירוּשָׁלִַ֣ם לֵאמֹר֒ צְא֣וּ הָהָ֗ר וְהָבִ֙יאוּ֙ עֲלֵי־זַ֙יִת֙ וַעֲלֵי־עֵ֣ץ שֶׁ֔מֶן וַעֲלֵ֤י הֲדַס֙ וַעֲלֵ֣י תְמָרִ֔ים וַעֲלֵ֖י עֵ֣ץ עָבֹ֑ת לַעֲשֹׂ֥ת סֻכֹּ֖ת כַּכָּתֽוּב׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֵּצְא֣וּ הָעָם֮ וַיָּבִיאוּ֒ וַיַּעֲשׂוּ֩ לָהֶ֨ם סֻכּ֜וֹת אִ֤ישׁ עַל־גַּגּוֹ֙ וּבְחַצְרֹ֣תֵיהֶ֔ם וּבְחַצְר֖וֹת בֵּ֣ית הָאֱלֹהִ֑ים וּבִרְחוֹב֙ שַׁ֣עַר הַמַּ֔יִם וּבִרְח֖וֹב שַׁ֥עַר אֶפְרָֽיִם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּֽעֲשׂ֣וּ כָֽל־הַ֠קָּהָל הַשָּׁבִ֨ים מִן־הַשְּׁבִ֥י׀ סֻכּוֹת֮ וַיֵּשְׁב֣וּ בַסֻּכּוֹת֒ כִּ֣י לֹֽא־עָשׂ֡וּ מִימֵי֩ יֵשׁ֨וּעַ בִּן־נ֥וּן כֵּן֙ בְּנֵ֣י יִשְׂרָאֵ֔ל עַ֖ד הַיּ֣וֹם הַה֑וּא וַתְּהִ֥י שִׂמְחָ֖ה גְּדוֹלָ֥ה מְאֹֽד׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַ֠יִּקְרָא בְּסֵ֨פֶר תּוֹרַ֤ת הָאֱלֹהִים֙ י֣וֹם׀ בְּי֔וֹם מִן־הַיּוֹם֙ הָֽרִאשׁ֔וֹן עַ֖ד הַיּ֣וֹם הָאַחֲר֑וֹן וַיַּֽעֲשׂוּ־חָג֙ שִׁבְעַ֣ת יָמִ֔ים וּבַיּ֧וֹם הַשְּׁמִינִ֛י עֲצֶ֖רֶת כַּמִּשְׁפָּֽט׃ פ</P>
</TD>
<TD WIDTH="50%">
<P>1&nbsp;wayy&#275;&#8217;&#257;s&#601;f&ucirc; &#x1E35;&#257;l-h&#257;&#8216;&#257;m k&#601;&#8217;&icirc;&#353; &#8217;e&#x1E25;&#257;&#x1E0F; &#8217;el-h&#257;r&#601;&#x1E25;w&#333;&#x1E07; &#8217;&#259;&#353;er lif&#601;n&ecirc; &#353;<sup>a</sup>&#8216;ar-hamm&#257;yim wayy&#333;&#8217;m&#601;r&ucirc; l&#601;&#8216;ez&#601;r&#257;&#8217; hass&#333;f&#275;r l&#601;h&#257;&#x1E07;&icirc;&#8217; &#8217;e&#x1E6F;-s&#275;fer tw&#333;ra&#x1E6F; m&#333;&#353;eh &#8217;&#259;&#353;er-&#x1E63;i&ucirc;&acirc; y&#601;hw&acirc; &#8217;e&#x1E6F;-yi&#347;&#601;r&#257;&#8217;&#275;l: </P>
<P>2&nbsp;wayy&#257;&#x1E07;&icirc;&#8217; &#8216;ez&#601;r&#257;&#8217; hak&#333;h&#275;n &#8217;e&#x1E6F;-hatw&#333;r&acirc; lif&#601;n&ecirc; haqq&acirc;&#257;l m&#275;&#8217;&icirc;&#353; w&#601;&#8216;a&#x1E0F;-&#8217;i&#353;&#353;&acirc; w&#601;&#x1E35;&#333;l m&#275;&#x1E07;&icirc;n li&#353;&#601;m&#333;&#8216;a b&#601;yw&#333;m &#8217;e&#x1E25;&#257;&#x1E0F; l<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;&icirc;&#8216;&icirc;: </P>
<P>3&nbsp;wayyiq&#601;r&#257;&#8217;-&#x1E07;w&#333; lif&#601;n&ecirc; h&#257;r&#601;&#x1E25;w&#333;&#x1E07; &#8217;&#259;&#353;er| lif&#601;n&ecirc; &#353;<sup>a</sup>&#8216;ar-hammayim min-h&#257;&#8217;w&#333;r &#8216;a&#x1E0F;-m<sup>a</sup>&#x1E25;&#259;&#x1E63;&icirc;&#x1E6F; hayyw&#333;m ne&#x1E21;e&#x1E0F; h&#257;&#8217;&#259;n&#257;&#353;&icirc;m w&#601;hann&#257;&#353;&icirc;m w&#601;hamm&#601;&#x1E07;&icirc;n&icirc;m w&#601;&#8217;&#257;z&#601;n&ecirc; &#x1E35;&#257;l-h&#257;&#8216;&#257;m &#8217;el-s&#275;fer hatw&#333;r&acirc;: </P>
<P>4&nbsp;wayy<sup>a</sup>&#8216;&#259;m&#333;&#x1E0F; &#8216;ez&#601;r&#257;&#8217; hass&#333;f&#275;r &#8216;al-mi&#x1E21;&#601;dal-&#8216;&#275;&#x1E63; &#8217;&#259;&#353;er &#8216;&#257;&#347;&ucirc; lad&#257;&#x1E07;&#257;r wayy<sup>a</sup>&#8216;&#259;m&#333;&#x1E0F; &#8217;e&#x1E63;&#601;lw&#333; mati&#x1E6F;&#601;y&acirc; w&#601;&#353;em<sup>a</sup>&#8216; w<sup>a</sup>&#8216;&#259;n&#257;y&acirc; w&#601;&#8217;&ucirc;r&icirc;y&acirc; w&#601;&#x1E25;il&#601;q&icirc;y&acirc; &ucirc;m<sup>a</sup>&#8216;&#259;&#347;&ecirc;&acirc; &#8216;al-y&#601;m&icirc;nw&#333; &ucirc;mi&#347;&#347;&#601;m&#333;&#8217;lw&#333; p&#601;&#x1E0F;&#257;y&acirc; &ucirc;m&icirc;&#353;&#257;&#8217;&#275;l &ucirc;mal&#601;k&icirc;y&acirc; w&#601;&#x1E25;&#257;&#353;um w&#601;&#x1E25;a&#353;&#601;bad&#257;n&acirc; z&#601;&#x1E35;ar&#601;y&acirc; m&#601;&#353;ull&#257;m: f</P>
<P>5&nbsp;wayyif&#601;t<sup>a</sup>&#x1E25; &#8216;ez&#601;r&#257;&#8217; hass&#275;fer l&#601;&#8216;&ecirc;n&ecirc; &#x1E35;&#257;l-h&#257;&#8216;&#257;m k&icirc;-m&#275;&#8216;al k&#257;l-h&#257;&#8216;&#257;m h&#257;y&acirc; &ucirc;&#x1E35;&#601;fi&#x1E6F;&#601;&#x1E25;w&#333; &#8216;&#257;m&#601;&#x1E0F;&ucirc; &#x1E35;&#257;l-h&#257;&#8216;&#257;m: </P>
<P>6&nbsp;way&#601;&#x1E07;&#257;re&#x1E35;&#601; &#8216;ez&#601;r&#257;&#8217; &#8217;e&#x1E6F;-y&#601;hw&acirc; h&#257;&#8217;&#277;l&#333;h&icirc;m hag&#257;&#x1E0F;w&#333;l wayy<sup>a</sup>&#8216;&#259;n&ucirc; &#x1E35;&#257;l-h&#257;&#8216;&#257;m &#8217;&#257;m&#275;n| &#8217;&#257;m&#275;n b&#601;m&#333;&#8216;al y&#601;&#x1E0F;&ecirc;hem wayyiqq&#601;&#x1E0F;&ucirc; wayyi&#353;&#601;t<sup>a</sup>&#x1E25;&#259;&ucirc;u layhw&acirc; &#8217;apayim &#8217;&#257;r&#601;&#x1E63;&acirc;: </P>
<P>7&nbsp;w&#601;y&#275;&#353;&ucirc;&#8216;a &ucirc;&#x1E07;&#257;n&icirc; w&#601;&#353;&#275;r&#275;&#x1E07;&#601;y&acirc;|<font color="red"><sup>3</font></sup> y&#257;m&icirc;n &#8216;aqq&ucirc;&#x1E07; &#353;ab&#601;&#x1E6F;ay| hw&#333;&#x1E0F;&icirc;y&acirc; m<sup>a</sup>&#8216;&#259;&#347;&ecirc;&acirc; q&#601;l&icirc;&#x1E6D;&#257;&#8217; &#8216;&#259;zar&#601;y&acirc; yw&#333;z&#257;&#x1E07;&#257;&#x1E0F; &#x1E25;&#257;n&#257;n p&#601;l&#257;&#8217;y&acirc; w&#601;hal&#601;w&icirc;yim m&#601;&#x1E07;&icirc;n&icirc;m &#8217;e&#x1E6F;-h&#257;&#8216;&#257;m latw&#333;r&acirc; w&#601;h&#257;&#8216;&#257;m &#8216;al-&#8216;&#257;m&#601;&#x1E0F;&#257;m: </P>
<P>8&nbsp;wayyiq&#601;r&#601;&#8217;&ucirc; &#x1E07;ass&#275;fer b&#601;&#x1E6F;w&#333;ra&#x1E6F; h&#257;&#8217;&#277;l&#333;h&icirc;m m&#601;f&#333;r&#257;&#353; w&#601;&#347;w&#333;m &#347;e&#x1E35;el wayy&#257;&#x1E07;&icirc;n&ucirc; bammiq&#601;r&#257;&#8217;: s</P>
<P>9&nbsp;wayy&#333;&#8217;mer n&#601;&#x1E25;em&#601;y&acirc; h&ucirc;&#8217; hatir&#601;&#353;&#257;&#x1E6F;&#257;&#8217; w&#601;&#8216;ez&#601;r&#257;&#8217; hak&#333;h&#275;n| hass&#333;f&#275;r w&#601;hal&#601;w&icirc;yim hamm&#601;&#x1E07;&icirc;n&icirc;m &#8217;e&#x1E6F;-h&#257;&#8216;&#257;m l&#601;&#x1E35;&#257;l-h&#257;&#8216;&#257;m hayyw&#333;m q&#257;&#x1E0F;&#333;&#353;-h&ucirc;&#8217; layhw&acirc; &#8217;&#277;l&#333;h&ecirc;&#x1E35;em &#8217;al-ti&#x1E6F;&#601;&#8217;ab&#601;l&ucirc; w&#601;&#8217;al-ti&#x1E07;&#601;k&ucirc; k&icirc; &#x1E07;w&#333;&#x1E35;&icirc;m k&#257;l-h&#257;&#8216;&#257;m k&#601;&#353;&#257;m&#601;&#8216;&#257;m &#8217;e&#x1E6F;-di&#x1E07;&#601;r&ecirc; hatw&#333;r&acirc;: </P>
<P>10&nbsp;wayy&#333;&#8217;mer l&acirc;em l&#601;&#x1E35;&ucirc; &#8217;i&#x1E35;&#601;l&ucirc; ma&#353;&#601;mann&icirc;m &ucirc;&#353;&#601;&#x1E6F;&ucirc; mam&#601;&#x1E6F;aqq&icirc;m w&#601;&#353;il&#601;&#x1E25;&ucirc; m&#257;nw&#333;&#x1E6F; l&#601;&#8217;&ecirc;n n&#257;&#x1E35;w&#333;n lw&#333; k&icirc;-q&#257;&#x1E0F;w&#333;&#353; hayyw&#333;m la&#8217;&#259;&#x1E0F;&#333;n&ecirc;n&ucirc; w&#601;&#8217;al-t&#275;&#8216;&#257;&#x1E63;&#275;&#x1E07;&ucirc; k&icirc;-&#x1E25;e&#x1E0F;&#601;wa&#x1E6F; y&#601;hw&acirc; h&icirc;&#8217; m&#257;&#8216;uzz&#601;&#x1E35;em: </P>
<P>11&nbsp;w&#601;hal&#601;w&icirc;yim m<sup>a</sup>&#x1E25;&#601;&#353;&icirc;m l&#601;&#x1E35;&#257;l-h&#257;&#8216;&#257;m l&#275;&#8217;m&#333;r hass&ucirc; k&icirc; hayyw&#333;m q&#257;&#x1E0F;&#333;&#353; w&#601;&#8217;al-t&#275;&#8216;&#257;&#x1E63;&#275;&#x1E07;&ucirc;: </P>
<P>12&nbsp;wayy&#275;l&#601;&#x1E35;&ucirc; &#x1E35;&#257;l-h&#257;&#8216;&#257;m le&#8217;&#277;&#x1E35;&#333;l w&#601;li&#353;&#601;tw&#333;&#x1E6F; &ucirc;l&#601;&#353;all<sup>a</sup>&#x1E25; m&#257;nw&#333;&#x1E6F; w&#601;l<sup>a</sup>&#8216;&#259;&#347;w&#333;&#x1E6F; &#347;im&#601;&#x1E25;&acirc; &#x1E21;&#601;&#x1E0F;w&#333;l&acirc; k&icirc; h&#275;&#x1E07;&icirc;n&ucirc; bad&#601;&#x1E07;&#257;r&icirc;m &#8217;&#259;&#353;er hw&#333;&#x1E0F;&icirc;&#8216;&ucirc; l&acirc;em: s</P>
<P>13&nbsp;&ucirc;&#x1E07;ayyw&#333;m ha&#353;&#353;&#275;n&icirc; ne&#8217;es&#601;f&ucirc; r&#257;&#8217;&#353;&ecirc; h&#257;&#8217;&#257;&#x1E07;w&#333;&#x1E6F; l&#601;&#x1E35;&#257;l-h&#257;&#8216;&#257;m hak&#333;h&#259;n&icirc;m w&#601;hal&#601;w&icirc;yim &#8217;el-&#8216;ez&#601;r&#257;&#8217; hass&#333;f&#275;r &ucirc;l&#601;ha&#347;&#601;k&icirc;l &#8217;el-di&#x1E07;&#601;r&ecirc; hatw&#333;r&acirc;: </P>
<P>14&nbsp;wayyim&#601;&#x1E63;&#601;&#8217;&ucirc; k&#257;&#x1E6F;&ucirc;&#x1E07; batw&#333;r&acirc; &#8217;&#259;&#353;er &#x1E63;i&ucirc;&acirc; y&#601;hw&acirc; b&#601;ya&#x1E0F;-m&#333;&#353;eh &#8217;&#259;&#353;er y&#275;&#353;&#601;&#x1E07;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l bassukw&#333;&#x1E6F; be&#x1E25;&#257;&#x1E21; b<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;&icirc;&#8216;&icirc;: </P>
<P>15&nbsp;wa&#8217;&#259;&#353;er ya&#353;&#601;m&icirc;&#8216;&ucirc; w&#601;y<sup>a</sup>&#8216;&#259;&#x1E07;&icirc;r&ucirc; qw&#333;l b&#601;&#x1E35;&#257;l-&#8216;&#257;r&ecirc;hem &ucirc;&#x1E07;&icirc;r&ucirc;&#353;&#257;laim l&#275;&#8217;m&#333;r &#x1E63;&#601;&#8217;&ucirc; h&acirc;&#257;r w&#601;h&#257;&#x1E07;&icirc;&#8217;&ucirc; &#8216;&#259;l&ecirc;-zayi&#x1E6F; w<sup>a</sup>&#8216;&#259;l&ecirc;-&#8216;&#275;&#x1E63; &#353;emen w<sup>a</sup>&#8216;&#259;l&ecirc; h&#259;&#x1E0F;as w<sup>a</sup>&#8216;&#259;l&ecirc; &#x1E6F;&#601;m&#257;r&icirc;m w<sup>a</sup>&#8216;&#259;l&ecirc; &#8216;&#275;&#x1E63; &#8216;&#257;&#x1E07;&#333;&#x1E6F; l<sup>a</sup>&#8216;&#259;&#347;&#333;&#x1E6F; suk&#333;&#x1E6F; kak&#257;&#x1E6F;&ucirc;&#x1E07;: f</P>
<P>16&nbsp;wayy&#275;&#x1E63;&#601;&#8217;&ucirc; h&#257;&#8216;&#257;m wayy&#257;&#x1E07;&icirc;&#8217;&ucirc; wayy<sup>a</sup>&#8216;&#259;&#347;&ucirc; l&acirc;em sukw&#333;&#x1E6F; &#8217;&icirc;&#353; &#8216;al-gagw&#333; &ucirc;&#x1E07;&#601;&#x1E25;a&#x1E63;&#601;r&#333;&#x1E6F;&ecirc;hem &ucirc;&#x1E07;&#601;&#x1E25;a&#x1E63;&#601;rw&#333;&#x1E6F; b&ecirc;&#x1E6F; h&#257;&#8217;&#277;l&#333;h&icirc;m &ucirc;&#x1E07;ir&#601;&#x1E25;w&#333;&#x1E07; &#353;<sup>a</sup>&#8216;ar hammayim &ucirc;&#x1E07;ir&#601;&#x1E25;w&#333;&#x1E07; &#353;<sup>a</sup>&#8216;ar &#8217;ef&#601;r&#257;yim: </P>
<P>17&nbsp;wayy<sup>a</sup>&#8216;&#259;&#347;&ucirc; &#x1E35;&#257;l-haqq&acirc;&#257;l ha&#353;&#353;&#257;&#x1E07;&icirc;m min-ha&#353;&#353;&#601;&#x1E07;&icirc;| sukw&#333;&#x1E6F; wayy&#275;&#353;&#601;&#x1E07;&ucirc; &#x1E07;assukw&#333;&#x1E6F; k&icirc; l&#333;&#8217;-&#8216;&#257;&#347;&ucirc; m&icirc;m&ecirc; y&#275;&#353;&ucirc;&#8216;a bin-n&ucirc;n k&#275;n b&#601;n&ecirc; yi&#347;&#601;r&#257;&#8217;&#275;l &#8216;a&#x1E0F; hayyw&#333;m hah&ucirc;&#8217; wat&#601;h&icirc; &#347;im&#601;&#x1E25;&acirc; g&#601;&#x1E0F;w&#333;l&acirc; m&#601;&#8217;&#333;&#x1E0F;: </P>
<P>18&nbsp;wayyiq&#601;r&#257;&#8217; b&#601;s&#275;fer tw&#333;ra&#x1E6F; h&#257;&#8217;&#277;l&#333;h&icirc;m yw&#333;m| b&#601;yw&#333;m min-hayyw&#333;m h&#257;ri&#8217;&#353;w&#333;n &#8216;a&#x1E0F; hayyw&#333;m h&#257;&#8217;<sup>a</sup>&#x1E25;&#259;rw&#333;n wayy<sup>a</sup>&#8216;&#259;&#347;&ucirc;-&#x1E25;&#257;&#x1E21; &#353;i&#x1E07;&#601;&#8216;a&#x1E6F; y&#257;m&icirc;m &ucirc;&#x1E07;ayyw&#333;m ha&#353;&#353;&#601;m&icirc;n&icirc; &#8216;&#259;&#x1E63;ere&#x1E6F; kammi&#353;&#601;p&#257;&#x1E6D;: f</P>
</TD>
</TABLE>
<P><HR>
<CENTER>
<A HREF="neh009">Next: Nehemiah (Nechemiyah) Chapter 9</A></CENTER>
</BODY>
</HTML>
