[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/lev020)  [KJV](../kjv/lev020)  [Sep](../sep/lev020) 
[Vul](../vul/lev020)   
  
[Leviticus (Vayikra) Index](lev)  
  [Previous](lev019)  [Next](lev021) 

------------------------------------------------------------------------

### Tanach (Hebrew): Leviticus (Vayikra) Chapter 20

‎<span id="001">1</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="002">2</span> ‏וְאֶל־בְּנֵ֣י יִשְׂרָאֵל֮<sup>3</sup> תֹּאמַר֒
אִ֣ישׁ אִישׁ֩ מִבְּנֵ֨י יִשְׂרָאֵ֜ל וּמִן־הַגֵּ֣ר׀ הַגָּ֣ר
בְּיִשְׂרָאֵ֗ל אֲשֶׁ֨ר יִתֵּ֧ן מִזַּרְע֛וֹ לַמֹּ֖לֶךְ מ֣וֹת יוּמָ֑ת עַ֥ם
הָאָ֖רֶץ יִרְגְּמֻ֥הוּ בָאָֽבֶן׃

‎<span id="003">3</span> ‏וַאֲנִ֞י אֶתֵּ֤ן אֶת־פָּנַי֙ בָּאִ֣ישׁ הַה֔וּא
וְהִכְרַתִּ֥י אֹת֖וֹ מִקֶּ֣רֶב עַמּ֑וֹ כִּ֤י מִזַּרְעוֹ֙ נָתַ֣ן
לַמֹּ֔לֶךְ לְמַ֗עַן טַמֵּא֙ אֶת־מִקְדָּשִׁ֔י וּלְחַלֵּ֖ל אֶת־שֵׁ֥ם
קָדְשִֽׁי׃

‎<span id="004">4</span> ‏וְאִ֡ם הַעְלֵ֣ם יַעְלִימֽוּ֩<sup>3</sup> עַ֨ם
הָאָ֜רֶץ אֶת־עֵֽינֵיהֶם֙ מִן־הָאִ֣ישׁ הַה֔וּא בְּתִתּ֥וֹ מִזַּרְע֖וֹ
לַמֹּ֑לֶךְ לְבִלְתִּ֖י הָמִ֥ית אֹתֽוֹ׃

‎<span id="005">5</span> ‏וְשַׂמְתִּ֨י אֲנִ֧י אֶת־פָּנַ֛י בָּאִ֥ישׁ
הַה֖וּא וּבְמִשְׁפַּחְתּ֑וֹ וְהִכְרַתִּ֨י אֹת֜וֹ וְאֵ֣ת׀ כָּל־הַזֹּנִ֣ים
אַחֲרָ֗יו לִזְנ֛וֹת אַחֲרֵ֥י הַמֹּ֖לֶךְ מִקֶּ֥רֶב עַמָּֽם׃

‎<span id="006">6</span> ‏וְהַנֶּ֗פֶשׁ אֲשֶׁ֨ר תִּפְנֶ֤ה אֶל־הָֽאֹבֹת֙
וְאֶל־הַיִּדְּעֹנִ֔ים לִזְנ֖וֹת אַחֲרֵיהֶ֑ם וְנָתַתִּ֤י אֶת־פָּנַי֙
בַּנֶּ֣פֶשׁ הַהִ֔וא וְהִכְרַתִּ֥י אֹת֖וֹ מִקֶּ֥רֶב עַמּֽוֹ׃

‎<span id="007">7</span> ‏וְהִ֨תְקַדִּשְׁתֶּ֔ם וִהְיִיתֶ֖ם קְדֹשִׁ֑ים
כִּ֛י אֲנִ֥י יְהוָ֖ה אֱלֹהֵיכֶֽם׃

‎<span id="008">8</span> ‏וּשְׁמַרְתֶּם֙ אֶת־חֻקֹּתַ֔י וַעֲשִׂיתֶ֖ם
אֹתָ֑ם אֲנִ֥י יְהוָ֖ה מְקַדִּשְׁכֶֽם׃

‎<span id="009">9</span> ‏כִּֽי־אִ֣ישׁ אִ֗ישׁ אֲשֶׁ֨ר יְקַלֵּ֧ל
אֶת־אָבִ֛יו וְאֶת־אִמּ֖וֹ מ֣וֹת יוּמָ֑ת אָבִ֧יו וְאִמּ֛וֹ קִלֵּ֖ל
דָּמָ֥יו בּֽוֹ׃

‎<span id="010">10</span> ‏וְאִ֗ישׁ אֲשֶׁ֤ר יִנְאַף֙ אֶת־אֵ֣שֶׁת אִ֔ישׁ
אֲשֶׁ֥ר יִנְאַ֖ף אֶת־אֵ֣שֶׁת רֵעֵ֑הוּ מֽוֹת־יוּמַ֥ת הַנֹּאֵ֖ף
וְהַנֹּאָֽפֶת׃

‎<span id="011">11</span> ‏וְאִ֗ישׁ אֲשֶׁ֤ר יִשְׁכַּב֙ אֶת־אֵ֣שֶׁת
אָבִ֔יו עֶרְוַ֥ת אָבִ֖יו גִּלָּ֑ה מֽוֹת־יוּמְת֥וּ שְׁנֵיהֶ֖ם דְּמֵיהֶ֥ם
בָּֽם׃

‎<span id="012">12</span> ‏וְאִ֗ישׁ אֲשֶׁ֤ר יִשְׁכַּב֙ אֶת־כַּלָּת֔וֹ
מ֥וֹת יוּמְת֖וּ שְׁנֵיהֶ֑ם תֶּ֥בֶל עָשׂ֖וּ דְּמֵיהֶ֥ם בָּֽם׃

‎<span id="013">13</span> ‏וְאִ֗ישׁ אֲשֶׁ֨ר יִשְׁכַּ֤ב אֶת־זָכָר֙
מִשְׁכְּבֵ֣י אִשָּׁ֔ה תּוֹעֵבָ֥ה עָשׂ֖וּ שְׁנֵיהֶ֑ם מ֥וֹת יוּמָ֖תוּ
דְּמֵיהֶ֥ם בָּֽם׃

‎<span id="014">14</span> ‏וְאִ֗ישׁ אֲשֶׁ֨ר יִקַּ֧ח אֶת־אִשָּׁ֛ה
וְאֶת־אִמָּ֖הּ זִמָּ֣ה הִ֑וא בָּאֵ֞שׁ יִשְׂרְפ֤וּ אֹתוֹ֙ וְאֶתְהֶ֔ן
וְלֹא־תִהְיֶ֥ה זִמָּ֖ה בְּתוֹכְכֶֽם׃

‎<span id="015">15</span> ‏וְאִ֗ישׁ אֲשֶׁ֨ר יִתֵּ֧ן שְׁכָבְתּ֛וֹ
בִּבְהֵמָ֖ה מ֣וֹת יוּמָ֑ת וְאֶת־הַבְּהֵמָ֖ה תַּהֲרֹֽגוּ׃

‎<span id="016">16</span> ‏וְאִשָּׁ֗ה אֲשֶׁ֨ר תִּקְרַ֤ב
אֶל־כָּל־בְּהֵמָה֙ לְרִבְעָ֣ה אֹתָ֔הּ וְהָרַגְתָּ֥ אֶת־הָאִשָּׁ֖ה
וְאֶת־הַבְּהֵמָ֑ה מ֥וֹת יוּמָ֖תוּ דְּמֵיהֶ֥ם בָּֽם׃

‎<span id="017">17</span> ‏וְאִ֣ישׁ אֲשֶׁר־יִקַּ֣ח אֶת־אֲחֹת֡וֹ
בַּת־אָבִ֣יו א֣וֹ בַת־אִ֠מּוֹ וְרָאָ֨ה אֶת־עֶרְוָתָ֜הּ וְהִֽיא־תִרְאֶ֤ה
אֶת־עֶרְוָתוֹ֙ חֶ֣סֶד ה֔וּא וְנִ֨כְרְת֔וּ לְעֵינֵ֖י בְּנֵ֣י עַמָּ֑ם
עֶרְוַ֧ת אֲחֹת֛וֹ גִּלָּ֖ה עֲוֹנ֥וֹ יִשָּֽׂא׃

‎<span id="018">18</span> ‏וְ֠אִישׁ אֲשֶׁר־יִשְׁכַּ֨ב אֶת־אִשָּׁ֜ה
דָּוָ֗ה וְגִלָּ֤ה אֶת־עֶרְוָתָהּ֙ אֶת־מְקֹרָ֣הּ הֶֽעֱרָ֔ה וְהִ֕יא
גִּלְּתָ֖ה<sup>3</sup> אֶת־מְק֣וֹר דָּמֶ֑יהָ וְנִכְרְת֥וּ שְׁנֵיהֶ֖ם
מִקֶּ֥רֶב עַמָּֽם׃

‎<span id="019">19</span> ‏וְעֶרְוַ֨ת אֲח֧וֹת אִמְּךָ֛ וַאֲח֥וֹת
אָבִ֖יךָ לֹ֣א תְגַלֵּ֑ה כִּ֧י אֶת־שְׁאֵר֛וֹ הֶעֱרָ֖ה עֲוֹנָ֥ם
יִשָּֽׂאוּ׃

‎<span id="020">20</span> ‏וְאִ֗ישׁ אֲשֶׁ֤ר יִשְׁכַּב֙ אֶת־דֹּ֣דָת֔וֹ
עֶרְוַ֥ת דֹּד֖וֹ גִּלָּ֑ה חֶטְאָ֥ם יִשָּׂ֖אוּ עֲרִירִ֥ים יָמֻֽתוּ׃

‎<span id="021">21</span> ‏וְאִ֗ישׁ אֲשֶׁ֥ר יִקַּ֛ח אֶת־אֵ֥שֶׁת אָחִ֖יו
נִדָּ֣ה הִ֑וא עֶרְוַ֥ת אָחִ֛יו גִּלָּ֖ה עֲרִירִ֥ים יִהְיֽוּ׃

‎<span id="022">22</span> ‏וּשְׁמַרְתֶּ֤ם אֶת־כָּל־חֻקֹּתַי֙
וְאֶת־כָּל־מִשְׁפָּטַ֔י וַעֲשִׂיתֶ֖ם אֹתָ֑ם וְלֹא־תָקִ֤יא אֶתְכֶם֙
הָאָ֔רֶץ אֲשֶׁ֨ר אֲנִ֜י מֵבִ֥יא אֶתְכֶ֛ם שָׁ֖מָּה לָשֶׁ֥בֶת בָּֽהּ׃

‎<span id="023">23</span> ‏וְלֹ֤א תֵֽלְכוּ֙ בְּחֻקֹּ֣ת הַגּ֔וֹי
אֲשֶׁר־אֲנִ֥י מְשַׁלֵּ֖חַ מִפְּנֵיכֶ֑ם כִּ֤י אֶת־כָּל־אֵ֙לֶּה֙ עָשׂ֔וּ
וָאָקֻ֖ץ בָּֽם׃

‎<span id="024">24</span> ‏וָאֹמַ֣ר לָכֶ֗ם אַתֶּם֮ תִּֽירְשׁ֣וּ
אֶת־אַדְמָתָם֒ וַאֲנִ֞י אֶתְּנֶ֤נָּה לָכֶם֙ לָרֶ֣שֶׁת אֹתָ֔הּ אֶ֛רֶץ
זָבַ֥ת חָלָ֖ב וּדְבָ֑שׁ אֲנִי֙ יְהוָ֣ה אֱלֹֽהֵיכֶ֔ם
אֲשֶׁר־הִבְדַּ֥לְתִּי אֶתְכֶ֖ם מִן־הָֽעַמִּֽים׃

‎<span id="025">25</span> ‏וְהִבְדַּלְתֶּ֞ם בֵּֽין־הַבְּהֵמָ֤ה
הַטְּהֹרָה֙ לַטְּמֵאָ֔ה וּבֵין־הָע֥וֹף הַטָּמֵ֖א לַטָּהֹ֑ר
וְלֹֽא־תְשַׁקְּצ֨וּ אֶת־נַפְשֹֽׁתֵיכֶ֜ם בַּבְּהֵמָ֣ה וּבָע֗וֹף וּבְכֹל֙
אֲשֶׁ֣ר תִּרְמֹ֣שׂ הָֽאֲדָמָ֔ה אֲשֶׁר־הִבְדַּ֥לְתִּי לָכֶ֖ם לְטַמֵּֽא׃

‎<span id="026">26</span> ‏וִהְיִ֤יתֶם לִי֙ קְדֹשִׁ֔ים כִּ֥י קָד֖וֹשׁ
אֲנִ֣י יְהוָ֑ה וָאַבְדִּ֥ל אֶתְכֶ֛ם מִן־הָֽעַמִּ֖ים לִהְי֥וֹת לִֽי׃

‎<span id="027">27</span> ‏וְאִ֣ישׁ אֽוֹ־אִשָּׁ֗ה
כִּי־יִהְיֶ֨ה<sup>3</sup> בָהֶ֥ם א֛וֹב א֥וֹ יִדְּעֹנִ֖י מ֣וֹת יוּמָ֑תוּ
בָּאֶ֛בֶן יִרְגְּמ֥וּ אֹתָ֖ם דְּמֵיהֶ֥ם בָּֽם׃ פ

1 wayəḏabēr yəhwâ ’el-mōšeh llē’mōr:

2 wə’el-bənê yiśərā’ēl<sup>3</sup> tō’mar ’îš ’îš mibənê yiśərā’ēl
ûmin-hagēr\| hagār bəyiśərā’ēl ’ăšer yitēn mizzarə‘wō lammōleḵə mwōṯ
yûmāṯ ‘am hā’āreṣ yirəgəmuhû ḇā’āḇen:

3 wa’ănî ’etēn ’eṯ-pānay bā’îš hahû’ wəhiḵəratî ’ōṯwō miqqereḇ ‘ammwō kî
mizzarə‘wō nāṯan lammōleḵə ləm<sup>a</sup>‘an ṭammē’ ’eṯ-miqədāšî
ûləḥallēl ’eṯ-šēm qāḏəšî:

4 wə’im h<sup>a</sup>‘əlēm y<sup>a</sup>‘əlîmû<sup>3</sup> ‘am hā’āreṣ
’eṯ-‘ênêhem min-hā’îš hahû’ bəṯitwō mizzarə‘wō lammōleḵə ləḇilətî hāmîṯ
’ōṯwō:

5 wəśamətî ’ănî ’eṯ-pānay bā’îš hahû’ ûḇəmišəp<sup>a</sup>ḥətwō
wəhiḵəratî ’ōṯwō wə’ēṯ\| kāl-hazzōnîm ’<sup>a</sup>ḥărāyw lizənwōṯ
’<sup>a</sup>ḥărê hammōleḵə miqqereḇ ‘ammām:

6 wəhannefeš ’ăšer tifəneh ’el-hā’ōḇōṯ wə’el-hayyidə‘ōnîm lizənwōṯ
’<sup>a</sup>ḥărêhem wənāṯatî ’eṯ-pānay bannefeš hahiw’ wəhiḵəratî ’ōṯwō
miqqereḇ ‘ammwō:

7 wəhiṯəqadišətem wihəyîṯem qəḏōšîm kî ’ănî yəhwâ ’ĕlōhêḵem:

8 ûšəmarətem ’eṯ-ḥuqqōṯay w<sup>a</sup>‘ăśîṯem ’ōṯām ’ănî yəhwâ
məqadišəḵem:

9 kî-’îš ’îš ’ăšer yəqallēl ’eṯ-’āḇîw wə’eṯ-’immwō mwōṯ yûmāṯ ’āḇîw
wə’immwō qillēl dāmāyw bwō:

10 wə’îš ’ăšer yinə’af ’eṯ-’ēšeṯ ’îš ’ăšer yinə’af ’eṯ-’ēšeṯ rē‘ēhû
mwōṯ-yûmaṯ hannō’ēf wəhannō’āfeṯ:

11 wə’îš ’ăšer yišəkaḇ ’eṯ-’ēšeṯ ’āḇîw ‘erəwaṯ ’āḇîw gillâ mwōṯ-yûməṯû
šənêhem dəmêhem bām:

12 wə’îš ’ăšer yišəkaḇ ’eṯ-kallāṯwō mwōṯ yûməṯû šənêhem teḇel ‘āśû
dəmêhem bām:

13 wə’îš ’ăšer yišəkaḇ ’eṯ-zāḵār mišəkəḇê ’iššâ twō‘ēḇâ ‘āśû šənêhem
mwōṯ yûmāṯû dəmêhem bām:

14 wə’îš ’ăšer yiqq<sup>a</sup>ḥ ’eṯ-’iššâ wə’eṯ-’immāh zimmâ hiw’ bā’ēš
yiśərəfû ’ōṯwō wə’eṯəhen wəlō’-ṯihəyeh zimmâ bəṯwōḵəḵem:

15 wə’îš ’ăšer yitēn šəḵāḇətwō biḇəhēmâ mwōṯ yûmāṯ wə’eṯ-habəhēmâ
tahărōḡû:

16 wə’iššâ ’ăšer tiqəraḇ ’el-kāl-bəhēmâ ləriḇə‘â ’ōṯāh wəhāraḡətā
’eṯ-hā’iššâ wə’eṯ-habəhēmâ mwōṯ yûmāṯû dəmêhem bām:

17 wə’îš ’ăšer-yiqq<sup>a</sup>ḥ ’eṯ-’ăḥōṯwō baṯ-’āḇîw ’wō ḇaṯ-’immwō
wərā’â ’eṯ-‘erəwāṯāh wəhî’-ṯirə’eh ’eṯ-‘erəwāṯwō ḥeseḏ hû’ wəniḵərəṯû
lə‘ênê bənê ‘ammām ‘erəwaṯ ’ăḥōṯwō gillâ ‘ăwōnwō yiśśā’:

18 wə’îš ’ăšer-yišəkaḇ ’eṯ-’iššâ dāwâ wəḡillâ ’eṯ-‘erəwāṯāh ’eṯ-məqōrāh
he‘ĕrâ wəhî’ gilləṯâ<sup>3</sup> ’eṯ-məqwōr dāmeyhā wəniḵərəṯû šənêhem
miqqereḇ ‘ammām:

19 wə‘erəwaṯ ’ăḥwōṯ ’imməḵā wa’ăḥwōṯ ’āḇîḵā lō’ ṯəḡallēh kî ’eṯ-šə’ērwō
he‘ĕrâ ‘ăwōnām yiśśā’û:

20 wə’îš ’ăšer yišəkaḇ ’eṯ-dōḏāṯwō ‘erəwaṯ dōḏwō gillâ ḥeṭə’ām yiśśā’û
‘ărîrîm yāmuṯû:

21 wə’îš ’ăšer yiqq<sup>a</sup>ḥ ’eṯ-’ēšeṯ ’āḥîw nidâ hiw’ ‘erəwaṯ ’āḥîw
gillâ ‘ărîrîm yihəyû:

22 ûšəmarətem ’eṯ-kāl-ḥuqqōṯay wə’eṯ-kāl-mišəpāṭay w<sup>a</sup>‘ăśîṯem
’ōṯām wəlō’-ṯāqî’ ’eṯəḵem hā’āreṣ ’ăšer ’ănî mēḇî’ ’eṯəḵem šāmmâ lāšeḇeṯ
bāh:

23 wəlō’ ṯēləḵû bəḥuqqōṯ hagwōy ’ăšer-’ănî məšallēḥa mipənêḵem kî
’eṯ-kāl-’ēlleh ‘āśû wā’āquṣ bām:

24 wā’ōmar lāḵem ’atem tîrəšû ’eṯ-’aḏəmāṯām wa’ănî ’etənennâ lāḵem
lārešeṯ ’ōṯāh ’ereṣ zāḇaṯ ḥālāḇ ûḏəḇāš ’ănî yəhwâ ’ĕlōhêḵem
’ăšer-hiḇədalətî ’eṯəḵem min-hā‘ammîm:

25 wəhiḇədalətem bên-habəhēmâ haṭṭəhōrâ laṭṭəmē’â ûḇên-hā‘wōf haṭṭāmē’
laṭṭâōr wəlō’-ṯəšaqqəṣû ’eṯ-nafəšōṯêḵem babəhēmâ ûḇā‘wōf ûḇəḵōl ’ăšer
tirəmōś hā’ăḏāmâ ’ăšer-hiḇədalətî lāḵem ləṭammē’:

26 wihəyîṯem lî qəḏōšîm kî qāḏwōš ’ănî yəhwâ wā’aḇədil ’eṯəḵem
min-hā‘ammîm lihəywōṯ lî:

27 wə’îš ’wō-’iššâ kî-yihəyeh<sup>3</sup> ḇâem ’wōḇ ’wō yidə‘ōnî mwōṯ
yûmāṯû bā’eḇen yirəgəmû ’ōṯām dəmêhem bām: f

------------------------------------------------------------------------

[Next: Leviticus (Vayikra) Chapter 21](lev021)
