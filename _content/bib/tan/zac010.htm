<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Zechariah (Zekharyah): Zechariah (Zekharyah) Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/zac010.htm">Polyglot</A>&nbsp;
<A HREF="../kjv/zac010.htm">KJV</A>&nbsp;
<A HREF="../sep/zac010.htm">Sep</A>&nbsp;
<A HREF="../vul/zac010.htm">Vul</A>&nbsp;

<BR>
<BR><A HREF="zac.htm">Zechariah (Zekharyah) Index</A><BR>
&nbsp;
<A HREF="zac009.htm">Previous</A>&nbsp;
<A HREF="zac011.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Zechariah (Zekharyah) Chapter 10</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;שַׁאֲל֨וּ מֵיְהוָ֤ה מָטָר֙ בְּעֵ֣ת מַלְק֔וֹשׁ יְהוָ֖ה עֹשֶׂ֣ה חֲזִיזִ֑ים וּמְטַר־גֶּ֙שֶׁם֙ יִתֵּ֣ן לָהֶ֔ם לְאִ֖ישׁ עֵ֥שֶׂב בַּשָּׂדֶֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כִּ֧י הַתְּרָפִ֣ים דִּבְּרוּ־אָ֗וֶן וְהַקּֽוֹסְמִים֙ חָ֣זוּ שֶׁ֔קֶר וַֽחֲלֹמוֹת֙ הַשָּׁ֣וא יְדַבֵּ֔רוּ הֶ֖בֶל יְנַֽחֵמ֑וּן עַל־כֵּן֙ נָסְע֣וּ כְמוֹ־צֹ֔אן יַעֲנ֖וּ כִּֽי־אֵ֥ין רֹעֶֽה׃ פ</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עַל־הָֽרֹעִים֙ חָרָ֣ה אַפִּ֔י וְעַל־הָעַתּוּדִ֖ים אֶפְק֑וֹד כִּֽי־פָקַד֩ יְהוָ֨ה צְבָא֤וֹת אֶת־עֶדְרוֹ֙ אֶת־בֵּ֣ית יְהוּדָ֔ה וְשָׂ֣ם אוֹתָ֔ם כְּס֥וּס הוֹד֖וֹ בַּמִּלְחָמָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מִמֶּ֤נּוּ פִנָּה֙ מִמֶּ֣נּוּ יָתֵ֔ד מִמֶּ֖נּוּ קֶ֣שֶׁת מִלְחָמָ֑ה מִמֶּ֛נּוּ יֵצֵ֥א כָל־נוֹגֵ֖שׂ יַחְדָּֽו׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהָי֨וּ כְגִבֹּרִ֜ים בּוֹסִ֨ים בְּטִ֤יט חוּצוֹת֙ בַּמִּלְחָמָ֔ה וְנִ֨לְחֲמ֔וּ כִּ֥י יְהוָ֖ה עִמָּ֑ם וְהֹבִ֖ישׁוּ רֹכְבֵ֥י סוּסִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְגִבַּרְתִּ֣י׀ אֶת־בֵּ֣ית יְהוּדָ֗ה וְאֶת־בֵּ֤ית יוֹסֵף֙ אוֹשִׁ֔יעַ וְהֽוֹשְׁבוֹתִים֙ כִּ֣י רִֽחַמְתִּ֔ים וְהָי֖וּ כַּאֲשֶׁ֣ר לֹֽא־זְנַחְתִּ֑ים כִּ֗י אֲנִ֛י יְהוָ֥ה אֱלֹהֵיהֶ֖ם וְאֶעֱנֵֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהָי֤וּ כְגִבּוֹר֙ אֶפְרַ֔יִם וְשָׂמַ֥ח לִבָּ֖ם כְּמוֹ־יָ֑יִן וּבְנֵיהֶם֙ יִרְא֣וּ וְשָׂמֵ֔חוּ יָגֵ֥ל לִבָּ֖ם בַּיהוָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֶשְׁרְקָ֥ה לָהֶ֛ם וַאֲקַבְּצֵ֖ם כִּ֣י פְדִיתִ֑ים וְרָב֖וּ כְּמ֥וֹ רָבֽוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאֶזְרָעֵם֙ בָּֽעַמִּ֔ים וּבַמֶּרְחַקִּ֖ים יִזְכְּר֑וּנִי וְחָי֥וּ אֶת־בְּנֵיהֶ֖ם וָשָֽׁבוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַהֲשִֽׁיבוֹתִים֙ מֵאֶ֣רֶץ מִצְרַ֔יִם וּמֵֽאַשּׁ֖וּר אֲקַבְּצֵ֑ם וְאֶל־אֶ֨רֶץ גִּלְעָ֤ד וּלְבָנוֹן֙ אֲבִיאֵ֔ם וְלֹ֥א יִמָּצֵ֖א לָהֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְעָבַ֨ר בַּיָּ֜ם צָרָ֗ה וְהִכָּ֤ה בַיָּם֙ גַּלִּ֔ים וְהֹבִ֕ישׁוּ כֹּ֖ל מְצוּל֣וֹת יְאֹ֑ר וְהוּרַד֙ גְּא֣וֹן אַשּׁ֔וּר וְשֵׁ֥בֶט מִצְרַ֖יִם יָסֽוּר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְגִבַּרְתִּים֙ בַּֽיהוָ֔ה וּבִשְׁמ֖וֹ יִתְהַלָּ֑כוּ נְאֻ֖ם יְהוָֽה׃ ס</P>
</TD>
<TD WIDTH="50%">
<P>1&nbsp;&#353;a&#8217;&#259;l&ucirc; m&ecirc;&#601;hw&acirc; m&#257;&#x1E6D;&#257;r b&#601;&#8216;&#275;&#x1E6F; mal&#601;qw&#333;&#353; y&#601;hw&acirc; &#8216;&#333;&#347;eh &#x1E25;&#259;z&icirc;z&icirc;m &ucirc;m&#601;&#x1E6D;ar-ge&#353;em yit&#275;n l&acirc;em l&#601;&#8217;&icirc;&#353; &#8216;&#275;&#347;e&#x1E07; ba&#347;&#347;&#257;&#x1E0F;eh: </P>
<P>2&nbsp;k&icirc; hat&#601;r&#257;f&icirc;m dib&#601;r&ucirc;-&#8217;&#257;wen w&#601;haqqw&#333;s&#601;m&icirc;m &#x1E25;&#257;z&ucirc; &#353;eqer w<sup>a</sup>&#x1E25;&#259;l&#333;mw&#333;&#x1E6F; ha&#353;&#353;&#257;w&#8217; y&#601;&#x1E0F;ab&#275;r&ucirc; he&#x1E07;el y&#601;n<sup>a</sup>&#x1E25;&#275;m&ucirc;n &#8216;al-k&#275;n n&#257;s&#601;&#8216;&ucirc; &#x1E35;&#601;mw&#333;-&#x1E63;&#333;&#8217;n y<sup>a</sup>&#8216;&#259;n&ucirc; k&icirc;-&#8217;&ecirc;n r&#333;&#8216;eh: f</P>
<P>3&nbsp;&#8216;al-h&#257;r&#333;&#8216;&icirc;m &#x1E25;&#257;r&acirc; &#8217;ap&icirc; w&#601;&#8216;al-h&#257;&#8216;at&ucirc;&#x1E0F;&icirc;m &#8217;ef&#601;qw&#333;&#x1E0F; k&icirc;-f&#257;qa&#x1E0F; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;e&#x1E6F;-&#8216;e&#x1E0F;&#601;rw&#333; &#8217;e&#x1E6F;-b&ecirc;&#x1E6F; y&#601;h&ucirc;&#x1E0F;&acirc; w&#601;&#347;&#257;m &#8217;w&#333;&#x1E6F;&#257;m k&#601;s&ucirc;s hw&#333;&#x1E0F;w&#333; bammil&#601;&#x1E25;&#257;m&acirc;: </P>
<P>4&nbsp;mimmenn&ucirc; finn&acirc; mimmenn&ucirc; y&#257;&#x1E6F;&#275;&#x1E0F; mimmenn&ucirc; qe&#353;e&#x1E6F; mil&#601;&#x1E25;&#257;m&acirc; mimmenn&ucirc; y&#275;&#x1E63;&#275;&#8217; &#x1E35;&#257;l-nw&#333;&#x1E21;&#275;&#347; y<sup>a</sup>&#x1E25;&#601;d&#257;w: </P>
<P>5&nbsp;w&#601;h&#257;y&ucirc; &#x1E35;&#601;&#x1E21;ib&#333;r&icirc;m bw&#333;s&icirc;m b&#601;&#x1E6D;&icirc;&#x1E6D; &#x1E25;&ucirc;&#x1E63;w&#333;&#x1E6F; bammil&#601;&#x1E25;&#257;m&acirc; w&#601;nil&#601;&#x1E25;&#259;m&ucirc; k&icirc; y&#601;hw&acirc; &#8216;imm&#257;m w&#601;h&#333;&#x1E07;&icirc;&#353;&ucirc; r&#333;&#x1E35;&#601;&#x1E07;&ecirc; s&ucirc;s&icirc;m: </P>
<P>6&nbsp;w&#601;&#x1E21;ibar&#601;t&icirc;| &#8217;e&#x1E6F;-b&ecirc;&#x1E6F; y&#601;h&ucirc;&#x1E0F;&acirc; w&#601;&#8217;e&#x1E6F;-b&ecirc;&#x1E6F; yw&#333;s&#275;f &#8217;w&#333;&#353;&icirc;&#8216;a w&#601;hw&#333;&#353;&#601;&#x1E07;w&#333;&#x1E6F;&icirc;m k&icirc; ri&#x1E25;am&#601;t&icirc;m w&#601;h&#257;y&ucirc; ka&#8217;&#259;&#353;er l&#333;&#8217;-z&#601;n<sup>a</sup>&#x1E25;&#601;t&icirc;m k&icirc; &#8217;&#259;n&icirc; y&#601;hw&acirc; &#8217;&#277;l&#333;h&ecirc;hem w&#601;&#8217;e&#8216;&#277;n&#275;m: </P>
<P>7&nbsp;w&#601;h&#257;y&ucirc; &#x1E35;&#601;&#x1E21;ibw&#333;r &#8217;ef&#601;rayim w&#601;&#347;&#257;m<sup>a</sup>&#x1E25; lib&#257;m k&#601;mw&#333;-y&#257;yin &ucirc;&#x1E07;&#601;n&ecirc;hem yir&#601;&#8217;&ucirc; w&#601;&#347;&#257;m&#275;&#x1E25;&ucirc; y&#257;&#x1E21;&#275;l lib&#257;m bayhw&acirc;: </P>
<P>8&nbsp;&#8217;e&#353;&#601;r&#601;q&acirc; l&acirc;em wa&#8217;&#259;qab&#601;&#x1E63;&#275;m k&icirc; f&#601;&#x1E0F;&icirc;&#x1E6F;&icirc;m w&#601;r&#257;&#x1E07;&ucirc; k&#601;mw&#333; r&#257;&#x1E07;&ucirc;: </P>
<P>9&nbsp;w&#601;&#8217;ez&#601;r&#257;&#8216;&#275;m b&#257;&#8216;amm&icirc;m &ucirc;&#x1E07;ammer&#601;&#x1E25;aqq&icirc;m yiz&#601;k&#601;r&ucirc;n&icirc; w&#601;&#x1E25;&#257;y&ucirc; &#8217;e&#x1E6F;-b&#601;n&ecirc;hem w&#257;&#353;&#257;&#x1E07;&ucirc;: </P>
<P>10&nbsp;wah&#259;&#353;&icirc;&#x1E07;w&#333;&#x1E6F;&icirc;m m&#275;&#8217;ere&#x1E63; mi&#x1E63;&#601;rayim &ucirc;m&#275;&#8217;a&#353;&#353;&ucirc;r &#8217;&#259;qab&#601;&#x1E63;&#275;m w&#601;&#8217;el-&#8217;ere&#x1E63; gil&#601;&#8216;&#257;&#x1E0F; &ucirc;l&#601;&#x1E07;&#257;nw&#333;n &#8217;&#259;&#x1E07;&icirc;&#8217;&#275;m w&#601;l&#333;&#8217; yimm&#257;&#x1E63;&#275;&#8217; l&acirc;em: </P>
<P>11&nbsp;w&#601;&#8216;&#257;&#x1E07;ar bayy&#257;m &#x1E63;&#257;r&acirc; w&#601;hik&acirc; &#x1E07;ayy&#257;m gall&icirc;m w&#601;h&#333;&#x1E07;&icirc;&#353;&ucirc; k&#333;l m&#601;&#x1E63;&ucirc;lw&#333;&#x1E6F; y&#601;&#8217;&#333;r w&#601;h&ucirc;ra&#x1E0F; g&#601;&#8217;w&#333;n &#8217;a&#353;&#353;&ucirc;r w&#601;&#353;&#275;&#x1E07;e&#x1E6D; mi&#x1E63;&#601;rayim y&#257;s&ucirc;r: </P>
<P>12&nbsp;w&#601;&#x1E21;ibar&#601;t&icirc;m bayhw&acirc; &ucirc;&#x1E07;i&#353;&#601;mw&#333; yi&#x1E6F;&#601;hall&#257;&#x1E35;&ucirc; n&#601;&#8217;um y&#601;hw&acirc;: s</P>
</TD>
</TABLE>
<P><HR>
<CENTER>
<A HREF="zac011.htm">Next: Zechariah (Zekharyah) Chapter 11</A></CENTER>
</BODY>
</HTML>
