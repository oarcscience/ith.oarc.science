[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/pro006)  [KJV](../kjv/pro006)  [Sep](../sep/pro006) 
[Vul](../vul/pro006)   
  
[Proverbs (Mishlei) Index](pro)  
  [Previous](pro005)  [Next](pro007) 

------------------------------------------------------------------------

### Tanach (Hebrew): Proverbs (Mishlei) Chapter 6

‎<span id="001">1</span> ‏בְּ֭נִי אִם־עָרַ֣בְתָּ לְרֵעֶ֑ךָ
תָּקַ֖עְתָּ<sup>3</sup> לַזָּ֣ר כַּפֶּֽיךָ׃

‎<span id="002">2</span> ‏נוֹקַ֥שְׁתָּ בְאִמְרֵי־פִ֑יךָ נִ֝לְכַּ֗דְתָּ
בְּאִמְרֵי־פִֽיךָ׃

‎<span id="003">3</span> ‏עֲשֵׂ֨ה זֹ֥את אֵפ֪וֹא׀<sup>3</sup> בְּנִ֡י
וְֽהִנָּצֵ֗ל כִּ֘י בָ֤אתָ בְכַף־רֵעֶ֑ךָ לֵ֥ךְ הִ֝תְרַפֵּ֗ס וּרְהַ֥ב
רֵעֶֽיךָ׃

‎<span id="004">4</span> ‏אַל־תִּתֵּ֣ן שֵׁנָ֣ה לְעֵינֶ֑יךָ וּ֝תְנוּמָ֗ה
לְעַפְעַפֶּֽיךָ׃

‎<span id="005">5</span> ‏הִ֭נָּצֵל כִּצְבִ֣י מִיָּ֑ד וּ֝כְצִפּ֗וֹר
מִיַּ֥ד יָקֽוּשׁ׃ פ

‎<span id="006">6</span> ‏לֵֽךְ־אֶל־נְמָלָ֥ה עָצֵ֑ל רְאֵ֖ה דְרָכֶ֣יהָ
וַחֲכָֽם׃

‎<span id="007">7</span> ‏אֲשֶׁ֖ר אֵֽין־לָ֥הּ קָצִ֗ין שֹׁטֵ֥ר וּמֹשֵֽׁל׃

‎<span id="008">8</span> ‏תָּכִ֣ין בַּקַּ֣יִץ לַחְמָ֑הּ אָגְרָ֥ה
בַ֝קָּצִ֗יר מַאֲכָלָֽהּ׃

‎<span id="009">9</span> ‏עַד־מָתַ֖י עָצֵ֥ל׀ תִּשְׁכָּ֑ב מָ֝תַ֗י
תָּק֥וּם מִשְּׁנָתֶֽךָ׃

‎<span id="010">10</span> ‏מְעַ֣ט שֵׁ֭נוֹת מְעַ֣ט תְּנוּמ֑וֹת מְעַ֓ט׀
חִבֻּ֖ק יָדַ֣יִם לִשְׁכָּֽב׃

‎<span id="011">11</span> ‏וּבָֽא־כִמְהַלֵּ֥ךְ רֵאשֶׁ֑ךָ וּ֝מַחְסֹֽרְךָ֗
כְּאִ֣ישׁ מָגֵֽן׃ פ

‎<span id="012">12</span> ‏אָדָ֣ם בְּ֭לִיַּעַל אִ֣ישׁ אָ֑וֶן ה֝וֹלֵ֗ךְ
עִקְּשׁ֥וּת פֶּֽה׃

‎<span id="013">13</span> ‏קֹרֵ֣ץ בְּ֭עֵינָיו<sup>q</sup> מֹלֵ֣ל
בְּרַגְלָ֑ו<sup>q</sup> מֹ֝רֶ֗ה בְּאֶצְבְּעֹתָֽיו׃

‎<span id="014">14</span> ‏תַּֽהְפֻּכ֨וֹת׀ בְּלִבּ֗וֹ חֹרֵ֣שׁ רָ֣ע
בְּכָל־עֵ֑ת מדנים מִדְיָנִ֥ים יְשַׁלֵּֽחַ׃

‎<span id="015">15</span> ‏עַל־כֵּ֗ן פִּ֭תְאֹם יָב֣וֹא אֵיד֑וֹ פֶּ֥תַע
יִ֝שָּׁבֵ֗ר וְאֵ֣ין מַרְפֵּֽא׃ פ

‎<span id="016">16</span> ‏שֶׁשׁ־הֵ֭נָּה שָׂנֵ֣א יְהוָ֑ה וְ֝שֶׁ֗בַע
תועבות תּוֹעֲבַ֥ת<sup>y</sup> נַפְשֽׁוֹ׃

‎<span id="017">17</span> ‏עֵינַ֣יִם רָ֭מוֹת לְשׁ֣וֹן שָׁ֑קֶר
וְ֝יָדַ֗יִם שֹׁפְכ֥וֹת דָּם־נָקִֽי׃

‎<span id="018">18</span> ‏לֵ֗ב חֹ֭רֵשׁ מַחְשְׁב֣וֹת אָ֑וֶן רַגְלַ֥יִם
מְ֝מַהֲר֗וֹת לָר֥וּץ לָֽרָעָה׃

‎<span id="019">19</span> ‏יָפִ֣יחַ כְּ֭זָבִים עֵ֣ד שָׁ֑קֶר
וּמְשַׁלֵּ֥חַ מְ֝דָנִ֗ים בֵּ֣ין אַחִֽים׃ פ

‎<span id="020">20</span> ‏נְצֹ֣ר בְּ֭נִי מִצְוַ֣ת אָבִ֑יךָ
וְאַל־תִּ֝טֹּ֗שׁ תּוֹרַ֥ת אִמֶּֽךָ׃

‎<span id="021">21</span> ‏קָשְׁרֵ֣ם עַל־לִבְּךָ֣ תָמִ֑יד עָ֝נְדֵ֗ם
עַל־גַּרְגְּרֹתֶֽךָ׃

‎<span id="022">22</span> ‏בְּהִתְהַלֶּכְךָ֨׀<sup>3</sup> תַּנְחֶ֬ה
אֹתָ֗ךְ בְּֽ֭שָׁכְבְּךָ תִּשְׁמֹ֣ר עָלֶ֑יךָ וַ֝הֲקִיצ֗וֹתָ הִ֣יא
תְשִׂיחֶֽךָ׃

‎<span id="023">23</span> ‏כִּ֤י נֵ֣ר מִ֭צְוָה וְת֣וֹרָה א֑וֹר וְדֶ֥רֶךְ
חַ֝יִּ֗ים תּוֹכְח֥וֹת מוּסָֽר׃

‎<span id="024">24</span> ‏לִ֭שְׁמָרְךָ מֵאֵ֣שֶׁת רָ֑ע מֵֽ֝חֶלְקַ֗ת
לָשׁ֥וֹן נָכְרִיָּֽה׃

‎<span id="025">25</span> ‏אַל־תַּחְמֹ֣ד יָ֭פְיָהּ בִּלְבָבֶ֑ךָ
וְאַל־תִּ֝קָּֽחֲךָ֗ בְּעַפְעַפֶּֽיהָ׃

‎<span id="026">26</span> ‏כִּ֤י בְעַד־אִשָּׁ֥ה זוֹנָ֗ה עַֽד־כִּכַּ֫ר
לָ֥חֶם וְאֵ֥שֶׁת אִ֑ישׁ נֶ֖פֶשׁ יְקָרָ֣ה תָצֽוּד׃ פ

‎<span id="027">27</span> ‏הֲיַחְתֶּ֤ה אִ֓ישׁ אֵ֬שׁ בְּחֵיק֑וֹ
וּ֝בְגָדָ֗יו לֹ֣א תִשָּׂרַֽפְנָה׃

‎<span id="028">28</span> ‏אִם־יְהַלֵּ֣ךְ אִ֭ישׁ עַל־הַגֶּחָלִ֑ים
וְ֝רַגְלָ֗יו לֹ֣א תִכָּוֶֽינָה׃

‎<span id="029">29</span> ‏כֵּ֗ן הַ֭בָּא אֶל־אֵ֣שֶׁת רֵעֵ֑הוּ לֹ֥א
יִ֝נָּקֶ֗ה כָּֽל־הַנֹּגֵ֥עַ בָּֽהּ׃

‎<span id="030">30</span> ‏לֹא־יָב֣וּזוּ לַ֭גַּנָּב כִּ֣י יִגְנ֑וֹב
לְמַלֵּ֥א נַ֝פְשׁ֗וֹ כִּ֣י יִרְעָֽב׃

‎<span id="031">31</span> ‏וְ֭נִמְצָא יְשַׁלֵּ֣ם שִׁבְעָתָ֑יִם
אֶת־כָּל־ה֖וֹן בֵּית֣וֹ יִתֵּֽן׃

‎<span id="032">32</span> ‏נֹאֵ֣ף אִשָּׁ֣ה חֲסַר־לֵ֑ב מַֽשְׁחִ֥ית
נַ֝פְשׁ֗וֹ ה֣וּא יַעֲשֶֽׂנָּה׃

‎<span id="033">33</span> ‏נֶֽגַע־וְקָל֥וֹן יִמְצָ֑א וְ֝חֶרְפָּת֗וֹ לֹ֣א
תִמָּחֶֽה׃

‎<span id="034">34</span> ‏כִּֽי־קִנְאָ֥ה חֲמַת־גָּ֑בֶר
וְלֹֽא־יַ֝חְמ֗וֹל בְּי֣וֹם נָקָֽם׃

‎<span id="035">35</span> ‏לֹא־יִ֭שָּׂא פְּנֵ֣י כָל־כֹּ֑פֶר
וְלֹֽא־יֹ֝אבֶ֗ה כִּ֣י תַרְבֶּה־שֹֽׁחַד׃ פ

1 bənî ’im-‘āraḇətā lərē‘eḵā tāq<sup>a</sup>‘ətā<sup>3</sup> lazzār
kapeyḵā:

2 nwōqašətā ḇə’imərê-fîḵā niləkaḏətā bə’imərê-fîḵā:

3 ‘ăśēh zō’ṯ ’ēfwō’\|<sup>3</sup> bənî wəhinnāṣēl kî ḇā’ṯā ḇəḵaf-rē‘eḵā
lēḵə hiṯərapēs ûrəhaḇ rē‘eyḵā:

4 ’al-titēn šēnâ lə‘êneyḵā ûṯənûmâ lə‘afə‘apeyḵā:

5 hinnāṣēl kiṣəḇî mîyāḏ ûḵəṣipwōr mîyaḏ yāqûš: f

6 lēḵə-’el-nəmālâ ‘āṣēl rə’ēh ḏərāḵeyhā w<sup>a</sup>ḥăḵām:

7 ’ăšer ’ên-lāh qāṣîn šōṭēr ûmōšēl:

8 tāḵîn baqqayiṣ l<sup>a</sup>ḥəmāh ’āḡərâ ḇaqqāṣîr ma’ăḵālāh:

9 ‘aḏ-māṯay ‘āṣēl\| tišəkāḇ māṯay tāqûm miššənāṯeḵā:

10 mə‘aṭ šēnwōṯ mə‘aṭ tənûmwōṯ mə‘aṭ\| ḥibuq yāḏayim lišəkāḇ:

11 ûḇā’-ḵiməhallēḵə rē’šeḵā ûm<sup>a</sup>ḥəsōrəḵā kə’îš māḡēn: f

12 ’āḏām bəlîy<sup>a</sup>‘al ’îš ’āwen hwōlēḵə ‘iqqəšûṯ peh:

13 qōrēṣ bə‘ênāyw<sup>q</sup> mōlēl bəraḡəlāw<sup>q</sup> mōreh
bə’eṣəbə‘ōṯāyw:

14 tahəpuḵwōṯ\| bəlibwō ḥōrēš rā‘ bəḵāl-‘ēṯ məḏānîm miḏəyānîm yəšallēḥa:

15 ‘al-kēn piṯə’ōm yāḇwō’ ’êḏwō peṯ<sup>a</sup>‘ yiššāḇēr wə’ên marəpē’:
f

16 šeš-hēnnâ śānē’ yəhwâ wəšeḇ<sup>a</sup>‘ twō‘ăḇwōṯ
twō‘ăḇaṯ<sup>y</sup> nafəšwō:

17 ‘ênayim rāmwōṯ ləšwōn šāqer wəyāḏayim šōfəḵwōṯ dām-nāqî:

18 lēḇ ḥōrēš m<sup>a</sup>ḥəšəḇwōṯ ’āwen raḡəlayim məmahărwōṯ lārûṣ
lārā‘â:

19 yāfîḥa kəzāḇîm ‘ēḏ šāqer ûməšallēḥa məḏānîm bên ’<sup>a</sup>ḥîm: f

20 nəṣōr bənî miṣəwaṯ ’āḇîḵā wə’al-tiṭṭōš twōraṯ ’immeḵā:

21 qāšərēm ‘al-libəḵā ṯāmîḏ ‘ānəḏēm ‘al-garəgərōṯeḵā:

22 bəhiṯəhalleḵəḵā\|<sup>3</sup> tanəḥeh ’ōṯāḵə bəšāḵəbəḵā tišəmōr
‘āleyḵā wahăqîṣwōṯā hî’ ṯəśîḥeḵā:

23 kî nēr miṣəwâ wəṯwōrâ ’wōr wəḏereḵə ḥayyîm twōḵəḥwōṯ mûsār:

24 lišəmārəḵā mē’ēšeṯ rā‘ mēḥeləqaṯ lāšwōn nāḵərîyâ:

25 ’al-t<sup>a</sup>ḥəmōḏ yāfəyāh biləḇāḇeḵā wə’al-tiqqāḥăḵā
bə‘afə‘apeyhā:

26 kî ḇə‘aḏ-’iššâ zwōnâ ‘aḏ-kikar lāḥem wə’ēšeṯ ’îš nefeš yəqārâ ṯāṣûḏ:
f

27 hăy<sup>a</sup>ḥəteh ’îš ’ēš bəḥêqwō ûḇəḡāḏāyw lō’ ṯiśśārafənâ:

28 ’im-yəhallēḵə ’îš ‘al-hageḥālîm wəraḡəlāyw lō’ ṯikāweynâ:

29 kēn habā’ ’el-’ēšeṯ rē‘ēhû lō’ yinnāqeh kāl-hannōḡē‘a bāh:

30 lō’-yāḇûzû lagannāḇ kî yiḡənwōḇ ləmallē’ nafəšwō kî yirə‘āḇ:

31 wəniməṣā’ yəšallēm šiḇə‘āṯāyim ’eṯ-kāl-hwōn bêṯwō yitēn:

32 nō’ēf ’iššâ ḥăsar-lēḇ mašəḥîṯ nafəšwō hû’ y<sup>a</sup>‘ăśennâ:

33 neḡ<sup>a</sup>‘-wəqālwōn yiməṣā’ wəḥerəpāṯwō lō’ ṯimmāḥeh:

34 kî-qinə’â ḥămaṯ-gāḇer wəlō’-y<sup>a</sup>ḥəmwōl bəywōm nāqām:

35 lō’-yiśśā’ pənê ḵāl-kōfer wəlō’-yō’ḇeh kî ṯarəbeh-šōḥaḏ: f

------------------------------------------------------------------------

[Next: Proverbs (Mishlei) Chapter 7](pro007)
