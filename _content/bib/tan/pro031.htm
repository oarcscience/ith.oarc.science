<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 31</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro031.htm">Polyglot</A>&nbsp;
<A HREF="../kjv/pro031.htm">KJV</A>&nbsp;
<A HREF="../sep/pro031.htm">Sep</A>&nbsp;
<A HREF="../vul/pro031.htm">Vul</A>&nbsp;

<BR>
<BR><A HREF="pro.htm">Proverbs (Mishlei) Index</A><BR>
&nbsp;
<A HREF="pro030.htm">Previous</A>&nbsp;
<A HREF="job001.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 31</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;דִּ֭בְרֵי לְמוּאֵ֣ל מֶ֑לֶךְ מַ֝שָּׂ֗א אֲ‍ֽשֶׁר־יִסְּרַ֥תּוּ אִמּֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;מַה־בְּ֭רִי וּמַֽה־בַּר־בִּטְנִ֑י וּ֝מֶה בַּר־נְדָרָֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אַל־תִּתֵּ֣ן לַנָּשִׁ֣ים חֵילֶ֑ךָ וּ֝דְרָכֶ֗יךָ לַֽמְח֥וֹת מְלָכִֽין׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַ֤ל לַֽמְלָכִ֨ים׀ לְֽמוֹאֵ֗ל אַ֣ל לַֽמְלָכִ֣ים שְׁתוֹ־יָ֑יִן וּ֝לְרוֹזְנִ֗ים <font color="brown">או</font> <font color="blue">אֵ֣י</font> שֵׁכָֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;פֶּן־יִ֭שְׁתֶּה וְיִשְׁכַּ֣ח מְחֻקָּ֑ק וִֽ֝ישַׁנֶּה דִּ֣ין כָּל־בְּנֵי־עֹֽנִי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;תְּנוּ־שֵׁכָ֣ר לְאוֹבֵ֑ד וְ֝יַיִן לְמָ֣רֵי נָֽפֶשׁ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יִ֭שְׁתֶּה וְיִשְׁכַּ֣ח רִישׁ֑וֹ וַ֝עֲמָל֗וֹ לֹ֣א יִזְכָּר־עֽוֹד׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;פְּתַח־פִּ֥יךָ לְאִלֵּ֑ם אֶל־דִּ֝֗ין כָּל־בְּנֵ֥י חֲלֽוֹף׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;פְּתַח־פִּ֥יךָ שְׁפָט־צֶ֑דֶק וְ֝דִ֗ין עָנִ֥י וְאֶבְיֽוֹן׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אֵֽשֶׁת־חַ֭יִל מִ֣י יִמְצָ֑א וְרָחֹ֖ק מִפְּנִינִ֣ים מִכְרָֽהּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בָּ֣טַח בָּ֭הּ לֵ֣ב בַּעְלָ֑הּ וְ֝שָׁלָ֗ל לֹ֣א יֶחְסָֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;גְּמָלַ֣תְהוּ ט֣וֹב וְלֹא־רָ֑ע כֹּ֝֗ל יְמֵ֣י חַיֶּֽיה׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;דָּ֭רְשָׁה צֶ֣מֶר וּפִשְׁתִּ֑ים וַ֝תַּ֗עַשׂ בְּחֵ֣פֶץ כַּפֶּֽיהָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הָ֭יְתָה כָּאֳנִיּ֣וֹת סוֹחֵ֑ר מִ֝מֶּרְחָ֗ק תָּבִ֥יא לַחְמָֽהּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַתָּ֤קָם׀ בְּע֬וֹד לַ֗יְלָה וַתִּתֵּ֣ן טֶ֣רֶף לְבֵיתָ֑הּ וְ֝חֹ֗ק לְנַעֲרֹתֶֽיהָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;זָמְמָ֣ה שָׂ֭דֶה וַתִּקָּחֵ֑הוּ מִפְּרִ֥י כַ֝פֶּ֗יהָ <font color="brown">נטע</font> <font color="blue">נָ֣טְעָה</font> כָּֽרֶם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;חָֽגְרָ֣ה בְע֣וֹז מָתְנֶ֑יהָ וַ֝תְּאַמֵּ֗ץ זְרֹעוֹתֶֽיהָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;טָ֭עֲמָה כִּי־ט֣וֹב סַחְרָ֑הּ לֹֽא־יִכְבֶּ֖ה <font color="brown">בליל</font> <font color="blue">בַלַּ֣יְלָה</font> נֵרָֽהּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;יָ֭דֶיהָ שִׁלְּחָ֣ה בַכִּישׁ֑וֹר וְ֝כַפֶּ֗יהָ תָּ֣מְכוּ פָֽלֶךְ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כַּ֭פָּהּ פָּרְשָׂ֣ה לֶעָנִ֑י וְ֝יָדֶ֗יהָ שִׁלְּחָ֥ה לָֽאֶבְיֽוֹן׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לֹא־תִירָ֣א לְבֵיתָ֣הּ מִשָּׁ֑לֶג כִּ֥י כָל־בֵּ֝יתָ֗הּ לָבֻ֥שׁ שָׁנִֽים׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;מַרְבַדִּ֥ים עָֽשְׂתָה־לָּ֑הּ שֵׁ֖שׁ וְאַרְגָּמָ֣ן לְבוּשָֽׁהּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;נוֹדָ֣ע בַּשְּׁעָרִ֣ים בַּעְלָ֑הּ בְּ֝שִׁבְתּ֗וֹ עִם־זִקְנֵי־אָֽרֶץ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;סָדִ֣ין עָ֭שְׂתָה וַתִּמְכֹּ֑ר וַ֝חֲג֗וֹר נָתְנָ֥ה לַֽכְּנַעֲנִֽי׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;עֹז־וְהָדָ֥ר לְבוּשָׁ֑הּ וַ֝תִּשְׂחַ֗ק לְי֣וֹם אַחֲרֽוֹן׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;פִּ֭יהָ פָּתְחָ֣ה בְחָכְמָ֑ה וְתֽוֹרַת־חֶ֝֗סֶד עַל־לְשׁוֹנָֽהּ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;צ֭וֹפִיָּה הֲלִיכ֣וֹת בֵּיתָ֑הּ וְלֶ֥חֶם עַ֝צְל֗וּת לֹ֣א תֹאכֵֽל׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;קָ֣מוּ בָ֭נֶיהָ וַֽיְאַשְּׁר֑וּהָ בַּ֝עְלָ֗הּ וַֽיְהַֽלְלָֽהּ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;רַבּ֣וֹת בָּ֭נוֹת עָ֣שׂוּ חָ֑יִל וְ֝אַ֗תְּ עָלִ֥ית עַל־כֻּלָּֽנָה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;שֶׁ֣קֶר הַ֭חֵן וְהֶ֣בֶל הַיֹּ֑פִי אִשָּׁ֥ה יִרְאַת־יְ֝הוָ֗ה הִ֣יא תִתְהַלָּֽל׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;תְּנוּ־לָ֭הּ מִפְּרִ֣י יָדֶ֑יהָ וִֽיהַלְל֖וּהָ בַשְּׁעָרִ֣ים מַעֲשֶֽׂיהָ׃ </P>
<P></P>
</TD>
<TD WIDTH="50%">
<P>1&nbsp;di&#x1E07;&#601;r&ecirc; l&#601;m&ucirc;&#8217;&#275;l mele&#x1E35;&#601; ma&#347;&#347;&#257;&#8217; &#8217;&#259;&#x200D;&#353;er-yiss&#601;rat&ucirc; &#8217;immw&#333;: </P>
<P>2&nbsp;mah-b&#601;r&icirc; &ucirc;mah-bar-bi&#x1E6D;&#601;n&icirc; &ucirc;meh bar-n&#601;&#x1E0F;&#257;r&#257;y: </P>
<P>3&nbsp;&#8217;al-tit&#275;n lann&#257;&#353;&icirc;m &#x1E25;&ecirc;le&#x1E35;&#257; &ucirc;&#x1E0F;&#601;r&#257;&#x1E35;ey&#x1E35;&#257; lam&#601;&#x1E25;w&#333;&#x1E6F; m&#601;l&#257;&#x1E35;&icirc;n: </P>
<P>4&nbsp;&#8217;al lam&#601;l&#257;&#x1E35;&icirc;m| l&#601;mw&#333;&#8217;&#275;l &#8217;al lam&#601;l&#257;&#x1E35;&icirc;m &#353;&#601;&#x1E6F;w&#333;-y&#257;yin &ucirc;l&#601;rw&#333;z&#601;n&icirc;m <font color="brown">&#8217;w&#333;</font> <font color="blue">&#8217;&ecirc;</font> &#353;&#275;&#x1E35;&#257;r: </P>
<P>5&nbsp;pen-yi&#353;&#601;teh w&#601;yi&#353;&#601;k<sup>a</sup>&#x1E25; m&#601;&#x1E25;uqq&#257;q w&icirc;&#353;anneh d&icirc;n k&#257;l-b&#601;n&ecirc;-&#8216;&#333;n&icirc;: </P>
<P>6&nbsp;t&#601;n&ucirc;-&#353;&#275;&#x1E35;&#257;r l&#601;&#8217;w&#333;&#x1E07;&#275;&#x1E0F; w&#601;yayin l&#601;m&#257;r&ecirc; n&#257;fe&#353;: </P>
<P>7&nbsp;yi&#353;&#601;teh w&#601;yi&#353;&#601;k<sup>a</sup>&#x1E25; r&icirc;&#353;w&#333; w<sup>a</sup>&#8216;&#259;m&#257;lw&#333; l&#333;&#8217; yiz&#601;k&#257;r-&#8216;w&#333;&#x1E0F;: </P>
<P>8&nbsp;p&#601;&#x1E6F;<sup>a</sup>&#x1E25;-p&icirc;&#x1E35;&#257; l&#601;&#8217;ill&#275;m &#8217;el-d&icirc;n k&#257;l-b&#601;n&ecirc; &#x1E25;&#259;lw&#333;f: </P>
<P>9&nbsp;p&#601;&#x1E6F;<sup>a</sup>&#x1E25;-p&icirc;&#x1E35;&#257; &#353;&#601;f&#257;&#x1E6D;-&#x1E63;e&#x1E0F;eq w&#601;&#x1E0F;&icirc;n &#8216;&#257;n&icirc; w&#601;&#8217;e&#x1E07;&#601;yw&#333;n: f</P>
<P>10&nbsp;&#8217;&#275;&#353;e&#x1E6F;-&#x1E25;ayil m&icirc; yim&#601;&#x1E63;&#257;&#8217; w&#601;r&#257;&#x1E25;&#333;q mip&#601;n&icirc;n&icirc;m mi&#x1E35;&#601;r&#257;h: </P>
<P>11&nbsp;b&#257;&#x1E6D;<sup>a</sup>&#x1E25; b&#257;h l&#275;&#x1E07; b<sup>a</sup>&#8216;&#601;l&#257;h w&#601;&#353;&#257;l&#257;l l&#333;&#8217; ye&#x1E25;&#601;s&#257;r: </P>
<P>12&nbsp;g&#601;m&#257;la&#x1E6F;&#601;h&ucirc; &#x1E6D;w&#333;&#x1E07; w&#601;l&#333;&#8217;-r&#257;&#8216; k&#333;l y&#601;m&ecirc; &#x1E25;ayyeyh:<font color="red"><sup>1</font></sup> </P>
<P>13&nbsp;d&#257;r&#601;&#353;&acirc; &#x1E63;emer &ucirc;fi&#353;&#601;t&icirc;m wat<sup>a</sup>&#8216;a&#347; b&#601;&#x1E25;&#275;fe&#x1E63; kapeyh&#257;: </P>
<P>14&nbsp;h&#257;y&#601;&#x1E6F;&acirc; k&#257;&#8217;&#335;n&icirc;yw&#333;&#x1E6F; sw&#333;&#x1E25;&#275;r mimmer&#601;&#x1E25;&#257;q t&#257;&#x1E07;&icirc;&#8217; l<sup>a</sup>&#x1E25;&#601;m&#257;h: </P>
<P>15&nbsp;wat&#257;q&#257;m| b&#601;&#8216;w&#333;&#x1E0F; lay&#601;l&acirc; watit&#275;n &#x1E6D;eref l&#601;&#x1E07;&ecirc;&#x1E6F;&#257;h w&#601;&#x1E25;&#333;q l&#601;n<sup>a</sup>&#8216;&#259;r&#333;&#x1E6F;eyh&#257;: </P>
<P>16&nbsp;z&#257;m&#601;m&acirc; &#347;&#257;&#x1E0F;eh watiqq&#257;&#x1E25;&#275;h&ucirc; mip&#601;r&icirc; &#x1E35;apeyh&#257; <font color="brown">n&#601;&#x1E6D;<sup>a</sup>&#8216;</font> <font color="blue">n&#257;&#x1E6D;&#601;&#8216;&acirc;</font> k&#257;rem: </P>
<P>17&nbsp;&#x1E25;&#257;&#x1E21;&#601;r&acirc; &#x1E07;&#601;&#8216;w&#333;z m&#257;&#x1E6F;&#601;neyh&#257; wat&#601;&#8217;amm&#275;&#x1E63; z&#601;r&#333;&#8216;w&#333;&#x1E6F;eyh&#257;: </P>
<P>18&nbsp;&#x1E6D;&#257;&#8216;&#259;m&acirc; k&icirc;-&#x1E6D;w&#333;&#x1E07; s<sup>a</sup>&#x1E25;&#601;r&#257;h l&#333;&#8217;-yi&#x1E35;&#601;beh <font color="brown">&#x1E07;allayil</font> <font color="blue">&#x1E07;allay&#601;l&acirc;</font> n&#275;r&#257;h: </P>
<P>19&nbsp;y&#257;&#x1E0F;eyh&#257; &#353;ill&#601;&#x1E25;&acirc; &#x1E07;ak&icirc;&#353;w&#333;r w&#601;&#x1E35;apeyh&#257; t&#257;m&#601;&#x1E35;&ucirc; f&#257;le&#x1E35;&#601;: </P>
<P>20&nbsp;kap&#257;h p&#257;r&#601;&#347;&acirc; le&#8216;&#257;n&icirc; w&#601;y&#257;&#x1E0F;eyh&#257; &#353;ill&#601;&#x1E25;&acirc; l&#257;&#8217;e&#x1E07;&#601;yw&#333;n: </P>
<P>21&nbsp;l&#333;&#8217;-&#x1E6F;&icirc;r&#257;&#8217; l&#601;&#x1E07;&ecirc;&#x1E6F;&#257;h mi&#353;&#353;&#257;le&#x1E21; k&icirc; &#x1E35;&#257;l-b&ecirc;&#x1E6F;&#257;h l&#257;&#x1E07;u&#353; &#353;&#257;n&icirc;m: </P>
<P>22&nbsp;mar&#601;&#x1E07;ad&icirc;m &#8216;&#257;&#347;&#601;&#x1E6F;&acirc;-ll&#257;h &#353;&#275;&#353; w&#601;&#8217;ar&#601;g&#257;m&#257;n l&#601;&#x1E07;&ucirc;&#353;&#257;h: </P>
<P>23&nbsp;nw&#333;&#x1E0F;&#257;&#8216; ba&#353;&#353;&#601;&#8216;&#257;r&icirc;m b<sup>a</sup>&#8216;&#601;l&#257;h b&#601;&#353;i&#x1E07;&#601;tw&#333; &#8216;im-ziq&#601;n&ecirc;-&#8217;&#257;re&#x1E63;: </P>
<P>24&nbsp;s&#257;&#x1E0F;&icirc;n &#8216;&#257;&#347;&#601;&#x1E6F;&acirc; watim&#601;k&#333;r w<sup>a</sup>&#x1E25;&#259;&#x1E21;w&#333;r n&#257;&#x1E6F;&#601;n&acirc; lak&#601;n<sup>a</sup>&#8216;&#259;n&icirc;: </P>
<P>25&nbsp;&#8216;&#333;z-w&#601;h&#257;&#x1E0F;&#257;r l&#601;&#x1E07;&ucirc;&#353;&#257;h wati&#347;&#601;&#x1E25;aq l&#601;yw&#333;m &#8217;<sup>a</sup>&#x1E25;&#259;rw&#333;n: </P>
<P>26&nbsp;p&icirc;h&#257; p&#257;&#x1E6F;&#601;&#x1E25;&acirc; &#x1E07;&#601;&#x1E25;&#257;&#x1E35;&#601;m&acirc; w&#601;&#x1E6F;w&#333;ra&#x1E6F;-&#x1E25;ese&#x1E0F; &#8216;al-l&#601;&#353;w&#333;n&#257;h: </P>
<P>27&nbsp;&#x1E63;w&#333;f&icirc;y&acirc; h&#259;l&icirc;&#x1E35;w&#333;&#x1E6F; b&ecirc;&#x1E6F;&#257;h w&#601;le&#x1E25;em &#8216;a&#x1E63;&#601;l&ucirc;&#x1E6F; l&#333;&#8217; &#x1E6F;&#333;&#8217;&#x1E35;&#275;l: </P>
<P>28&nbsp;q&#257;m&ucirc; &#x1E07;&#257;neyh&#257; way&#601;&#8217;a&#353;&#353;&#601;r&ucirc;h&#257; b<sup>a</sup>&#8216;&#601;l&#257;h way&#601;hal&#601;l&#257;h: </P>
<P>29&nbsp;rabw&#333;&#x1E6F; b&#257;nw&#333;&#x1E6F; &#8216;&#257;&#347;&ucirc; &#x1E25;&#257;yil w&#601;&#8217;at&#601; &#8216;&#257;l&icirc;&#x1E6F; &#8216;al-kull&#257;n&acirc;: </P>
<P>30&nbsp;&#353;eqer h<sup>a</sup>&#x1E25;&#275;n w&#601;he&#x1E07;el hayy&#333;f&icirc; &#8217;i&#353;&#353;&acirc; yir&#601;&#8217;a&#x1E6F;-y&#601;hw&acirc; h&icirc;&#8217; &#x1E6F;i&#x1E6F;&#601;hall&#257;l: </P>
<P>31&nbsp;t&#601;n&ucirc;-l&#257;h mip&#601;r&icirc; y&#257;&#x1E0F;eyh&#257; w&icirc;hal&#601;l&ucirc;h&#257; &#x1E07;a&#353;&#353;&#601;&#8216;&#257;r&icirc;m m<sup>a</sup>&#8216;&#259;&#347;eyh&#257;: </P>
</TD>
</TABLE>
<P><HR>
<CENTER>
<A HREF="job001.htm">Next: Job (Iyov) Chapter 1</A></CENTER>
</BODY>
</HTML>
