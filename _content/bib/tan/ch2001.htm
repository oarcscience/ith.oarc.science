<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2001">Polyglot</A>&nbsp;
<A HREF="../kjv/ch2001">KJV</A>&nbsp;
<A HREF="../sep/ch2001">Sep</A>&nbsp;
<A HREF="../vul/ch2001">Vul</A>&nbsp;

<BR>
<BR><A HREF="ch2">2 Chronicles (2 Divrey Yamim) Index</A><BR>
&nbsp;
<A HREF="ch1029">Previous</A>&nbsp;
<A HREF="ch2002">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּתְחַזֵּ֛ק שְׁלֹמֹ֥ה בֶן־דָּוִ֖יד עַל־מַלְכוּת֑וֹ וַיהוָ֤ה אֱלֹהָיו֙ עִמּ֔וֹ וַֽיְגַדְּלֵ֖הוּ לְמָֽעְלָה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֣אמֶר שְׁלֹמֹ֣ה לְכָל־יִשְׂרָאֵ֡ל לְשָׂרֵי֩ הָאֲלָפִ֨ים וְהַמֵּא֜וֹת וְלַשֹּֽׁפְטִ֗ים וּלְכֹ֛ל נָשִׂ֥יא לְכָל־יִשְׂרָאֵ֖ל רָאשֵׁ֥י הָאָבֽוֹת׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֵּלְכ֗וּ שְׁלֹמֹה֙ וְכָל־הַקָּהָ֣ל עִמּ֔וֹ לַבָּמָ֖ה אֲשֶׁ֣ר בְּגִבְע֑וֹן כִּי־שָׁ֣ם הָיָ֗ה אֹ֤הֶל מוֹעֵד֙ הָֽאֱלֹהִ֔ים אֲשֶׁ֥ר עָשָׂ֛ה מֹשֶׁ֥ה עֶֽבֶד־יְהוָ֖ה בַּמִּדְבָּֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֲבָ֗ל אֲר֤וֹן הָאֱלֹהִים֙ הֶעֱלָ֤ה דָוִיד֙ מִקִּרְיַ֣ת יְעָרִ֔ים בַּֽהֵכִ֥ין ל֖וֹ דָּוִ֑יד כִּ֧י נָֽטָה־ל֛וֹ אֹ֖הֶל בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּמִזְבַּ֣ח הַנְּחֹ֗שֶׁת אֲשֶׁ֤ר עָשָׂה֙ בְּצַלְאֵל֙ בֶּן־אוּרִ֣י בֶן־ח֔וּר שָׂ֕ם לִפְנֵ֖י מִשְׁכַּ֣ן יְהוָ֑ה וַיִּדְרְשֵׁ֥הוּ שְׁלֹמֹ֖ה וְהַקָּהָֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּעַל֩ שְׁלֹמֹ֨ה שָׁ֜ם עַל־מִזְבַּ֤ח הַנְּחֹ֙שֶׁת֙ לִפְנֵ֣י יְהוָ֔ה אֲשֶׁ֖ר לְאֹ֣הֶל מוֹעֵ֑ד וַיַּ֧עַל עָלָ֛יו עֹל֖וֹת אָֽלֶף׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בַּלַּ֣יְלָה הַה֔וּא נִרְאָ֥ה אֱלֹהִ֖ים לִשְׁלֹמֹ֑ה וַיֹּ֣אמֶר ל֔וֹ שְׁאַ֖ל מָ֥ה אֶתֶּן־לָֽךְ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֤אמֶר שְׁלֹמֹה֙ לֵֽאלֹהִ֔ים אַתָּ֗ה עָשִׂ֛יתָ עִם־דָּוִ֥יד אָבִ֖י חֶ֣סֶד גָּד֑וֹל וְהִמְלַכְתַּ֖נִי תַּחְתָּֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;עַתָּה֙ יְהוָ֣ה אֱלֹהִ֔ים יֵֽאָמֵן֙ דְּבָ֣רְךָ֔ עִ֖ם דָּוִ֣יד אָבִ֑י כִּ֤י אַתָּה֙ הִמְלַכְתַּ֔נִי עַל־עַ֕ם רַ֖ב כַּעֲפַ֥ר הָאָֽרֶץ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עַתָּ֗ה חָכְמָ֤ה וּמַדָּע֙ תֶּן־לִ֔י וְאֵֽצְאָ֛ה לִפְנֵ֥י הָֽעָם־הַזֶּ֖ה וְאָב֑וֹאָה כִּֽי־מִ֣י יִשְׁפֹּ֔ט אֶת־עַמְּךָ֥ הַזֶּ֖ה הַגָּדֽוֹל׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֣אמֶר־אֱלֹהִ֣ים׀ לִשְׁלֹמֹ֡ה יַ֣עַן אֲשֶׁר֩ הָיְתָ֨ה זֹ֜את עִם־לְבָבֶ֗ךָ וְלֹֽא־שָׁ֠אַלְתָּ עֹ֣שֶׁר נְכָסִ֤ים וְכָבוֹד֙ וְאֵת֙ נֶ֣פֶשׁ שֹׂנְאֶ֔יךָ וְגַם־יָמִ֥ים רַבִּ֖ים לֹ֣א שָׁאָ֑לְתָּ וַתִּֽשְׁאַל־לְךָ֙ חָכְמָ֣ה וּמַדָּ֔ע אֲשֶׁ֤ר תִּשְׁפּוֹט֙ אֶת־עַמִּ֔י אֲשֶׁ֥ר הִמְלַכְתִּ֖יךָ עָלָֽיו׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הַֽחָכְמָ֥ה וְהַמַּדָּ֖ע נָת֣וּן לָ֑ךְ וְעֹ֨שֶׁר וּנְכָסִ֤ים וְכָבוֹד֙ אֶתֶּן־לָ֔ךְ אֲשֶׁ֣ר׀ לֹא־הָ֣יָה כֵ֗ן לַמְּלָכִים֙ אֲשֶׁ֣ר לְפָנֶ֔יךָ וְאַחֲרֶ֖יךָ לֹ֥א יִֽהְיֶה־כֵּֽן׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיָּבֹ֨א שְׁלֹמֹ֜ה לַבָּמָ֤ה אֲשֶׁר־בְּגִבְעוֹן֙ יְר֣וּשָׁלִַ֔ם מִלִּפְנֵ֖י אֹ֣הֶל מוֹעֵ֑ד וַיִּמְלֹ֖ךְ עַל־יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֶּאֱסֹ֣ף שְׁלֹמֹה֮ רֶ֣כֶב וּפָרָשִׁים֒ וַֽיְהִי־ל֗וֹ אֶ֤לֶף וְאַרְבַּע־מֵאוֹת֙ רֶ֔כֶב וּשְׁנֵים־עָשָׂ֥ר אֶ֖לֶף פָּרָשִׁ֑ים וַיַּנִּיחֵם֙ בְּעָרֵ֣י הָרֶ֔כֶב וְעִם־הַמֶּ֖לֶךְ בִּירֽוּשָׁלִָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּתֵּ֨ן הַמֶּ֜לֶךְ אֶת־הַכֶּ֧סֶף וְאֶת־הַזָּהָ֛ב בִּירוּשָׁלִַ֖ם כָּאֲבָנִ֑ים וְאֵ֣ת הָאֲרָזִ֗ים נָתַ֛ן כַּשִּׁקְמִ֥ים אֲשֶׁר־בַּשְּׁפֵלָ֖ה לָרֹֽב׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּמוֹצָ֧א הַסּוּסִ֛ים אֲשֶׁ֥ר לִשְׁלֹמֹ֖ה מִמִּצְרָ֑יִם וּמִקְוֵ֕א סֹחֲרֵ֣י הַמֶּ֔לֶךְ מִקְוֵ֥א יִקְח֖וּ בִּמְחִֽיר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַֽ֠יַּעֲלוּ וַיּוֹצִ֨יאוּ מִמִּצְרַ֤יִם מֶרְכָּבָה֙ בְּשֵׁ֣שׁ מֵא֣וֹת כֶּ֔סֶף וְס֖וּס בַּחֲמִשִּׁ֣ים וּמֵאָ֑ה וְ֠כֵן לְכָל־מַלְכֵ֧י הַֽחִתִּ֛ים וּמַלְכֵ֥י אֲרָ֖ם בְּיָדָ֥ם יוֹצִֽיאוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּ֣אמֶר שְׁלֹמֹ֗ה לִבְנ֥וֹת בַּ֙יִת֙ לְשֵׁ֣ם יְהוָ֔ה וּבַ֖יִת לְמַלְכוּתֽוֹ׃ </P>
</TD>
<TD WIDTH="50%">
<P>1&nbsp;wayyi&#x1E6F;&#601;&#x1E25;azz&#275;q &#353;&#601;l&#333;m&#333;h &#x1E07;en-d&#257;w&icirc;&#x1E0F; &#8216;al-mal&#601;&#x1E35;&ucirc;&#x1E6F;w&#333; wayhw&acirc; &#8217;&#277;l&#333;h&#257;yw &#8216;immw&#333; way&#601;&#x1E21;ad&#601;l&#275;h&ucirc; l&#601;m&#257;&#8216;&#601;l&acirc;: </P>
<P>2&nbsp;wayy&#333;&#8217;mer &#353;&#601;l&#333;m&#333;h l&#601;&#x1E35;&#257;l-yi&#347;&#601;r&#257;&#8217;&#275;l l&#601;&#347;&#257;r&ecirc; h&#257;&#8217;&#259;l&#257;f&icirc;m w&#601;hamm&#275;&#8217;w&#333;&#x1E6F; w&#601;la&#353;&#353;&#333;f&#601;&#x1E6D;&icirc;m &ucirc;l&#601;&#x1E35;&#333;l n&#257;&#347;&icirc;&#8217; l&#601;&#x1E35;&#257;l-yi&#347;&#601;r&#257;&#8217;&#275;l r&#257;&#8217;&#353;&ecirc; h&#257;&#8217;&#257;&#x1E07;w&#333;&#x1E6F;: </P>
<P>3&nbsp;wayy&#275;l&#601;&#x1E35;&ucirc; &#353;&#601;l&#333;m&#333;h w&#601;&#x1E35;&#257;l-haqq&acirc;&#257;l &#8216;immw&#333; lab&#257;m&acirc; &#8217;&#259;&#353;er b&#601;&#x1E21;i&#x1E07;&#601;&#8216;w&#333;n k&icirc;-&#353;&#257;m h&#257;y&acirc; &#8217;&#333;hel mw&#333;&#8216;&#275;&#x1E0F; h&#257;&#8217;&#277;l&#333;h&icirc;m &#8217;&#259;&#353;er &#8216;&#257;&#347;&acirc; m&#333;&#353;eh &#8216;e&#x1E07;e&#x1E0F;-y&#601;hw&acirc; bammi&#x1E0F;&#601;b&#257;r: </P>
<P>4&nbsp;&#8217;&#259;&#x1E07;&#257;l &#8217;&#259;rw&#333;n h&#257;&#8217;&#277;l&#333;h&icirc;m he&#8216;&#277;l&acirc; &#x1E0F;&#257;w&icirc;&#x1E0F; miqqir&#601;ya&#x1E6F; y&#601;&#8216;&#257;r&icirc;m bah&#275;&#x1E35;&icirc;n lw&#333; d&#257;w&icirc;&#x1E0F; k&icirc; n&#257;&#x1E6D;&acirc;-lw&#333; &#8217;&#333;hel b&icirc;r&ucirc;&#353;&#257;l&#257;im: </P>
<P>5&nbsp;&ucirc;miz&#601;b<sup>a</sup>&#x1E25; hann&#601;&#x1E25;&#333;&#353;e&#x1E6F; &#8217;&#259;&#353;er &#8216;&#257;&#347;&acirc; b&#601;&#x1E63;al&#601;&#8217;&#275;l ben-&#8217;&ucirc;r&icirc; &#x1E07;en-&#x1E25;&ucirc;r &#347;&#257;m lif&#601;n&ecirc; mi&#353;&#601;kan y&#601;hw&acirc; wayyi&#x1E0F;&#601;r&#601;&#353;&#275;h&ucirc; &#353;&#601;l&#333;m&#333;h w&#601;haqq&acirc;&#257;l: </P>
<P>6&nbsp;wayy<sup>a</sup>&#8216;al &#353;&#601;l&#333;m&#333;h &#353;&#257;m &#8216;al-miz&#601;b<sup>a</sup>&#x1E25; hann&#601;&#x1E25;&#333;&#353;e&#x1E6F; lif&#601;n&ecirc; y&#601;hw&acirc; &#8217;&#259;&#353;er l&#601;&#8217;&#333;hel mw&#333;&#8216;&#275;&#x1E0F; wayy<sup>a</sup>&#8216;al &#8216;&#257;l&#257;yw &#8216;&#333;lw&#333;&#x1E6F; &#8217;&#257;lef: </P>
<P>7&nbsp;ballay&#601;l&acirc; hah&ucirc;&#8217; nir&#601;&#8217;&acirc; &#8217;&#277;l&#333;h&icirc;m li&#353;&#601;l&#333;m&#333;h wayy&#333;&#8217;mer lw&#333; &#353;&#601;&#8217;al m&acirc; &#8217;eten-l&#257;&#x1E35;&#601;: </P>
<P>8&nbsp;wayy&#333;&#8217;mer &#353;&#601;l&#333;m&#333;h l&#275;&#8217;l&#333;h&icirc;m &#8217;at&acirc; &#8216;&#257;&#347;&icirc;&#x1E6F;&#257; &#8216;im-d&#257;w&icirc;&#x1E0F; &#8217;&#257;&#x1E07;&icirc; &#x1E25;ese&#x1E0F; g&#257;&#x1E0F;w&#333;l w&#601;him&#601;la&#x1E35;&#601;tan&icirc; t<sup>a</sup>&#x1E25;&#601;t&#257;yw: </P>
<P>9&nbsp;&#8216;at&acirc; y&#601;hw&acirc; &#8217;&#277;l&#333;h&icirc;m y&#275;&#8217;&#257;m&#275;n d&#601;&#x1E07;&#257;r&#601;&#x1E35;&#257; &#8216;im d&#257;w&icirc;&#x1E0F; &#8217;&#257;&#x1E07;&icirc; k&icirc; &#8217;at&acirc; him&#601;la&#x1E35;&#601;tan&icirc; &#8216;al-&#8216;am ra&#x1E07; k<sup>a</sup>&#8216;&#259;far h&#257;&#8217;&#257;re&#x1E63;: </P>
<P>10&nbsp;&#8216;at&acirc; &#x1E25;&#257;&#x1E35;&#601;m&acirc; &ucirc;mad&#257;&#8216; ten-l&icirc; w&#601;&#8217;&#275;&#x1E63;&#601;&#8217;&acirc; lif&#601;n&ecirc; h&#257;&#8216;&#257;m-hazzeh w&#601;&#8217;&#257;&#x1E07;w&#333;&#8217;&acirc; k&icirc;-m&icirc; yi&#353;&#601;p&#333;&#x1E6D; &#8217;e&#x1E6F;-&#8216;amm&#601;&#x1E35;&#257; hazzeh hag&#257;&#x1E0F;w&#333;l: s</P>
<P>11&nbsp;wayy&#333;&#8217;mer-&#8217;&#277;l&#333;h&icirc;m| li&#353;&#601;l&#333;m&#333;h y<sup>a</sup>&#8216;an &#8217;&#259;&#353;er h&#257;y&#601;&#x1E6F;&acirc; z&#333;&#8217;&#x1E6F; &#8216;im-l&#601;&#x1E07;&#257;&#x1E07;e&#x1E35;&#257; w&#601;l&#333;&#8217;-&#353;&#257;&#8217;al&#601;t&#257; &#8216;&#333;&#353;er n&#601;&#x1E35;&#257;s&icirc;m w&#601;&#x1E35;&#257;&#x1E07;w&#333;&#x1E0F; w&#601;&#8217;&#275;&#x1E6F; nefe&#353; &#347;&#333;n&#601;&#8217;ey&#x1E35;&#257; w&#601;&#x1E21;am-y&#257;m&icirc;m rab&icirc;m l&#333;&#8217; &#353;&#257;&#8217;&#257;l&#601;t&#257; wati&#353;&#601;&#8217;al-l&#601;&#x1E35;&#257; &#x1E25;&#257;&#x1E35;&#601;m&acirc; &ucirc;mad&#257;&#8216; &#8217;&#259;&#353;er ti&#353;&#601;pw&#333;&#x1E6D; &#8217;e&#x1E6F;-&#8216;amm&icirc; &#8217;&#259;&#353;er him&#601;la&#x1E35;&#601;t&icirc;&#x1E35;&#257; &#8216;&#257;l&#257;yw: </P>
<P>12&nbsp;h<sup>a</sup>&#x1E25;&#257;&#x1E35;&#601;m&acirc; w&#601;hammad&#257;&#8216; n&#257;&#x1E6F;&ucirc;n l&#257;&#x1E35;&#601; w&#601;&#8216;&#333;&#353;er &ucirc;n&#601;&#x1E35;&#257;s&icirc;m w&#601;&#x1E35;&#257;&#x1E07;w&#333;&#x1E0F; &#8217;eten-l&#257;&#x1E35;&#601; &#8217;&#259;&#353;er| l&#333;&#8217;-h&#257;y&acirc; &#x1E35;&#275;n lamm&#601;l&#257;&#x1E35;&icirc;m &#8217;&#259;&#353;er l&#601;f&#257;ney&#x1E35;&#257; w&#601;&#8217;<sup>a</sup>&#x1E25;&#259;rey&#x1E35;&#257; l&#333;&#8217; yih&#601;yeh-k&#275;n: </P>
<P>13&nbsp;wayy&#257;&#x1E07;&#333;&#8217; &#353;&#601;l&#333;m&#333;h lab&#257;m&acirc; &#8217;&#259;&#353;er-b&#601;&#x1E21;i&#x1E07;&#601;&#8216;w&#333;n y&#601;r&ucirc;&#353;&#257;laim millif&#601;n&ecirc; &#8217;&#333;hel mw&#333;&#8216;&#275;&#x1E0F; wayyim&#601;l&#333;&#x1E35;&#601; &#8216;al-yi&#347;&#601;r&#257;&#8217;&#275;l: f</P>
<P>14&nbsp;wayye&#8217;&#277;s&#333;f &#353;&#601;l&#333;m&#333;h re&#x1E35;e&#x1E07; &ucirc;f&#257;r&#257;&#353;&icirc;m way&#601;h&icirc;-lw&#333; &#8217;elef w&#601;&#8217;ar&#601;b<sup>a</sup>&#8216;-m&#275;&#8217;w&#333;&#x1E6F; re&#x1E35;e&#x1E07; &ucirc;&#353;&#601;n&ecirc;m-&#8216;&#257;&#347;&#257;r &#8217;elef p&#257;r&#257;&#353;&icirc;m wayyann&icirc;&#x1E25;&#275;m b&#601;&#8216;&#257;r&ecirc; h&#257;re&#x1E35;e&#x1E07; w&#601;&#8216;im-hammele&#x1E35;&#601; b&icirc;r&ucirc;&#353;&#257;l&#257;im: </P>
<P>15&nbsp;wayyit&#275;n hammele&#x1E35;&#601; &#8217;e&#x1E6F;-hakesef w&#601;&#8217;e&#x1E6F;-hazz&acirc;&#257;&#x1E07; b&icirc;r&ucirc;&#353;&#257;laim k&#257;&#8217;&#259;&#x1E07;&#257;n&icirc;m w&#601;&#8217;&#275;&#x1E6F; h&#257;&#8217;&#259;r&#257;z&icirc;m n&#257;&#x1E6F;an ka&#353;&#353;iq&#601;m&icirc;m &#8217;&#259;&#353;er-ba&#353;&#353;&#601;f&#275;l&acirc; l&#257;r&#333;&#x1E07;: </P>
<P>16&nbsp;&ucirc;mw&#333;&#x1E63;&#257;&#8217; hass&ucirc;s&icirc;m &#8217;&#259;&#353;er li&#353;&#601;l&#333;m&#333;h mimmi&#x1E63;&#601;r&#257;yim &ucirc;miq&#601;w&#275;&#8217; s&#333;&#x1E25;&#259;r&ecirc; hammele&#x1E35;&#601; miq&#601;w&#275;&#8217; yiq&#601;&#x1E25;&ucirc; bim&#601;&#x1E25;&icirc;r: </P>
<P>17&nbsp;wayy<sup>a</sup>&#8216;&#259;l&ucirc; wayyw&#333;&#x1E63;&icirc;&#8217;&ucirc; mimmi&#x1E63;&#601;rayim mer&#601;k&#257;&#x1E07;&acirc; b&#601;&#353;&#275;&#353; m&#275;&#8217;w&#333;&#x1E6F; kesef w&#601;s&ucirc;s b<sup>a</sup>&#x1E25;&#259;mi&#353;&#353;&icirc;m &ucirc;m&#275;&#8217;&acirc; w&#601;&#x1E35;&#275;n l&#601;&#x1E35;&#257;l-mal&#601;&#x1E35;&ecirc; h<sup>a</sup>&#x1E25;it&icirc;m &ucirc;mal&#601;&#x1E35;&ecirc; &#8217;&#259;r&#257;m b&#601;y&#257;&#x1E0F;&#257;m yw&#333;&#x1E63;&icirc;&#8217;&ucirc;: </P>
<P>18&nbsp;wayy&#333;&#8217;mer &#353;&#601;l&#333;m&#333;h li&#x1E07;&#601;nw&#333;&#x1E6F; bayi&#x1E6F; l&#601;&#353;&#275;m y&#601;hw&acirc; &ucirc;&#x1E07;ayi&#x1E6F; l&#601;mal&#601;&#x1E35;&ucirc;&#x1E6F;w&#333;: </P>
</TD>
</TABLE>
<P><HR>
<CENTER>
<A HREF="ch2002">Next: 2 Chronicles (2 Divrey Yamim) Chapter 2</A></CENTER>
</BODY>
</HTML>
