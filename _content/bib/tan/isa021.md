[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa021)  [KJV](../kjv/isa021)  [Sep](../sep/isa021) 
[Vul](../vul/isa021)   
  
[Isaiah (Yisheyah) Index](isa)  
  [Previous](isa020)  [Next](isa022) 

------------------------------------------------------------------------

### Tanach (Hebrew): Isaiah (Yisheyah) Chapter 21

‎<span id="001">1</span> ‏מַשָּׂ֖א מִדְבַּר־יָ֑ם כְּסוּפ֤וֹת בַּנֶּ֙גֶב֙
לַֽחֲלֹ֔ף מִמִּדְבָּ֣ר בָּ֔א מֵאֶ֖רֶץ נוֹרָאָֽה׃

‎<span id="002">2</span> ‏חָז֥וּת קָשָׁ֖ה הֻגַּד־לִ֑י הַבּוֹגֵ֤ד׀
בּוֹגֵד֙ וְהַשּׁוֹדֵ֣ד׀ שׁוֹדֵ֔ד עֲלִ֤י עֵילָם֙ צוּרִ֣י מָדַ֔י
כָּל־אַנְחָתָ֖ה הִשְׁבַּֽתִּי׃

‎<span id="003">3</span> ‏עַל־כֵּ֗ן מָלְא֤וּ מָתְנַי֙ חַלְחָלָ֔ה
צִירִ֣ים אֲחָז֔וּנִי כְּצִירֵ֖י יֽוֹלֵדָ֑ה נַעֲוֵ֣יתִי מִשְּׁמֹ֔עַ
נִבְהַ֖לְתִּי מֵרְאֽוֹת׃

‎<span id="004">4</span> ‏תָּעָ֣ה לְבָבִ֔י פַּלָּצ֖וּת בִּֽעֲתָ֑תְנִי
אֵ֚ת נֶ֣שֶׁף חִשְׁקִ֔י שָׂ֥ם לִ֖י לַחֲרָדָֽה׃

‎<span id="005">5</span> ‏עָרֹ֧ךְ הַשֻּׁלְחָ֛ן צָפֹ֥ה הַצָּפִ֖ית אָכ֣וֹל
שָׁתֹ֑ה ק֥וּמוּ הַשָּׂרִ֖ים מִשְׁח֥וּ מָגֵֽן׃ פ

‎<span id="006">6</span> ‏כִּ֣י כֹ֥ה אָמַ֛ר אֵלַ֖י אֲדֹנָ֑י לֵ֚ךְ
הַעֲמֵ֣ד הַֽמְצַפֶּ֔ה אֲשֶׁ֥ר יִרְאֶ֖ה יַגִּֽיד׃

‎<span id="007">7</span> ‏וְרָ֣אָה רֶ֗כֶב צֶ֚מֶד פָּֽרָשִׁ֔ים רֶ֥כֶב
חֲמ֖וֹר רֶ֣כֶב גָּמָ֑ל וְהִקְשִׁ֥יב קֶ֖שֶׁב רַב־קָֽשֶׁב׃

‎<span id="008">8</span> ‏וַיִּקְרָ֖א אַרְיֵ֑ה עַל־מִצְפֶּ֣ה׀ אֲדֹנָ֗י
אָנֹכִ֞י עֹמֵ֤ד תָּמִיד֙ יוֹמָ֔ם וְעַל־מִ֨שְׁמַרְתִּ֔י אָנֹכִ֥י נִצָּ֖ב
כָּל־הַלֵּילֽוֹת׃

‎<span id="009">9</span> ‏וְהִנֵּה־זֶ֥ה בָא֙ רֶ֣כֶב אִ֔ישׁ צֶ֖מֶד
פָּֽרָשִׁ֑ים וַיַּ֣עַן וַיֹּ֗אמֶר נָפְלָ֤ה נָֽפְלָה֙ בָּבֶ֔ל
וְכָל־פְּסִילֵ֥י אֱלֹהֶ֖יהָ שִׁבַּ֥ר לָאָֽרֶץ׃

‎<span id="010">10</span> ‏מְדֻשָׁתִ֖י וּבֶן־גָּרְנִ֑י אֲשֶׁ֣ר
שָׁמַ֗עְתִּי מֵאֵ֨ת יְהוָ֧ה צְבָא֛וֹת אֱלֹהֵ֥י יִשְׂרָאֵ֖ל הִגַּ֥דְתִּי
לָכֶֽם׃ ס

‎<span id="011">11</span> ‏מַשָּׂ֖א דּוּמָ֑ה אֵלַי֙ קֹרֵ֣א מִשֵּׂעִ֔יר
שֹׁמֵר֙ מַה־מִלַּ֔יְלָה שֹׁמֵ֖ר מַה־מִלֵּֽיל׃

‎<span id="012">12</span> ‏אָמַ֣ר שֹׁמֵ֔ר אָתָ֥ה בֹ֖קֶר וְגַם־לָ֑יְלָה
אִם־תִּבְעָי֥וּן בְּעָ֖יוּ שֻׁ֥בוּ אֵתָֽיוּ׃ ס

‎<span id="013">13</span> ‏מַשָּׂ֖א בַּעְרָ֑ב בַּיַּ֤עַר בַּעְרַב֙
תָּלִ֔ינוּ אֹֽרְח֖וֹת דְּדָנִֽים׃

‎<span id="014">14</span> ‏לִקְרַ֥את צָמֵ֖א הֵתָ֣יוּ מָ֑יִם יֹשְׁבֵי֙
אֶ֣רֶץ תֵּימָ֔א בְּלַחְמ֖וֹ קִדְּמ֥וּ נֹדֵֽד׃

‎<span id="015">15</span> ‏כִּֽי־מִפְּנֵ֥י חֲרָב֖וֹת נָדָ֑דוּ מִפְּנֵ֣י׀
חֶ֣רֶב נְטוּשָׁ֗ה וּמִפְּנֵי֙ קֶ֣שֶׁת דְּרוּכָ֔ה וּמִפְּנֵ֖י כֹּ֥בֶד
מִלְחָמָֽה׃ ס

‎<span id="016">16</span> ‏כִּי־כֹ֛ה אָמַ֥ר אֲדֹנָ֖י אֵלָ֑י בְּע֤וֹד
שָׁנָה֙ כִּשְׁנֵ֣י שָׂכִ֔יר וְכָלָ֖ה כָּל־כְּב֥וֹד קֵדָֽר׃

‎<span id="017">17</span> ‏וּשְׁאָ֧ר מִסְפַּר־קֶ֛שֶׁת גִּבּוֹרֵ֥י
בְנֵֽי־קֵדָ֖ר יִמְעָ֑טוּ כִּ֛י יְהוָ֥ה אֱלֹהֵֽי־יִשְׂרָאֵ֖ל דִּבֵּֽר׃ ס

1 maśśā’ miḏəbar-yām kəsûfwōṯ banneḡeḇ l<sup>a</sup>ḥălōf mimmiḏəbār bā’
mē’ereṣ nwōrā’â:

2 ḥāzûṯ qāšâ hugaḏ-lî habwōḡēḏ\| bwōḡēḏ wəhaššwōḏēḏ\| šwōḏēḏ ‘ălî ‘êlām
ṣûrî māḏay kāl-’anəḥāṯâ hišəbatî:

3 ‘al-kēn mālə’û māṯənay ḥaləḥālâ ṣîrîm ’ăḥāzûnî kəṣîrê ywōlēḏâ
n<sup>a</sup>‘ăwêṯî miššəmō‘a niḇəhalətî mērə’wōṯ:

4 tā‘â ləḇāḇî pallāṣûṯ bi‘ăṯāṯənî ’ēṯ nešef ḥišəqî śām lî
l<sup>a</sup>ḥărāḏâ:

5 ‘ārōḵə haššuləḥān ṣāfōh haṣṣāfîṯ ’āḵwōl šāṯōh qûmû haśśārîm mišəḥû
māḡēn: f

6 kî ḵōh ’āmar ’ēlay ’ăḏōnāy lēḵə h<sup>a</sup>‘ămēḏ haməṣapeh ’ăšer
yirə’eh yagîḏ:

7 wərā’â reḵeḇ ṣemeḏ pārāšîm reḵeḇ ḥămwōr reḵeḇ gāmāl wəhiqəšîḇ qešeḇ
raḇ-qāšeḇ:

8 wayyiqərā’ ’arəyēh ‘al-miṣəpeh\| ’ăḏōnāy ’ānōḵî ‘ōmēḏ tāmîḏ ywōmām
wə‘al-mišəmarətî ’ānōḵî niṣṣāḇ kāl-hallêlwōṯ:

9 wəhinnēh-zeh ḇā’ reḵeḇ ’îš ṣemeḏ pārāšîm wayy<sup>a</sup>‘an wayyō’mer
nāfəlâ nāfəlâ bāḇel wəḵāl-pəsîlê ’ĕlōheyhā šibar lā’āreṣ:

10 məḏušāṯî ûḇen-gārənî ’ăšer šām<sup>a</sup>‘ətî mē’ēṯ yəhwâ ṣəḇā’wōṯ
’ĕlōhê yiśərā’ēl higaḏətî lāḵem: s

11 maśśā’ dûmâ ’ēlay qōrē’ miśśē‘îr šōmēr mah-millayəlâ šōmēr
mah-millêl:

12 ’āmar šōmēr ’āṯâ ḇōqer wəḡam-lāyəlâ ’im-tiḇə‘āyûn bə‘āyû šuḇû ’ēṯāyû:
s

13 maśśā’ b<sup>a</sup>‘ərāḇ bayy<sup>a</sup>‘ar b<sup>a</sup>‘əraḇ
tālînû ’ōrəḥwōṯ dəḏānîm:

14 liqəra’ṯ ṣāmē’ hēṯāyû māyim yōšəḇê ’ereṣ têmā’ bəl<sup>a</sup>ḥəmwō
qidəmû nōḏēḏ:

15 kî-mipənê ḥărāḇwōṯ nāḏāḏû mipənê\| ḥereḇ nəṭûšâ ûmipənê qešeṯ dərûḵâ
ûmipənê kōḇeḏ miləḥāmâ: s

16 kî-ḵōh ’āmar ’ăḏōnāy ’ēlāy bə‘wōḏ šānâ kišənê śāḵîr wəḵālâ kāl-kəḇwōḏ
qēḏār:

17 ûšə’ār misəpar-qešeṯ gibwōrê ḇənê-qēḏār yimə‘āṭû kî yəhwâ
’ĕlōhê-yiśərā’ēl dibēr: s

------------------------------------------------------------------------

[Next: Isaiah (Yisheyah) Chapter 22](isa022)
