<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1009.htm">Polyglot</A>&nbsp;
<A HREF="../kjv/kg1009.htm">KJV</A>&nbsp;
<A HREF="../sep/kg1009.htm">Sep</A>&nbsp;
<A HREF="../vul/kg1009.htm">Vul</A>&nbsp;

<BR>
<BR><A HREF="kg1.htm">1 Kings (1 Melakhim) Index</A><BR>
&nbsp;
<A HREF="kg1008.htm">Previous</A>&nbsp;
<A HREF="kg1010.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִי֙ כְּכַלּ֣וֹת שְׁלֹמֹ֔ה לִבְנ֥וֹת אֶת־בֵּית־יְהוָ֖ה וְאֶת־בֵּ֣ית הַמֶּ֑לֶךְ וְאֵת֙ כָּל־חֵ֣שֶׁק שְׁלֹמֹ֔ה אֲשֶׁ֥ר חָפֵ֖ץ לַעֲשֽׂוֹת׃ פ</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֵּרָ֧א יְהוָ֛ה אֶל־שְׁלֹמֹ֖ה שֵׁנִ֑ית כַּאֲשֶׁ֛ר נִרְאָ֥ה אֵלָ֖יו בְּגִבְעֽוֹן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֨אמֶר יְהוָ֜ה אֵלָ֗יו שָׁ֠מַעְתִּי אֶת־תְּפִלָּתְךָ֣ וְאֶת־תְּחִנָּתְךָ֮ אֲשֶׁ֣ר הִתְחַנַּ֣נְתָּה לְפָנַי֒ הִקְדַּ֗שְׁתִּי אֶת־הַבַּ֤יִת הַזֶּה֙ אֲשֶׁ֣ר בָּנִ֔תָה לָשֽׂוּם־שְׁמִ֥י שָׁ֖ם עַד־עוֹלָ֑ם וְהָי֨וּ עֵינַ֧י וְלִבִּ֛י שָׁ֖ם כָּל־הַיָּמִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאַתָּ֞ה אִם־תֵּלֵ֣ךְ לְפָנַ֗י כַּאֲשֶׁ֨ר הָלַ֜ךְ דָּוִ֤ד אָבִ֙יךָ֙ בְּתָם־לֵבָ֣ב וּבְיֹ֔שֶׁר לַעֲשׂ֕וֹת כְּכֹ֖ל אֲשֶׁ֣ר צִוִּיתִ֑יךָ חֻקַּ֥י וּמִשְׁפָּטַ֖י תִּשְׁמֹֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַהֲקִ֨מֹתִ֜י אֶת־כִּסֵּ֧א מַֽמְלַכְתְּךָ֛ עַל־יִשְׂרָאֵ֖ל לְעֹלָ֑ם כַּאֲשֶׁ֣ר דִּבַּ֗רְתִּי עַל־דָּוִ֤ד אָבִ֙יךָ֙ לֵאמֹ֔ר לֹֽא־יִכָּרֵ֤ת לְךָ֙ אִ֔ישׁ מֵעַ֖ל כִּסֵּ֥א יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אִם־שׁ֨וֹב תְּשֻׁב֜וּן אַתֶּ֤ם וּבְנֵיכֶם֙ מֵֽאַחֲרַ֔י וְלֹ֤א תִשְׁמְרוּ֙ מִצְוֹתַ֣י חֻקֹּתַ֔י אֲשֶׁ֥ר נָתַ֖תִּי לִפְנֵיכֶ֑ם וַהֲלַכְתֶּ֗ם וַעֲבַדְתֶּם֙ אֱלֹהִ֣ים אֲחֵרִ֔ים וְהִשְׁתַּחֲוִיתֶ֖ם לָהֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהִכְרַתִּ֣י אֶת־יִשְׂרָאֵ֗ל מֵעַ֨ל פְּנֵ֤י הָאֲדָמָה֙ אֲשֶׁ֣ר נָתַ֣תִּי לָהֶ֔ם וְאֶת־הַבַּ֙יִת֙ אֲשֶׁ֣ר הִקְדַּ֣שְׁתִּי לִשְׁמִ֔י אֲשַׁלַּ֖ח מֵעַ֣ל פָּנָ֑י וְהָיָ֧ה יִשְׂרָאֵ֛ל לְמָשָׁ֥ל וְלִשְׁנִינָ֖ה בְּכָל־הָעַמִּֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהַבַּ֤יִת הַזֶּה֙ יִהְיֶ֣ה עֶלְי֔וֹן כָּל־עֹבֵ֥ר עָלָ֖יו יִשֹּׁ֣ם וְשָׁרָ֑ק וְאָמְר֗וּ עַל־מֶ֨ה עָשָׂ֤ה יְהוָה֙ כָּ֔כָה לָאָ֥רֶץ הַזֹּ֖את וְלַבַּ֥יִת הַזֶּֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאָמְר֗וּ עַל֩ אֲשֶׁ֨ר עָזְב֜וּ אֶת־יְהוָ֣ה אֱלֹהֵיהֶ֗ם אֲשֶׁ֨ר הוֹצִ֣יא אֶת־אֲבֹתָם֮ מֵאֶ֣רֶץ מִצְרַיִם֒ וַֽיַּחֲזִ֙קוּ֙ בֵּאלֹהִ֣ים אֲחֵרִ֔ים <font color="brown">וישתחו</font> <font color="blue">וַיִּשְׁתַּחֲו֥וּ</font> לָהֶ֖ם וַיַּעַבְדֻ֑ם עַל־כֵּ֗ן הֵבִ֤יא יְהוָה֙ עֲלֵיהֶ֔ם אֵ֥ת כָּל־הָרָעָ֖ה הַזֹּֽאת׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְהִ֗י מִקְצֵה֙ עֶשְׂרִ֣ים שָׁנָ֔ה אֲשֶׁר־בָּנָ֥ה שְׁלֹמֹ֖ה אֶת־שְׁנֵ֣י הַבָּתִּ֑ים אֶת־בֵּ֥ית יְהוָ֖ה וְאֶת־בֵּ֥ית הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;חִירָ֣ם מֶֽלֶךְ־צֹ֠ר נִשָּׂ֨א אֶת־שְׁלֹמֹ֜ה בַּעֲצֵי֩ אֲרָזִ֨ים וּבַעֲצֵ֧י בְרוֹשִׁ֛ים וּבַזָּהָ֖ב לְכָל־חֶפְצ֑וֹ אָ֡ז יִתֵּן֩ הַמֶּ֨לֶךְ שְׁלֹמֹ֤ה לְחִירָם֙ עֶשְׂרִ֣ים עִ֔יר בְּאֶ֖רֶץ הַגָּלִֽיל׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֵּצֵ֤א חִירָם֙ מִצֹּ֔ר לִרְאוֹת֙ אֶת־הֶ֣עָרִ֔ים אֲשֶׁ֥ר נָתַן־ל֖וֹ שְׁלֹמֹ֑ה וְלֹ֥א יָשְׁר֖וּ בְּעֵינָֽיו׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֕אמֶר מָ֚ה הֶעָרִ֣ים הָאֵ֔לֶּה אֲשֶׁר־נָתַ֥תָּה לִּ֖י אָחִ֑י וַיִּקְרָ֤א לָהֶם֙ אֶ֣רֶץ כָּב֔וּל עַ֖ד הַיּ֥וֹם הַזֶּֽה׃ פ</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּשְׁלַ֥ח חִירָ֖ם לַמֶּ֑לֶךְ מֵאָ֥ה וְעֶשְׂרִ֖ים כִּכַּ֥ר זָהָֽב׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְזֶ֨ה דְבַר־הַמַּ֜ס אֲשֶֽׁר־הֶעֱלָ֣ה׀ הַמֶּ֣לֶךְ שְׁלֹמֹ֗ה לִבְנוֹת֩ אֶת־בֵּ֨ית יְהוָ֤ה וְאֶת־בֵּיתוֹ֙ וְאֶת־הַמִּלּ֔וֹא וְאֵ֖ת חוֹמַ֣ת יְרוּשָׁלִָ֑ם וְאֶת־חָצֹ֥ר וְאֶת־מְגִדּ֖וֹ וְאֶת־גָּֽזֶר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;פַּרְעֹ֨ה מֶֽלֶךְ־מִצְרַ֜יִם עָלָ֗ה וַיִּלְכֹּ֤ד אֶת־גֶּ֙זֶר֙ וַיִּשְׂרְפָ֣הּ בָּאֵ֔שׁ וְאֶת־הַֽכְּנַעֲנִ֛י הַיֹּשֵׁ֥ב בָּעִ֖יר הָרָ֑ג וַֽיִּתְּנָהּ֙ שִׁלֻּחִ֔ים לְבִתּ֖וֹ אֵ֥שֶׁת שְׁלֹמֹֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּ֤בֶן שְׁלֹמֹה֙ אֶת־גָּ֔זֶר וְאֶת־בֵּ֥ית חֹרֹ֖ן תַּחְתּֽוֹן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאֶֽת־בַּעֲלָ֛ת וְאֶת־<font color="brown">תמר</font> <font color="blue">תַּדְמֹ֥ר</font> בַּמִּדְבָּ֖ר בָּאָֽרֶץ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאֵ֨ת כָּל־עָרֵ֤י הַֽמִּסְכְּנוֹת֙ אֲשֶׁ֣ר הָי֣וּ לִשְׁלֹמֹ֔ה וְאֵת֙ עָרֵ֣י הָרֶ֔כֶב וְאֵ֖ת עָרֵ֣י הַפָּרָשִׁ֑ים וְאֵ֣ת׀ חֵ֣שֶׁק שְׁלֹמֹ֗ה אֲשֶׁ֤ר חָשַׁק֙ לִבְנ֤וֹת בִּירוּשָׁלִַ֙ם֙ וּבַלְּבָנ֔וֹן וּבְכֹ֖ל אֶ֥רֶץ מֶמְשַׁלְתּֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כָּל־הָ֠עָם הַנּוֹתָ֨ר מִן־הָאֱמֹרִ֜י הַחִתִּ֤י הַפְּרִזִּי֙ הַחִוִּ֣י וְהַיְבוּסִ֔י אֲשֶׁ֛ר לֹֽא־מִבְּנֵ֥י יִשְׂרָאֵ֖ל הֵֽמָּה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;בְּנֵיהֶ֗ם אֲשֶׁ֨ר נֹתְר֤וּ אַחֲרֵיהֶם֙ בָּאָ֔רֶץ אֲשֶׁ֧ר לֹֽא־יָכְל֛וּ בְּנֵ֥י יִשְׂרָאֵ֖ל לְהַֽחֲרִימָ֑ם וַיַּעֲלֵ֤ם שְׁלֹמֹה֙ לְמַס־עֹבֵ֔ד עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּמִבְּנֵי֙ יִשְׂרָאֵ֔ל לֹֽא־נָתַ֥ן שְׁלֹמֹ֖ה עָ֑בֶד כִּי־הֵ֞ם אַנְשֵׁ֣י הַמִּלְחָמָ֗ה וַעֲבָדָיו֙ וְשָׂרָ֣יו וְשָׁלִשָׁ֔יו וְשָׂרֵ֥י רִכְבּ֖וֹ וּפָרָשָֽׁיו׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אֵ֣לֶּה׀ שָׂרֵ֣י הַנִּצָּבִ֗ים אֲשֶׁ֤ר עַל־הַמְּלָאכָה֙ לִשְׁלֹמֹ֔ה חֲמִשִּׁ֖ים וַחֲמֵ֣שׁ מֵא֑וֹת הָרֹדִ֣ים בָּעָ֔ם הָעֹשִׂ֖ים בַּמְּלָאכָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אַ֣ךְ בַּת־פַּרְעֹ֗ה עָֽלְתָה֙ מֵעִ֣יר דָּוִ֔ד אֶל־בֵּיתָ֖הּ אֲשֶׁ֣ר בָּֽנָה־לָ֑הּ אָ֖ז בָּנָ֥ה אֶת־הַמִּלּֽוֹא׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְהֶעֱלָ֣ה שְׁלֹמֹ֡ה שָׁלֹשׁ֩ פְּעָמִ֨ים בַּשָּׁנָ֜ה עֹל֣וֹת וּשְׁלָמִ֗ים עַל־הַמִּזְבֵּ֙חַ֙ אֲשֶׁ֣ר בָּנָ֣ה לַיהוָ֔ה וְהַקְטֵ֣יר אִתּ֗וֹ אֲשֶׁ֖ר לִפְנֵ֣י יְהוָ֑ה וְשִׁלַּ֖ם אֶת־הַבָּֽיִת׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וָאֳנִ֡י עָשָׂה֩ הַמֶּ֨לֶךְ שְׁלֹמֹ֜ה בְּעֶצְיֽוֹן־גֶּ֨בֶר אֲשֶׁ֧ר אֶת־אֵל֛וֹת עַל־שְׂפַ֥ת יַם־ס֖וּף בְּאֶ֥רֶץ אֱדֽוֹם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּשְׁלַ֨ח חִירָ֤ם בָּֽאֳנִי֙ אֶת־עֲבָדָ֔יו אַנְשֵׁ֣י אֳנִיּ֔וֹת יֹדְעֵ֖י הַיָּ֑ם עִ֖ם עַבְדֵ֥י שְׁלֹמֹֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיָּבֹ֣אוּ אוֹפִ֔ירָה וַיִּקְח֤וּ מִשָּׁם֙ זָהָ֔ב אַרְבַּע־מֵא֥וֹת וְעֶשְׂרִ֖ים כִּכָּ֑ר וַיָּבִ֖אוּ אֶל־הַמֶּ֥לֶךְ שְׁלֹמֹֽה׃ פ</P>
</TD>
<TD WIDTH="50%">
<P>1&nbsp;way&#601;h&icirc; k&#601;&#x1E35;allw&#333;&#x1E6F; &#353;&#601;l&#333;m&#333;h li&#x1E07;&#601;nw&#333;&#x1E6F; &#8217;e&#x1E6F;-b&ecirc;&#x1E6F;-y&#601;hw&acirc; w&#601;&#8217;e&#x1E6F;-b&ecirc;&#x1E6F; hammele&#x1E35;&#601; w&#601;&#8217;&#275;&#x1E6F; k&#257;l-&#x1E25;&#275;&#353;eq &#353;&#601;l&#333;m&#333;h &#8217;&#259;&#353;er &#x1E25;&#257;f&#275;&#x1E63; l<sup>a</sup>&#8216;&#259;&#347;w&#333;&#x1E6F;: f</P>
<P>2&nbsp;wayy&#275;r&#257;&#8217; y&#601;hw&acirc; &#8217;el-&#353;&#601;l&#333;m&#333;h &#353;&#275;n&icirc;&#x1E6F; ka&#8217;&#259;&#353;er nir&#601;&#8217;&acirc; &#8217;&#275;l&#257;yw b&#601;&#x1E21;i&#x1E07;&#601;&#8216;w&#333;n: </P>
<P>3&nbsp;wayy&#333;&#8217;mer y&#601;hw&acirc; &#8217;&#275;l&#257;yw &#353;&#257;m<sup>a</sup>&#8216;&#601;t&icirc; &#8217;e&#x1E6F;-t&#601;fill&#257;&#x1E6F;&#601;&#x1E35;&#257; w&#601;&#8217;e&#x1E6F;-t&#601;&#x1E25;inn&#257;&#x1E6F;&#601;&#x1E35;&#257; &#8217;&#259;&#353;er hi&#x1E6F;&#601;&#x1E25;annan&#601;t&acirc; l&#601;f&#257;nay hiq&#601;da&#353;&#601;t&icirc; &#8217;e&#x1E6F;-habayi&#x1E6F; hazzeh &#8217;&#259;&#353;er b&#257;ni&#x1E6F;&acirc; l&#257;&#347;&ucirc;m-&#353;&#601;m&icirc; &#353;&#257;m &#8216;a&#x1E0F;-&#8216;w&#333;l&#257;m w&#601;h&#257;y&ucirc; &#8216;&ecirc;nay w&#601;lib&icirc; &#353;&#257;m k&#257;l-hayy&#257;m&icirc;m: </P>
<P>4&nbsp;w&#601;&#8217;at&acirc; &#8217;im-t&#275;l&#275;&#x1E35;&#601; l&#601;f&#257;nay ka&#8217;&#259;&#353;er h&#257;la&#x1E35;&#601; d&#257;wi&#x1E0F; &#8217;&#257;&#x1E07;&icirc;&#x1E35;&#257; b&#601;&#x1E6F;&#257;m-l&#275;&#x1E07;&#257;&#x1E07; &ucirc;&#x1E07;&#601;y&#333;&#353;er l<sup>a</sup>&#8216;&#259;&#347;w&#333;&#x1E6F; k&#601;&#x1E35;&#333;l &#8217;&#259;&#353;er &#x1E63;i&ucirc;&icirc;&#x1E6F;&icirc;&#x1E35;&#257; &#x1E25;uqqay &ucirc;mi&#353;&#601;p&#257;&#x1E6D;ay ti&#353;&#601;m&#333;r: </P>
<P>5&nbsp;wah&#259;qim&#333;&#x1E6F;&icirc; &#8217;e&#x1E6F;-kiss&#275;&#8217; mam&#601;la&#x1E35;&#601;t&#601;&#x1E35;&#257; &#8216;al-yi&#347;&#601;r&#257;&#8217;&#275;l l&#601;&#8216;&#333;l&#257;m ka&#8217;&#259;&#353;er dibar&#601;t&icirc; &#8216;al-d&#257;wi&#x1E0F; &#8217;&#257;&#x1E07;&icirc;&#x1E35;&#257; l&#275;&#8217;m&#333;r l&#333;&#8217;-yik&#257;r&#275;&#x1E6F; l&#601;&#x1E35;&#257; &#8217;&icirc;&#353; m&#275;&#8216;al kiss&#275;&#8217; yi&#347;&#601;r&#257;&#8217;&#275;l: </P>
<P>6&nbsp;&#8217;im-&#353;w&#333;&#x1E07; t&#601;&#353;u&#x1E07;&ucirc;n &#8217;atem &ucirc;&#x1E07;&#601;n&ecirc;&#x1E35;em m&#275;&#8217;<sup>a</sup>&#x1E25;&#259;ray w&#601;l&#333;&#8217; &#x1E6F;i&#353;&#601;m&#601;r&ucirc; mi&#x1E63;&#601;w&#333;&#x1E6F;ay &#x1E25;uqq&#333;&#x1E6F;ay &#8217;&#259;&#353;er n&#257;&#x1E6F;at&icirc; lif&#601;n&ecirc;&#x1E35;em wah&#259;la&#x1E35;&#601;tem w<sup>a</sup>&#8216;&#259;&#x1E07;a&#x1E0F;&#601;tem &#8217;&#277;l&#333;h&icirc;m &#8217;&#259;&#x1E25;&#275;r&icirc;m w&#601;hi&#353;&#601;t<sup>a</sup>&#x1E25;&#259;w&icirc;&#x1E6F;em l&acirc;em: </P>
<P>7&nbsp;w&#601;hi&#x1E35;&#601;rat&icirc; &#8217;e&#x1E6F;-yi&#347;&#601;r&#257;&#8217;&#275;l m&#275;&#8216;al p&#601;n&ecirc; h&#257;&#8217;&#259;&#x1E0F;&#257;m&acirc; &#8217;&#259;&#353;er n&#257;&#x1E6F;at&icirc; l&acirc;em w&#601;&#8217;e&#x1E6F;-habayi&#x1E6F; &#8217;&#259;&#353;er hiq&#601;da&#353;&#601;t&icirc; li&#353;&#601;m&icirc; &#8217;&#259;&#353;all<sup>a</sup>&#x1E25; m&#275;&#8216;al p&#257;n&#257;y w&#601;h&#257;y&acirc; yi&#347;&#601;r&#257;&#8217;&#275;l l&#601;m&#257;&#353;&#257;l w&#601;li&#353;&#601;n&icirc;n&acirc; b&#601;&#x1E35;&#257;l-h&#257;&#8216;amm&icirc;m: </P>
<P>8&nbsp;w&#601;habayi&#x1E6F; hazzeh yih&#601;yeh &#8216;el&#601;yw&#333;n k&#257;l-&#8216;&#333;&#x1E07;&#275;r &#8216;&#257;l&#257;yw yi&#353;&#353;&#333;m w&#601;&#353;&#257;r&#257;q w&#601;&#8217;&#257;m&#601;r&ucirc; &#8216;al-meh &#8216;&#257;&#347;&acirc; y&#601;hw&acirc; k&#257;&#x1E35;&acirc; l&#257;&#8217;&#257;re&#x1E63; hazz&#333;&#8217;&#x1E6F; w&#601;labayi&#x1E6F; hazzeh: </P>
<P>9&nbsp;w&#601;&#8217;&#257;m&#601;r&ucirc; &#8216;al &#8217;&#259;&#353;er &#8216;&#257;z&#601;&#x1E07;&ucirc; &#8217;e&#x1E6F;-y&#601;hw&acirc; &#8217;&#277;l&#333;h&ecirc;hem &#8217;&#259;&#353;er hw&#333;&#x1E63;&icirc;&#8217; &#8217;e&#x1E6F;-&#8217;&#259;&#x1E07;&#333;&#x1E6F;&#257;m m&#275;&#8217;ere&#x1E63; mi&#x1E63;&#601;rayim wayy<sup>a</sup>&#x1E25;&#259;ziq&ucirc; b&#275;&#8217;l&#333;h&icirc;m &#8217;&#259;&#x1E25;&#275;r&icirc;m <font color="brown">wayyi&#353;&#601;t<sup>a</sup>&#x1E25;&ucirc;</font> <font color="blue">wayyi&#353;&#601;t<sup>a</sup>&#x1E25;&#259;w&ucirc;</font> l&acirc;em wayy<sup>a</sup>&#8216;a&#x1E07;&#601;&#x1E0F;um &#8216;al-k&#275;n h&#275;&#x1E07;&icirc;&#8217; y&#601;hw&acirc; &#8216;&#259;l&ecirc;hem &#8217;&#275;&#x1E6F; k&#257;l-h&#257;r&#257;&#8216;&acirc; hazz&#333;&#8217;&#x1E6F;: f</P>
<P>10&nbsp;way&#601;h&icirc; miq&#601;&#x1E63;&#275;h &#8216;e&#347;&#601;r&icirc;m &#353;&#257;n&acirc; &#8217;&#259;&#353;er-b&#257;n&acirc; &#353;&#601;l&#333;m&#333;h &#8217;e&#x1E6F;-&#353;&#601;n&ecirc; hab&#257;t&icirc;m &#8217;e&#x1E6F;-b&ecirc;&#x1E6F; y&#601;hw&acirc; w&#601;&#8217;e&#x1E6F;-b&ecirc;&#x1E6F; hammele&#x1E35;&#601;: </P>
<P>11&nbsp;&#x1E25;&icirc;r&#257;m mele&#x1E35;&#601;-&#x1E63;&#333;r ni&#347;&#347;&#257;&#8217; &#8217;e&#x1E6F;-&#353;&#601;l&#333;m&#333;h b<sup>a</sup>&#8216;&#259;&#x1E63;&ecirc; &#8217;&#259;r&#257;z&icirc;m &ucirc;&#x1E07;<sup>a</sup>&#8216;&#259;&#x1E63;&ecirc; &#x1E07;&#601;rw&#333;&#353;&icirc;m &ucirc;&#x1E07;azz&acirc;&#257;&#x1E07; l&#601;&#x1E35;&#257;l-&#x1E25;ef&#601;&#x1E63;w&#333; &#8217;&#257;z yit&#275;n hammele&#x1E35;&#601; &#353;&#601;l&#333;m&#333;h l&#601;&#x1E25;&icirc;r&#257;m &#8216;e&#347;&#601;r&icirc;m &#8216;&icirc;r b&#601;&#8217;ere&#x1E63; hag&#257;l&icirc;l: </P>
<P>12&nbsp;wayy&#275;&#x1E63;&#275;&#8217; &#x1E25;&icirc;r&#257;m mi&#x1E63;&#x1E63;&#333;r lir&#601;&#8217;w&#333;&#x1E6F; &#8217;e&#x1E6F;-he&#8216;&#257;r&icirc;m &#8217;&#259;&#353;er n&#257;&#x1E6F;an-lw&#333; &#353;&#601;l&#333;m&#333;h w&#601;l&#333;&#8217; y&#257;&#353;&#601;r&ucirc; b&#601;&#8216;&ecirc;n&#257;yw: </P>
<P>13&nbsp;wayy&#333;&#8217;mer m&acirc; he&#8216;&#257;r&icirc;m h&#257;&#8217;&#275;lleh &#8217;&#259;&#353;er-n&#257;&#x1E6F;at&acirc; ll&icirc; &#8217;&#257;&#x1E25;&icirc; wayyiq&#601;r&#257;&#8217; l&acirc;em &#8217;ere&#x1E63; k&#257;&#x1E07;&ucirc;l &#8216;a&#x1E0F; hayyw&#333;m hazzeh: f</P>
<P>14&nbsp;wayyi&#353;&#601;l<sup>a</sup>&#x1E25; &#x1E25;&icirc;r&#257;m lammele&#x1E35;&#601; m&#275;&#8217;&acirc; w&#601;&#8216;e&#347;&#601;r&icirc;m kikar z&acirc;&#257;&#x1E07;: </P>
<P>15&nbsp;w&#601;zeh &#x1E0F;&#601;&#x1E07;ar-hammas &#8217;&#259;&#353;er-he&#8216;&#277;l&acirc;| hammele&#x1E35;&#601; &#353;&#601;l&#333;m&#333;h li&#x1E07;&#601;nw&#333;&#x1E6F; &#8217;e&#x1E6F;-b&ecirc;&#x1E6F; y&#601;hw&acirc; w&#601;&#8217;e&#x1E6F;-b&ecirc;&#x1E6F;w&#333; w&#601;&#8217;e&#x1E6F;-hammillw&#333;&#8217; w&#601;&#8217;&#275;&#x1E6F; &#x1E25;w&#333;ma&#x1E6F; y&#601;r&ucirc;&#353;&#257;l&#257;im w&#601;&#8217;e&#x1E6F;-&#x1E25;&#257;&#x1E63;&#333;r w&#601;&#8217;e&#x1E6F;-m&#601;&#x1E21;idw&#333; w&#601;&#8217;e&#x1E6F;-g&#257;zer: </P>
<P>16&nbsp;par&#601;&#8216;&#333;h mele&#x1E35;&#601;-mi&#x1E63;&#601;rayim &#8216;&#257;l&acirc; wayyil&#601;k&#333;&#x1E0F; &#8217;e&#x1E6F;-gezer wayyi&#347;&#601;r&#601;f&#257;h b&#257;&#8217;&#275;&#353; w&#601;&#8217;e&#x1E6F;-hak&#601;n<sup>a</sup>&#8216;&#259;n&icirc; hayy&#333;&#353;&#275;&#x1E07; b&#257;&#8216;&icirc;r h&#257;r&#257;&#x1E21; wayyit&#601;n&#257;h &#353;illu&#x1E25;&icirc;m l&#601;&#x1E07;itw&#333; &#8217;&#275;&#353;e&#x1E6F; &#353;&#601;l&#333;m&#333;h: </P>
<P>17&nbsp;wayyi&#x1E07;en &#353;&#601;l&#333;m&#333;h &#8217;e&#x1E6F;-g&#257;zer w&#601;&#8217;e&#x1E6F;-b&ecirc;&#x1E6F; &#x1E25;&#333;r&#333;n t<sup>a</sup>&#x1E25;&#601;tw&#333;n: </P>
<P>18&nbsp;w&#601;&#8217;e&#x1E6F;-b<sup>a</sup>&#8216;&#259;l&#257;&#x1E6F; w&#601;&#8217;e&#x1E6F;-<font color="brown">t&#257;m&#257;r</font> <font color="blue">ta&#x1E0F;&#601;m&#333;r</font> bammi&#x1E0F;&#601;b&#257;r b&#257;&#8217;&#257;re&#x1E63;: </P>
<P>19&nbsp;w&#601;&#8217;&#275;&#x1E6F; k&#257;l-&#8216;&#257;r&ecirc; hammis&#601;k&#601;nw&#333;&#x1E6F; &#8217;&#259;&#353;er h&#257;y&ucirc; li&#353;&#601;l&#333;m&#333;h w&#601;&#8217;&#275;&#x1E6F; &#8216;&#257;r&ecirc; h&#257;re&#x1E35;e&#x1E07; w&#601;&#8217;&#275;&#x1E6F; &#8216;&#257;r&ecirc; hap&#257;r&#257;&#353;&icirc;m w&#601;&#8217;&#275;&#x1E6F;| &#x1E25;&#275;&#353;eq &#353;&#601;l&#333;m&#333;h &#8217;&#259;&#353;er &#x1E25;&#257;&#353;aq li&#x1E07;&#601;nw&#333;&#x1E6F; b&icirc;r&ucirc;&#353;&#257;laim &ucirc;&#x1E07;all&#601;&#x1E07;&#257;nw&#333;n &ucirc;&#x1E07;&#601;&#x1E35;&#333;l &#8217;ere&#x1E63; mem&#601;&#353;al&#601;tw&#333;: </P>
<P>20&nbsp;k&#257;l-h&#257;&#8216;&#257;m hannw&#333;&#x1E6F;&#257;r min-h&#257;&#8217;&#277;m&#333;r&icirc; h<sup>a</sup>&#x1E25;it&icirc; hap&#601;rizz&icirc; h<sup>a</sup>&#x1E25;i&ucirc;&icirc; w&#601;hay&#601;&#x1E07;&ucirc;s&icirc; &#8217;&#259;&#353;er l&#333;&#8217;-mib&#601;n&ecirc; yi&#347;&#601;r&#257;&#8217;&#275;l h&#275;mm&acirc;: </P>
<P>21&nbsp;b&#601;n&ecirc;hem &#8217;&#259;&#353;er n&#333;&#x1E6F;&#601;r&ucirc; &#8217;<sup>a</sup>&#x1E25;&#259;r&ecirc;hem b&#257;&#8217;&#257;re&#x1E63; &#8217;&#259;&#353;er l&#333;&#8217;-y&#257;&#x1E35;&#601;l&ucirc; b&#601;n&ecirc; yi&#347;&#601;r&#257;&#8217;&#275;l l&#601;h<sup>a</sup>&#x1E25;&#259;r&icirc;m&#257;m wayy<sup>a</sup>&#8216;&#259;l&#275;m &#353;&#601;l&#333;m&#333;h l&#601;mas-&#8216;&#333;&#x1E07;&#275;&#x1E0F; &#8216;a&#x1E0F; hayyw&#333;m hazzeh: </P>
<P>22&nbsp;&ucirc;mib&#601;n&ecirc; yi&#347;&#601;r&#257;&#8217;&#275;l l&#333;&#8217;-n&#257;&#x1E6F;an &#353;&#601;l&#333;m&#333;h &#8216;&#257;&#x1E07;e&#x1E0F; k&icirc;-h&#275;m &#8217;an&#601;&#353;&ecirc; hammil&#601;&#x1E25;&#257;m&acirc; w<sup>a</sup>&#8216;&#259;&#x1E07;&#257;&#x1E0F;&#257;yw w&#601;&#347;&#257;r&#257;yw w&#601;&#353;&#257;li&#353;&#257;yw w&#601;&#347;&#257;r&ecirc; ri&#x1E35;&#601;bw&#333; &ucirc;f&#257;r&#257;&#353;&#257;yw: s</P>
<P>23&nbsp;&#8217;&#275;lleh| &#347;&#257;r&ecirc; hanni&#x1E63;&#x1E63;&#257;&#x1E07;&icirc;m &#8217;&#259;&#353;er &#8216;al-hamm&#601;l&#257;&#8217;&#x1E35;&acirc; li&#353;&#601;l&#333;m&#333;h &#x1E25;&#259;mi&#353;&#353;&icirc;m w<sup>a</sup>&#x1E25;&#259;m&#275;&#353; m&#275;&#8217;w&#333;&#x1E6F; h&#257;r&#333;&#x1E0F;&icirc;m b&#257;&#8216;&#257;m h&#257;&#8216;&#333;&#347;&icirc;m bamm&#601;l&#257;&#8217;&#x1E35;&acirc;: </P>
<P>24&nbsp;&#8217;a&#x1E35;&#601; ba&#x1E6F;-par&#601;&#8216;&#333;h &#8216;&#257;l&#601;&#x1E6F;&acirc; m&#275;&#8216;&icirc;r d&#257;wi&#x1E0F; &#8217;el-b&ecirc;&#x1E6F;&#257;h &#8217;&#259;&#353;er b&#257;n&acirc;-l&#257;h &#8217;&#257;z b&#257;n&acirc; &#8217;e&#x1E6F;-hammillw&#333;&#8217;: </P>
<P>25&nbsp;w&#601;he&#8216;&#277;l&acirc; &#353;&#601;l&#333;m&#333;h &#353;&#257;l&#333;&#353; p&#601;&#8216;&#257;m&icirc;m ba&#353;&#353;&#257;n&acirc; &#8216;&#333;lw&#333;&#x1E6F; &ucirc;&#353;&#601;l&#257;m&icirc;m &#8216;al-hammiz&#601;b&#275;&#x1E25;a &#8217;&#259;&#353;er b&#257;n&acirc; layhw&acirc; w&#601;haq&#601;&#x1E6D;&ecirc;r &#8217;itw&#333; &#8217;&#259;&#353;er lif&#601;n&ecirc; y&#601;hw&acirc; w&#601;&#353;illam &#8217;e&#x1E6F;-hab&#257;yi&#x1E6F;: </P>
<P>26&nbsp;w&#257;&#8217;&#335;n&icirc; &#8216;&#257;&#347;&acirc; hammele&#x1E35;&#601; &#353;&#601;l&#333;m&#333;h b&#601;&#8216;e&#x1E63;&#601;yw&#333;n-ge&#x1E07;er &#8217;&#259;&#353;er &#8217;e&#x1E6F;-&#8217;&#275;lw&#333;&#x1E6F; &#8216;al-&#347;&#601;fa&#x1E6F; yam-s&ucirc;f b&#601;&#8217;ere&#x1E63; &#8217;&#277;&#x1E0F;w&#333;m: </P>
<P>27&nbsp;wayyi&#353;&#601;l<sup>a</sup>&#x1E25; &#x1E25;&icirc;r&#257;m b&#257;&#8217;&#335;n&icirc; &#8217;e&#x1E6F;-&#8216;&#259;&#x1E07;&#257;&#x1E0F;&#257;yw &#8217;an&#601;&#353;&ecirc; &#8217;&#335;n&icirc;yw&#333;&#x1E6F; y&#333;&#x1E0F;&#601;&#8216;&ecirc; hayy&#257;m &#8216;im &#8216;a&#x1E07;&#601;&#x1E0F;&ecirc; &#353;&#601;l&#333;m&#333;h: </P>
<P>28&nbsp;wayy&#257;&#x1E07;&#333;&#8217;&ucirc; &#8217;w&#333;f&icirc;r&acirc; wayyiq&#601;&#x1E25;&ucirc; mi&#353;&#353;&#257;m z&acirc;&#257;&#x1E07; &#8217;ar&#601;b<sup>a</sup>&#8216;-m&#275;&#8217;w&#333;&#x1E6F; w&#601;&#8216;e&#347;&#601;r&icirc;m kik&#257;r wayy&#257;&#x1E07;i&#8217;&ucirc; &#8217;el-hammele&#x1E35;&#601; &#353;&#601;l&#333;m&#333;h: f</P>
</TD>
</TABLE>
<P><HR>
<CENTER>
<A HREF="kg1010.htm">Next: 1 Kings (1 Melakhim) Chapter 10</A></CENTER>
</BODY>
</HTML>
