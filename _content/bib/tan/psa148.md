[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa148)  [KJV](../kjv/psa148)  [Sep](../sep/psa148) 
[Vul](../vul/psa148)   
  
[Psalms (Tehilim) Index](psa)  
  [Previous](psa147)  [Next](psa149) 

------------------------------------------------------------------------

### Tanach (Hebrew): Psalms (Tehilim) Chapter 148

‎<span id="001">1</span> ‏הַ֥לְלוּ יָ֨הּ׀ הַֽלְל֣וּ אֶת־יְ֭הוָה
מִן־הַשָּׁמַ֑יִם הַֽ֝לְל֗וּהוּ בַּמְּרוֹמִֽים׃

‎<span id="002">2</span> ‏הַֽלְל֥וּהוּ כָל־מַלְאָכָ֑יו הַֽ֝לְל֗וּהוּ
כָּל־צבאו צְבָאָֽיו׃

‎<span id="003">3</span> ‏הַֽ֭לְלוּהוּ שֶׁ֣מֶשׁ וְיָרֵ֑חַ הַ֝לְל֗וּהוּ
כָּל־כּ֥וֹכְבֵי אֽוֹר׃

‎<span id="004">4</span> ‏הַֽ֭לְלוּהוּ שְׁמֵ֣י הַשָּׁמָ֑יִם וְ֝הַמַּ֗יִם
אֲשֶׁ֤ר׀ מֵעַ֬ל הַשָּׁמָֽיִם׃

‎<span id="005">5</span> ‏יְֽ֭הַֽלְלוּ אֶת־שֵׁ֣ם יְהוָ֑ה כִּ֤י ה֭וּא
צִוָּ֣ה וְנִבְרָֽאוּ׃

‎<span id="006">6</span> ‏וַיַּעֲמִידֵ֣ם לָעַ֣ד לְעוֹלָ֑ם חָק־נָ֝תַ֗ן
וְלֹ֣א יַעֲבֽוֹר׃

‎<span id="007">7</span> ‏הַֽלְל֣וּ אֶת־יְ֭הוָה מִן־הָאָ֑רֶץ
תַּ֝נִּינִ֗ים וְכָל־תְּהֹמֽוֹת׃

‎<span id="008">8</span> ‏אֵ֣שׁ וּ֭בָרָד שֶׁ֣לֶג וְקִיט֑וֹר ר֥וּחַ
סְ֝עָרָ֗ה עֹשָׂ֥ה דְבָרֽוֹ׃

‎<span id="009">9</span> ‏הֶהָרִ֥ים וְכָל־גְּבָע֑וֹת עֵ֥ץ פְּ֝רִ֗י
וְכָל־אֲרָזִֽים׃

‎<span id="010">10</span> ‏הַֽחַיָּ֥ה וְכָל־בְּהֵמָ֑ה רֶ֝֗מֶשׂ
וְצִפּ֥וֹר כָּנָֽף׃

‎<span id="011">11</span> ‏מַלְכֵי־אֶ֭רֶץ וְכָל־לְאֻמִּ֑ים שָׂ֝רִ֗ים
וְכָל־שֹׁ֥פְטֵי אָֽרֶץ׃

‎<span id="012">12</span> ‏בַּחוּרִ֥ים וְגַם־בְּתוּל֑וֹת זְ֝קֵנִ֗ים
עִם־נְעָרִֽים׃

‎<span id="013">13</span> ‏יְהַלְל֤וּ׀ אֶת־שֵׁ֬ם יְהוָ֗ה
כִּֽי־נִשְׂגָּ֣ב שְׁמ֣וֹ לְבַדּ֑וֹ ה֝וֹד֗וֹ עַל־אֶ֥רֶץ וְשָׁמָֽיִם׃

‎<span id="014">14</span> ‏וַיָּ֤רֶם קֶ֨רֶן׀ לְעַמּ֡וֹ תְּהִלָּ֤ה
לְֽכָל־חֲסִידָ֗יו לִבְנֵ֣י יִ֭שְׂרָאֵל עַֽם־קְרֹב֗וֹ הַֽלְלוּ־יָֽהּ׃

1 haləlû yāh\| haləlû ’eṯ-yəhwâ min-haššāmayim haləlûhû bammərwōmîm:

2 haləlûhû ḵāl-malə’āḵāyw haləlûhû kāl-ṣəḇā’wō ṣəḇā’āyw:

3 haləlûhû šemeš wəyārēḥa haləlûhû kāl-kwōḵəḇê ’wōr:

4 haləlûhû šəmê haššāmāyim wəhammayim ’ăšer\| mē‘al haššāmāyim:

5 yəhaləlû ’eṯ-šēm yəhwâ kî hû’ ṣiûâ wəniḇərā’û:

6 wayy<sup>a</sup>‘ămîḏēm lā‘aḏ lə‘wōlām ḥāq-nāṯan wəlō’
y<sup>a</sup>‘ăḇwōr:

7 haləlû ’eṯ-yəhwâ min-hā’āreṣ tannînîm wəḵāl-təhōmwōṯ:

8 ’ēš ûḇārāḏ šeleḡ wəqîṭwōr rûḥa sə‘ārâ ‘ōśâ ḏəḇārwō:

9 hehārîm wəḵāl-gəḇā‘wōṯ ‘ēṣ pərî wəḵāl-’ărāzîm:

10 h<sup>a</sup>ḥayyâ wəḵāl-bəhēmâ remeś wəṣipwōr kānāf:

11 maləḵê-’ereṣ wəḵāl-lə’ummîm śārîm wəḵāl-šōfəṭê ’āreṣ:

12 b<sup>a</sup>ḥûrîm wəḡam-bəṯûlwōṯ zəqēnîm ‘im-nə‘ārîm:

13 yəhaləlû\| ’eṯ-šēm yəhwâ kî-niśəgāḇ šəmwō ləḇadwō hwōḏwō ‘al-’ereṣ
wəšāmāyim:

14 wayyārem qeren\| lə‘ammwō təhillâ ləḵāl-ḥăsîḏāyw liḇənê yiśərā’ēl
‘am-qərōḇwō haləlû-yāh:

------------------------------------------------------------------------

[Next: Psalms (Tehilim) Chapter 149](psa149)
