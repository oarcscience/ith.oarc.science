[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa044)  [KJV](../kjv/psa044)  [Sep](../sep/psa044) 
[Vul](../vul/psa044)   
  
[Psalms (Tehilim) Index](psa)  
  [Previous](psa043)  [Next](psa045) 

------------------------------------------------------------------------

### Tanach (Hebrew): Psalms (Tehilim) Chapter 44

‎<span id="001">1</span> ‏לַמְנַצֵּ֬חַ לִבְנֵי־קֹ֬רַח מַשְׂכִּֽיל׃

‎<span id="002">2</span> ‏אֱלֹהִ֤ים׀ בְּאָזְנֵ֬ינוּ שָׁמַ֗עְנוּ
אֲבוֹתֵ֥ינוּ סִפְּרוּ־לָ֑נוּ פֹּ֥עַל פָּעַ֥לְתָּ בִֽ֝ימֵיהֶ֗ם בִּ֣ימֵי
קֶֽדֶם׃

‎<span id="003">3</span> ‏אַתָּ֤ה׀ יָדְךָ֡ גּוֹיִ֣ם ה֭וֹרַשְׁתָּ
וַתִּטָּעֵ֑ם תָּרַ֥ע לְ֝אֻמִּ֗ים וַֽתְּשַׁלְּחֵֽם׃

‎<span id="004">4</span> ‏כִּ֤י לֹ֪א בְחַרְבָּ֡ם יָ֥רְשׁוּ אָ֗רֶץ
וּזְרוֹעָם֮ לֹא־הוֹשִׁ֪יעָ֫ה לָּ֥מוֹ כִּֽי־יְמִֽינְךָ֣ וּ֭זְרוֹעֲךָ
וְא֥וֹר פָּנֶ֗יךָ כִּ֣י רְצִיתָֽם׃

‎<span id="005">5</span> ‏אַתָּה־ה֣וּא מַלְכִּ֣י אֱלֹהִ֑ים צַ֝וֵּ֗ה
יְשׁוּע֥וֹת יַעֲקֹֽב׃

‎<span id="006">6</span> ‏בְּ֭ךָ צָרֵ֣ינוּ נְנַגֵּ֑חַ בְּ֝שִׁמְךָ֗
נָב֥וּס קָמֵֽינוּ׃

‎<span id="007">7</span> ‏כִּ֤י לֹ֣א בְקַשְׁתִּ֣י אֶבְטָ֑ח וְ֝חַרְבִּ֗י
לֹ֣א תוֹשִׁיעֵֽנִי׃

‎<span id="008">8</span> ‏כִּ֣י ה֭וֹשַׁעְתָּנוּ מִצָּרֵ֑ינוּ
וּמְשַׂנְאֵ֥ינוּ הֱבִישֽׁוֹתָ׃

‎<span id="009">9</span> ‏בֵּֽ֭אלֹהִים הִלַּלְ֣נוּ כָל־הַיּ֑וֹם
וְשִׁמְךָ֓׀ לְעוֹלָ֖ם נוֹדֶ֣ה סֶֽלָה׃

‎<span id="010">10</span> ‏אַף־זָ֭נַחְתָּ וַתַּכְלִימֵ֑נוּ וְלֹא־תֵ֝צֵ֗א
בְּצִבְאוֹתֵֽינוּ׃

‎<span id="011">11</span> ‏תְּשִׁיבֵ֣נוּ אָ֭חוֹר מִנִּי־צָ֑ר
וּ֝מְשַׂנְאֵ֗ינוּ שָׁ֣סוּ לָֽמוֹ׃

‎<span id="012">12</span> ‏תִּ֭תְּנֵנוּ כְּצֹ֣אן מַאֲכָ֑ל וּ֝בַגּוֹיִ֗ם
זֵרִיתָֽנוּ׃

‎<span id="013">13</span> ‏תִּמְכֹּֽר־עַמְּךָ֥ בְלֹא־ה֑וֹן
וְלֹ֥א־רִ֝בִּ֗יתָ בִּמְחִירֵיהֶֽם׃

‎<span id="014">14</span> ‏תְּשִׂימֵ֣נוּ חֶ֭רְפָּה לִשְׁכֵנֵ֑ינוּ לַ֥עַג
וָ֝קֶ֗לֶס לִסְבִיבוֹתֵֽינוּ׃

‎<span id="015">15</span> ‏תְּשִׂימֵ֣נוּ מָ֭שָׁל בַּגּוֹיִ֑ם
מְנֽוֹד־רֹ֝֗אשׁ בַּל־אֻמִּֽים׃

‎<span id="016">16</span> ‏כָּל־הַ֭יּוֹם כְּלִמָּתִ֣י נֶגְדִּ֑י
וּבֹ֖שֶׁת פָּנַ֣י כִּסָּֽתְנִי׃

‎<span id="017">17</span> ‏מִ֭קּוֹל מְחָרֵ֣ף וּמְגַדֵּ֑ף מִפְּנֵ֥י
א֝וֹיֵ֗ב וּמִתְנַקֵּֽם׃

‎<span id="018">18</span> ‏כָּל־זֹ֣את בָּ֭אַתְנוּ וְלֹ֣א שְׁכַחֲנ֑וּךָ
וְלֹֽא־שִׁ֝קַּ֗רְנוּ בִּבְרִיתֶֽךָ׃

‎<span id="019">19</span> ‏לֹא־נָס֣וֹג אָח֣וֹר לִבֵּ֑נוּ וַתֵּ֥ט
אֲשֻׁרֵ֗ינוּ מִנִּ֥י אָרְחֶֽךָ׃

‎<span id="020">20</span> ‏כִּ֣י דִ֭כִּיתָנוּ בִּמְק֣וֹם תַּנִּ֑ים
וַתְּכַ֖ס עָלֵ֣ינוּ בְצַלְמָֽוֶת׃

‎<span id="021">21</span> ‏אִם־שָׁ֭כַחְנוּ שֵׁ֣ם אֱלֹהֵ֑ינוּ
וַנִּפְרֹ֥שׂ כַּ֝פֵּ֗ינוּ לְאֵ֣ל זָֽר׃

‎<span id="022">22</span> ‏הֲלֹ֣א אֱ֭לֹהִים יַֽחֲקָר־זֹ֑את כִּֽי־ה֥וּא
יֹ֝דֵ֗עַ תַּעֲלֻמ֥וֹת לֵֽב׃

‎<span id="023">23</span> ‏כִּֽי־עָ֭לֶיךָ הֹרַ֣גְנוּ כָל־הַיּ֑וֹם
נֶ֝חְשַׁ֗בְנוּ כְּצֹ֣אן טִבְחָֽה׃

‎<span id="024">24</span> ‏ע֤וּרָה׀ לָ֖מָּה תִישַׁ֥ן׀ אֲדֹנָ֑י
הָ֝קִ֗יצָה אַל־תִּזְנַ֥ח לָנֶֽצַח׃

‎<span id="025">25</span> ‏לָֽמָּה־פָנֶ֥יךָ תַסְתִּ֑יר תִּשְׁכַּ֖ח
עָנְיֵ֣נוּ וְֽלַחֲצֵֽנוּ׃

‎<span id="026">26</span> ‏כִּ֤י שָׁ֣חָה לֶעָפָ֣ר נַפְשֵׁ֑נוּ דָּבְקָ֖ה
לָאָ֣רֶץ בִּטְנֵֽנוּ׃

‎<span id="027">27</span> ‏ק֭וּמָֽה<sup>3</sup> עֶזְרָ֣תָה לָּ֑נוּ
וּ֝פְדֵ֗נוּ לְמַ֣עַן חַסְדֶּֽךָ׃

1 lamənaṣṣēḥa liḇənê-qōr<sup>a</sup>ḥ maśəkîl:

2 ’ĕlōhîm\| bə’āzənênû šām<sup>a</sup>‘ənû ’ăḇwōṯênû sipərû-lānû pō‘al
pā‘alətā ḇîmêhem bîmê qeḏem:

3 ’atâ\| yāḏəḵā gwōyim hwōrašətā watiṭṭā‘ēm tār<sup>a</sup>‘ lə’ummîm
watəšalləḥēm:

4 kî lō’ ḇəḥarəbām yārəšû ’āreṣ ûzərwō‘ām lō’-hwōšî‘â llāmwō kî-yəmînəḵā
ûzərwō‘ăḵā wə’wōr pāneyḵā kî rəṣîṯām:

5 ’atâ-hû’ maləkî ’ĕlōhîm ṣaûēh yəšû‘wōṯ y<sup>a</sup>‘ăqōḇ:

6 bəḵā ṣārênû nənagēḥa bəšiməḵā nāḇûs qāmênû:

7 kî lō’ ḇəqašətî ’eḇəṭāḥ wəḥarəbî lō’ ṯwōšî‘ēnî:

8 kî hwōš<sup>a</sup>‘ətānû miṣṣārênû ûməśanə’ênû hĕḇîšwōṯā:

9 bē’lōhîm hillalənû ḵāl-hayywōm wəšiməḵā\| lə‘wōlām nwōḏeh selâ:

10 ’af-zān<sup>a</sup>ḥətā wataḵəlîmēnû wəlō’-ṯēṣē’ bəṣiḇə’wōṯênû:

11 təšîḇēnû ’āḥwōr minnî-ṣār ûməśanə’ênû šāsû lāmwō:

12 titənēnû kəṣō’n ma’ăḵāl ûḇagwōyim zērîṯānû:

13 timəkōr-‘amməḵā ḇəlō’-hwōn wəlō’-ribîṯā biməḥîrêhem:

14 təśîmēnû ḥerəpâ lišəḵēnênû l<sup>a</sup>‘aḡ wāqeles lisəḇîḇwōṯênû:

15 təśîmēnû māšāl bagwōyim mənwōḏ-rō’š bal-’ummîm:

16 kāl-hayywōm kəlimmāṯî neḡədî ûḇōšeṯ pānay kissāṯənî:

17 miqqwōl məḥārēf ûməḡadēf mipənê ’wōyēḇ ûmiṯənaqqēm:

18 kāl-zō’ṯ bā’aṯənû wəlō’ šəḵ<sup>a</sup>ḥănûḵā wəlō’-šiqqarənû
biḇərîṯeḵā:

19 lō’-nāswōḡ ’āḥwōr libēnû watēṭ ’ăšurênû minnî ’ārəḥeḵā:

20 kî ḏikîṯānû biməqwōm tannîm watəḵas ‘ālênû ḇəṣaləmāweṯ:

21 ’im-šāḵ<sup>a</sup>ḥənû šēm ’ĕlōhênû wannifərōś kapênû lə’ēl zār:

22 hălō’ ’ĕlōhîm y<sup>a</sup>ḥăqār-zō’ṯ kî-hû’ yōḏē‘a
t<sup>a</sup>‘ălumwōṯ lēḇ:

23 kî-‘āleyḵā hōraḡənû ḵāl-hayywōm neḥəšaḇənû kəṣō’n ṭiḇəḥâ:

24 ‘ûrâ\| lāmmâ ṯîšan\| ’ăḏōnāy hāqîṣâ ’al-tizən<sup>a</sup>ḥ
lāneṣ<sup>a</sup>ḥ:

25 lāmmâ-fāneyḵā ṯasətîr tišək<sup>a</sup>ḥ ‘ānəyēnû
wəl<sup>a</sup>ḥăṣēnû:

26 kî šāḥâ le‘āfār nafəšēnû dāḇəqâ lā’āreṣ biṭənēnû:

27 qûmâ<sup>3</sup> ‘ezərāṯâ llānû ûfəḏēnû ləm<sup>a</sup>‘an ḥasədeḵā:

------------------------------------------------------------------------

[Next: Psalms (Tehilim) Chapter 45](psa045)
