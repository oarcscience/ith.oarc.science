<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen001">Polyglot</A>&nbsp;
<A HREF="../kjv/gen001">KJV</A>&nbsp;
<A HREF="../sep/gen001">Sep</A>&nbsp;
<A HREF="../vul/gen001">Vul</A>&nbsp;

<BR>
<BR><A HREF="gen">Genesis (Bereshit) Index</A><BR>
&nbsp;
<A HREF="gen002">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בְּרֵאשִׁ֖ית בָּרָ֣א אֱלֹהִ֑ים אֵ֥ת הַשָּׁמַ֖יִם וְאֵ֥ת הָאָֽרֶץ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְהָאָ֗רֶץ הָיְתָ֥ה תֹ֙הוּ֙ וָבֹ֔הוּ וְחֹ֖שֶׁךְ עַל־פְּנֵ֣י תְה֑וֹם וְר֣וּחַ אֱלֹהִ֔ים מְרַחֶ֖פֶת עַל־פְּנֵ֥י הַמָּֽיִם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֥אמֶר אֱלֹהִ֖ים יְהִ֣י א֑וֹר וַֽיְהִי־אֽוֹר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּ֧רְא אֱלֹהִ֛ים אֶת־הָא֖וֹר כִּי־ט֑וֹב וַיַּבְדֵּ֣ל אֱלֹהִ֔ים בֵּ֥ין הָא֖וֹר וּבֵ֥ין הַחֹֽשֶׁךְ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּקְרָ֨א אֱלֹהִ֤ים׀ לָאוֹר֙ י֔וֹם וְלַחֹ֖שֶׁךְ קָ֣רָא לָ֑יְלָה וַֽיְהִי־עֶ֥רֶב וַֽיְהִי־בֹ֖קֶר י֥וֹם אֶחָֽד׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֣אמֶר אֱלֹהִ֔ים יְהִ֥י רָקִ֖יעַ בְּת֣וֹךְ הַמָּ֑יִם וִיהִ֣י מַבְדִּ֔יל בֵּ֥ין מַ֖יִם לָמָֽיִם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיַּ֣עַשׂ אֱלֹהִים֮ אֶת־הָרָקִיעַ֒ וַיַּבְדֵּ֗ל בֵּ֤ין הַמַּ֙יִם֙ אֲשֶׁר֙ מִתַּ֣חַת לָרָקִ֔יעַ וּבֵ֣ין הַמַּ֔יִם אֲשֶׁ֖ר מֵעַ֣ל לָרָקִ֑יעַ וַֽיְהִי־כֵֽן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּקְרָ֧א אֱלֹהִ֛ים לָֽרָקִ֖יעַ שָׁמָ֑יִם וַֽיְהִי־עֶ֥רֶב וַֽיְהִי־בֹ֖קֶר י֥וֹם שֵׁנִֽי׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֣אמֶר אֱלֹהִ֗ים יִקָּו֨וּ הַמַּ֜יִם מִתַּ֤חַת הַשָּׁמַ֙יִם֙ אֶל־מָק֣וֹם אֶחָ֔ד וְתֵרָאֶ֖ה הַיַּבָּשָׁ֑ה וַֽיְהִי־כֵֽן׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּקְרָ֨א אֱלֹהִ֤ים׀ לַיַּבָּשָׁה֙ אֶ֔רֶץ וּלְמִקְוֵ֥ה הַמַּ֖יִם קָרָ֣א יַמִּ֑ים וַיַּ֥רְא אֱלֹהִ֖ים כִּי־טֽוֹב׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֣אמֶר אֱלֹהִ֗ים תַּֽדְשֵׁ֤א הָאָ֙רֶץ֙ דֶּ֔שֶׁא עֵ֚שֶׂב מַזְרִ֣יעַ זֶ֔רַע עֵ֣ץ פְּרִ֞י עֹ֤שֶׂה פְּרִי֙ לְמִינ֔וֹ אֲשֶׁ֥ר זַרְעוֹ־ב֖וֹ עַל־הָאָ֑רֶץ וַֽיְהִי־כֵֽן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַתּוֹצֵ֨א הָאָ֜רֶץ דֶּ֠שֶׁא עֵ֣שֶׂב מַזְרִ֤יעַ זֶ֙רַע֙ לְמִינֵ֔הוּ וְעֵ֧ץ עֹֽשֶׂה־פְּרִ֛י<font color="red"><sup>3</font></sup> אֲשֶׁ֥ר זַרְעוֹ־ב֖וֹ לְמִינֵ֑הוּ וַיַּ֥רְא אֱלֹהִ֖ים כִּי־טֽוֹב׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַֽיְהִי־עֶ֥רֶב וַֽיְהִי־בֹ֖קֶר י֥וֹם שְׁלִישִֽׁי׃ פ</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֣אמֶר אֱלֹהִ֗ים יְהִ֤י מְאֹרֹת֙ בִּרְקִ֣יעַ הַשָּׁמַ֔יִם לְהַבְדִּ֕יל בֵּ֥ין הַיּ֖וֹם וּבֵ֣ין הַלָּ֑יְלָה וְהָי֤וּ לְאֹתֹת֙ וּלְמ֣וֹעֲדִ֔ים וּלְיָמִ֖ים וְשָׁנִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְהָי֤וּ לִמְאוֹרֹת֙ בִּרְקִ֣יעַ הַשָּׁמַ֔יִם לְהָאִ֖יר עַל־הָאָ֑רֶץ וַֽיְהִי־כֵֽן׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיַּ֣עַשׂ אֱלֹהִ֔ים אֶת־שְׁנֵ֥י הַמְּאֹרֹ֖ת הַגְּדֹלִ֑ים אֶת־הַמָּא֤וֹר הַגָּדֹל֙ לְמֶמְשֶׁ֣לֶת הַיּ֔וֹם וְאֶת־הַמָּא֤וֹר הַקָּטֹן֙ לְמֶמְשֶׁ֣לֶת הַלַּ֔יְלָה וְאֵ֖ת הַכּוֹכָבִֽים׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּתֵּ֥ן אֹתָ֛ם אֱלֹהִ֖ים בִּרְקִ֣יעַ הַשָּׁמָ֑יִם לְהָאִ֖יר עַל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְלִמְשֹׁל֙ בַּיּ֣וֹם וּבַלַּ֔יְלָה וּֽלֲהַבְדִּ֔יל בֵּ֥ין הָא֖וֹר וּבֵ֣ין הַחֹ֑שֶׁךְ וַיַּ֥רְא אֱלֹהִ֖ים כִּי־טֽוֹב׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַֽיְהִי־עֶ֥רֶב וַֽיְהִי־בֹ֖קֶר י֥וֹם רְבִיעִֽי׃ פ</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֣אמֶר אֱלֹהִ֔ים יִשְׁרְצ֣וּ הַמַּ֔יִם שֶׁ֖רֶץ נֶ֣פֶשׁ חַיָּ֑ה וְעוֹף֙ יְעוֹפֵ֣ף עַל־הָאָ֔רֶץ עַל־פְּנֵ֖י רְקִ֥יעַ הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּבְרָ֣א אֱלֹהִ֔ים אֶת־הַתַּנִּינִ֖ם הַגְּדֹלִ֑ים וְאֵ֣ת כָּל־נֶ֣פֶשׁ הַֽחַיָּ֣ה׀ הָֽרֹמֶ֡שֶׂת אֲשֶׁר֩ שָׁרְצ֨וּ הַמַּ֜יִם לְמִֽינֵהֶ֗ם וְאֵ֨ת כָּל־ע֤וֹף כָּנָף֙ לְמִינֵ֔הוּ וַיַּ֥רְא אֱלֹהִ֖ים כִּי־טֽוֹב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיְבָ֧רֶךְ אֹתָ֛ם אֱלֹהִ֖ים לֵאמֹ֑ר פְּר֣וּ וּרְב֗וּ וּמִלְא֤וּ אֶת־הַמַּ֙יִם֙ בַּיַּמִּ֔ים וְהָע֖וֹף יִ֥רֶב בָּאָֽרֶץ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַֽיְהִי־עֶ֥רֶב וַֽיְהִי־בֹ֖קֶר י֥וֹם חֲמִישִֽׁי׃ פ</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֹּ֣אמֶר אֱלֹהִ֗ים תּוֹצֵ֨א הָאָ֜רֶץ נֶ֤פֶשׁ חַיָּה֙ לְמִינָ֔הּ בְּהֵמָ֥ה וָרֶ֛מֶשׂ וְחַֽיְתוֹ־אֶ֖רֶץ לְמִינָ֑הּ וַֽיְהִי־כֵֽן׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיַּ֣עַשׂ אֱלֹהִים֩ אֶת־חַיַּ֨ת הָאָ֜רֶץ לְמִינָ֗הּ וְאֶת־הַבְּהֵמָה֙ לְמִינָ֔הּ וְאֵ֛ת כָּל־רֶ֥מֶשׂ הָֽאֲדָמָ֖ה לְמִינֵ֑הוּ וַיַּ֥רְא אֱלֹהִ֖ים כִּי־טֽוֹב׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּ֣אמֶר אֱלֹהִ֔ים נַֽעֲשֶׂ֥ה אָדָ֛ם בְּצַלְמֵ֖נוּ כִּדְמוּתֵ֑נוּ וְיִרְדּוּ֩ בִדְגַ֨ת הַיָּ֜ם וּבְע֣וֹף הַשָּׁמַ֗יִם וּבַבְּהֵמָה֙ וּבְכָל־הָאָ֔רֶץ וּבְכָל־הָרֶ֖מֶשׂ הָֽרֹמֵ֥שׂ עַל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּבְרָ֨א אֱלֹהִ֤ים׀ אֶת־הָֽאָדָם֙ בְּצַלְמ֔וֹ בְּצֶ֥לֶם אֱלֹהִ֖ים בָּרָ֣א אֹת֑וֹ זָכָ֥ר וּנְקֵבָ֖ה בָּרָ֥א אֹתָֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיְבָ֣רֶךְ אֹתָם֮ אֱלֹהִים֒ וַיֹּ֨אמֶר לָהֶ֜ם אֱלֹהִ֗ים פְּר֥וּ וּרְב֛וּ וּמִלְא֥וּ אֶת־הָאָ֖רֶץ וְכִבְשֻׁ֑הָ וּרְד֞וּ בִּדְגַ֤ת הַיָּם֙ וּבְע֣וֹף הַשָּׁמַ֔יִם וּבְכָל־חַיָּ֖ה הָֽרֹמֶ֥שֶׂת עַל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֹּ֣אמֶר אֱלֹהִ֗ים הִנֵּה֩ נָתַ֨תִּי לָכֶ֜ם אֶת־כָּל־עֵ֣שֶׂב׀ זֹרֵ֣עַ זֶ֗רַע אֲשֶׁר֙ עַל־פְּנֵ֣י כָל־הָאָ֔רֶץ וְאֶת־כָּל־הָעֵ֛ץ אֲשֶׁר־בּ֥וֹ פְרִי־עֵ֖ץ זֹרֵ֣עַ זָ֑רַע לָכֶ֥ם יִֽהְיֶ֖ה לְאָכְלָֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וּֽלְכָל־חַיַּ֣ת הָ֠אָרֶץ וּלְכָל־ע֨וֹף הַשָּׁמַ֜יִם וּלְכֹ֣ל׀ רוֹמֵ֣שׂ עַל־הָאָ֗רֶץ אֲשֶׁר־בּוֹ֙ נֶ֣פֶשׁ חַיָּ֔ה אֶת־כָּל־יֶ֥רֶק עֵ֖שֶׂב לְאָכְלָ֑ה וַֽיְהִי־כֵֽן׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיַּ֤רְא אֱלֹהִים֙ אֶת־כָּל־אֲשֶׁ֣ר עָשָׂ֔ה וְהִנֵּה־ט֖וֹב מְאֹ֑ד וַֽיְהִי־עֶ֥רֶב וַֽיְהִי־בֹ֖קֶר י֥וֹם הַשִּׁשִּֽׁי׃ פ</P>
</TD>
<TD WIDTH="50%">
<P>1&nbsp;b&#601;r&#275;&#8217;&#353;&icirc;&#x1E6F; b&#257;r&#257;&#8217; &#8217;&#277;l&#333;h&icirc;m &#8217;&#275;&#x1E6F; ha&#353;&#353;&#257;mayim w&#601;&#8217;&#275;&#x1E6F; h&#257;&#8217;&#257;re&#x1E63;: </P>
<P>2&nbsp;w&#601;h&#257;&#8217;&#257;re&#x1E63; h&#257;y&#601;&#x1E6F;&acirc; &#x1E6F;&#333;h&ucirc; w&#257;&#x1E07;&#333;h&ucirc; w&#601;&#x1E25;&#333;&#353;e&#x1E35;&#601; &#8216;al-p&#601;n&ecirc; &#x1E6F;&#601;hw&#333;m w&#601;r&ucirc;&#x1E25;a &#8217;&#277;l&#333;h&icirc;m m&#601;r<sup>a</sup>&#x1E25;efe&#x1E6F; &#8216;al-p&#601;n&ecirc; hamm&#257;yim: </P>
<P>3&nbsp;wayy&#333;&#8217;mer &#8217;&#277;l&#333;h&icirc;m y&#601;h&icirc; &#8217;w&#333;r way&#601;h&icirc;-&#8217;w&#333;r: </P>
<P>4&nbsp;wayyar&#601;&#8217; &#8217;&#277;l&#333;h&icirc;m &#8217;e&#x1E6F;-h&#257;&#8217;w&#333;r k&icirc;-&#x1E6D;w&#333;&#x1E07; wayya&#x1E07;&#601;d&#275;l &#8217;&#277;l&#333;h&icirc;m b&ecirc;n h&#257;&#8217;w&#333;r &ucirc;&#x1E07;&ecirc;n h<sup>a</sup>&#x1E25;&#333;&#353;e&#x1E35;&#601;: </P>
<P>5&nbsp;wayyiq&#601;r&#257;&#8217; &#8217;&#277;l&#333;h&icirc;m| l&#257;&#8217;w&#333;r yw&#333;m w&#601;l<sup>a</sup>&#x1E25;&#333;&#353;e&#x1E35;&#601; q&#257;r&#257;&#8217; l&#257;y&#601;l&acirc; way&#601;h&icirc;-&#8216;ere&#x1E07; way&#601;h&icirc;-&#x1E07;&#333;qer yw&#333;m &#8217;e&#x1E25;&#257;&#x1E0F;: f</P>
<P>6&nbsp;wayy&#333;&#8217;mer &#8217;&#277;l&#333;h&icirc;m y&#601;h&icirc; r&#257;q&icirc;&#8216;a b&#601;&#x1E6F;w&#333;&#x1E35;&#601; hamm&#257;yim w&icirc;h&icirc; ma&#x1E07;&#601;d&icirc;l b&ecirc;n mayim l&#257;m&#257;yim: </P>
<P>7&nbsp;wayy<sup>a</sup>&#8216;a&#347; &#8217;&#277;l&#333;h&icirc;m &#8217;e&#x1E6F;-h&#257;r&#257;q&icirc;&#8216;a wayya&#x1E07;&#601;d&#275;l b&ecirc;n hammayim &#8217;&#259;&#353;er mit<sup>a</sup>&#x1E25;a&#x1E6F; l&#257;r&#257;q&icirc;&#8216;a &ucirc;&#x1E07;&ecirc;n hammayim &#8217;&#259;&#353;er m&#275;&#8216;al l&#257;r&#257;q&icirc;&#8216;a way&#601;h&icirc;-&#x1E35;&#275;n: </P>
<P>8&nbsp;wayyiq&#601;r&#257;&#8217; &#8217;&#277;l&#333;h&icirc;m l&#257;r&#257;q&icirc;&#8216;a &#353;&#257;m&#257;yim way&#601;h&icirc;-&#8216;ere&#x1E07; way&#601;h&icirc;-&#x1E07;&#333;qer yw&#333;m &#353;&#275;n&icirc;: f</P>
<P>9&nbsp;wayy&#333;&#8217;mer &#8217;&#277;l&#333;h&icirc;m yiqq&#257;w&ucirc; hammayim mit<sup>a</sup>&#x1E25;a&#x1E6F; ha&#353;&#353;&#257;mayim &#8217;el-m&#257;qw&#333;m &#8217;e&#x1E25;&#257;&#x1E0F; w&#601;&#x1E6F;&#275;r&#257;&#8217;eh hayyab&#257;&#353;&acirc; way&#601;h&icirc;-&#x1E35;&#275;n: </P>
<P>10&nbsp;wayyiq&#601;r&#257;&#8217; &#8217;&#277;l&#333;h&icirc;m| layyab&#257;&#353;&acirc; &#8217;ere&#x1E63; &ucirc;l&#601;miq&#601;w&#275;h hammayim q&#257;r&#257;&#8217; yamm&icirc;m wayyar&#601;&#8217; &#8217;&#277;l&#333;h&icirc;m k&icirc;-&#x1E6D;w&#333;&#x1E07;: </P>
<P>11&nbsp;wayy&#333;&#8217;mer &#8217;&#277;l&#333;h&icirc;m ta&#x1E0F;&#601;&#353;&#275;&#8217; h&#257;&#8217;&#257;re&#x1E63; de&#353;e&#8217; &#8216;&#275;&#347;e&#x1E07; maz&#601;r&icirc;&#8216;a zer<sup>a</sup>&#8216; &#8216;&#275;&#x1E63; p&#601;r&icirc; &#8216;&#333;&#347;eh p&#601;r&icirc; l&#601;m&icirc;nw&#333; &#8217;&#259;&#353;er zar&#601;&#8216;w&#333;-&#x1E07;w&#333; &#8216;al-h&#257;&#8217;&#257;re&#x1E63; way&#601;h&icirc;-&#x1E35;&#275;n: </P>
<P>12&nbsp;watw&#333;&#x1E63;&#275;&#8217; h&#257;&#8217;&#257;re&#x1E63; de&#353;e&#8217; &#8216;&#275;&#347;e&#x1E07; maz&#601;r&icirc;&#8216;a zer<sup>a</sup>&#8216; l&#601;m&icirc;n&#275;h&ucirc; w&#601;&#8216;&#275;&#x1E63; &#8216;&#333;&#347;eh-p&#601;r&icirc;<font color="red"><sup>3</font></sup> &#8217;&#259;&#353;er zar&#601;&#8216;w&#333;-&#x1E07;w&#333; l&#601;m&icirc;n&#275;h&ucirc; wayyar&#601;&#8217; &#8217;&#277;l&#333;h&icirc;m k&icirc;-&#x1E6D;w&#333;&#x1E07;: </P>
<P>13&nbsp;way&#601;h&icirc;-&#8216;ere&#x1E07; way&#601;h&icirc;-&#x1E07;&#333;qer yw&#333;m &#353;&#601;l&icirc;&#353;&icirc;: f</P>
<P>14&nbsp;wayy&#333;&#8217;mer &#8217;&#277;l&#333;h&icirc;m y&#601;h&icirc; m&#601;&#8217;&#333;r&#333;&#x1E6F; bir&#601;q&icirc;&#8216;a ha&#353;&#353;&#257;mayim l&#601;ha&#x1E07;&#601;d&icirc;l b&ecirc;n hayyw&#333;m &ucirc;&#x1E07;&ecirc;n hall&#257;y&#601;l&acirc; w&#601;h&#257;y&ucirc; l&#601;&#8217;&#333;&#x1E6F;&#333;&#x1E6F; &ucirc;l&#601;mw&#333;&#8216;&#259;&#x1E0F;&icirc;m &ucirc;l&#601;y&#257;m&icirc;m w&#601;&#353;&#257;n&icirc;m: </P>
<P>15&nbsp;w&#601;h&#257;y&ucirc; lim&#601;&#8217;w&#333;r&#333;&#x1E6F; bir&#601;q&icirc;&#8216;a ha&#353;&#353;&#257;mayim l&#601;h&#257;&#8217;&icirc;r &#8216;al-h&#257;&#8217;&#257;re&#x1E63; way&#601;h&icirc;-&#x1E35;&#275;n: </P>
<P>16&nbsp;wayy<sup>a</sup>&#8216;a&#347; &#8217;&#277;l&#333;h&icirc;m &#8217;e&#x1E6F;-&#353;&#601;n&ecirc; hamm&#601;&#8217;&#333;r&#333;&#x1E6F; hag&#601;&#x1E0F;&#333;l&icirc;m &#8217;e&#x1E6F;-hamm&#257;&#8217;w&#333;r hag&#257;&#x1E0F;&#333;l l&#601;mem&#601;&#353;ele&#x1E6F; hayyw&#333;m w&#601;&#8217;e&#x1E6F;-hamm&#257;&#8217;w&#333;r haqq&#257;&#x1E6D;&#333;n l&#601;mem&#601;&#353;ele&#x1E6F; hallay&#601;l&acirc; w&#601;&#8217;&#275;&#x1E6F; hakw&#333;&#x1E35;&#257;&#x1E07;&icirc;m: </P>
<P>17&nbsp;wayyit&#275;n &#8217;&#333;&#x1E6F;&#257;m &#8217;&#277;l&#333;h&icirc;m bir&#601;q&icirc;&#8216;a ha&#353;&#353;&#257;m&#257;yim l&#601;h&#257;&#8217;&icirc;r &#8216;al-h&#257;&#8217;&#257;re&#x1E63;: </P>
<P>18&nbsp;w&#601;lim&#601;&#353;&#333;l bayyw&#333;m &ucirc;&#x1E07;allay&#601;l&acirc; &ucirc;l&#259;ha&#x1E07;&#601;d&icirc;l b&ecirc;n h&#257;&#8217;w&#333;r &ucirc;&#x1E07;&ecirc;n h<sup>a</sup>&#x1E25;&#333;&#353;e&#x1E35;&#601; wayyar&#601;&#8217; &#8217;&#277;l&#333;h&icirc;m k&icirc;-&#x1E6D;w&#333;&#x1E07;: </P>
<P>19&nbsp;way&#601;h&icirc;-&#8216;ere&#x1E07; way&#601;h&icirc;-&#x1E07;&#333;qer yw&#333;m r&#601;&#x1E07;&icirc;&#8216;&icirc;: f</P>
<P>20&nbsp;wayy&#333;&#8217;mer &#8217;&#277;l&#333;h&icirc;m yi&#353;&#601;r&#601;&#x1E63;&ucirc; hammayim &#353;ere&#x1E63; nefe&#353; &#x1E25;ayy&acirc; w&#601;&#8216;w&#333;f y&#601;&#8216;w&#333;f&#275;f &#8216;al-h&#257;&#8217;&#257;re&#x1E63; &#8216;al-p&#601;n&ecirc; r&#601;q&icirc;&#8216;a ha&#353;&#353;&#257;m&#257;yim: </P>
<P>21&nbsp;wayyi&#x1E07;&#601;r&#257;&#8217; &#8217;&#277;l&#333;h&icirc;m &#8217;e&#x1E6F;-hatann&icirc;nim hag&#601;&#x1E0F;&#333;l&icirc;m w&#601;&#8217;&#275;&#x1E6F; k&#257;l-nefe&#353; h<sup>a</sup>&#x1E25;ayy&acirc;| h&#257;r&#333;me&#347;e&#x1E6F; &#8217;&#259;&#353;er &#353;&#257;r&#601;&#x1E63;&ucirc; hammayim l&#601;m&icirc;n&#275;hem w&#601;&#8217;&#275;&#x1E6F; k&#257;l-&#8216;w&#333;f k&#257;n&#257;f l&#601;m&icirc;n&#275;h&ucirc; wayyar&#601;&#8217; &#8217;&#277;l&#333;h&icirc;m k&icirc;-&#x1E6D;w&#333;&#x1E07;: </P>
<P>22&nbsp;way&#601;&#x1E07;&#257;re&#x1E35;&#601; &#8217;&#333;&#x1E6F;&#257;m &#8217;&#277;l&#333;h&icirc;m l&#275;&#8217;m&#333;r p&#601;r&ucirc; &ucirc;r&#601;&#x1E07;&ucirc; &ucirc;mil&#601;&#8217;&ucirc; &#8217;e&#x1E6F;-hammayim bayyamm&icirc;m w&#601;h&#257;&#8216;w&#333;f yire&#x1E07; b&#257;&#8217;&#257;re&#x1E63;: </P>
<P>23&nbsp;way&#601;h&icirc;-&#8216;ere&#x1E07; way&#601;h&icirc;-&#x1E07;&#333;qer yw&#333;m &#x1E25;&#259;m&icirc;&#353;&icirc;: f</P>
<P>24&nbsp;wayy&#333;&#8217;mer &#8217;&#277;l&#333;h&icirc;m tw&#333;&#x1E63;&#275;&#8217; h&#257;&#8217;&#257;re&#x1E63; nefe&#353; &#x1E25;ayy&acirc; l&#601;m&icirc;n&#257;h b&#601;h&#275;m&acirc; w&#257;reme&#347; w&#601;&#x1E25;ay&#601;&#x1E6F;w&#333;-&#8217;ere&#x1E63; l&#601;m&icirc;n&#257;h way&#601;h&icirc;-&#x1E35;&#275;n: </P>
<P>25&nbsp;wayy<sup>a</sup>&#8216;a&#347; &#8217;&#277;l&#333;h&icirc;m &#8217;e&#x1E6F;-&#x1E25;ayya&#x1E6F; h&#257;&#8217;&#257;re&#x1E63; l&#601;m&icirc;n&#257;h w&#601;&#8217;e&#x1E6F;-hab&#601;h&#275;m&acirc; l&#601;m&icirc;n&#257;h w&#601;&#8217;&#275;&#x1E6F; k&#257;l-reme&#347; h&#257;&#8217;&#259;&#x1E0F;&#257;m&acirc; l&#601;m&icirc;n&#275;h&ucirc; wayyar&#601;&#8217; &#8217;&#277;l&#333;h&icirc;m k&icirc;-&#x1E6D;w&#333;&#x1E07;: </P>
<P>26&nbsp;wayy&#333;&#8217;mer &#8217;&#277;l&#333;h&icirc;m n<sup>a</sup>&#8216;&#259;&#347;eh &#8217;&#257;&#x1E0F;&#257;m b&#601;&#x1E63;al&#601;m&#275;n&ucirc; ki&#x1E0F;&#601;m&ucirc;&#x1E6F;&#275;n&ucirc; w&#601;yir&#601;d&ucirc; &#x1E07;i&#x1E0F;&#601;&#x1E21;a&#x1E6F; hayy&#257;m &ucirc;&#x1E07;&#601;&#8216;w&#333;f ha&#353;&#353;&#257;mayim &ucirc;&#x1E07;ab&#601;h&#275;m&acirc; &ucirc;&#x1E07;&#601;&#x1E35;&#257;l-h&#257;&#8217;&#257;re&#x1E63; &ucirc;&#x1E07;&#601;&#x1E35;&#257;l-h&#257;reme&#347; h&#257;r&#333;m&#275;&#347; &#8216;al-h&#257;&#8217;&#257;re&#x1E63;: </P>
<P>27&nbsp;wayyi&#x1E07;&#601;r&#257;&#8217; &#8217;&#277;l&#333;h&icirc;m| &#8217;e&#x1E6F;-h&#257;&#8217;&#257;&#x1E0F;&#257;m b&#601;&#x1E63;al&#601;mw&#333; b&#601;&#x1E63;elem &#8217;&#277;l&#333;h&icirc;m b&#257;r&#257;&#8217; &#8217;&#333;&#x1E6F;w&#333; z&#257;&#x1E35;&#257;r &ucirc;n&#601;q&#275;&#x1E07;&acirc; b&#257;r&#257;&#8217; &#8217;&#333;&#x1E6F;&#257;m: </P>
<P>28&nbsp;way&#601;&#x1E07;&#257;re&#x1E35;&#601; &#8217;&#333;&#x1E6F;&#257;m &#8217;&#277;l&#333;h&icirc;m wayy&#333;&#8217;mer l&acirc;em &#8217;&#277;l&#333;h&icirc;m p&#601;r&ucirc; &ucirc;r&#601;&#x1E07;&ucirc; &ucirc;mil&#601;&#8217;&ucirc; &#8217;e&#x1E6F;-h&#257;&#8217;&#257;re&#x1E63; w&#601;&#x1E35;i&#x1E07;&#601;&#353;uh&#257; &ucirc;r&#601;&#x1E0F;&ucirc; bi&#x1E0F;&#601;&#x1E21;a&#x1E6F; hayy&#257;m &ucirc;&#x1E07;&#601;&#8216;w&#333;f ha&#353;&#353;&#257;mayim &ucirc;&#x1E07;&#601;&#x1E35;&#257;l-&#x1E25;ayy&acirc; h&#257;r&#333;me&#347;e&#x1E6F; &#8216;al-h&#257;&#8217;&#257;re&#x1E63;: </P>
<P>29&nbsp;wayy&#333;&#8217;mer &#8217;&#277;l&#333;h&icirc;m hinn&#275;h n&#257;&#x1E6F;at&icirc; l&#257;&#x1E35;em &#8217;e&#x1E6F;-k&#257;l-&#8216;&#275;&#347;e&#x1E07;| z&#333;r&#275;&#8216;a zer<sup>a</sup>&#8216; &#8217;&#259;&#353;er &#8216;al-p&#601;n&ecirc; &#x1E35;&#257;l-h&#257;&#8217;&#257;re&#x1E63; w&#601;&#8217;e&#x1E6F;-k&#257;l-h&#257;&#8216;&#275;&#x1E63; &#8217;&#259;&#353;er-bw&#333; f&#601;r&icirc;-&#8216;&#275;&#x1E63; z&#333;r&#275;&#8216;a z&#257;r<sup>a</sup>&#8216; l&#257;&#x1E35;em yih&#601;yeh l&#601;&#8217;&#257;&#x1E35;&#601;l&acirc;: </P>
<P>30&nbsp;&ucirc;l&#601;&#x1E35;&#257;l-&#x1E25;ayya&#x1E6F; h&#257;&#8217;&#257;re&#x1E63; &ucirc;l&#601;&#x1E35;&#257;l-&#8216;w&#333;f ha&#353;&#353;&#257;mayim &ucirc;l&#601;&#x1E35;&#333;l| rw&#333;m&#275;&#347; &#8216;al-h&#257;&#8217;&#257;re&#x1E63; &#8217;&#259;&#353;er-bw&#333; nefe&#353; &#x1E25;ayy&acirc; &#8217;e&#x1E6F;-k&#257;l-yereq &#8216;&#275;&#347;e&#x1E07; l&#601;&#8217;&#257;&#x1E35;&#601;l&acirc; way&#601;h&icirc;-&#x1E35;&#275;n: </P>
<P>31&nbsp;wayyar&#601;&#8217; &#8217;&#277;l&#333;h&icirc;m &#8217;e&#x1E6F;-k&#257;l-&#8217;&#259;&#353;er &#8216;&#257;&#347;&acirc; w&#601;hinn&#275;h-&#x1E6D;w&#333;&#x1E07; m&#601;&#8217;&#333;&#x1E0F; way&#601;h&icirc;-&#8216;ere&#x1E07; way&#601;h&icirc;-&#x1E07;&#333;qer yw&#333;m ha&#353;&#353;i&#353;&#353;&icirc;: f</P>
</TD>
</TABLE>
<P><HR>
<CENTER>
<A HREF="gen002">Next: Genesis (Bereshit) Chapter 2</A></CENTER>
</BODY>
</HTML>
