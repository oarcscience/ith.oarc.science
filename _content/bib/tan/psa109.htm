<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 109</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa109.htm">Polyglot</A>&nbsp;
<A HREF="../kjv/psa109.htm">KJV</A>&nbsp;
<A HREF="../sep/psa109.htm">Sep</A>&nbsp;
<A HREF="../vul/psa109.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa108.htm">Previous</A>&nbsp;
<A HREF="psa110.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 109</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַ֭מְנַצֵּחַ לְדָוִ֣ד מִזְמ֑וֹר אֱלֹהֵ֥י תְ֝הִלָּתִ֗י אַֽל־תֶּחֱרַֽשׁ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כִּ֤י פִ֪י רָשָׁ֡ע וּֽפִי־מִ֭רְמָה עָלַ֣י פָּתָ֑חוּ דִּבְּר֥וּ אִ֝תִּ֗י לְשׁ֣וֹן שָֽׁקֶר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְדִבְרֵ֣י שִׂנְאָ֣ה סְבָב֑וּנִי וַיִּֽלָּחֲמ֥וּנִי חִנָּֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;תַּֽחַת־אַהֲבָתִ֥י יִשְׂטְנ֗וּנִי וַאֲנִ֥י תְפִלָּֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּ֘שִׂ֤ימוּ עָלַ֣י רָ֭עָה תַּ֣חַת טוֹבָ֑ה וְ֝שִׂנְאָ֗ה תַּ֣חַת אַהֲבָתִֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הַפְקֵ֣ד עָלָ֣יו רָשָׁ֑ע וְ֝שָׂטָ֗ן יַעֲמֹ֥ד עַל־יְמִינֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בְּ֭הִשָּׁ֣פְטוֹ יֵצֵ֣א רָשָׁ֑ע וּ֝תְפִלָּת֗וֹ תִּהְיֶ֥ה לַֽחֲטָאָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יִֽהְיֽוּ־יָמָ֥יו מְעַטִּ֑ים פְּ֝קֻדָּת֗וֹ יִקַּ֥ח אַחֵֽר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;יִֽהְיוּ־בָנָ֥יו יְתוֹמִ֑ים וְ֝אִשְׁתּוֹ אַלְמָנָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְנ֤וֹעַ יָנ֣וּעוּ בָנָ֣יו וְשִׁאֵ֑לוּ וְ֝דָרְשׁ֗וּ מֵחָרְבוֹתֵיהֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יְנַקֵּ֣שׁ נ֭וֹשֶׁה<font color="red"><sup>3</font></sup> לְכָל־אֲשֶׁר־ל֑וֹ וְיָבֹ֖זּוּ זָרִ֣ים יְגִיעֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אַל־יְהִי־ל֖וֹ מֹשֵׁ֣ךְ חָ֑סֶד וְֽאַל־יְהִ֥י ח֝וֹנֵ֗ן לִיתוֹמָֽיו׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;יְהִֽי־אַחֲרִית֥וֹ לְהַכְרִ֑ית בְּד֥וֹר אַ֝חֵ֗ר יִמַּ֥ח שְׁמָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;יִזָּכֵ֤ר׀ עֲוֹ֣ן אֲ֭בֹתָיו אֶל־יְהוָ֑ה וְחַטַּ֥את אִ֝מּ֗וֹ אַל־תִּמָּֽח׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;יִהְי֣וּ נֶֽגֶד־יְהוָ֣ה תָּמִ֑יד וְיַכְרֵ֖ת מֵאֶ֣רֶץ זִכְרָֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;יַ֗עַן אֲשֶׁ֤ר׀ לֹ֥א זָכַר֮ עֲשׂ֪וֹת חָ֥סֶד וַיִּרְדֹּ֡ף אִישׁ־עָנִ֣י וְ֭אֶבְיוֹן וְנִכְאֵ֨ה לֵבָ֬ב לְמוֹתֵֽת׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֶּאֱהַ֣ב קְ֭לָלָה וַתְּבוֹאֵ֑הוּ וְֽלֹא־חָפֵ֥ץ בִּ֝בְרָכָ֗ה וַתִּרְחַ֥ק מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּלְבַּ֥שׁ קְלָלָ֗ה כְּמַ֫דּ֥וֹ וַתָּבֹ֣א כַמַּ֣יִם בְּקִרְבּ֑וֹ וְ֝כַשֶּׁ֗מֶן בְּעַצְמוֹתָֽיו׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;תְּהִי־ל֖וֹ כְּבֶ֣גֶד יַעְטֶ֑ה וּ֝לְמֵ֗זַח תָּמִ֥יד יַחְגְּרֶֽהָ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;זֹ֤את פְּעֻלַּ֣ת שֹׂ֭טְנַי<font color="red"><sup>3</font></sup> מֵאֵ֣ת יְהוָ֑ה וְהַדֹּבְרִ֥ים רָ֝֗ע עַל־נַפְשִֽׁי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאַתָּ֤ה׀ יְה֘וִ֤ה אֲדֹנָ֗י עֲ‍ֽשֵׂה־אִ֭תִּי לְמַ֣עַן שְׁמֶ֑ךָ כִּי־ט֥וֹב חַ֝סְדְּךָ֗ הַצִּילֵֽנִי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּֽי־עָנִ֣י וְאֶבְי֣וֹן אָנֹ֑כִי וְ֝לִבִּ֗י חָלַ֥ל בְּקִרְבִּֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כְּצֵל־כִּנְטוֹת֥וֹ נֶהֱלָ֑כְתִּי נִ֝נְעַ֗רְתִּי כָּֽאַרְבֶּֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בִּ֭רְכַּי כָּשְׁל֣וּ מִצּ֑וֹם וּ֝בְשָׂרִ֗י כָּחַ֥שׁ מִשָּֽׁמֶן׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַאֲנִ֤י׀ הָיִ֣יתִי חֶרְפָּ֣ה לָהֶ֑ם יִ֝רְא֗וּנִי יְנִיע֥וּן רֹאשָֽׁם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;עָ֭זְרֵנִי יְהוָ֣ה אֱלֹהָ֑י ה֭וֹשִׁיעֵ֣נִי כְחַסְדֶּֽךָ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְֽ֭יֵדְעוּ כִּי־יָ֣דְךָ זֹּ֑את אַתָּ֖ה יְהוָ֣ה עֲשִׂיתָֽהּ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;יְקַֽלְלוּ־הֵמָּה֮ וְאַתָּ֪ה תְבָ֫רֵ֥ךְ קָ֤מוּ׀ וַיֵּבֹ֗שׁוּ וְֽעַבְדְּךָ֥ יִשְׂמָֽח׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;יִלְבְּשׁ֣וּ שׂוֹטְנַ֣י כְּלִמָּ֑ה וְיַעֲט֖וּ כַמְעִ֣יל בָּשְׁתָּֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;א֘וֹדֶ֤ה יְהוָ֣ה מְאֹ֣ד בְּפִ֑י וּבְת֖וֹךְ רַבִּ֣ים אֲהַֽלְלֶֽנּוּ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;כִּֽי־יַ֭עֲמֹד לִימִ֣ין אֶבְי֑וֹן לְ֝הוֹשִׁ֗יעַ מִשֹּׁפְטֵ֥י נַפְשֽׁוֹ׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a l&#601;&#x1E0F;&#257;wi&#x1E0F; miz&#601;mw&#333;r &#8217;&#277;l&#333;h&ecirc; &#x1E6F;&#601;hill&#257;&#x1E6F;&icirc; &#8217;al-te&#x1E25;&#277;ra&#353;: </P>
<P>2&nbsp;k&icirc; f&icirc; r&#257;&#353;&#257;&#8216; &ucirc;f&icirc;-mir&#601;m&acirc; &#8216;&#257;lay p&#257;&#x1E6F;&#257;&#x1E25;&ucirc; dib&#601;r&ucirc; &#8217;it&icirc; l&#601;&#353;w&#333;n &#353;&#257;qer: </P>
<P>3&nbsp;w&#601;&#x1E0F;i&#x1E07;&#601;r&ecirc; &#347;in&#601;&#8217;&acirc; s&#601;&#x1E07;&#257;&#x1E07;&ucirc;n&icirc; wayyill&#257;&#x1E25;&#259;m&ucirc;n&icirc; &#x1E25;inn&#257;m: </P>
<P>4&nbsp;t<sup>a</sup>&#x1E25;a&#x1E6F;-&#8217;ah&#259;&#x1E07;&#257;&#x1E6F;&icirc; yi&#347;&#601;&#x1E6D;&#601;n&ucirc;n&icirc; wa&#8217;&#259;n&icirc; &#x1E6F;&#601;fill&acirc;: </P>
<P>5&nbsp;wayy&#257;&#347;&icirc;m&ucirc; &#8216;&#257;lay r&#257;&#8216;&acirc; t<sup>a</sup>&#x1E25;a&#x1E6F; &#x1E6D;w&#333;&#x1E07;&acirc; w&#601;&#347;in&#601;&#8217;&acirc; t<sup>a</sup>&#x1E25;a&#x1E6F; &#8217;ah&#259;&#x1E07;&#257;&#x1E6F;&icirc;: </P>
<P>6&nbsp;haf&#601;q&#275;&#x1E0F; &#8216;&#257;l&#257;yw r&#257;&#353;&#257;&#8216; w&#601;&#347;&#257;&#x1E6D;&#257;n y<sup>a</sup>&#8216;&#259;m&#333;&#x1E0F; &#8216;al-y&#601;m&icirc;nw&#333;: </P>
<P>7&nbsp;b&#601;hi&#353;&#353;&#257;f&#601;&#x1E6D;w&#333; y&#275;&#x1E63;&#275;&#8217; r&#257;&#353;&#257;&#8216; &ucirc;&#x1E6F;&#601;fill&#257;&#x1E6F;w&#333; tih&#601;yeh l<sup>a</sup>&#x1E25;&#259;&#x1E6D;&#257;&#8217;&acirc;: </P>
<P>8&nbsp;yih&#601;y&ucirc;-y&#257;m&#257;yw m&#601;&#8216;a&#x1E6D;&#x1E6D;&icirc;m p&#601;qud&#257;&#x1E6F;w&#333; yiqq<sup>a</sup>&#x1E25; &#8217;<sup>a</sup>&#x1E25;&#275;r: </P>
<P>9&nbsp;yih&#601;y&ucirc;-&#x1E07;&#257;n&#257;yw y&#601;&#x1E6F;w&#333;m&icirc;m w&#601;&#8217;i&#353;&#601;tw&#333; &#8217;al&#601;m&#257;n&acirc;: </P>
<P>10&nbsp;w&#601;nw&#333;&#8216;a y&#257;n&ucirc;&#8216;&ucirc; &#x1E07;&#257;n&#257;yw w&#601;&#353;i&#8217;&#275;l&ucirc; w&#601;&#x1E0F;&#257;r&#601;&#353;&ucirc; m&#275;&#x1E25;&#257;r&#601;&#x1E07;w&#333;&#x1E6F;&ecirc;hem: </P>
<P>11&nbsp;y&#601;naqq&#275;&#353; nw&#333;&#353;eh<font color="red"><sup>3</font></sup> l&#601;&#x1E35;&#257;l-&#8217;&#259;&#353;er-lw&#333; w&#601;y&#257;&#x1E07;&#333;zz&ucirc; z&#257;r&icirc;m y&#601;&#x1E21;&icirc;&#8216;w&#333;: </P>
<P>12&nbsp;&#8217;al-y&#601;h&icirc;-lw&#333; m&#333;&#353;&#275;&#x1E35;&#601; &#x1E25;&#257;se&#x1E0F; w&#601;&#8217;al-y&#601;h&icirc; &#x1E25;w&#333;n&#275;n l&icirc;&#x1E6F;w&#333;m&#257;yw: </P>
<P>13&nbsp;y&#601;h&icirc;-&#8217;<sup>a</sup>&#x1E25;&#259;r&icirc;&#x1E6F;w&#333; l&#601;ha&#x1E35;&#601;r&icirc;&#x1E6F; b&#601;&#x1E0F;w&#333;r &#8217;<sup>a</sup>&#x1E25;&#275;r yimm<sup>a</sup>&#x1E25; &#353;&#601;m&#257;m: </P>
<P>14&nbsp;yizz&#257;&#x1E35;&#275;r| &#8216;&#259;w&#333;n &#8217;&#259;&#x1E07;&#333;&#x1E6F;&#257;yw &#8217;el-y&#601;hw&acirc; w&#601;&#x1E25;a&#x1E6D;&#x1E6D;a&#8217;&#x1E6F; &#8217;immw&#333; &#8217;al-timm&#257;&#x1E25;: </P>
<P>15&nbsp;yih&#601;y&ucirc; ne&#x1E21;e&#x1E0F;-y&#601;hw&acirc; t&#257;m&icirc;&#x1E0F; w&#601;ya&#x1E35;&#601;r&#275;&#x1E6F; m&#275;&#8217;ere&#x1E63; zi&#x1E35;&#601;r&#257;m: </P>
<P>16&nbsp;y<sup>a</sup>&#8216;an &#8217;&#259;&#353;er| l&#333;&#8217; z&#257;&#x1E35;ar &#8216;&#259;&#347;w&#333;&#x1E6F; &#x1E25;&#257;se&#x1E0F; wayyir&#601;d&#333;f &#8217;&icirc;&#353;-&#8216;&#257;n&icirc; w&#601;&#8217;e&#x1E07;&#601;yw&#333;n w&#601;ni&#x1E35;&#601;&#8217;&#275;h l&#275;&#x1E07;&#257;&#x1E07; l&#601;mw&#333;&#x1E6F;&#275;&#x1E6F;: </P>
<P>17&nbsp;wayye&#8217;&#277;ha&#x1E07; q&#601;l&#257;l&acirc; wat&#601;&#x1E07;w&#333;&#8217;&#275;h&ucirc; w&#601;l&#333;&#8217;-&#x1E25;&#257;f&#275;&#x1E63; bi&#x1E07;&#601;r&#257;&#x1E35;&acirc; watir&#601;&#x1E25;aq mimmenn&ucirc;: </P>
<P>18&nbsp;wayyil&#601;ba&#353; q&#601;l&#257;l&acirc; k&#601;madw&#333; wat&#257;&#x1E07;&#333;&#8217; &#x1E35;ammayim b&#601;qir&#601;bw&#333; w&#601;&#x1E35;a&#353;&#353;emen b&#601;&#8216;a&#x1E63;&#601;mw&#333;&#x1E6F;&#257;yw: </P>
<P>19&nbsp;t&#601;h&icirc;-lw&#333; k&#601;&#x1E07;e&#x1E21;e&#x1E0F; y<sup>a</sup>&#8216;&#601;&#x1E6D;eh &ucirc;l&#601;m&#275;z<sup>a</sup>&#x1E25; t&#257;m&icirc;&#x1E0F; y<sup>a</sup>&#x1E25;&#601;g&#601;reh&#257;: </P>
<P>20&nbsp;z&#333;&#8217;&#x1E6F; p&#601;&#8216;ulla&#x1E6F; &#347;&#333;&#x1E6D;&#601;nay<font color="red"><sup>3</font></sup> m&#275;&#8217;&#275;&#x1E6F; y&#601;hw&acirc; w&#601;had&#333;&#x1E07;&#601;r&icirc;m r&#257;&#8216; &#8216;al-naf&#601;&#353;&icirc;: </P>
<P>21&nbsp;w&#601;&#8217;at&acirc;| y&#601;hwih &#8217;&#259;&#x1E0F;&#333;n&#257;y &#8216;&#259;&#x200D;&#347;&#275;h-&#8217;it&icirc; l&#601;m<sup>a</sup>&#8216;an &#353;&#601;me&#x1E35;&#257; k&icirc;-&#x1E6D;w&#333;&#x1E07; &#x1E25;as&#601;d&#601;&#x1E35;&#257; ha&#x1E63;&#x1E63;&icirc;l&#275;n&icirc;: </P>
<P>22&nbsp;k&icirc;-&#8216;&#257;n&icirc; w&#601;&#8217;e&#x1E07;&#601;yw&#333;n &#8217;&#257;n&#333;&#x1E35;&icirc; w&#601;lib&icirc; &#x1E25;&#257;lal b&#601;qir&#601;b&icirc;: </P>
<P>23&nbsp;k&#601;&#x1E63;&#275;l-kin&#601;&#x1E6D;w&#333;&#x1E6F;w&#333; neh&#277;l&#257;&#x1E35;&#601;t&icirc; nin&#601;&#8216;ar&#601;t&icirc; k&#257;&#8217;ar&#601;beh: </P>
<P>24&nbsp;bir&#601;kay k&#257;&#353;&#601;l&ucirc; mi&#x1E63;&#x1E63;w&#333;m &ucirc;&#x1E07;&#601;&#347;&#257;r&icirc; k&#257;&#x1E25;a&#353; mi&#353;&#353;&#257;men: </P>
<P>25&nbsp;wa&#8217;&#259;n&icirc;| h&#257;y&icirc;&#x1E6F;&icirc; &#x1E25;er&#601;p&acirc; l&acirc;em yir&#601;&#8217;&ucirc;n&icirc; y&#601;n&icirc;&#8216;&ucirc;n r&#333;&#8217;&#353;&#257;m: </P>
<P>26&nbsp;&#8216;&#257;z&#601;r&#275;n&icirc; y&#601;hw&acirc; &#8217;&#277;l&#333;h&#257;y hw&#333;&#353;&icirc;&#8216;&#275;n&icirc; &#x1E35;&#601;&#x1E25;as&#601;de&#x1E35;&#257;: </P>
<P>27&nbsp;w&#601;y&#275;&#x1E0F;&#601;&#8216;&ucirc; k&icirc;-y&#257;&#x1E0F;&#601;&#x1E35;&#257; zz&#333;&#8217;&#x1E6F; &#8217;at&acirc; y&#601;hw&acirc; &#8216;&#259;&#347;&icirc;&#x1E6F;&#257;h: </P>
<P>28&nbsp;y&#601;qal&#601;l&ucirc;-h&#275;mm&acirc; w&#601;&#8217;at&acirc; &#x1E6F;&#601;&#x1E07;&#257;r&#275;&#x1E35;&#601; q&#257;m&ucirc;| wayy&#275;&#x1E07;&#333;&#353;&ucirc; w&#601;&#8216;a&#x1E07;&#601;d&#601;&#x1E35;&#257; yi&#347;&#601;m&#257;&#x1E25;: </P>
<P>29&nbsp;yil&#601;b&#601;&#353;&ucirc; &#347;w&#333;&#x1E6D;&#601;nay k&#601;limm&acirc; w&#601;y<sup>a</sup>&#8216;&#259;&#x1E6D;&ucirc; &#x1E35;am&#601;&#8216;&icirc;l b&#257;&#353;&#601;t&#257;m: </P>
<P>30&nbsp;&#8217;w&#333;&#x1E0F;eh y&#601;hw&acirc; m&#601;&#8217;&#333;&#x1E0F; b&#601;f&icirc; &ucirc;&#x1E07;&#601;&#x1E6F;w&#333;&#x1E35;&#601; rab&icirc;m &#8217;&#259;hal&#601;lenn&ucirc;: </P>
<P>31&nbsp;k&icirc;-y<sup>a</sup>&#8216;&#259;m&#333;&#x1E0F; l&icirc;m&icirc;n &#8217;e&#x1E07;&#601;yw&#333;n l&#601;hw&#333;&#353;&icirc;&#8216;a mi&#353;&#353;&#333;f&#601;&#x1E6D;&ecirc; naf&#601;&#353;w&#333;: </P>
</TD>
</TABLE>
<P><HR>
<CENTER>
<A HREF="psa110.htm">Next: Psalms (Tehilim) Chapter 110</A></CENTER>
</BODY>
</HTML>
