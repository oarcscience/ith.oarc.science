<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Chronicles (1 Divrey Yamim): 1 Chronicles (1 Divrey Yamim) Chapter 16</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch1016">Polyglot</A>&nbsp;
<A HREF="../kjv/ch1016">KJV</A>&nbsp;
<A HREF="../sep/ch1016">Sep</A>&nbsp;
<A HREF="../vul/ch1016">Vul</A>&nbsp;

<BR>
<BR><A HREF="ch1">1 Chronicles (1 Divrey Yamim) Index</A><BR>
&nbsp;
<A HREF="ch1015">Previous</A>&nbsp;
<A HREF="ch1017">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Chronicles (1 Divrey Yamim) Chapter 16</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיָּבִ֙יאוּ֙ אֶת־אֲר֣וֹן הָֽאֱלֹהִ֔ים וַיַּצִּ֣יגוּ אֹת֔וֹ בְּת֣וֹךְ הָאֹ֔הֶל אֲשֶׁ֥ר נָֽטָה־ל֖וֹ דָּוִ֑יד וַיַּקְרִ֛יבוּ עֹל֥וֹת וּשְׁלָמִ֖ים לִפְנֵ֥י הָאֱלֹהִֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְכַ֣ל דָּוִ֔יד מֵהַעֲל֥וֹת הָעֹלָ֖ה וְהַשְּׁלָמִ֑ים וַיְבָ֥רֶךְ אֶת־הָעָ֖ם בְּשֵׁ֥ם יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְחַלֵּק֙ לְכָל־אִ֣ישׁ יִשְׂרָאֵ֔ל מֵאִ֖ישׁ וְעַד־אִשָּׁ֑ה לְאִישׁ֙ כִּכַּר־לֶ֔חֶם וְאֶשְׁפָּ֖ר וַאֲשִׁישָֽׁה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּתֵּ֞ן לִפְנֵ֨י אֲר֧וֹן יְהוָ֛ה מִן־הַלְוִיִּ֖ם מְשָׁרְתִ֑ים וּלְהַזְכִּיר֙ וּלְהוֹד֣וֹת וּלְהַלֵּ֔ל לַיהוָ֖ה אֱלֹהֵ֥י יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אָסָ֥ף הָרֹ֖אשׁ וּמִשְׁנֵ֣הוּ זְכַרְיָ֑ה יְעִיאֵ֡ל וּשְׁמִֽירָמ֡וֹת וִֽיחִיאֵ֡ל וּמַתִּתְיָ֡ה וֶאֱלִיאָ֡ב וּבְנָיָהוּ֩ וְעֹבֵ֨ד אֱדֹ֜ם וִֽיעִיאֵ֗ל בִּכְלֵ֤י נְבָלִים֙ וּבְכִנֹּר֔וֹת וְאָסָ֖ף בַּֽמְצִלְתַּ֥יִם מַשְׁמִֽיעַ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וּבְנָיָ֥הוּ וְיַחֲזִיאֵ֖ל הַכֹּהֲנִ֑ים בַּחֲצֹצְר֣וֹת תָּמִ֔יד לִפְנֵ֖י אֲר֥וֹן בְּרִית־הָאֱלֹהִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בַּיּ֣וֹם הַה֗וּא אָ֣ז נָתַ֤ן דָּוִיד֙ בָּרֹ֔אשׁ לְהֹד֖וֹת לַיהוָ֑ה בְּיַד־אָסָ֖ף וְאֶחָֽיו׃ פ</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הוֹד֤וּ לַֽיהוָה֙ קִרְא֣וּ בִשְׁמ֔וֹ הוֹדִ֥יעוּ בָעַמִּ֖ים עֲלִילֹתָֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;שִׁ֤ירוּ לוֹ֙ זַמְּרוּ־ל֔וֹ שִׂ֖יחוּ בְּכָל־נִפְלְאֹתָֽיו׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הִֽתְהַֽלְלוּ֙ בְּשֵׁ֣ם קָדְשׁ֔וֹ יִשְׂמַ֕ח לֵ֖ב מְבַקְשֵׁ֥י יְהוָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;דִּרְשׁ֤וּ יְהוָה֙ וְעֻזּ֔וֹ בַּקְּשׁ֥וּ פָנָ֖יו תָּמִֽיד׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;זִכְר֗וּ נִפְלְאֹתָיו֙ אֲשֶׁ֣ר עָשָׂ֔ה מֹפְתָ֖יו וּמִשְׁפְּטֵי־פִֽיהוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;זֶ֚רַע יִשְׂרָאֵ֣ל עַבְדּ֔וֹ בְּנֵ֥י יַעֲקֹ֖ב בְּחִירָֽיו׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;ה֚וּא יְהוָ֣ה אֱלֹהֵ֔ינוּ בְּכָל־הָאָ֖רֶץ מִשְׁפָּטָֽיו׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;זִכְר֤וּ לְעוֹלָם֙ בְּרִית֔וֹ דָּבָ֥ר צִוָּ֖ה לְאֶ֥לֶף דּֽוֹר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אֲשֶׁ֤ר כָּרַת֙ אֶת־אַבְרָהָ֔ם וּשְׁבוּעָת֖וֹ לְיִצְחָֽק׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּעֲמִידֶ֤הָ לְיַעֲקֹב֙ לְחֹ֔ק לְיִשְׂרָאֵ֖ל בְּרִ֥ית עוֹלָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לֵאמֹ֗ר לְךָ֙ אֶתֵּ֣ן אֶֽרֶץ־כְּנָ֔עַן חֶ֖בֶל נַחֲלַתְכֶֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;בִּֽהְיֽוֹתְכֶם֙ מְתֵ֣י מִסְפָּ֔ר כִּמְעַ֖ט וְגָרִ֥ים בָּֽהּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּֽתְהַלְּכוּ֙ מִגּ֣וֹי אֶל־גּ֔וֹי וּמִמַּמְלָכָ֖ה אֶל־עַ֥ם אַחֵֽר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לֹא־הִנִּ֤יחַ לְאִישׁ֙ לְעָשְׁקָ֔ם וַיּ֥וֹכַח עֲלֵיהֶ֖ם מְלָכִֽים׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אַֽל־תִּגְּעוּ֙ בִּמְשִׁיחָ֔י וּבִנְבִיאַ֖י אַל־תָּרֵֽעוּ׃ פ</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;שִׁ֤ירוּ לַֽיהוָה֙ כָּל־הָאָ֔רֶץ בַּשְּׂר֥וּ מִיּֽוֹם־אֶל־י֖וֹם יְשׁוּעָתֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;סַפְּר֤וּ בַגּוֹיִם֙ אֶת־כְּבוֹד֔וֹ בְּכָל־הָעַמִּ֖ים נִפְלְאֹתָֽיו׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;כִּי֩ גָד֨וֹל יְהוָ֤ה וּמְהֻלָּל֙ מְאֹ֔ד וְנוֹרָ֥א ה֖וּא עַל־כָּל־אֱלֹהִֽים׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כִּ֠י כָּל־אֱלֹהֵ֤י הָעַמִּים֙ אֱלִילִ֔ים וַיהוָ֖ה שָׁמַ֥יִם עָשָֽׂה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;ה֤וֹד וְהָדָר֙ לְפָנָ֔יו עֹ֥ז וְחֶדְוָ֖ה בִּמְקֹמֽוֹ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;הָב֤וּ לַֽיהוָה֙ מִשְׁפְּח֣וֹת עַמִּ֔ים הָב֥וּ לַיהוָ֖ה כָּב֥וֹד וָעֹֽז׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;הָב֥וּ לַיהוָ֖ה כְּב֣וֹד שְׁמ֑וֹ שְׂא֤וּ מִנְחָה֙ וּבֹ֣אוּ לְפָנָ֔יו הִשְׁתַּחֲו֥וּ לַיהוָ֖ה בְּהַדְרַת־קֹֽדֶשׁ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;חִ֤ילוּ מִלְּפָנָיו֙ כָּל־הָאָ֔רֶץ אַף־תִּכּ֥וֹן תֵּבֵ֖ל בַּל־תִּמּֽוֹט׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;יִשְׂמְח֤וּ הַשָּׁמַ֙יִם֙ וְתָגֵ֣ל הָאָ֔רֶץ וְיֹאמְר֥וּ בַגּוֹיִ֖ם יְהוָ֥ה מָלָֽךְ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;יִרְעַ֤ם הַיָּם֙ וּמְלוֹא֔וֹ יַעֲלֹ֥ץ הַשָּׂדֶ֖ה וְכָל־אֲשֶׁר־בּֽוֹ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;אָ֥ז יְרַנְּנ֖וּ עֲצֵ֣י הַיָּ֑עַר מִלִּפְנֵ֣י יְהוָ֔ה כִּי־בָ֖א לִשְׁפּ֥וֹט אֶת־הָאָֽרֶץ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;הוֹד֤וּ לַיהוָה֙ כִּ֣י ט֔וֹב כִּ֥י לְעוֹלָ֖ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְאִמְר֕וּ הוֹשִׁיעֵ֙נוּ֙ אֱלֹהֵ֣י יִשְׁעֵ֔נוּ וְקַבְּצֵ֥נוּ וְהַצִּילֵ֖נוּ מִן־הַגּוֹיִ֑ם לְהֹדוֹת֙ לְשֵׁ֣ם קָדְשֶׁ֔ךָ לְהִשְׁתַּבֵּ֖חַ בִּתְהִלָּתֶֽךָ׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;בָּר֤וּךְ יְהוָה֙ אֱלֹהֵ֣י יִשְׂרָאֵ֔ל מִן־הָעוֹלָ֖ם וְעַ֣ד הָעֹלָ֑ם וַיֹּאמְר֤וּ כָל־הָעָם֙ אָמֵ֔ן וְהַלֵּ֖ל לַֽיהוָֽה׃ פ</P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיַּֽעֲזָב־שָׁ֗ם לִפְנֵי֙ אֲר֣וֹן בְּרִית־יְהוָ֔ה לְאָסָ֖ף וּלְאֶחָ֑יו לְשָׁרֵ֞ת לִפְנֵ֧י הָאָר֛וֹן תָּמִ֖יד לִדְבַר־י֥וֹם בְּיוֹמֽוֹ׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְעֹבֵ֥ד אֱדֹ֛ם וַאֲחֵיהֶ֖ם שִׁשִּׁ֣ים וּשְׁמוֹנָ֑ה וְעֹבֵ֨ד אֱדֹ֧ם בֶּן־יְדִית֛וּן וְחֹסָ֖ה לְשֹׁעֲרִֽים׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְאֵ֣ת׀ צָד֣וֹק הַכֹּהֵ֗ן וְאֶחָיו֙ הַכֹּ֣הֲנִ֔ים לִפְנֵ֖י מִשְׁכַּ֣ן יְהוָ֑ה בַּבָּמָ֖ה אֲשֶׁ֥ר בְּגִבְעֽוֹן׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;לְֽהַעֲלוֹת֩ עֹל֨וֹת לַיהוָ֜ה עַל־מִזְבַּ֧ח הָעֹלָ֛ה תָּמִ֖יד לַבֹּ֣קֶר וְלָעָ֑רֶב וּלְכָל־הַכָּתוּב֙ בְּתוֹרַ֣ת יְהוָ֔ה אֲשֶׁ֥ר צִוָּ֖ה עַל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְעִמָּהֶם֙ הֵימָ֣ן וִֽידוּת֔וּן וּשְׁאָר֙ הַבְּרוּרִ֔ים אֲשֶׁ֥ר נִקְּב֖וּ בְּשֵׁמ֑וֹת לְהֹדוֹת֙ לַֽיהוָ֔ה כִּ֥י לְעוֹלָ֖ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וְעִמָּהֶם֩ הֵימָ֨ן וִֽידוּת֜וּן חֲצֹצְר֤וֹת<font color="red"><sup>3</font></sup> וּמְצִלְתַּ֙יִם֙ לְמַשְׁמִיעִ֔ים וּכְלֵ֖י שִׁ֣יר הָאֱלֹהִ֑ים וּבְנֵ֥י יְדוּת֖וּן לַשָּֽׁעַר׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיֵּלְכ֥וּ כָל־הָעָ֖ם אִ֣ישׁ לְבֵית֑וֹ וַיִּסֹּ֥ב דָּוִ֖יד לְבָרֵ֥ךְ אֶת־בֵּיתֽוֹ׃ פ</P>
</TD>
<TD WIDTH="50%">
<P>1&nbsp;wayy&#257;&#x1E07;&icirc;&#8217;&ucirc; &#8217;e&#x1E6F;-&#8217;&#259;rw&#333;n h&#257;&#8217;&#277;l&#333;h&icirc;m wayya&#x1E63;&#x1E63;&icirc;&#x1E21;&ucirc; &#8217;&#333;&#x1E6F;w&#333; b&#601;&#x1E6F;w&#333;&#x1E35;&#601; h&#257;&#8217;&#333;hel &#8217;&#259;&#353;er n&#257;&#x1E6D;&acirc;-lw&#333; d&#257;w&icirc;&#x1E0F; wayyaq&#601;r&icirc;&#x1E07;&ucirc; &#8216;&#333;lw&#333;&#x1E6F; &ucirc;&#353;&#601;l&#257;m&icirc;m lif&#601;n&ecirc; h&#257;&#8217;&#277;l&#333;h&icirc;m: </P>
<P>2&nbsp;way&#601;&#x1E35;al d&#257;w&icirc;&#x1E0F; m&#275;h<sup>a</sup>&#8216;&#259;lw&#333;&#x1E6F; h&#257;&#8216;&#333;l&acirc; w&#601;ha&#353;&#353;&#601;l&#257;m&icirc;m way&#601;&#x1E07;&#257;re&#x1E35;&#601; &#8217;e&#x1E6F;-h&#257;&#8216;&#257;m b&#601;&#353;&#275;m y&#601;hw&acirc;: </P>
<P>3&nbsp;way&#601;&#x1E25;all&#275;q l&#601;&#x1E35;&#257;l-&#8217;&icirc;&#353; yi&#347;&#601;r&#257;&#8217;&#275;l m&#275;&#8217;&icirc;&#353; w&#601;&#8216;a&#x1E0F;-&#8217;i&#353;&#353;&acirc; l&#601;&#8217;&icirc;&#353; kikar-le&#x1E25;em w&#601;&#8217;e&#353;&#601;p&#257;r wa&#8217;&#259;&#353;&icirc;&#353;&acirc;: </P>
<P>4&nbsp;wayyit&#275;n lif&#601;n&ecirc; &#8217;&#259;rw&#333;n y&#601;hw&acirc; min-hal&#601;w&icirc;yim m&#601;&#353;&#257;r&#601;&#x1E6F;&icirc;m &ucirc;l&#601;haz&#601;k&icirc;r &ucirc;l&#601;hw&#333;&#x1E0F;w&#333;&#x1E6F; &ucirc;l&#601;hall&#275;l layhw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l: f</P>
<P>5&nbsp;&#8217;&#257;s&#257;f h&#257;r&#333;&#8217;&#353; &ucirc;mi&#353;&#601;n&#275;h&ucirc; z&#601;&#x1E35;ar&#601;y&acirc; y&#601;&#8216;&icirc;&#8217;&#275;l &ucirc;&#353;&#601;m&icirc;r&#257;mw&#333;&#x1E6F; w&icirc;&#x1E25;&icirc;&#8217;&#275;l &ucirc;mati&#x1E6F;&#601;y&acirc; we&#8217;&#277;l&icirc;&#8217;&#257;&#x1E07; &ucirc;&#x1E07;&#601;n&#257;y&acirc;&ucirc; w&#601;&#8216;&#333;&#x1E07;&#275;&#x1E0F; &#8217;&#277;&#x1E0F;&#333;m w&icirc;&#8216;&icirc;&#8217;&#275;l bi&#x1E35;&#601;l&ecirc; n&#601;&#x1E07;&#257;l&icirc;m &ucirc;&#x1E07;&#601;&#x1E35;inn&#333;rw&#333;&#x1E6F; w&#601;&#8217;&#257;s&#257;f bam&#601;&#x1E63;il&#601;tayim ma&#353;&#601;m&icirc;&#8216;a: </P>
<P>6&nbsp;&ucirc;&#x1E07;&#601;n&#257;y&acirc;&ucirc; w&#601;y<sup>a</sup>&#x1E25;&#259;z&icirc;&#8217;&#275;l hak&#333;h&#259;n&icirc;m b<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F; t&#257;m&icirc;&#x1E0F; lif&#601;n&ecirc; &#8217;&#259;rw&#333;n b&#601;r&icirc;&#x1E6F;-h&#257;&#8217;&#277;l&#333;h&icirc;m: </P>
<P>7&nbsp;bayyw&#333;m hah&ucirc;&#8217; &#8217;&#257;z n&#257;&#x1E6F;an d&#257;w&icirc;&#x1E0F; b&#257;r&#333;&#8217;&#353; l&#601;h&#333;&#x1E0F;w&#333;&#x1E6F; layhw&acirc; b&#601;ya&#x1E0F;-&#8217;&#257;s&#257;f w&#601;&#8217;e&#x1E25;&#257;yw: f</P>
<P>8&nbsp;hw&#333;&#x1E0F;&ucirc; layhw&acirc; qir&#601;&#8217;&ucirc; &#x1E07;i&#353;&#601;mw&#333; hw&#333;&#x1E0F;&icirc;&#8216;&ucirc; &#x1E07;&#257;&#8216;amm&icirc;m &#8216;&#259;l&icirc;l&#333;&#x1E6F;&#257;yw: </P>
<P>9&nbsp;&#353;&icirc;r&ucirc; lw&#333; zamm&#601;r&ucirc;-lw&#333; &#347;&icirc;&#x1E25;&ucirc; b&#601;&#x1E35;&#257;l-nif&#601;l&#601;&#8217;&#333;&#x1E6F;&#257;yw: </P>
<P>10&nbsp;hi&#x1E6F;&#601;hal&#601;l&ucirc; b&#601;&#353;&#275;m q&#257;&#x1E0F;&#601;&#353;w&#333; yi&#347;&#601;m<sup>a</sup>&#x1E25; l&#275;&#x1E07; m&#601;&#x1E07;aq&#601;&#353;&ecirc; y&#601;hw&acirc;: </P>
<P>11&nbsp;dir&#601;&#353;&ucirc; y&#601;hw&acirc; w&#601;&#8216;uzzw&#333; baqq&#601;&#353;&ucirc; f&#257;n&#257;yw t&#257;m&icirc;&#x1E0F;: </P>
<P>12&nbsp;zi&#x1E35;&#601;r&ucirc; nif&#601;l&#601;&#8217;&#333;&#x1E6F;&#257;yw &#8217;&#259;&#353;er &#8216;&#257;&#347;&acirc; m&#333;f&#601;&#x1E6F;&#257;yw &ucirc;mi&#353;&#601;p&#601;&#x1E6D;&ecirc;-f&icirc;h&ucirc;: </P>
<P>13&nbsp;zer<sup>a</sup>&#8216; yi&#347;&#601;r&#257;&#8217;&#275;l &#8216;a&#x1E07;&#601;dw&#333; b&#601;n&ecirc; y<sup>a</sup>&#8216;&#259;q&#333;&#x1E07; b&#601;&#x1E25;&icirc;r&#257;yw: </P>
<P>14&nbsp;h&ucirc;&#8217; y&#601;hw&acirc; &#8217;&#277;l&#333;h&ecirc;n&ucirc; b&#601;&#x1E35;&#257;l-h&#257;&#8217;&#257;re&#x1E63; mi&#353;&#601;p&#257;&#x1E6D;&#257;yw: </P>
<P>15&nbsp;zi&#x1E35;&#601;r&ucirc; l&#601;&#8216;w&#333;l&#257;m b&#601;r&icirc;&#x1E6F;w&#333; d&#257;&#x1E07;&#257;r &#x1E63;i&ucirc;&acirc; l&#601;&#8217;elef dw&#333;r: </P>
<P>16&nbsp;&#8217;&#259;&#353;er k&#257;ra&#x1E6F; &#8217;e&#x1E6F;-&#8217;a&#x1E07;&#601;r&acirc;&#257;m &ucirc;&#353;&#601;&#x1E07;&ucirc;&#8216;&#257;&#x1E6F;w&#333; l&#601;yi&#x1E63;&#601;&#x1E25;&#257;q: </P>
<P>17&nbsp;wayy<sup>a</sup>&#8216;&#259;m&icirc;&#x1E0F;eh&#257; l&#601;y<sup>a</sup>&#8216;&#259;q&#333;&#x1E07; l&#601;&#x1E25;&#333;q l&#601;yi&#347;&#601;r&#257;&#8217;&#275;l b&#601;r&icirc;&#x1E6F; &#8216;w&#333;l&#257;m: </P>
<P>18&nbsp;l&#275;&#8217;m&#333;r l&#601;&#x1E35;&#257; &#8217;et&#275;n &#8217;ere&#x1E63;-k&#601;n&#257;&#8216;an &#x1E25;e&#x1E07;el n<sup>a</sup>&#x1E25;&#259;la&#x1E6F;&#601;&#x1E35;em: </P>
<P>19&nbsp;bih&#601;yw&#333;&#x1E6F;&#601;&#x1E35;em m&#601;&#x1E6F;&ecirc; mis&#601;p&#257;r kim&#601;&#8216;a&#x1E6D; w&#601;&#x1E21;&#257;r&icirc;m b&#257;h: </P>
<P>20&nbsp;wayyi&#x1E6F;&#601;hall&#601;&#x1E35;&ucirc; migw&#333;y &#8217;el-gw&#333;y &ucirc;mimmam&#601;l&#257;&#x1E35;&acirc; &#8217;el-&#8216;am &#8217;<sup>a</sup>&#x1E25;&#275;r: </P>
<P>21&nbsp;l&#333;&#8217;-hinn&icirc;&#x1E25;a l&#601;&#8217;&icirc;&#353; l&#601;&#8216;&#257;&#353;&#601;q&#257;m wayyw&#333;&#x1E35;<sup>a</sup>&#x1E25; &#8216;&#259;l&ecirc;hem m&#601;l&#257;&#x1E35;&icirc;m: </P>
<P>22&nbsp;&#8217;al-tig&#601;&#8216;&ucirc; bim&#601;&#353;&icirc;&#x1E25;&#257;y &ucirc;&#x1E07;in&#601;&#x1E07;&icirc;&#8217;ay &#8217;al-t&#257;r&#275;&#8216;&ucirc;: f</P>
<P>23&nbsp;&#353;&icirc;r&ucirc; layhw&acirc; k&#257;l-h&#257;&#8217;&#257;re&#x1E63; ba&#347;&#347;&#601;r&ucirc; m&icirc;yw&#333;m-&#8217;el-yw&#333;m y&#601;&#353;&ucirc;&#8216;&#257;&#x1E6F;w&#333;: </P>
<P>24&nbsp;sap&#601;r&ucirc; &#x1E07;agw&#333;yim &#8217;e&#x1E6F;-k&#601;&#x1E07;w&#333;&#x1E0F;w&#333; b&#601;&#x1E35;&#257;l-h&#257;&#8216;amm&icirc;m nif&#601;l&#601;&#8217;&#333;&#x1E6F;&#257;yw: </P>
<P>25&nbsp;k&icirc; &#x1E21;&#257;&#x1E0F;w&#333;l y&#601;hw&acirc; &ucirc;m&#601;hull&#257;l m&#601;&#8217;&#333;&#x1E0F; w&#601;nw&#333;r&#257;&#8217; h&ucirc;&#8217; &#8216;al-k&#257;l-&#8217;&#277;l&#333;h&icirc;m: </P>
<P>26&nbsp;k&icirc; k&#257;l-&#8217;&#277;l&#333;h&ecirc; h&#257;&#8216;amm&icirc;m &#8217;&#277;l&icirc;l&icirc;m wayhw&acirc; &#353;&#257;mayim &#8216;&#257;&#347;&acirc;: </P>
<P>27&nbsp;hw&#333;&#x1E0F; w&#601;h&#257;&#x1E0F;&#257;r l&#601;f&#257;n&#257;yw &#8216;&#333;z w&#601;&#x1E25;e&#x1E0F;&#601;w&acirc; bim&#601;q&#333;mw&#333;: </P>
<P>28&nbsp;h&#257;&#x1E07;&ucirc; layhw&acirc; mi&#353;&#601;p&#601;&#x1E25;w&#333;&#x1E6F; &#8216;amm&icirc;m h&#257;&#x1E07;&ucirc; layhw&acirc; k&#257;&#x1E07;w&#333;&#x1E0F; w&#257;&#8216;&#333;z: </P>
<P>29&nbsp;h&#257;&#x1E07;&ucirc; layhw&acirc; k&#601;&#x1E07;w&#333;&#x1E0F; &#353;&#601;mw&#333; &#347;&#601;&#8217;&ucirc; min&#601;&#x1E25;&acirc; &ucirc;&#x1E07;&#333;&#8217;&ucirc; l&#601;f&#257;n&#257;yw hi&#353;&#601;t<sup>a</sup>&#x1E25;&#259;w&ucirc; layhw&acirc; b&#601;ha&#x1E0F;&#601;ra&#x1E6F;-q&#333;&#x1E0F;e&#353;: </P>
<P>30&nbsp;&#x1E25;&icirc;l&ucirc; mill&#601;f&#257;n&#257;yw k&#257;l-h&#257;&#8217;&#257;re&#x1E63; &#8217;af-tikw&#333;n t&#275;&#x1E07;&#275;l bal-timmw&#333;&#x1E6D;: </P>
<P>31&nbsp;yi&#347;&#601;m&#601;&#x1E25;&ucirc; ha&#353;&#353;&#257;mayim w&#601;&#x1E6F;&#257;&#x1E21;&#275;l h&#257;&#8217;&#257;re&#x1E63; w&#601;y&#333;&#8217;m&#601;r&ucirc; &#x1E07;agw&#333;yim y&#601;hw&acirc; m&#257;l&#257;&#x1E35;&#601;: </P>
<P>32&nbsp;yir&#601;&#8216;am hayy&#257;m &ucirc;m&#601;lw&#333;&#8217;w&#333; y<sup>a</sup>&#8216;&#259;l&#333;&#x1E63; ha&#347;&#347;&#257;&#x1E0F;eh w&#601;&#x1E35;&#257;l-&#8217;&#259;&#353;er-bw&#333;: </P>
<P>33&nbsp;&#8217;&#257;z y&#601;rann&#601;n&ucirc; &#8216;&#259;&#x1E63;&ecirc; hayy&#257;&#8216;ar millif&#601;n&ecirc; y&#601;hw&acirc; k&icirc;-&#x1E07;&#257;&#8217; li&#353;&#601;pw&#333;&#x1E6D; &#8217;e&#x1E6F;-h&#257;&#8217;&#257;re&#x1E63;: </P>
<P>34&nbsp;hw&#333;&#x1E0F;&ucirc; layhw&acirc; k&icirc; &#x1E6D;w&#333;&#x1E07; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>35&nbsp;w&#601;&#8217;im&#601;r&ucirc; hw&#333;&#353;&icirc;&#8216;&#275;n&ucirc; &#8217;&#277;l&#333;h&ecirc; yi&#353;&#601;&#8216;&#275;n&ucirc; w&#601;qab&#601;&#x1E63;&#275;n&ucirc; w&#601;ha&#x1E63;&#x1E63;&icirc;l&#275;n&ucirc; min-hagw&#333;yim l&#601;h&#333;&#x1E0F;w&#333;&#x1E6F; l&#601;&#353;&#275;m q&#257;&#x1E0F;&#601;&#353;e&#x1E35;&#257; l&#601;hi&#353;&#601;tab&#275;&#x1E25;a bi&#x1E6F;&#601;hill&#257;&#x1E6F;e&#x1E35;&#257;: </P>
<P>36&nbsp;b&#257;r&ucirc;&#x1E35;&#601; y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l min-h&#257;&#8216;w&#333;l&#257;m w&#601;&#8216;a&#x1E0F; h&#257;&#8216;&#333;l&#257;m wayy&#333;&#8217;m&#601;r&ucirc; &#x1E35;&#257;l-h&#257;&#8216;&#257;m &#8217;&#257;m&#275;n w&#601;hall&#275;l layhw&acirc;: f</P>
<P>37&nbsp;wayy<sup>a</sup>&#8216;&#259;z&#257;&#x1E07;-&#353;&#257;m lif&#601;n&ecirc; &#8217;&#259;rw&#333;n b&#601;r&icirc;&#x1E6F;-y&#601;hw&acirc; l&#601;&#8217;&#257;s&#257;f &ucirc;l&#601;&#8217;e&#x1E25;&#257;yw l&#601;&#353;&#257;r&#275;&#x1E6F; lif&#601;n&ecirc; h&#257;&#8217;&#257;rw&#333;n t&#257;m&icirc;&#x1E0F; li&#x1E0F;&#601;&#x1E07;ar-yw&#333;m b&#601;yw&#333;mw&#333;: </P>
<P>38&nbsp;w&#601;&#8216;&#333;&#x1E07;&#275;&#x1E0F; &#8217;&#277;&#x1E0F;&#333;m wa&#8217;&#259;&#x1E25;&ecirc;hem &#353;i&#353;&#353;&icirc;m &ucirc;&#353;&#601;mw&#333;n&acirc; w&#601;&#8216;&#333;&#x1E07;&#275;&#x1E0F; &#8217;&#277;&#x1E0F;&#333;m ben-y&#601;&#x1E0F;&icirc;&#x1E6F;&ucirc;n w&#601;&#x1E25;&#333;s&acirc; l&#601;&#353;&#333;&#8216;&#259;r&icirc;m: </P>
<P>39&nbsp;w&#601;&#8217;&#275;&#x1E6F;| &#x1E63;&#257;&#x1E0F;w&#333;q hak&#333;h&#275;n w&#601;&#8217;e&#x1E25;&#257;yw hak&#333;h&#259;n&icirc;m lif&#601;n&ecirc; mi&#353;&#601;kan y&#601;hw&acirc; bab&#257;m&acirc; &#8217;&#259;&#353;er b&#601;&#x1E21;i&#x1E07;&#601;&#8216;w&#333;n: </P>
<P>40&nbsp;l&#601;h<sup>a</sup>&#8216;&#259;lw&#333;&#x1E6F; &#8216;&#333;lw&#333;&#x1E6F; layhw&acirc; &#8216;al-miz&#601;b<sup>a</sup>&#x1E25; h&#257;&#8216;&#333;l&acirc; t&#257;m&icirc;&#x1E0F; lab&#333;qer w&#601;l&#257;&#8216;&#257;re&#x1E07; &ucirc;l&#601;&#x1E35;&#257;l-hak&#257;&#x1E6F;&ucirc;&#x1E07; b&#601;&#x1E6F;w&#333;ra&#x1E6F; y&#601;hw&acirc; &#8217;&#259;&#353;er &#x1E63;i&ucirc;&acirc; &#8216;al-yi&#347;&#601;r&#257;&#8217;&#275;l: </P>
<P>41&nbsp;w&#601;&#8216;imm&acirc;em h&ecirc;m&#257;n w&icirc;&#x1E0F;&ucirc;&#x1E6F;&ucirc;n &ucirc;&#353;&#601;&#8217;&#257;r hab&#601;r&ucirc;r&icirc;m &#8217;&#259;&#353;er niqq&#601;&#x1E07;&ucirc; b&#601;&#353;&#275;mw&#333;&#x1E6F; l&#601;h&#333;&#x1E0F;w&#333;&#x1E6F; layhw&acirc; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>42&nbsp;w&#601;&#8216;imm&acirc;em h&ecirc;m&#257;n w&icirc;&#x1E0F;&ucirc;&#x1E6F;&ucirc;n &#x1E25;&#259;&#x1E63;&#333;&#x1E63;&#601;rw&#333;&#x1E6F;<font color="red"><sup>3</font></sup> &ucirc;m&#601;&#x1E63;il&#601;tayim l&#601;ma&#353;&#601;m&icirc;&#8216;&icirc;m &ucirc;&#x1E35;&#601;l&ecirc; &#353;&icirc;r h&#257;&#8217;&#277;l&#333;h&icirc;m &ucirc;&#x1E07;&#601;n&ecirc; y&#601;&#x1E0F;&ucirc;&#x1E6F;&ucirc;n la&#353;&#353;&#257;&#8216;ar: </P>
<P>43&nbsp;wayy&#275;l&#601;&#x1E35;&ucirc; &#x1E35;&#257;l-h&#257;&#8216;&#257;m &#8217;&icirc;&#353; l&#601;&#x1E07;&ecirc;&#x1E6F;w&#333; wayyiss&#333;&#x1E07; d&#257;w&icirc;&#x1E0F; l&#601;&#x1E07;&#257;r&#275;&#x1E35;&#601; &#8217;e&#x1E6F;-b&ecirc;&#x1E6F;w&#333;: f</P>
</TD>
</TABLE>
<P><HR>
<CENTER>
<A HREF="ch1017">Next: 1 Chronicles (1 Divrey Yamim) Chapter 17</A></CENTER>
</BODY>
</HTML>
