[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/amo001)  [KJV](../kjv/amo001)  [Sep](../sep/amo001) 
[Vul](../vul/amo001)   
  
[Amos Index](amo)  
  [Previous](joe004)  [Next](amo002) 

------------------------------------------------------------------------

### Tanach (Hebrew): Amos Chapter 1

‎<span id="001">1</span> ‏דִּבְרֵ֣י עָמ֔וֹס אֲשֶׁר־הָיָ֥ה בַנֹּקְדִ֖ים
מִתְּק֑וֹעַ אֲשֶׁר֩ חָזָ֨ה עַל־יִשְׂרָאֵ֜ל בִּימֵ֣י׀ עֻזִּיָּ֣ה
מֶֽלֶךְ־יְהוּדָ֗ה וּבִימֵ֞י יָרָבְעָ֤ם בֶּן־יוֹאָשׁ֙ מֶ֣לֶךְ יִשְׂרָאֵ֔ל
שְׁנָתַ֖יִם לִפְנֵ֥י הָרָֽעַשׁ׃

‎<span id="002">2</span> ‏וַיֹּאמַ֓ר׀ יְהוָה֙ מִצִּיּ֣וֹן יִשְׁאָ֔ג
וּמִירוּשָׁלִַ֖ם יִתֵּ֣ן קוֹל֑וֹ וְאָֽבְלוּ֙ נְא֣וֹת הָרֹעִ֔ים וְיָבֵ֖שׁ
רֹ֥אשׁ הַכַּרְמֶֽל׃ פ

‎<span id="003">3</span> ‏כֹּ֚ה אָמַ֣ר יְהוָ֔ה עַל־שְׁלֹשָׁה֙ פִּשְׁעֵ֣י
דַמֶּ֔שֶׂק וְעַל־אַרְבָּעָ֖ה לֹ֣א אֲשִׁיבֶ֑נּוּ עַל־דּוּשָׁ֛ם
בַּחֲרֻצ֥וֹת הַבַּרְזֶ֖ל אֶת־הַגִּלְעָֽד׃

‎<span id="004">4</span> ‏וְשִׁלַּ֥חְתִּי אֵ֖שׁ בְּבֵ֣ית חֲזָאֵ֑ל
וְאָכְלָ֖ה אַרְמְנ֥וֹת בֶּן־הֲדָֽד׃

‎<span id="005">5</span> ‏וְשָֽׁבַרְתִּי֙ בְּרִ֣יחַ דַּמֶּ֔שֶׂק
וְהִכְרַתִּ֤י יוֹשֵׁב֙ מִבִּקְעַת־אָ֔וֶן וְתוֹמֵ֥ךְ שֵׁ֖בֶט מִבֵּ֣ית
עֶ֑דֶן וְגָל֧וּ עַם־אֲרָ֛ם קִ֖ירָה אָמַ֥ר יְהוָֽה׃ פ

‎<span id="006">6</span> ‏כֹּ֚ה אָמַ֣ר יְהוָ֔ה עַל־שְׁלֹשָׁה֙ פִּשְׁעֵ֣י
עַזָּ֔ה וְעַל־אַרְבָּעָ֖ה לֹ֣א אֲשִׁיבֶ֑נּוּ עַל־הַגְלוֹתָ֛ם גָּל֥וּת
שְׁלֵמָ֖ה לְהַסְגִּ֥יר לֶאֱדֽוֹם׃

‎<span id="007">7</span> ‏וְשִׁלַּ֥חְתִּי אֵ֖שׁ בְּחוֹמַ֣ת עַזָּ֑ה
וְאָכְלָ֖ה אַרְמְנֹתֶֽיהָ׃

‎<span id="008">8</span> ‏וְהִכְרַתִּ֤י יוֹשֵׁב֙ מֵֽאַשְׁדּ֔וֹד
וְתוֹמֵ֥ךְ שֵׁ֖בֶט מֵֽאַשְׁקְל֑וֹן וַהֲשִׁיב֨וֹתִי יָדִ֜י עַל־עֶקְר֗וֹן
וְאָֽבְדוּ֙ שְׁאֵרִ֣ית פְּלִשְׁתִּ֔ים אָמַ֖ר אֲדֹנָ֥י יְהוִֽה׃ פ

‎<span id="009">9</span> ‏כֹּ֚ה אָמַ֣ר יְהוָ֔ה עַל־שְׁלֹשָׁה֙
פִּשְׁעֵי־צֹ֔ר וְעַל־אַרְבָּעָ֖ה לֹ֣א אֲשִׁיבֶ֑נּוּ עַֽל־הַסְגִּירָ֞ם
גָּל֤וּת שְׁלֵמָה֙ לֶאֱד֔וֹם וְלֹ֥א זָכְר֖וּ בְּרִ֥ית אַחִֽים׃

‎<span id="010">10</span> ‏וְשִׁלַּ֥חְתִּי אֵ֖שׁ בְּח֣וֹמַת צֹ֑ר
וְאָכְלָ֖ה אַרְמְנֹתֶֽיהָ׃ פ

‎<span id="011">11</span> ‏כֹּ֚ה אָמַ֣ר יְהוָ֔ה עַל־שְׁלֹשָׁה֙
פִּשְׁעֵ֣י אֱד֔וֹם וְעַל־אַרְבָּעָ֖ה לֹ֣א אֲשִׁיבֶ֑נּוּ עַל־רָדְפ֨וֹ
בַחֶ֤רֶב אָחִיו֙ וְשִׁחֵ֣ת רַחֲמָ֔יו וַיִּטְרֹ֤ף לָעַד֙ אַפּ֔וֹ
וְעֶבְרָת֖וֹ שְׁמָ֥רָה נֶֽצַח׃

‎<span id="012">12</span> ‏וְשִׁלַּ֥חְתִּי אֵ֖שׁ בְּתֵימָ֑ן וְאָכְלָ֖ה
אַרְמְנ֥וֹת בָּצְרָֽה׃ פ

‎<span id="013">13</span> ‏כֹּ֚ה אָמַ֣ר יְהוָ֔ה עַל־שְׁלֹשָׁה֙
פִּשְׁעֵ֣י בְנֵֽי־עַמּ֔וֹן וְעַל־אַרְבָּעָ֖ה לֹ֣א אֲשִׁיבֶ֑נּוּ
עַל־בִּקְעָם֙ הָר֣וֹת הַגִּלְעָ֔ד לְמַ֖עַן הַרְחִ֥יב אֶת־גְּבוּלָֽם׃

‎<span id="014">14</span> ‏וְהִצַּ֤תִּי אֵשׁ֙ בְּחוֹמַ֣ת רַבָּ֔ה
וְאָכְלָ֖ה אַרְמְנוֹתֶ֑יהָ בִּתְרוּעָה֙ בְּי֣וֹם מִלְחָמָ֔ה בְּסַ֖עַר
בְּי֥וֹם סוּפָֽה׃

‎<span id="015">15</span> ‏וְהָלַ֥ךְ מַלְכָּ֖ם בַּגּוֹלָ֑ה ה֧וּא
וְשָׂרָ֛יו יַחְדָּ֖ו אָמַ֥ר יְהוָֽה׃ פ

1 diḇərê ‘āmwōs ’ăšer-hāyâ ḇannōqəḏîm mitəqwō‘a ’ăšer ḥāzâ ‘al-yiśərā’ēl
bîmê\| ‘uzzîyâ meleḵə-yəhûḏâ ûḇîmê yārāḇə‘ām ben-ywō’āš meleḵə yiśərā’ēl
šənāṯayim lifənê hārā‘aš:

2 wayyō’mar\| yəhwâ miṣṣîywōn yišə’āḡ ûmîrûšālaim yitēn qwōlwō wə’āḇəlû
nə’wōṯ hārō‘îm wəyāḇēš rō’š hakarəmel: f

3 kōh ’āmar yəhwâ ‘al-šəlōšâ pišə‘ê ḏammeśeq wə‘al-’arəbā‘â lō’
’ăšîḇennû ‘al-dûšām b<sup>a</sup>ḥăruṣwōṯ habarəzel ’eṯ-hagilə‘āḏ:

4 wəšill<sup>a</sup>ḥətî ’ēš bəḇêṯ ḥăzā’ēl wə’āḵəlâ ’arəmənwōṯ
ben-hăḏāḏ:

5 wəšāḇarətî bərîḥa dammeśeq wəhiḵəratî ywōšēḇ mibiqə‘aṯ-’āwen wəṯwōmēḵə
šēḇeṭ mibêṯ ‘eḏen wəḡālû ‘am-’ărām qîrâ ’āmar yəhwâ: f

6 kōh ’āmar yəhwâ ‘al-šəlōšâ pišə‘ê ‘azzâ wə‘al-’arəbā‘â lō’ ’ăšîḇennû
‘al-haḡəlwōṯām gālûṯ šəlēmâ ləhasəgîr le’ĕḏwōm:

7 wəšill<sup>a</sup>ḥətî ’ēš bəḥwōmaṯ ‘azzâ wə’āḵəlâ ’arəmənōṯeyhā:

8 wəhiḵəratî ywōšēḇ mē’ašədwōḏ wəṯwōmēḵə šēḇeṭ mē’ašəqəlwōn wahăšîḇwōṯî
yāḏî ‘al-‘eqərwōn wə’āḇəḏû šə’ērîṯ pəlišətîm ’āmar ’ăḏōnāy yəhwih: f

9 kōh ’āmar yəhwâ ‘al-šəlōšâ pišə‘ê-ṣōr wə‘al-’arəbā‘â lō’ ’ăšîḇennû
‘al-hasəgîrām gālûṯ šəlēmâ le’ĕḏwōm wəlō’ zāḵərû bərîṯ ’<sup>a</sup>ḥîm:

10 wəšill<sup>a</sup>ḥətî ’ēš bəḥwōmaṯ ṣōr wə’āḵəlâ ’arəmənōṯeyhā: f

11 kōh ’āmar yəhwâ ‘al-šəlōšâ pišə‘ê ’ĕḏwōm wə‘al-’arəbā‘â lō’ ’ăšîḇennû
‘al-rāḏəfwō ḇ<sup>a</sup>ḥereḇ ’āḥîw wəšiḥēṯ r<sup>a</sup>ḥămāyw
wayyiṭərōf lā‘aḏ ’apwō wə‘eḇərāṯwō šəmārâ neṣ<sup>a</sup>ḥ:

12 wəšill<sup>a</sup>ḥətî ’ēš bəṯêmān wə’āḵəlâ ’arəmənwōṯ bāṣərâ: f

13 kōh ’āmar yəhwâ ‘al-šəlōšâ pišə‘ê ḇənê-‘ammwōn wə‘al-’arəbā‘â lō’
’ăšîḇennû ‘al-biqə‘ām hārwōṯ hagilə‘āḏ ləm<sup>a</sup>‘an harəḥîḇ
’eṯ-gəḇûlām:

14 wəhiṣṣatî ’ēš bəḥwōmaṯ rabâ wə’āḵəlâ ’arəmənwōṯeyhā biṯərû‘â bəywōm
miləḥāmâ bəs<sup>a</sup>‘ar bəywōm sûfâ:

15 wəhālaḵə maləkām bagwōlâ hû’ wəśārāyw y<sup>a</sup>ḥədāw ’āmar yəhwâ:
f

------------------------------------------------------------------------

[Next: Amos Chapter 2](amo002)
