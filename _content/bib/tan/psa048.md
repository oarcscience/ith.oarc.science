[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa048)  [KJV](../kjv/psa048)  [Sep](../sep/psa048) 
[Vul](../vul/psa048)   
  
[Psalms (Tehilim) Index](psa)  
  [Previous](psa047)  [Next](psa049) 

------------------------------------------------------------------------

### Tanach (Hebrew): Psalms (Tehilim) Chapter 48

‎<span id="001">1</span> ‏שִׁ֥יר מִ֝זְמוֹר לִבְנֵי־קֹֽרַח׃

‎<span id="002">2</span> ‏גָּ֘ד֤וֹל יְהוָ֣ה וּמְהֻלָּ֣ל מְאֹ֑ד בְּעִ֥יר
אֱ֝לֹהֵ֗ינוּ הַר־קָדְשֽׁוֹ׃

‎<span id="003">3</span> ‏יְפֵ֥ה נוֹף֮ מְשׂ֪וֹשׂ כָּל־הָ֫אָ֥רֶץ
הַר־צִ֭יּוֹן יַרְכְּתֵ֣י צָפ֑וֹן קִ֝רְיַ֗ת מֶ֣לֶךְ רָֽב׃

‎<span id="004">4</span> ‏אֱלֹהִ֥ים בְּאַרְמְנוֹתֶ֗יהָ נוֹדַ֥ע
לְמִשְׂגָּֽב׃

‎<span id="005">5</span> ‏כִּֽי־הִנֵּ֣ה הַ֭מְּלָכִים נֽוֹעֲד֑וּ עָבְר֥וּ
יַחְדָּֽו׃

‎<span id="006">6</span> ‏הֵ֣מָּה רָ֭אוּ כֵּ֣ן תָּמָ֑הוּ נִבְהֲל֥וּ
נֶחְפָּֽזוּ׃

‎<span id="007">7</span> ‏רְ֭עָדָה אֲחָזָ֣תַם שָׁ֑ם חִ֝֗יל
כַּיּוֹלֵֽדָה׃

‎<span id="008">8</span> ‏בְּר֥וּחַ קָדִ֑ים תְּ֝שַׁבֵּ֗ר אֳנִיּ֥וֹת
תַּרְשִֽׁישׁ׃

‎<span id="009">9</span> ‏כַּאֲשֶׁ֤ר שָׁמַ֨עְנוּ׀ כֵּ֤ן רָאִ֗ינוּ
בְּעִיר־יְהוָ֣ה צְ֭בָאוֹת בְּעִ֣יר אֱלֹהֵ֑ינוּ אֱלֹ֘הִ֤ים יְכוֹנְנֶ֖הָ
עַד־עוֹלָ֣ם סֶֽלָה׃

‎<span id="010">10</span> ‏דִּמִּ֣ינוּ אֱלֹהִ֣ים חַסְדֶּ֑ךָ בְּ֝קֶ֗רֶב
הֵיכָלֶֽךָ׃

‎<span id="011">11</span> ‏כְּשִׁמְךָ֤ אֱלֹהִ֗ים כֵּ֣ן תְּ֭הִלָּתְךָ
עַל־קַצְוֵי־אֶ֑רֶץ צֶ֝֗דֶק מָלְאָ֥ה יְמִינֶֽךָ׃

‎<span id="012">12</span> ‏יִשְׂמַ֤ח׀ הַר־צִיּ֗וֹן תָּ֭גֵלְנָה בְּנ֣וֹת
יְהוּדָ֑ה לְ֝מַ֗עַן מִשְׁפָּטֶֽיךָ׃

‎<span id="013">13</span> ‏סֹ֣בּוּ צִ֭יּוֹן וְהַקִּיפ֑וּהָ סִ֝פְר֗וּ
מִגְדָּלֶֽיהָ׃

‎<span id="014">14</span> ‏שִׁ֤יתוּ לִבְּכֶ֨ם׀ לְֽחֵילָ֗ה פַּסְּג֥וּ
אַרְמְנוֹתֶ֑יהָ לְמַ֥עַן תְּ֝סַפְּר֗וּ לְד֣וֹר אַחֲרֽוֹן׃

‎<span id="015">15</span> ‏כִּ֤י זֶ֨ה׀ אֱלֹהִ֣ים אֱ֭לֹהֵינוּ עוֹלָ֣ם
וָעֶ֑ד ה֖וּא יְנַהֲגֵ֣נוּ עַל־מֽוּת׃

1 šîr mizəmwōr liḇənê-qōr<sup>a</sup>ḥ:

2 gāḏwōl yəhwâ ûməhullāl mə’ōḏ bə‘îr ’ĕlōhênû har-qāḏəšwō:

3 yəfēh nwōf məśwōś kāl-hā’āreṣ har-ṣîywōn yarəkəṯê ṣāfwōn qirəyaṯ
meleḵə rāḇ:

4 ’ĕlōhîm bə’arəmənwōṯeyhā nwōḏ<sup>a</sup>‘ ləmiśəgāḇ:

5 kî-hinnēh hamməlāḵîm nwō‘ăḏû ‘āḇərû y<sup>a</sup>ḥədāw:

6 hēmmâ rā’û kēn tāmâû niḇəhălû neḥəpāzû:

7 rə‘āḏâ ’ăḥāzāṯam šām ḥîl kayywōlēḏâ:

8 bərûḥa qāḏîm təšabēr ’ŏnîywōṯ tarəšîš:

9 ka’ăšer šām<sup>a</sup>‘ənû\| kēn rā’înû bə‘îr-yəhwâ ṣəḇā’wōṯ bə‘îr
’ĕlōhênû ’ĕlōhîm yəḵwōnənehā ‘aḏ-‘wōlām selâ:

10 dimmînû ’ĕlōhîm ḥasədeḵā bəqereḇ hêḵāleḵā:

11 kəšiməḵā ’ĕlōhîm kēn təhillāṯəḵā ‘al-qaṣəwê-’ereṣ ṣeḏeq mālə’â
yəmîneḵā:

12 yiśəm<sup>a</sup>ḥ\| har-ṣîywōn tāḡēlənâ bənwōṯ yəhûḏâ
ləm<sup>a</sup>‘an mišəpāṭeyḵā:

13 sōbû ṣîywōn wəhaqqîfûhā sifərû miḡədāleyhā:

14 šîṯû libəḵem\| ləḥêlâ passəḡû ’arəmənwōṯeyhā ləm<sup>a</sup>‘an
təsapərû ləḏwōr ’<sup>a</sup>ḥărwōn:

15 kî zeh\| ’ĕlōhîm ’ĕlōhênû ‘wōlām wā‘eḏ hû’ yənahăḡēnû ‘al-mûṯ:

------------------------------------------------------------------------

[Next: Psalms (Tehilim) Chapter 49](psa049)
