<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 27</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro027.htm">Polyglot</A>&nbsp;
<A HREF="../kjv/pro027.htm">KJV</A>&nbsp;
<A HREF="../vul/pro027.htm">Vul</A>&nbsp;

<BR>
<BR><A HREF="pro.htm">Proverbs (Mishlei) Index</A><BR>
&nbsp;
<A HREF="pro026.htm">Previous</A>&nbsp;
<A HREF="pro028.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 27</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אַֽל־תִּ֭תְהַלֵּל בְּי֣וֹם מָחָ֑ר כִּ֤י לֹא־תֵ֝דַ֗ע מַה־יֵּ֥לֶד יֽוֹם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;יְהַלֶּלְךָ֣ זָ֣ר וְלֹא־פִ֑יךָ נָ֝כְרִ֗י וְאַל־שְׂפָתֶֽיךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כֹּֽבֶד־אֶ֭בֶן וְנֵ֣טֶל הַח֑וֹל וְכַ֥עַס אֱ֝וִ֗יל כָּבֵ֥ד מִשְּׁנֵיהֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַכְזְרִיּ֣וּת חֵ֭מָה וְשֶׁ֣טֶף אָ֑ף וּמִ֥י יַ֝עֲמֹד לִפְנֵ֥י קִנְאָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;ט֖וֹבָה<font color="red"><sup>1</font></sup> תּוֹכַ֣חַת מְגֻלָּ֑ה מֵֽאַהֲבָ֥ה מְסֻתָּֽרֶת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;נֶ֭אֱמָנִים פִּצְעֵ֣י אוֹהֵ֑ב וְ֝נַעְתָּר֗וֹת נְשִׁיק֥וֹת שׂוֹנֵֽא׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;נֶ֣פֶשׁ שְׂ֭בֵעָה תָּב֣וּס נֹ֑פֶת וְנֶ֥פֶשׁ רְ֝עֵבָ֗ה כָּל־מַ֥ר מָתֽוֹק׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כְּ֭צִפּוֹר נוֹדֶ֣דֶת מִן־קִנָּ֑הּ כֵּֽן־אִ֝֗ישׁ נוֹדֵ֥ד מִמְּקוֹמֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;שֶׁ֣מֶן וּ֭קְטֹרֶת יְשַׂמַּֽח־לֵ֑ב וּמֶ֥תֶק רֵ֝עֵ֗הוּ מֵֽעֲצַת־נָֽפֶשׁ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;רֵֽעֲךָ֙ <font color="brown">ורעה</font> <font color="blue">וְרֵ֪עַ</font> אָבִ֡יךָ אַֽל־תַּעֲזֹ֗ב וּבֵ֥ית אָחִ֗יךָ אַל־תָּ֭בוֹא בְּי֣וֹם אֵידֶ֑ךָ ט֥וֹב שָׁכֵ֥ן קָ֝ר֗וֹב מֵאָ֥ח רָחֽוֹק׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;חֲכַ֣ם בְּ֭נִי וְשַׂמַּ֣ח לִבִּ֑י וְאָשִׁ֖יבָה חֹרְפִ֣י דָבָֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עָר֤וּם רָאָ֣ה רָעָ֣ה נִסְתָּ֑ר פְּ֝תָאיִ֗ם עָבְר֥וּ נֶעֱנָֽשׁוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;קַח־בִּ֭גְדוֹ כִּי־עָ֣רַב זָ֑ר וּבְעַ֖ד נָכְרִיָּ֣ה חַבְלֵֽהוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;מְבָ֘רֵ֤ךְ רֵעֵ֨הוּ׀ בְּק֣וֹל גָּ֭דוֹל בַּבֹּ֣קֶר הַשְׁכֵּ֑ים קְ֝לָלָ֗ה תֵּחָ֥שֶׁב לֽוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;דֶּ֣לֶף ט֭וֹרֵד בְּי֣וֹם סַגְרִ֑יר וְאֵ֥שֶׁת <font color="brown">מדונים</font> <font color="blue">מִ֝דְיָנִ֗ים</font> נִשְׁתָּוָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;צֹפְנֶ֥יהָ צָֽפַן־ר֑וּחַ וְשֶׁ֖מֶן יְמִינ֣וֹ יִקְרָֽא׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בַּרְזֶ֣ל בְּבַרְזֶ֣ל יָ֑חַד וְ֝אִ֗ישׁ יַ֣חַד פְּנֵֽי־רֵעֵֽהוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;נֹצֵ֣ר תְּ֭אֵנָה יֹאכַ֣ל פִּרְיָ֑הּ וְשֹׁמֵ֖ר<font color="red"><sup>3</font></sup> אֲדֹנָ֣יו יְכֻבָּֽד׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כַּ֭מַּיִם הַפָּנִ֣ים לַפָּנִ֑ים כֵּ֤ן לֵֽב־הָ֝אָדָ֗ם לָאָדָֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;שְׁא֣וֹל <font color="brown">ואבדה</font> <font color="blue">וַ֭אֲבַדּוֹ</font> לֹ֣א תִשְׂבַּ֑עְנָה וְעֵינֵ֥י הָ֝אָדָ֗ם לֹ֣א תִשְׂבַּֽעְנָה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;מַצְרֵ֣ף לַ֭כֶּסֶף וְכ֣וּר לַזָּהָ֑ב וְ֝אִ֗ישׁ לְפִ֣י מַהֲלָלֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אִ֥ם תִּכְתּֽוֹשׁ־אֶת־הָאֱוִ֨יל׀ בַּֽמַּכְתֵּ֡שׁ בְּת֣וֹךְ הָ֭רִיפוֹת בַּֽעֱלִ֑י לֹא־תָס֥וּר מֵ֝עָלָ֗יו אִוַּלְתּֽוֹ׃ פ</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;יָדֹ֣עַ תֵּ֭דַע פְּנֵ֣י צֹאנֶ֑ךָ שִׁ֥ית לִ֝בְּךָ֗ לַעֲדָרִֽים׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;כִּ֤י לֹ֣א לְעוֹלָ֣ם חֹ֑סֶן וְאִם־נֵ֝֗זֶר לְד֣וֹר <font color="brown">דור</font> <font color="blue">וָדֽוֹר׃</font> </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;גָּלָ֣ה חָ֭צִיר וְנִרְאָה־דֶ֑שֶׁא וְ֝נֶאֶסְפ֗וּ עִשְּׂב֥וֹת הָרִֽים׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כְּבָשִׂ֥ים לִלְבוּשֶׁ֑ךָ וּמְחִ֥יר שָׂ֝דֶ֗ה עַתּוּדִֽים׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְדֵ֤י׀ חֲלֵ֬ב עִזִּ֗ים לְֽ֭לַחְמְךָ לְלֶ֣חֶם בֵּיתֶ֑ךָ וְ֝חַיִּ֗ים לְנַעֲרוֹתֶֽיךָ׃ </P>
</TD>
<TD WIDTH="50%">
<P>1&nbsp;&#8217;al-ti&#x1E6F;&#601;hall&#275;l b&#601;yw&#333;m m&#257;&#x1E25;&#257;r k&icirc; l&#333;&#8217;-&#x1E6F;&#275;&#x1E0F;<sup>a</sup>&#8216; mah-yy&#275;le&#x1E0F; yw&#333;m: </P>
<P>2&nbsp;y&#601;hallel&#601;&#x1E35;&#257; z&#257;r w&#601;l&#333;&#8217;-f&icirc;&#x1E35;&#257; n&#257;&#x1E35;&#601;r&icirc; w&#601;&#8217;al-&#347;&#601;f&#257;&#x1E6F;ey&#x1E35;&#257;: </P>
<P>3&nbsp;k&#333;&#x1E07;e&#x1E0F;-&#8217;e&#x1E07;en w&#601;n&#275;&#x1E6D;el h<sup>a</sup>&#x1E25;w&#333;l w&#601;&#x1E35;<sup>a</sup>&#8216;as &#8217;&#277;w&icirc;l k&#257;&#x1E07;&#275;&#x1E0F; mi&#353;&#353;&#601;n&ecirc;hem: </P>
<P>4&nbsp;&#8217;a&#x1E35;&#601;z&#601;r&icirc;y&ucirc;&#x1E6F; &#x1E25;&#275;m&acirc; w&#601;&#353;e&#x1E6D;ef &#8217;&#257;f &ucirc;m&icirc; y<sup>a</sup>&#8216;&#259;m&#333;&#x1E0F; lif&#601;n&ecirc; qin&#601;&#8217;&acirc;: </P>
<P>5&nbsp;&#x1E6D;w&#333;&#x1E07;&acirc;<font color="red"><sup>1</font></sup> tw&#333;&#x1E35;<sup>a</sup>&#x1E25;a&#x1E6F; m&#601;&#x1E21;ull&acirc; m&#275;&#8217;ah&#259;&#x1E07;&acirc; m&#601;sut&#257;re&#x1E6F;: </P>
<P>6&nbsp;ne&#8217;&#277;m&#257;n&icirc;m pi&#x1E63;&#601;&#8216;&ecirc; &#8217;w&#333;h&#275;&#x1E07; w&#601;n<sup>a</sup>&#8216;&#601;t&#257;rw&#333;&#x1E6F; n&#601;&#353;&icirc;qw&#333;&#x1E6F; &#347;w&#333;n&#275;&#8217;: </P>
<P>7&nbsp;nefe&#353; &#347;&#601;&#x1E07;&#275;&#8216;&acirc; t&#257;&#x1E07;&ucirc;s n&#333;fe&#x1E6F; w&#601;nefe&#353; r&#601;&#8216;&#275;&#x1E07;&acirc; k&#257;l-mar m&#257;&#x1E6F;w&#333;q: </P>
<P>8&nbsp;k&#601;&#x1E63;ipw&#333;r nw&#333;&#x1E0F;e&#x1E0F;e&#x1E6F; min-qinn&#257;h k&#275;n-&#8217;&icirc;&#353; nw&#333;&#x1E0F;&#275;&#x1E0F; mimm&#601;qw&#333;mw&#333;: </P>
<P>9&nbsp;&#353;emen &ucirc;q&#601;&#x1E6D;&#333;re&#x1E6F; y&#601;&#347;amm<sup>a</sup>&#x1E25;-l&#275;&#x1E07; &ucirc;me&#x1E6F;eq r&#275;&#8216;&#275;h&ucirc; m&#275;&#8216;&#259;&#x1E63;a&#x1E6F;-n&#257;fe&#353;: </P>
<P>10&nbsp;r&#275;&#8216;&#259;&#x1E35;&#257; <font color="brown">w&#601;r&#275;&#8216;eh</font> <font color="blue">w&#601;r&#275;&#8216;a</font> &#8217;&#257;&#x1E07;&icirc;&#x1E35;&#257; &#8217;al-t<sup>a</sup>&#8216;&#259;z&#333;&#x1E07; &ucirc;&#x1E07;&ecirc;&#x1E6F; &#8217;&#257;&#x1E25;&icirc;&#x1E35;&#257; &#8217;al-t&#257;&#x1E07;w&#333;&#8217; b&#601;yw&#333;m &#8217;&ecirc;&#x1E0F;e&#x1E35;&#257; &#x1E6D;w&#333;&#x1E07; &#353;&#257;&#x1E35;&#275;n q&#257;rw&#333;&#x1E07; m&#275;&#8217;&#257;&#x1E25; r&#257;&#x1E25;w&#333;q: </P>
<P>11&nbsp;&#x1E25;&#259;&#x1E35;am b&#601;n&icirc; w&#601;&#347;amm<sup>a</sup>&#x1E25; lib&icirc; w&#601;&#8217;&#257;&#353;&icirc;&#x1E07;&acirc; &#x1E25;&#333;r&#601;f&icirc; &#x1E0F;&#257;&#x1E07;&#257;r: </P>
<P>12&nbsp;&#8216;&#257;r&ucirc;m r&#257;&#8217;&acirc; r&#257;&#8216;&acirc; nis&#601;t&#257;r p&#601;&#x1E6F;&#257;&#8217;yim &#8216;&#257;&#x1E07;&#601;r&ucirc; ne&#8216;&#277;n&#257;&#353;&ucirc;: </P>
<P>13&nbsp;q<sup>a</sup>&#x1E25;-bi&#x1E21;&#601;&#x1E0F;w&#333; k&icirc;-&#8216;&#257;ra&#x1E07; z&#257;r &ucirc;&#x1E07;&#601;&#8216;a&#x1E0F; n&#257;&#x1E35;&#601;r&icirc;y&acirc; &#x1E25;a&#x1E07;&#601;l&#275;h&ucirc;: </P>
<P>14&nbsp;m&#601;&#x1E07;&#257;r&#275;&#x1E35;&#601; r&#275;&#8216;&#275;h&ucirc;| b&#601;qw&#333;l g&#257;&#x1E0F;w&#333;l bab&#333;qer ha&#353;&#601;k&ecirc;m q&#601;l&#257;l&acirc; t&#275;&#x1E25;&#257;&#353;e&#x1E07; lw&#333;: </P>
<P>15&nbsp;delef &#x1E6D;w&#333;r&#275;&#x1E0F; b&#601;yw&#333;m sa&#x1E21;&#601;r&icirc;r w&#601;&#8217;&#275;&#353;e&#x1E6F; <font color="brown">m&#601;&#x1E0F;w&#333;n&icirc;m</font> <font color="blue">mi&#x1E0F;&#601;y&#257;n&icirc;m</font> ni&#353;&#601;t&#257;w&acirc;: </P>
<P>16&nbsp;&#x1E63;&#333;f&#601;neyh&#257; &#x1E63;&#257;fan-r&ucirc;&#x1E25;a w&#601;&#353;emen y&#601;m&icirc;nw&#333; yiq&#601;r&#257;&#8217;: </P>
<P>17&nbsp;bar&#601;zel b&#601;&#x1E07;ar&#601;zel y&#257;&#x1E25;a&#x1E0F; w&#601;&#8217;&icirc;&#353; y<sup>a</sup>&#x1E25;a&#x1E0F; p&#601;n&ecirc;-r&#275;&#8216;&#275;h&ucirc;: </P>
<P>18&nbsp;n&#333;&#x1E63;&#275;r t&#601;&#8217;&#275;n&acirc; y&#333;&#8217;&#x1E35;al pir&#601;y&#257;h w&#601;&#353;&#333;m&#275;r<font color="red"><sup>3</font></sup> &#8217;&#259;&#x1E0F;&#333;n&#257;yw y&#601;&#x1E35;ub&#257;&#x1E0F;: </P>
<P>19&nbsp;kammayim hap&#257;n&icirc;m lap&#257;n&icirc;m k&#275;n l&#275;&#x1E07;-h&#257;&#8217;&#257;&#x1E0F;&#257;m l&#257;&#8217;&#257;&#x1E0F;&#257;m: </P>
<P>20&nbsp;&#353;&#601;&#8217;w&#333;l <font color="brown">wa&#8217;&#259;&#x1E07;ad&#333;h</font> <font color="blue">wa&#8217;&#259;&#x1E07;adw&#333;</font> l&#333;&#8217; &#x1E6F;i&#347;&#601;b<sup>a</sup>&#8216;&#601;n&acirc; w&#601;&#8216;&ecirc;n&ecirc; h&#257;&#8217;&#257;&#x1E0F;&#257;m l&#333;&#8217; &#x1E6F;i&#347;&#601;b<sup>a</sup>&#8216;&#601;n&acirc;: </P>
<P>21&nbsp;ma&#x1E63;&#601;r&#275;f lakesef w&#601;&#x1E35;&ucirc;r lazz&acirc;&#257;&#x1E07; w&#601;&#8217;&icirc;&#353; l&#601;f&icirc; mah&#259;l&#257;lw&#333;: </P>
<P>22&nbsp;&#8217;im ti&#x1E35;&#601;tw&#333;&#353;-&#8217;e&#x1E6F;-h&#257;&#8217;&#277;w&icirc;l| bamma&#x1E35;&#601;t&#275;&#353; b&#601;&#x1E6F;w&#333;&#x1E35;&#601; h&#257;r&icirc;fw&#333;&#x1E6F; b<sup>a</sup>&#8216;&#277;l&icirc; l&#333;&#8217;-&#x1E6F;&#257;s&ucirc;r m&#275;&#8216;&#257;l&#257;yw &#8217;i&ucirc;al&#601;tw&#333;: f</P>
<P>23&nbsp;y&#257;&#x1E0F;&#333;&#8216;a t&#275;&#x1E0F;<sup>a</sup>&#8216; p&#601;n&ecirc; &#x1E63;&#333;&#8217;ne&#x1E35;&#257; &#353;&icirc;&#x1E6F; lib&#601;&#x1E35;&#257; l<sup>a</sup>&#8216;&#259;&#x1E0F;&#257;r&icirc;m: </P>
<P>24&nbsp;k&icirc; l&#333;&#8217; l&#601;&#8216;w&#333;l&#257;m &#x1E25;&#333;sen w&#601;&#8217;im-n&#275;zer l&#601;&#x1E0F;w&#333;r <font color="brown">dw&#333;r</font> <font color="blue">w&#257;&#x1E0F;w&#333;r:</font> </P>
<P>25&nbsp;g&#257;l&acirc; &#x1E25;&#257;&#x1E63;&icirc;r w&#601;nir&#601;&#8217;&acirc;-&#x1E0F;e&#353;e&#8217; w&#601;ne&#8217;es&#601;f&ucirc; &#8216;i&#347;&#347;&#601;&#x1E07;w&#333;&#x1E6F; h&#257;r&icirc;m: </P>
<P>26&nbsp;k&#601;&#x1E07;&#257;&#347;&icirc;m lil&#601;&#x1E07;&ucirc;&#353;e&#x1E35;&#257; &ucirc;m&#601;&#x1E25;&icirc;r &#347;&#257;&#x1E0F;eh &#8216;at&ucirc;&#x1E0F;&icirc;m: </P>
<P>27&nbsp;w&#601;&#x1E0F;&ecirc;| &#x1E25;&#259;l&#275;&#x1E07; &#8216;izz&icirc;m l&#601;l<sup>a</sup>&#x1E25;&#601;m&#601;&#x1E35;&#257; l&#601;le&#x1E25;em b&ecirc;&#x1E6F;e&#x1E35;&#257; w&#601;&#x1E25;ayy&icirc;m l&#601;n<sup>a</sup>&#8216;&#259;rw&#333;&#x1E6F;ey&#x1E35;&#257;: </P>
</TD>
</TABLE>
<P><HR>
<CENTER>
<A HREF="pro028.htm">Next: Proverbs (Mishlei) Chapter 28</A></CENTER>
</BODY>
</HTML>
