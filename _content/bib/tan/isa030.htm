<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 30</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa030.htm">Polyglot</A>&nbsp;
<A HREF="../kjv/isa030.htm">KJV</A>&nbsp;
<A HREF="../sep/isa030.htm">Sep</A>&nbsp;
<A HREF="../vul/isa030.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa029.htm">Previous</A>&nbsp;
<A HREF="isa031.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 30</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;ה֣וֹי בָּנִ֤ים סֽוֹרְרִים֙ נְאֻם־יְהוָ֔ה לַעֲשׂ֤וֹת עֵצָה֙ וְלֹ֣א מִנִּ֔י וְלִנְסֹ֥ךְ מַסֵּכָ֖ה וְלֹ֣א רוּחִ֑י לְמַ֛עַן סְפ֥וֹת חַטָּ֖את עַל־חַטָּֽאת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הַהֹלְכִים֙ לָרֶ֣דֶת מִצְרַ֔יִם וּפִ֖י לֹ֣א שָׁאָ֑לוּ לָעוֹז֙ בְּמָע֣וֹז פַּרְעֹ֔ה וְלַחְס֖וֹת בְּצֵ֥ל מִצְרָֽיִם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהָיָ֥ה לָכֶ֛ם מָע֥וֹז פַּרְעֹ֖ה לְבֹ֑שֶׁת וְהֶחָס֥וּת בְּצֵל־מִצְרַ֖יִם לִכְלִמָּֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּֽי־הָי֥וּ בְצֹ֖עַן שָׂרָ֑יו וּמַלְאָכָ֖יו חָנֵ֥ס יַגִּֽיעוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כֹּ֣ל <font color="brown">הבאיש</font> <font color="blue">הֹבִ֔ישׁ</font> עַל־עַ֖ם לֹא־יוֹעִ֣ילוּ לָ֑מוֹ לֹ֤א לְעֵ֙זֶר֙ וְלֹ֣א לְהוֹעִ֔יל כִּ֥י לְבֹ֖שֶׁת וְגַם־לְחֶרְפָּֽה׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;מַשָּׂ֖א בַּהֲמ֣וֹת נֶ֑גֶב בְּאֶרֶץ֩ צָרָ֨ה וְצוּקָ֜ה לָבִ֧יא וָלַ֣יִשׁ מֵהֶ֗ם אֶפְעֶה֙ וְשָׂרָ֣ף מְעוֹפֵ֔ף יִשְׂאוּ֩ עַל־כֶּ֨תֶף עֲיָרִ֜ים חֵֽילֵהֶ֗ם וְעַל־דַּבֶּ֤שֶׁת גְּמַלִּים֙ אֽוֹצְרֹתָ֔ם עַל־עַ֖ם לֹ֥א יוֹעִֽילוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּמִצְרַ֕יִם הֶ֥בֶל וָרִ֖יק יַעְזֹ֑רוּ לָכֵן֙ קָרָ֣אתִי לָזֹ֔את רַ֥הַב הֵ֖ם שָֽׁבֶת׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עַתָּ֗ה בּ֣וֹא כָתְבָ֥הּ עַל־ל֛וּחַ אִתָּ֖ם וְעַל־סֵ֣פֶר חֻקָּ֑הּ וּתְהִי֙ לְי֣וֹם אַחֲר֔וֹן לָעַ֖ד עַד־עוֹלָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּ֣י עַ֤ם מְרִי֙ ה֔וּא בָּנִ֖ים כֶּחָשִׁ֑ים בָּנִ֕ים לֹֽא־אָב֥וּ שְׁמ֖וֹעַ תּוֹרַ֥ת יְהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אֲשֶׁ֨ר אָמְר֤וּ לָֽרֹאִים֙ לֹ֣א תִרְא֔וּ וְלַ֣חֹזִ֔ים לֹ֥א תֶחֱזוּ־לָ֖נוּ נְכֹח֑וֹת דַּבְּרוּ־לָ֣נוּ חֲלָק֔וֹת חֲז֖וּ מַהֲתַלּֽוֹת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;ס֚וּרוּ מִנֵּי־דֶ֔רֶךְ הַטּ֖וּ מִנֵּי־אֹ֑רַח הַשְׁבִּ֥יתוּ מִפָּנֵ֖ינוּ אֶת־קְד֥וֹשׁ יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לָכֵ֗ן כֹּ֤ה אָמַר֙ קְד֣וֹשׁ יִשְׂרָאֵ֔ל יַ֥עַן מָֽאָסְכֶ֖ם בַּדָּבָ֣ר הַזֶּ֑ה וַֽתִּבְטְחוּ֙ בְּעֹ֣שֶׁק וְנָל֔וֹז וַתִּֽשָּׁעֲנ֖וּ עָלָֽיו׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לָכֵ֗ן יִֽהְיֶ֤ה לָכֶם֙ הֶעָוֹ֣ן הַזֶּ֔ה כְּפֶ֣רֶץ נֹפֵ֔ל נִבְעֶ֖ה בְּחוֹמָ֣ה נִשְׂגָּבָ֑ה אֲשֶׁר־פִּתְאֹ֥ם לְפֶ֖תַע יָב֥וֹא שִׁבְרָֽהּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּ֠שְׁבָרָהּ כְּשֵׁ֨בֶר נֵ֧בֶל יוֹצְרִ֛ים כָּת֖וּת לֹ֣א יַחְמֹ֑ל וְלֹֽא־יִמָּצֵ֤א בִמְכִתָּתוֹ֙ חֶ֔רֶשׂ לַחְתּ֥וֹת אֵשׁ֙ מִיָּק֔וּד וְלַחְשֹׂ֥ף מַ֖יִם מִגֶּֽבֶא׃ פ</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּ֣י כֹֽה־אָמַר֩ אֲדֹנָ֨י יְהוִ֜ה קְד֣וֹשׁ יִשְׂרָאֵ֗ל בְּשׁוּבָ֤ה וָנַ֙חַת֙ תִּוָּ֣שֵׁע֔וּן בְּהַשְׁקֵט֙ וּבְבִטְחָ֔ה תִּֽהְיֶ֖ה<font color="red"><sup>3</font></sup> גְּבֽוּרַתְכֶ֑ם וְלֹ֖א אֲבִיתֶֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַתֹּ֨אמְר֥וּ לֹא־כִ֛י עַל־ס֥וּס נָנ֖וּס עַל־כֵּ֣ן תְּנוּס֑וּן וְעַל־קַ֣ל נִרְכָּ֔ב עַל־כֵּ֖ן יִקַּ֥לּוּ רֹדְפֵיכֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֶ֣לֶף אֶחָ֗ד מִפְּנֵי֙ גַּעֲרַ֣ת אֶחָ֔ד מִפְּנֵ֛י גַּעֲרַ֥ת חֲמִשָּׁ֖ה תָּנֻ֑סוּ עַ֣ד אִם־נוֹתַרְתֶּ֗ם כַּתֹּ֙רֶן֙ עַל־רֹ֣אשׁ הָהָ֔ר וְכַנֵּ֖ס עַל־הַגִּבְעָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְלָכֵ֞ן יְחַכֶּ֤ה יְהוָה֙ לַֽחֲנַנְכֶ֔ם וְלָכֵ֥ן יָר֖וּם לְרַֽחֶמְכֶ֑ם כִּֽי־אֱלֹהֵ֤י מִשְׁפָּט֙ יְהוָ֔ה אַשְׁרֵ֖י כָּל־ח֥וֹכֵי לֽוֹ׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּי־עַ֛ם בְּצִיּ֥וֹן יֵשֵׁ֖ב בִּירֽוּשָׁלִָ֑ם בָּכ֣וֹ לֹֽא־תִבְכֶּ֗ה חָנ֤וֹן יָחְנְךָ֙ לְק֣וֹל זַעֲקֶ֔ךָ כְּשָׁמְעָת֖וֹ עָנָֽךְ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְנָתַ֨ן לָכֶ֧ם אֲדֹנָ֛י לֶ֥חֶם צָ֖ר וּמַ֣יִם לָ֑חַץ וְלֹֽא־יִכָּנֵ֥ף עוֹד֙ מוֹרֶ֔יךָ וְהָי֥וּ עֵינֶ֖יךָ רֹא֥וֹת אֶת־מוֹרֶֽיךָ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאָזְנֶ֙יךָ֙ תִּשְׁמַ֣עְנָה דָבָ֔ר מֵֽאַחֲרֶ֖יךָ לֵאמֹ֑ר זֶ֤ה הַדֶּ֙רֶךְ֙ לְכ֣וּ ב֔וֹ כִּ֥י תַאֲמִ֖ינוּ וְכִ֥י תַשְׂמְאִֽילוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְטִמֵּאתֶ֗ם אֶת־צִפּוּי֙ פְּסִילֵ֣י כַסְפֶּ֔ךָ וְאֶת־אֲפֻדַּ֖ת מַסֵּכַ֣ת זְהָבֶ֑ךָ תִּזְרֵם֙ כְּמ֣וֹ דָוָ֔ה צֵ֖א תֹּ֥אמַר לֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְנָתַן֩ מְטַ֨ר זַרְעֲךָ֜ אֲשֶׁר־תִּזְרַ֣ע אֶת־הָאֲדָמָ֗ה וְלֶ֙חֶם֙ תְּבוּאַ֣ת הָֽאֲדָמָ֔ה וְהָיָ֥ה דָשֵׁ֖ן וְשָׁמֵ֑ן יִרְעֶ֥ה מִקְנֶ֛יךָ בַּיּ֥וֹם הַה֖וּא כַּ֥ר נִרְחָֽב׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְהָאֲלָפִ֣ים וְהָעֲיָרִ֗ים עֹֽבְדֵי֙ הָֽאֲדָמָ֔ה בְּלִ֥יל חָמִ֖יץ יֹאכֵ֑לוּ אֲשֶׁר־זֹרֶ֥ה בָרַ֖חַת וּבַמִּזְרֶֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְהָיָ֣ה׀ עַל־כָּל־הַ֣ר גָּבֹ֗הַ<font color="red"><sup>1</font></sup> וְעַל֙ כָּל־גִּבְעָ֣ה נִשָּׂאָ֔ה פְּלָגִ֖ים יִבְלֵי־מָ֑יִם בְּיוֹם֙ הֶ֣רֶג רָ֔ב בִּנְפֹ֖ל מִגְדָּלִֽים׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְהָיָ֤ה אוֹר־הַלְּבָנָה֙<font color="red"><sup>3</font></sup> כְּא֣וֹר הַֽחַמָּ֔ה וְא֤וֹר הַֽחַמָּה֙ יִהְיֶ֣ה שִׁבְעָתַ֔יִם כְּא֖וֹר שִׁבְעַ֣ת הַיָּמִ֑ים בְּי֗וֹם חֲבֹ֤שׁ יְהוָה֙ אֶת־שֶׁ֣בֶר עַמּ֔וֹ וּמַ֥חַץ מַכָּת֖וֹ יִרְפָּֽא׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;הִנֵּ֤ה שֵׁם־יְהוָה֙ בָּ֣א מִמֶּרְחָ֔ק בֹּעֵ֣ר אַפּ֔וֹ וְכֹ֖בֶד מַשָּׂאָ֑ה שְׂפָתָיו֙ מָ֣לְאוּ זַ֔עַם וּלְשׁוֹנ֖וֹ כְּאֵ֥שׁ אֹכָֽלֶת׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְרוּח֞וֹ כְּנַ֤חַל שׁוֹטֵף֙ עַד־צַוָּ֣אר יֶֽחֱצֶ֔ה לַהֲנָפָ֥ה גוֹיִ֖ם בְּנָ֣פַת שָׁ֑וְא וְרֶ֣סֶן מַתְעֶ֔ה עַ֖ל לְחָיֵ֥י עַמִּֽים׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;הַשִּׁיר֙ יִֽהְיֶ֣ה לָכֶ֔ם כְּלֵ֖יל הִתְקַדֶּשׁ־חָ֑ג וְשִׂמְחַ֣ת לֵבָ֗ב כַּֽהוֹלֵךְ֙ בֶּֽחָלִ֔יל לָב֥וֹא בְהַר־יְהוָ֖ה אֶל־צ֥וּר יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְהִשְׁמִ֨יעַ יְהוָ֜ה אֶת־ה֣וֹד קוֹל֗וֹ וְנַ֤חַת זְרוֹעוֹ֙ יַרְאֶ֔ה בְּזַ֣עַף אַ֔ף וְלַ֖הַב אֵ֣שׁ אוֹכֵלָ֑ה נֶ֥פֶץ וָזֶ֖רֶם וְאֶ֥בֶן בָּרָֽד׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;כִּֽי־מִקּ֥וֹל יְהוָ֖ה יֵחַ֣ת אַשּׁ֑וּר בַּשֵּׁ֖בֶט יַכֶּֽה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְהָיָ֗ה כֹּ֤ל מַֽעֲבַר֙ מַטֵּ֣ה מֽוּסָדָ֔ה אֲשֶׁ֨ר יָנִ֤יחַ יְהוָה֙ עָלָ֔יו בְּתֻפִּ֖ים וּבְכִנֹּר֑וֹת וּבְמִלְחֲמ֥וֹת תְּנוּפָ֖ה נִלְחַם־<font color="brown">בה</font> <font color="blue">בָּֽם׃</font> </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;כִּֽי־עָר֤וּךְ מֵֽאֶתְמוּל֙ תָּפְתֶּ֔ה גַּם־<font color="brown">הוא</font> <font color="blue">הִ֛יא</font> לַמֶּ֥לֶךְ הוּכָ֖ן הֶעְמִ֣יק הִרְחִ֑ב מְדֻרָתָ֗הּ אֵ֤שׁ וְעֵצִים֙ הַרְבֵּ֔ה נִשְׁמַ֤ת יְהוָה֙ כְּנַ֣חַל גָּפְרִ֔ית בֹּעֲרָ֖ה בָּֽהּ׃ ס</P>
</TD>
<TD WIDTH="50%">
<P>1&nbsp;hw&#333;y b&#257;n&icirc;m sw&#333;r&#601;r&icirc;m n&#601;&#8217;um-y&#601;hw&acirc; l<sup>a</sup>&#8216;&#259;&#347;w&#333;&#x1E6F; &#8216;&#275;&#x1E63;&acirc; w&#601;l&#333;&#8217; minn&icirc; w&#601;lin&#601;s&#333;&#x1E35;&#601; mass&#275;&#x1E35;&acirc; w&#601;l&#333;&#8217; r&ucirc;&#x1E25;&icirc; l&#601;m<sup>a</sup>&#8216;an s&#601;fw&#333;&#x1E6F; &#x1E25;a&#x1E6D;&#x1E6D;&#257;&#8217;&#x1E6F; &#8216;al-&#x1E25;a&#x1E6D;&#x1E6D;&#257;&#8217;&#x1E6F;: </P>
<P>2&nbsp;hah&#333;l&#601;&#x1E35;&icirc;m l&#257;re&#x1E0F;e&#x1E6F; mi&#x1E63;&#601;rayim &ucirc;f&icirc; l&#333;&#8217; &#353;&#257;&#8217;&#257;l&ucirc; l&#257;&#8216;w&#333;z b&#601;m&#257;&#8216;w&#333;z par&#601;&#8216;&#333;h w&#601;l<sup>a</sup>&#x1E25;&#601;sw&#333;&#x1E6F; b&#601;&#x1E63;&#275;l mi&#x1E63;&#601;r&#257;yim: </P>
<P>3&nbsp;w&#601;h&#257;y&acirc; l&#257;&#x1E35;em m&#257;&#8216;w&#333;z par&#601;&#8216;&#333;h l&#601;&#x1E07;&#333;&#353;e&#x1E6F; w&#601;he&#x1E25;&#257;s&ucirc;&#x1E6F; b&#601;&#x1E63;&#275;l-mi&#x1E63;&#601;rayim li&#x1E35;&#601;limm&acirc;: </P>
<P>4&nbsp;k&icirc;-h&#257;y&ucirc; &#x1E07;&#601;&#x1E63;&#333;&#8216;an &#347;&#257;r&#257;yw &ucirc;mal&#601;&#8217;&#257;&#x1E35;&#257;yw &#x1E25;&#257;n&#275;s yag&icirc;&#8216;&ucirc;: </P>
<P>5&nbsp;k&#333;l <font color="brown">hi&#x1E07;&#601;&#8217;&icirc;&#353;</font> <font color="blue">h&#333;&#x1E07;&icirc;&#353;</font> &#8216;al-&#8216;am l&#333;&#8217;-yw&#333;&#8216;&icirc;l&ucirc; l&#257;mw&#333; l&#333;&#8217; l&#601;&#8216;&#275;zer w&#601;l&#333;&#8217; l&#601;hw&#333;&#8216;&icirc;l k&icirc; l&#601;&#x1E07;&#333;&#353;e&#x1E6F; w&#601;&#x1E21;am-l&#601;&#x1E25;er&#601;p&acirc;: s</P>
<P>6&nbsp;ma&#347;&#347;&#257;&#8217; bah&#259;mw&#333;&#x1E6F; ne&#x1E21;e&#x1E07; b&#601;&#8217;ere&#x1E63; &#x1E63;&#257;r&acirc; w&#601;&#x1E63;&ucirc;q&acirc; l&#257;&#x1E07;&icirc;&#8217; w&#257;layi&#353; m&#275;hem &#8217;ef&#601;&#8216;eh w&#601;&#347;&#257;r&#257;f m&#601;&#8216;w&#333;f&#275;f yi&#347;&#601;&#8217;&ucirc; &#8216;al-ke&#x1E6F;ef &#8216;&#259;y&#257;r&icirc;m &#x1E25;&ecirc;l&#275;hem w&#601;&#8216;al-dabe&#353;e&#x1E6F; g&#601;mall&icirc;m &#8217;w&#333;&#x1E63;&#601;r&#333;&#x1E6F;&#257;m &#8216;al-&#8216;am l&#333;&#8217; yw&#333;&#8216;&icirc;l&ucirc;: </P>
<P>7&nbsp;&ucirc;mi&#x1E63;&#601;rayim he&#x1E07;el w&#257;r&icirc;q y<sup>a</sup>&#8216;&#601;z&#333;r&ucirc; l&#257;&#x1E35;&#275;n q&#257;r&#257;&#8217;&#x1E6F;&icirc; l&#257;z&#333;&#8217;&#x1E6F; raha&#x1E07; h&#275;m &#353;&#257;&#x1E07;e&#x1E6F;: </P>
<P>8&nbsp;&#8216;at&acirc; bw&#333;&#8217; &#x1E35;&#257;&#x1E6F;&#601;&#x1E07;&#257;h &#8216;al-l&ucirc;&#x1E25;a &#8217;it&#257;m w&#601;&#8216;al-s&#275;fer &#x1E25;uqq&#257;h &ucirc;&#x1E6F;&#601;h&icirc; l&#601;yw&#333;m &#8217;<sup>a</sup>&#x1E25;&#259;rw&#333;n l&#257;&#8216;a&#x1E0F; &#8216;a&#x1E0F;-&#8216;w&#333;l&#257;m: </P>
<P>9&nbsp;k&icirc; &#8216;am m&#601;r&icirc; h&ucirc;&#8217; b&#257;n&icirc;m ke&#x1E25;&#257;&#353;&icirc;m b&#257;n&icirc;m l&#333;&#8217;-&#8217;&#257;&#x1E07;&ucirc; &#353;&#601;mw&#333;&#8216;a tw&#333;ra&#x1E6F; y&#601;hw&acirc;: </P>
<P>10&nbsp;&#8217;&#259;&#353;er &#8217;&#257;m&#601;r&ucirc; l&#257;r&#333;&#8217;&icirc;m l&#333;&#8217; &#x1E6F;ir&#601;&#8217;&ucirc; w&#601;l<sup>a</sup>&#x1E25;&#333;z&icirc;m l&#333;&#8217; &#x1E6F;e&#x1E25;&#277;z&ucirc;-l&#257;n&ucirc; n&#601;&#x1E35;&#333;&#x1E25;w&#333;&#x1E6F; dab&#601;r&ucirc;-l&#257;n&ucirc; &#x1E25;&#259;l&#257;qw&#333;&#x1E6F; &#x1E25;&#259;z&ucirc; mah&#259;&#x1E6F;allw&#333;&#x1E6F;: </P>
<P>11&nbsp;s&ucirc;r&ucirc; minn&ecirc;-&#x1E0F;ere&#x1E35;&#601; ha&#x1E6D;&#x1E6D;&ucirc; minn&ecirc;-&#8217;&#333;r<sup>a</sup>&#x1E25; ha&#353;&#601;b&icirc;&#x1E6F;&ucirc; mip&#257;n&ecirc;n&ucirc; &#8217;e&#x1E6F;-q&#601;&#x1E0F;w&#333;&#353; yi&#347;&#601;r&#257;&#8217;&#275;l: s</P>
<P>12&nbsp;l&#257;&#x1E35;&#275;n k&#333;h &#8217;&#257;mar q&#601;&#x1E0F;w&#333;&#353; yi&#347;&#601;r&#257;&#8217;&#275;l y<sup>a</sup>&#8216;an m&#257;&#8217;&#257;s&#601;&#x1E35;em bad&#257;&#x1E07;&#257;r hazzeh wati&#x1E07;&#601;&#x1E6D;&#601;&#x1E25;&ucirc; b&#601;&#8216;&#333;&#353;eq w&#601;n&#257;lw&#333;z wati&#353;&#353;&#257;&#8216;&#259;n&ucirc; &#8216;&#257;l&#257;yw: </P>
<P>13&nbsp;l&#257;&#x1E35;&#275;n yih&#601;yeh l&#257;&#x1E35;em he&#8216;&#257;w&#333;n hazzeh k&#601;fere&#x1E63; n&#333;f&#275;l ni&#x1E07;&#601;&#8216;eh b&#601;&#x1E25;w&#333;m&acirc; ni&#347;&#601;g&#257;&#x1E07;&acirc; &#8217;&#259;&#353;er-pi&#x1E6F;&#601;&#8217;&#333;m l&#601;fe&#x1E6F;<sup>a</sup>&#8216; y&#257;&#x1E07;w&#333;&#8217; &#353;i&#x1E07;&#601;r&#257;h: </P>
<P>14&nbsp;&ucirc;&#353;&#601;&#x1E07;&#257;r&#257;h k&#601;&#353;&#275;&#x1E07;er n&#275;&#x1E07;el yw&#333;&#x1E63;&#601;r&icirc;m k&#257;&#x1E6F;&ucirc;&#x1E6F; l&#333;&#8217; y<sup>a</sup>&#x1E25;&#601;m&#333;l w&#601;l&#333;&#8217;-yimm&#257;&#x1E63;&#275;&#8217; &#x1E07;im&#601;&#x1E35;it&#257;&#x1E6F;w&#333; &#x1E25;ere&#347; l<sup>a</sup>&#x1E25;&#601;tw&#333;&#x1E6F; &#8217;&#275;&#353; m&icirc;y&#257;q&ucirc;&#x1E0F; w&#601;l<sup>a</sup>&#x1E25;&#601;&#347;&#333;f mayim mige&#x1E07;e&#8217;: f</P>
<P>15&nbsp;k&icirc; &#x1E35;&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih q&#601;&#x1E0F;w&#333;&#353; yi&#347;&#601;r&#257;&#8217;&#275;l b&#601;&#353;&ucirc;&#x1E07;&acirc; w&#257;n<sup>a</sup>&#x1E25;a&#x1E6F; ti&ucirc;&#257;&#353;&#275;&#8216;&ucirc;n b&#601;ha&#353;&#601;q&#275;&#x1E6D; &ucirc;&#x1E07;&#601;&#x1E07;i&#x1E6D;&#601;&#x1E25;&acirc; tih&#601;yeh<font color="red"><sup>3</font></sup> g&#601;&#x1E07;&ucirc;ra&#x1E6F;&#601;&#x1E35;em w&#601;l&#333;&#8217; &#8217;&#259;&#x1E07;&icirc;&#x1E6F;em: </P>
<P>16&nbsp;wat&#333;&#8217;m&#601;r&ucirc; l&#333;&#8217;-&#x1E35;&icirc; &#8216;al-s&ucirc;s n&#257;n&ucirc;s &#8216;al-k&#275;n t&#601;n&ucirc;s&ucirc;n w&#601;&#8216;al-qal nir&#601;k&#257;&#x1E07; &#8216;al-k&#275;n yiqqall&ucirc; r&#333;&#x1E0F;&#601;f&ecirc;&#x1E35;em: </P>
<P>17&nbsp;&#8217;elef &#8217;e&#x1E25;&#257;&#x1E0F; mip&#601;n&ecirc; g<sup>a</sup>&#8216;&#259;ra&#x1E6F; &#8217;e&#x1E25;&#257;&#x1E0F; mip&#601;n&ecirc; g<sup>a</sup>&#8216;&#259;ra&#x1E6F; &#x1E25;&#259;mi&#353;&#353;&acirc; t&#257;nus&ucirc; &#8216;a&#x1E0F; &#8217;im-nw&#333;&#x1E6F;ar&#601;tem kat&#333;ren &#8216;al-r&#333;&#8217;&#353; h&acirc;&#257;r w&#601;&#x1E35;ann&#275;s &#8216;al-hagi&#x1E07;&#601;&#8216;&acirc;: </P>
<P>18&nbsp;w&#601;l&#257;&#x1E35;&#275;n y&#601;&#x1E25;akeh y&#601;hw&acirc; l<sup>a</sup>&#x1E25;&#259;nan&#601;&#x1E35;em w&#601;l&#257;&#x1E35;&#275;n y&#257;r&ucirc;m l&#601;r<sup>a</sup>&#x1E25;em&#601;&#x1E35;em k&icirc;-&#8217;&#277;l&#333;h&ecirc; mi&#353;&#601;p&#257;&#x1E6D; y&#601;hw&acirc; &#8217;a&#353;&#601;r&ecirc; k&#257;l-&#x1E25;w&#333;&#x1E35;&ecirc; lw&#333;: s</P>
<P>19&nbsp;k&icirc;-&#8216;am b&#601;&#x1E63;&icirc;yw&#333;n y&#275;&#353;&#275;&#x1E07; b&icirc;r&ucirc;&#353;&#257;l&#257;im b&#257;&#x1E35;w&#333; l&#333;&#8217;-&#x1E6F;i&#x1E07;&#601;keh &#x1E25;&#257;nw&#333;n y&#257;&#x1E25;&#601;n&#601;&#x1E35;&#257; l&#601;qw&#333;l z<sup>a</sup>&#8216;&#259;qe&#x1E35;&#257; k&#601;&#353;&#257;m&#601;&#8216;&#257;&#x1E6F;w&#333; &#8216;&#257;n&#257;&#x1E35;&#601;: </P>
<P>20&nbsp;w&#601;n&#257;&#x1E6F;an l&#257;&#x1E35;em &#8217;&#259;&#x1E0F;&#333;n&#257;y le&#x1E25;em &#x1E63;&#257;r &ucirc;mayim l&#257;&#x1E25;a&#x1E63; w&#601;l&#333;&#8217;-yik&#257;n&#275;f &#8216;w&#333;&#x1E0F; mw&#333;rey&#x1E35;&#257; w&#601;h&#257;y&ucirc; &#8216;&ecirc;ney&#x1E35;&#257; r&#333;&#8217;w&#333;&#x1E6F; &#8217;e&#x1E6F;-mw&#333;rey&#x1E35;&#257;: </P>
<P>21&nbsp;w&#601;&#8217;&#257;z&#601;ney&#x1E35;&#257; ti&#353;&#601;m<sup>a</sup>&#8216;&#601;n&acirc; &#x1E0F;&#257;&#x1E07;&#257;r m&#275;&#8217;<sup>a</sup>&#x1E25;&#259;rey&#x1E35;&#257; l&#275;&#8217;m&#333;r zeh hadere&#x1E35;&#601; l&#601;&#x1E35;&ucirc; &#x1E07;w&#333; k&icirc; &#x1E6F;a&#8217;&#259;m&icirc;n&ucirc; w&#601;&#x1E35;&icirc; &#x1E6F;a&#347;&#601;m&#601;&#8217;&icirc;l&ucirc;: </P>
<P>22&nbsp;w&#601;&#x1E6D;imm&#275;&#8217;&#x1E6F;em &#8217;e&#x1E6F;-&#x1E63;ip&ucirc;y p&#601;s&icirc;l&ecirc; &#x1E35;as&#601;pe&#x1E35;&#257; w&#601;&#8217;e&#x1E6F;-&#8217;&#259;fuda&#x1E6F; mass&#275;&#x1E35;a&#x1E6F; z&#601;h&#257;&#x1E07;e&#x1E35;&#257; tiz&#601;r&#275;m k&#601;mw&#333; &#x1E0F;&#257;w&acirc; &#x1E63;&#275;&#8217; t&#333;&#8217;mar lw&#333;: </P>
<P>23&nbsp;w&#601;n&#257;&#x1E6F;an m&#601;&#x1E6D;ar zar&#601;&#8216;&#259;&#x1E35;&#257; &#8217;&#259;&#353;er-tiz&#601;r<sup>a</sup>&#8216; &#8217;e&#x1E6F;-h&#257;&#8217;&#259;&#x1E0F;&#257;m&acirc; w&#601;le&#x1E25;em t&#601;&#x1E07;&ucirc;&#8217;a&#x1E6F; h&#257;&#8217;&#259;&#x1E0F;&#257;m&acirc; w&#601;h&#257;y&acirc; &#x1E0F;&#257;&#353;&#275;n w&#601;&#353;&#257;m&#275;n yir&#601;&#8216;eh miq&#601;ney&#x1E35;&#257; bayyw&#333;m hah&ucirc;&#8217; kar nir&#601;&#x1E25;&#257;&#x1E07;: </P>
<P>24&nbsp;w&#601;h&#257;&#8217;&#259;l&#257;f&icirc;m w&#601;h&#257;&#8216;&#259;y&#257;r&icirc;m &#8216;&#333;&#x1E07;&#601;&#x1E0F;&ecirc; h&#257;&#8217;&#259;&#x1E0F;&#257;m&acirc; b&#601;l&icirc;l &#x1E25;&#257;m&icirc;&#x1E63; y&#333;&#8217;&#x1E35;&#275;l&ucirc; &#8217;&#259;&#353;er-z&#333;reh &#x1E07;&#257;r<sup>a</sup>&#x1E25;a&#x1E6F; &ucirc;&#x1E07;ammiz&#601;reh: </P>
<P>25&nbsp;w&#601;h&#257;y&acirc;| &#8216;al-k&#257;l-har g&#257;&#x1E07;&#333;ha<font color="red"><sup>1</font></sup> w&#601;&#8216;al k&#257;l-gi&#x1E07;&#601;&#8216;&acirc; ni&#347;&#347;&#257;&#8217;&acirc; p&#601;l&#257;&#x1E21;&icirc;m yi&#x1E07;&#601;l&ecirc;-m&#257;yim b&#601;yw&#333;m here&#x1E21; r&#257;&#x1E07; bin&#601;f&#333;l mi&#x1E21;&#601;d&#257;l&icirc;m: </P>
<P>26&nbsp;w&#601;h&#257;y&acirc; &#8217;w&#333;r-hall&#601;&#x1E07;&#257;n&acirc;<font color="red"><sup>3</font></sup> k&#601;&#8217;w&#333;r h<sup>a</sup>&#x1E25;amm&acirc; w&#601;&#8217;w&#333;r h<sup>a</sup>&#x1E25;amm&acirc; yih&#601;yeh &#353;i&#x1E07;&#601;&#8216;&#257;&#x1E6F;ayim k&#601;&#8217;w&#333;r &#353;i&#x1E07;&#601;&#8216;a&#x1E6F; hayy&#257;m&icirc;m b&#601;yw&#333;m &#x1E25;&#259;&#x1E07;&#333;&#353; y&#601;hw&acirc; &#8217;e&#x1E6F;-&#353;e&#x1E07;er &#8216;ammw&#333; &ucirc;m<sup>a</sup>&#x1E25;a&#x1E63; mak&#257;&#x1E6F;w&#333; yir&#601;p&#257;&#8217;: s</P>
<P>27&nbsp;hinn&#275;h &#353;&#275;m-y&#601;hw&acirc; b&#257;&#8217; mimmer&#601;&#x1E25;&#257;q b&#333;&#8216;&#275;r &#8217;apw&#333; w&#601;&#x1E35;&#333;&#x1E07;e&#x1E0F; ma&#347;&#347;&#257;&#8217;&acirc; &#347;&#601;f&#257;&#x1E6F;&#257;yw m&#257;l&#601;&#8217;&ucirc; z<sup>a</sup>&#8216;am &ucirc;l&#601;&#353;w&#333;nw&#333; k&#601;&#8217;&#275;&#353; &#8217;&#333;&#x1E35;&#257;le&#x1E6F;: </P>
<P>28&nbsp;w&#601;r&ucirc;&#x1E25;w&#333; k&#601;n<sup>a</sup>&#x1E25;al &#353;w&#333;&#x1E6D;&#275;f &#8216;a&#x1E0F;-&#x1E63;a&ucirc;&#257;&#8217;r ye&#x1E25;&#277;&#x1E63;eh lah&#259;n&#257;f&acirc; &#x1E21;w&#333;yim b&#601;n&#257;fa&#x1E6F; &#353;&#257;w&#601;&#8217; w&#601;resen ma&#x1E6F;&#601;&#8216;eh &#8216;al l&#601;&#x1E25;&#257;y&ecirc; &#8216;amm&icirc;m: </P>
<P>29&nbsp;ha&#353;&#353;&icirc;r yih&#601;yeh l&#257;&#x1E35;em k&#601;l&ecirc;l hi&#x1E6F;&#601;qade&#353;-&#x1E25;&#257;&#x1E21; w&#601;&#347;im&#601;&#x1E25;a&#x1E6F; l&#275;&#x1E07;&#257;&#x1E07; kahw&#333;l&#275;&#x1E35;&#601; be&#x1E25;&#257;l&icirc;l l&#257;&#x1E07;w&#333;&#8217; &#x1E07;&#601;har-y&#601;hw&acirc; &#8217;el-&#x1E63;&ucirc;r yi&#347;&#601;r&#257;&#8217;&#275;l: </P>
<P>30&nbsp;w&#601;hi&#353;&#601;m&icirc;&#8216;a y&#601;hw&acirc; &#8217;e&#x1E6F;-hw&#333;&#x1E0F; qw&#333;lw&#333; w&#601;n<sup>a</sup>&#x1E25;a&#x1E6F; z&#601;rw&#333;&#8216;w&#333; yar&#601;&#8217;eh b&#601;z<sup>a</sup>&#8216;af &#8217;af w&#601;laha&#x1E07; &#8217;&#275;&#353; &#8217;w&#333;&#x1E35;&#275;l&acirc; nefe&#x1E63; w&#257;zerem w&#601;&#8217;e&#x1E07;en b&#257;r&#257;&#x1E0F;: </P>
<P>31&nbsp;k&icirc;-miqqw&#333;l y&#601;hw&acirc; y&#275;&#x1E25;a&#x1E6F; &#8217;a&#353;&#353;&ucirc;r ba&#353;&#353;&#275;&#x1E07;e&#x1E6D; yakeh: </P>
<P>32&nbsp;w&#601;h&#257;y&acirc; k&#333;l m<sup>a</sup>&#8216;&#259;&#x1E07;ar ma&#x1E6D;&#x1E6D;&#275;h m&ucirc;s&#257;&#x1E0F;&acirc; &#8217;&#259;&#353;er y&#257;n&icirc;&#x1E25;a y&#601;hw&acirc; &#8216;&#257;l&#257;yw b&#601;&#x1E6F;up&icirc;m &ucirc;&#x1E07;&#601;&#x1E35;inn&#333;rw&#333;&#x1E6F; &ucirc;&#x1E07;&#601;mil&#601;&#x1E25;&#259;mw&#333;&#x1E6F; t&#601;n&ucirc;f&acirc; nil&#601;&#x1E25;am-<font color="brown">b&#257;h</font> <font color="blue">b&#257;m:</font> </P>
<P>33&nbsp;k&icirc;-&#8216;&#257;r&ucirc;&#x1E35;&#601; m&#275;&#8217;e&#x1E6F;&#601;m&ucirc;l t&#257;f&#601;teh gam-<font color="brown">h&ucirc;&#8217;</font> <font color="blue">h&icirc;&#8217;</font> lammele&#x1E35;&#601; h&ucirc;&#x1E35;&#257;n he&#8216;&#601;m&icirc;q hir&#601;&#x1E25;i&#x1E07; m&#601;&#x1E0F;ur&#257;&#x1E6F;&#257;h &#8217;&#275;&#353; w&#601;&#8216;&#275;&#x1E63;&icirc;m har&#601;b&#275;h ni&#353;&#601;ma&#x1E6F; y&#601;hw&acirc; k&#601;n<sup>a</sup>&#x1E25;al g&#257;f&#601;r&icirc;&#x1E6F; b&#333;&#8216;&#259;r&acirc; b&#257;h: s</P>
</TD>
</TABLE>
<P><HR>
<CENTER>
<A HREF="isa031.htm">Next: Isaiah (Yisheyah) Chapter 31</A></CENTER>
</BODY>
</HTML>
