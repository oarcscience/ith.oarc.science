<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 37</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo037.htm">Polyglot</A>&nbsp;
<A HREF="../kjv/exo037.htm">KJV</A>&nbsp;
<A HREF="../sep/exo037.htm">Sep</A>&nbsp;
<A HREF="../vul/exo037.htm">Vul</A>&nbsp;

<BR>
<BR><A HREF="exo.htm">Exodus (Shemot) Index</A><BR>
&nbsp;
<A HREF="exo036.htm">Previous</A>&nbsp;
<A HREF="exo038.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 37</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּ֧עַשׂ בְּצַלְאֵ֛ל אֶת־הָאָרֹ֖ן עֲצֵ֣י שִׁטִּ֑ים אַמָּתַ֨יִם וָחֵ֜צִי אָרְכּ֗וֹ וְאַמָּ֤ה וָחֵ֙צִי֙ רָחְבּ֔וֹ וְאַמָּ֥ה וָחֵ֖צִי קֹמָתֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְצַפֵּ֛הוּ זָהָ֥ב טָה֖וֹר מִבַּ֣יִת וּמִח֑וּץ וַיַּ֥עַשׂ ל֛וֹ זֵ֥ר זָהָ֖ב סָבִֽיב׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּצֹ֣ק ל֗וֹ אַרְבַּע֙ טַבְּעֹ֣ת זָהָ֔ב עַ֖ל אַרְבַּ֣ע פַּעֲמֹתָ֑יו וּשְׁתֵּ֣י טַבָּעֹ֗ת עַל־צַלְעוֹ֙ הָֽאֶחָ֔ת וּשְׁתֵּי֙ טַבָּע֔וֹת עַל־צַלְע֖וֹ הַשֵּׁנִֽית׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּ֥עַשׂ בַּדֵּ֖י עֲצֵ֣י שִׁטִּ֑ים וַיְצַ֥ף אֹתָ֖ם זָהָֽב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּבֵ֤א אֶת־הַבַּדִּים֙ בַּטַּבָּעֹ֔ת עַ֖ל צַלְעֹ֣ת הָאָרֹ֑ן לָשֵׂ֖את אֶת־הָאָרֹֽן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּ֥עַשׂ כַּפֹּ֖רֶת זָהָ֣ב טָה֑וֹר אַמָּתַ֤יִם וָחֵ֙צִי֙ אָרְכָּ֔הּ וְאַמָּ֥ה וָחֵ֖צִי רָחְבָּֽהּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיַּ֛עַשׂ שְׁנֵ֥י כְרֻבִ֖ים זָהָ֑ב מִקְשָׁה֙ עָשָׂ֣ה אֹתָ֔ם מִשְּׁנֵ֖י קְצ֥וֹת הַכַּפֹּֽרֶת׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כְּרוּב־אֶחָ֤ד מִקָּצָה֙ מִזֶּ֔ה וּכְרוּב־אֶחָ֥ד מִקָּצָ֖ה מִזֶּ֑ה מִן־הַכַּפֹּ֛רֶת עָשָׂ֥ה אֶת־הַכְּרֻבִ֖ים מִשְּׁנֵ֥י <font color="brown">קצוותו</font> <font color="blue">קְצוֹתָֽיו׃</font> </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּהְי֣וּ הַכְּרֻבִים֩ פֹּרְשֵׂ֨י כְנָפַ֜יִם לְמַ֗עְלָה סֹֽכְכִ֤ים בְּכַנְפֵיהֶם֙ עַל־הַכַּפֹּ֔רֶת וּפְנֵיהֶ֖ם אִ֣ישׁ אֶל־אָחִ֑יו אֶל־הַכַּפֹּ֔רֶת הָי֖וּ פְּנֵ֥י הַכְּרֻבִֽים׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיַּ֥עַשׂ אֶת־הַשֻּׁלְחָ֖ן עֲצֵ֣י שִׁטִּ֑ים אַמָּתַ֤יִם אָרְכּוֹ֙ וְאַמָּ֣ה רָחְבּ֔וֹ וְאַמָּ֥ה וָחֵ֖צִי קֹמָתֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְצַ֥ף אֹת֖וֹ זָהָ֣ב טָה֑וֹר וַיַּ֥עַשׂ ל֛וֹ זֵ֥ר זָהָ֖ב סָבִֽיב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיַּ֨עַשׂ ל֥וֹ מִסְגֶּ֛רֶת טֹ֖פַח סָבִ֑יב וַיַּ֧עַשׂ זֵר־זָהָ֛ב לְמִסְגַּרְתּ֖וֹ סָבִֽיב׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיִּצֹ֣ק ל֔וֹ אַרְבַּ֖ע טַבְּעֹ֣ת זָהָ֑ב וַיִּתֵּן֙ אֶת־הַטַּבָּעֹ֔ת עַ֚ל אַרְבַּ֣ע הַפֵּאֹ֔ת אֲשֶׁ֖ר לְאַרְבַּ֥ע רַגְלָֽיו׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לְעֻמַּת֙ הַמִּסְגֶּ֔רֶת הָי֖וּ הַטַּבָּעֹ֑ת בָּתִּים֙ לַבַּדִּ֔ים לָשֵׂ֖את אֶת־הַשֻּׁלְחָֽן׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיַּ֤עַשׂ אֶת־הַבַּדִּים֙ עֲצֵ֣י שִׁטִּ֔ים וַיְצַ֥ף אֹתָ֖ם זָהָ֑ב לָשֵׂ֖את אֶת־הַשֻּׁלְחָֽן׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיַּ֜עַשׂ אֶֽת־הַכֵּלִ֣ים׀ אֲשֶׁ֣ר עַל־הַשֻּׁלְחָ֗ן אֶת־קְעָרֹתָ֤יו וְאֶת־כַּפֹּתָיו֙ וְאֵת֙ מְנַקִּיֹּתָ֔יו וְאֶת־הַקְּשָׂוֹ֔ת אֲשֶׁ֥ר יֻסַּ֖ךְ בָּהֵ֑ן זָהָ֖ב טָהֽוֹר׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּ֥עַשׂ אֶת־הַמְּנֹרָ֖ה זָהָ֣ב טָה֑וֹר מִקְשָׁ֞ה עָשָׂ֤ה אֶת־הַמְּנֹרָה֙ יְרֵכָ֣הּ וְקָנָ֔הּ גְּבִיעֶ֛יהָ כַּפְתֹּרֶ֥יהָ וּפְרָחֶ֖יהָ מִמֶּ֥נָּה הָיֽוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְשִׁשָּׁ֣ה קָנִ֔ים יֹצְאִ֖ים מִצִּדֶּ֑יהָ שְׁלֹשָׁ֣ה׀ קְנֵ֣י מְנֹרָ֗ה מִצִּדָּהּ֙ הָֽאֶחָ֔ד וּשְׁלֹשָׁה֙ קְנֵ֣י מְנֹרָ֔ה מִצִּדָּ֖הּ הַשֵּׁנִֽי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;שְׁלֹשָׁ֣ה גְ֠בִעִים מְֽשֻׁקָּדִ֞ים בַּקָּנֶ֣ה הָאֶחָד֮ כַּפְתֹּ֣ר וָפֶרַח֒ וּשְׁלֹשָׁ֣ה גְבִעִ֗ים מְשֻׁקָּדִ֛ים בְּקָנֶ֥ה אֶחָ֖ד כַּפְתֹּ֣ר וָפָ֑רַח כֵּ֚ן לְשֵׁ֣שֶׁת הַקָּנִ֔ים הַיֹּצְאִ֖ים מִן־הַמְּנֹרָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּבַמְּנֹרָ֖ה אַרְבָּעָ֣ה גְבִעִ֑ים מְשֻׁ֨קָּדִ֔ים כַּפְתֹּרֶ֖יהָ וּפְרָחֶֽיהָ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְכַפְתֹּ֡ר תַּחַת֩ שְׁנֵ֨י הַקָּנִ֜ים מִמֶּ֗נָּה וְכַפְתֹּר֙ תַּ֣חַת שְׁנֵ֤י הַקָּנִים֙ מִמֶּ֔נָּה וְכַפְתֹּ֕ר תַּֽחַת־שְׁנֵ֥י הַקָּנִ֖ים מִמֶּ֑נָּה לְשֵׁ֙שֶׁת֙ הַקָּנִ֔ים הַיֹּצְאִ֖ים מִמֶּֽנָּה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כַּפְתֹּרֵיהֶ֥ם וּקְנֹתָ֖ם מִמֶּ֣נָּה הָי֑וּ כֻּלָּ֛הּ מִקְשָׁ֥ה אַחַ֖ת זָהָ֥ב טָהֽוֹר׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיַּ֥עַשׂ אֶת־נֵרֹתֶ֖יהָ שִׁבְעָ֑ה וּמַלְקָחֶ֥יהָ וּמַחְתֹּתֶ֖יהָ זָהָ֥ב טָהֽוֹר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;כִּכָּ֛ר זָהָ֥ב טָה֖וֹר עָשָׂ֣ה אֹתָ֑הּ וְאֵ֖ת כָּל־כֵּלֶֽיהָ׃ פ</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיַּ֛עַשׂ אֶת־מִזְבַּ֥ח הַקְּטֹ֖רֶת עֲצֵ֣י שִׁטִּ֑ים אַמָּ֣ה אָרְכּוֹ֩ וְאַמָּ֨ה רָחְבּ֜וֹ רָב֗וּעַ וְאַמָּתַ֙יִם֙ קֹֽמָת֔וֹ מִמֶּ֖נּוּ הָי֥וּ קַרְנֹתָֽיו׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיְצַ֨ף אֹת֜וֹ זָהָ֣ב טָה֗וֹר אֶת־גַּגּ֧וֹ וְאֶת־קִירֹתָ֛יו סָבִ֖יב וְאֶת־קַרְנֹתָ֑יו וַיַּ֥עַשׂ ל֛וֹ זֵ֥ר זָהָ֖ב סָבִֽיב׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וּשְׁתֵּי֩ טַבְּעֹ֨ת זָהָ֜ב עָֽשָׂה־ל֣וֹ׀ מִתַּ֣חַת לְזֵר֗וֹ עַ֚ל שְׁתֵּ֣י צַלְעֹתָ֔יו עַ֖ל שְׁנֵ֣י צִדָּ֑יו לְבָתִּ֣ים לְבַדִּ֔ים לָשֵׂ֥את אֹת֖וֹ בָּהֶֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיַּ֥עַשׂ אֶת־הַבַּדִּ֖ים עֲצֵ֣י שִׁטִּ֑ים וַיְצַ֥ף אֹתָ֖ם זָהָֽב׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיַּ֜עַשׂ אֶת־שֶׁ֤מֶן הַמִּשְׁחָה֙ קֹ֔דֶשׁ וְאֶת־קְטֹ֥רֶת הַסַּמִּ֖ים טָה֑וֹר מַעֲשֵׂ֖ה רֹקֵֽחַ׃ פ</P>
</TD>
<TD WIDTH="50%">
<P>1&nbsp;wayy<sup>a</sup>&#8216;a&#347; b&#601;&#x1E63;al&#601;&#8217;&#275;l &#8217;e&#x1E6F;-h&#257;&#8217;&#257;r&#333;n &#8216;&#259;&#x1E63;&ecirc; &#353;i&#x1E6D;&#x1E6D;&icirc;m &#8217;amm&#257;&#x1E6F;ayim w&#257;&#x1E25;&#275;&#x1E63;&icirc; &#8217;&#257;r&#601;kw&#333; w&#601;&#8217;amm&acirc; w&#257;&#x1E25;&#275;&#x1E63;&icirc; r&#257;&#x1E25;&#601;bw&#333; w&#601;&#8217;amm&acirc; w&#257;&#x1E25;&#275;&#x1E63;&icirc; q&#333;m&#257;&#x1E6F;w&#333;: </P>
<P>2&nbsp;way&#601;&#x1E63;ap&#275;h&ucirc; z&acirc;&#257;&#x1E07; &#x1E6D;&acirc;w&#333;r mibayi&#x1E6F; &ucirc;mi&#x1E25;&ucirc;&#x1E63; wayy<sup>a</sup>&#8216;a&#347; lw&#333; z&#275;r z&acirc;&#257;&#x1E07; s&#257;&#x1E07;&icirc;&#x1E07;: </P>
<P>3&nbsp;wayyi&#x1E63;&#333;q lw&#333; &#8217;ar&#601;b<sup>a</sup>&#8216; &#x1E6D;ab&#601;&#8216;&#333;&#x1E6F; z&acirc;&#257;&#x1E07; &#8216;al &#8217;ar&#601;b<sup>a</sup>&#8216; p<sup>a</sup>&#8216;&#259;m&#333;&#x1E6F;&#257;yw &ucirc;&#353;&#601;t&ecirc; &#x1E6D;ab&#257;&#8216;&#333;&#x1E6F; &#8216;al-&#x1E63;al&#601;&#8216;w&#333; h&#257;&#8217;e&#x1E25;&#257;&#x1E6F; &ucirc;&#353;&#601;t&ecirc; &#x1E6D;ab&#257;&#8216;w&#333;&#x1E6F; &#8216;al-&#x1E63;al&#601;&#8216;w&#333; ha&#353;&#353;&#275;n&icirc;&#x1E6F;: </P>
<P>4&nbsp;wayy<sup>a</sup>&#8216;a&#347; bad&ecirc; &#8216;&#259;&#x1E63;&ecirc; &#353;i&#x1E6D;&#x1E6D;&icirc;m way&#601;&#x1E63;af &#8217;&#333;&#x1E6F;&#257;m z&acirc;&#257;&#x1E07;: </P>
<P>5&nbsp;wayy&#257;&#x1E07;&#275;&#8217; &#8217;e&#x1E6F;-habad&icirc;m ba&#x1E6D;&#x1E6D;ab&#257;&#8216;&#333;&#x1E6F; &#8216;al &#x1E63;al&#601;&#8216;&#333;&#x1E6F; h&#257;&#8217;&#257;r&#333;n l&#257;&#347;&#275;&#8217;&#x1E6F; &#8217;e&#x1E6F;-h&#257;&#8217;&#257;r&#333;n: </P>
<P>6&nbsp;wayy<sup>a</sup>&#8216;a&#347; kap&#333;re&#x1E6F; z&acirc;&#257;&#x1E07; &#x1E6D;&acirc;w&#333;r &#8217;amm&#257;&#x1E6F;ayim w&#257;&#x1E25;&#275;&#x1E63;&icirc; &#8217;&#257;r&#601;k&#257;h w&#601;&#8217;amm&acirc; w&#257;&#x1E25;&#275;&#x1E63;&icirc; r&#257;&#x1E25;&#601;b&#257;h: </P>
<P>7&nbsp;wayy<sup>a</sup>&#8216;a&#347; &#353;&#601;n&ecirc; &#x1E35;&#601;ru&#x1E07;&icirc;m z&acirc;&#257;&#x1E07; miq&#601;&#353;&acirc; &#8216;&#257;&#347;&acirc; &#8217;&#333;&#x1E6F;&#257;m mi&#353;&#353;&#601;n&ecirc; q&#601;&#x1E63;w&#333;&#x1E6F; hakap&#333;re&#x1E6F;: </P>
<P>8&nbsp;k&#601;r&ucirc;&#x1E07;-&#8217;e&#x1E25;&#257;&#x1E0F; miqq&#257;&#x1E63;&acirc; mizzeh &ucirc;&#x1E35;&#601;r&ucirc;&#x1E07;-&#8217;e&#x1E25;&#257;&#x1E0F; miqq&#257;&#x1E63;&acirc; mizzeh min-hakap&#333;re&#x1E6F; &#8216;&#257;&#347;&acirc; &#8217;e&#x1E6F;-hak&#601;ru&#x1E07;&icirc;m mi&#353;&#353;&#601;n&ecirc; <font color="brown">qa&#x1E63;&#601;ww&#333;&#x1E6F;&#257;w</font> <font color="blue">q&#601;&#x1E63;w&#333;&#x1E6F;&#257;yw:</font> </P>
<P>9&nbsp;wayyih&#601;y&ucirc; hak&#601;ru&#x1E07;&icirc;m p&#333;r&#601;&#347;&ecirc; &#x1E35;&#601;n&#257;fayim l&#601;m<sup>a</sup>&#8216;&#601;l&acirc; s&#333;&#x1E35;&#601;&#x1E35;&icirc;m b&#601;&#x1E35;an&#601;f&ecirc;hem &#8216;al-hakap&#333;re&#x1E6F; &ucirc;f&#601;n&ecirc;hem &#8217;&icirc;&#353; &#8217;el-&#8217;&#257;&#x1E25;&icirc;w &#8217;el-hakap&#333;re&#x1E6F; h&#257;y&ucirc; p&#601;n&ecirc; hak&#601;ru&#x1E07;&icirc;m: f</P>
<P>10&nbsp;wayy<sup>a</sup>&#8216;a&#347; &#8217;e&#x1E6F;-ha&#353;&#353;ul&#601;&#x1E25;&#257;n &#8216;&#259;&#x1E63;&ecirc; &#353;i&#x1E6D;&#x1E6D;&icirc;m &#8217;amm&#257;&#x1E6F;ayim &#8217;&#257;r&#601;kw&#333; w&#601;&#8217;amm&acirc; r&#257;&#x1E25;&#601;bw&#333; w&#601;&#8217;amm&acirc; w&#257;&#x1E25;&#275;&#x1E63;&icirc; q&#333;m&#257;&#x1E6F;w&#333;: </P>
<P>11&nbsp;way&#601;&#x1E63;af &#8217;&#333;&#x1E6F;w&#333; z&acirc;&#257;&#x1E07; &#x1E6D;&acirc;w&#333;r wayy<sup>a</sup>&#8216;a&#347; lw&#333; z&#275;r z&acirc;&#257;&#x1E07; s&#257;&#x1E07;&icirc;&#x1E07;: </P>
<P>12&nbsp;wayy<sup>a</sup>&#8216;a&#347; lw&#333; mis&#601;gere&#x1E6F; &#x1E6D;&#333;f<sup>a</sup>&#x1E25; s&#257;&#x1E07;&icirc;&#x1E07; wayy<sup>a</sup>&#8216;a&#347; z&#275;r-z&acirc;&#257;&#x1E07; l&#601;mis&#601;gar&#601;tw&#333; s&#257;&#x1E07;&icirc;&#x1E07;: </P>
<P>13&nbsp;wayyi&#x1E63;&#333;q lw&#333; &#8217;ar&#601;b<sup>a</sup>&#8216; &#x1E6D;ab&#601;&#8216;&#333;&#x1E6F; z&acirc;&#257;&#x1E07; wayyit&#275;n &#8217;e&#x1E6F;-ha&#x1E6D;&#x1E6D;ab&#257;&#8216;&#333;&#x1E6F; &#8216;al &#8217;ar&#601;b<sup>a</sup>&#8216; hap&#275;&#8217;&#333;&#x1E6F; &#8217;&#259;&#353;er l&#601;&#8217;ar&#601;b<sup>a</sup>&#8216; ra&#x1E21;&#601;l&#257;yw: </P>
<P>14&nbsp;l&#601;&#8216;umma&#x1E6F; hammis&#601;gere&#x1E6F; h&#257;y&ucirc; ha&#x1E6D;&#x1E6D;ab&#257;&#8216;&#333;&#x1E6F; b&#257;t&icirc;m labad&icirc;m l&#257;&#347;&#275;&#8217;&#x1E6F; &#8217;e&#x1E6F;-ha&#353;&#353;ul&#601;&#x1E25;&#257;n: </P>
<P>15&nbsp;wayy<sup>a</sup>&#8216;a&#347; &#8217;e&#x1E6F;-habad&icirc;m &#8216;&#259;&#x1E63;&ecirc; &#353;i&#x1E6D;&#x1E6D;&icirc;m way&#601;&#x1E63;af &#8217;&#333;&#x1E6F;&#257;m z&acirc;&#257;&#x1E07; l&#257;&#347;&#275;&#8217;&#x1E6F; &#8217;e&#x1E6F;-ha&#353;&#353;ul&#601;&#x1E25;&#257;n: </P>
<P>16&nbsp;wayy<sup>a</sup>&#8216;a&#347; &#8217;e&#x1E6F;-hak&#275;l&icirc;m| &#8217;&#259;&#353;er &#8216;al-ha&#353;&#353;ul&#601;&#x1E25;&#257;n &#8217;e&#x1E6F;-q&#601;&#8216;&#257;r&#333;&#x1E6F;&#257;yw w&#601;&#8217;e&#x1E6F;-kap&#333;&#x1E6F;&#257;yw w&#601;&#8217;&#275;&#x1E6F; m&#601;naqq&icirc;y&#333;&#x1E6F;&#257;yw w&#601;&#8217;e&#x1E6F;-haqq&#601;&#347;&#257;w&#333;&#x1E6F; &#8217;&#259;&#353;er yussa&#x1E35;&#601; b&acirc;&#275;n z&acirc;&#257;&#x1E07; &#x1E6D;&acirc;w&#333;r: f</P>
<P>17&nbsp;wayy<sup>a</sup>&#8216;a&#347; &#8217;e&#x1E6F;-hamm&#601;n&#333;r&acirc; z&acirc;&#257;&#x1E07; &#x1E6D;&acirc;w&#333;r miq&#601;&#353;&acirc; &#8216;&#257;&#347;&acirc; &#8217;e&#x1E6F;-hamm&#601;n&#333;r&acirc; y&#601;r&#275;&#x1E35;&#257;h w&#601;q&#257;n&#257;h g&#601;&#x1E07;&icirc;&#8216;eyh&#257; kaf&#601;t&#333;reyh&#257; &ucirc;f&#601;r&#257;&#x1E25;eyh&#257; mimmenn&acirc; h&#257;y&ucirc;: </P>
<P>18&nbsp;w&#601;&#353;i&#353;&#353;&acirc; q&#257;n&icirc;m y&#333;&#x1E63;&#601;&#8217;&icirc;m mi&#x1E63;&#x1E63;ideyh&#257; &#353;&#601;l&#333;&#353;&acirc;| q&#601;n&ecirc; m&#601;n&#333;r&acirc; mi&#x1E63;&#x1E63;id&#257;h h&#257;&#8217;e&#x1E25;&#257;&#x1E0F; &ucirc;&#353;&#601;l&#333;&#353;&acirc; q&#601;n&ecirc; m&#601;n&#333;r&acirc; mi&#x1E63;&#x1E63;id&#257;h ha&#353;&#353;&#275;n&icirc;: </P>
<P>19&nbsp;&#353;&#601;l&#333;&#353;&acirc; &#x1E21;&#601;&#x1E07;i&#8216;&icirc;m m&#601;&#353;uqq&#257;&#x1E0F;&icirc;m baqq&#257;neh h&#257;&#8217;e&#x1E25;&#257;&#x1E0F; kaf&#601;t&#333;r w&#257;fer<sup>a</sup>&#x1E25; &ucirc;&#353;&#601;l&#333;&#353;&acirc; &#x1E21;&#601;&#x1E07;i&#8216;&icirc;m m&#601;&#353;uqq&#257;&#x1E0F;&icirc;m b&#601;q&#257;neh &#8217;e&#x1E25;&#257;&#x1E0F; kaf&#601;t&#333;r w&#257;f&#257;r<sup>a</sup>&#x1E25; k&#275;n l&#601;&#353;&#275;&#353;e&#x1E6F; haqq&#257;n&icirc;m hayy&#333;&#x1E63;&#601;&#8217;&icirc;m min-hamm&#601;n&#333;r&acirc;: </P>
<P>20&nbsp;&ucirc;&#x1E07;amm&#601;n&#333;r&acirc; &#8217;ar&#601;b&#257;&#8216;&acirc; &#x1E21;&#601;&#x1E07;i&#8216;&icirc;m m&#601;&#353;uqq&#257;&#x1E0F;&icirc;m kaf&#601;t&#333;reyh&#257; &ucirc;f&#601;r&#257;&#x1E25;eyh&#257;: </P>
<P>21&nbsp;w&#601;&#x1E35;af&#601;t&#333;r t<sup>a</sup>&#x1E25;a&#x1E6F; &#353;&#601;n&ecirc; haqq&#257;n&icirc;m mimmenn&acirc; w&#601;&#x1E35;af&#601;t&#333;r t<sup>a</sup>&#x1E25;a&#x1E6F; &#353;&#601;n&ecirc; haqq&#257;n&icirc;m mimmenn&acirc; w&#601;&#x1E35;af&#601;t&#333;r t<sup>a</sup>&#x1E25;a&#x1E6F;-&#353;&#601;n&ecirc; haqq&#257;n&icirc;m mimmenn&acirc; l&#601;&#353;&#275;&#353;e&#x1E6F; haqq&#257;n&icirc;m hayy&#333;&#x1E63;&#601;&#8217;&icirc;m mimmenn&acirc;: </P>
<P>22&nbsp;kaf&#601;t&#333;r&ecirc;hem &ucirc;q&#601;n&#333;&#x1E6F;&#257;m mimmenn&acirc; h&#257;y&ucirc; kull&#257;h miq&#601;&#353;&acirc; &#8217;<sup>a</sup>&#x1E25;a&#x1E6F; z&acirc;&#257;&#x1E07; &#x1E6D;&acirc;w&#333;r: </P>
<P>23&nbsp;wayy<sup>a</sup>&#8216;a&#347; &#8217;e&#x1E6F;-n&#275;r&#333;&#x1E6F;eyh&#257; &#353;i&#x1E07;&#601;&#8216;&acirc; &ucirc;mal&#601;q&#257;&#x1E25;eyh&#257; &ucirc;m<sup>a</sup>&#x1E25;&#601;t&#333;&#x1E6F;eyh&#257; z&acirc;&#257;&#x1E07; &#x1E6D;&acirc;w&#333;r: </P>
<P>24&nbsp;kik&#257;r z&acirc;&#257;&#x1E07; &#x1E6D;&acirc;w&#333;r &#8216;&#257;&#347;&acirc; &#8217;&#333;&#x1E6F;&#257;h w&#601;&#8217;&#275;&#x1E6F; k&#257;l-k&#275;leyh&#257;: f</P>
<P>25&nbsp;wayy<sup>a</sup>&#8216;a&#347; &#8217;e&#x1E6F;-miz&#601;b<sup>a</sup>&#x1E25; haqq&#601;&#x1E6D;&#333;re&#x1E6F; &#8216;&#259;&#x1E63;&ecirc; &#353;i&#x1E6D;&#x1E6D;&icirc;m &#8217;amm&acirc; &#8217;&#257;r&#601;kw&#333; w&#601;&#8217;amm&acirc; r&#257;&#x1E25;&#601;bw&#333; r&#257;&#x1E07;&ucirc;&#8216;a w&#601;&#8217;amm&#257;&#x1E6F;ayim q&#333;m&#257;&#x1E6F;w&#333; mimmenn&ucirc; h&#257;y&ucirc; qar&#601;n&#333;&#x1E6F;&#257;yw: </P>
<P>26&nbsp;way&#601;&#x1E63;af &#8217;&#333;&#x1E6F;w&#333; z&acirc;&#257;&#x1E07; &#x1E6D;&acirc;w&#333;r &#8217;e&#x1E6F;-gagw&#333; w&#601;&#8217;e&#x1E6F;-q&icirc;r&#333;&#x1E6F;&#257;yw s&#257;&#x1E07;&icirc;&#x1E07; w&#601;&#8217;e&#x1E6F;-qar&#601;n&#333;&#x1E6F;&#257;yw wayy<sup>a</sup>&#8216;a&#347; lw&#333; z&#275;r z&acirc;&#257;&#x1E07; s&#257;&#x1E07;&icirc;&#x1E07;: </P>
<P>27&nbsp;&ucirc;&#353;&#601;t&ecirc; &#x1E6D;ab&#601;&#8216;&#333;&#x1E6F; z&acirc;&#257;&#x1E07; &#8216;&#257;&#347;&acirc;-lw&#333;| mit<sup>a</sup>&#x1E25;a&#x1E6F; l&#601;z&#275;rw&#333; &#8216;al &#353;&#601;t&ecirc; &#x1E63;al&#601;&#8216;&#333;&#x1E6F;&#257;yw &#8216;al &#353;&#601;n&ecirc; &#x1E63;id&#257;yw l&#601;&#x1E07;&#257;t&icirc;m l&#601;&#x1E07;ad&icirc;m l&#257;&#347;&#275;&#8217;&#x1E6F; &#8217;&#333;&#x1E6F;w&#333; b&acirc;em: </P>
<P>28&nbsp;wayy<sup>a</sup>&#8216;a&#347; &#8217;e&#x1E6F;-habad&icirc;m &#8216;&#259;&#x1E63;&ecirc; &#353;i&#x1E6D;&#x1E6D;&icirc;m way&#601;&#x1E63;af &#8217;&#333;&#x1E6F;&#257;m z&acirc;&#257;&#x1E07;: </P>
<P>29&nbsp;wayy<sup>a</sup>&#8216;a&#347; &#8217;e&#x1E6F;-&#353;emen hammi&#353;&#601;&#x1E25;&acirc; q&#333;&#x1E0F;e&#353; w&#601;&#8217;e&#x1E6F;-q&#601;&#x1E6D;&#333;re&#x1E6F; hassamm&icirc;m &#x1E6D;&acirc;w&#333;r m<sup>a</sup>&#8216;&#259;&#347;&#275;h r&#333;q&#275;&#x1E25;a: f</P>
</TD>
</TABLE>
<P><HR>
<CENTER>
<A HREF="exo038.htm">Next: Exodus (Shemot) Chapter 38</A></CENTER>
</BODY>
</HTML>
