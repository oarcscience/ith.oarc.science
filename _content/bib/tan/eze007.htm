<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze007">Polyglot</A>&nbsp;
<A HREF="../kjv/eze007">KJV</A>&nbsp;
<A HREF="../sep/eze007">Sep</A>&nbsp;
<A HREF="../vul/eze007">Vul</A>&nbsp;

<BR>
<BR><A HREF="eze">Ezekiel (Yechezqel) Index</A><BR>
&nbsp;
<A HREF="eze006">Previous</A>&nbsp;
<A HREF="eze008">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 7</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאַתָּ֣ה בֶן־אָדָ֗ם כֹּה־אָמַ֞ר אֲדֹנָ֧י יְהוִ֛ה לְאַדְמַ֥ת יִשְׂרָאֵ֖ל קֵ֑ץ בָּ֣א הַקֵּ֔ץ עַל־<font color="brown">ארבעת</font> <font color="blue">אַרְבַּ֖ע</font> כַּנְפ֥וֹת הָאָֽרֶץ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עַתָּה֙ הַקֵּ֣ץ עָלַ֔יִךְ וְשִׁלַּחְתִּ֤י אַפִּי֙ בָּ֔ךְ וּשְׁפַטְתִּ֖יךְ כִּדְרָכָ֑יִךְ וְנָתַתִּ֣י עָלַ֔יִךְ אֵ֖ת כָּל־תּוֹעֲבֹתָֽיִךְ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְלֹא־תָח֥וֹס עֵינִ֛י עָלַ֖יִךְ וְלֹ֣א אֶחְמ֑וֹל כִּ֣י דְרָכַ֜יִךְ עָלַ֣יִךְ אֶתֵּ֗ן וְתוֹעֲבוֹתַ֙יִךְ֙ בְּתוֹכֵ֣ךְ תִּֽהְיֶ֔יןָ וִידַעְתֶּ֖ם כִּֽי־אֲנִ֥י יְהוָֽה׃ פ</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כֹּ֥ה אָמַ֖ר אֲדֹנָ֣י יְהוִ֑ה רָעָ֛ה אַחַ֥ת רָעָ֖ה הִנֵּ֥ה בָאָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;קֵ֣ץ בָּ֔א בָּ֥א הַקֵּ֖ץ הֵקִ֣יץ אֵלָ֑יִךְ הִנֵּ֖ה בָּאָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בָּ֧אָה הַצְּפִירָ֛ה אֵלֶ֖יךָ יוֹשֵׁ֣ב הָאָ֑רֶץ בָּ֣א הָעֵ֗ת קָר֛וֹב הַיּ֥וֹם מְהוּמָ֖ה וְלֹא־הֵ֥ד הָרִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עַתָּ֣ה מִקָּר֗וֹב אֶשְׁפּ֤וֹךְ חֲמָתִי֙ עָלַ֔יִךְ וְכִלֵּיתִ֤י אַפִּי֙ בָּ֔ךְ וּשְׁפַטְתִּ֖יךְ כִּדְרָכָ֑יִךְ וְנָתַתִּ֣י עָלַ֔יִךְ אֵ֖ת כָּל־תּוֹעֲבוֹתָֽיִךְ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְלֹא־תָח֥וֹס עֵינִ֖י וְלֹ֣א אֶחְמ֑וֹל כִּדְרָכַ֜יִךְ עָלַ֣יִךְ אֶתֵּ֗ן וְתוֹעֲבוֹתַ֙יִךְ֙ בְּתוֹכֵ֣ךְ תִּֽהְיֶ֔יןָ וִֽידַעְתֶּ֕ם כִּ֛י אֲנִ֥י יְהוָ֖ה מַכֶּֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הִנֵּ֥ה הַיּ֖וֹם הִנֵּ֣ה בָאָ֑ה יָֽצְאָה֙ הַצְּפִרָ֔ה צָ֚ץ הַמַּטֶּ֔ה פָּרַ֖ח הַזָּדֽוֹן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הֶחָמָ֥ס׀ קָ֖ם לְמַטֵּה־רֶ֑שַׁע לֹא־מֵהֶ֞ם וְלֹ֧א מֵהֲמוֹנָ֛ם וְלֹ֥א מֶהֱמֵהֶ֖ם וְלֹא־נֹ֥הַּ בָּהֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בָּ֤א הָעֵת֙ הִגִּ֣יעַ הַיּ֔וֹם הַקּוֹנֶה֙ אַל־יִשְׂמָ֔ח וְהַמּוֹכֵ֖ר אַל־יִתְאַבָּ֑ל כִּ֥י חָר֖וֹן אֶל־כָּל־הֲמוֹנָֽהּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּ֣י הַמּוֹכֵ֗ר אֶל־הַמִּמְכָּר֙ לֹ֣א יָשׁ֔וּב וְע֥וֹד בַּחַיִּ֖ים חַיָּתָ֑ם כִּֽי־חָז֤וֹן אֶל־כָּל־הֲמוֹנָהּ֙ לֹ֣א יָשׁ֔וּב וְאִ֧ישׁ בַּעֲוֹנ֛וֹ חַיָּת֖וֹ לֹ֥א יִתְחַזָּֽקוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;תָּקְע֤וּ בַתָּק֙וֹעַ֙ וְהָכִ֣ין הַכֹּ֔ל וְאֵ֥ין הֹלֵ֖ךְ לַמִּלְחָמָ֑ה כִּ֥י חֲרוֹנִ֖י אֶל־כָּל־הֲמוֹנָֽהּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הַחֶ֣רֶב בַּח֔וּץ וְהַדֶּ֥בֶר וְהָרָעָ֖ב מִבָּ֑יִת אֲשֶׁ֤ר בַּשָּׂדֶה֙ בַּחֶ֣רֶב יָמ֔וּת וַאֲשֶׁ֣ר בָּעִ֔יר רָעָ֥ב וָדֶ֖בֶר יֹאכֲלֶֽנּוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּפָֽלְטוּ֙ פְּלִ֣יטֵיהֶ֔ם וְהָי֣וּ אֶל־הֶהָרִ֗ים כְּיוֹנֵ֧י הַגֵּאָי֛וֹת כֻּלָּ֖ם הֹמ֑וֹת אִ֖ישׁ בַּעֲוֹנֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כָּל־הַיָּדַ֖יִם תִּרְפֶּ֑ינָה וְכָל־בִּרְכַּ֖יִם תֵּלַ֥כְנָה מָּֽיִם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְחָגְר֣וּ שַׂקִּ֔ים וְכִסְּתָ֥ה אוֹתָ֖ם פַּלָּצ֑וּת וְאֶ֤ל כָּל־פָּנִים֙ בּוּשָׁ֔ה וּבְכָל־רָאשֵׁיהֶ֖ם קָרְחָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כַּסְפָּ֞ם בַּחוּצ֣וֹת יַשְׁלִ֗יכוּ וּזְהָבָם֮ לְנִדָּ֣ה יִֽהְיֶה֒ כַּסְפָּ֨ם וּזְהָבָ֜ם לֹֽא־יוּכַ֣ל לְהַצִּילָ֗ם בְּיוֹם֙ עֶבְרַ֣ת יְהוָ֔ה נַפְשָׁם֙ לֹ֣א יְשַׂבֵּ֔עוּ וּמֵעֵיהֶ֖ם לֹ֣א יְמַלֵּ֑אוּ כִּֽי־מִכְשׁ֥וֹל עֲוֹנָ֖ם הָיָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּצְבִ֤י עֶדְיוֹ֙ לְגָא֣וֹן שָׂמָ֔הוּ וְצַלְמֵ֧י תוֹעֲבֹתָ֛ם שִׁקּוּצֵיהֶ֖ם עָ֣שׂוּ ב֑וֹ עַל־כֵּ֛ן נְתַתִּ֥יו לָהֶ֖ם לְנִדָּֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וּנְתַתִּ֤יו בְּיַֽד־הַזָּרִים֙ לָבַ֔ז וּלְרִשְׁעֵ֥י הָאָ֖רֶץ לְשָׁלָ֑ל <font color="brown">וחללה</font> <font color="blue">וְחִלְּלֽוּהוּ׃</font> </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַהֲסִבּוֹתִ֤י פָנַי֙ מֵהֶ֔ם וְחִלְּל֖וּ אֶת־צְפוּנִ֑י וּבָאוּ־בָ֥הּ פָּרִיצִ֖ים וְחִלְּלֽוּהָ׃ פ</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;עֲשֵׂ֖ה הָֽרַתּ֑וֹק כִּ֣י הָאָ֗רֶץ מָֽלְאָה֙ מִשְׁפַּ֣ט דָּמִ֔ים וְהָעִ֖יר מָלְאָ֥ה חָמָֽס׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְהֵֽבֵאתִי֙ רָעֵ֣י גוֹיִ֔ם וְיָרְשׁ֖וּ אֶת־בָּֽתֵּיהֶ֑ם וְהִשְׁבַּתִּי֙ גְּא֣וֹן עַזִּ֔ים וְנִחֲל֖וּ מְקַֽדְשֵׁיהֶֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;קְפָ֖דָה־בָ֑א וּבִקְשׁ֥וּ שָׁל֖וֹם וָאָֽיִן׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;הוָֹ֤ה עַל־הוָֹה֙ תָּב֔וֹא וּשְׁמֻעָ֥ה אֶל־שְׁמוּעָ֖ה תִּֽהְיֶ֑ה וּבִקְשׁ֤וּ חָזוֹן֙ מִנָּבִ֔יא וְתוֹרָה֙ תֹּאבַ֣ד מִכֹּהֵ֔ן וְעֵצָ֖ה מִזְּקֵנִֽים׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;הַמֶּ֣לֶךְ יִתְאַבָּ֗ל וְנָשִׂיא֙ יִלְבַּ֣שׁ שְׁמָמָ֔ה וִידֵ֥י עַם־הָאָ֖רֶץ תִּבָּהַ֑לְנָה מִדַּרְכָּ֞ם אֶעֱשֶׂ֤ה אוֹתָם֙ וּבְמִשְׁפְּטֵיהֶ֣ם אֶשְׁפְּטֵ֔ם וְיָדְע֖וּ כִּֽי־אֲנִ֥י יְהוָֽה׃ פ</P>
</TD>
<TD WIDTH="50%">
<P>1&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>2&nbsp;w&#601;&#8217;at&acirc; &#x1E07;en-&#8217;&#257;&#x1E0F;&#257;m k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih l&#601;&#8217;a&#x1E0F;&#601;ma&#x1E6F; yi&#347;&#601;r&#257;&#8217;&#275;l q&#275;&#x1E63; b&#257;&#8217; haqq&#275;&#x1E63; &#8216;al-<font color="brown">&#8217;ar&#601;b<sup>a</sup>&#8216;a&#x1E6F;</font> <font color="blue">&#8217;ar&#601;b<sup>a</sup>&#8216;</font> kan&#601;fw&#333;&#x1E6F; h&#257;&#8217;&#257;re&#x1E63;: </P>
<P>3&nbsp;&#8216;at&acirc; haqq&#275;&#x1E63; &#8216;&#257;layi&#x1E35;&#601; w&#601;&#353;ill<sup>a</sup>&#x1E25;&#601;t&icirc; &#8217;ap&icirc; b&#257;&#x1E35;&#601; &ucirc;&#353;&#601;fa&#x1E6D;&#601;t&icirc;&#x1E35;&#601; ki&#x1E0F;&#601;r&#257;&#x1E35;&#257;yi&#x1E35;&#601; w&#601;n&#257;&#x1E6F;at&icirc; &#8216;&#257;layi&#x1E35;&#601; &#8217;&#275;&#x1E6F; k&#257;l-tw&#333;&#8216;&#259;&#x1E07;&#333;&#x1E6F;&#257;yi&#x1E35;&#601;: </P>
<P>4&nbsp;w&#601;l&#333;&#8217;-&#x1E6F;&#257;&#x1E25;w&#333;s &#8216;&ecirc;n&icirc; &#8216;&#257;layi&#x1E35;&#601; w&#601;l&#333;&#8217; &#8217;e&#x1E25;&#601;mw&#333;l k&icirc; &#x1E0F;&#601;r&#257;&#x1E35;ayi&#x1E35;&#601; &#8216;&#257;layi&#x1E35;&#601; &#8217;et&#275;n w&#601;&#x1E6F;w&#333;&#8216;&#259;&#x1E07;w&#333;&#x1E6F;ayi&#x1E35;&#601; b&#601;&#x1E6F;w&#333;&#x1E35;&#275;&#x1E35;&#601; tih&#601;yeyn&#257; w&icirc;&#x1E0F;<sup>a</sup>&#8216;&#601;tem k&icirc;-&#8217;&#259;n&icirc; y&#601;hw&acirc;: f</P>
<P>5&nbsp;k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih r&#257;&#8216;&acirc; &#8217;<sup>a</sup>&#x1E25;a&#x1E6F; r&#257;&#8216;&acirc; hinn&#275;h &#x1E07;&#257;&#8217;&acirc;: </P>
<P>6&nbsp;q&#275;&#x1E63; b&#257;&#8217; b&#257;&#8217; haqq&#275;&#x1E63; h&#275;q&icirc;&#x1E63; &#8217;&#275;l&#257;yi&#x1E35;&#601; hinn&#275;h b&#257;&#8217;&acirc;: </P>
<P>7&nbsp;b&#257;&#8217;&acirc; ha&#x1E63;&#x1E63;&#601;f&icirc;r&acirc; &#8217;&#275;ley&#x1E35;&#257; yw&#333;&#353;&#275;&#x1E07; h&#257;&#8217;&#257;re&#x1E63; b&#257;&#8217; h&#257;&#8216;&#275;&#x1E6F; q&#257;rw&#333;&#x1E07; hayyw&#333;m m&#601;h&ucirc;m&acirc; w&#601;l&#333;&#8217;-h&#275;&#x1E0F; h&#257;r&icirc;m: </P>
<P>8&nbsp;&#8216;at&acirc; miqq&#257;rw&#333;&#x1E07; &#8217;e&#353;&#601;pw&#333;&#x1E35;&#601; &#x1E25;&#259;m&#257;&#x1E6F;&icirc; &#8216;&#257;layi&#x1E35;&#601; w&#601;&#x1E35;ill&ecirc;&#x1E6F;&icirc; &#8217;ap&icirc; b&#257;&#x1E35;&#601; &ucirc;&#353;&#601;fa&#x1E6D;&#601;t&icirc;&#x1E35;&#601; ki&#x1E0F;&#601;r&#257;&#x1E35;&#257;yi&#x1E35;&#601; w&#601;n&#257;&#x1E6F;at&icirc; &#8216;&#257;layi&#x1E35;&#601; &#8217;&#275;&#x1E6F; k&#257;l-tw&#333;&#8216;&#259;&#x1E07;w&#333;&#x1E6F;&#257;yi&#x1E35;&#601;: </P>
<P>9&nbsp;w&#601;l&#333;&#8217;-&#x1E6F;&#257;&#x1E25;w&#333;s &#8216;&ecirc;n&icirc; w&#601;l&#333;&#8217; &#8217;e&#x1E25;&#601;mw&#333;l ki&#x1E0F;&#601;r&#257;&#x1E35;ayi&#x1E35;&#601; &#8216;&#257;layi&#x1E35;&#601; &#8217;et&#275;n w&#601;&#x1E6F;w&#333;&#8216;&#259;&#x1E07;w&#333;&#x1E6F;ayi&#x1E35;&#601; b&#601;&#x1E6F;w&#333;&#x1E35;&#275;&#x1E35;&#601; tih&#601;yeyn&#257; w&icirc;&#x1E0F;<sup>a</sup>&#8216;&#601;tem k&icirc; &#8217;&#259;n&icirc; y&#601;hw&acirc; makeh: </P>
<P>10&nbsp;hinn&#275;h hayyw&#333;m hinn&#275;h &#x1E07;&#257;&#8217;&acirc; y&#257;&#x1E63;&#601;&#8217;&acirc; ha&#x1E63;&#x1E63;&#601;fir&acirc; &#x1E63;&#257;&#x1E63; hamma&#x1E6D;&#x1E6D;eh p&#257;r<sup>a</sup>&#x1E25; hazz&#257;&#x1E0F;w&#333;n: </P>
<P>11&nbsp;he&#x1E25;&#257;m&#257;s| q&#257;m l&#601;ma&#x1E6D;&#x1E6D;&#275;h-re&#353;<sup>a</sup>&#8216; l&#333;&#8217;-m&#275;hem w&#601;l&#333;&#8217; m&#275;h&#259;mw&#333;n&#257;m w&#601;l&#333;&#8217; meh&#277;m&#275;hem w&#601;l&#333;&#8217;-n&#333;hha b&acirc;em: </P>
<P>12&nbsp;b&#257;&#8217; h&#257;&#8216;&#275;&#x1E6F; hig&icirc;&#8216;a hayyw&#333;m haqqw&#333;neh &#8217;al-yi&#347;&#601;m&#257;&#x1E25; w&#601;hammw&#333;&#x1E35;&#275;r &#8217;al-yi&#x1E6F;&#601;&#8217;ab&#257;l k&icirc; &#x1E25;&#257;rw&#333;n &#8217;el-k&#257;l-h&#259;mw&#333;n&#257;h: </P>
<P>13&nbsp;k&icirc; hammw&#333;&#x1E35;&#275;r &#8217;el-hammim&#601;k&#257;r l&#333;&#8217; y&#257;&#353;&ucirc;&#x1E07; w&#601;&#8216;w&#333;&#x1E0F; b<sup>a</sup>&#x1E25;ayy&icirc;m &#x1E25;ayy&#257;&#x1E6F;&#257;m k&icirc;-&#x1E25;&#257;zw&#333;n &#8217;el-k&#257;l-h&#259;mw&#333;n&#257;h l&#333;&#8217; y&#257;&#353;&ucirc;&#x1E07; w&#601;&#8217;&icirc;&#353; b<sup>a</sup>&#8216;&#259;w&#333;nw&#333; &#x1E25;ayy&#257;&#x1E6F;w&#333; l&#333;&#8217; yi&#x1E6F;&#601;&#x1E25;azz&#257;q&ucirc;: </P>
<P>14&nbsp;t&#257;q&#601;&#8216;&ucirc; &#x1E07;at&#257;qw&#333;&#8216;a w&#601;h&#257;&#x1E35;&icirc;n hak&#333;l w&#601;&#8217;&ecirc;n h&#333;l&#275;&#x1E35;&#601; lammil&#601;&#x1E25;&#257;m&acirc; k&icirc; &#x1E25;&#259;rw&#333;n&icirc; &#8217;el-k&#257;l-h&#259;mw&#333;n&#257;h: </P>
<P>15&nbsp;h<sup>a</sup>&#x1E25;ere&#x1E07; b<sup>a</sup>&#x1E25;&ucirc;&#x1E63; w&#601;hade&#x1E07;er w&#601;h&#257;r&#257;&#8216;&#257;&#x1E07; mib&#257;yi&#x1E6F; &#8217;&#259;&#353;er ba&#347;&#347;&#257;&#x1E0F;eh b<sup>a</sup>&#x1E25;ere&#x1E07; y&#257;m&ucirc;&#x1E6F; wa&#8217;&#259;&#353;er b&#257;&#8216;&icirc;r r&#257;&#8216;&#257;&#x1E07; w&#257;&#x1E0F;e&#x1E07;er y&#333;&#8217;&#x1E35;&#259;lenn&ucirc;: </P>
<P>16&nbsp;&ucirc;f&#257;l&#601;&#x1E6D;&ucirc; p&#601;l&icirc;&#x1E6D;&ecirc;hem w&#601;h&#257;y&ucirc; &#8217;el-heh&#257;r&icirc;m k&#601;yw&#333;n&ecirc; hag&#275;&#8217;&#257;yw&#333;&#x1E6F; kull&#257;m h&#333;mw&#333;&#x1E6F; &#8217;&icirc;&#353; b<sup>a</sup>&#8216;&#259;w&#333;nw&#333;: </P>
<P>17&nbsp;k&#257;l-hayy&#257;&#x1E0F;ayim tir&#601;peyn&acirc; w&#601;&#x1E35;&#257;l-bir&#601;kayim t&#275;la&#x1E35;&#601;n&acirc; mm&#257;yim: </P>
<P>18&nbsp;w&#601;&#x1E25;&#257;&#x1E21;&#601;r&ucirc; &#347;aqq&icirc;m w&#601;&#x1E35;iss&#601;&#x1E6F;&acirc; &#8217;w&#333;&#x1E6F;&#257;m pall&#257;&#x1E63;&ucirc;&#x1E6F; w&#601;&#8217;el k&#257;l-p&#257;n&icirc;m b&ucirc;&#353;&acirc; &ucirc;&#x1E07;&#601;&#x1E35;&#257;l-r&#257;&#8217;&#353;&ecirc;hem q&#257;r&#601;&#x1E25;&acirc;: </P>
<P>19&nbsp;kas&#601;p&#257;m b<sup>a</sup>&#x1E25;&ucirc;&#x1E63;w&#333;&#x1E6F; ya&#353;&#601;l&icirc;&#x1E35;&ucirc; &ucirc;z&#601;h&#257;&#x1E07;&#257;m l&#601;nid&acirc; yih&#601;yeh kas&#601;p&#257;m &ucirc;z&#601;h&#257;&#x1E07;&#257;m l&#333;&#8217;-y&ucirc;&#x1E35;al l&#601;ha&#x1E63;&#x1E63;&icirc;l&#257;m b&#601;yw&#333;m &#8216;e&#x1E07;&#601;ra&#x1E6F; y&#601;hw&acirc; naf&#601;&#353;&#257;m l&#333;&#8217; y&#601;&#347;ab&#275;&#8216;&ucirc; &ucirc;m&#275;&#8216;&ecirc;hem l&#333;&#8217; y&#601;mall&#275;&#8217;&ucirc; k&icirc;-mi&#x1E35;&#601;&#353;w&#333;l &#8216;&#259;w&#333;n&#257;m h&#257;y&acirc;: </P>
<P>20&nbsp;&ucirc;&#x1E63;&#601;&#x1E07;&icirc; &#8216;e&#x1E0F;&#601;yw&#333; l&#601;&#x1E21;&#257;&#8217;w&#333;n &#347;&#257;m&acirc;&ucirc; w&#601;&#x1E63;al&#601;m&ecirc; &#x1E6F;w&#333;&#8216;&#259;&#x1E07;&#333;&#x1E6F;&#257;m &#353;iqq&ucirc;&#x1E63;&ecirc;hem &#8216;&#257;&#347;&ucirc; &#x1E07;w&#333; &#8216;al-k&#275;n n&#601;&#x1E6F;at&icirc;w l&acirc;em l&#601;nid&acirc;: </P>
<P>21&nbsp;&ucirc;n&#601;&#x1E6F;at&icirc;w b&#601;ya&#x1E0F;-hazz&#257;r&icirc;m l&#257;&#x1E07;az &ucirc;l&#601;ri&#353;&#601;&#8216;&ecirc; h&#257;&#8217;&#257;re&#x1E63; l&#601;&#353;&#257;l&#257;l <font color="brown">w&#601;&#x1E25;ill&#601;luh&#257;</font> <font color="blue">w&#601;&#x1E25;ill&#601;l&ucirc;h&ucirc;:</font> </P>
<P>22&nbsp;wah&#259;sibw&#333;&#x1E6F;&icirc; f&#257;nay m&#275;hem w&#601;&#x1E25;ill&#601;l&ucirc; &#8217;e&#x1E6F;-&#x1E63;&#601;f&ucirc;n&icirc; &ucirc;&#x1E07;&#257;&#8217;&ucirc;-&#x1E07;&#257;h p&#257;r&icirc;&#x1E63;&icirc;m w&#601;&#x1E25;ill&#601;l&ucirc;h&#257;: f</P>
<P>23&nbsp;&#8216;&#259;&#347;&#275;h h&#257;ratw&#333;q k&icirc; h&#257;&#8217;&#257;re&#x1E63; m&#257;l&#601;&#8217;&acirc; mi&#353;&#601;pa&#x1E6D; d&#257;m&icirc;m w&#601;h&#257;&#8216;&icirc;r m&#257;l&#601;&#8217;&acirc; &#x1E25;&#257;m&#257;s: </P>
<P>24&nbsp;w&#601;h&#275;&#x1E07;&#275;&#8217;&#x1E6F;&icirc; r&#257;&#8216;&ecirc; &#x1E21;w&#333;yim w&#601;y&#257;r&#601;&#353;&ucirc; &#8217;e&#x1E6F;-b&#257;t&ecirc;hem w&#601;hi&#353;&#601;bat&icirc; g&#601;&#8217;w&#333;n &#8216;azz&icirc;m w&#601;ni&#x1E25;&#259;l&ucirc; m&#601;qa&#x1E0F;&#601;&#353;&ecirc;hem: </P>
<P>25&nbsp;q&#601;f&#257;&#x1E0F;&acirc;-&#x1E07;&#257;&#8217; &ucirc;&#x1E07;iq&#601;&#353;&ucirc; &#353;&#257;lw&#333;m w&#257;&#8217;&#257;yin: </P>
<P>26&nbsp;hw&#333;&acirc; &#8216;al-hw&#333;&acirc; t&#257;&#x1E07;w&#333;&#8217; &ucirc;&#353;&#601;mu&#8216;&acirc; &#8217;el-&#353;&#601;m&ucirc;&#8216;&acirc; tih&#601;yeh &ucirc;&#x1E07;iq&#601;&#353;&ucirc; &#x1E25;&#257;zw&#333;n minn&#257;&#x1E07;&icirc;&#8217; w&#601;&#x1E6F;w&#333;r&acirc; t&#333;&#8217;&#x1E07;a&#x1E0F; mik&#333;h&#275;n w&#601;&#8216;&#275;&#x1E63;&acirc; mizz&#601;q&#275;n&icirc;m: </P>
<P>27&nbsp;hammele&#x1E35;&#601; yi&#x1E6F;&#601;&#8217;ab&#257;l w&#601;n&#257;&#347;&icirc;&#8217; yil&#601;ba&#353; &#353;&#601;m&#257;m&acirc; w&icirc;&#x1E0F;&ecirc; &#8216;am-h&#257;&#8217;&#257;re&#x1E63; tib&acirc;al&#601;n&acirc; midar&#601;k&#257;m &#8217;e&#8216;&#277;&#347;eh &#8217;w&#333;&#x1E6F;&#257;m &ucirc;&#x1E07;&#601;mi&#353;&#601;p&#601;&#x1E6D;&ecirc;hem &#8217;e&#353;&#601;p&#601;&#x1E6D;&#275;m w&#601;y&#257;&#x1E0F;&#601;&#8216;&ucirc; k&icirc;-&#8217;&#259;n&icirc; y&#601;hw&acirc;: f</P>
</TD>
</TABLE>
<P><HR>
<CENTER>
<A HREF="eze008">Next: Ezekiel (Yechezqel) Chapter 8</A></CENTER>
</BODY>
</HTML>
