[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa054)  [KJV](../kjv/isa054)  [Sep](../sep/isa054) 
[Vul](../vul/isa054)   
  
[Isaiah (Yisheyah) Index](isa)  
  [Previous](isa053)  [Next](isa055) 

------------------------------------------------------------------------

### Tanach (Hebrew): Isaiah (Yisheyah) Chapter 54

‎<span id="001">1</span> ‏רָנִּ֥י עֲקָרָ֖ה לֹ֣א יָלָ֑דָה פִּצְחִ֨י
רִנָּ֤ה וְצַהֲלִי֙ לֹא־חָ֔לָה כִּֽי־רַבִּ֧ים בְּֽנֵי־שׁוֹמֵמָ֛ה
מִבְּנֵ֥י בְעוּלָ֖ה אָמַ֥ר יְהוָֽה׃

‎<span id="002">2</span> ‏הַרְחִ֣יבִי׀ מְק֣וֹם אָהֳלֵ֗ךְ וִירִיע֧וֹת
מִשְׁכְּנוֹתַ֛יִךְ יַטּ֖וּ אַל־תַּחְשֹׂ֑כִי הַאֲרִ֙יכִי֙ מֵֽיתָרַ֔יִךְ
וִיתֵדֹתַ֖יִךְ חַזֵּֽקִי׃

‎<span id="003">3</span> ‏כִּי־יָמִ֥ין וּשְׂמֹ֖אול תִּפְרֹ֑צִי
וְזַרְעֵךְ֙ גּוֹיִ֣ם יִירָ֔שׁ וְעָרִ֥ים נְשַׁמּ֖וֹת יוֹשִֽׁיבוּ׃

‎<span id="004">4</span> ‏אַל־תִּֽירְאִי֙ כִּי־לֹ֣א תֵב֔וֹשִׁי
וְאַל־תִּכָּלְמִ֖י כִּ֣י לֹ֣א תַחְפִּ֑ירִי כִּ֣י בֹ֤שֶׁת עֲלוּמַ֙יִךְ֙
תִּשְׁכָּ֔חִי וְחֶרְפַּ֥ת אַלְמְנוּתַ֖יִךְ לֹ֥א תִזְכְּרִי־עֽוֹד׃

‎<span id="005">5</span> ‏כִּ֤י בֹעֲלַ֙יִךְ֙ עֹשַׂ֔יִךְ יְהוָ֥ה
צְבָא֖וֹת שְׁמ֑וֹ וְגֹֽאֲלֵךְ֙ קְד֣וֹשׁ יִשְׂרָאֵ֔ל אֱלֹהֵ֥י
כָל־הָאָ֖רֶץ יִקָּרֵֽא׃

‎<span id="006">6</span> ‏כִּֽי־כְאִשָּׁ֧ה עֲזוּבָ֛ה וַעֲצ֥וּבַת ר֖וּחַ
קְרָאָ֣ךְ יְהוָ֑ה וְאֵ֧שֶׁת נְעוּרִ֛ים כִּ֥י תִמָּאֵ֖ס אָמַ֥ר
אֱלֹהָֽיִךְ׃

‎<span id="007">7</span> ‏בְּרֶ֥גַע קָטֹ֖ן עֲזַבְתִּ֑יךְ וּבְרַחֲמִ֥ים
גְּדֹלִ֖ים אֲקַבְּצֵֽךְ׃

‎<span id="008">8</span> ‏בְּשֶׁ֣צֶף קֶ֗צֶף הִסְתַּ֨רְתִּי פָנַ֥י
רֶ֙גַע֙ מִמֵּ֔ךְ וּבְחֶ֥סֶד עוֹלָ֖ם רִֽחַמְתִּ֑יךְ אָמַ֥ר גֹּאֲלֵ֖ךְ
יְהוָֽה׃ ס

‎<span id="009">9</span> ‏כִּי־מֵ֥י נֹ֙חַ֙ זֹ֣את לִ֔י אֲשֶׁ֣ר
נִשְׁבַּ֗עְתִּי מֵעֲבֹ֥ר מֵי־נֹ֛חַ ע֖וֹד עַל־הָאָ֑רֶץ כֵּ֥ן
נִשְׁבַּ֛עְתִּי מִקְּצֹ֥ף עָלַ֖יִךְ וּמִגְּעָר־בָּֽךְ׃

‎<span id="010">10</span> ‏כִּ֤י הֶֽהָרִים֙ יָמ֔וּשׁוּ וְהַגְּבָע֖וֹת
תְּמוּטֶ֑נָה וְחַסְדִּ֞י מֵאִתֵּ֣ךְ לֹֽא־יָמ֗וּשׁ וּבְרִ֤ית שְׁלוֹמִי֙
לֹ֣א תָמ֔וּט אָמַ֥ר מְרַחֲמֵ֖ךְ יְהוָֽה׃ ס

‎<span id="011">11</span> ‏עֲנִיָּ֥ה סֹעֲרָ֖ה לֹ֣א נֻחָ֑מָה הִנֵּ֨ה
אָנֹכִ֜י מַרְבִּ֤יץ בַּפּוּךְ֙ אֲבָנַ֔יִךְ וִיסַדְתִּ֖יךְ
בַּסַּפִּירִֽים׃

‎<span id="012">12</span> ‏וְשַׂמְתִּ֤י כַּֽדְכֹד֙ שִׁמְשֹׁתַ֔יִךְ
וּשְׁעָרַ֖יִךְ לְאַבְנֵ֣י אֶקְדָּ֑ח וְכָל־גְּבוּלֵ֖ךְ לְאַבְנֵי־חֵֽפֶץ׃

‎<span id="013">13</span> ‏וְכָל־בָּנַ֖יִךְ לִמּוּדֵ֣י יְהוָ֑ה וְרַ֖ב
שְׁל֥וֹם בָּנָֽיִךְ׃

‎<span id="014">14</span> ‏בִּצְדָקָ֖ה תִּכּוֹנָ֑נִי רַחֲקִ֤י מֵעֹ֙שֶׁק֙
כִּֽי־לֹ֣א תִירָ֔אִי וּמִ֨מְּחִתָּ֔ה כִּ֥י לֹֽא־תִקְרַ֖ב אֵלָֽיִךְ׃

‎<span id="015">15</span> ‏הֵ֣ן גּ֥וֹר יָג֛וּר אֶ֖פֶס מֵֽאוֹתִ֑י
מִי־גָ֥ר אִתָּ֖ךְ עָלַ֥יִךְ יִפּֽוֹל׃

‎<span id="016">16</span> ‏הן הִנֵּ֤ה אָֽנֹכִי֙ בָּרָ֣אתִי חָרָ֔שׁ
נֹפֵ֙חַ֙ בְּאֵ֣שׁ פֶּחָ֔ם וּמוֹצִ֥יא כְלִ֖י לְמַעֲשֵׂ֑הוּ וְאָנֹכִ֛י
בָּרָ֥אתִי מַשְׁחִ֖ית לְחַבֵּֽל׃

‎<span id="017">17</span> ‏כָּל־כְּלִ֞י יוּצַ֤ר עָלַ֙יִךְ֙ לֹ֣א יִצְלָ֔ח
וְכָל־לָשׁ֛וֹן תָּֽקוּם־אִתָּ֥ךְ<sup>1</sup> לַמִּשְׁפָּ֖ט תַּרְשִׁ֑יעִי
זֹ֡את נַחֲלַת֩ עַבְדֵ֨י יְהוָ֧ה וְצִדְקָתָ֛ם מֵאִתִּ֖י נְאֻם־יְהוָֽה׃ ס

1 rānnî ‘ăqārâ lō’ yālāḏâ piṣəḥî rinnâ wəṣahălî lō’-ḥālâ kî-rabîm
bənê-šwōmēmâ mibənê ḇə‘ûlâ ’āmar yəhwâ:

2 harəḥîḇî\| məqwōm ’âŏlēḵə wîrî‘wōṯ mišəkənwōṯayiḵə yaṭṭû
’al-t<sup>a</sup>ḥəśōḵî ha’ărîḵî mêṯārayiḵə wîṯēḏōṯayiḵə ḥazzēqî:

3 kî-yāmîn ûśəmō’wl tifərōṣî wəzarə‘ēḵə gwōyim yîrāš wə‘ārîm nəšammwōṯ
ywōšîḇû:

4 ’al-tîrə’î kî-lō’ ṯēḇwōšî wə’al-tikāləmî kî lō’ ṯ<sup>a</sup>ḥəpîrî kî
ḇōšeṯ ‘ălûmayiḵə tišəkāḥî wəḥerəpaṯ ’aləmənûṯayiḵə lō’ ṯizəkərî-‘wōḏ:

5 kî ḇō‘ălayiḵə ‘ōśayiḵə yəhwâ ṣəḇā’wōṯ šəmwō wəḡō’ălēḵə qəḏwōš
yiśərā’ēl ’ĕlōhê ḵāl-hā’āreṣ yiqqārē’:

6 kî-ḵə’iššâ ‘ăzûḇâ w<sup>a</sup>‘ăṣûḇaṯ rûḥa qərā’āḵə yəhwâ wə’ēšeṯ
nə‘ûrîm kî ṯimmā’ēs ’āmar ’ĕlōhāyiḵə:

7 bəreḡ<sup>a</sup>‘ qāṭōn ‘ăzaḇətîḵə ûḇər<sup>a</sup>ḥămîm gəḏōlîm
’ăqabəṣēḵə:

8 bəšeṣef qeṣef hisətarətî fānay reḡ<sup>a</sup>‘ mimmēḵə ûḇəḥeseḏ
‘wōlām riḥamətîḵə ’āmar gō’ălēḵə yəhwâ: s

9 kî-mê nōḥa zō’ṯ lî ’ăšer nišəb<sup>a</sup>‘ətî mē‘ăḇōr mê-nōḥa ‘wōḏ
‘al-hā’āreṣ kēn nišəb<sup>a</sup>‘ətî miqqəṣōf ‘ālayiḵə ûmigə‘ār-bāḵə:

10 kî hehārîm yāmûšû wəhagəḇā‘wōṯ təmûṭenâ wəḥasədî mē’itēḵə lō’-yāmûš
ûḇərîṯ šəlwōmî lō’ ṯāmûṭ ’āmar mər<sup>a</sup>ḥămēḵə yəhwâ: s

11 ‘ănîyâ sō‘ărâ lō’ nuḥāmâ hinnēh ’ānōḵî marəbîṣ bapûḵə ’ăḇānayiḵə
wîsaḏətîḵə bassapîrîm:

12 wəśamətî kaḏəḵōḏ šiməšōṯayiḵə ûšə‘ārayiḵə lə’aḇənê ’eqədāḥ
wəḵāl-gəḇûlēḵə lə’aḇənê-ḥēfeṣ:

13 wəḵāl-bānayiḵə limmûḏê yəhwâ wəraḇ šəlwōm bānāyiḵə:

14 biṣəḏāqâ tikwōnānî r<sup>a</sup>ḥăqî mē‘ōšeq kî-lō’ ṯîrā’î ûmimməḥitâ
kî lō’-ṯiqəraḇ ’ēlāyiḵə:

15 hēn gwōr yāḡûr ’efes mē’wōṯî mî-ḡār ’itāḵə ‘ālayiḵə yipwōl:

16 hēn hinnēh ’ānōḵî bārā’ṯî ḥārāš nōfēḥa bə’ēš peḥām ûmwōṣî’ ḵəlî
ləm<sup>a</sup>‘ăśēhû wə’ānōḵî bārā’ṯî mašəḥîṯ ləḥabēl:

17 kāl-kəlî yûṣar ‘ālayiḵə lō’ yiṣəlāḥ wəḵāl-lāšwōn
tāqûm-’itāḵə<sup>1</sup> lammišəpāṭ tarəšî‘î zō’ṯ n<sup>a</sup>ḥălaṯ
‘aḇəḏê yəhwâ wəṣiḏəqāṯām mē’itî nə’um-yəhwâ: s

------------------------------------------------------------------------

[Next: Isaiah (Yisheyah) Chapter 55](isa055)
