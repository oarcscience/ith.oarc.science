<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1016.htm">Polyglot</A>&nbsp;
<A HREF="../kjv/sa1016.htm">KJV</A>&nbsp;
<A HREF="../sep/sa1016.htm">Sep</A>&nbsp;
<A HREF="../vul/sa1016.htm">Vul</A>&nbsp;

<BR>
<BR><A HREF="sa1.htm">1 Samuel (1 Shmuel) Index</A><BR>
&nbsp;
<A HREF="sa1015.htm">Previous</A>&nbsp;
<A HREF="sa1017.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 16</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֨אמֶר יְהוָ֜ה אֶל־שְׁמוּאֵ֗ל עַד־מָתַי֙ אַתָּה֙ מִתְאַבֵּ֣ל אֶל־שָׁא֔וּל וַאֲנִ֣י מְאַסְתִּ֔יו מִמְּלֹ֖ךְ עַל־יִשְׂרָאֵ֑ל מַלֵּ֨א קַרְנְךָ֜ שֶׁ֗מֶן וְלֵ֤ךְ אֶֽשְׁלָחֲךָ֙ אֶל־יִשַׁ֣י בֵּֽית־הַלַּחְמִ֔י כִּֽי־רָאִ֧יתִי בְּבָנָ֛יו לִ֖י מֶֽלֶךְ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֤אמֶר שְׁמוּאֵל֙ אֵ֣יךְ אֵלֵ֔ךְ וְשָׁמַ֥ע שָׁא֖וּל וַהֲרָגָ֑נִי סוַיֹּ֣אמֶר יְהוָ֗ה עֶגְלַ֤ת בָּקָר֙ תִּקַּ֣ח בְּיָדֶ֔ךָ וְאָ֣מַרְתָּ֔ לִזְבֹּ֥חַ לַֽיהוָ֖ה בָּֽאתִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְקָרָ֥אתָ לְיִשַׁ֖י בַּזָּ֑בַח וְאָֽנֹכִ֗י אוֹדִֽיעֲךָ֙ אֵ֣ת אֲשֶֽׁר־תַּעֲשֶׂ֔ה וּמָשַׁחְתָּ֣ לִ֔י אֵ֥ת אֲשֶׁר־אֹמַ֖ר אֵלֶֽיךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּ֣עַשׂ שְׁמוּאֵ֗ל אֵ֚ת אֲשֶׁ֣ר דִּבֶּ֣ר יְהוָ֔ה וַיָּבֹ֖א בֵּ֣ית לָ֑חֶם וַיֶּחֶרְד֞וּ זִקְנֵ֤י הָעִיר֙ לִקְרָאת֔וֹ וַיֹּ֖אמֶר שָׁלֹ֥ם בּוֹאֶֽךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֣אמֶר׀ שָׁל֗וֹם לִזְבֹּ֤חַ לַֽיהוָה֙ בָּ֔אתִי הִֽתְקַדְּשׁ֔וּ וּבָאתֶ֥ם אִתִּ֖י בַּזָּ֑בַח וַיְקַדֵּ֤שׁ אֶת־יִשַׁי֙ וְאֶת־בָּנָ֔יו וַיִּקְרָ֥א לָהֶ֖ם לַזָּֽבַח׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיְהִ֣י בְּבוֹאָ֔ם וַיַּ֖רְא אֶת־אֱלִיאָ֑ב וַיֹּ֕אמֶר אַ֛ךְ נֶ֥גֶד יְהוָ֖ה מְשִׁיחֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֨אמֶר יְהוָ֜ה אֶל־שְׁמוּאֵ֗ל אַל־תַּבֵּ֧ט אֶל־מַרְאֵ֛הוּ וְאֶל־גְּבֹ֥הַּ קוֹמָת֖וֹ כִּ֣י מְאַסְתִּ֑יהוּ כִּ֣י׀ לֹ֗א אֲשֶׁ֤ר יִרְאֶה֙ הָאָדָ֔ם כִּ֤י הָֽאָדָם֙ יִרְאֶ֣ה לַעֵינַ֔יִם וַיהוָ֖ה יִרְאֶ֥ה לַלֵּבָֽב׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּקְרָ֤א יִשַׁי֙ אֶל־אֲבִ֣ינָדָ֔ב וַיַּעֲבִרֵ֖הוּ לִפְנֵ֣י שְׁמוּאֵ֑ל וַיֹּ֕אמֶר גַּם־בָּזֶ֖ה לֹֽא־בָחַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּעֲבֵ֥ר יִשַׁ֖י שַׁמָּ֑ה וַיֹּ֕אמֶר גַּם־בָּזֶ֖ה לֹא־בָחַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיַּעֲבֵ֥ר יִשַׁ֛י שִׁבְעַ֥ת בָּנָ֖יו לִפְנֵ֣י שְׁמוּאֵ֑ל וַיֹּ֤אמֶר שְׁמוּאֵל֙ אֶל־יִשַׁ֔י לֹא־בָחַ֥ר יְהוָ֖ה בָּאֵֽלֶּה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֨אמֶר שְׁמוּאֵ֣ל אֶל־יִשַׁי֮ הֲתַ֣מּוּ הַנְּעָרִים֒ וַיֹּ֗אמֶר ע֚וֹד שָׁאַ֣ר הַקָּטָ֔ן וְהִנֵּ֥ה רֹעֶ֖ה בַּצֹּ֑אן וַיֹּ֨אמֶר שְׁמוּאֵ֤ל אֶל־יִשַׁי֙ שִׁלְחָ֣ה וְקָחֶ֔נּוּ כִּ֥י לֹא־נָסֹ֖ב עַד־בֹּא֥וֹ פֹֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּשְׁלַ֤ח וַיְבִיאֵ֙הוּ֙ וְה֣וּא אַדְמוֹנִ֔י עִם־יְפֵ֥ה עֵינַ֖יִם וְט֣וֹב רֹ֑אִי פוַיֹּ֧אמֶר יְהוָ֛ה ק֥וּם מְשָׁחֵ֖הוּ כִּֽי־זֶ֥ה הֽוּא׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיִּקַּ֨ח שְׁמוּאֵ֜ל אֶת־קֶ֣רֶן הַשֶּׁ֗מֶן וַיִּמְשַׁ֣ח אֹתוֹ֮ בְּקֶ֣רֶב אֶחָיו֒ וַתִּצְלַ֤ח רֽוּחַ־יְהוָה֙ אֶל־דָּוִ֔ד מֵהַיּ֥וֹם הַה֖וּא וָמָ֑עְלָה וַיָּ֣קָם שְׁמוּאֵ֔ל וַיֵּ֖לֶךְ הָרָמָֽתָה׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְר֧וּחַ יְהוָ֛ה סָ֖רָה מֵעִ֣ם שָׁא֑וּל וּבִֽעֲתַ֥תּוּ רֽוּחַ־רָעָ֖ה מֵאֵ֥ת יְהוָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּאמְר֥וּ עַבְדֵֽי־שָׁא֖וּל אֵלָ֑יו הִנֵּה־נָ֧א רֽוּחַ־אֱלֹהִ֛ים רָעָ֖ה מְבַעִתֶּֽךָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;יֹאמַר־נָ֤א אֲדֹנֵ֙נוּ֙ עֲבָדֶ֣יךָ לְפָנֶ֔יךָ יְבַקְשׁ֕וּ אִ֕ישׁ יֹדֵ֖עַ מְנַגֵּ֣ן בַּכִּנּ֑וֹר וְהָיָ֗ה בִּֽהְי֨וֹת עָלֶ֤יךָ רֽוּחַ־אֱלֹהִים֙ רָעָ֔ה וְנִגֵּ֥ן בְּיָד֖וֹ וְט֥וֹב לָֽךְ׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּ֥אמֶר שָׁא֖וּל אֶל־עֲבָדָ֑יו רְאוּ־נָ֣א לִ֗י אִ֚ישׁ מֵיטִ֣יב לְנַגֵּ֔ן וַהֲבִיאוֹתֶ֖ם אֵלָֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיַּעַן֩ אֶחָ֨ד מֵהַנְּעָרִ֜ים וַיֹּ֗אמֶר הִנֵּ֨ה רָאִ֜יתִי בֵּ֣ן לְיִשַׁי֮ בֵּ֣ית הַלַּחְמִי֒ יֹדֵ֣עַ נַ֠גֵּן וְגִבּ֨וֹר חַ֜יִל וְאִ֧ישׁ מִלְחָמָ֛ה וּנְב֥וֹן דָּבָ֖ר וְאִ֣ישׁ תֹּ֑אַר וַיהוָ֖ה עִמּֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּשְׁלַ֥ח שָׁא֛וּל מַלְאָכִ֖ים אֶל־יִשָׁ֑י וַיֹּ֕אמֶר שִׁלְחָ֥ה אֵלַ֛י אֶת־דָּוִ֥ד בִּנְךָ֖ אֲשֶׁ֥ר בַּצֹּֽאן׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּקַּ֨ח יִשַׁ֜י חֲמ֥וֹר לֶ֙חֶם֙ וְנֹ֣אד יַ֔יִן וּגְדִ֥י עִזִּ֖ים אֶחָ֑ד וַיִּשְׁלַ֛ח בְּיַד־דָּוִ֥ד בְּנ֖וֹ אֶל־שָׁאֽוּל׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיָּבֹ֤א דָוִד֙ אֶל־שָׁא֔וּל וַֽיַּעֲמֹ֖ד לְפָנָ֑יו וַיֶּאֱהָבֵ֣הֽוּ מְאֹ֔ד וַֽיְהִי־ל֖וֹ נֹשֵׂ֥א כֵלִֽים׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּשְׁלַ֣ח שָׁא֔וּל אֶל־יִשַׁ֖י לֵאמֹ֑ר יַעֲמָד־נָ֤א דָוִד֙ לְפָנַ֔י כִּֽי־מָ֥צָא חֵ֖ן בְּעֵינָֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְהָיָ֗ה בִּֽהְי֤וֹת רֽוּחַ־אֱלֹהִים֙ אֶל־שָׁא֔וּל וְלָקַ֥ח דָּוִ֛ד אֶת־הַכִּנּ֖וֹר וְנִגֵּ֣ן בְּיָד֑וֹ וְרָוַ֤ח לְשָׁאוּל֙ וְט֣וֹב ל֔וֹ וְסָ֥רָה מֵעָלָ֖יו ר֥וּחַ הָרָעָֽה׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer y&#601;hw&acirc; &#8217;el-&#353;&#601;m&ucirc;&#8217;&#275;l &#8216;a&#x1E0F;-m&#257;&#x1E6F;ay &#8217;at&acirc; mi&#x1E6F;&#601;&#8217;ab&#275;l &#8217;el-&#353;&#257;&#8217;&ucirc;l wa&#8217;&#259;n&icirc; m&#601;&#8217;as&#601;t&icirc;w mimm&#601;l&#333;&#x1E35;&#601; &#8216;al-yi&#347;&#601;r&#257;&#8217;&#275;l mall&#275;&#8217; qar&#601;n&#601;&#x1E35;&#257; &#353;emen w&#601;l&#275;&#x1E35;&#601; &#8217;e&#353;&#601;l&#257;&#x1E25;&#259;&#x1E35;&#257; &#8217;el-yi&#353;ay b&ecirc;&#x1E6F;-hall<sup>a</sup>&#x1E25;&#601;m&icirc; k&icirc;-r&#257;&#8217;&icirc;&#x1E6F;&icirc; b&#601;&#x1E07;&#257;n&#257;yw l&icirc; mele&#x1E35;&#601;: </P>
<P>2&nbsp;wayy&#333;&#8217;mer &#353;&#601;m&ucirc;&#8217;&#275;l &#8217;&ecirc;&#x1E35;&#601; &#8217;&#275;l&#275;&#x1E35;&#601; w&#601;&#353;&#257;m<sup>a</sup>&#8216; &#353;&#257;&#8217;&ucirc;l wah&#259;r&#257;&#x1E21;&#257;n&icirc; swayy&#333;&#8217;mer y&#601;hw&acirc; &#8216;e&#x1E21;&#601;la&#x1E6F; b&#257;q&#257;r tiqq<sup>a</sup>&#x1E25; b&#601;y&#257;&#x1E0F;e&#x1E35;&#257; w&#601;&#8217;&#257;mar&#601;t&#257; liz&#601;b&#333;&#x1E25;a layhw&acirc; b&#257;&#8217;&#x1E6F;&icirc;: </P>
<P>3&nbsp;w&#601;q&#257;r&#257;&#8217;&#x1E6F;&#257; l&#601;yi&#353;ay bazz&#257;&#x1E07;<sup>a</sup>&#x1E25; w&#601;&#8217;&#257;n&#333;&#x1E35;&icirc; &#8217;w&#333;&#x1E0F;&icirc;&#8216;&#259;&#x1E35;&#257; &#8217;&#275;&#x1E6F; &#8217;&#259;&#353;er-t<sup>a</sup>&#8216;&#259;&#347;eh &ucirc;m&#257;&#353;<sup>a</sup>&#x1E25;&#601;t&#257; l&icirc; &#8217;&#275;&#x1E6F; &#8217;&#259;&#353;er-&#8217;&#333;mar &#8217;&#275;ley&#x1E35;&#257;: </P>
<P>4&nbsp;wayy<sup>a</sup>&#8216;a&#347; &#353;&#601;m&ucirc;&#8217;&#275;l &#8217;&#275;&#x1E6F; &#8217;&#259;&#353;er diber y&#601;hw&acirc; wayy&#257;&#x1E07;&#333;&#8217; b&ecirc;&#x1E6F; l&#257;&#x1E25;em wayye&#x1E25;er&#601;&#x1E0F;&ucirc; ziq&#601;n&ecirc; h&#257;&#8216;&icirc;r liq&#601;r&#257;&#8217;&#x1E6F;w&#333; wayy&#333;&#8217;mer &#353;&#257;l&#333;m bw&#333;&#8217;e&#x1E35;&#257;: </P>
<P>5&nbsp;wayy&#333;&#8217;mer| &#353;&#257;lw&#333;m liz&#601;b&#333;&#x1E25;a layhw&acirc; b&#257;&#8217;&#x1E6F;&icirc; hi&#x1E6F;&#601;qad&#601;&#353;&ucirc; &ucirc;&#x1E07;&#257;&#8217;&#x1E6F;em &#8217;it&icirc; bazz&#257;&#x1E07;<sup>a</sup>&#x1E25; way&#601;qad&#275;&#353; &#8217;e&#x1E6F;-yi&#353;ay w&#601;&#8217;e&#x1E6F;-b&#257;n&#257;yw wayyiq&#601;r&#257;&#8217; l&acirc;em lazz&#257;&#x1E07;<sup>a</sup>&#x1E25;: </P>
<P>6&nbsp;way&#601;h&icirc; b&#601;&#x1E07;w&#333;&#8217;&#257;m wayyar&#601;&#8217; &#8217;e&#x1E6F;-&#8217;&#277;l&icirc;&#8217;&#257;&#x1E07; wayy&#333;&#8217;mer &#8217;a&#x1E35;&#601; ne&#x1E21;e&#x1E0F; y&#601;hw&acirc; m&#601;&#353;&icirc;&#x1E25;w&#333;: </P>
<P>7&nbsp;wayy&#333;&#8217;mer y&#601;hw&acirc; &#8217;el-&#353;&#601;m&ucirc;&#8217;&#275;l &#8217;al-tab&#275;&#x1E6D; &#8217;el-mar&#601;&#8217;&#275;h&ucirc; w&#601;&#8217;el-g&#601;&#x1E07;&#333;hha qw&#333;m&#257;&#x1E6F;w&#333; k&icirc; m&#601;&#8217;as&#601;t&icirc;h&ucirc; k&icirc;| l&#333;&#8217; &#8217;&#259;&#353;er yir&#601;&#8217;eh h&#257;&#8217;&#257;&#x1E0F;&#257;m k&icirc; h&#257;&#8217;&#257;&#x1E0F;&#257;m yir&#601;&#8217;eh l<sup>a</sup>&#8216;&ecirc;nayim wayhw&acirc; yir&#601;&#8217;eh lall&#275;&#x1E07;&#257;&#x1E07;: </P>
<P>8&nbsp;wayyiq&#601;r&#257;&#8217; yi&#353;ay &#8217;el-&#8217;&#259;&#x1E07;&icirc;n&#257;&#x1E0F;&#257;&#x1E07; wayy<sup>a</sup>&#8216;&#259;&#x1E07;ir&#275;h&ucirc; lif&#601;n&ecirc; &#353;&#601;m&ucirc;&#8217;&#275;l wayy&#333;&#8217;mer gam-b&#257;zeh l&#333;&#8217;-&#x1E07;&#257;&#x1E25;ar y&#601;hw&acirc;: </P>
<P>9&nbsp;wayy<sup>a</sup>&#8216;&#259;&#x1E07;&#275;r yi&#353;ay &#353;amm&acirc; wayy&#333;&#8217;mer gam-b&#257;zeh l&#333;&#8217;-&#x1E07;&#257;&#x1E25;ar y&#601;hw&acirc;: </P>
<P>10&nbsp;wayy<sup>a</sup>&#8216;&#259;&#x1E07;&#275;r yi&#353;ay &#353;i&#x1E07;&#601;&#8216;a&#x1E6F; b&#257;n&#257;yw lif&#601;n&ecirc; &#353;&#601;m&ucirc;&#8217;&#275;l wayy&#333;&#8217;mer &#353;&#601;m&ucirc;&#8217;&#275;l &#8217;el-yi&#353;ay l&#333;&#8217;-&#x1E07;&#257;&#x1E25;ar y&#601;hw&acirc; b&#257;&#8217;&#275;lleh: </P>
<P>11&nbsp;wayy&#333;&#8217;mer &#353;&#601;m&ucirc;&#8217;&#275;l &#8217;el-yi&#353;ay h&#259;&#x1E6F;amm&ucirc; hann&#601;&#8216;&#257;r&icirc;m wayy&#333;&#8217;mer &#8216;w&#333;&#x1E0F; &#353;&#257;&#8217;ar haqq&#257;&#x1E6D;&#257;n w&#601;hinn&#275;h r&#333;&#8216;eh ba&#x1E63;&#x1E63;&#333;&#8217;n wayy&#333;&#8217;mer &#353;&#601;m&ucirc;&#8217;&#275;l &#8217;el-yi&#353;ay &#353;il&#601;&#x1E25;&acirc; w&#601;q&#257;&#x1E25;enn&ucirc; k&icirc; l&#333;&#8217;-n&#257;s&#333;&#x1E07; &#8216;a&#x1E0F;-b&#333;&#8217;w&#333; f&#333;h: </P>
<P>12&nbsp;wayyi&#353;&#601;l<sup>a</sup>&#x1E25; way&#601;&#x1E07;&icirc;&#8217;&#275;h&ucirc; w&#601;h&ucirc;&#8217; &#8217;a&#x1E0F;&#601;mw&#333;n&icirc; &#8216;im-y&#601;f&#275;h &#8216;&ecirc;nayim w&#601;&#x1E6D;w&#333;&#x1E07; r&#333;&#8217;&icirc; fwayy&#333;&#8217;mer y&#601;hw&acirc; q&ucirc;m m&#601;&#353;&#257;&#x1E25;&#275;h&ucirc; k&icirc;-zeh h&ucirc;&#8217;: </P>
<P>13&nbsp;wayyiqq<sup>a</sup>&#x1E25; &#353;&#601;m&ucirc;&#8217;&#275;l &#8217;e&#x1E6F;-qeren ha&#353;&#353;emen wayyim&#601;&#353;<sup>a</sup>&#x1E25; &#8217;&#333;&#x1E6F;w&#333; b&#601;qere&#x1E07; &#8217;e&#x1E25;&#257;yw wati&#x1E63;&#601;l<sup>a</sup>&#x1E25; r&ucirc;&#x1E25;a-y&#601;hw&acirc; &#8217;el-d&#257;wi&#x1E0F; m&#275;hayyw&#333;m hah&ucirc;&#8217; w&#257;m&#257;&#8216;&#601;l&acirc; wayy&#257;q&#257;m &#353;&#601;m&ucirc;&#8217;&#275;l wayy&#275;le&#x1E35;&#601; h&#257;r&#257;m&#257;&#x1E6F;&acirc;: s</P>
<P>14&nbsp;w&#601;r&ucirc;&#x1E25;a y&#601;hw&acirc; s&#257;r&acirc; m&#275;&#8216;im &#353;&#257;&#8217;&ucirc;l &ucirc;&#x1E07;i&#8216;&#259;&#x1E6F;at&ucirc; r&ucirc;&#x1E25;a-r&#257;&#8216;&acirc; m&#275;&#8217;&#275;&#x1E6F; y&#601;hw&acirc;: </P>
<P>15&nbsp;wayy&#333;&#8217;m&#601;r&ucirc; &#8216;a&#x1E07;&#601;&#x1E0F;&ecirc;-&#353;&#257;&#8217;&ucirc;l &#8217;&#275;l&#257;yw hinn&#275;h-n&#257;&#8217; r&ucirc;&#x1E25;a-&#8217;&#277;l&#333;h&icirc;m r&#257;&#8216;&acirc; m&#601;&#x1E07;<sup>a</sup>&#8216;ite&#x1E35;&#257;: </P>
<P>16&nbsp;y&#333;&#8217;mar-n&#257;&#8217; &#8217;&#259;&#x1E0F;&#333;n&#275;n&ucirc; &#8216;&#259;&#x1E07;&#257;&#x1E0F;ey&#x1E35;&#257; l&#601;f&#257;ney&#x1E35;&#257; y&#601;&#x1E07;aq&#601;&#353;&ucirc; &#8217;&icirc;&#353; y&#333;&#x1E0F;&#275;&#8216;a m&#601;nag&#275;n bakinnw&#333;r w&#601;h&#257;y&acirc; bih&#601;yw&#333;&#x1E6F; &#8216;&#257;ley&#x1E35;&#257; r&ucirc;&#x1E25;a-&#8217;&#277;l&#333;h&icirc;m r&#257;&#8216;&acirc; w&#601;nig&#275;n b&#601;y&#257;&#x1E0F;w&#333; w&#601;&#x1E6D;w&#333;&#x1E07; l&#257;&#x1E35;&#601;: f</P>
<P>17&nbsp;wayy&#333;&#8217;mer &#353;&#257;&#8217;&ucirc;l &#8217;el-&#8216;&#259;&#x1E07;&#257;&#x1E0F;&#257;yw r&#601;&#8217;&ucirc;-n&#257;&#8217; l&icirc; &#8217;&icirc;&#353; m&ecirc;&#x1E6D;&icirc;&#x1E07; l&#601;nag&#275;n wah&#259;&#x1E07;&icirc;&#8217;w&#333;&#x1E6F;em &#8217;&#275;l&#257;y: </P>
<P>18&nbsp;wayy<sup>a</sup>&#8216;an &#8217;e&#x1E25;&#257;&#x1E0F; m&#275;hann&#601;&#8216;&#257;r&icirc;m wayy&#333;&#8217;mer hinn&#275;h r&#257;&#8217;&icirc;&#x1E6F;&icirc; b&#275;n l&#601;yi&#353;ay b&ecirc;&#x1E6F; hall<sup>a</sup>&#x1E25;&#601;m&icirc; y&#333;&#x1E0F;&#275;&#8216;a nag&#275;n w&#601;&#x1E21;ibw&#333;r &#x1E25;ayil w&#601;&#8217;&icirc;&#353; mil&#601;&#x1E25;&#257;m&acirc; &ucirc;n&#601;&#x1E07;w&#333;n d&#257;&#x1E07;&#257;r w&#601;&#8217;&icirc;&#353; t&#333;&#8217;ar wayhw&acirc; &#8216;immw&#333;: </P>
<P>19&nbsp;wayyi&#353;&#601;l<sup>a</sup>&#x1E25; &#353;&#257;&#8217;&ucirc;l mal&#601;&#8217;&#257;&#x1E35;&icirc;m &#8217;el-yi&#353;&#257;y wayy&#333;&#8217;mer &#353;il&#601;&#x1E25;&acirc; &#8217;&#275;lay &#8217;e&#x1E6F;-d&#257;wi&#x1E0F; bin&#601;&#x1E35;&#257; &#8217;&#259;&#353;er ba&#x1E63;&#x1E63;&#333;&#8217;n: </P>
<P>20&nbsp;wayyiqq<sup>a</sup>&#x1E25; yi&#353;ay &#x1E25;&#259;mw&#333;r le&#x1E25;em w&#601;n&#333;&#8217;&#x1E0F; yayin &ucirc;&#x1E21;&#601;&#x1E0F;&icirc; &#8216;izz&icirc;m &#8217;e&#x1E25;&#257;&#x1E0F; wayyi&#353;&#601;l<sup>a</sup>&#x1E25; b&#601;ya&#x1E0F;-d&#257;wi&#x1E0F; b&#601;nw&#333; &#8217;el-&#353;&#257;&#8217;&ucirc;l: </P>
<P>21&nbsp;wayy&#257;&#x1E07;&#333;&#8217; &#x1E0F;&#257;wi&#x1E0F; &#8217;el-&#353;&#257;&#8217;&ucirc;l wayy<sup>a</sup>&#8216;&#259;m&#333;&#x1E0F; l&#601;f&#257;n&#257;yw wayye&#8217;&#277;h&#257;&#x1E07;&#275;h&ucirc; m&#601;&#8217;&#333;&#x1E0F; way&#601;h&icirc;-lw&#333; n&#333;&#347;&#275;&#8217; &#x1E35;&#275;l&icirc;m: </P>
<P>22&nbsp;wayyi&#353;&#601;l<sup>a</sup>&#x1E25; &#353;&#257;&#8217;&ucirc;l &#8217;el-yi&#353;ay l&#275;&#8217;m&#333;r y<sup>a</sup>&#8216;&#259;m&#257;&#x1E0F;-n&#257;&#8217; &#x1E0F;&#257;wi&#x1E0F; l&#601;f&#257;nay k&icirc;-m&#257;&#x1E63;&#257;&#8217; &#x1E25;&#275;n b&#601;&#8216;&ecirc;n&#257;y: </P>
<P>23&nbsp;w&#601;h&#257;y&acirc; bih&#601;yw&#333;&#x1E6F; r&ucirc;&#x1E25;a-&#8217;&#277;l&#333;h&icirc;m &#8217;el-&#353;&#257;&#8217;&ucirc;l w&#601;l&#257;q<sup>a</sup>&#x1E25; d&#257;wi&#x1E0F; &#8217;e&#x1E6F;-hakinnw&#333;r w&#601;nig&#275;n b&#601;y&#257;&#x1E0F;w&#333; w&#601;r&#257;w<sup>a</sup>&#x1E25; l&#601;&#353;&#257;&#8217;&ucirc;l w&#601;&#x1E6D;w&#333;&#x1E07; lw&#333; w&#601;s&#257;r&acirc; m&#275;&#8216;&#257;l&#257;yw r&ucirc;&#x1E25;a h&#257;r&#257;&#8216;&acirc;: f</P>
</TD>
</TABLE>
<P><HR>
<CENTER>
<A HREF="sa1017.htm">Next: 1 Samuel (1 Shmuel) Chapter 17</A></CENTER>
</BODY>
</HTML>
