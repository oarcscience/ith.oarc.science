[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa052)  [KJV](../kjv/isa052)  [Sep](../sep/isa052) 
[Vul](../vul/isa052)   
  
[Isaiah (Yisheyah) Index](isa)  
  [Previous](isa051)  [Next](isa053) 

------------------------------------------------------------------------

### Tanach (Hebrew): Isaiah (Yisheyah) Chapter 52

‎<span id="001">1</span> ‏עוּרִ֥י עוּרִ֛י לִבְשִׁ֥י עֻזֵּ֖ךְ צִיּ֑וֹן
לִבְשִׁ֣י׀ בִּגְדֵ֣י תִפְאַרְתֵּ֗ךְ יְרוּשָׁלִַ֙ם֙ עִ֣יר הַקֹּ֔דֶשׁ
כִּ֣י לֹ֥א יוֹסִ֛יף יָבֹא־בָ֥ךְ ע֖וֹד עָרֵ֥ל וְטָמֵֽא׃

‎<span id="002">2</span> ‏הִתְנַעֲרִ֧י מֵעָפָ֛ר ק֥וּמִי שְּׁבִ֖י
יְרֽוּשָׁלִָ֑ם התפתחו הִֽתְפַּתְּחִי֙ מוֹסְרֵ֣י צַוָּארֵ֔ךְ שְׁבִיָּ֖ה
בַּת־צִיּֽוֹן׃ ס

‎<span id="003">3</span> ‏כִּֽי־כֹה֙ אָמַ֣ר יְהוָ֔ה חִנָּ֖ם
נִמְכַּרְתֶּ֑ם וְלֹ֥א בְכֶ֖סֶף תִּגָּאֵֽלוּ׃

‎<span id="004">4</span> ‏כִּ֣י כֹ֤ה אָמַר֙ אֲדֹנָ֣י יְהוִ֔ה מִצְרַ֛יִם
יָֽרַד־עַמִּ֥י בָרִֽאשֹׁנָ֖ה לָג֣וּר שָׁ֑ם וְאַשּׁ֖וּר בְּאֶ֥פֶס
עֲשָׁקֽוֹ׃

‎<span id="005">5</span> ‏וְעַתָּ֤ה מי־ לי־ מַה־ לִּי־ פֹה֙
נְאֻם־יְהוָ֔ה כִּֽי־לֻקַּ֥ח עַמִּ֖י חִנָּ֑ם משלו מֹשְׁלָ֤יו
יְהֵילִ֙ילוּ֙ נְאֻם־יְהוָ֔ה וְתָמִ֥יד כָּל־הַיּ֖וֹם שְׁמִ֥י מִנֹּאָֽץ׃

‎<span id="006">6</span> ‏לָכֵ֛ן יֵדַ֥ע עַמִּ֖י שְׁמִ֑י לָכֵן֙ בַּיּ֣וֹם
הַה֔וּא כִּֽי־אֲנִי־ה֥וּא הַֽמְדַבֵּ֖ר הִנֵּֽנִי׃

‎<span id="007">7</span> ‏מַה־נָּאו֨וּ עַל־הֶהָרִ֜ים רַגְלֵ֣י מְבַשֵּׂ֗ר
מַשְׁמִ֧יעַ שָׁל֛וֹם מְבַשֵּׂ֥ר ט֖וֹב מַשְׁמִ֣יעַ יְשׁוּעָ֑ה אֹמֵ֥ר
לְצִיּ֖וֹן מָלַ֥ךְ אֱלֹהָֽיִךְ׃

‎<span id="008">8</span> ‏ק֥וֹל צֹפַ֛יִךְ נָ֥שְׂאוּ ק֖וֹל יַחְדָּ֣ו
יְרַנֵּ֑נוּ כִּ֣י עַ֤יִן בְּעַ֙יִן֙ יִרְא֔וּ בְּשׁ֥וּב יְהוָ֖ה צִיּֽוֹן׃

‎<span id="009">9</span> ‏פִּצְח֤וּ רַנְּנוּ֙ יַחְדָּ֔ו חָרְב֖וֹת
יְרוּשָׁלִָ֑ם כִּֽי־נִחַ֤ם יְהוָה֙ עַמּ֔וֹ גָּאַ֖ל יְרוּשָׁלִָֽם׃

‎<span id="010">10</span> ‏חָשַׂ֤ף יְהוָה֙ אֶת־זְר֣וֹעַ קָדְשׁ֔וֹ
לְעֵינֵ֖י כָּל־הַגּוֹיִ֑ם וְרָאוּ֙ כָּל־אַפְסֵי־אָ֔רֶץ אֵ֖ת יְשׁוּעַ֥ת
אֱלֹהֵֽינוּ׃ ס

‎<span id="011">11</span> ‏ס֤וּרוּ ס֙וּרוּ֙ צְא֣וּ מִשָּׁ֔ם טָמֵ֖א
אַל־תִּגָּ֑עוּ צְא֣וּ מִתּוֹכָ֔הּ הִבָּ֕רוּ נֹשְׂאֵ֖י כְּלֵ֥י יְהוָֽה׃

‎<span id="012">12</span> ‏כִּ֣י לֹ֤א בְחִפָּזוֹן֙ תֵּצֵ֔אוּ
וּבִמְנוּסָ֖ה לֹ֣א תֵלֵכ֑וּן כִּֽי־הֹלֵ֤ךְ לִפְנֵיכֶם֙ יְהוָ֔ה
וּמְאַסִּפְכֶ֖ם אֱלֹהֵ֥י יִשְׂרָאֵֽל׃ ס

‎<span id="013">13</span> ‏הִנֵּ֥ה יַשְׂכִּ֖יל עַבְדִּ֑י יָר֧וּם
וְנִשָּׂ֛א וְגָבַ֖הּ מְאֹֽד׃

‎<span id="014">14</span> ‏כַּאֲשֶׁ֨ר שָׁמְמ֤וּ עָלֶ֙יךָ֙ רַבִּ֔ים
כֵּן־מִשְׁחַ֥ת מֵאִ֖ישׁ מַרְאֵ֑הוּ וְתֹאֲר֖וֹ מִבְּנֵ֥י אָדָֽם׃

‎<span id="015">15</span> ‏כֵּ֤ן יַזֶּה֙ גּוֹיִ֣ם רַבִּ֔ים עָלָ֛יו
יִקְפְּצ֥וּ מְלָכִ֖ים פִּיהֶ֑ם כִּ֠י אֲשֶׁ֨ר לֹֽא־סֻפַּ֤ר לָהֶם֙ רָא֔וּ
וַאֲשֶׁ֥ר לֹֽא־שָׁמְע֖וּ הִתְבּוֹנָֽנוּ׃

1 ‘ûrî ‘ûrî liḇəšî ‘uzzēḵə ṣîywōn liḇəšî\| biḡəḏê ṯifə’arətēḵə
yərûšālaim ‘îr haqqōḏeš kî lō’ ywōsîf yāḇō’-ḇāḵə ‘wōḏ ‘ārēl wəṭāmē’:

2 hiṯən<sup>a</sup>‘ărî mē‘āfār qûmî ššəḇî yərûšālāim hiṯəpatəḥû
hiṯəpatəḥî mwōsərê ṣaûā’rēḵə šəḇîyâ baṯ-ṣîywōn: s

3 kî-ḵōh ’āmar yəhwâ ḥinnām niməkarətem wəlō’ ḇəḵesef tigā’ēlû:

4 kî ḵōh ’āmar ’ăḏōnāy yəhwih miṣərayim yāraḏ-‘ammî ḇāri’šōnâ lāḡûr šām
wə’aššûr bə’efes ‘ăšāqwō:

5 wə‘atâ mî- lî- mah- llî- fōh nə’um-yəhwâ kî-luqq<sup>a</sup>ḥ ‘ammî
ḥinnām mōšəlwō mōšəlāyw yəhêlîlû nə’um-yəhwâ wəṯāmîḏ kāl-hayywōm šəmî
minnō’āṣ:

6 lāḵēn yēḏ<sup>a</sup>‘ ‘ammî šəmî lāḵēn bayywōm hahû’ kî-’ănî-hû’
haməḏabēr hinnēnî:

7 mah-nnā’wû ‘al-hehārîm raḡəlê məḇaśśēr mašəmî‘a šālwōm məḇaśśēr ṭwōḇ
mašəmî‘a yəšû‘â ’ōmēr ləṣîywōn mālaḵə ’ĕlōhāyiḵə:

8 qwōl ṣōfayiḵə nāśə’û qwōl y<sup>a</sup>ḥədāw yərannēnû kî ‘ayin
bə‘ayin yirə’û bəšûḇ yəhwâ ṣîywōn:

9 piṣəḥû rannənû y<sup>a</sup>ḥədāw ḥārəḇwōṯ yərûšālāim kî-niḥam yəhwâ
‘ammwō gā’al yərûšālāim:

10 ḥāśaf yəhwâ ’eṯ-zərwō‘a qāḏəšwō lə‘ênê kāl-hagwōyim wərā’û
kāl-’afəsê-’āreṣ ’ēṯ yəšû‘aṯ ’ĕlōhênû: s

11 sûrû sûrû ṣə’û miššām ṭāmē’ ’al-tigā‘û ṣə’û mitwōḵāh hibārû nōśə’ê
kəlê yəhwâ:

12 kî lō’ ḇəḥipāzwōn tēṣē’û ûḇimənûsâ lō’ ṯēlēḵûn kî-hōlēḵə lifənêḵem
yəhwâ ûmə’assifəḵem ’ĕlōhê yiśərā’ēl: s

13 hinnēh yaśəkîl ‘aḇədî yārûm wəniśśā’ wəḡāḇ<sup>a</sup>h mə’ōḏ:

14 ka’ăšer šāməmû ‘āleyḵā rabîm kēn-mišəḥaṯ mē’îš marə’ēhû wəṯō’ărwō
mibənê ’āḏām:

15 kēn yazzeh gwōyim rabîm ‘ālāyw yiqəpəṣû məlāḵîm pîhem kî ’ăšer
lō’-supar lâem rā’û wa’ăšer lō’-šāmə‘û hiṯəbwōnānû:

------------------------------------------------------------------------

[Next: Isaiah (Yisheyah) Chapter 53](isa053)
