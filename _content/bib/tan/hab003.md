[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/hab003)  [KJV](../kjv/hab003)  [Sep](../sep/hab003) 
[Vul](../vul/hab003)   
  
[Habakkuk (Chavaquq) Index](hab)  
  [Previous](hab002)  [Next](zep001) 

------------------------------------------------------------------------

### Tanach (Hebrew): Habakkuk (Chavaquq) Chapter 3

‎<span id="001">1</span> ‏תְּפִלָּ֖ה לַחֲבַקּ֣וּק הַנָּבִ֑יא עַ֖ל
שִׁגְיֹנֽוֹת׃

‎<span id="002">2</span> ‏יְהוָ֗ה שָׁמַ֣עְתִּי שִׁמְעֲךָ֮ יָרֵאתִי֒
יְהוָ֗ה פָּֽעָלְךָ֙ בְּקֶ֤רֶב שָׁנִים֙ חַיֵּ֔יהוּ בְּקֶ֥רֶב שָׁנִ֖ים
תּוֹדִ֑יעַ בְּרֹ֖גֶז רַחֵ֥ם תִּזְכּֽוֹר׃

‎<span id="003">3</span> ‏אֱל֙וֹהַ֙ מִתֵּימָ֣ן יָב֔וֹא וְקָד֥וֹשׁ
מֵֽהַר־פָּארָ֖ן סֶ֑לָה כִּסָּ֤ה שָׁמַ֙יִם֙ הוֹד֔וֹ וּתְהִלָּת֖וֹ
מָלְאָ֥ה הָאָֽרֶץ׃

‎<span id="004">4</span> ‏וְנֹ֙גַהּ֙<sup>3</sup> כָּא֣וֹר תִּֽהְיֶ֔ה
קַרְנַ֥יִם מִיָּד֖וֹ ל֑וֹ וְשָׁ֖ם חֶבְי֥וֹן עֻזֹּֽה׃<sup>q</sup>

‎<span id="005">5</span> ‏לְפָנָ֖יו יֵ֣לֶךְ דָּ֑בֶר וְיֵצֵ֥א רֶ֖שֶׁף
לְרַגְלָֽיו׃

‎<span id="006">6</span> ‏עָמַ֣ד׀ וַיְמֹ֣דֶד אֶ֗רֶץ רָאָה֙ וַיַּתֵּ֣ר
גּוֹיִ֔ם וַיִּתְפֹּֽצְצוּ֙ הַרְרֵי־עַ֔ד שַׁח֖וּ גִּבְע֣וֹת עוֹלָ֑ם
הֲלִיכ֥וֹת עוֹלָ֖ם לֽוֹ׃<sup>3</sup>

‎<span id="007">7</span> ‏תַּ֣חַת אָ֔וֶן רָאִ֖יתִי אָהֳלֵ֣י כוּשָׁ֑ן
יִרְגְּז֕וּן יְרִיע֖וֹת אֶ֥רֶץ מִדְיָֽן׃ ס

‎<span id="008">8</span> ‏הֲבִנְהָרִים֙ חָרָ֣ה יְהוָ֔ה אִ֤ם
בַּנְּהָרִים֙ אַפֶּ֔ךָ אִם־בַּיָּ֖ם עֶבְרָתֶ֑ךָ כִּ֤י תִרְכַּב֙
עַל־סוּסֶ֔יךָ מַרְכְּבֹתֶ֖יךָ יְשׁוּעָֽה׃

‎<span id="009">9</span> ‏עֶרְיָ֤ה תֵעוֹר֙ קַשְׁתֶּ֔ךָ שְׁבֻע֥וֹת
מַטּ֖וֹת אֹ֣מֶר סֶ֑לָה נְהָר֖וֹת תְּבַקַּע־אָֽרֶץ׃

‎<span id="010">10</span> ‏רָא֤וּךָ יָחִ֙ילוּ֙ הָרִ֔ים זֶ֥רֶם מַ֖יִם
עָבָ֑ר נָתַ֤ן תְּהוֹם֙ קוֹל֔וֹ ר֖וֹם יָדֵ֥יהוּ נָשָֽׂא׃

‎<span id="011">11</span> ‏שֶׁ֥מֶשׁ יָרֵ֖חַ עָ֣מַד זְבֻ֑לָה לְא֤וֹר
חִצֶּ֙יךָ֙ יְהַלֵּ֔כוּ לְנֹ֖גַהּ בְּרַ֥ק חֲנִיתֶֽךָ׃

‎<span id="012">12</span> ‏בְּזַ֖עַם תִּצְעַד־אָ֑רֶץ בְּאַ֖ף תָּד֥וּשׁ
גּוֹיִֽם׃

‎<span id="013">13</span> ‏יָצָ֙אתָ֙ לְיֵ֣שַׁע עַמֶּ֔ךָ לְיֵ֖שַׁע
אֶת־מְשִׁיחֶ֑ךָ מָחַ֤צְתָּ רֹּאשׁ֙ מִבֵּ֣ית רָשָׁ֔ע עָר֛וֹת יְס֥וֹד
עַד־צַוָּ֖אר סֶֽלָה׃ פ

‎<span id="014">14</span> ‏נָקַ֤בְתָּ בְמַטָּיו֙ רֹ֣אשׁ פרזו פְּרָזָ֔יו
יִסְעֲר֖וּ לַהֲפִיצֵ֑נִי עֲלִ֣יצֻתָ֔ם כְּמוֹ־לֶאֱכֹ֥ל עָנִ֖י
בַּמִּסְתָּֽר׃

‎<span id="015">15</span> ‏דָּרַ֥כְתָּ בַיָּ֖ם סוּסֶ֑יךָ חֹ֖מֶר מַ֥יִם
רַבִּֽים׃

‎<span id="016">16</span> ‏שָׁמַ֣עְתִּי׀ וַתִּרְגַּ֣ז בִּטְנִ֗י לְקוֹל֙
צָלֲל֣וּ שְׂפָתַ֔י יָב֥וֹא רָקָ֛ב בַּעֲצָמַ֖י וְתַחְתַּ֣י אֶרְגָּ֑ז
אֲשֶׁ֤ר אָנ֙וּחַ֙ לְי֣וֹם צָרָ֔ה לַעֲל֖וֹת לְעַ֥ם יְגוּדֶֽנּוּ׃

‎<span id="017">17</span> ‏כִּֽי־תְאֵנָ֣ה לֹֽא־תִפְרָ֗ח וְאֵ֤ין יְבוּל֙
בַּגְּפָנִ֔ים כִּחֵשׁ֙ מַעֲשֵׂה־זַ֔יִת וּשְׁדֵמ֖וֹת לֹא־עָ֣שָׂה אֹ֑כֶל
גָּזַ֤ר מִמִּכְלָה֙ צֹ֔אן וְאֵ֥ין בָּקָ֖ר בָּרְפָתִֽים׃

‎<span id="018">18</span> ‏וַאֲנִ֖י בַּיהוָ֣ה אֶעְל֑וֹזָה אָגִ֖ילָה
בֵּאלֹהֵ֥י יִשְׁעִֽי׃

‎<span id="019">19</span> ‏יְהוִ֤ה אֲדֹנָי֙ חֵילִ֔י וַיָּ֤שֶׂם רַגְלַי֙
כָּֽאַיָּל֔וֹת וְעַ֥ל בָּמוֹתַ֖י יַדְרִכֵ֑נִי לַמְנַצֵּ֖חַ
בִּנְגִינוֹתָֽי׃

1 təfillâ l<sup>a</sup>ḥăḇaqqûq hannāḇî’ ‘al šiḡəyōnwōṯ:

2 yəhwâ šām<sup>a</sup>‘ətî šimə‘ăḵā yārē’ṯî yəhwâ pā‘āləḵā bəqereḇ
šānîm ḥayyêhû bəqereḇ šānîm twōḏî‘a bərōḡez r<sup>a</sup>ḥēm tizəkwōr:

3 ’ĕlwōha mitêmān yāḇwō’ wəqāḏwōš mēhar-pā’rān selâ kissâ šāmayim hwōḏwō
ûṯəhillāṯwō mālə’â hā’āreṣ:

4 wənōḡ<sup>a</sup>h<sup>3</sup> kā’wōr tihəyeh qarənayim mîyāḏwō lwō
wəšām ḥeḇəywōn ‘uzzōh:<sup>q</sup>

5 ləfānāyw yēleḵə dāḇer wəyēṣē’ rešef ləraḡəlāyw:

6 ‘āmaḏ\| wayəmōḏeḏ ’ereṣ rā’â wayyatēr gwōyim wayyiṯəpōṣəṣû harərê-‘aḏ
š<sup>a</sup>ḥû giḇə‘wōṯ ‘wōlām hălîḵwōṯ ‘wōlām lwō:<sup>3</sup>

7 t<sup>a</sup>ḥaṯ ’āwen rā’îṯî ’âŏlê ḵûšān yirəgəzûn yərî‘wōṯ ’ereṣ
miḏəyān: s

8 hăḇinəhārîm ḥārâ yəhwâ ’im bannəhārîm ’apeḵā ’im-bayyām ‘eḇərāṯeḵā kî
ṯirəkaḇ ‘al-sûseyḵā marəkəḇōṯeyḵā yəšû‘â:

9 ‘erəyâ ṯē‘wōr qašəteḵā šəḇu‘wōṯ maṭṭwōṯ ’ōmer selâ nəhārwōṯ
təḇaqq<sup>a</sup>‘-’āreṣ:

10 rā’ûḵā yāḥîlû hārîm zerem mayim ‘āḇār nāṯan təhwōm qwōlwō rwōm yāḏêhû
nāśā’:

11 šemeš yārēḥa ‘āmaḏ zəḇulâ lə’wōr ḥiṣṣeyḵā yəhallēḵû
lənōḡ<sup>a</sup>h bəraq ḥănîṯeḵā:

12 bəz<sup>a</sup>‘am tiṣə‘aḏ-’āreṣ bə’af tāḏûš gwōyim:

13 yāṣā’ṯā ləyēš<sup>a</sup>‘ ‘ammeḵā ləyēš<sup>a</sup>‘ ’eṯ-məšîḥeḵā
māḥaṣətā rrō’š mibêṯ rāšā‘ ‘ārwōṯ yəswōḏ ‘aḏ-ṣaûā’r selâ: f

14 nāqaḇətā ḇəmaṭṭāyw rō’š pərāzwō pərāzāyw yisə‘ărû lahăfîṣēnî
‘ălîṣuṯām kəmwō-le’ĕḵōl ‘ānî bammisətār:

15 dāraḵətā ḇayyām sûseyḵā ḥōmer mayim rabîm:

16 šām<sup>a</sup>‘ətî\| watirəgaz biṭənî ləqwōl ṣālălû śəfāṯay yāḇwō’
rāqāḇ b<sup>a</sup>‘ăṣāmay wəṯ<sup>a</sup>ḥətay ’erəgāz ’ăšer ’ānûḥa
ləywōm ṣārâ l<sup>a</sup>‘ălwōṯ lə‘am yəḡûḏennû:

17 kî-ṯə’ēnâ lō’-ṯifərāḥ wə’ên yəḇûl bagəfānîm kiḥēš
m<sup>a</sup>‘ăśēh-zayiṯ ûšəḏēmwōṯ lō’-‘āśâ ’ōḵel gāzar mimmiḵəlâ ṣō’n
wə’ên bāqār bārəfāṯîm:

18 wa’ănî bayhwâ ’e‘əlwōzâ ’āḡîlâ bē’lōhê yišə‘î:

19 yəhwih ’ăḏōnāy ḥêlî wayyāśem raḡəlay kā’ayyālwōṯ wə‘al bāmwōṯay
yaḏəriḵēnî lamənaṣṣēḥa binəḡînwōṯāy:

------------------------------------------------------------------------

[Next: Zephaniah (Tsephanyah) Chapter 1](zep001)
