<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch2021">Polyglot</A>&nbsp;
<A HREF="../kjv/ch2021">KJV</A>&nbsp;
<A HREF="../sep/ch2021">Sep</A>&nbsp;
<A HREF="../vul/ch2021">Vul</A>&nbsp;

<BR>
<BR><A HREF="ch2">2 Chronicles (2 Divrey Yamim) Index</A><BR>
&nbsp;
<A HREF="ch2020">Previous</A>&nbsp;
<A HREF="ch2022">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 21</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּשְׁכַּ֤ב יְהֽוֹשָׁפָט֙ עִם־אֲבֹתָ֔יו וַיִּקָּבֵ֥ר עִם־אֲבֹתָ֖יו בְּעִ֣יר דָּוִ֑יד וַיִּמְלֹ֛ךְ יְהוֹרָ֥ם בְּנ֖וֹ תַּחְתָּֽיו׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְלֽוֹ־אַחִ֞ים בְּנֵ֣י יְהוֹשָׁפָ֗ט עֲזַרְיָ֤ה וִֽיחִיאֵל֙ וּזְכַרְיָ֣הוּ וַעֲזַרְיָ֔הוּ וּמִיכָאֵ֖ל וּשְׁפַטְיָ֑הוּ כָּל־אֵ֕לֶּה בְּנֵ֥י יְהוֹשָׁפָ֖ט מֶ֥לֶךְ־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּתֵּ֣ן לָהֶ֣ם׀ אֲ֠בִיהֶם מַתָּנ֨וֹת רַבּ֜וֹת לְכֶ֤סֶף וּלְזָהָב֙ וּלְמִגְדָּנ֔וֹת עִם־עָרֵ֥י מְצֻר֖וֹת בִּֽיהוּדָ֑ה וְאֶת־הַמַּמְלָכָ֛ה נָתַ֥ן לִֽיהוֹרָ֖ם כִּי־ה֥וּא הַבְּכֽוֹר׃ פ</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּ֨קָם יְהוֹרָ֜ם עַל־מַמְלֶ֤כַת אָבִיו֙ וַיִּתְחַזַּ֔ק וַיַּהֲרֹ֥ג אֶת־כָּל־אֶחָ֖יו בֶּחָ֑רֶב וְגַ֖ם מִשָּׂרֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בֶּן־שְׁלֹשִׁ֥ים וּשְׁתַּ֛יִם שָׁנָ֖ה יְהוֹרָ֣ם בְּמָלְכ֑וֹ וּשְׁמוֹנֶ֣ה שָׁנִ֔ים מָלַ֖ךְ בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֵּ֜לֶךְ בְּדֶ֣רֶךְ׀ מַלְכֵ֣י יִשְׂרָאֵ֗ל כַּאֲשֶׁ֤ר עָשׂוּ֙ בֵּ֣ית אַחְאָ֔ב כִּ֚י בַּת־אַחְאָ֔ב הָ֥יְתָה לּ֖וֹ אִשָּׁ֑ה וַיַּ֥עַשׂ הָרַ֖ע בְּעֵינֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְלֹא־אָבָ֣ה יְהוָ֗ה לְהַשְׁחִית֙ אֶת־בֵּ֣ית דָּוִ֔יד לְמַ֣עַן הַבְּרִ֔ית אֲשֶׁ֥ר כָּרַ֖ת לְדָוִ֑יד וְכַאֲשֶׁ֣ר אָמַ֗ר לָתֵ֨ת ל֥וֹ נִ֛יר וּלְבָנָ֖יו כָּל־הַיָּמִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בְּיָמָיו֙ פָּשַׁ֣ע אֱד֔וֹם מִתַּ֖חַת יַד־יְהוּדָ֑ה וַיַּמְלִ֥יכוּ עֲלֵיהֶ֖ם מֶֽלֶךְ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּֽעֲבֹ֤ר יְהוֹרָם֙ עִם־שָׂרָ֔יו וְכָל־הָרֶ֖כֶב עִמּ֑וֹ וַיְהִי֙ קָ֣ם לַ֔יְלָה וַיַּ֗ךְ אֶת־אֱדוֹם֙ הַסּוֹבֵ֣ב אֵלָ֔יו וְאֵ֖ת שָׂרֵ֥י הָרָֽכֶב׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּפְשַׁ֨ע אֱד֜וֹם מִתַּ֣חַת יַד־יְהוּדָ֗ה עַ֚ד הַיּ֣וֹם הַזֶּ֔ה אָ֣ז תִּפְשַׁ֥ע לִבְנָ֛ה בָּעֵ֥ת הַהִ֖יא מִתַּ֣חַת יָד֑וֹ כִּ֣י עָזַ֔ב אֶת־יְהוָ֖ה אֱלֹהֵ֥י אֲבֹתָֽיו׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;גַּם־ה֥וּא עָשָֽׂה־בָמ֖וֹת בְּהָרֵ֣י יְהוּדָ֑ה וַיֶּ֙זֶן֙ אֶת־יֹשְׁבֵ֣י יְרוּשָׁלִַ֔ם וַיַּדַּ֖ח אֶת־יְהוּדָֽה׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיָּבֹ֤א אֵלָיו֙ מִכְתָּ֔ב מֵֽאֵלִיָּ֥הוּ הַנָּבִ֖יא לֵאמֹ֑ר כֹּ֣ה׀ אָמַ֣ר יְהוָ֗ה אֱלֹהֵי֙ דָּוִ֣יד אָבִ֔יךָ תַּ֗חַת אֲשֶׁ֤ר לֹֽא־הָלַ֙כְתָּ֙ בְּדַרְכֵי֙ יְהוֹשָׁפָ֣ט אָבִ֔יךָ וּבְדַרְכֵ֖י אָסָ֥א מֶֽלֶךְ־יְהוּדָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַתֵּ֗לֶךְ בְּדֶ֙רֶךְ֙ מַלְכֵ֣י יִשְׂרָאֵ֔ל וַתַּזְנֶ֤ה אֶת־יְהוּדָה֙ וְאֶת־יֹשְׁבֵ֣י יְרוּשָׁלִַ֔ם כְּהַזְנ֖וֹת בֵּ֣ית אַחְאָ֑ב וְגַ֨ם אֶת־אַחֶ֧יךָ בֵית־אָבִ֛יךָ הַטּוֹבִ֥ים מִמְּךָ֖ הָרָֽגְתָּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הִנֵּ֣ה יְהוָ֗ה נֹגֵ֛ף מַגֵּפָ֥ה גְדוֹלָ֖ה בְּעַמֶּ֑ךָ וּבְבָנֶ֥יךָ וּבְנָשֶׁ֖יךָ וּבְכָל־רְכוּשֶֽׁךָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאַתָּ֛ה בָּחֳלָיִ֥ים רַבִּ֖ים בְּמַחֲלֵ֣ה מֵעֶ֑יךָ עַד־יֵצְא֤וּ מֵעֶ֙יךָ֙ מִן־הַחֹ֔לִי יָמִ֖ים עַל־יָמִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיָּ֨עַר יְהוָ֜ה עַל־יְהוֹרָ֗ם אֵ֣ת ר֤וּחַ הַפְּלִשְׁתִּים֙ וְהָ֣עַרְבִ֔ים אֲשֶׁ֖ר עַל־יַ֥ד כּוּשִֽׁים׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּעֲל֤וּ בִֽיהוּדָה֙ וַיִּבְקָע֔וּהָ וַיִּשְׁבּ֗וּ אֵ֤ת כָּל־הָרְכוּשׁ֙ הַנִּמְצָ֣א לְבֵית־הַמֶּ֔לֶךְ וְגַם־בָּנָ֖יו וְנָשָׁ֑יו וְלֹ֤א נִשְׁאַר־לוֹ֙ בֵּ֔ן כִּ֥י אִם־יְהוֹאָחָ֖ז קְטֹ֥ן בָּנָֽיו׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאַחֲרֵ֖י כָּל־זֹ֑את נְגָפ֨וֹ יְהוָ֧ה׀ בְּמֵעָ֛יו לָחֳלִ֖י לְאֵ֥ין מַרְפֵּֽא׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיְהִ֣י לְיָמִ֣ים׀ מִיָּמִ֡ים וּכְעֵת֩ צֵ֨את הַקֵּ֜ץ לְיָמִ֣ים שְׁנַ֗יִם יָצְא֤וּ מֵעָיו֙ עִם־חָלְי֔וֹ וַיָּ֖מָת בְּתַחֲלֻאִ֣ים רָעִ֑ים וְלֹא־עָ֨שׂוּ ל֥וֹ עַמּ֛וֹ שְׂרֵפָ֖ה כִּשְׂרֵפַ֥ת אֲבֹתָֽיו׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בֶּן־שְׁלֹשִׁ֤ים וּשְׁתַּ֙יִם֙ הָיָ֣ה בְמָלְכ֔וֹ וּשְׁמוֹנֶ֣ה שָׁנִ֔ים מָלַ֖ךְ בִּירוּשָׁלִָ֑ם וַיֵּ֙לֶךְ֙ בְּלֹ֣א חֶמְדָּ֔ה וַֽיִּקְבְּרֻ֙הוּ֙ בְּעִ֣יר דָּוִ֔יד וְלֹ֖א בְּקִבְר֥וֹת הַמְּלָכִֽים׃ </P>
</TD>
<TD WIDTH="50%">
<P>1&nbsp;wayyi&#353;&#601;ka&#x1E07; y&#601;hw&#333;&#353;&#257;f&#257;&#x1E6D; &#8216;im-&#8217;&#259;&#x1E07;&#333;&#x1E6F;&#257;yw wayyiqq&#257;&#x1E07;&#275;r &#8216;im-&#8217;&#259;&#x1E07;&#333;&#x1E6F;&#257;yw b&#601;&#8216;&icirc;r d&#257;w&icirc;&#x1E0F; wayyim&#601;l&#333;&#x1E35;&#601; y&#601;hw&#333;r&#257;m b&#601;nw&#333; t<sup>a</sup>&#x1E25;&#601;t&#257;yw: </P>
<P>2&nbsp;w&#601;lw&#333;-&#8217;<sup>a</sup>&#x1E25;&icirc;m b&#601;n&ecirc; y&#601;hw&#333;&#353;&#257;f&#257;&#x1E6D; &#8216;&#259;zar&#601;y&acirc; w&icirc;&#x1E25;&icirc;&#8217;&#275;l &ucirc;z&#601;&#x1E35;ar&#601;y&acirc;&ucirc; w<sup>a</sup>&#8216;&#259;zar&#601;y&acirc;&ucirc; &ucirc;m&icirc;&#x1E35;&#257;&#8217;&#275;l &ucirc;&#353;&#601;fa&#x1E6D;&#601;y&acirc;&ucirc; k&#257;l-&#8217;&#275;lleh b&#601;n&ecirc; y&#601;hw&#333;&#353;&#257;f&#257;&#x1E6D; mele&#x1E35;&#601;-yi&#347;&#601;r&#257;&#8217;&#275;l: </P>
<P>3&nbsp;wayyit&#275;n l&acirc;em| &#8217;&#259;&#x1E07;&icirc;hem mat&#257;nw&#333;&#x1E6F; rabw&#333;&#x1E6F; l&#601;&#x1E35;esef &ucirc;l&#601;z&acirc;&#257;&#x1E07; &ucirc;l&#601;mi&#x1E21;&#601;d&#257;nw&#333;&#x1E6F; &#8216;im-&#8216;&#257;r&ecirc; m&#601;&#x1E63;urw&#333;&#x1E6F; b&icirc;h&ucirc;&#x1E0F;&acirc; w&#601;&#8217;e&#x1E6F;-hammam&#601;l&#257;&#x1E35;&acirc; n&#257;&#x1E6F;an l&icirc;hw&#333;r&#257;m k&icirc;-h&ucirc;&#8217; hab&#601;&#x1E35;w&#333;r: f</P>
<P>4&nbsp;wayy&#257;q&#257;m y&#601;hw&#333;r&#257;m &#8216;al-mam&#601;le&#x1E35;a&#x1E6F; &#8217;&#257;&#x1E07;&icirc;w wayyi&#x1E6F;&#601;&#x1E25;azzaq wayyah&#259;r&#333;&#x1E21; &#8217;e&#x1E6F;-k&#257;l-&#8217;e&#x1E25;&#257;yw be&#x1E25;&#257;re&#x1E07; w&#601;&#x1E21;am mi&#347;&#347;&#257;r&ecirc; yi&#347;&#601;r&#257;&#8217;&#275;l: </P>
<P>5&nbsp;ben-&#353;&#601;l&#333;&#353;&icirc;m &ucirc;&#353;&#601;tayim &#353;&#257;n&acirc; y&#601;hw&#333;r&#257;m b&#601;m&#257;l&#601;&#x1E35;w&#333; &ucirc;&#353;&#601;mw&#333;neh &#353;&#257;n&icirc;m m&#257;la&#x1E35;&#601; b&icirc;r&ucirc;&#353;&#257;l&#257;im: </P>
<P>6&nbsp;wayy&#275;le&#x1E35;&#601; b&#601;&#x1E0F;ere&#x1E35;&#601;| mal&#601;&#x1E35;&ecirc; yi&#347;&#601;r&#257;&#8217;&#275;l ka&#8217;&#259;&#353;er &#8216;&#257;&#347;&ucirc; b&ecirc;&#x1E6F; &#8217;<sup>a</sup>&#x1E25;&#601;&#8217;&#257;&#x1E07; k&icirc; ba&#x1E6F;-&#8217;<sup>a</sup>&#x1E25;&#601;&#8217;&#257;&#x1E07; h&#257;y&#601;&#x1E6F;&acirc; llw&#333; &#8217;i&#353;&#353;&acirc; wayy<sup>a</sup>&#8216;a&#347; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc;: </P>
<P>7&nbsp;w&#601;l&#333;&#8217;-&#8217;&#257;&#x1E07;&acirc; y&#601;hw&acirc; l&#601;ha&#353;&#601;&#x1E25;&icirc;&#x1E6F; &#8217;e&#x1E6F;-b&ecirc;&#x1E6F; d&#257;w&icirc;&#x1E0F; l&#601;m<sup>a</sup>&#8216;an hab&#601;r&icirc;&#x1E6F; &#8217;&#259;&#353;er k&#257;ra&#x1E6F; l&#601;&#x1E0F;&#257;w&icirc;&#x1E0F; w&#601;&#x1E35;a&#8217;&#259;&#353;er &#8217;&#257;mar l&#257;&#x1E6F;&#275;&#x1E6F; lw&#333; n&icirc;r &ucirc;l&#601;&#x1E07;&#257;n&#257;yw k&#257;l-hayy&#257;m&icirc;m: </P>
<P>8&nbsp;b&#601;y&#257;m&#257;yw p&#257;&#353;<sup>a</sup>&#8216; &#8217;&#277;&#x1E0F;w&#333;m mit<sup>a</sup>&#x1E25;a&#x1E6F; ya&#x1E0F;-y&#601;h&ucirc;&#x1E0F;&acirc; wayyam&#601;l&icirc;&#x1E35;&ucirc; &#8216;&#259;l&ecirc;hem mele&#x1E35;&#601;: </P>
<P>9&nbsp;wayy<sup>a</sup>&#8216;&#259;&#x1E07;&#333;r y&#601;hw&#333;r&#257;m &#8216;im-&#347;&#257;r&#257;yw w&#601;&#x1E35;&#257;l-h&#257;re&#x1E35;e&#x1E07; &#8216;immw&#333; way&#601;h&icirc; q&#257;m lay&#601;l&acirc; wayya&#x1E35;&#601; &#8217;e&#x1E6F;-&#8217;&#277;&#x1E0F;w&#333;m hassw&#333;&#x1E07;&#275;&#x1E07; &#8217;&#275;l&#257;yw w&#601;&#8217;&#275;&#x1E6F; &#347;&#257;r&ecirc; h&#257;r&#257;&#x1E35;e&#x1E07;: </P>
<P>10&nbsp;wayyif&#601;&#353;<sup>a</sup>&#8216; &#8217;&#277;&#x1E0F;w&#333;m mit<sup>a</sup>&#x1E25;a&#x1E6F; ya&#x1E0F;-y&#601;h&ucirc;&#x1E0F;&acirc; &#8216;a&#x1E0F; hayyw&#333;m hazzeh &#8217;&#257;z tif&#601;&#353;<sup>a</sup>&#8216; li&#x1E07;&#601;n&acirc; b&#257;&#8216;&#275;&#x1E6F; hah&icirc;&#8217; mit<sup>a</sup>&#x1E25;a&#x1E6F; y&#257;&#x1E0F;w&#333; k&icirc; &#8216;&#257;za&#x1E07; &#8217;e&#x1E6F;-y&#601;hw&acirc; &#8217;&#277;l&#333;h&ecirc; &#8217;&#259;&#x1E07;&#333;&#x1E6F;&#257;yw: </P>
<P>11&nbsp;gam-h&ucirc;&#8217; &#8216;&#257;&#347;&acirc;-&#x1E07;&#257;mw&#333;&#x1E6F; b&#601;h&#257;r&ecirc; y&#601;h&ucirc;&#x1E0F;&acirc; wayyezen &#8217;e&#x1E6F;-y&#333;&#353;&#601;&#x1E07;&ecirc; y&#601;r&ucirc;&#353;&#257;laim wayyad<sup>a</sup>&#x1E25; &#8217;e&#x1E6F;-y&#601;h&ucirc;&#x1E0F;&acirc;: f</P>
<P>12&nbsp;wayy&#257;&#x1E07;&#333;&#8217; &#8217;&#275;l&#257;yw mi&#x1E35;&#601;t&#257;&#x1E07; m&#275;&#8217;&#275;l&icirc;y&acirc;&ucirc; hann&#257;&#x1E07;&icirc;&#8217; l&#275;&#8217;m&#333;r k&#333;h| &#8217;&#257;mar y&#601;hw&acirc; &#8217;&#277;l&#333;h&ecirc; d&#257;w&icirc;&#x1E0F; &#8217;&#257;&#x1E07;&icirc;&#x1E35;&#257; t<sup>a</sup>&#x1E25;a&#x1E6F; &#8217;&#259;&#353;er l&#333;&#8217;-h&#257;la&#x1E35;&#601;t&#257; b&#601;&#x1E0F;ar&#601;&#x1E35;&ecirc; y&#601;hw&#333;&#353;&#257;f&#257;&#x1E6D; &#8217;&#257;&#x1E07;&icirc;&#x1E35;&#257; &ucirc;&#x1E07;&#601;&#x1E0F;ar&#601;&#x1E35;&ecirc; &#8217;&#257;s&#257;&#8217; mele&#x1E35;&#601;-y&#601;h&ucirc;&#x1E0F;&acirc;: </P>
<P>13&nbsp;wat&#275;le&#x1E35;&#601; b&#601;&#x1E0F;ere&#x1E35;&#601; mal&#601;&#x1E35;&ecirc; yi&#347;&#601;r&#257;&#8217;&#275;l wataz&#601;neh &#8217;e&#x1E6F;-y&#601;h&ucirc;&#x1E0F;&acirc; w&#601;&#8217;e&#x1E6F;-y&#333;&#353;&#601;&#x1E07;&ecirc; y&#601;r&ucirc;&#353;&#257;laim k&#601;haz&#601;nw&#333;&#x1E6F; b&ecirc;&#x1E6F; &#8217;<sup>a</sup>&#x1E25;&#601;&#8217;&#257;&#x1E07; w&#601;&#x1E21;am &#8217;e&#x1E6F;-&#8217;<sup>a</sup>&#x1E25;ey&#x1E35;&#257; &#x1E07;&ecirc;&#x1E6F;-&#8217;&#257;&#x1E07;&icirc;&#x1E35;&#257; ha&#x1E6D;&#x1E6D;w&#333;&#x1E07;&icirc;m mimm&#601;&#x1E35;&#257; h&#257;r&#257;&#x1E21;&#601;t&#257;: </P>
<P>14&nbsp;hinn&#275;h y&#601;hw&acirc; n&#333;&#x1E21;&#275;f mag&#275;f&acirc; &#x1E21;&#601;&#x1E0F;w&#333;l&acirc; b&#601;&#8216;amme&#x1E35;&#257; &ucirc;&#x1E07;&#601;&#x1E07;&#257;ney&#x1E35;&#257; &ucirc;&#x1E07;&#601;n&#257;&#353;ey&#x1E35;&#257; &ucirc;&#x1E07;&#601;&#x1E35;&#257;l-r&#601;&#x1E35;&ucirc;&#353;e&#x1E35;&#257;: </P>
<P>15&nbsp;w&#601;&#8217;at&acirc; b&#257;&#x1E25;&#335;l&#257;y&icirc;m rab&icirc;m b&#601;m<sup>a</sup>&#x1E25;&#259;l&#275;h m&#275;&#8216;ey&#x1E35;&#257; &#8216;a&#x1E0F;-y&#275;&#x1E63;&#601;&#8217;&ucirc; m&#275;&#8216;ey&#x1E35;&#257; min-h<sup>a</sup>&#x1E25;&#333;l&icirc; y&#257;m&icirc;m &#8216;al-y&#257;m&icirc;m: </P>
<P>16&nbsp;wayy&#257;&#8216;ar y&#601;hw&acirc; &#8216;al-y&#601;hw&#333;r&#257;m &#8217;&#275;&#x1E6F; r&ucirc;&#x1E25;a hap&#601;li&#353;&#601;t&icirc;m w&#601;h&#257;&#8216;ar&#601;&#x1E07;&icirc;m &#8217;&#259;&#353;er &#8216;al-ya&#x1E0F; k&ucirc;&#353;&icirc;m: </P>
<P>17&nbsp;wayy<sup>a</sup>&#8216;&#259;l&ucirc; &#x1E07;&icirc;h&ucirc;&#x1E0F;&acirc; wayyi&#x1E07;&#601;q&#257;&#8216;&ucirc;h&#257; wayyi&#353;&#601;b&ucirc; &#8217;&#275;&#x1E6F; k&#257;l-h&#257;r&#601;&#x1E35;&ucirc;&#353; hannim&#601;&#x1E63;&#257;&#8217; l&#601;&#x1E07;&ecirc;&#x1E6F;-hammele&#x1E35;&#601; w&#601;&#x1E21;am-b&#257;n&#257;yw w&#601;n&#257;&#353;&#257;yw w&#601;l&#333;&#8217; ni&#353;&#601;&#8217;ar-lw&#333; b&#275;n k&icirc; &#8217;im-y&#601;hw&#333;&#8217;&#257;&#x1E25;&#257;z q&#601;&#x1E6D;&#333;n b&#257;n&#257;yw: </P>
<P>18&nbsp;w&#601;&#8217;<sup>a</sup>&#x1E25;&#259;r&ecirc; k&#257;l-z&#333;&#8217;&#x1E6F; n&#601;&#x1E21;&#257;fw&#333; y&#601;hw&acirc;| b&#601;m&#275;&#8216;&#257;yw l&#257;&#x1E25;&#335;l&icirc; l&#601;&#8217;&ecirc;n mar&#601;p&#275;&#8217;: </P>
<P>19&nbsp;way&#601;h&icirc; l&#601;y&#257;m&icirc;m| m&icirc;y&#257;m&icirc;m &ucirc;&#x1E35;&#601;&#8216;&#275;&#x1E6F; &#x1E63;&#275;&#8217;&#x1E6F; haqq&#275;&#x1E63; l&#601;y&#257;m&icirc;m &#353;&#601;nayim y&#257;&#x1E63;&#601;&#8217;&ucirc; m&#275;&#8216;&#257;yw &#8216;im-&#x1E25;&#257;l&#601;yw&#333; wayy&#257;m&#257;&#x1E6F; b&#601;&#x1E6F;<sup>a</sup>&#x1E25;&#259;lu&#8217;&icirc;m r&#257;&#8216;&icirc;m w&#601;l&#333;&#8217;-&#8216;&#257;&#347;&ucirc; lw&#333; &#8216;ammw&#333; &#347;&#601;r&#275;f&acirc; ki&#347;&#601;r&#275;fa&#x1E6F; &#8217;&#259;&#x1E07;&#333;&#x1E6F;&#257;yw: </P>
<P>20&nbsp;ben-&#353;&#601;l&#333;&#353;&icirc;m &ucirc;&#353;&#601;tayim h&#257;y&acirc; &#x1E07;&#601;m&#257;l&#601;&#x1E35;w&#333; &ucirc;&#353;&#601;mw&#333;neh &#353;&#257;n&icirc;m m&#257;la&#x1E35;&#601; b&icirc;r&ucirc;&#353;&#257;l&#257;im wayy&#275;le&#x1E35;&#601; b&#601;l&#333;&#8217; &#x1E25;em&#601;d&acirc; wayyiq&#601;b&#601;ruh&ucirc; b&#601;&#8216;&icirc;r d&#257;w&icirc;&#x1E0F; w&#601;l&#333;&#8217; b&#601;qi&#x1E07;&#601;rw&#333;&#x1E6F; hamm&#601;l&#257;&#x1E35;&icirc;m: </P>
</TD>
</TABLE>
<P><HR>
<CENTER>
<A HREF="ch2022">Next: 2 Chronicles (2 Divrey Yamim) Chapter 22</A></CENTER>
</BODY>
</HTML>
