[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/gen047)  [KJV](../kjv/gen047)  [Sep](../sep/gen047) 
[Vul](../vul/gen047)   
  
[Genesis (Bereshit) Index](gen)  
  [Previous](gen046)  [Next](gen048) 

------------------------------------------------------------------------

### Tanach (Hebrew): Genesis (Bereshit) Chapter 47

‎<span id="001">1</span> ‏וַיָּבֹ֣א יוֹסֵף֮ וַיַּגֵּ֣ד לְפַרְעֹה֒
וַיֹּ֗אמֶר אָבִ֨י וְאַחַ֜י וְצֹאנָ֤ם וּבְקָרָם֙ וְכָל־אֲשֶׁ֣ר לָהֶ֔ם
בָּ֖אוּ מֵאֶ֣רֶץ כְּנָ֑עַן וְהִנָּ֖ם בְּאֶ֥רֶץ גֹּֽשֶׁן׃

‎<span id="002">2</span> ‏וּמִקְצֵ֣ה אֶחָ֔יו לָקַ֖ח חֲמִשָּׁ֣ה
אֲנָשִׁ֑ים וַיַּצִּגֵ֖ם לִפְנֵ֥י פַרְעֹֽה׃

‎<span id="003">3</span> ‏וַיֹּ֧אמֶר פַּרְעֹ֛ה אֶל־אֶחָ֖יו
מַה־מַּעֲשֵׂיכֶ֑ם וַיֹּאמְר֣וּ אֶל־פַּרְעֹ֗ה רֹעֵ֥ה צֹאן֙ עֲבָדֶ֔יךָ
גַּם־אֲנַ֖חְנוּ גַּם־אֲבוֹתֵֽינוּ׃

‎<span id="004">4</span> ‏וַיֹּאמְר֣וּ אֶל־פַּרְעֹ֗ה לָג֣וּר בָּאָרֶץ֮
בָּאנוּ֒ כִּי־אֵ֣ין מִרְעֶ֗ה לַצֹּאן֙ אֲשֶׁ֣ר לַעֲבָדֶ֔יךָ כִּֽי־כָבֵ֥ד
הָרָעָ֖ב בְּאֶ֣רֶץ כְּנָ֑עַן וְעַתָּ֛ה יֵֽשְׁבוּ־נָ֥א עֲבָדֶ֖יךָ
בְּאֶ֥רֶץ גֹּֽשֶׁן׃

‎<span id="005">5</span> ‏וַיֹּ֣אמֶר פַּרְעֹ֔ה אֶל־יוֹסֵ֖ף לֵאמֹ֑ר
אָבִ֥יךָ וְאַחֶ֖יךָ בָּ֥אוּ אֵלֶֽיךָ׃

‎<span id="006">6</span> ‏אֶ֤רֶץ מִצְרַ֙יִם֙ לְפָנֶ֣יךָ הִ֔וא בְּמֵיטַ֣ב
הָאָ֔רֶץ הוֹשֵׁ֥ב אֶת־אָבִ֖יךָ וְאֶת־אַחֶ֑יךָ יֵשְׁבוּ֙ בְּאֶ֣רֶץ
גֹּ֔שֶׁן וְאִם־יָדַ֗עְתָּ וְיֶשׁ־בָּם֙ אַנְשֵׁי־חַ֔יִל וְשַׂמְתָּ֛ם
שָׂרֵ֥י מִקְנֶ֖ה עַל־אֲשֶׁר־לִֽי׃

‎<span id="007">7</span> ‏וַיָּבֵ֤א יוֹסֵף֙ אֶת־יַֽעֲקֹ֣ב אָבִ֔יו
וַיַּֽעֲמִדֵ֖הוּ לִפְנֵ֣י פַרְעֹ֑ה וַיְבָ֥רֶךְ יַעֲקֹ֖ב אֶת־פַּרְעֹֽה׃

‎<span id="008">8</span> ‏וַיֹּ֥אמֶר פַּרְעֹ֖ה אֶֽל־יַעֲקֹ֑ב כַּמָּ֕ה
יְמֵ֖י שְׁנֵ֥י חַיֶּֽיךָ׃

‎<span id="009">9</span> ‏וַיֹּ֤אמֶר יַעֲקֹב֙ אֶל־פַּרְעֹ֔ה יְמֵי֙
שְׁנֵ֣י מְגוּרַ֔י שְׁלֹשִׁ֥ים וּמְאַ֖ת שָׁנָ֑ה מְעַ֣ט וְרָעִ֗ים הָיוּ֙
יְמֵי֙ שְׁנֵ֣י חַיַּ֔י וְלֹ֣א הִשִּׂ֗יגוּ אֶת־יְמֵי֙ שְׁנֵי֙ חַיֵּ֣י
אֲבֹתַ֔י בִּימֵ֖י מְגוּרֵיהֶֽם׃

‎<span id="010">10</span> ‏וַיְבָ֥רֶךְ יַעֲקֹ֖ב אֶת־פַּרְעֹ֑ה וַיֵּצֵ֖א
מִלִּפְנֵ֥י פַרְעֹֽה׃

‎<span id="011">11</span> ‏וַיּוֹשֵׁ֣ב יוֹסֵף֮ אֶת־אָבִ֣יו וְאֶת־אֶחָיו֒
וַיִּתֵּ֨ן לָהֶ֤ם אֲחֻזָּה֙ בְּאֶ֣רֶץ מִצְרַ֔יִם בְּמֵיטַ֥ב הָאָ֖רֶץ
בְּאֶ֣רֶץ רַעְמְסֵ֑ס כַּאֲשֶׁ֖ר צִוָּ֥ה פַרְעֹֽה׃

‎<span id="012">12</span> ‏וַיְכַלְכֵּ֤ל יוֹסֵף֙ אֶת־אָבִ֣יו
וְאֶת־אֶחָ֔יו וְאֵ֖ת כָּל־בֵּ֣ית אָבִ֑יו לֶ֖חֶם לְפִ֥י הַטָּֽף׃

‎<span id="013">13</span> ‏וְלֶ֤חֶם אֵין֙ בְּכָל־הָאָ֔רֶץ כִּֽי־כָבֵ֥ד
הָרָעָ֖ב מְאֹ֑ד וַתֵּ֜לַהּ אֶ֤רֶץ מִצְרַ֙יִם֙ וְאֶ֣רֶץ כְּנַ֔עַן
מִפְּנֵ֖י הָרָעָֽב׃

‎<span id="014">14</span> ‏וַיְלַקֵּ֣ט יוֹסֵ֗ף אֶת־כָּל־הַכֶּ֙סֶף֙
הַנִּמְצָ֤א בְאֶֽרֶץ־מִצְרַ֙יִם֙ וּבְאֶ֣רֶץ כְּנַ֔עַן בַּשֶּׁ֖בֶר
אֲשֶׁר־הֵ֣ם שֹׁבְרִ֑ים וַיָּבֵ֥א יוֹסֵ֛ף אֶת־הַכֶּ֖סֶף בֵּ֥יתָה
פַרְעֹֽה׃

‎<span id="015">15</span> ‏וַיִּתֹּ֣ם הַכֶּ֗סֶף מֵאֶ֣רֶץ מִצְרַיִם֮
וּמֵאֶ֣רֶץ כְּנַעַן֒ וַיָּבֹאוּ֩ כָל־מִצְרַ֨יִם אֶל־יוֹסֵ֤ף לֵאמֹר֙
הָֽבָה־לָּ֣נוּ לֶ֔חֶם וְלָ֥מָּה נָמ֖וּת נֶגְדֶּ֑ךָ כִּ֥י אָפֵ֖ס כָּֽסֶף׃

‎<span id="016">16</span> ‏וַיֹּ֤אמֶר יוֹסֵף֙ הָב֣וּ מִקְנֵיכֶ֔ם
וְאֶתְּנָ֥ה לָכֶ֖ם בְּמִקְנֵיכֶ֑ם אִם־אָפֵ֖ס כָּֽסֶף׃

‎<span id="017">17</span> ‏וַיָּבִ֣יאוּ אֶת־מִקְנֵיהֶם֮ אֶל־יוֹסֵף֒
וַיִּתֵּ֣ן לָהֶם֩ יוֹסֵ֨ף לֶ֜חֶם בַּסּוּסִ֗ים וּבְמִקְנֵ֥ה הַצֹּ֛אן
וּבְמִקְנֵ֥ה הַבָּקָ֖ר וּבַחֲמֹרִ֑ים וַיְנַהֲלֵ֤ם בַּלֶּ֙חֶם֙
בְּכָל־מִקְנֵהֶ֔ם בַּשָּׁנָ֖ה הַהִֽוא׃

‎<span id="018">18</span> ‏וַתִּתֹּם֮ הַשָּׁנָ֣ה הַהִוא֒ וַיָּבֹ֨אוּ
אֵלָ֜יו בַּשָּׁנָ֣ה הַשֵּׁנִ֗ית וַיֹּ֤אמְרוּ לוֹ֙ לֹֽא־נְכַחֵ֣ד
מֵֽאֲדֹנִ֔י כִּ֚י אִם־תַּ֣ם הַכֶּ֔סֶף וּמִקְנֵ֥ה הַבְּהֵמָ֖ה
אֶל־אֲדֹנִ֑י לֹ֤א נִשְׁאַר֙ לִפְנֵ֣י אֲדֹנִ֔י בִּלְתִּ֥י
אִם־גְּוִיָּתֵ֖נוּ וְאַדְמָתֵֽנוּ׃

‎<span id="019">19</span> ‏לָ֧מָּה נָמ֣וּת לְעֵינֶ֗יךָ גַּם־אֲנַ֙חְנוּ֙
גַּ֣ם אַדְמָתֵ֔נוּ קְנֵֽה־אֹתָ֥נוּ וְאֶת־אַדְמָתֵ֖נוּ בַּלָּ֑חֶם
וְנִֽהְיֶ֞ה<sup>3</sup> אֲנַ֤חְנוּ וְאַדְמָתֵ֙נוּ֙ עֲבָדִ֣ים לְפַרְעֹ֔ה
וְתֶן־זֶ֗רַע וְנִֽחְיֶה֙<sup>3</sup> וְלֹ֣א נָמ֔וּת וְהָאֲדָמָ֖ה לֹ֥א
תֵשָֽׁם׃

‎<span id="020">20</span> ‏וַיִּ֨קֶן יוֹסֵ֜ף אֶת־כָּל־אַדְמַ֤ת
מִצְרַ֙יִם֙ לְפַרְעֹ֔ה כִּֽי־מָכְר֤וּ מִצְרַ֙יִם֙ אִ֣ישׁ שָׂדֵ֔הוּ
כִּֽי־חָזַ֥ק עֲלֵהֶ֖ם הָרָעָ֑ב וַתְּהִ֥י הָאָ֖רֶץ לְפַרְעֹֽה׃

‎<span id="021">21</span> ‏וְאֶ֨ת־הָעָ֔ם הֶעֱבִ֥יר אֹת֖וֹ לֶעָרִ֑ים
מִקְצֵ֥ה גְבוּל־מִצְרַ֖יִם וְעַד־קָצֵֽהוּ׃

‎<span id="022">22</span> ‏רַ֛ק אַדְמַ֥ת הַכֹּהֲנִ֖ים לֹ֣א קָנָ֑ה כִּי֩
חֹ֨ק לַכֹּהֲנִ֜ים מֵאֵ֣ת פַּרְעֹ֗ה וְאָֽכְל֤וּ אֶת־חֻקָּם֙ אֲשֶׁ֨ר
נָתַ֤ן לָהֶם֙ פַּרְעֹ֔ה עַל־כֵּ֕ן לֹ֥א מָכְר֖וּ אֶת־אַדְמָתָֽם׃

‎<span id="023">23</span> ‏וַיֹּ֤אמֶר יוֹסֵף֙ אֶל־הָעָ֔ם הֵן֩ קָנִ֨יתִי
אֶתְכֶ֥ם הַיּ֛וֹם וְאֶת־אַדְמַתְכֶ֖ם לְפַרְעֹ֑ה הֵֽא־לָכֶ֣ם זֶ֔רַע
וּזְרַעְתֶּ֖ם אֶת־הָאֲדָמָֽה׃

‎<span id="024">24</span> ‏וְהָיָה֙ בַּתְּבוּאֹ֔ת וּנְתַתֶּ֥ם
חֲמִישִׁ֖ית לְפַרְעֹ֑ה וְאַרְבַּ֣ע הַיָּדֹ֡ת יִהְיֶ֣ה לָכֶם֩ לְזֶ֨רַע
הַשָּׂדֶ֧ה וּֽלְאָכְלְכֶ֛ם וְלַאֲשֶׁ֥ר בְּבָתֵּיכֶ֖ם וְלֶאֱכֹ֥ל
לְטַפְּכֶֽם׃

‎<span id="025">25</span> ‏וַיֹּאמְר֖וּ הֶחֱיִתָ֑נוּ נִמְצָא־חֵן֙
בְּעֵינֵ֣י אֲדֹנִ֔י וְהָיִ֥ינוּ עֲבָדִ֖ים לְפַרְעֹֽה׃

‎<span id="026">26</span> ‏וַיָּ֣שֶׂם אֹתָ֣הּ יוֹסֵ֡ף לְחֹק֩
עַד־הַיּ֨וֹם הַזֶּ֜ה עַל־אַדְמַ֥ת מִצְרַ֛יִם לְפַרְעֹ֖ה לַחֹ֑מֶשׁ רַ֞ק
אַדְמַ֤ת הַכֹּֽהֲנִים֙ לְבַדָּ֔ם לֹ֥א הָיְתָ֖ה לְפַרְעֹֽה׃

‎<span id="027">27</span> ‏וַיֵּ֧שֶׁב יִשְׂרָאֵ֛ל בְּאֶ֥רֶץ מִצְרַ֖יִם
בְּאֶ֣רֶץ גֹּ֑שֶׁן וַיֵּאָחֲז֣וּ בָ֔הּ וַיִּפְר֥וּ וַיִּרְבּ֖וּ מְאֹֽד׃

‎<span id="028">28</span> ‏וַיְחִ֤י יַעֲקֹב֙ בְּאֶ֣רֶץ מִצְרַ֔יִם
שְׁבַ֥ע עֶשְׂרֵ֖ה שָׁנָ֑ה וַיְהִ֤י יְמֵֽי־יַעֲקֹב֙ שְׁנֵ֣י חַיָּ֔יו
שֶׁ֣בַע שָׁנִ֔ים וְאַרְבָּעִ֥ים וּמְאַ֖ת שָׁנָֽה׃

‎<span id="029">29</span> ‏וַיִּקְרְב֣וּ יְמֵֽי־יִשְׂרָאֵל֮<sup>3</sup>
לָמוּת֒ וַיִּקְרָ֣א׀ לִבְנ֣וֹ לְיוֹסֵ֗ף וַיֹּ֤אמֶר לוֹ֙ אִם־נָ֨א
מָצָ֤אתִי חֵן֙ בְּעֵינֶ֔יךָ שִֽׂים־נָ֥א יָדְךָ֖ תַּ֣חַת יְרֵכִ֑י
וְעָשִׂ֤יתָ עִמָּדִי֙ חֶ֣סֶד וֶאֱמֶ֔ת אַל־נָ֥א תִקְבְּרֵ֖נִי
בְּמִצְרָֽיִם׃

‎<span id="030">30</span> ‏וְשָֽׁכַבְתִּי֙ עִם־אֲבֹתַ֔י וּנְשָׂאתַ֙נִי֙
מִמִּצְרַ֔יִם וּקְבַרְתַּ֖נִי בִּקְבֻרָתָ֑ם וַיֹּאמַ֕ר אָנֹכִ֖י
אֶֽעֱשֶׂ֥ה כִדְבָרֶֽךָ׃

‎<span id="031">31</span> ‏וַיֹּ֗אמֶר הִשָּֽׁבְעָה֙ לִ֔י וַיִּשָּׁבַ֖ע
ל֑וֹ וַיִּשְׁתַּ֥חוּ יִשְׂרָאֵ֖ל עַל־רֹ֥אשׁ הַמִּטָּֽה׃ פ

1 wayyāḇō’ ywōsēf wayyagēḏ ləfarə‘ōh wayyō’mer ’āḇî wə’<sup>a</sup>ḥay
wəṣō’nām ûḇəqārām wəḵāl-’ăšer lâem bā’û mē’ereṣ kənā‘an wəhinnām bə’ereṣ
gōšen:

2 ûmiqəṣēh ’eḥāyw lāq<sup>a</sup>ḥ ḥămiššâ ’ănāšîm wayyaṣṣiḡēm lifənê
farə‘ōh:

3 wayyō’mer parə‘ōh ’el-’eḥāyw mah-mm<sup>a</sup>‘ăśêḵem wayyō’mərû
’el-parə‘ōh rō‘ēh ṣō’n ‘ăḇāḏeyḵā gam-’ăn<sup>a</sup>ḥənû gam-’ăḇwōṯênû:

4 wayyō’mərû ’el-parə‘ōh lāḡûr bā’āreṣ bā’nû kî-’ên mirə‘eh laṣṣō’n
’ăšer l<sup>a</sup>‘ăḇāḏeyḵā kî-ḵāḇēḏ hārā‘āḇ bə’ereṣ kənā‘an wə‘atâ
yēšəḇû-nā’ ‘ăḇāḏeyḵā bə’ereṣ gōšen:

5 wayyō’mer parə‘ōh ’el-ywōsēf lē’mōr ’āḇîḵā wə’<sup>a</sup>ḥeyḵā bā’û
’ēleyḵā:

6 ’ereṣ miṣərayim ləfāneyḵā hiw’ bəmêṭaḇ hā’āreṣ hwōšēḇ ’eṯ-’āḇîḵā
wə’eṯ-’<sup>a</sup>ḥeyḵā yēšəḇû bə’ereṣ gōšen wə’im-yāḏ<sup>a</sup>‘ətā
wəyeš-bām ’anəšê-ḥayil wəśamətām śārê miqəneh ‘al-’ăšer-lî:

7 wayyāḇē’ ywōsēf ’eṯ-y<sup>a</sup>‘ăqōḇ ’āḇîw wayy<sup>a</sup>‘ămiḏēhû
lifənê farə‘ōh wayəḇāreḵə y<sup>a</sup>‘ăqōḇ ’eṯ-parə‘ōh:

8 wayyō’mer parə‘ōh ’el-y<sup>a</sup>‘ăqōḇ kammâ yəmê šənê ḥayyeyḵā:

9 wayyō’mer y<sup>a</sup>‘ăqōḇ ’el-parə‘ōh yəmê šənê məḡûray šəlōšîm
ûmə’aṯ šānâ mə‘aṭ wərā‘îm hāyû yəmê šənê ḥayyay wəlō’ hiśśîḡû ’eṯ-yəmê
šənê ḥayyê ’ăḇōṯay bîmê məḡûrêhem:

10 wayəḇāreḵə y<sup>a</sup>‘ăqōḇ ’eṯ-parə‘ōh wayyēṣē’ millifənê farə‘ōh:

11 wayywōšēḇ ywōsēf ’eṯ-’āḇîw wə’eṯ-’eḥāyw wayyitēn lâem ’ăḥuzzâ bə’ereṣ
miṣərayim bəmêṭaḇ hā’āreṣ bə’ereṣ r<sup>a</sup>‘əməsēs ka’ăšer ṣiûâ
farə‘ōh:

12 wayəḵaləkēl ywōsēf ’eṯ-’āḇîw wə’eṯ-’eḥāyw wə’ēṯ kāl-bêṯ ’āḇîw leḥem
ləfî haṭṭāf:

13 wəleḥem ’ên bəḵāl-hā’āreṣ kî-ḵāḇēḏ hārā‘āḇ mə’ōḏ watēl<sup>a</sup>h
’ereṣ miṣərayim wə’ereṣ kən<sup>a</sup>‘an mipənê hārā‘āḇ:

14 wayəlaqqēṭ ywōsēf ’eṯ-kāl-hakesef hanniməṣā’ ḇə’ereṣ-miṣərayim
ûḇə’ereṣ kən<sup>a</sup>‘an baššeḇer ’ăšer-hēm šōḇərîm wayyāḇē’ ywōsēf
’eṯ-hakesef bêṯâ farə‘ōh:

15 wayyitōm hakesef mē’ereṣ miṣərayim ûmē’ereṣ kən<sup>a</sup>‘an
wayyāḇō’û ḵāl-miṣərayim ’el-ywōsēf lē’mōr hāḇâ-llānû leḥem wəlāmmâ nāmûṯ
neḡədeḵā kî ’āfēs kāsef:

16 wayyō’mer ywōsēf hāḇû miqənêḵem wə’etənâ lāḵem bəmiqənêḵem ’im-’āfēs
kāsef:

17 wayyāḇî’û ’eṯ-miqənêhem ’el-ywōsēf wayyitēn lâem ywōsēf leḥem
bassûsîm ûḇəmiqənēh haṣṣō’n ûḇəmiqənēh habāqār ûḇ<sup>a</sup>ḥămōrîm
wayənahălēm balleḥem bəḵāl-miqənēhem baššānâ hahiw’:

18 watitōm haššānâ hahiw’ wayyāḇō’û ’ēlāyw baššānâ haššēnîṯ wayyō’mərû
lwō lō’-nəḵ<sup>a</sup>ḥēḏ mē’ăḏōnî kî ’im-tam hakesef ûmiqənēh habəhēmâ
’el-’ăḏōnî lō’ nišə’ar lifənê ’ăḏōnî bilətî ’im-gəwîyāṯēnû wə’aḏəmāṯēnû:

19 lāmmâ nāmûṯ lə‘êneyḵā gam-’ăn<sup>a</sup>ḥənû gam ’aḏəmāṯēnû
qənēh-’ōṯānû wə’eṯ-’aḏəmāṯēnû ballāḥem wənihəyeh<sup>3</sup>
’ăn<sup>a</sup>ḥənû wə’aḏəmāṯēnû ‘ăḇāḏîm ləfarə‘ōh
wəṯen-zer<sup>a</sup>‘ wəniḥəyeh<sup>3</sup> wəlō’ nāmûṯ wəhā’ăḏāmâ lō’
ṯēšām:

20 wayyiqen ywōsēf ’eṯ-kāl-’aḏəmaṯ miṣərayim ləfarə‘ōh kî-māḵərû
miṣərayim ’îš śāḏēhû kî-ḥāzaq ‘ălēhem hārā‘āḇ watəhî hā’āreṣ ləfarə‘ōh:

21 wə’eṯ-hā‘ām he‘ĕḇîr ’ōṯwō le‘ārîm miqəṣēh ḡəḇûl-miṣərayim
wə‘aḏ-qāṣēhû:

22 raq ’aḏəmaṯ hakōhănîm lō’ qānâ kî ḥōq lakōhănîm mē’ēṯ parə‘ōh
wə’āḵəlû ’eṯ-ḥuqqām ’ăšer nāṯan lâem parə‘ōh ‘al-kēn lō’ māḵərû
’eṯ-’aḏəmāṯām:

23 wayyō’mer ywōsēf ’el-hā‘ām hēn qānîṯî ’eṯəḵem hayywōm
wə’eṯ-’aḏəmaṯəḵem ləfarə‘ōh hē’-lāḵem zer<sup>a</sup>‘
ûzər<sup>a</sup>‘ətem ’eṯ-hā’ăḏāmâ:

24 wəhāyâ batəḇû’ōṯ ûnəṯatem ḥămîšîṯ ləfarə‘ōh wə’arəb<sup>a</sup>‘
hayyāḏōṯ yihəyeh lāḵem ləzer<sup>a</sup>‘ haśśāḏeh ûlə’āḵələḵem
wəla’ăšer bəḇātêḵem wəle’ĕḵōl ləṭapəḵem:

25 wayyō’mərû heḥĕyiṯānû niməṣā’-ḥēn bə‘ênê ’ăḏōnî wəhāyînû ‘ăḇāḏîm
ləfarə‘ōh:

26 wayyāśem ’ōṯāh ywōsēf ləḥōq ‘aḏ-hayywōm hazzeh ‘al-’aḏəmaṯ miṣərayim
ləfarə‘ōh l<sup>a</sup>ḥōmeš raq ’aḏəmaṯ hakōhănîm ləḇadām lō’ hāyəṯâ
ləfarə‘ōh:

27 wayyēšeḇ yiśərā’ēl bə’ereṣ miṣərayim bə’ereṣ gōšen wayyē’āḥăzû ḇāh
wayyifərû wayyirəbû mə’ōḏ:

28 wayəḥî y<sup>a</sup>‘ăqōḇ bə’ereṣ miṣərayim šəḇ<sup>a</sup>‘ ‘eśərēh
šānâ wayəhî yəmê-y<sup>a</sup>‘ăqōḇ šənê ḥayyāyw šeḇ<sup>a</sup>‘ šānîm
wə’arəbā‘îm ûmə’aṯ šānâ:

29 wayyiqərəḇû yəmê-yiśərā’ēl<sup>3</sup> lāmûṯ wayyiqərā’\| liḇənwō
ləywōsēf wayyō’mer lwō ’im-nā’ māṣā’ṯî ḥēn bə‘êneyḵā śîm-nā’ yāḏəḵā
t<sup>a</sup>ḥaṯ yərēḵî wə‘āśîṯā ‘immāḏî ḥeseḏ we’ĕmeṯ ’al-nā’
ṯiqəbərēnî bəmiṣərāyim:

30 wəšāḵaḇətî ‘im-’ăḇōṯay ûnəśā’ṯanî mimmiṣərayim ûqəḇarətanî
biqəḇurāṯām wayyō’mar ’ānōḵî ’e‘ĕśeh ḵiḏəḇāreḵā:

31 wayyō’mer hiššāḇə‘â lî wayyiššāḇ<sup>a</sup>‘ lwō
wayyišət<sup>a</sup>ḥû yiśərā’ēl ‘al-rō’š hammiṭṭâ: f

------------------------------------------------------------------------

[Next: Genesis (Bereshit) Chapter 48](gen048)
