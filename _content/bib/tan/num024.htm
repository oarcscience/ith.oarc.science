<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 24</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num024">Polyglot</A>&nbsp;
<A HREF="../kjv/num024">KJV</A>&nbsp;
<A HREF="../sep/num024">Sep</A>&nbsp;
<A HREF="../vul/num024">Vul</A>&nbsp;

<BR>
<BR><A HREF="num">Numbers (Bemidbar) Index</A><BR>
&nbsp;
<A HREF="num023">Previous</A>&nbsp;
<A HREF="num025">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 24</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּ֣רְא בִּלְעָ֗ם כִּ֣י ט֞וֹב בְּעֵינֵ֤י יְהוָה֙ לְבָרֵ֣ךְ אֶת־יִשְׂרָאֵ֔ל וְלֹא־הָלַ֥ךְ כְּפַֽעַם־בְּפַ֖עַם לִקְרַ֣את נְחָשִׁ֑ים וַיָּ֥שֶׁת אֶל־הַמִּדְבָּ֖ר פָּנָֽיו׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּשָּׂ֨א בִלְעָ֜ם אֶת־עֵינָ֗יו וַיַּרְא֙ אֶת־יִשְׂרָאֵ֔ל שֹׁכֵ֖ן לִשְׁבָטָ֑יו וַתְּהִ֥י עָלָ֖יו ר֥וּחַ אֱלֹהִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּשָּׂ֥א מְשָׁל֖וֹ וַיֹּאמַ֑ר נְאֻ֤ם בִּלְעָם֙ בְּנ֣וֹ בְעֹ֔ר וּנְאֻ֥ם הַגֶּ֖בֶר שְׁתֻ֥ם הָעָֽיִן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;נְאֻ֕ם שֹׁמֵ֖עַ אִמְרֵי־אֵ֑ל אֲשֶׁ֨ר מַחֲזֵ֤ה שַׁדַּי֙ יֶֽחֱזֶ֔ה נֹפֵ֖ל וּגְל֥וּי עֵינָֽיִם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;מַה־טֹּ֥בוּ אֹהָלֶ֖יךָ יַעֲקֹ֑ב מִשְׁכְּנֹתֶ֖יךָ יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּנְחָלִ֣ים נִטָּ֔יוּ כְּגַנֹּ֖ת עֲלֵ֣י נָהָ֑ר כַּאֲהָלִים֙ נָטַ֣ע יְהוָ֔ה כַּאֲרָזִ֖ים עֲלֵי־מָֽיִם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יִֽזַּל־מַ֙יִם֙ מִדָּ֣לְיָ֔ו וְזַרְע֖וֹ בְּמַ֣יִם רַבִּ֑ים וְיָרֹ֤ם מֵֽאֲגַג֙ מַלְכּ֔וֹ וְתִנַּשֵּׂ֖א מַלְכֻתֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֵ֚ל מוֹצִיא֣וֹ מִמִּצְרַ֔יִם כְּתוֹעֲפֹ֥ת רְאֵ֖ם ל֑וֹ יֹאכַ֞ל גּוֹיִ֣ם צָרָ֗יו וְעַצְמֹתֵיהֶ֛ם יְגָרֵ֖ם וְחִצָּ֥יו יִמְחָֽץ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כָּרַ֨ע שָׁכַ֧ב כַּאֲרִ֛י וּכְלָבִ֖יא מִ֣י יְקִימֶ֑נּוּ מְבָרֲכֶ֣יךָ בָר֔וּךְ וְאֹרְרֶ֖יךָ אָרֽוּר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּֽחַר־אַ֤ף בָּלָק֙ אֶל־בִּלְעָ֔ם וַיִּסְפֹּ֖ק אֶת־כַּפָּ֑יו וַיֹּ֨אמֶר בָּלָ֜ק אֶל־בִּלְעָ֗ם לָקֹ֤ב אֹֽיְבַי֙ קְרָאתִ֔יךָ וְהִנֵּה֙ בֵּרַ֣כְתָּ בָרֵ֔ךְ זֶ֖ה שָׁלֹ֥שׁ פְּעָמִֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְעַתָּ֖ה בְּרַח־לְךָ֣ אֶל־מְקוֹמֶ֑ךָ אָמַ֙רְתִּי֙ כַּבֵּ֣ד אֲכַבֶּדְךָ֔ וְהִנֵּ֛ה מְנָעֲךָ֥ יְהוָ֖ה מִכָּבֽוֹד׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֥אמֶר בִּלְעָ֖ם אֶל־בָּלָ֑ק הֲלֹ֗א גַּ֧ם אֶל־מַלְאָכֶ֛יךָ אֲשֶׁר־שָׁלַ֥חְתָּ אֵלַ֖י דִּבַּ֥רְתִּי לֵאמֹֽר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אִם־יִתֶּן־לִ֨י בָלָ֜ק מְלֹ֣א בֵיתוֹ֮ כֶּ֣סֶף וְזָהָב֒ לֹ֣א אוּכַ֗ל לַעֲבֹר֙ אֶת־פִּ֣י יְהוָ֔ה לַעֲשׂ֥וֹת טוֹבָ֛ה א֥וֹ רָעָ֖ה מִלִּבִּ֑י אֲשֶׁר־יְדַבֵּ֥ר יְהוָ֖ה אֹת֥וֹ אֲדַבֵּֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְעַתָּ֕ה הִנְנִ֥י הוֹלֵ֖ךְ לְעַמִּ֑י לְכָה֙ אִיעָ֣צְךָ֔ אֲשֶׁ֨ר יַעֲשֶׂ֜ה הָעָ֥ם הַזֶּ֛ה לְעַמְּךָ֖ בְּאַחֲרִ֥ית הַיָּמִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּשָּׂ֥א מְשָׁל֖וֹ וַיֹּאמַ֑ר נְאֻ֤ם בִּלְעָם֙ בְּנ֣וֹ בְעֹ֔ר וּנְאֻ֥ם הַגֶּ֖בֶר שְׁתֻ֥ם הָעָֽיִן׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;נְאֻ֗ם שֹׁמֵ֙עַ֙ אִמְרֵי־אֵ֔ל וְיֹדֵ֖עַ דַּ֣עַת עֶלְי֑וֹן מַחֲזֵ֤ה שַׁדַּי֙ יֶֽחֱזֶ֔ה נֹפֵ֖ל וּגְל֥וּי עֵינָֽיִם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֶרְאֶ֙נּוּ֙ וְלֹ֣א עַתָּ֔ה אֲשׁוּרֶ֖נּוּ וְלֹ֣א קָר֑וֹב דָּרַ֨ךְ כּוֹכָ֜ב מִֽיַּעֲקֹ֗ב וְקָ֥ם שֵׁ֙בֶט֙ מִיִּשְׂרָאֵ֔ל וּמָחַץ֙ פַּאֲתֵ֣י מוֹאָ֔ב וְקַרְקַ֖ר כָּל־בְּנֵי־שֵֽׁת׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהָיָ֨ה אֱד֜וֹם יְרֵשָׁ֗ה וְהָיָ֧ה יְרֵשָׁ֛ה שֵׂעִ֖יר אֹיְבָ֑יו וְיִשְׂרָאֵ֖ל עֹ֥שֶׂה חָֽיִל׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְיֵ֖רְדְּ מִֽיַּעֲקֹ֑ב וְהֶֽאֱבִ֥יד שָׂרִ֖יד מֵעִֽיר׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיַּרְא֙ אֶת־עֲמָלֵ֔ק וַיִּשָּׂ֥א מְשָׁל֖וֹ וַיֹּאמַ֑ר רֵאשִׁ֤ית גּוֹיִם֙ עֲמָלֵ֔ק וְאַחֲרִית֖וֹ עֲדֵ֥י אֹבֵֽד׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיַּרְא֙ אֶת־הַקֵּינִ֔י וַיִּשָּׂ֥א מְשָׁל֖וֹ וַיֹּאמַ֑ר אֵיתָן֙ מֽוֹשָׁבֶ֔ךָ וְשִׂ֥ים בַּסֶּ֖לַע קִנֶּֽךָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּ֥י אִם־יִהְיֶ֖ה לְבָ֣עֵֽר קָ֑יִן עַד־מָ֖ה אַשּׁ֥וּר תִּשְׁבֶּֽךָּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּשָּׂ֥א מְשָׁל֖וֹ וַיֹּאמַ֑ר א֕וֹי מִ֥י יִחְיֶ֖ה מִשֻּׂמ֥וֹ אֵֽל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְצִים֙ מִיַּ֣ד כִּתִּ֔ים וְעִנּ֥וּ אַשּׁ֖וּר וְעִנּוּ־עֵ֑בֶר וְגַם־ה֖וּא עֲדֵ֥י אֹבֵֽד׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיָּ֣קָם בִּלְעָ֔ם וַיֵּ֖לֶךְ וַיָּ֣שָׁב לִמְקֹמ֑וֹ וְגַם־בָּלָ֖ק הָלַ֥ךְ לְדַרְכּֽוֹ׃ פ</P>
</TD>
<TD WIDTH="50%">
<P>1&nbsp;wayyar&#601;&#8217; bil&#601;&#8216;&#257;m k&icirc; &#x1E6D;w&#333;&#x1E07; b&#601;&#8216;&ecirc;n&ecirc; y&#601;hw&acirc; l&#601;&#x1E07;&#257;r&#275;&#x1E35;&#601; &#8217;e&#x1E6F;-yi&#347;&#601;r&#257;&#8217;&#275;l w&#601;l&#333;&#8217;-h&#257;la&#x1E35;&#601; k&#601;f<sup>a</sup>&#8216;am-b&#601;f<sup>a</sup>&#8216;am liq&#601;ra&#8217;&#x1E6F; n&#601;&#x1E25;&#257;&#353;&icirc;m wayy&#257;&#353;e&#x1E6F; &#8217;el-hammi&#x1E0F;&#601;b&#257;r p&#257;n&#257;yw: </P>
<P>2&nbsp;wayyi&#347;&#347;&#257;&#8217; &#x1E07;il&#601;&#8216;&#257;m &#8217;e&#x1E6F;-&#8216;&ecirc;n&#257;yw wayyar&#601;&#8217; &#8217;e&#x1E6F;-yi&#347;&#601;r&#257;&#8217;&#275;l &#353;&#333;&#x1E35;&#275;n li&#353;&#601;&#x1E07;&#257;&#x1E6D;&#257;yw wat&#601;h&icirc; &#8216;&#257;l&#257;yw r&ucirc;&#x1E25;a &#8217;&#277;l&#333;h&icirc;m: </P>
<P>3&nbsp;wayyi&#347;&#347;&#257;&#8217; m&#601;&#353;&#257;lw&#333; wayy&#333;&#8217;mar n&#601;&#8217;um bil&#601;&#8216;&#257;m b&#601;nw&#333; &#x1E07;&#601;&#8216;&#333;r &ucirc;n&#601;&#8217;um hage&#x1E07;er &#353;&#601;&#x1E6F;um h&#257;&#8216;&#257;yin: </P>
<P>4&nbsp;n&#601;&#8217;um &#353;&#333;m&#275;&#8216;a &#8217;im&#601;r&ecirc;-&#8217;&#275;l &#8217;&#259;&#353;er m<sup>a</sup>&#x1E25;&#259;z&#275;h &#353;aday ye&#x1E25;&#277;zeh n&#333;f&#275;l &ucirc;&#x1E21;&#601;l&ucirc;y &#8216;&ecirc;n&#257;yim: </P>
<P>5&nbsp;mah-&#x1E6D;&#x1E6D;&#333;&#x1E07;&ucirc; &#8217;&#333;h&#257;ley&#x1E35;&#257; y<sup>a</sup>&#8216;&#259;q&#333;&#x1E07; mi&#353;&#601;k&#601;n&#333;&#x1E6F;ey&#x1E35;&#257; yi&#347;&#601;r&#257;&#8217;&#275;l: </P>
<P>6&nbsp;kin&#601;&#x1E25;&#257;l&icirc;m ni&#x1E6D;&#x1E6D;&#257;y&ucirc; k&#601;&#x1E21;ann&#333;&#x1E6F; &#8216;&#259;l&ecirc; n&acirc;&#257;r ka&#8217;&#259;h&#257;l&icirc;m n&#257;&#x1E6D;<sup>a</sup>&#8216; y&#601;hw&acirc; ka&#8217;&#259;r&#257;z&icirc;m &#8216;&#259;l&ecirc;-m&#257;yim: </P>
<P>7&nbsp;yizzal-mayim mid&#257;l&#601;y&#257;w w&#601;zar&#601;&#8216;w&#333; b&#601;mayim rab&icirc;m w&#601;y&#257;r&#333;m m&#275;&#8217;&#259;&#x1E21;a&#x1E21; mal&#601;kw&#333; w&#601;&#x1E6F;inna&#347;&#347;&#275;&#8217; mal&#601;&#x1E35;u&#x1E6F;w&#333;: </P>
<P>8&nbsp;&#8217;&#275;l mw&#333;&#x1E63;&icirc;&#8217;w&#333; mimmi&#x1E63;&#601;rayim k&#601;&#x1E6F;w&#333;&#8216;&#259;f&#333;&#x1E6F; r&#601;&#8217;&#275;m lw&#333; y&#333;&#8217;&#x1E35;al gw&#333;yim &#x1E63;&#257;r&#257;yw w&#601;&#8216;a&#x1E63;&#601;m&#333;&#x1E6F;&ecirc;hem y&#601;&#x1E21;&#257;r&#275;m w&#601;&#x1E25;i&#x1E63;&#x1E63;&#257;yw yim&#601;&#x1E25;&#257;&#x1E63;: </P>
<P>9&nbsp;k&#257;r<sup>a</sup>&#8216; &#353;&#257;&#x1E35;a&#x1E07; ka&#8217;&#259;r&icirc; &ucirc;&#x1E35;&#601;l&#257;&#x1E07;&icirc;&#8217; m&icirc; y&#601;q&icirc;menn&ucirc; m&#601;&#x1E07;&#257;r&#259;&#x1E35;ey&#x1E35;&#257; &#x1E07;&#257;r&ucirc;&#x1E35;&#601; w&#601;&#8217;&#333;r&#601;rey&#x1E35;&#257; &#8217;&#257;r&ucirc;r: </P>
<P>10&nbsp;wayyi&#x1E25;ar-&#8217;af b&#257;l&#257;q &#8217;el-bil&#601;&#8216;&#257;m wayyis&#601;p&#333;q &#8217;e&#x1E6F;-kap&#257;yw wayy&#333;&#8217;mer b&#257;l&#257;q &#8217;el-bil&#601;&#8216;&#257;m l&#257;q&#333;&#x1E07; &#8217;&#333;y&#601;&#x1E07;ay q&#601;r&#257;&#8217;&#x1E6F;&icirc;&#x1E35;&#257; w&#601;hinn&#275;h b&#275;ra&#x1E35;&#601;t&#257; &#x1E07;&#257;r&#275;&#x1E35;&#601; zeh &#353;&#257;l&#333;&#353; p&#601;&#8216;&#257;m&icirc;m: </P>
<P>11&nbsp;w&#601;&#8216;at&acirc; b&#601;r<sup>a</sup>&#x1E25;-l&#601;&#x1E35;&#257; &#8217;el-m&#601;qw&#333;me&#x1E35;&#257; &#8217;&#257;mar&#601;t&icirc; kab&#275;&#x1E0F; &#8217;&#259;&#x1E35;abe&#x1E0F;&#601;&#x1E35;&#257; w&#601;hinn&#275;h m&#601;n&#257;&#8216;&#259;&#x1E35;&#257; y&#601;hw&acirc; mik&#257;&#x1E07;w&#333;&#x1E0F;: </P>
<P>12&nbsp;wayy&#333;&#8217;mer bil&#601;&#8216;&#257;m &#8217;el-b&#257;l&#257;q h&#259;l&#333;&#8217; gam &#8217;el-mal&#601;&#8217;&#257;&#x1E35;ey&#x1E35;&#257; &#8217;&#259;&#353;er-&#353;&#257;l<sup>a</sup>&#x1E25;&#601;t&#257; &#8217;&#275;lay dibar&#601;t&icirc; l&#275;&#8217;m&#333;r: </P>
<P>13&nbsp;&#8217;im-yiten-l&icirc; &#x1E07;&#257;l&#257;q m&#601;l&#333;&#8217; &#x1E07;&ecirc;&#x1E6F;w&#333; kesef w&#601;z&acirc;&#257;&#x1E07; l&#333;&#8217; &#8217;&ucirc;&#x1E35;al l<sup>a</sup>&#8216;&#259;&#x1E07;&#333;r &#8217;e&#x1E6F;-p&icirc; y&#601;hw&acirc; l<sup>a</sup>&#8216;&#259;&#347;w&#333;&#x1E6F; &#x1E6D;w&#333;&#x1E07;&acirc; &#8217;w&#333; r&#257;&#8216;&acirc; millib&icirc; &#8217;&#259;&#353;er-y&#601;&#x1E0F;ab&#275;r y&#601;hw&acirc; &#8217;&#333;&#x1E6F;w&#333; &#8217;&#259;&#x1E0F;ab&#275;r: </P>
<P>14&nbsp;w&#601;&#8216;at&acirc; hin&#601;n&icirc; hw&#333;l&#275;&#x1E35;&#601; l&#601;&#8216;amm&icirc; l&#601;&#x1E35;&acirc; &#8217;&icirc;&#8216;&#257;&#x1E63;&#601;&#x1E35;&#257; &#8217;&#259;&#353;er y<sup>a</sup>&#8216;&#259;&#347;eh h&#257;&#8216;&#257;m hazzeh l&#601;&#8216;amm&#601;&#x1E35;&#257; b&#601;&#8217;<sup>a</sup>&#x1E25;&#259;r&icirc;&#x1E6F; hayy&#257;m&icirc;m: </P>
<P>15&nbsp;wayyi&#347;&#347;&#257;&#8217; m&#601;&#353;&#257;lw&#333; wayy&#333;&#8217;mar n&#601;&#8217;um bil&#601;&#8216;&#257;m b&#601;nw&#333; &#x1E07;&#601;&#8216;&#333;r &ucirc;n&#601;&#8217;um hage&#x1E07;er &#353;&#601;&#x1E6F;um h&#257;&#8216;&#257;yin: </P>
<P>16&nbsp;n&#601;&#8217;um &#353;&#333;m&#275;&#8216;a &#8217;im&#601;r&ecirc;-&#8217;&#275;l w&#601;y&#333;&#x1E0F;&#275;&#8216;a d<sup>a</sup>&#8216;a&#x1E6F; &#8216;el&#601;yw&#333;n m<sup>a</sup>&#x1E25;&#259;z&#275;h &#353;aday ye&#x1E25;&#277;zeh n&#333;f&#275;l &ucirc;&#x1E21;&#601;l&ucirc;y &#8216;&ecirc;n&#257;yim: </P>
<P>17&nbsp;&#8217;er&#601;&#8217;enn&ucirc; w&#601;l&#333;&#8217; &#8216;at&acirc; &#8217;&#259;&#353;&ucirc;renn&ucirc; w&#601;l&#333;&#8217; q&#257;rw&#333;&#x1E07; d&#257;ra&#x1E35;&#601; kw&#333;&#x1E35;&#257;&#x1E07; m&icirc;y<sup>a</sup>&#8216;&#259;q&#333;&#x1E07; w&#601;q&#257;m &#353;&#275;&#x1E07;e&#x1E6D; m&icirc;yi&#347;&#601;r&#257;&#8217;&#275;l &ucirc;m&#257;&#x1E25;a&#x1E63; pa&#8217;&#259;&#x1E6F;&ecirc; mw&#333;&#8217;&#257;&#x1E07; w&#601;qar&#601;qar k&#257;l-b&#601;n&ecirc;-&#353;&#275;&#x1E6F;: </P>
<P>18&nbsp;w&#601;h&#257;y&acirc; &#8217;&#277;&#x1E0F;w&#333;m y&#601;r&#275;&#353;&acirc; w&#601;h&#257;y&acirc; y&#601;r&#275;&#353;&acirc; &#347;&#275;&#8216;&icirc;r &#8217;&#333;y&#601;&#x1E07;&#257;yw w&#601;yi&#347;&#601;r&#257;&#8217;&#275;l &#8216;&#333;&#347;eh &#x1E25;&#257;yil: </P>
<P>19&nbsp;w&#601;y&#275;r&#601;d&#601; m&icirc;y<sup>a</sup>&#8216;&#259;q&#333;&#x1E07; w&#601;he&#8217;&#277;&#x1E07;&icirc;&#x1E0F; &#347;&#257;r&icirc;&#x1E0F; m&#275;&#8216;&icirc;r: </P>
<P>20&nbsp;wayyar&#601;&#8217; &#8217;e&#x1E6F;-&#8216;&#259;m&#257;l&#275;q wayyi&#347;&#347;&#257;&#8217; m&#601;&#353;&#257;lw&#333; wayy&#333;&#8217;mar r&#275;&#8217;&#353;&icirc;&#x1E6F; gw&#333;yim &#8216;&#259;m&#257;l&#275;q w&#601;&#8217;<sup>a</sup>&#x1E25;&#259;r&icirc;&#x1E6F;w&#333; &#8216;&#259;&#x1E0F;&ecirc; &#8217;&#333;&#x1E07;&#275;&#x1E0F;: </P>
<P>21&nbsp;wayyar&#601;&#8217; &#8217;e&#x1E6F;-haqq&ecirc;n&icirc; wayyi&#347;&#347;&#257;&#8217; m&#601;&#353;&#257;lw&#333; wayy&#333;&#8217;mar &#8217;&ecirc;&#x1E6F;&#257;n mw&#333;&#353;&#257;&#x1E07;e&#x1E35;&#257; w&#601;&#347;&icirc;m bassel<sup>a</sup>&#8216; qinne&#x1E35;&#257;: </P>
<P>22&nbsp;k&icirc; &#8217;im-yih&#601;yeh l&#601;&#x1E07;&#257;&#8216;&#275;r q&#257;yin &#8216;a&#x1E0F;-m&acirc; &#8217;a&#353;&#353;&ucirc;r ti&#353;&#601;be&#x1E35;&#x1E35;&#257;: </P>
<P>23&nbsp;wayyi&#347;&#347;&#257;&#8217; m&#601;&#353;&#257;lw&#333; wayy&#333;&#8217;mar &#8217;w&#333;y m&icirc; yi&#x1E25;&#601;yeh mi&#347;&#347;umw&#333; &#8217;&#275;l: </P>
<P>24&nbsp;w&#601;&#x1E63;&icirc;m m&icirc;ya&#x1E0F; kit&icirc;m w&#601;&#8216;inn&ucirc; &#8217;a&#353;&#353;&ucirc;r w&#601;&#8216;inn&ucirc;-&#8216;&#275;&#x1E07;er w&#601;&#x1E21;am-h&ucirc;&#8217; &#8216;&#259;&#x1E0F;&ecirc; &#8217;&#333;&#x1E07;&#275;&#x1E0F;: </P>
<P>25&nbsp;wayy&#257;q&#257;m bil&#601;&#8216;&#257;m wayy&#275;le&#x1E35;&#601; wayy&#257;&#353;&#257;&#x1E07; lim&#601;q&#333;mw&#333; w&#601;&#x1E21;am-b&#257;l&#257;q h&#257;la&#x1E35;&#601; l&#601;&#x1E0F;ar&#601;kw&#333;: f</P>
</TD>
</TABLE>
<P><HR>
<CENTER>
<A HREF="num025">Next: Numbers (Bemidbar) Chapter 25</A></CENTER>
</BODY>
</HTML>
