<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 40</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo040">Polyglot</A>&nbsp;
<A HREF="../kjv/exo040">KJV</A>&nbsp;
<A HREF="../sep/exo040">Sep</A>&nbsp;
<A HREF="../vul/exo040">Vul</A>&nbsp;

<BR>
<BR><A HREF="exo">Exodus (Shemot) Index</A><BR>
&nbsp;
<A HREF="exo039">Previous</A>&nbsp;
<A HREF="lev001">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 40</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בְּיוֹם־הַחֹ֥דֶשׁ הָרִאשׁ֖וֹן בְּאֶחָ֣ד לַחֹ֑דֶשׁ תָּקִ֕ים אֶת־מִשְׁכַּ֖ן אֹ֥הֶל מוֹעֵֽד׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְשַׂמְתָּ֣ שָׁ֔ם אֵ֖ת אֲר֣וֹן הָעֵד֑וּת וְסַכֹּתָ֥ עַל־הָאָרֹ֖ן אֶת־הַפָּרֹֽכֶת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְהֵבֵאתָ֙ אֶת־הַשֻּׁלְחָ֔ן וְעָרַכְתָּ֖ אֶת־עֶרְכּ֑וֹ וְהֵבֵאתָ֙ אֶת־הַמְּנֹרָ֔ה וְהַעֲלֵיתָ֖ אֶת־נֵרֹתֶֽיהָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְנָתַתָּ֞ה אֶת־מִזְבַּ֤ח הַזָּהָב֙ לִקְטֹ֔רֶת לִפְנֵ֖י אֲר֣וֹן הָעֵדֻ֑ת וְשַׂמְתָּ֛ אֶת־מָסַ֥ךְ הַפֶּ֖תַח לַמִּשְׁכָּֽן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְנָ֣תַתָּ֔ה אֵ֖ת מִזְבַּ֣ח הָעֹלָ֑ה לִפְנֵ֕י פֶּ֖תַח מִשְׁכַּ֥ן אֹֽהֶל־מוֹעֵֽד׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְנָֽתַתָּ֙ אֶת־הַכִּיֹּ֔ר בֵּֽין־אֹ֥הֶל מוֹעֵ֖ד וּבֵ֣ין הַמִּזְבֵּ֑חַ וְנָתַתָּ֥ שָׁ֖ם מָֽיִם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְשַׂמְתָּ֥ אֶת־הֶחָצֵ֖ר סָבִ֑יב וְנָ֣תַתָּ֔ אֶת־מָסַ֖ךְ שַׁ֥עַר הֶחָצֵֽר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְלָקַחְתָּ֙ אֶת־שֶׁ֣מֶן הַמִּשְׁחָ֔ה וּמָשַׁחְתָּ֥ אֶת־הַמִּשְׁכָּ֖ן וְאֶת־כָּל־אֲשֶׁר־בּ֑וֹ וְקִדַּשְׁתָּ֥ אֹת֛וֹ וְאֶת־כָּל־כֵּלָ֖יו וְהָ֥יָה קֹֽדֶשׁ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּמָשַׁחְתָּ֛ אֶת־מִזְבַּ֥ח הָעֹלָ֖ה וְאֶת־כָּל־כֵּלָ֑יו וְקִדַּשְׁתָּ֙ אֶת־הַמִּזְבֵּ֔חַ וְהָיָ֥ה הַמִּזְבֵּ֖חַ קֹ֥דֶשׁ קָֽדָשִֽׁים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּמָשַׁחְתָּ֥ אֶת־הַכִּיֹּ֖ר וְאֶת־כַּנּ֑וֹ וְקִדַּשְׁתָּ֖ אֹתֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהִקְרַבְתָּ֤ אֶֽת־אַהֲרֹן֙ וְאֶת־בָּנָ֔יו אֶל־פֶּ֖תַח אֹ֣הֶל מוֹעֵ֑ד וְרָחַצְתָּ֥ אֹתָ֖ם בַּמָּֽיִם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהִלְבַּשְׁתָּ֙ אֶֽת־אַהֲרֹ֔ן אֵ֖ת בִּגְדֵ֣י הַקֹּ֑דֶשׁ וּמָשַׁחְתָּ֥ אֹת֛וֹ וְקִדַּשְׁתָּ֥ אֹת֖וֹ וְכִהֵ֥ן לִֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאֶת־בָּנָ֖יו תַּקְרִ֑יב וְהִלְבַּשְׁתָּ֥ אֹתָ֖ם כֻּתֳּנֹֽת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּמָשַׁחְתָּ֣ אֹתָ֗ם כַּאֲשֶׁ֤ר מָשַׁ֙חְתָּ֙ אֶת־אֲבִיהֶ֔ם וְכִהֲנ֖וּ לִ֑י וְ֠הָיְתָה לִהְיֹ֨ת לָהֶ֧ם מָשְׁחָתָ֛ם לִכְהֻנַּ֥ת עוֹלָ֖ם לְדֹרֹתָֽם׃<font color="red"><sup>3</font></sup> </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיַּ֖עַשׂ מֹשֶׁ֑ה כְּ֠כֹל אֲשֶׁ֨ר צִוָּ֧ה יְהוָ֛ה אֹת֖וֹ כֵּ֥ן עָשָֽׂה׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְהִ֞י בַּחֹ֧דֶשׁ הָרִאשׁ֛וֹן בַּשָּׁנָ֥ה הַשֵּׁנִ֖ית בְּאֶחָ֣ד לַחֹ֑דֶשׁ הוּקַ֖ם הַמִּשְׁכָּֽן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיָּ֨קֶם מֹשֶׁ֜ה אֶת־הַמִּשְׁכָּ֗ן וַיִּתֵּן֙ אֶת־אֲדָנָ֔יו וַיָּ֙שֶׂם֙ אֶת־קְרָשָׁ֔יו וַיִּתֵּ֖ן אֶת־בְּרִיחָ֑יו וַיָּ֖קֶם אֶת־עַמּוּדָֽיו׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּפְרֹ֤שׂ אֶת־הָאֹ֙הֶל֙ עַל־הַמִּשְׁכָּ֔ן וַיָּ֜שֶׂם אֶת־מִכְסֵ֥ה הָאֹ֛הֶל עָלָ֖יו מִלְמָ֑עְלָה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּקַּ֞ח וַיִּתֵּ֤ן אֶת־הָעֵדֻת֙ אֶל־הָ֣אָרֹ֔ן וַיָּ֥שֶׂם אֶת־הַבַּדִּ֖ים עַל־הָאָרֹ֑ן וַיִּתֵּ֧ן אֶת־הַכַּפֹּ֛רֶת עַל־הָאָרֹ֖ן מִלְמָֽעְלָה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיָּבֵ֣א אֶת־הָאָרֹן֮ אֶל־הַמִּשְׁכָּן֒ וַיָּ֗שֶׂם אֵ֚ת פָּרֹ֣כֶת הַמָּסָ֔ךְ וַיָּ֕סֶךְ עַ֖ל אֲר֣וֹן הָעֵד֑וּת כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּתֵּ֤ן אֶת־הַשֻּׁלְחָן֙ בְּאֹ֣הֶל מוֹעֵ֔ד עַ֛ל יֶ֥רֶךְ הַמִּשְׁכָּ֖ן צָפֹ֑נָה מִח֖וּץ לַפָּרֹֽכֶת׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיַּעֲרֹ֥ךְ עָלָ֛יו עֵ֥רֶךְ לֶ֖חֶם לִפְנֵ֣י יְהוָ֑ה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיָּ֤שֶׂם אֶת־הַמְּנֹרָה֙ בְּאֹ֣הֶל מוֹעֵ֔ד נֹ֖כַח הַשֻּׁלְחָ֑ן עַ֛ל יֶ֥רֶךְ הַמִּשְׁכָּ֖ן נֶֽגְבָּה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיַּ֥עַל הַנֵּרֹ֖ת לִפְנֵ֣י יְהוָ֑ה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיָּ֛שֶׂם אֶת־מִזְבַּ֥ח הַזָּהָ֖ב בְּאֹ֣הֶל מוֹעֵ֑ד לִפְנֵ֖י הַפָּרֹֽכֶת׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיַּקְטֵ֥ר עָלָ֖יו קְטֹ֣רֶת סַמִּ֑ים כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ פ</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיָּ֛שֶׂם אֶת־מָסַ֥ךְ הַפֶּ֖תַח לַמִּשְׁכָּֽן׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְאֵת֙ מִזְבַּ֣ח הָעֹלָ֔ה שָׂ֕ם פֶּ֖תַח מִשְׁכַּ֣ן אֹֽהֶל־מוֹעֵ֑ד וַיַּ֣עַל עָלָ֗יו אֶת־הָעֹלָה֙ וְאֶת־הַמִּנְחָ֔ה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיָּ֙שֶׂם֙ אֶת־הַכִּיֹּ֔ר בֵּֽין־אֹ֥הֶל מוֹעֵ֖ד וּבֵ֣ין הַמִּזְבֵּ֑חַ וַיִּתֵּ֥ן שָׁ֛מָּה מַ֖יִם לְרָחְצָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְרָחֲצ֣וּ מִמֶּ֔נּוּ מֹשֶׁ֖ה וְאַהֲרֹ֣ן וּבָנָ֑יו אֶת־יְדֵיהֶ֖ם וְאֶת־רַגְלֵיהֶֽם׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;בְּבֹאָ֞ם אֶל־אֹ֣הֶל מוֹעֵ֗ד וּבְקָרְבָתָ֛ם אֶל־הַמִּזְבֵּ֖חַ יִרְחָ֑צוּ כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיָּ֣קֶם אֶת־הֶחָצֵ֗ר סָבִיב֙ לַמִּשְׁכָּ֣ן וְלַמִּזְבֵּ֔חַ וַיִּתֵּ֕ן אֶת־מָסַ֖ךְ שַׁ֣עַר הֶחָצֵ֑ר וַיְכַ֥ל מֹשֶׁ֖ה אֶת־הַמְּלָאכָֽה׃ פ</P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיְכַ֥ס הֶעָנָ֖ן אֶת־אֹ֣הֶל מוֹעֵ֑ד וּכְב֣וֹד יְהוָ֔ה מָלֵ֖א אֶת־הַמִּשְׁכָּֽן׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְלֹא־יָכֹ֣ל מֹשֶׁ֗ה לָבוֹא֙ אֶל־אֹ֣הֶל מוֹעֵ֔ד כִּֽי־שָׁכַ֥ן עָלָ֖יו הֶעָנָ֑ן וּכְב֣וֹד יְהוָ֔ה מָלֵ֖א אֶת־הַמִּשְׁכָּֽן׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וּבְהֵעָל֤וֹת הֶֽעָנָן֙ מֵעַ֣ל הַמִּשְׁכָּ֔ן יִסְע֖וּ בְּנֵ֣י יִשְׂרָאֵ֑ל בְּכֹ֖ל מַסְעֵיהֶֽם׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְאִם־לֹ֥א יֵעָלֶ֖ה הֶעָנָ֑ן וְלֹ֣א יִסְע֔וּ עַד־י֖וֹם הֵעָלֹתֽוֹ׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;כִּי֩ עֲנַ֨ן יְהוָ֤ה עַֽל־הַמִּשְׁכָּן֙ יוֹמָ֔ם וְאֵ֕שׁ תִּהְיֶ֥ה לַ֖יְלָה בּ֑וֹ לְעֵינֵ֥י כָל־בֵּֽית־יִשְׂרָאֵ֖ל בְּכָל־מַסְעֵיהֶֽם׃ </P>
<P></P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;b&#601;yw&#333;m-h<sup>a</sup>&#x1E25;&#333;&#x1E0F;e&#353; h&#257;ri&#8217;&#353;w&#333;n b&#601;&#8217;e&#x1E25;&#257;&#x1E0F; l<sup>a</sup>&#x1E25;&#333;&#x1E0F;e&#353; t&#257;q&icirc;m &#8217;e&#x1E6F;-mi&#353;&#601;kan &#8217;&#333;hel mw&#333;&#8216;&#275;&#x1E0F;: </P>
<P>3&nbsp;w&#601;&#347;am&#601;t&#257; &#353;&#257;m &#8217;&#275;&#x1E6F; &#8217;&#259;rw&#333;n h&#257;&#8216;&#275;&#x1E0F;&ucirc;&#x1E6F; w&#601;sak&#333;&#x1E6F;&#257; &#8216;al-h&#257;&#8217;&#257;r&#333;n &#8217;e&#x1E6F;-hap&#257;r&#333;&#x1E35;e&#x1E6F;: </P>
<P>4&nbsp;w&#601;h&#275;&#x1E07;&#275;&#8217;&#x1E6F;&#257; &#8217;e&#x1E6F;-ha&#353;&#353;ul&#601;&#x1E25;&#257;n w&#601;&#8216;&#257;ra&#x1E35;&#601;t&#257; &#8217;e&#x1E6F;-&#8216;er&#601;kw&#333; w&#601;h&#275;&#x1E07;&#275;&#8217;&#x1E6F;&#257; &#8217;e&#x1E6F;-hamm&#601;n&#333;r&acirc; w&#601;h<sup>a</sup>&#8216;&#259;l&ecirc;&#x1E6F;&#257; &#8217;e&#x1E6F;-n&#275;r&#333;&#x1E6F;eyh&#257;: </P>
<P>5&nbsp;w&#601;n&#257;&#x1E6F;at&acirc; &#8217;e&#x1E6F;-miz&#601;b<sup>a</sup>&#x1E25; hazz&acirc;&#257;&#x1E07; liq&#601;&#x1E6D;&#333;re&#x1E6F; lif&#601;n&ecirc; &#8217;&#259;rw&#333;n h&#257;&#8216;&#275;&#x1E0F;u&#x1E6F; w&#601;&#347;am&#601;t&#257; &#8217;e&#x1E6F;-m&#257;sa&#x1E35;&#601; hape&#x1E6F;<sup>a</sup>&#x1E25; lammi&#353;&#601;k&#257;n: </P>
<P>6&nbsp;w&#601;n&#257;&#x1E6F;at&acirc; &#8217;&#275;&#x1E6F; miz&#601;b<sup>a</sup>&#x1E25; h&#257;&#8216;&#333;l&acirc; lif&#601;n&ecirc; pe&#x1E6F;<sup>a</sup>&#x1E25; mi&#353;&#601;kan &#8217;&#333;hel-mw&#333;&#8216;&#275;&#x1E0F;: </P>
<P>7&nbsp;w&#601;n&#257;&#x1E6F;at&#257; &#8217;e&#x1E6F;-hak&icirc;y&#333;r b&ecirc;n-&#8217;&#333;hel mw&#333;&#8216;&#275;&#x1E0F; &ucirc;&#x1E07;&ecirc;n hammiz&#601;b&#275;&#x1E25;a w&#601;n&#257;&#x1E6F;at&#257; &#353;&#257;m m&#257;yim: </P>
<P>8&nbsp;w&#601;&#347;am&#601;t&#257; &#8217;e&#x1E6F;-he&#x1E25;&#257;&#x1E63;&#275;r s&#257;&#x1E07;&icirc;&#x1E07; w&#601;n&#257;&#x1E6F;at&#257; &#8217;e&#x1E6F;-m&#257;sa&#x1E35;&#601; &#353;<sup>a</sup>&#8216;ar he&#x1E25;&#257;&#x1E63;&#275;r: </P>
<P>9&nbsp;w&#601;l&#257;q<sup>a</sup>&#x1E25;&#601;t&#257; &#8217;e&#x1E6F;-&#353;emen hammi&#353;&#601;&#x1E25;&acirc; &ucirc;m&#257;&#353;<sup>a</sup>&#x1E25;&#601;t&#257; &#8217;e&#x1E6F;-hammi&#353;&#601;k&#257;n w&#601;&#8217;e&#x1E6F;-k&#257;l-&#8217;&#259;&#353;er-bw&#333; w&#601;qida&#353;&#601;t&#257; &#8217;&#333;&#x1E6F;w&#333; w&#601;&#8217;e&#x1E6F;-k&#257;l-k&#275;l&#257;yw w&#601;h&#257;y&acirc; q&#333;&#x1E0F;e&#353;: </P>
<P>10&nbsp;&ucirc;m&#257;&#353;<sup>a</sup>&#x1E25;&#601;t&#257; &#8217;e&#x1E6F;-miz&#601;b<sup>a</sup>&#x1E25; h&#257;&#8216;&#333;l&acirc; w&#601;&#8217;e&#x1E6F;-k&#257;l-k&#275;l&#257;yw w&#601;qida&#353;&#601;t&#257; &#8217;e&#x1E6F;-hammiz&#601;b&#275;&#x1E25;a w&#601;h&#257;y&acirc; hammiz&#601;b&#275;&#x1E25;a q&#333;&#x1E0F;e&#353; q&#257;&#x1E0F;&#257;&#353;&icirc;m: </P>
<P>11&nbsp;&ucirc;m&#257;&#353;<sup>a</sup>&#x1E25;&#601;t&#257; &#8217;e&#x1E6F;-hak&icirc;y&#333;r w&#601;&#8217;e&#x1E6F;-kannw&#333; w&#601;qida&#353;&#601;t&#257; &#8217;&#333;&#x1E6F;w&#333;: </P>
<P>12&nbsp;w&#601;hiq&#601;ra&#x1E07;&#601;t&#257; &#8217;e&#x1E6F;-&#8217;ah&#259;r&#333;n w&#601;&#8217;e&#x1E6F;-b&#257;n&#257;yw &#8217;el-pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F; w&#601;r&#257;&#x1E25;a&#x1E63;&#601;t&#257; &#8217;&#333;&#x1E6F;&#257;m bamm&#257;yim: </P>
<P>13&nbsp;w&#601;hil&#601;ba&#353;&#601;t&#257; &#8217;e&#x1E6F;-&#8217;ah&#259;r&#333;n &#8217;&#275;&#x1E6F; bi&#x1E21;&#601;&#x1E0F;&ecirc; haqq&#333;&#x1E0F;e&#353; &ucirc;m&#257;&#353;<sup>a</sup>&#x1E25;&#601;t&#257; &#8217;&#333;&#x1E6F;w&#333; w&#601;qida&#353;&#601;t&#257; &#8217;&#333;&#x1E6F;w&#333; w&#601;&#x1E35;ih&#275;n l&icirc;: </P>
<P>14&nbsp;w&#601;&#8217;e&#x1E6F;-b&#257;n&#257;yw taq&#601;r&icirc;&#x1E07; w&#601;hil&#601;ba&#353;&#601;t&#257; &#8217;&#333;&#x1E6F;&#257;m kut&#335;n&#333;&#x1E6F;: </P>
<P>15&nbsp;&ucirc;m&#257;&#353;<sup>a</sup>&#x1E25;&#601;t&#257; &#8217;&#333;&#x1E6F;&#257;m ka&#8217;&#259;&#353;er m&#257;&#353;<sup>a</sup>&#x1E25;&#601;t&#257; &#8217;e&#x1E6F;-&#8217;&#259;&#x1E07;&icirc;hem w&#601;&#x1E35;ih&#259;n&ucirc; l&icirc; w&#601;h&#257;y&#601;&#x1E6F;&acirc; lih&#601;y&#333;&#x1E6F; l&acirc;em m&#257;&#353;&#601;&#x1E25;&#257;&#x1E6F;&#257;m li&#x1E35;&#601;hunna&#x1E6F; &#8216;w&#333;l&#257;m l&#601;&#x1E0F;&#333;r&#333;&#x1E6F;&#257;m:<font color="red"><sup>3</font></sup> </P>
<P>16&nbsp;wayy<sup>a</sup>&#8216;a&#347; m&#333;&#353;eh k&#601;&#x1E35;&#333;l &#8217;&#259;&#353;er &#x1E63;i&ucirc;&acirc; y&#601;hw&acirc; &#8217;&#333;&#x1E6F;w&#333; k&#275;n &#8216;&#257;&#347;&acirc;: s</P>
<P>17&nbsp;way&#601;h&icirc; b<sup>a</sup>&#x1E25;&#333;&#x1E0F;e&#353; h&#257;ri&#8217;&#353;w&#333;n ba&#353;&#353;&#257;n&acirc; ha&#353;&#353;&#275;n&icirc;&#x1E6F; b&#601;&#8217;e&#x1E25;&#257;&#x1E0F; l<sup>a</sup>&#x1E25;&#333;&#x1E0F;e&#353; h&ucirc;qam hammi&#353;&#601;k&#257;n: </P>
<P>18&nbsp;wayy&#257;qem m&#333;&#353;eh &#8217;e&#x1E6F;-hammi&#353;&#601;k&#257;n wayyit&#275;n &#8217;e&#x1E6F;-&#8217;&#259;&#x1E0F;&#257;n&#257;yw wayy&#257;&#347;em &#8217;e&#x1E6F;-q&#601;r&#257;&#353;&#257;yw wayyit&#275;n &#8217;e&#x1E6F;-b&#601;r&icirc;&#x1E25;&#257;yw wayy&#257;qem &#8217;e&#x1E6F;-&#8216;amm&ucirc;&#x1E0F;&#257;yw: </P>
<P>19&nbsp;wayyif&#601;r&#333;&#347; &#8217;e&#x1E6F;-h&#257;&#8217;&#333;hel &#8216;al-hammi&#353;&#601;k&#257;n wayy&#257;&#347;em &#8217;e&#x1E6F;-mi&#x1E35;&#601;s&#275;h h&#257;&#8217;&#333;hel &#8216;&#257;l&#257;yw mil&#601;m&#257;&#8216;&#601;l&acirc; ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: s</P>
<P>20&nbsp;wayyiqq<sup>a</sup>&#x1E25; wayyit&#275;n &#8217;e&#x1E6F;-h&#257;&#8216;&#275;&#x1E0F;u&#x1E6F; &#8217;el-h&#257;&#8217;&#257;r&#333;n wayy&#257;&#347;em &#8217;e&#x1E6F;-habad&icirc;m &#8216;al-h&#257;&#8217;&#257;r&#333;n wayyit&#275;n &#8217;e&#x1E6F;-hakap&#333;re&#x1E6F; &#8216;al-h&#257;&#8217;&#257;r&#333;n mil&#601;m&#257;&#8216;&#601;l&acirc;: </P>
<P>21&nbsp;wayy&#257;&#x1E07;&#275;&#8217; &#8217;e&#x1E6F;-h&#257;&#8217;&#257;r&#333;n &#8217;el-hammi&#353;&#601;k&#257;n wayy&#257;&#347;em &#8217;&#275;&#x1E6F; p&#257;r&#333;&#x1E35;e&#x1E6F; hamm&#257;s&#257;&#x1E35;&#601; wayy&#257;se&#x1E35;&#601; &#8216;al &#8217;&#259;rw&#333;n h&#257;&#8216;&#275;&#x1E0F;&ucirc;&#x1E6F; ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: s</P>
<P>22&nbsp;wayyit&#275;n &#8217;e&#x1E6F;-ha&#353;&#353;ul&#601;&#x1E25;&#257;n b&#601;&#8217;&#333;hel mw&#333;&#8216;&#275;&#x1E0F; &#8216;al yere&#x1E35;&#601; hammi&#353;&#601;k&#257;n &#x1E63;&#257;f&#333;n&acirc; mi&#x1E25;&ucirc;&#x1E63; lap&#257;r&#333;&#x1E35;e&#x1E6F;: </P>
<P>23&nbsp;wayy<sup>a</sup>&#8216;&#259;r&#333;&#x1E35;&#601; &#8216;&#257;l&#257;yw &#8216;&#275;re&#x1E35;&#601; le&#x1E25;em lif&#601;n&ecirc; y&#601;hw&acirc; ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: s</P>
<P>24&nbsp;wayy&#257;&#347;em &#8217;e&#x1E6F;-hamm&#601;n&#333;r&acirc; b&#601;&#8217;&#333;hel mw&#333;&#8216;&#275;&#x1E0F; n&#333;&#x1E35;<sup>a</sup>&#x1E25; ha&#353;&#353;ul&#601;&#x1E25;&#257;n &#8216;al yere&#x1E35;&#601; hammi&#353;&#601;k&#257;n ne&#x1E21;&#601;b&acirc;: </P>
<P>25&nbsp;wayy<sup>a</sup>&#8216;al hann&#275;r&#333;&#x1E6F; lif&#601;n&ecirc; y&#601;hw&acirc; ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: s</P>
<P>26&nbsp;wayy&#257;&#347;em &#8217;e&#x1E6F;-miz&#601;b<sup>a</sup>&#x1E25; hazz&acirc;&#257;&#x1E07; b&#601;&#8217;&#333;hel mw&#333;&#8216;&#275;&#x1E0F; lif&#601;n&ecirc; hap&#257;r&#333;&#x1E35;e&#x1E6F;: </P>
<P>27&nbsp;wayyaq&#601;&#x1E6D;&#275;r &#8216;&#257;l&#257;yw q&#601;&#x1E6D;&#333;re&#x1E6F; samm&icirc;m ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: f</P>
<P>28&nbsp;wayy&#257;&#347;em &#8217;e&#x1E6F;-m&#257;sa&#x1E35;&#601; hape&#x1E6F;<sup>a</sup>&#x1E25; lammi&#353;&#601;k&#257;n: </P>
<P>29&nbsp;w&#601;&#8217;&#275;&#x1E6F; miz&#601;b<sup>a</sup>&#x1E25; h&#257;&#8216;&#333;l&acirc; &#347;&#257;m pe&#x1E6F;<sup>a</sup>&#x1E25; mi&#353;&#601;kan &#8217;&#333;hel-mw&#333;&#8216;&#275;&#x1E0F; wayy<sup>a</sup>&#8216;al &#8216;&#257;l&#257;yw &#8217;e&#x1E6F;-h&#257;&#8216;&#333;l&acirc; w&#601;&#8217;e&#x1E6F;-hammin&#601;&#x1E25;&acirc; ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: s</P>
<P>30&nbsp;wayy&#257;&#347;em &#8217;e&#x1E6F;-hak&icirc;y&#333;r b&ecirc;n-&#8217;&#333;hel mw&#333;&#8216;&#275;&#x1E0F; &ucirc;&#x1E07;&ecirc;n hammiz&#601;b&#275;&#x1E25;a wayyit&#275;n &#353;&#257;mm&acirc; mayim l&#601;r&#257;&#x1E25;&#601;&#x1E63;&acirc;: </P>
<P>31&nbsp;w&#601;r&#257;&#x1E25;&#259;&#x1E63;&ucirc; mimmenn&ucirc; m&#333;&#353;eh w&#601;&#8217;ah&#259;r&#333;n &ucirc;&#x1E07;&#257;n&#257;yw &#8217;e&#x1E6F;-y&#601;&#x1E0F;&ecirc;hem w&#601;&#8217;e&#x1E6F;-ra&#x1E21;&#601;l&ecirc;hem: </P>
<P>32&nbsp;b&#601;&#x1E07;&#333;&#8217;&#257;m &#8217;el-&#8217;&#333;hel mw&#333;&#8216;&#275;&#x1E0F; &ucirc;&#x1E07;&#601;q&#257;r&#601;&#x1E07;&#257;&#x1E6F;&#257;m &#8217;el-hammiz&#601;b&#275;&#x1E25;a yir&#601;&#x1E25;&#257;&#x1E63;&ucirc; ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh: s</P>
<P>33&nbsp;wayy&#257;qem &#8217;e&#x1E6F;-he&#x1E25;&#257;&#x1E63;&#275;r s&#257;&#x1E07;&icirc;&#x1E07; lammi&#353;&#601;k&#257;n w&#601;lammiz&#601;b&#275;&#x1E25;a wayyit&#275;n &#8217;e&#x1E6F;-m&#257;sa&#x1E35;&#601; &#353;<sup>a</sup>&#8216;ar he&#x1E25;&#257;&#x1E63;&#275;r way&#601;&#x1E35;al m&#333;&#353;eh &#8217;e&#x1E6F;-hamm&#601;l&#257;&#8217;&#x1E35;&acirc;: f</P>
<P>34&nbsp;way&#601;&#x1E35;as he&#8216;&#257;n&#257;n &#8217;e&#x1E6F;-&#8217;&#333;hel mw&#333;&#8216;&#275;&#x1E0F; &ucirc;&#x1E35;&#601;&#x1E07;w&#333;&#x1E0F; y&#601;hw&acirc; m&#257;l&#275;&#8217; &#8217;e&#x1E6F;-hammi&#353;&#601;k&#257;n: </P>
<P>35&nbsp;w&#601;l&#333;&#8217;-y&#257;&#x1E35;&#333;l m&#333;&#353;eh l&#257;&#x1E07;w&#333;&#8217; &#8217;el-&#8217;&#333;hel mw&#333;&#8216;&#275;&#x1E0F; k&icirc;-&#353;&#257;&#x1E35;an &#8216;&#257;l&#257;yw he&#8216;&#257;n&#257;n &ucirc;&#x1E35;&#601;&#x1E07;w&#333;&#x1E0F; y&#601;hw&acirc; m&#257;l&#275;&#8217; &#8217;e&#x1E6F;-hammi&#353;&#601;k&#257;n: </P>
<P>36&nbsp;&ucirc;&#x1E07;&#601;h&#275;&#8216;&#257;lw&#333;&#x1E6F; he&#8216;&#257;n&#257;n m&#275;&#8216;al hammi&#353;&#601;k&#257;n yis&#601;&#8216;&ucirc; b&#601;n&ecirc; yi&#347;&#601;r&#257;&#8217;&#275;l b&#601;&#x1E35;&#333;l mas&#601;&#8216;&ecirc;hem: </P>
<P>37&nbsp;w&#601;&#8217;im-l&#333;&#8217; y&#275;&#8216;&#257;leh he&#8216;&#257;n&#257;n w&#601;l&#333;&#8217; yis&#601;&#8216;&ucirc; &#8216;a&#x1E0F;-yw&#333;m h&#275;&#8216;&#257;l&#333;&#x1E6F;w&#333;: </P>
<P>38&nbsp;k&icirc; &#8216;&#259;nan y&#601;hw&acirc; &#8216;al-hammi&#353;&#601;k&#257;n yw&#333;m&#257;m w&#601;&#8217;&#275;&#353; tih&#601;yeh lay&#601;l&acirc; bw&#333; l&#601;&#8216;&ecirc;n&ecirc; &#x1E35;&#257;l-b&ecirc;&#x1E6F;-yi&#347;&#601;r&#257;&#8217;&#275;l b&#601;&#x1E35;&#257;l-mas&#601;&#8216;&ecirc;hem: </P>
</TD>
</TABLE>
<P><HR>
<CENTER>
<A HREF="lev001">Next: Leviticus (Vayikra) Chapter 1</A></CENTER>
</BODY>
</HTML>
