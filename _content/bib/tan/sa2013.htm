<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Samuel (2 Shmuel): 2 Samuel (2 Shmuel) Chapter 13</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa2013">Polyglot</A>&nbsp;
<A HREF="../kjv/sa2013">KJV</A>&nbsp;
<A HREF="../sep/sa2013">Sep</A>&nbsp;
<A HREF="../vul/sa2013">Vul</A>&nbsp;

<BR>
<BR><A HREF="sa2">2 Samuel (2 Shmuel) Index</A><BR>
&nbsp;
<A HREF="sa2012">Previous</A>&nbsp;
<A HREF="sa2014">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Samuel (2 Shmuel) Chapter 13</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֣י אַֽחֲרֵי־כֵ֗ן וּלְאַבְשָׁל֧וֹם בֶּן־דָּוִ֛ד אָח֥וֹת יָפָ֖ה וּשְׁמָ֣הּ תָּמָ֑ר וַיֶּאֱהָבֶ֖הָ אַמְנ֥וֹן בֶּן־דָּוִֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֵּ֨צֶר לְאַמְנ֜וֹן לְהִתְחַלּ֗וֹת בַּֽעֲבוּר֙ תָּמָ֣ר אֲחֹת֔וֹ כִּ֥י בְתוּלָ֖ה הִ֑יא וַיִּפָּלֵא֙ בְּעֵינֵ֣י אַמְנ֔וֹן לַעֲשׂ֥וֹת לָ֖הּ מְאֽוּמָה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּלְאַמְנ֣וֹן רֵ֗עַ וּשְׁמוֹ֙ יֽוֹנָדָ֔ב בֶּן־שִׁמְעָ֖ה אֲחִ֣י דָוִ֑ד וְי֣וֹנָדָ֔ב אִ֥ישׁ חָכָ֖ם מְאֹֽד׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֣אמֶר ל֗וֹ מַדּ֣וּעַ אַ֠תָּה כָּ֣כָה דַּ֤ל בֶּן־הַמֶּ֙לֶךְ֙ בַּבֹּ֣קֶר בַּבֹּ֔קֶר הֲל֖וֹא תַּגִּ֣יד לִ֑י וַיֹּ֤אמֶר לוֹ֙ אַמְנ֔וֹן אֶת־תָּמָ֗ר אֲח֛וֹת אַבְשָׁלֹ֥ם אָחִ֖י אֲנִ֥י אֹהֵֽב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֤אמֶר לוֹ֙ יְה֣וֹנָדָ֔ב שְׁכַ֥ב עַל־מִשְׁכָּבְךָ֖ וְהִתְחָ֑ל וּבָ֧א אָבִ֣יךָ לִרְאוֹתֶ֗ךָ וְאָמַרְתָּ֣ אֵלָ֡יו תָּ֣בֹא נָא֩ תָמָ֨ר אֲחוֹתִ֜י וְתַבְרֵ֣נִי לֶ֗חֶם וְעָשְׂתָ֤ה לְעֵינַי֙ אֶת־הַבִּרְיָ֔ה לְמַ֙עַן֙ אֲשֶׁ֣ר אֶרְאֶ֔ה וְאָכַלְתִּ֖י מִיָּדָֽהּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּשְׁכַּ֥ב אַמְנ֖וֹן וַיִּתְחָ֑ל וַיָּבֹ֨א הַמֶּ֜לֶךְ לִרְאֹת֗וֹ וַיֹּ֨אמֶר אַמְנ֤וֹן אֶל־הַמֶּ֙לֶךְ֙ תָּֽבוֹא־נָ֞א תָּמָ֣ר אֲחֹתִ֗י וּתְלַבֵּ֤ב לְעֵינַי֙ שְׁתֵּ֣י לְבִב֔וֹת וְאֶבְרֶ֖ה מִיָּדָֽהּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּשְׁלַ֥ח דָּוִ֛ד אֶל־תָּמָ֖ר הַבַּ֣יְתָה לֵאמֹ֑ר לְכִ֣י נָ֗א בֵּ֚ית אַמְנ֣וֹן אָחִ֔יךְ וַעֲשִׂי־ל֖וֹ הַבִּרְיָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַתֵּ֣לֶךְ תָּמָ֗ר בֵּ֛ית אַמְנ֥וֹן אָחִ֖יהָ וְה֣וּא שֹׁכֵ֑ב וַתִּקַּ֨ח אֶת־הַבָּצֵ֤ק <font color="brown">ותלוש</font> <font color="blue">וַתָּ֙לָשׁ֙</font> וַתְּלַבֵּ֣ב לְעֵינָ֔יו וַתְּבַשֵּׁ֖ל אֶת־הַלְּבִבֽוֹת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַתִּקַּ֤ח אֶת־הַמַּשְׂרֵת֙ וַתִּצֹ֣ק לְפָנָ֔יו וַיְמָאֵ֖ן לֶאֱכ֑וֹל וַיֹּ֣אמֶר אַמְנ֗וֹן הוֹצִ֤יאוּ כָל־אִישׁ֙ מֵֽעָלַ֔י וַיֵּצְא֥וּ כָל־אִ֖ישׁ מֵעָלָֽיו׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֨אמֶר אַמְנ֜וֹן אֶל־תָּמָ֗ר הָבִ֤יאִי הַבִּרְיָה֙ הַחֶדֶ֔ר וְאֶבְרֶ֖ה מִיָּדֵ֑ךְ וַתִּקַּ֣ח תָּמָ֗ר אֶת־הַלְּבִבוֹת֙ אֲשֶׁ֣ר עָשָׂ֔תָה וַתָּבֵ֛א לְאַמְנ֥וֹן אָחִ֖יהָ הֶחָֽדְרָה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַתַּגֵּ֥שׁ אֵלָ֖יו לֶֽאֱכֹ֑ל וַיַּֽחֲזֶק־בָּהּ֙ וַיֹּ֣אמֶר לָ֔הּ בּ֛וֹאִי שִׁכְבִ֥י עִמִּ֖י אֲחוֹתִֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַתֹּ֣אמֶר ל֗וֹ אַל־אָחִי֙ אַל־תְּעַנֵּ֔נִי כִּ֛י לֹא־יֵֽעָשֶׂ֥ה כֵ֖ן בְּיִשְׂרָאֵ֑ל אַֽל־תַּעֲשֵׂ֖ה אֶת־הַנְּבָלָ֥ה הַזֹּֽאת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַאֲנִ֗י אָ֤נָה אוֹלִיךְ֙ אֶת־חֶרְפָּתִ֔י וְאַתָּ֗ה תִּהְיֶ֛ה כְּאַחַ֥ד הַנְּבָלִ֖ים בְּיִשְׂרָאֵ֑ל וְעַתָּה֙ דַּבֶּר־נָ֣א אֶל־הַמֶּ֔לֶךְ כִּ֛י לֹ֥א יִמְנָעֵ֖נִי מִמֶּֽךָּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְלֹ֥א אָבָ֖ה לִשְׁמֹ֣עַ בְּקוֹלָ֑הּ וַיֶּחֱזַ֤ק מִמֶּ֙נָּה֙ וַיְעַנֶּ֔הָ וַיִּשְׁכַּ֖ב אֹתָֽהּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּשְׂנָאֶ֣הָ אַמְנ֗וֹן שִׂנְאָה֙ גְּדוֹלָ֣ה מְאֹ֔ד כִּ֣י גְדוֹלָ֗ה הַשִּׂנְאָה֙ אֲשֶׁ֣ר שְׂנֵאָ֔הּ מֵאַהֲבָ֖ה אֲשֶׁ֣ר אֲהֵבָ֑הּ וַֽיֹּאמֶר־לָ֥הּ אַמְנ֖וֹן ק֥וּמִי לֵֽכִי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַתֹּ֣אמֶר ל֗וֹ אַל־אוֹדֹ֞ת הָרָעָ֤ה הַגְּדוֹלָה֙ הַזֹּ֔את מֵאַחֶ֛רֶת אֲשֶׁר־עָשִׂ֥יתָ עִמִּ֖י לְשַׁלְּחֵ֑נִי וְלֹ֥א אָבָ֖ה לִשְׁמֹ֥עַֽ לָֽהּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּקְרָ֗א אֶֽת־נַעֲרוֹ֙ מְשָׁ֣רְת֔וֹ וַיֹּ֕אמֶר שִׁלְחוּ־נָ֥א אֶת־זֹ֛את מֵעָלַ֖י הַח֑וּצָה וּנְעֹ֥ל הַדֶּ֖לֶת אַחֲרֶֽיהָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְעָלֶ֙יהָ֙ כְּתֹ֣נֶת פַּסִּ֔ים כִּי֩ כֵ֨ן תִּלְבַּ֧שְׁןָ בְנוֹת־הַמֶּ֛לֶךְ הַבְּתוּלֹ֖ת מְעִילִ֑ים וַיֹּצֵ֨א אוֹתָ֤הּ מְשָֽׁרְתוֹ֙ הַח֔וּץ וְנָעַ֥ל הַדֶּ֖לֶת אַחֲרֶֽיהָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַתִּקַּ֨ח תָּמָ֥ר אֵ֙פֶר֙ עַל־רֹאשָׁ֔הּ וּכְתֹ֧נֶת הַפַּסִּ֛ים אֲשֶׁ֥ר עָלֶ֖יהָ קָרָ֑עָה וַתָּ֤שֶׂם יָדָהּ֙ עַל־רֹאשָׁ֔הּ וַתֵּ֥לֶךְ הָל֖וֹךְ וְזָעָֽקָה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֨אמֶר אֵלֶ֜יהָ אַבְשָׁל֣וֹם אָחִ֗יהָ הַאֲמִינ֣וֹן אָחִיךְ֮ הָיָ֣ה עִמָּךְ֒ וְעַתָּ֞ה אֲחוֹתִ֤י הַחֲרִ֙ישִׁי֙ אָחִ֣יךְ ה֔וּא אַל־תָּשִׁ֥יתִי אֶת־לִבֵּ֖ךְ לַדָּבָ֣ר הַזֶּ֑ה וַתֵּ֤שֶׁב תָּמָר֙ וְשֹׁ֣מֵמָ֔ה בֵּ֖ית אַבְשָׁל֥וֹם אָחִֽיהָ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהַמֶּ֣לֶךְ דָּוִ֔ד שָׁמַ֕ע אֵ֥ת כָּל־הַדְּבָרִ֖ים הָאֵ֑לֶּה וַיִּ֥חַר ל֖וֹ מְאֹֽד׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְלֹֽא־דִבֶּ֧ר אַבְשָׁל֛וֹם עִם־אַמְנ֖וֹן לְמֵרָ֣ע וְעַד־ט֑וֹב כִּֽי־שָׂנֵ֤א אַבְשָׁלוֹם֙ אֶת־אַמְנ֔וֹן עַל־דְּבַר֙ אֲשֶׁ֣ר עִנָּ֔ה אֵ֖ת תָּמָ֥ר אֲחֹתֽוֹ׃ פ</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַֽיְהִי֙ לִשְׁנָתַ֣יִם יָמִ֔ים וַיִּהְי֤וּ גֹֽזְזִים֙ לְאַבְשָׁל֔וֹם בְּבַ֥עַל חָצ֖וֹר אֲשֶׁ֣ר עִם־אֶפְרָ֑יִם וַיִּקְרָ֥א אַבְשָׁל֖וֹם לְכָל־בְּנֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיָּבֹ֤א אַבְשָׁלוֹם֙ אֶל־הַמֶּ֔לֶךְ וַיֹּ֕אמֶר הִנֵּה־נָ֥א גֹזְזִ֖ים לְעַבְדֶּ֑ךָ יֵֽלֶךְ־נָ֥א הַמֶּ֛לֶךְ וַעֲבָדָ֖יו עִם־עַבְדֶּֽךָ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּ֨אמֶר הַמֶּ֜לֶךְ אֶל־אַבְשָׁל֗וֹם אַל־בְּנִי֙ אַל־נָ֤א נֵלֵךְ֙ כֻּלָּ֔נוּ וְלֹ֥א נִכְבַּ֖ד עָלֶ֑יךָ וַיִּפְרָץ־בּ֛וֹ וְלֹֽא־אָבָ֥ה לָלֶ֖כֶת וַֽיְבָרֲכֵֽהוּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּ֙אמֶר֙ אַבְשָׁל֔וֹם וָלֹ֕א יֵֽלֶךְ־נָ֥א אִתָּ֖נוּ אַמְנ֣וֹן אָחִ֑י וַיֹּ֤אמֶר לוֹ֙ הַמֶּ֔לֶךְ לָ֥מָּה יֵלֵ֖ךְ עִמָּֽךְ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּפְרָץ־בּ֖וֹ אַבְשָׁל֑וֹם וַיִּשְׁלַ֤ח אִתּוֹ֙ אֶת־אַמְנ֔וֹן וְאֵ֖ת כָּל־בְּנֵ֥י הַמֶּֽלֶךְ׃ ס</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיְצַו֩ אַבְשָׁל֨וֹם אֶת־נְעָרָ֜יו לֵאמֹ֗ר רְא֣וּ נָ֠א כְּט֨וֹב לֵב־אַמְנ֤וֹן בַּיַּ֙יִן֙ וְאָמַרְתִּ֣י אֲלֵיכֶ֔ם הַכּ֧וּ אֶת־אַמְנ֛וֹן וַהֲמִתֶּ֥ם אֹת֖וֹ אַל־תִּירָ֑אוּ הֲל֗וֹא כִּ֤י אָֽנֹכִי֙ צִוִּ֣יתִי אֶתְכֶ֔ם חִזְק֖וּ וִהְי֥וּ לִבְנֵי־חָֽיִל׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַֽיַּעֲשׂ֞וּ נַעֲרֵ֤י אַבְשָׁלוֹם֙ לְאַמְנ֔וֹן כַּאֲשֶׁ֥ר צִוָּ֖ה אַבְשָׁל֑וֹם וַיָּקֻ֣מוּ׀ כָּל־בְּנֵ֣י הַמֶּ֗לֶךְ וַֽיִּרְכְּב֛וּ אִ֥ישׁ עַל־פִּרְדּ֖וֹ וַיָּנֻֽסוּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַֽיְהִי֙ הֵ֣מָּה בַדֶּ֔רֶךְ וְהַשְּׁמֻעָ֣ה בָ֔אָה אֶל־דָּוִ֖ד לֵאמֹ֑ר הִכָּ֤ה אַבְשָׁלוֹם֙ אֶת־כָּל־בְּנֵ֣י הַמֶּ֔לֶךְ וְלֹֽא־נוֹתַ֥ר מֵהֶ֖ם אֶחָֽד׃ ס</P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיָּ֧קָם הַמֶּ֛לֶךְ וַיִּקְרַ֥ע אֶת־בְּגָדָ֖יו וַיִּשְׁכַּ֣ב אָ֑רְצָה וְכָל־עֲבָדָ֥יו נִצָּבִ֖ים קְרֻעֵ֥י בְגָדִֽים׃ ס</P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיַּ֡עַן יוֹנָדָ֣ב׀ בֶּן־שִׁמְעָ֨ה אֲחִֽי־דָוִ֜ד וַיֹּ֗אמֶר אַל־יֹאמַ֤ר אֲדֹנִי֙ אֵ֣ת כָּל־הַנְּעָרִ֤ים בְּנֵֽי־הַמֶּ֙לֶךְ֙ הֵמִ֔יתוּ כִּֽי־אַמְנ֥וֹן לְבַדּ֖וֹ מֵ֑ת כִּֽי־עַל־פִּ֤י אַבְשָׁלוֹם֙ הָיְתָ֣ה שׂוּמָ֔ה מִיּוֹם֙ עַנֹּת֔וֹ אֵ֖ת תָּמָ֥ר אֲחֹתֽוֹ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְעַתָּ֡ה אַל־יָשֵׂם֩ אֲדֹנִ֨י הַמֶּ֤לֶךְ אֶל־לִבּוֹ֙ דָּבָ֣ר לֵאמֹ֔ר כָּל־בְּנֵ֥י הַמֶּ֖לֶךְ מֵ֑תוּ כִּֽי־אִם־אַמְנ֥וֹן לְבַדּ֖וֹ מֵֽת׃ פ</P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיִּבְרַ֖ח אַבְשָׁל֑וֹם וַיִּשָּׂ֞א הַנַּ֤עַר הַצֹּפֶה֙ אֶת־<font color="brown">עינו</font> <font color="blue">עֵינָ֔יו</font> וַיַּ֗רְא וְהִנֵּ֨ה עַם־רַ֜ב הֹלְכִ֥ים מִדֶּ֛רֶךְ אַחֲרָ֖יו מִצַּ֥ד הָהָֽר׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיֹּ֤אמֶר יֽוֹנָדָב֙ אֶל־הַמֶּ֔לֶךְ הִנֵּ֥ה בְנֵֽי־הַמֶּ֖לֶךְ בָּ֑אוּ כִּדְבַ֥ר עַבְדְּךָ֖ כֵּ֥ן הָיָֽה׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיְהִ֣י׀ כְּכַלֹּת֣וֹ לְדַבֵּ֗ר וְהִנֵּ֤ה בְנֵֽי־הַמֶּ֙לֶךְ֙ בָּ֔אוּ וַיִּשְׂא֥וּ קוֹלָ֖ם וַיִּבְכּ֑וּ וְגַם־הַמֶּ֙לֶךְ֙ וְכָל־עֲבָדָ֔יו בָּכ֕וּ בְּכִ֖י גָּד֥וֹל מְאֹֽד׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְאַבְשָׁל֣וֹם בָּרַ֔ח וַיֵּ֛לֶךְ אֶל־תַּלְמַ֥י בֶּן־<font color="brown">עמיחור</font> <font color="blue">עַמִּיה֖וּד</font> מֶ֣לֶךְ גְּשׁ֑וּר וַיִּתְאַבֵּ֥ל עַל־בְּנ֖וֹ כָּל־הַיָּמִֽים׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְאַבְשָׁל֥וֹם בָּרַ֖ח וַיֵּ֣לֶךְ גְּשׁ֑וּר וַיְהִי־שָׁ֖ם שָׁלֹ֥שׁ שָׁנִֽים׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַתְּכַל֙ דָּוִ֣ד הַמֶּ֔לֶךְ לָצֵ֖את אֶל־אַבְשָׁל֑וֹם כִּֽי־נִחַ֥ם עַל־אַמְנ֖וֹן כִּֽי־מֵֽת׃ ס</P>
</TD>
<TD WIDTH="50%">
<P>1&nbsp;way&#601;h&icirc; &#8217;<sup>a</sup>&#x1E25;&#259;r&ecirc;-&#x1E35;&#275;n &ucirc;l&#601;&#8217;a&#x1E07;&#601;&#353;&#257;lw&#333;m ben-d&#257;wi&#x1E0F; &#8217;&#257;&#x1E25;w&#333;&#x1E6F; y&#257;f&acirc; &ucirc;&#353;&#601;m&#257;h t&#257;m&#257;r wayye&#8217;&#277;h&#257;&#x1E07;eh&#257; &#8217;am&#601;nw&#333;n ben-d&#257;wi&#x1E0F;: </P>
<P>2&nbsp;wayy&#275;&#x1E63;er l&#601;&#8217;am&#601;nw&#333;n l&#601;hi&#x1E6F;&#601;&#x1E25;allw&#333;&#x1E6F; b<sup>a</sup>&#8216;&#259;&#x1E07;&ucirc;r t&#257;m&#257;r &#8217;&#259;&#x1E25;&#333;&#x1E6F;w&#333; k&icirc; &#x1E07;&#601;&#x1E6F;&ucirc;l&acirc; h&icirc;&#8217; wayyip&#257;l&#275;&#8217; b&#601;&#8216;&ecirc;n&ecirc; &#8217;am&#601;nw&#333;n l<sup>a</sup>&#8216;&#259;&#347;w&#333;&#x1E6F; l&#257;h m&#601;&#8217;&ucirc;m&acirc;: </P>
<P>3&nbsp;&ucirc;l&#601;&#8217;am&#601;nw&#333;n r&#275;&#8216;a &ucirc;&#353;&#601;mw&#333; yw&#333;n&#257;&#x1E0F;&#257;&#x1E07; ben-&#353;im&#601;&#8216;&acirc; &#8217;&#259;&#x1E25;&icirc; &#x1E0F;&#257;wi&#x1E0F; w&#601;yw&#333;n&#257;&#x1E0F;&#257;&#x1E07; &#8217;&icirc;&#353; &#x1E25;&#257;&#x1E35;&#257;m m&#601;&#8217;&#333;&#x1E0F;: </P>
<P>4&nbsp;wayy&#333;&#8217;mer lw&#333; mad&ucirc;&#8216;a &#8217;at&acirc; k&#257;&#x1E35;&acirc; dal ben-hammele&#x1E35;&#601; bab&#333;qer bab&#333;qer h&#259;lw&#333;&#8217; tag&icirc;&#x1E0F; l&icirc; wayy&#333;&#8217;mer lw&#333; &#8217;am&#601;nw&#333;n &#8217;e&#x1E6F;-t&#257;m&#257;r &#8217;&#259;&#x1E25;w&#333;&#x1E6F; &#8217;a&#x1E07;&#601;&#353;&#257;l&#333;m &#8217;&#257;&#x1E25;&icirc; &#8217;&#259;n&icirc; &#8217;&#333;h&#275;&#x1E07;: </P>
<P>5&nbsp;wayy&#333;&#8217;mer lw&#333; y&#601;hw&#333;n&#257;&#x1E0F;&#257;&#x1E07; &#353;&#601;&#x1E35;a&#x1E07; &#8216;al-mi&#353;&#601;k&#257;&#x1E07;&#601;&#x1E35;&#257; w&#601;hi&#x1E6F;&#601;&#x1E25;&#257;l &ucirc;&#x1E07;&#257;&#8217; &#8217;&#257;&#x1E07;&icirc;&#x1E35;&#257; lir&#601;&#8217;w&#333;&#x1E6F;e&#x1E35;&#257; w&#601;&#8217;&#257;mar&#601;t&#257; &#8217;&#275;l&#257;yw t&#257;&#x1E07;&#333;&#8217; n&#257;&#8217; &#x1E6F;&#257;m&#257;r &#8217;&#259;&#x1E25;w&#333;&#x1E6F;&icirc; w&#601;&#x1E6F;a&#x1E07;&#601;r&#275;n&icirc; le&#x1E25;em w&#601;&#8216;&#257;&#347;&#601;&#x1E6F;&acirc; l&#601;&#8216;&ecirc;nay &#8217;e&#x1E6F;-habir&#601;y&acirc; l&#601;m<sup>a</sup>&#8216;an &#8217;&#259;&#353;er &#8217;er&#601;&#8217;eh w&#601;&#8217;&#257;&#x1E35;al&#601;t&icirc; m&icirc;y&#257;&#x1E0F;&#257;h: </P>
<P>6&nbsp;wayyi&#353;&#601;ka&#x1E07; &#8217;am&#601;nw&#333;n wayyi&#x1E6F;&#601;&#x1E25;&#257;l wayy&#257;&#x1E07;&#333;&#8217; hammele&#x1E35;&#601; lir&#601;&#8217;&#333;&#x1E6F;w&#333; wayy&#333;&#8217;mer &#8217;am&#601;nw&#333;n &#8217;el-hammele&#x1E35;&#601; t&#257;&#x1E07;w&#333;&#8217;-n&#257;&#8217; t&#257;m&#257;r &#8217;&#259;&#x1E25;&#333;&#x1E6F;&icirc; &ucirc;&#x1E6F;&#601;lab&#275;&#x1E07; l&#601;&#8216;&ecirc;nay &#353;&#601;t&ecirc; l&#601;&#x1E07;i&#x1E07;w&#333;&#x1E6F; w&#601;&#8217;e&#x1E07;&#601;reh m&icirc;y&#257;&#x1E0F;&#257;h: </P>
<P>7&nbsp;wayyi&#353;&#601;l<sup>a</sup>&#x1E25; d&#257;wi&#x1E0F; &#8217;el-t&#257;m&#257;r habay&#601;&#x1E6F;&acirc; l&#275;&#8217;m&#333;r l&#601;&#x1E35;&icirc; n&#257;&#8217; b&ecirc;&#x1E6F; &#8217;am&#601;nw&#333;n &#8217;&#257;&#x1E25;&icirc;&#x1E35;&#601; w<sup>a</sup>&#8216;&#259;&#347;&icirc;-lw&#333; habir&#601;y&acirc;: </P>
<P>8&nbsp;wat&#275;le&#x1E35;&#601; t&#257;m&#257;r b&ecirc;&#x1E6F; &#8217;am&#601;nw&#333;n &#8217;&#257;&#x1E25;&icirc;h&#257; w&#601;h&ucirc;&#8217; &#353;&#333;&#x1E35;&#275;&#x1E07; watiqq<sup>a</sup>&#x1E25; &#8217;e&#x1E6F;-hab&#257;&#x1E63;&#275;q <font color="brown">wat&#257;lw&#333;&#353;</font> <font color="blue">wat&#257;l&#257;&#353;</font> wat&#601;lab&#275;&#x1E07; l&#601;&#8216;&ecirc;n&#257;yw wat&#601;&#x1E07;a&#353;&#353;&#275;l &#8217;e&#x1E6F;-hall&#601;&#x1E07;i&#x1E07;w&#333;&#x1E6F;: </P>
<P>9&nbsp;watiqq<sup>a</sup>&#x1E25; &#8217;e&#x1E6F;-hamma&#347;&#601;r&#275;&#x1E6F; wati&#x1E63;&#333;q l&#601;f&#257;n&#257;yw way&#601;m&#257;&#8217;&#275;n le&#8217;&#277;&#x1E35;w&#333;l wayy&#333;&#8217;mer &#8217;am&#601;nw&#333;n hw&#333;&#x1E63;&icirc;&#8217;&ucirc; &#x1E35;&#257;l-&#8217;&icirc;&#353; m&#275;&#8216;&#257;lay wayy&#275;&#x1E63;&#601;&#8217;&ucirc; &#x1E35;&#257;l-&#8217;&icirc;&#353; m&#275;&#8216;&#257;l&#257;yw: </P>
<P>10&nbsp;wayy&#333;&#8217;mer &#8217;am&#601;nw&#333;n &#8217;el-t&#257;m&#257;r h&#257;&#x1E07;&icirc;&#8217;&icirc; habir&#601;y&acirc; h<sup>a</sup>&#x1E25;e&#x1E0F;er w&#601;&#8217;e&#x1E07;&#601;reh m&icirc;y&#257;&#x1E0F;&#275;&#x1E35;&#601; watiqq<sup>a</sup>&#x1E25; t&#257;m&#257;r &#8217;e&#x1E6F;-hall&#601;&#x1E07;i&#x1E07;w&#333;&#x1E6F; &#8217;&#259;&#353;er &#8216;&#257;&#347;&#257;&#x1E6F;&acirc; wat&#257;&#x1E07;&#275;&#8217; l&#601;&#8217;am&#601;nw&#333;n &#8217;&#257;&#x1E25;&icirc;h&#257; he&#x1E25;&#257;&#x1E0F;&#601;r&acirc;: </P>
<P>11&nbsp;watag&#275;&#353; &#8217;&#275;l&#257;yw le&#8217;&#277;&#x1E35;&#333;l wayy<sup>a</sup>&#x1E25;&#259;zeq-b&#257;h wayy&#333;&#8217;mer l&#257;h bw&#333;&#8217;&icirc; &#353;i&#x1E35;&#601;&#x1E07;&icirc; &#8216;imm&icirc; &#8217;&#259;&#x1E25;w&#333;&#x1E6F;&icirc;: </P>
<P>12&nbsp;wat&#333;&#8217;mer lw&#333; &#8217;al-&#8217;&#257;&#x1E25;&icirc; &#8217;al-t&#601;&#8216;ann&#275;n&icirc; k&icirc; l&#333;&#8217;-y&#275;&#8216;&#257;&#347;eh &#x1E35;&#275;n b&#601;yi&#347;&#601;r&#257;&#8217;&#275;l &#8217;al-t<sup>a</sup>&#8216;&#259;&#347;&#275;h &#8217;e&#x1E6F;-hann&#601;&#x1E07;&#257;l&acirc; hazz&#333;&#8217;&#x1E6F;: </P>
<P>13&nbsp;wa&#8217;&#259;n&icirc; &#8217;&#257;n&acirc; &#8217;w&#333;l&icirc;&#x1E35;&#601; &#8217;e&#x1E6F;-&#x1E25;er&#601;p&#257;&#x1E6F;&icirc; w&#601;&#8217;at&acirc; tih&#601;yeh k&#601;&#8217;<sup>a</sup>&#x1E25;a&#x1E0F; hann&#601;&#x1E07;&#257;l&icirc;m b&#601;yi&#347;&#601;r&#257;&#8217;&#275;l w&#601;&#8216;at&acirc; daber-n&#257;&#8217; &#8217;el-hammele&#x1E35;&#601; k&icirc; l&#333;&#8217; yim&#601;n&#257;&#8216;&#275;n&icirc; mimme&#x1E35;&#x1E35;&#257;: </P>
<P>14&nbsp;w&#601;l&#333;&#8217; &#8217;&#257;&#x1E07;&acirc; li&#353;&#601;m&#333;&#8216;a b&#601;qw&#333;l&#257;h wayye&#x1E25;&#277;zaq mimmenn&acirc; way&#601;&#8216;anneh&#257; wayyi&#353;&#601;ka&#x1E07; &#8217;&#333;&#x1E6F;&#257;h: </P>
<P>15&nbsp;wayyi&#347;&#601;n&#257;&#8217;eh&#257; &#8217;am&#601;nw&#333;n &#347;in&#601;&#8217;&acirc; g&#601;&#x1E0F;w&#333;l&acirc; m&#601;&#8217;&#333;&#x1E0F; k&icirc; &#x1E21;&#601;&#x1E0F;w&#333;l&acirc; ha&#347;&#347;in&#601;&#8217;&acirc; &#8217;&#259;&#353;er &#347;&#601;n&#275;&#8217;&#257;h m&#275;&#8217;ah&#259;&#x1E07;&acirc; &#8217;&#259;&#353;er &#8217;&#259;h&#275;&#x1E07;&#257;h wayy&#333;&#8217;mer-l&#257;h &#8217;am&#601;nw&#333;n q&ucirc;m&icirc; l&#275;&#x1E35;&icirc;: </P>
<P>16&nbsp;wat&#333;&#8217;mer lw&#333; &#8217;al-&#8217;w&#333;&#x1E0F;&#333;&#x1E6F; h&#257;r&#257;&#8216;&acirc; hag&#601;&#x1E0F;w&#333;l&acirc; hazz&#333;&#8217;&#x1E6F; m&#275;&#8217;<sup>a</sup>&#x1E25;ere&#x1E6F; &#8217;&#259;&#353;er-&#8216;&#257;&#347;&icirc;&#x1E6F;&#257; &#8216;imm&icirc; l&#601;&#353;all&#601;&#x1E25;&#275;n&icirc; w&#601;l&#333;&#8217; &#8217;&#257;&#x1E07;&acirc; li&#353;&#601;m&#333;&#8216;a l&#257;h: </P>
<P>17&nbsp;wayyiq&#601;r&#257;&#8217; &#8217;e&#x1E6F;-n<sup>a</sup>&#8216;&#259;rw&#333; m&#601;&#353;&#257;r&#601;&#x1E6F;w&#333; wayy&#333;&#8217;mer &#353;il&#601;&#x1E25;&ucirc;-n&#257;&#8217; &#8217;e&#x1E6F;-z&#333;&#8217;&#x1E6F; m&#275;&#8216;&#257;lay h<sup>a</sup>&#x1E25;&ucirc;&#x1E63;&acirc; &ucirc;n&#601;&#8216;&#333;l hadele&#x1E6F; &#8217;<sup>a</sup>&#x1E25;&#259;reyh&#257;: </P>
<P>18&nbsp;w&#601;&#8216;&#257;leyh&#257; k&#601;&#x1E6F;&#333;ne&#x1E6F; pass&icirc;m k&icirc; &#x1E35;&#275;n til&#601;ba&#353;&#601;n&#257; &#x1E07;&#601;nw&#333;&#x1E6F;-hammele&#x1E35;&#601; hab&#601;&#x1E6F;&ucirc;l&#333;&#x1E6F; m&#601;&#8216;&icirc;l&icirc;m wayy&#333;&#x1E63;&#275;&#8217; &#8217;w&#333;&#x1E6F;&#257;h m&#601;&#353;&#257;r&#601;&#x1E6F;w&#333; h<sup>a</sup>&#x1E25;&ucirc;&#x1E63; w&#601;n&#257;&#8216;al hadele&#x1E6F; &#8217;<sup>a</sup>&#x1E25;&#259;reyh&#257;: </P>
<P>19&nbsp;watiqq<sup>a</sup>&#x1E25; t&#257;m&#257;r &#8217;&#275;fer &#8216;al-r&#333;&#8217;&#353;&#257;h &ucirc;&#x1E35;&#601;&#x1E6F;&#333;ne&#x1E6F; hapass&icirc;m &#8217;&#259;&#353;er &#8216;&#257;leyh&#257; q&#257;r&#257;&#8216;&acirc; wat&#257;&#347;em y&#257;&#x1E0F;&#257;h &#8216;al-r&#333;&#8217;&#353;&#257;h wat&#275;le&#x1E35;&#601; h&#257;lw&#333;&#x1E35;&#601; w&#601;z&#257;&#8216;&#257;q&acirc;: </P>
<P>20&nbsp;wayy&#333;&#8217;mer &#8217;&#275;leyh&#257; &#8217;a&#x1E07;&#601;&#353;&#257;lw&#333;m &#8217;&#257;&#x1E25;&icirc;h&#257; ha&#8217;&#259;m&icirc;nw&#333;n &#8217;&#257;&#x1E25;&icirc;&#x1E35;&#601; h&#257;y&acirc; &#8216;imm&#257;&#x1E35;&#601; w&#601;&#8216;at&acirc; &#8217;&#259;&#x1E25;w&#333;&#x1E6F;&icirc; h<sup>a</sup>&#x1E25;&#259;r&icirc;&#353;&icirc; &#8217;&#257;&#x1E25;&icirc;&#x1E35;&#601; h&ucirc;&#8217; &#8217;al-t&#257;&#353;&icirc;&#x1E6F;&icirc; &#8217;e&#x1E6F;-lib&#275;&#x1E35;&#601; lad&#257;&#x1E07;&#257;r hazzeh wat&#275;&#353;e&#x1E07; t&#257;m&#257;r w&#601;&#353;&#333;m&#275;m&acirc; b&ecirc;&#x1E6F; &#8217;a&#x1E07;&#601;&#353;&#257;lw&#333;m &#8217;&#257;&#x1E25;&icirc;h&#257;: </P>
<P>21&nbsp;w&#601;hammele&#x1E35;&#601; d&#257;wi&#x1E0F; &#353;&#257;m<sup>a</sup>&#8216; &#8217;&#275;&#x1E6F; k&#257;l-had&#601;&#x1E07;&#257;r&icirc;m h&#257;&#8217;&#275;lleh wayyi&#x1E25;ar lw&#333; m&#601;&#8217;&#333;&#x1E0F;: </P>
<P>22&nbsp;w&#601;l&#333;&#8217;-&#x1E0F;iber &#8217;a&#x1E07;&#601;&#353;&#257;lw&#333;m &#8216;im-&#8217;am&#601;nw&#333;n l&#601;m&#275;r&#257;&#8216; w&#601;&#8216;a&#x1E0F;-&#x1E6D;w&#333;&#x1E07; k&icirc;-&#347;&#257;n&#275;&#8217; &#8217;a&#x1E07;&#601;&#353;&#257;lw&#333;m &#8217;e&#x1E6F;-&#8217;am&#601;nw&#333;n &#8216;al-d&#601;&#x1E07;ar &#8217;&#259;&#353;er &#8216;inn&acirc; &#8217;&#275;&#x1E6F; t&#257;m&#257;r &#8217;&#259;&#x1E25;&#333;&#x1E6F;w&#333;: f</P>
<P>23&nbsp;way&#601;h&icirc; li&#353;&#601;n&#257;&#x1E6F;ayim y&#257;m&icirc;m wayyih&#601;y&ucirc; &#x1E21;&#333;z&#601;z&icirc;m l&#601;&#8217;a&#x1E07;&#601;&#353;&#257;lw&#333;m b&#601;&#x1E07;<sup>a</sup>&#8216;al &#x1E25;&#257;&#x1E63;w&#333;r &#8217;&#259;&#353;er &#8216;im-&#8217;ef&#601;r&#257;yim wayyiq&#601;r&#257;&#8217; &#8217;a&#x1E07;&#601;&#353;&#257;lw&#333;m l&#601;&#x1E35;&#257;l-b&#601;n&ecirc; hammele&#x1E35;&#601;: </P>
<P>24&nbsp;wayy&#257;&#x1E07;&#333;&#8217; &#8217;a&#x1E07;&#601;&#353;&#257;lw&#333;m &#8217;el-hammele&#x1E35;&#601; wayy&#333;&#8217;mer hinn&#275;h-n&#257;&#8217; &#x1E21;&#333;z&#601;z&icirc;m l&#601;&#8216;a&#x1E07;&#601;de&#x1E35;&#257; y&#275;le&#x1E35;&#601;-n&#257;&#8217; hammele&#x1E35;&#601; w<sup>a</sup>&#8216;&#259;&#x1E07;&#257;&#x1E0F;&#257;yw &#8216;im-&#8216;a&#x1E07;&#601;de&#x1E35;&#257;: </P>
<P>25&nbsp;wayy&#333;&#8217;mer hammele&#x1E35;&#601; &#8217;el-&#8217;a&#x1E07;&#601;&#353;&#257;lw&#333;m &#8217;al-b&#601;n&icirc; &#8217;al-n&#257;&#8217; n&#275;l&#275;&#x1E35;&#601; kull&#257;n&ucirc; w&#601;l&#333;&#8217; ni&#x1E35;&#601;ba&#x1E0F; &#8216;&#257;ley&#x1E35;&#257; wayyif&#601;r&#257;&#x1E63;-bw&#333; w&#601;l&#333;&#8217;-&#8217;&#257;&#x1E07;&acirc; l&#257;le&#x1E35;e&#x1E6F; way&#601;&#x1E07;&#257;r&#259;&#x1E35;&#275;h&ucirc;: </P>
<P>26&nbsp;wayy&#333;&#8217;mer &#8217;a&#x1E07;&#601;&#353;&#257;lw&#333;m w&#257;l&#333;&#8217; y&#275;le&#x1E35;&#601;-n&#257;&#8217; &#8217;it&#257;n&ucirc; &#8217;am&#601;nw&#333;n &#8217;&#257;&#x1E25;&icirc; wayy&#333;&#8217;mer lw&#333; hammele&#x1E35;&#601; l&#257;mm&acirc; y&#275;l&#275;&#x1E35;&#601; &#8216;imm&#257;&#x1E35;&#601;: </P>
<P>27&nbsp;wayyif&#601;r&#257;&#x1E63;-bw&#333; &#8217;a&#x1E07;&#601;&#353;&#257;lw&#333;m wayyi&#353;&#601;l<sup>a</sup>&#x1E25; &#8217;itw&#333; &#8217;e&#x1E6F;-&#8217;am&#601;nw&#333;n w&#601;&#8217;&#275;&#x1E6F; k&#257;l-b&#601;n&ecirc; hammele&#x1E35;&#601;: s</P>
<P>28&nbsp;way&#601;&#x1E63;aw &#8217;a&#x1E07;&#601;&#353;&#257;lw&#333;m &#8217;e&#x1E6F;-n&#601;&#8216;&#257;r&#257;yw l&#275;&#8217;m&#333;r r&#601;&#8217;&ucirc; n&#257;&#8217; k&#601;&#x1E6D;w&#333;&#x1E07; l&#275;&#x1E07;-&#8217;am&#601;nw&#333;n bayyayin w&#601;&#8217;&#257;mar&#601;t&icirc; &#8217;&#259;l&ecirc;&#x1E35;em hak&ucirc; &#8217;e&#x1E6F;-&#8217;am&#601;nw&#333;n wah&#259;mitem &#8217;&#333;&#x1E6F;w&#333; &#8217;al-t&icirc;r&#257;&#8217;&ucirc; h&#259;lw&#333;&#8217; k&icirc; &#8217;&#257;n&#333;&#x1E35;&icirc; &#x1E63;i&ucirc;&icirc;&#x1E6F;&icirc; &#8217;e&#x1E6F;&#601;&#x1E35;em &#x1E25;iz&#601;q&ucirc; wih&#601;y&ucirc; li&#x1E07;&#601;n&ecirc;-&#x1E25;&#257;yil: </P>
<P>29&nbsp;wayy<sup>a</sup>&#8216;&#259;&#347;&ucirc; n<sup>a</sup>&#8216;&#259;r&ecirc; &#8217;a&#x1E07;&#601;&#353;&#257;lw&#333;m l&#601;&#8217;am&#601;nw&#333;n ka&#8217;&#259;&#353;er &#x1E63;i&ucirc;&acirc; &#8217;a&#x1E07;&#601;&#353;&#257;lw&#333;m wayy&#257;qum&ucirc;| k&#257;l-b&#601;n&ecirc; hammele&#x1E35;&#601; wayyir&#601;k&#601;&#x1E07;&ucirc; &#8217;&icirc;&#353; &#8216;al-pir&#601;dw&#333; wayy&#257;nus&ucirc;: </P>
<P>30&nbsp;way&#601;h&icirc; h&#275;mm&acirc; &#x1E07;adere&#x1E35;&#601; w&#601;ha&#353;&#353;&#601;mu&#8216;&acirc; &#x1E07;&#257;&#8217;&acirc; &#8217;el-d&#257;wi&#x1E0F; l&#275;&#8217;m&#333;r hik&acirc; &#8217;a&#x1E07;&#601;&#353;&#257;lw&#333;m &#8217;e&#x1E6F;-k&#257;l-b&#601;n&ecirc; hammele&#x1E35;&#601; w&#601;l&#333;&#8217;-nw&#333;&#x1E6F;ar m&#275;hem &#8217;e&#x1E25;&#257;&#x1E0F;: s</P>
<P>31&nbsp;wayy&#257;q&#257;m hammele&#x1E35;&#601; wayyiq&#601;r<sup>a</sup>&#8216; &#8217;e&#x1E6F;-b&#601;&#x1E21;&#257;&#x1E0F;&#257;yw wayyi&#353;&#601;ka&#x1E07; &#8217;&#257;r&#601;&#x1E63;&acirc; w&#601;&#x1E35;&#257;l-&#8216;&#259;&#x1E07;&#257;&#x1E0F;&#257;yw ni&#x1E63;&#x1E63;&#257;&#x1E07;&icirc;m q&#601;ru&#8216;&ecirc; &#x1E07;&#601;&#x1E21;&#257;&#x1E0F;&icirc;m: s</P>
<P>32&nbsp;wayy<sup>a</sup>&#8216;an yw&#333;n&#257;&#x1E0F;&#257;&#x1E07;| ben-&#353;im&#601;&#8216;&acirc; &#8217;&#259;&#x1E25;&icirc;-&#x1E0F;&#257;wi&#x1E0F; wayy&#333;&#8217;mer &#8217;al-y&#333;&#8217;mar &#8217;&#259;&#x1E0F;&#333;n&icirc; &#8217;&#275;&#x1E6F; k&#257;l-hann&#601;&#8216;&#257;r&icirc;m b&#601;n&ecirc;-hammele&#x1E35;&#601; h&#275;m&icirc;&#x1E6F;&ucirc; k&icirc;-&#8217;am&#601;nw&#333;n l&#601;&#x1E07;adw&#333; m&#275;&#x1E6F; k&icirc;-&#8216;al-p&icirc; &#8217;a&#x1E07;&#601;&#353;&#257;lw&#333;m h&#257;y&#601;&#x1E6F;&acirc; &#347;&ucirc;m&acirc; m&icirc;yw&#333;m &#8216;ann&#333;&#x1E6F;w&#333; &#8217;&#275;&#x1E6F; t&#257;m&#257;r &#8217;&#259;&#x1E25;&#333;&#x1E6F;w&#333;: </P>
<P>33&nbsp;w&#601;&#8216;at&acirc; &#8217;al-y&#257;&#347;&#275;m &#8217;&#259;&#x1E0F;&#333;n&icirc; hammele&#x1E35;&#601; &#8217;el-libw&#333; d&#257;&#x1E07;&#257;r l&#275;&#8217;m&#333;r k&#257;l-b&#601;n&ecirc; hammele&#x1E35;&#601; m&#275;&#x1E6F;&ucirc; k&icirc;-&#8217;im-&#8217;am&#601;nw&#333;n l&#601;&#x1E07;adw&#333; m&#275;&#x1E6F;: f</P>
<P>34&nbsp;wayyi&#x1E07;&#601;r<sup>a</sup>&#x1E25; &#8217;a&#x1E07;&#601;&#353;&#257;lw&#333;m wayyi&#347;&#347;&#257;&#8217; hann<sup>a</sup>&#8216;ar ha&#x1E63;&#x1E63;&#333;feh &#8217;e&#x1E6F;-<font color="brown">&#8216;&ecirc;n&#257;w</font> <font color="blue">&#8216;&ecirc;n&#257;yw</font> wayyar&#601;&#8217; w&#601;hinn&#275;h &#8216;am-ra&#x1E07; h&#333;l&#601;&#x1E35;&icirc;m midere&#x1E35;&#601; &#8217;<sup>a</sup>&#x1E25;&#259;r&#257;yw mi&#x1E63;&#x1E63;a&#x1E0F; h&acirc;&#257;r: </P>
<P>35&nbsp;wayy&#333;&#8217;mer yw&#333;n&#257;&#x1E0F;&#257;&#x1E07; &#8217;el-hammele&#x1E35;&#601; hinn&#275;h &#x1E07;&#601;n&ecirc;-hammele&#x1E35;&#601; b&#257;&#8217;&ucirc; ki&#x1E0F;&#601;&#x1E07;ar &#8216;a&#x1E07;&#601;d&#601;&#x1E35;&#257; k&#275;n h&#257;y&acirc;: </P>
<P>36&nbsp;way&#601;h&icirc;| k&#601;&#x1E35;all&#333;&#x1E6F;w&#333; l&#601;&#x1E0F;ab&#275;r w&#601;hinn&#275;h &#x1E07;&#601;n&ecirc;-hammele&#x1E35;&#601; b&#257;&#8217;&ucirc; wayyi&#347;&#601;&#8217;&ucirc; qw&#333;l&#257;m wayyi&#x1E07;&#601;k&ucirc; w&#601;&#x1E21;am-hammele&#x1E35;&#601; w&#601;&#x1E35;&#257;l-&#8216;&#259;&#x1E07;&#257;&#x1E0F;&#257;yw b&#257;&#x1E35;&ucirc; b&#601;&#x1E35;&icirc; g&#257;&#x1E0F;w&#333;l m&#601;&#8217;&#333;&#x1E0F;: </P>
<P>37&nbsp;w&#601;&#8217;a&#x1E07;&#601;&#353;&#257;lw&#333;m b&#257;r<sup>a</sup>&#x1E25; wayy&#275;le&#x1E35;&#601; &#8217;el-tal&#601;may ben-<font color="brown">&#8216;amm&icirc;&#x1E25;&ucirc;r</font> <font color="blue">&#8216;amm&icirc;h&ucirc;&#x1E0F;</font> mele&#x1E35;&#601; g&#601;&#353;&ucirc;r wayyi&#x1E6F;&#601;&#8217;ab&#275;l &#8216;al-b&#601;nw&#333; k&#257;l-hayy&#257;m&icirc;m: </P>
<P>38&nbsp;w&#601;&#8217;a&#x1E07;&#601;&#353;&#257;lw&#333;m b&#257;r<sup>a</sup>&#x1E25; wayy&#275;le&#x1E35;&#601; g&#601;&#353;&ucirc;r way&#601;h&icirc;-&#353;&#257;m &#353;&#257;l&#333;&#353; &#353;&#257;n&icirc;m: </P>
<P>39&nbsp;wat&#601;&#x1E35;al d&#257;wi&#x1E0F; hammele&#x1E35;&#601; l&#257;&#x1E63;&#275;&#8217;&#x1E6F; &#8217;el-&#8217;a&#x1E07;&#601;&#353;&#257;lw&#333;m k&icirc;-ni&#x1E25;am &#8216;al-&#8217;am&#601;nw&#333;n k&icirc;-m&#275;&#x1E6F;: s</P>
</TD>
</TABLE>
<P><HR>
<CENTER>
<A HREF="sa2014">Next: 2 Samuel (2 Shmuel) Chapter 14</A></CENTER>
</BODY>
</HTML>
