<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu008.htm">Polyglot</A>&nbsp;
<A HREF="../kjv/deu008.htm">KJV</A>&nbsp;
<A HREF="../sep/deu008.htm">Sep</A>&nbsp;
<A HREF="../vul/deu008.htm">Vul</A>&nbsp;

<BR>
<BR><A HREF="deu.htm">Deuteronomy (Devarim) Index</A><BR>
&nbsp;
<A HREF="deu007.htm">Previous</A>&nbsp;
<A HREF="deu009.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 8</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כָּל־הַמִּצְוָ֗ה אֲשֶׁ֨ר אָנֹכִ֧י מְצַוְּךָ֛ הַיּ֖וֹם תִּשְׁמְר֣וּן לַעֲשׂ֑וֹת לְמַ֨עַן תִּֽחְי֜וּן וּרְבִיתֶ֗ם וּבָאתֶם֙ וִֽירִשְׁתֶּ֣ם אֶת־הָאָ֔רֶץ אֲשֶׁר־נִשְׁבַּ֥ע יְהוָ֖ה לַאֲבֹתֵיכֶֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְזָכַרְתָּ֣ אֶת־כָּל־הַדֶּ֗רֶךְ אֲשֶׁ֨ר<font color="red"><sup>3</font></sup> הֹלִֽיכֲךָ֜ יְהוָ֧ה אֱלֹהֶ֛יךָ זֶ֛ה אַרְבָּעִ֥ים שָׁנָ֖ה בַּמִּדְבָּ֑ר לְמַ֨עַן עַנֹּֽתְךָ֜ לְנַסֹּֽתְךָ֗ לָדַ֜עַת אֶת־אֲשֶׁ֧ר בִּֽלְבָבְךָ֛ הֲתִשְׁמֹ֥ר <font color="brown">מצותו</font> <font color="blue">מִצְוֹתָ֖יו</font> אִם־לֹֽא׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַֽיְעַנְּךָ֮ וַיַּרְעִבֶךָ֒ וַיַּֽאֲכִֽלְךָ֤ אֶת־הַמָּן֙ אֲשֶׁ֣ר לֹא־יָדַ֔עְתָּ וְלֹ֥א יָדְע֖וּן אֲבֹתֶ֑יךָ לְמַ֣עַן הוֹדִֽעֲךָ֗ כִּ֠י לֹ֣א עַל־הַלֶּ֤חֶם לְבַדּוֹ֙ יִחְיֶ֣ה הָֽאָדָ֔ם כִּ֛י עַל־כָּל־מוֹצָ֥א פִֽי־יְהוָ֖ה יִחְיֶ֥ה הָאָדָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;שִׂמְלָ֨תְךָ֜ לֹ֤א בָֽלְתָה֙ מֵֽעָלֶ֔יךָ וְרַגְלְךָ֖ לֹ֣א בָצֵ֑קָה זֶ֖ה אַרְבָּעִ֥ים שָׁנָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְיָדַעְתָּ֖ עִם־לְבָבֶ֑ךָ כִּ֗י כַּאֲשֶׁ֨ר יְיַסֵּ֥ר אִישׁ֙ אֶת־בְּנ֔וֹ יְהוָ֥ה אֱלֹהֶ֖יךָ מְיַסְּרֶֽךָּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְשָׁ֣מַרְתָּ֔ אֶת־מִצְוֹ֖ת יְהוָ֣ה אֱלֹהֶ֑יךָ לָלֶ֥כֶת בִּדְרָכָ֖יו וּלְיִרְאָ֥ה אֹתֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֚י יְהוָ֣ה אֱלֹהֶ֔יךָ מְבִֽיאֲךָ֖ אֶל־אֶ֣רֶץ טוֹבָ֑ה אֶ֚רֶץ נַ֣חֲלֵי מָ֔יִם עֲיָנֹת֙ וּתְהֹמֹ֔ת יֹצְאִ֥ים בַּבִּקְעָ֖ה וּבָהָֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֶ֤רֶץ חִטָּה֙ וּשְׂעֹרָ֔ה וְגֶ֥פֶן וּתְאֵנָ֖ה וְרִמּ֑וֹן אֶֽרֶץ־זֵ֥ית שֶׁ֖מֶן וּדְבָֽשׁ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֶ֗רֶץ אֲשֶׁ֨ר לֹ֤א בְמִסְכֵּנֻת֙ תֹּֽאכַל־בָּ֣הּ לֶ֔חֶם לֹֽא־תֶחְסַ֥ר כֹּ֖ל בָּ֑הּ אֶ֚רֶץ אֲשֶׁ֣ר אֲבָנֶ֣יהָ בַרְזֶ֔ל וּמֵהֲרָרֶ֖יהָ תַּחְצֹ֥ב נְחֹֽשֶׁת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאָכַלְתָּ֖ וְשָׂבָ֑עְתָּ וּבֵֽרַכְתָּ֙ אֶת־יְהוָ֣ה אֱלֹהֶ֔יךָ עַל־הָאָ֥רֶץ הַטֹּבָ֖ה אֲשֶׁ֥ר נָֽתַן־לָֽךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הִשָּׁ֣מֶר לְךָ֔ פֶּן־תִּשְׁכַּ֖ח אֶת־יְהוָ֣ה אֱלֹהֶ֑יךָ לְבִלְתִּ֨י שְׁמֹ֤ר מִצְוֹתָיו֙ וּמִשְׁפָּטָ֣יו וְחֻקֹּתָ֔יו אֲשֶׁ֛ר אָנֹכִ֥י מְצַוְּךָ֖ הַיּֽוֹם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;פֶּן־תֹּאכַ֖ל וְשָׂבָ֑עְתָּ וּבָתִּ֥ים טוֹבִ֛ים תִּבְנֶ֖ה וְיָשָֽׁבְתָּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּבְקָֽרְךָ֤ וְצֹֽאנְךָ֙ יִרְבְּיֻ֔ן וְכֶ֥סֶף וְזָהָ֖ב יִרְבֶּה־לָּ֑ךְ וְכֹ֥ל אֲשֶׁר־לְךָ֖ יִרְבֶּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְרָ֖ם לְבָבֶ֑ךָ וְשָֽׁכַחְתָּ֙ אֶת־יְהוָ֣ה אֱלֹהֶ֔יךָ הַמּוֹצִיאֲךָ֛ מֵאֶ֥רֶץ מִצְרַ֖יִם מִבֵּ֥ית עֲבָדִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הַמּוֹלִ֨יכֲךָ֜ בַּמִּדְבָּ֣ר׀ הַגָּדֹ֣ל וְהַנּוֹרָ֗א נָחָ֤שׁ׀ שָׂרָף֙ וְעַקְרָ֔ב וְצִמָּא֖וֹן אֲשֶׁ֣ר אֵֽין־מָ֑יִם הַמּוֹצִ֤יא לְךָ֙ מַ֔יִם מִצּ֖וּר הַֽחַלָּמִֽישׁ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הַמַּֽאֲכִ֨לְךָ֥ מָן֙ בַּמִּדְבָּ֔ר אֲשֶׁ֥ר לֹא־יָדְע֖וּן אֲבֹתֶ֑יךָ לְמַ֣עַן עַנֹּֽתְךָ֗ וּלְמַ֙עַן֙ נַסֹּתֶ֔ךָ לְהֵיטִֽבְךָ֖ בְּאַחֲרִיתֶֽךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאָמַרְתָּ֖ בִּלְבָבֶ֑ךָ כֹּחִי֙ וְעֹ֣צֶם יָדִ֔י עָ֥שָׂה לִ֖י אֶת־הַחַ֥יִל הַזֶּֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְזָֽכַרְתָּ֙ אֶת־יְהוָ֣ה אֱלֹהֶ֔יךָ כִּ֣י ה֗וּא הַנֹּתֵ֥ן לְךָ֛ כֹּ֖חַ לַעֲשׂ֣וֹת חָ֑יִל לְמַ֨עַן הָקִ֧ים אֶת־בְּרִית֛וֹ אֲשֶׁר־נִשְׁבַּ֥ע לַאֲבֹתֶ֖יךָ כַּיּ֥וֹם הַזֶּֽה׃ פ</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְהָיָ֗ה אִם־שָׁכֹ֤חַ תִּשְׁכַּח֙ אֶת־יְהוָ֣ה אֱלֹהֶ֔יךָ וְהָֽלַכְתָּ֗ אַחֲרֵי֙ אֱלֹהִ֣ים אֲחֵרִ֔ים וַעֲבַדְתָּ֖ם וְהִשְׁתַּחֲוִ֣יתָ לָהֶ֑ם הַעִדֹ֤תִי בָכֶם֙ הַיּ֔וֹם כִּ֥י אָבֹ֖ד תֹּאבֵדֽוּן׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כַּגּוֹיִ֗ם אֲשֶׁ֤ר יְהוָה֙ מַאֲבִ֣יד מִפְּנֵיכֶ֔ם כֵּ֖ן תֹאבֵד֑וּן עֵ֚קֶב לֹ֣א תִשְׁמְע֔וּן בְּק֖וֹל יְהוָ֥ה אֱלֹהֵיכֶֽם׃ פ</P>
</TD>
<TD WIDTH="50%">
<P>1&nbsp;k&#257;l-hammi&#x1E63;&#601;w&acirc; &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;&#601;&#x1E35;&#257; hayyw&#333;m ti&#353;&#601;m&#601;r&ucirc;n l<sup>a</sup>&#8216;&#259;&#347;w&#333;&#x1E6F; l&#601;m<sup>a</sup>&#8216;an ti&#x1E25;&#601;y&ucirc;n &ucirc;r&#601;&#x1E07;&icirc;&#x1E6F;em &ucirc;&#x1E07;&#257;&#8217;&#x1E6F;em w&icirc;ri&#353;&#601;tem &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er-ni&#353;&#601;b<sup>a</sup>&#8216; y&#601;hw&acirc; la&#8217;&#259;&#x1E07;&#333;&#x1E6F;&ecirc;&#x1E35;em: </P>
<P>2&nbsp;w&#601;z&#257;&#x1E35;ar&#601;t&#257; &#8217;e&#x1E6F;-k&#257;l-hadere&#x1E35;&#601; &#8217;&#259;&#353;er<font color="red"><sup>3</font></sup> h&#333;l&icirc;&#x1E35;&#259;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; zeh &#8217;ar&#601;b&#257;&#8216;&icirc;m &#353;&#257;n&acirc; bammi&#x1E0F;&#601;b&#257;r l&#601;m<sup>a</sup>&#8216;an &#8216;ann&#333;&#x1E6F;&#601;&#x1E35;&#257; l&#601;nass&#333;&#x1E6F;&#601;&#x1E35;&#257; l&#257;&#x1E0F;<sup>a</sup>&#8216;a&#x1E6F; &#8217;e&#x1E6F;-&#8217;&#259;&#353;er bil&#601;&#x1E07;&#257;&#x1E07;&#601;&#x1E35;&#257; h&#259;&#x1E6F;i&#353;&#601;m&#333;r <font color="brown">mi&#x1E63;&#601;w&#333;&#x1E6F;&#257;w</font> <font color="blue">mi&#x1E63;&#601;w&#333;&#x1E6F;&#257;yw</font> &#8217;im-l&#333;&#8217;: </P>
<P>3&nbsp;way&#601;&#8216;ann&#601;&#x1E35;&#257; wayyar&#601;&#8216;i&#x1E07;e&#x1E35;&#257; wayya&#8217;&#259;&#x1E35;il&#601;&#x1E35;&#257; &#8217;e&#x1E6F;-hamm&#257;n &#8217;&#259;&#353;er l&#333;&#8217;-y&#257;&#x1E0F;<sup>a</sup>&#8216;&#601;t&#257; w&#601;l&#333;&#8217; y&#257;&#x1E0F;&#601;&#8216;&ucirc;n &#8217;&#259;&#x1E07;&#333;&#x1E6F;ey&#x1E35;&#257; l&#601;m<sup>a</sup>&#8216;an hw&#333;&#x1E0F;i&#8216;&#259;&#x1E35;&#257; k&icirc; l&#333;&#8217; &#8216;al-halle&#x1E25;em l&#601;&#x1E07;adw&#333; yi&#x1E25;&#601;yeh h&#257;&#8217;&#257;&#x1E0F;&#257;m k&icirc; &#8216;al-k&#257;l-mw&#333;&#x1E63;&#257;&#8217; f&icirc;-y&#601;hw&acirc; yi&#x1E25;&#601;yeh h&#257;&#8217;&#257;&#x1E0F;&#257;m: </P>
<P>4&nbsp;&#347;im&#601;l&#257;&#x1E6F;&#601;&#x1E35;&#257; l&#333;&#8217; &#x1E07;&#257;l&#601;&#x1E6F;&acirc; m&#275;&#8216;&#257;ley&#x1E35;&#257; w&#601;ra&#x1E21;&#601;l&#601;&#x1E35;&#257; l&#333;&#8217; &#x1E07;&#257;&#x1E63;&#275;q&acirc; zeh &#8217;ar&#601;b&#257;&#8216;&icirc;m &#353;&#257;n&acirc;: </P>
<P>5&nbsp;w&#601;y&#257;&#x1E0F;<sup>a</sup>&#8216;&#601;t&#257; &#8216;im-l&#601;&#x1E07;&#257;&#x1E07;e&#x1E35;&#257; k&icirc; ka&#8217;&#259;&#353;er y&#601;yass&#275;r &#8217;&icirc;&#353; &#8217;e&#x1E6F;-b&#601;nw&#333; y&#601;hw&acirc; &#8217;&#277;l&#333;hey&#x1E35;&#257; m&#601;yass&#601;re&#x1E35;&#x1E35;&#257;: </P>
<P>6&nbsp;w&#601;&#353;&#257;mar&#601;t&#257; &#8217;e&#x1E6F;-mi&#x1E63;&#601;w&#333;&#x1E6F; y&#601;hw&acirc; &#8217;&#277;l&#333;hey&#x1E35;&#257; l&#257;le&#x1E35;e&#x1E6F; bi&#x1E0F;&#601;r&#257;&#x1E35;&#257;yw &ucirc;l&#601;yir&#601;&#8217;&acirc; &#8217;&#333;&#x1E6F;w&#333;: </P>
<P>7&nbsp;k&icirc; y&#601;hw&acirc; &#8217;&#277;l&#333;hey&#x1E35;&#257; m&#601;&#x1E07;&icirc;&#8217;&#259;&#x1E35;&#257; &#8217;el-&#8217;ere&#x1E63; &#x1E6D;w&#333;&#x1E07;&acirc; &#8217;ere&#x1E63; n<sup>a</sup>&#x1E25;&#259;l&ecirc; m&#257;yim &#8216;&#259;y&#257;n&#333;&#x1E6F; &ucirc;&#x1E6F;&#601;h&#333;m&#333;&#x1E6F; y&#333;&#x1E63;&#601;&#8217;&icirc;m babiq&#601;&#8216;&acirc; &ucirc;&#x1E07;&acirc;&#257;r: </P>
<P>8&nbsp;&#8217;ere&#x1E63; &#x1E25;i&#x1E6D;&#x1E6D;&acirc; &ucirc;&#347;&#601;&#8216;&#333;r&acirc; w&#601;&#x1E21;efen &ucirc;&#x1E6F;&#601;&#8217;&#275;n&acirc; w&#601;rimmw&#333;n &#8217;ere&#x1E63;-z&ecirc;&#x1E6F; &#353;emen &ucirc;&#x1E0F;&#601;&#x1E07;&#257;&#353;: </P>
<P>9&nbsp;&#8217;ere&#x1E63; &#8217;&#259;&#353;er l&#333;&#8217; &#x1E07;&#601;mis&#601;k&#275;nu&#x1E6F; t&#333;&#8217;&#x1E35;al-b&#257;h le&#x1E25;em l&#333;&#8217;-&#x1E6F;e&#x1E25;&#601;sar k&#333;l b&#257;h &#8217;ere&#x1E63; &#8217;&#259;&#353;er &#8217;&#259;&#x1E07;&#257;neyh&#257; &#x1E07;ar&#601;zel &ucirc;m&#275;h&#259;r&#257;reyh&#257; t<sup>a</sup>&#x1E25;&#601;&#x1E63;&#333;&#x1E07; n&#601;&#x1E25;&#333;&#353;e&#x1E6F;: </P>
<P>10&nbsp;w&#601;&#8217;&#257;&#x1E35;al&#601;t&#257; w&#601;&#347;&#257;&#x1E07;&#257;&#8216;&#601;t&#257; &ucirc;&#x1E07;&#275;ra&#x1E35;&#601;t&#257; &#8217;e&#x1E6F;-y&#601;hw&acirc; &#8217;&#277;l&#333;hey&#x1E35;&#257; &#8216;al-h&#257;&#8217;&#257;re&#x1E63; ha&#x1E6D;&#x1E6D;&#333;&#x1E07;&acirc; &#8217;&#259;&#353;er n&#257;&#x1E6F;an-l&#257;&#x1E35;&#601;: </P>
<P>11&nbsp;hi&#353;&#353;&#257;mer l&#601;&#x1E35;&#257; pen-ti&#353;&#601;k<sup>a</sup>&#x1E25; &#8217;e&#x1E6F;-y&#601;hw&acirc; &#8217;&#277;l&#333;hey&#x1E35;&#257; l&#601;&#x1E07;il&#601;t&icirc; &#353;&#601;m&#333;r mi&#x1E63;&#601;w&#333;&#x1E6F;&#257;yw &ucirc;mi&#353;&#601;p&#257;&#x1E6D;&#257;yw w&#601;&#x1E25;uqq&#333;&#x1E6F;&#257;yw &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;&#601;&#x1E35;&#257; hayyw&#333;m: </P>
<P>12&nbsp;pen-t&#333;&#8217;&#x1E35;al w&#601;&#347;&#257;&#x1E07;&#257;&#8216;&#601;t&#257; &ucirc;&#x1E07;&#257;t&icirc;m &#x1E6D;w&#333;&#x1E07;&icirc;m ti&#x1E07;&#601;neh w&#601;y&#257;&#353;&#257;&#x1E07;&#601;t&#257;: </P>
<P>13&nbsp;&ucirc;&#x1E07;&#601;q&#257;r&#601;&#x1E35;&#257; w&#601;&#x1E63;&#333;&#8217;n&#601;&#x1E35;&#257; yir&#601;b&#601;yun w&#601;&#x1E35;esef w&#601;z&acirc;&#257;&#x1E07; yir&#601;beh-ll&#257;&#x1E35;&#601; w&#601;&#x1E35;&#333;l &#8217;&#259;&#353;er-l&#601;&#x1E35;&#257; yir&#601;beh: </P>
<P>14&nbsp;w&#601;r&#257;m l&#601;&#x1E07;&#257;&#x1E07;e&#x1E35;&#257; w&#601;&#353;&#257;&#x1E35;<sup>a</sup>&#x1E25;&#601;t&#257; &#8217;e&#x1E6F;-y&#601;hw&acirc; &#8217;&#277;l&#333;hey&#x1E35;&#257; hammw&#333;&#x1E63;&icirc;&#8217;&#259;&#x1E35;&#257; m&#275;&#8217;ere&#x1E63; mi&#x1E63;&#601;rayim mib&ecirc;&#x1E6F; &#8216;&#259;&#x1E07;&#257;&#x1E0F;&icirc;m: </P>
<P>15&nbsp;hammw&#333;l&icirc;&#x1E35;&#259;&#x1E35;&#257; bammi&#x1E0F;&#601;b&#257;r| hag&#257;&#x1E0F;&#333;l w&#601;hannw&#333;r&#257;&#8217; n&#257;&#x1E25;&#257;&#353;| &#347;&#257;r&#257;f w&#601;&#8216;aq&#601;r&#257;&#x1E07; w&#601;&#x1E63;imm&#257;&#8217;w&#333;n &#8217;&#259;&#353;er &#8217;&ecirc;n-m&#257;yim hammw&#333;&#x1E63;&icirc;&#8217; l&#601;&#x1E35;&#257; mayim mi&#x1E63;&#x1E63;&ucirc;r h<sup>a</sup>&#x1E25;all&#257;m&icirc;&#353;: </P>
<P>16&nbsp;hamma&#8217;&#259;&#x1E35;il&#601;&#x1E35;&#257; m&#257;n bammi&#x1E0F;&#601;b&#257;r &#8217;&#259;&#353;er l&#333;&#8217;-y&#257;&#x1E0F;&#601;&#8216;&ucirc;n &#8217;&#259;&#x1E07;&#333;&#x1E6F;ey&#x1E35;&#257; l&#601;m<sup>a</sup>&#8216;an &#8216;ann&#333;&#x1E6F;&#601;&#x1E35;&#257; &ucirc;l&#601;m<sup>a</sup>&#8216;an nass&#333;&#x1E6F;e&#x1E35;&#257; l&#601;h&ecirc;&#x1E6D;i&#x1E07;&#601;&#x1E35;&#257; b&#601;&#8217;<sup>a</sup>&#x1E25;&#259;r&icirc;&#x1E6F;e&#x1E35;&#257;: </P>
<P>17&nbsp;w&#601;&#8217;&#257;mar&#601;t&#257; bil&#601;&#x1E07;&#257;&#x1E07;e&#x1E35;&#257; k&#333;&#x1E25;&icirc; w&#601;&#8216;&#333;&#x1E63;em y&#257;&#x1E0F;&icirc; &#8216;&#257;&#347;&acirc; l&icirc; &#8217;e&#x1E6F;-h<sup>a</sup>&#x1E25;ayil hazzeh: </P>
<P>18&nbsp;w&#601;z&#257;&#x1E35;ar&#601;t&#257; &#8217;e&#x1E6F;-y&#601;hw&acirc; &#8217;&#277;l&#333;hey&#x1E35;&#257; k&icirc; h&ucirc;&#8217; hann&#333;&#x1E6F;&#275;n l&#601;&#x1E35;&#257; k&#333;&#x1E25;a l<sup>a</sup>&#8216;&#259;&#347;w&#333;&#x1E6F; &#x1E25;&#257;yil l&#601;m<sup>a</sup>&#8216;an h&#257;q&icirc;m &#8217;e&#x1E6F;-b&#601;r&icirc;&#x1E6F;w&#333; &#8217;&#259;&#353;er-ni&#353;&#601;b<sup>a</sup>&#8216; la&#8217;&#259;&#x1E07;&#333;&#x1E6F;ey&#x1E35;&#257; kayyw&#333;m hazzeh: f</P>
<P>19&nbsp;w&#601;h&#257;y&acirc; &#8217;im-&#353;&#257;&#x1E35;&#333;&#x1E25;a ti&#353;&#601;k<sup>a</sup>&#x1E25; &#8217;e&#x1E6F;-y&#601;hw&acirc; &#8217;&#277;l&#333;hey&#x1E35;&#257; w&#601;h&#257;la&#x1E35;&#601;t&#257; &#8217;<sup>a</sup>&#x1E25;&#259;r&ecirc; &#8217;&#277;l&#333;h&icirc;m &#8217;&#259;&#x1E25;&#275;r&icirc;m w<sup>a</sup>&#8216;&#259;&#x1E07;a&#x1E0F;&#601;t&#257;m w&#601;hi&#353;&#601;t<sup>a</sup>&#x1E25;&#259;w&icirc;&#x1E6F;&#257; l&acirc;em h<sup>a</sup>&#8216;i&#x1E0F;&#333;&#x1E6F;&icirc; &#x1E07;&#257;&#x1E35;em hayyw&#333;m k&icirc; &#8217;&#257;&#x1E07;&#333;&#x1E0F; t&#333;&#8217;&#x1E07;&#275;&#x1E0F;&ucirc;n: </P>
<P>20&nbsp;kagw&#333;yim &#8217;&#259;&#353;er y&#601;hw&acirc; ma&#8217;&#259;&#x1E07;&icirc;&#x1E0F; mip&#601;n&ecirc;&#x1E35;em k&#275;n &#x1E6F;&#333;&#8217;&#x1E07;&#275;&#x1E0F;&ucirc;n &#8216;&#275;qe&#x1E07; l&#333;&#8217; &#x1E6F;i&#353;&#601;m&#601;&#8216;&ucirc;n b&#601;qw&#333;l y&#601;hw&acirc; &#8217;&#277;l&#333;h&ecirc;&#x1E35;em: f</P>
</TD>
</TABLE>
<P><HR>
<CENTER>
<A HREF="deu009.htm">Next: Deuteronomy (Devarim) Chapter 9</A></CENTER>
</BODY>
</HTML>
