<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro004">Polyglot</A>&nbsp;
<A HREF="../kjv/pro004">KJV</A>&nbsp;
<A HREF="../sep/pro004">Sep</A>&nbsp;
<A HREF="../vul/pro004">Vul</A>&nbsp;

<BR>
<BR><A HREF="pro">Proverbs (Mishlei) Index</A><BR>
&nbsp;
<A HREF="pro003">Previous</A>&nbsp;
<A HREF="pro005">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;שִׁמְע֣וּ בָ֭נִים מ֣וּסַר אָ֑ב וְ֝הַקְשִׁ֗יבוּ לָדַ֥עַת בִּינָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כִּ֤י לֶ֣קַח ט֭וֹב נָתַ֣תִּי לָכֶ֑ם תּֽ֝וֹרָתִ֗י אַֽל־תַּעֲזֹֽבוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּי־בֵ֭ן הָיִ֣יתִי לְאָבִ֑י רַ֥ךְ וְ֝יָחִ֗יד לִפְנֵ֥י אִמִּֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּרֵ֗נִי וַיֹּ֥אמֶר לִ֗י יִֽתְמָךְ־דְּבָרַ֥י לִבֶּ֑ךָ שְׁמֹ֖ר מִצְוֹתַ֣י וֶֽחְיֵֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;קְנֵ֣ה חָ֭כְמָה קְנֵ֣ה בִינָ֑ה אַל־תִּשְׁכַּ֥ח וְאַל־תֵּ֝֗ט מֵֽאִמְרֵי־פִֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אַל־תַּעַזְבֶ֥הָ וְתִשְׁמְרֶ֑ךָּ אֱהָבֶ֥הָ וְתִצְּרֶֽךָּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;רֵאשִׁ֣ית חָ֭כְמָה קְנֵ֣ה חָכְמָ֑ה וּבְכָל־קִ֝נְיָנְךָ֗ קְנֵ֣ה בִינָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;סַלְסְלֶ֥הָ וּֽתְרוֹמְמֶ֑ךָּ תְּ֝כַבֵּ֗דְךָ כִּ֣י תְחַבְּקֶֽנָּה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;תִּתֵּ֣ן לְ֭רֹאשְׁךָ לִוְיַת־חֵ֑ן עֲטֶ֖רֶת תִּפְאֶ֣רֶת תְּמַגְּנֶֽךָּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;שְׁמַ֣ע בְּ֭נִי וְקַ֣ח אֲמָרָ֑י וְיִרְבּ֥וּ לְ֝ךָ֗ שְׁנ֣וֹת חַיִּֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בְּדֶ֣רֶךְ חָ֭כְמָה הֹרֵתִ֑יךָ הִ֝דְרַכְתִּ֗יךָ בְּמַעְגְּלֵי־יֹֽשֶׁר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בְּֽ֭לֶכְתְּךָ לֹא־יֵצַ֣ר צַעֲדֶ֑ךָ וְאִם־תָּ֝ר֗וּץ לֹ֣א תִכָּשֵֽׁל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הַחֲזֵ֣ק בַּמּוּסָ֣ר אַל־תֶּ֑רֶף נִ֝צְּרֶ֗הָ כִּי־הִ֥יא חַיֶּֽיךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;בְּאֹ֣רַח רְ֭שָׁעִים אַל־תָּבֹ֑א וְאַל־תְּ֝אַשֵּׁ֗ר בְּדֶ֣רֶךְ רָעִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;פְּרָעֵ֥הוּ אַל־תַּעֲבָר־בּ֑וֹ שְׂטֵ֖ה מֵעָלָ֣יו וַעֲבֽוֹר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּ֤י לֹ֣א יִֽ֭שְׁנוּ אִם־לֹ֣א יָרֵ֑עוּ וְֽנִגְזְלָ֥ה שְׁ֝נָתָ֗ם אִם־לֹ֥א <font color="brown">יכשולו</font> <font color="blue">יַכְשִֽׁילוּ׃</font> </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּ֣י לָ֭חֲמוּ לֶ֣חֶם רֶ֑שַׁע וְיֵ֖ין חֲמָסִ֣ים יִשְׁתּֽוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאֹ֣רַח צַ֭דִּיקִים כְּא֣וֹר נֹ֑גַהּ הוֹלֵ֥ךְ וָ֝א֗וֹר עַד־נְכ֥וֹן הַיּֽוֹם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;דֶּ֣רֶךְ רְ֭שָׁעִים כָּֽאֲפֵלָ֑ה לֹ֥א יָ֝דְע֗וּ בַּמֶּ֥ה יִכָּשֵֽׁלוּ׃ פ</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בְּ֭נִי לִדְבָרַ֣י הַקְשִׁ֑יבָה לַ֝אֲמָרַ֗י הַט־אָזְנֶֽךָ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אַל־יַלִּ֥יזוּ מֵעֵינֶ֑יךָ שָׁ֝מְרֵ֗ם בְּת֣וֹךְ לְבָבֶֽךָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּֽי־חַיִּ֣ים הֵ֭ם לְמֹצְאֵיהֶ֑ם וּֽלְכָל־בְּשָׂר֥וֹ מַרְפֵּֽא׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;מִֽכָּל־מִ֭שְׁמָר נְצֹ֣ר לִבֶּ֑ךָ כִּֽי־מִ֝מֶּ֗נּוּ תּוֹצְא֥וֹת חַיִּֽים׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;הָסֵ֣ר מִ֭מְּךָ עִקְּשׁ֣וּת פֶּ֑ה וּלְז֥וּת שְׂ֝פָתַ֗יִם הַרְחֵ֥ק מִמֶּֽךָּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;עֵ֭ינֶיךָ לְנֹ֣כַח יַבִּ֑יטוּ וְ֝עַפְעַפֶּ֗יךָ יַיְשִׁ֥רוּ נֶגְדֶּֽךָ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;פַּ֭לֵּס<font color="red"><sup>3</font></sup> מַעְגַּ֣ל רַגְלֶ֑ךָ וְֽכָל־דְּרָכֶ֥יךָ יִכֹּֽנוּ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אַֽל־תֵּט־יָמִ֥ין וּשְׂמֹ֑אול הָסֵ֖ר רַגְלְךָ֣ מֵרָֽע׃ </P>
</TD>
<TD WIDTH="50%">
<P>1&nbsp;&#353;im&#601;&#8216;&ucirc; &#x1E07;&#257;n&icirc;m m&ucirc;sar &#8217;&#257;&#x1E07; w&#601;haq&#601;&#353;&icirc;&#x1E07;&ucirc; l&#257;&#x1E0F;<sup>a</sup>&#8216;a&#x1E6F; b&icirc;n&acirc;: </P>
<P>2&nbsp;k&icirc; leq<sup>a</sup>&#x1E25; &#x1E6D;w&#333;&#x1E07; n&#257;&#x1E6F;at&icirc; l&#257;&#x1E35;em tw&#333;r&#257;&#x1E6F;&icirc; &#8217;al-t<sup>a</sup>&#8216;&#259;z&#333;&#x1E07;&ucirc;: </P>
<P>3&nbsp;k&icirc;-&#x1E07;&#275;n h&#257;y&icirc;&#x1E6F;&icirc; l&#601;&#8217;&#257;&#x1E07;&icirc; ra&#x1E35;&#601; w&#601;y&#257;&#x1E25;&icirc;&#x1E0F; lif&#601;n&ecirc; &#8217;imm&icirc;: </P>
<P>4&nbsp;wayy&#333;r&#275;n&icirc; wayy&#333;&#8217;mer l&icirc; yi&#x1E6F;&#601;m&#257;&#x1E35;&#601;-d&#601;&#x1E07;&#257;ray libe&#x1E35;&#257; &#353;&#601;m&#333;r mi&#x1E63;&#601;w&#333;&#x1E6F;ay we&#x1E25;&#601;y&#275;h: </P>
<P>5&nbsp;q&#601;n&#275;h &#x1E25;&#257;&#x1E35;&#601;m&acirc; q&#601;n&#275;h &#x1E07;&icirc;n&acirc; &#8217;al-ti&#353;&#601;k<sup>a</sup>&#x1E25; w&#601;&#8217;al-t&#275;&#x1E6D; m&#275;&#8217;im&#601;r&ecirc;-f&icirc;: </P>
<P>6&nbsp;&#8217;al-t<sup>a</sup>&#8216;az&#601;&#x1E07;eh&#257; w&#601;&#x1E6F;i&#353;&#601;m&#601;re&#x1E35;&#x1E35;&#257; &#8217;&#277;h&#257;&#x1E07;eh&#257; w&#601;&#x1E6F;i&#x1E63;&#x1E63;&#601;re&#x1E35;&#x1E35;&#257;: </P>
<P>7&nbsp;r&#275;&#8217;&#353;&icirc;&#x1E6F; &#x1E25;&#257;&#x1E35;&#601;m&acirc; q&#601;n&#275;h &#x1E25;&#257;&#x1E35;&#601;m&acirc; &ucirc;&#x1E07;&#601;&#x1E35;&#257;l-qin&#601;y&#257;n&#601;&#x1E35;&#257; q&#601;n&#275;h &#x1E07;&icirc;n&acirc;: </P>
<P>8&nbsp;sal&#601;s&#601;leh&#257; &ucirc;&#x1E6F;&#601;rw&#333;m&#601;me&#x1E35;&#x1E35;&#257; t&#601;&#x1E35;ab&#275;&#x1E0F;&#601;&#x1E35;&#257; k&icirc; &#x1E6F;&#601;&#x1E25;ab&#601;qenn&acirc;: </P>
<P>9&nbsp;tit&#275;n l&#601;r&#333;&#8217;&#353;&#601;&#x1E35;&#257; liw&#601;ya&#x1E6F;-&#x1E25;&#275;n &#8216;&#259;&#x1E6D;ere&#x1E6F; tif&#601;&#8217;ere&#x1E6F; t&#601;mag&#601;ne&#x1E35;&#x1E35;&#257;: </P>
<P>10&nbsp;&#353;&#601;m<sup>a</sup>&#8216; b&#601;n&icirc; w&#601;q<sup>a</sup>&#x1E25; &#8217;&#259;m&#257;r&#257;y w&#601;yir&#601;b&ucirc; l&#601;&#x1E35;&#257; &#353;&#601;nw&#333;&#x1E6F; &#x1E25;ayy&icirc;m: </P>
<P>11&nbsp;b&#601;&#x1E0F;ere&#x1E35;&#601; &#x1E25;&#257;&#x1E35;&#601;m&acirc; h&#333;r&#275;&#x1E6F;&icirc;&#x1E35;&#257; hi&#x1E0F;&#601;ra&#x1E35;&#601;t&icirc;&#x1E35;&#257; b&#601;m<sup>a</sup>&#8216;&#601;g&#601;l&ecirc;-y&#333;&#353;er: </P>
<P>12&nbsp;b&#601;le&#x1E35;&#601;t&#601;&#x1E35;&#257; l&#333;&#8217;-y&#275;&#x1E63;ar &#x1E63;<sup>a</sup>&#8216;&#259;&#x1E0F;e&#x1E35;&#257; w&#601;&#8217;im-t&#257;r&ucirc;&#x1E63; l&#333;&#8217; &#x1E6F;ik&#257;&#353;&#275;l: </P>
<P>13&nbsp;h<sup>a</sup>&#x1E25;&#259;z&#275;q bamm&ucirc;s&#257;r &#8217;al-teref ni&#x1E63;&#x1E63;&#601;reh&#257; k&icirc;-h&icirc;&#8217; &#x1E25;ayyey&#x1E35;&#257;: </P>
<P>14&nbsp;b&#601;&#8217;&#333;r<sup>a</sup>&#x1E25; r&#601;&#353;&#257;&#8216;&icirc;m &#8217;al-t&#257;&#x1E07;&#333;&#8217; w&#601;&#8217;al-t&#601;&#8217;a&#353;&#353;&#275;r b&#601;&#x1E0F;ere&#x1E35;&#601; r&#257;&#8216;&icirc;m: </P>
<P>15&nbsp;p&#601;r&#257;&#8216;&#275;h&ucirc; &#8217;al-t<sup>a</sup>&#8216;&#259;&#x1E07;&#257;r-bw&#333; &#347;&#601;&#x1E6D;&#275;h m&#275;&#8216;&#257;l&#257;yw w<sup>a</sup>&#8216;&#259;&#x1E07;w&#333;r: </P>
<P>16&nbsp;k&icirc; l&#333;&#8217; yi&#353;&#601;n&ucirc; &#8217;im-l&#333;&#8217; y&#257;r&#275;&#8216;&ucirc; w&#601;ni&#x1E21;&#601;z&#601;l&acirc; &#353;&#601;n&#257;&#x1E6F;&#257;m &#8217;im-l&#333;&#8217; <font color="brown">yi&#x1E35;&#601;&#353;w&#333;l&ucirc;</font> <font color="blue">ya&#x1E35;&#601;&#353;&icirc;l&ucirc;:</font> </P>
<P>17&nbsp;k&icirc; l&#257;&#x1E25;&#259;m&ucirc; le&#x1E25;em re&#353;<sup>a</sup>&#8216; w&#601;y&ecirc;n &#x1E25;&#259;m&#257;s&icirc;m yi&#353;&#601;t&ucirc;: </P>
<P>18&nbsp;w&#601;&#8217;&#333;r<sup>a</sup>&#x1E25; &#x1E63;ad&icirc;q&icirc;m k&#601;&#8217;w&#333;r n&#333;&#x1E21;<sup>a</sup>h hw&#333;l&#275;&#x1E35;&#601; w&#257;&#8217;w&#333;r &#8216;a&#x1E0F;-n&#601;&#x1E35;w&#333;n hayyw&#333;m: </P>
<P>19&nbsp;dere&#x1E35;&#601; r&#601;&#353;&#257;&#8216;&icirc;m k&#257;&#8217;&#259;f&#275;l&acirc; l&#333;&#8217; y&#257;&#x1E0F;&#601;&#8216;&ucirc; bammeh yik&#257;&#353;&#275;l&ucirc;: f</P>
<P>20&nbsp;b&#601;n&icirc; li&#x1E0F;&#601;&#x1E07;&#257;ray haq&#601;&#353;&icirc;&#x1E07;&acirc; la&#8217;&#259;m&#257;ray ha&#x1E6D;-&#8217;&#257;z&#601;ne&#x1E35;&#257;: </P>
<P>21&nbsp;&#8217;al-yall&icirc;z&ucirc; m&#275;&#8216;&ecirc;ney&#x1E35;&#257; &#353;&#257;m&#601;r&#275;m b&#601;&#x1E6F;w&#333;&#x1E35;&#601; l&#601;&#x1E07;&#257;&#x1E07;e&#x1E35;&#257;: </P>
<P>22&nbsp;k&icirc;-&#x1E25;ayy&icirc;m h&#275;m l&#601;m&#333;&#x1E63;&#601;&#8217;&ecirc;hem &ucirc;l&#601;&#x1E35;&#257;l-b&#601;&#347;&#257;rw&#333; mar&#601;p&#275;&#8217;: </P>
<P>23&nbsp;mik&#257;l-mi&#353;&#601;m&#257;r n&#601;&#x1E63;&#333;r libe&#x1E35;&#257; k&icirc;-mimmenn&ucirc; tw&#333;&#x1E63;&#601;&#8217;w&#333;&#x1E6F; &#x1E25;ayy&icirc;m: </P>
<P>24&nbsp;h&#257;s&#275;r mimm&#601;&#x1E35;&#257; &#8216;iqq&#601;&#353;&ucirc;&#x1E6F; peh &ucirc;l&#601;z&ucirc;&#x1E6F; &#347;&#601;f&#257;&#x1E6F;ayim har&#601;&#x1E25;&#275;q mimme&#x1E35;&#x1E35;&#257;: </P>
<P>25&nbsp;&#8216;&ecirc;ney&#x1E35;&#257; l&#601;n&#333;&#x1E35;<sup>a</sup>&#x1E25; yab&icirc;&#x1E6D;&ucirc; w&#601;&#8216;af&#601;&#8216;apey&#x1E35;&#257; yay&#601;&#353;ir&ucirc; ne&#x1E21;&#601;de&#x1E35;&#257;: </P>
<P>26&nbsp;pall&#275;s<font color="red"><sup>3</font></sup> m<sup>a</sup>&#8216;&#601;gal ra&#x1E21;&#601;le&#x1E35;&#257; w&#601;&#x1E35;&#257;l-d&#601;r&#257;&#x1E35;ey&#x1E35;&#257; yik&#333;n&ucirc;: </P>
<P>27&nbsp;&#8217;al-t&#275;&#x1E6D;-y&#257;m&icirc;n &ucirc;&#347;&#601;m&#333;&#8217;wl h&#257;s&#275;r ra&#x1E21;&#601;l&#601;&#x1E35;&#257; m&#275;r&#257;&#8216;: </P>
</TD>
</TABLE>
<P><HR>
<CENTER>
<A HREF="pro005">Next: Proverbs (Mishlei) Chapter 5</A></CENTER>
</BODY>
</HTML>
