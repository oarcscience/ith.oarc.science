<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 33</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen033">Polyglot</A>&nbsp;
<A HREF="../kjv/gen033">KJV</A>&nbsp;
<A HREF="../sep/gen033">Sep</A>&nbsp;
<A HREF="../vul/gen033">Vul</A>&nbsp;

<BR>
<BR><A HREF="gen">Genesis (Bereshit) Index</A><BR>
&nbsp;
<A HREF="gen032">Previous</A>&nbsp;
<A HREF="gen034">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 33</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּשָּׂ֨א יַעֲקֹ֜ב עֵינָ֗יו וַיַּרְא֙ וְהִנֵּ֣ה עֵשָׂ֣ו בָּ֔א וְעִמּ֕וֹ אַרְבַּ֥ע מֵא֖וֹת אִ֑ישׁ וַיַּ֣חַץ אֶת־הַיְלָדִ֗ים עַל־לֵאָה֙ וְעַל־רָחֵ֔ל וְעַ֖ל שְׁתֵּ֥י הַשְּׁפָחֽוֹת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיָּ֧שֶׂם אֶת־הַשְּׁפָח֛וֹת וְאֶת־יַלְדֵיהֶ֖ן רִֽאשֹׁנָ֑ה וְאֶת־לֵאָ֤ה וִֽילָדֶ֙יהָ֙ אַחֲרֹנִ֔ים וְאֶת־רָחֵ֥ל וְאֶת־יוֹסֵ֖ף אַחֲרֹנִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְה֖וּא עָבַ֣ר לִפְנֵיהֶ֑ם וַיִּשְׁתַּ֤חוּ אַ֙רְצָה֙ שֶׁ֣בַע פְּעָמִ֔ים עַד־גִּשְׁתּ֖וֹ עַד־אָחִֽיו׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּ֨רָץ עֵשָׂ֤ו לִקְרָאתוֹ֙ וַֽיְחַבְּקֵ֔הוּ וַיִּפֹּ֥ל עַל־צַוָּארָ֖ו<font color="red"><sup>q</font></sup> וַׅיִּׅשָּׁׅקֵ֑ׅהׅוּׅ<font color="red"><sup>4</font></sup> וַיִּבְכּֽוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּשָּׂ֣א אֶת־עֵינָ֗יו וַיַּ֤רְא אֶת־הַנָּשִׁים֙ וְאֶת־הַיְלָדִ֔ים וַיֹּ֖אמֶר מִי־אֵ֣לֶּה לָּ֑ךְ וַיֹּאמַ֕ר הַיְלָדִ֕ים אֲשֶׁר־חָנַ֥ן אֱלֹהִ֖ים אֶת־עַבְדֶּֽךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַתִּגַּ֧שְׁןָ הַשְּׁפָח֛וֹת הֵ֥נָּה וְיַלְדֵיהֶ֖ן וַתִּֽשְׁתַּחֲוֶֽיןָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַתִּגַּ֧שׁ גַּם־לֵאָ֛ה וִילָדֶ֖יהָ וַיִּֽשְׁתַּחֲו֑וּ וְאַחַ֗ר נִגַּ֥שׁ יוֹסֵ֛ף וְרָחֵ֖ל וַיִּֽשְׁתַּחֲוֽוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֕אמֶר מִ֥י לְךָ֛ כָּל־הַמַּחֲנֶ֥ה הַזֶּ֖ה אֲשֶׁ֣ר פָּגָ֑שְׁתִּי וַיֹּ֕אמֶר לִמְצֹא־חֵ֖ן בְּעֵינֵ֥י אֲדֹנִֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֥אמֶר עֵשָׂ֖ו יֶשׁ־לִ֣י רָ֑ב אָחִ֕י יְהִ֥י לְךָ֖ אֲשֶׁר־לָֽךְ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֣אמֶר יַעֲקֹ֗ב אַל־נָא֙ אִם־נָ֨א מָצָ֤אתִי חֵן֙ בְּעֵינֶ֔יךָ וְלָקַחְתָּ֥ מִנְחָתִ֖י מִיָּדִ֑י כִּ֣י עַל־כֵּ֞ן רָאִ֣יתִי פָנֶ֗יךָ כִּרְאֹ֛ת פְּנֵ֥י אֱלֹהִ֖ים וַתִּרְצֵֽנִי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;קַח־נָ֤א אֶת־בִּרְכָתִי֙ אֲשֶׁ֣ר הֻבָ֣את לָ֔ךְ כִּֽי־חַנַּ֥נִי אֱלֹהִ֖ים וְכִ֣י יֶשׁ־לִי־כֹ֑ל וַיִּפְצַר־בּ֖וֹ וַיִּקָּֽח׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֖אמֶר נִסְעָ֣ה וְנֵלֵ֑כָה וְאֵלְכָ֖ה לְנֶגְדֶּֽךָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֣אמֶר אֵלָ֗יו אֲדֹנִ֤י יֹדֵ֙עַ֙ כִּֽי־הַיְלָדִ֣ים רַכִּ֔ים וְהַצֹּ֥אן וְהַבָּקָ֖ר עָל֣וֹת עָלָ֑י וּדְפָקוּם֙ י֣וֹם אֶחָ֔ד וָמֵ֖תוּ כָּל־הַצֹּֽאן׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;יַעֲבָר־נָ֥א אֲדֹנִ֖י לִפְנֵ֣י עַבְדּ֑וֹ וַאֲנִ֞י אֶֽתְנָהֲלָ֣ה<font color="red"><sup>3</font></sup> לְאִטִּ֗י לְרֶ֨גֶל הַמְּלָאכָ֤ה אֲשֶׁר־לְפָנַי֙ וּלְרֶ֣גֶל הַיְלָדִ֔ים עַ֛ד אֲשֶׁר־אָבֹ֥א אֶל־אֲדֹנִ֖י שֵׂעִֽירָה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֣אמֶר עֵשָׂ֔ו אַצִּֽיגָה־נָּ֣א עִמְּךָ֔ מִן־הָעָ֖ם אֲשֶׁ֣ר אִתִּ֑י וַיֹּ֙אמֶר֙ לָ֣מָּה זֶּ֔ה אֶמְצָא־חֵ֖ן בְּעֵינֵ֥י אֲדֹנִֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיָּשָׁב֩ בַּיּ֨וֹם הַה֥וּא עֵשָׂ֛ו לְדַרְכּ֖וֹ שֵׂעִֽירָה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְיַעֲקֹב֙ נָסַ֣ע סֻכֹּ֔תָה וַיִּ֥בֶן ל֖וֹ בָּ֑יִת וּלְמִקְנֵ֙הוּ֙ עָשָׂ֣ה סֻכֹּ֔ת עַל־כֵּ֛ן קָרָ֥א שֵׁם־הַמָּק֖וֹם סֻכּֽוֹת׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיָּבֹא֩ יַעֲקֹ֨ב שָׁלֵ֜ם עִ֣יר שְׁכֶ֗ם אֲשֶׁר֙ בְּאֶ֣רֶץ כְּנַ֔עַן בְּבֹא֖וֹ מִפַּדַּ֣ן אֲרָ֑ם וַיִּ֖חַן אֶת־פְּנֵ֥י הָעִֽיר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּ֜קֶן אֶת־חֶלְקַ֣ת הַשָּׂדֶ֗ה אֲשֶׁ֤ר נָֽטָה־שָׁם֙ אָהֳל֔וֹ מִיַּ֥ד בְּנֵֽי־חֲמ֖וֹר אֲבִ֣י שְׁכֶ֑ם בְּמֵאָ֖ה קְשִׂיטָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיַּצֶּב־שָׁ֖ם מִזְבֵּ֑חַ וַיִּ֨קְרָא־ל֔וֹ אֵ֖ל אֱלֹהֵ֥י יִשְׂרָאֵֽל׃ ס</P>
</TD>
<TD WIDTH="50%">
<P>1&nbsp;wayyi&#347;&#347;&#257;&#8217; y<sup>a</sup>&#8216;&#259;q&#333;&#x1E07; &#8216;&ecirc;n&#257;yw wayyar&#601;&#8217; w&#601;hinn&#275;h &#8216;&#275;&#347;&#257;w b&#257;&#8217; w&#601;&#8216;immw&#333; &#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#8217;&icirc;&#353; wayy<sup>a</sup>&#x1E25;a&#x1E63; &#8217;e&#x1E6F;-hay&#601;l&#257;&#x1E0F;&icirc;m &#8216;al-l&#275;&#8217;&acirc; w&#601;&#8216;al-r&#257;&#x1E25;&#275;l w&#601;&#8216;al &#353;&#601;t&ecirc; ha&#353;&#353;&#601;f&#257;&#x1E25;w&#333;&#x1E6F;: </P>
<P>2&nbsp;wayy&#257;&#347;em &#8217;e&#x1E6F;-ha&#353;&#353;&#601;f&#257;&#x1E25;w&#333;&#x1E6F; w&#601;&#8217;e&#x1E6F;-yal&#601;&#x1E0F;&ecirc;hen ri&#8217;&#353;&#333;n&acirc; w&#601;&#8217;e&#x1E6F;-l&#275;&#8217;&acirc; w&icirc;l&#257;&#x1E0F;eyh&#257; &#8217;<sup>a</sup>&#x1E25;&#259;r&#333;n&icirc;m w&#601;&#8217;e&#x1E6F;-r&#257;&#x1E25;&#275;l w&#601;&#8217;e&#x1E6F;-yw&#333;s&#275;f &#8217;<sup>a</sup>&#x1E25;&#259;r&#333;n&icirc;m: </P>
<P>3&nbsp;w&#601;h&ucirc;&#8217; &#8216;&#257;&#x1E07;ar lif&#601;n&ecirc;hem wayyi&#353;&#601;t<sup>a</sup>&#x1E25;&ucirc; &#8217;ar&#601;&#x1E63;&acirc; &#353;e&#x1E07;<sup>a</sup>&#8216; p&#601;&#8216;&#257;m&icirc;m &#8216;a&#x1E0F;-gi&#353;&#601;tw&#333; &#8216;a&#x1E0F;-&#8217;&#257;&#x1E25;&icirc;w: </P>
<P>4&nbsp;wayy&#257;r&#257;&#x1E63; &#8216;&#275;&#347;&#257;w liq&#601;r&#257;&#8217;&#x1E6F;w&#333; way&#601;&#x1E25;ab&#601;q&#275;h&ucirc; wayyip&#333;l &#8216;al-&#x1E63;a&ucirc;&#257;&#8217;r&#257;w<font color="red"><sup>q</font></sup> wa&#x5C5;yyi&#x5C5;&#353;&#353;&#257;&#x5C5;q&#275;&#x5C5;h&#x5C5;&ucirc;&#x5C5;<font color="red"><sup>4</font></sup> wayyi&#x1E07;&#601;k&ucirc;: </P>
<P>5&nbsp;wayyi&#347;&#347;&#257;&#8217; &#8217;e&#x1E6F;-&#8216;&ecirc;n&#257;yw wayyar&#601;&#8217; &#8217;e&#x1E6F;-hann&#257;&#353;&icirc;m w&#601;&#8217;e&#x1E6F;-hay&#601;l&#257;&#x1E0F;&icirc;m wayy&#333;&#8217;mer m&icirc;-&#8217;&#275;lleh ll&#257;&#x1E35;&#601; wayy&#333;&#8217;mar hay&#601;l&#257;&#x1E0F;&icirc;m &#8217;&#259;&#353;er-&#x1E25;&#257;nan &#8217;&#277;l&#333;h&icirc;m &#8217;e&#x1E6F;-&#8216;a&#x1E07;&#601;de&#x1E35;&#257;: </P>
<P>6&nbsp;watiga&#353;&#601;n&#257; ha&#353;&#353;&#601;f&#257;&#x1E25;w&#333;&#x1E6F; h&#275;nn&acirc; w&#601;yal&#601;&#x1E0F;&ecirc;hen wati&#353;&#601;t<sup>a</sup>&#x1E25;&#259;weyn&#257;: </P>
<P>7&nbsp;watiga&#353; gam-l&#275;&#8217;&acirc; w&icirc;l&#257;&#x1E0F;eyh&#257; wayyi&#353;&#601;t<sup>a</sup>&#x1E25;&#259;w&ucirc; w&#601;&#8217;<sup>a</sup>&#x1E25;ar niga&#353; yw&#333;s&#275;f w&#601;r&#257;&#x1E25;&#275;l wayyi&#353;&#601;t<sup>a</sup>&#x1E25;&#259;w&ucirc;: </P>
<P>8&nbsp;wayy&#333;&#8217;mer m&icirc; l&#601;&#x1E35;&#257; k&#257;l-hamm<sup>a</sup>&#x1E25;&#259;neh hazzeh &#8217;&#259;&#353;er p&#257;&#x1E21;&#257;&#353;&#601;t&icirc; wayy&#333;&#8217;mer lim&#601;&#x1E63;&#333;&#8217;-&#x1E25;&#275;n b&#601;&#8216;&ecirc;n&ecirc; &#8217;&#259;&#x1E0F;&#333;n&icirc;: </P>
<P>9&nbsp;wayy&#333;&#8217;mer &#8216;&#275;&#347;&#257;w ye&#353;-l&icirc; r&#257;&#x1E07; &#8217;&#257;&#x1E25;&icirc; y&#601;h&icirc; l&#601;&#x1E35;&#257; &#8217;&#259;&#353;er-l&#257;&#x1E35;&#601;: </P>
<P>10&nbsp;wayy&#333;&#8217;mer y<sup>a</sup>&#8216;&#259;q&#333;&#x1E07; &#8217;al-n&#257;&#8217; &#8217;im-n&#257;&#8217; m&#257;&#x1E63;&#257;&#8217;&#x1E6F;&icirc; &#x1E25;&#275;n b&#601;&#8216;&ecirc;ney&#x1E35;&#257; w&#601;l&#257;q<sup>a</sup>&#x1E25;&#601;t&#257; min&#601;&#x1E25;&#257;&#x1E6F;&icirc; m&icirc;y&#257;&#x1E0F;&icirc; k&icirc; &#8216;al-k&#275;n r&#257;&#8217;&icirc;&#x1E6F;&icirc; f&#257;ney&#x1E35;&#257; kir&#601;&#8217;&#333;&#x1E6F; p&#601;n&ecirc; &#8217;&#277;l&#333;h&icirc;m watir&#601;&#x1E63;&#275;n&icirc;: </P>
<P>11&nbsp;q<sup>a</sup>&#x1E25;-n&#257;&#8217; &#8217;e&#x1E6F;-bir&#601;&#x1E35;&#257;&#x1E6F;&icirc; &#8217;&#259;&#353;er hu&#x1E07;&#257;&#8217;&#x1E6F; l&#257;&#x1E35;&#601; k&icirc;-&#x1E25;annan&icirc; &#8217;&#277;l&#333;h&icirc;m w&#601;&#x1E35;&icirc; ye&#353;-l&icirc;-&#x1E35;&#333;l wayyif&#601;&#x1E63;ar-bw&#333; wayyiqq&#257;&#x1E25;: </P>
<P>12&nbsp;wayy&#333;&#8217;mer nis&#601;&#8216;&acirc; w&#601;n&#275;l&#275;&#x1E35;&acirc; w&#601;&#8217;&#275;l&#601;&#x1E35;&acirc; l&#601;ne&#x1E21;&#601;de&#x1E35;&#257;: </P>
<P>13&nbsp;wayy&#333;&#8217;mer &#8217;&#275;l&#257;yw &#8217;&#259;&#x1E0F;&#333;n&icirc; y&#333;&#x1E0F;&#275;&#8216;a k&icirc;-hay&#601;l&#257;&#x1E0F;&icirc;m rak&icirc;m w&#601;ha&#x1E63;&#x1E63;&#333;&#8217;n w&#601;hab&#257;q&#257;r &#8216;&#257;lw&#333;&#x1E6F; &#8216;&#257;l&#257;y &ucirc;&#x1E0F;&#601;f&#257;q&ucirc;m yw&#333;m &#8217;e&#x1E25;&#257;&#x1E0F; w&#257;m&#275;&#x1E6F;&ucirc; k&#257;l-ha&#x1E63;&#x1E63;&#333;&#8217;n: </P>
<P>14&nbsp;y<sup>a</sup>&#8216;&#259;&#x1E07;&#257;r-n&#257;&#8217; &#8217;&#259;&#x1E0F;&#333;n&icirc; lif&#601;n&ecirc; &#8216;a&#x1E07;&#601;dw&#333; wa&#8217;&#259;n&icirc; &#8217;e&#x1E6F;&#601;n&acirc;&#259;l&acirc;<font color="red"><sup>3</font></sup> l&#601;&#8217;i&#x1E6D;&#x1E6D;&icirc; l&#601;re&#x1E21;el hamm&#601;l&#257;&#8217;&#x1E35;&acirc; &#8217;&#259;&#353;er-l&#601;f&#257;nay &ucirc;l&#601;re&#x1E21;el hay&#601;l&#257;&#x1E0F;&icirc;m &#8216;a&#x1E0F; &#8217;&#259;&#353;er-&#8217;&#257;&#x1E07;&#333;&#8217; &#8217;el-&#8217;&#259;&#x1E0F;&#333;n&icirc; &#347;&#275;&#8216;&icirc;r&acirc;: </P>
<P>15&nbsp;wayy&#333;&#8217;mer &#8216;&#275;&#347;&#257;w &#8217;a&#x1E63;&#x1E63;&icirc;&#x1E21;&acirc;-nn&#257;&#8217; &#8216;imm&#601;&#x1E35;&#257; min-h&#257;&#8216;&#257;m &#8217;&#259;&#353;er &#8217;it&icirc; wayy&#333;&#8217;mer l&#257;mm&acirc; zzeh &#8217;em&#601;&#x1E63;&#257;&#8217;-&#x1E25;&#275;n b&#601;&#8216;&ecirc;n&ecirc; &#8217;&#259;&#x1E0F;&#333;n&icirc;: </P>
<P>16&nbsp;wayy&#257;&#353;&#257;&#x1E07; bayyw&#333;m hah&ucirc;&#8217; &#8216;&#275;&#347;&#257;w l&#601;&#x1E0F;ar&#601;kw&#333; &#347;&#275;&#8216;&icirc;r&acirc;: </P>
<P>17&nbsp;w&#601;y<sup>a</sup>&#8216;&#259;q&#333;&#x1E07; n&#257;s<sup>a</sup>&#8216; suk&#333;&#x1E6F;&acirc; wayyi&#x1E07;en lw&#333; b&#257;yi&#x1E6F; &ucirc;l&#601;miq&#601;n&#275;h&ucirc; &#8216;&#257;&#347;&acirc; suk&#333;&#x1E6F; &#8216;al-k&#275;n q&#257;r&#257;&#8217; &#353;&#275;m-hamm&#257;qw&#333;m sukw&#333;&#x1E6F;: s</P>
<P>18&nbsp;wayy&#257;&#x1E07;&#333;&#8217; y<sup>a</sup>&#8216;&#259;q&#333;&#x1E07; &#353;&#257;l&#275;m &#8216;&icirc;r &#353;&#601;&#x1E35;em &#8217;&#259;&#353;er b&#601;&#8217;ere&#x1E63; k&#601;n<sup>a</sup>&#8216;an b&#601;&#x1E07;&#333;&#8217;w&#333; mipadan &#8217;&#259;r&#257;m wayyi&#x1E25;an &#8217;e&#x1E6F;-p&#601;n&ecirc; h&#257;&#8216;&icirc;r: </P>
<P>19&nbsp;wayyiqen &#8217;e&#x1E6F;-&#x1E25;el&#601;qa&#x1E6F; ha&#347;&#347;&#257;&#x1E0F;eh &#8217;&#259;&#353;er n&#257;&#x1E6D;&acirc;-&#353;&#257;m &#8217;&acirc;&#335;lw&#333; m&icirc;ya&#x1E0F; b&#601;n&ecirc;-&#x1E25;&#259;mw&#333;r &#8217;&#259;&#x1E07;&icirc; &#353;&#601;&#x1E35;em b&#601;m&#275;&#8217;&acirc; q&#601;&#347;&icirc;&#x1E6D;&acirc;: </P>
<P>20&nbsp;wayya&#x1E63;&#x1E63;e&#x1E07;-&#353;&#257;m miz&#601;b&#275;&#x1E25;a wayyiq&#601;r&#257;&#8217;-lw&#333; &#8217;&#275;l &#8217;&#277;l&#333;h&ecirc; yi&#347;&#601;r&#257;&#8217;&#275;l: s</P>
</TD>
</TABLE>
<P><HR>
<CENTER>
<A HREF="gen034">Next: Genesis (Bereshit) Chapter 34</A></CENTER>
</BODY>
</HTML>
