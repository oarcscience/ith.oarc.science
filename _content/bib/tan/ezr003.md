[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ezr003)  [KJV](../kjv/ezr003) 
[Vul](../vul/ezr003)   
  
[Ezra Index](ezr)  
  [Previous](ezr002)  [Next](ezr004) 

------------------------------------------------------------------------

### Tanach (Hebrew): Ezra Chapter 3

‎<span id="001">1</span> ‏וַיִּגַּע֙ הַחֹ֣דֶשׁ הַשְּׁבִיעִ֔י וּבְנֵ֥י
יִשְׂרָאֵ֖ל בֶּעָרִ֑ים סוַיֵּאָסְפ֥וּ הָעָ֛ם כְּאִ֥ישׁ אֶחָ֖ד
אֶל־יְרוּשָׁלִָֽם׃ ס

‎<span id="002">2</span> ‏וַיָּקָם֩ יֵשׁ֨וּעַ בֶּן־יֽוֹצָדָ֜ק וְאֶחָ֣יו
הַכֹּהֲנִ֗ים וּזְרֻבָּבֶ֤ל בֶּן־שְׁאַלְתִּיאֵל֙ וְאֶחָ֔יו וַיִּבְנ֕וּ
אֶת־מִזְבַּ֖ח אֱלֹהֵ֣י יִשְׂרָאֵ֑ל לְהַעֲל֤וֹת עָלָיו֙ עֹל֔וֹת
כַּכָּת֕וּב בְּתוֹרַ֖ת מֹשֶׁ֥ה אִישׁ־הָאֱלֹהִֽים׃

‎<span id="003">3</span> ‏וַיָּכִ֤ינוּ הַמִּזְבֵּ֙חַ֙ עַל־מְכ֣וֹנֹתָ֔יו
כִּ֚י בְּאֵימָ֣ה עֲלֵיהֶ֔ם מֵעַמֵּ֖י הָאֲרָצ֑וֹת ויעל
וַיַּעֲל֨וּ<sup>3</sup> עָלָ֤יו עֹלוֹת֙ לַֽיהוָ֔ה עֹל֖וֹת לַבֹּ֥קֶר
וְלָעָֽרֶב׃

‎<span id="004">4</span> ‏וַֽיַּעֲשׂ֛וּ אֶת־חַ֥ג הַסֻּכּ֖וֹת כַּכָּת֑וּב
וְעֹלַ֨ת י֤וֹם בְּיוֹם֙ בְּמִסְפָּ֔ר כְּמִשְׁפַּ֖ט דְּבַר־י֥וֹם
בְּיוֹמֽוֹ׃

‎<span id="005">5</span> ‏וְאַחֲרֵיכֵ֞ן עֹלַ֤ת תָּמִיד֙ וְלֶ֣חֳדָשִׁ֔ים
וּלְכָל־מוֹעֲדֵ֥י יְהוָ֖ה הַמְקֻדָּשִׁ֑ים וּלְכֹ֛ל מִתְנַדֵּ֥ב נְדָבָ֖ה
לַיהוָֽה׃

‎<span id="006">6</span> ‏מִיּ֤וֹם אֶחָד֙ לַחֹ֣דֶשׁ הַשְּׁבִיעִ֔י
הֵחֵ֕לּוּ לְהַעֲל֥וֹת עֹל֖וֹת לַיהוָ֑ה וְהֵיכַ֥ל יְהוָ֖ה לֹ֥א יֻסָּֽד׃

‎<span id="007">7</span> ‏וַיִּ֨תְּנוּ־כֶ֔סֶף לַחֹצְבִ֖ים וְלֶחָרָשִׁ֑ים
וּמַאֲכָ֨ל וּמִשְׁתֶּ֜ה וָשֶׁ֗מֶן לַצִּֽדֹנִים֙ וְלַצֹּרִ֔ים לְהָבִיא֩
עֲצֵ֨י אֲרָזִ֤ים מִן־הַלְּבָנוֹן֙ אֶל־יָ֣ם יָפ֔וֹא כְּרִשְׁי֛וֹן
כּ֥וֹרֶשׁ מֶֽלֶךְ־פָּרַ֖ס עֲלֵיהֶֽם׃ פ

‎<span id="008">8</span> ‏וּבַשָּׁנָ֣ה הַשֵּׁנִ֗ית לְבוֹאָ֞ם אֶל־בֵּ֤ית
הָֽאֱלֹהִים֙ לִיר֣וּשָׁלִַ֔ם בַּחֹ֖דֶשׁ הַשֵּׁנִ֑י הֵחֵ֡לּוּ זְרֻבָּבֶ֣ל
בֶּן־שְׁ֠אַלְתִּיאֵל וְיֵשׁ֨וּעַ בֶּן־יֽוֹצָדָ֜ק וּשְׁאָ֥ר אֲחֵיהֶ֣ם׀
הַכֹּהֲנִ֣ים וְהַלְוִיִּ֗ם וְכָל־הַבָּאִים֙ מֵהַשְּׁבִ֣י יְרֽוּשָׁלִַ֔ם
וַיַּעֲמִ֣ידוּ אֶת־הַלְוִיִּ֗ם מִבֶּ֨ן עֶשְׂרִ֤ים שָׁנָה֙ וָמַ֔עְלָה
לְנַצֵּ֖חַ עַל־מְלֶ֥אכֶת בֵּית־יְהוָֽה׃ פ

‎<span id="009">9</span> ‏וַיַּעֲמֹ֣ד יֵשׁ֡וּעַ בָּנָ֣יו וְ֠אֶחָיו
קַדְמִיאֵ֨ל וּבָנָ֤יו בְּנֵֽי־יְהוּדָה֙ כְּאֶחָ֔ד לְנַצֵּ֛חַ עַל־עֹשֵׂ֥ה
הַמְּלָאכָ֖ה בְּבֵ֣ית הָאֱלֹהִ֑ים סבְּנֵי֙ חֵֽנָדָ֔ד בְּנֵיהֶ֥ם
וַאֲחֵיהֶ֖ם הַלְוִיִּֽם׃

‎<span id="010">10</span> ‏וְיִסְּד֥וּ הַבֹּנִ֖ים אֶת־הֵיכַ֣ל יְהוָ֑ה
וַיַּעֲמִידוּ֩ הַכֹּהֲנִ֨ים מְלֻבָּשִׁ֜ים בַּחֲצֹֽצְר֗וֹת וְהַלְוִיִּ֤ם
בְּנֵֽי־אָסָף֙ בַּֽמְצִלְתַּ֔יִם לְהַלֵּל֙ אֶת־יְהוָ֔ה עַל־יְדֵ֖י
דָּוִ֥יד מֶֽלֶךְ־יִשְׂרָאֵֽל׃

‎<span id="011">11</span> ‏וַֽ֠יַּעֲנוּ בְּהַלֵּ֨ל וּבְהוֹדֹ֤ת לַֽיהוָה֙
כִּ֣י ט֔וֹב כִּֽי־לְעוֹלָ֥ם חַסְדּ֖וֹ עַל־יִשְׂרָאֵ֑ל וְכָל־הָעָ֡ם
הֵרִיעוּ֩ תְרוּעָה֙<sup>1</sup> גְדוֹלָ֤ה בְהַלֵּל֙ לַֽיהוָ֔ה עַ֖ל
הוּסַ֥ד בֵּית־יְהוָֽה׃ ס

‎<span id="012">12</span> ‏וְרַבִּ֡ים מֵהַכֹּהֲנִ֣ים וְהַלְוִיִּם֩
וְרָאשֵׁ֨י הָאָב֜וֹת הַזְּקֵנִ֗ים אֲשֶׁ֨ר רָא֜וּ אֶת־הַבַּ֤יִת
הָֽרִאשׁוֹן֙ בְּיָסְד֔וֹ זֶ֤ה הַבַּ֙יִת֙ בְּעֵ֣ינֵיהֶ֔ם בֹּכִ֖ים
בְּק֣וֹל גָּד֑וֹל וְרַבִּ֛ים בִּתְרוּעָ֥ה בְשִׂמְחָ֖ה לְהָרִ֥ים קֽוֹל׃

‎<span id="013">13</span> ‏וְאֵ֣ין הָעָ֗ם מַכִּירִים֙ ק֚וֹל תְּרוּעַ֣ת
הַשִּׂמְחָ֔ה לְק֖וֹל בְּכִ֣י הָעָ֑ם כִּ֣י הָעָ֗ם מְרִיעִים֙ תְּרוּעָ֣ה
גְדוֹלָ֔ה וְהַקּ֥וֹל נִשְׁמַ֖ע עַד־לְמֵרָחֽוֹק׃ פ

1 wayyig<sup>a</sup>‘ h<sup>a</sup>ḥōḏeš haššəḇî‘î ûḇənê yiśərā’ēl
be‘ārîm swayyē’āsəfû hā‘ām kə’îš ’eḥāḏ ’el-yərûšālāim: s

2 wayyāqām yēšû‘a ben-ywōṣāḏāq wə’eḥāyw hakōhănîm ûzərubāḇel
ben-šə’alətî’ēl wə’eḥāyw wayyiḇənû ’eṯ-mizəb<sup>a</sup>ḥ ’ĕlōhê
yiśərā’ēl ləh<sup>a</sup>‘ălwōṯ ‘ālāyw ‘ōlwōṯ kakāṯûḇ bəṯwōraṯ mōšeh
’îš-hā’ĕlōhîm:

3 wayyāḵînû hammizəbēḥa ‘al-məḵwōnōṯāyw kî bə’êmâ ‘ălêhem mē‘ammê
hā’ărāṣwōṯ wayy<sup>a</sup>‘al wayy<sup>a</sup>‘ălû<sup>3</sup> ‘ālāyw
‘ōlwōṯ layhwâ ‘ōlwōṯ labōqer wəlā‘āreḇ:

4 wayy<sup>a</sup>‘ăśû ’eṯ-ḥaḡ hassukwōṯ kakāṯûḇ wə‘ōlaṯ ywōm bəywōm
bəmisəpār kəmišəpaṭ dəḇar-ywōm bəywōmwō:

5 wə’<sup>a</sup>ḥărêḵēn ‘ōlaṯ tāmîḏ wəleḥŏḏāšîm ûləḵāl-mwō‘ăḏê yəhwâ
haməqudāšîm ûləḵōl miṯənadēḇ nəḏāḇâ layhwâ:

6 mîywōm ’eḥāḏ l<sup>a</sup>ḥōḏeš haššəḇî‘î hēḥēllû
ləh<sup>a</sup>‘ălwōṯ ‘ōlwōṯ layhwâ wəhêḵal yəhwâ lō’ yussāḏ:

7 wayyitənû-ḵesef l<sup>a</sup>ḥōṣəḇîm wəleḥārāšîm ûma’ăḵāl ûmišəteh
wāšemen laṣṣiḏōnîm wəlaṣṣōrîm ləhāḇî’ ‘ăṣê ’ărāzîm min-halləḇānwōn
’el-yām yāfwō’ kərišəywōn kwōreš meleḵə-pāras ‘ălêhem: f

8 ûḇaššānâ haššēnîṯ ləḇwō’ām ’el-bêṯ hā’ĕlōhîm lîrûšālaim
b<sup>a</sup>ḥōḏeš haššēnî hēḥēllû zərubāḇel ben-šə’alətî’ēl wəyēšû‘a
ben-ywōṣāḏāq ûšə’ār ’ăḥêhem\| hakōhănîm wəhaləwîyim wəḵāl-habā’îm
mēhaššəḇî yərûšālaim wayy<sup>a</sup>‘ămîḏû ’eṯ-haləwîyim miben ‘eśərîm
šānâ wām<sup>a</sup>‘əlâ lənaṣṣēḥa ‘al-məle’ḵeṯ bêṯ-yəhwâ: f

9 wayy<sup>a</sup>‘ămōḏ yēšû‘a bānāyw wə’eḥāyw qaḏəmî’ēl ûḇānāyw
bənê-yəhûḏâ kə’eḥāḏ lənaṣṣēḥa ‘al-‘ōśēh hamməlā’ḵâ bəḇêṯ hā’ĕlōhîm sbənê
ḥēnāḏāḏ bənêhem wa’ăḥêhem haləwîyim:

10 wəyissəḏû habōnîm ’eṯ-hêḵal yəhwâ wayy<sup>a</sup>‘ămîḏû hakōhănîm
məlubāšîm b<sup>a</sup>ḥăṣōṣərwōṯ wəhaləwîyim bənê-’āsāf baməṣilətayim
ləhallēl ’eṯ-yəhwâ ‘al-yəḏê dāwîḏ meleḵə-yiśərā’ēl:

11 wayy<sup>a</sup>‘ănû bəhallēl ûḇəhwōḏōṯ layhwâ kî ṭwōḇ kî-lə‘wōlām
ḥasədwō ‘al-yiśərā’ēl wəḵāl-hā‘ām hērî‘û ṯərû‘â<sup>1</sup> ḡəḏwōlâ
ḇəhallēl layhwâ ‘al hûsaḏ bêṯ-yəhwâ: s

12 wərabîm mēhakōhănîm wəhaləwîyim wərā’šê hā’āḇwōṯ hazzəqēnîm ’ăšer
rā’û ’eṯ-habayiṯ hāri’šwōn bəyāsəḏwō zeh habayiṯ bə‘ênêhem bōḵîm bəqwōl
gāḏwōl wərabîm biṯərû‘â ḇəśiməḥâ ləhārîm qwōl:

13 wə’ên hā‘ām makîrîm qwōl tərû‘aṯ haśśiməḥâ ləqwōl bəḵî hā‘ām kî hā‘ām
mərî‘îm tərû‘â ḡəḏwōlâ wəhaqqwōl nišəm<sup>a</sup>‘ ‘aḏ-ləmērāḥwōq: f

------------------------------------------------------------------------

[Next: Ezra Chapter 4](ezr004)
