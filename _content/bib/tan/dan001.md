[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/dan001)  [KJV](../kjv/dan001) 
[Sep:Dan](../sep/dan001)  [Sep:DaT](../sep/dat001) 
[Vul](../vul/dan001)   
  
[Daniel (Daniyel) Index](dan)  
  [Previous](est010)  [Next](dan002) 

------------------------------------------------------------------------

### Tanach (Hebrew): Daniel (Daniyel) Chapter 1

‎<span id="001">1</span> ‏בִּשְׁנַ֣ת שָׁל֔וֹשׁ לְמַלְכ֖וּת יְהוֹיָקִ֣ים
מֶֽלֶךְ־יְהוּדָ֑ה בָּ֣א נְבוּכַדְנֶאצַּ֧ר מֶֽלֶךְ־בָּבֶ֛ל יְרוּשָׁלִַ֖ם
וַיָּ֥צַר עָלֶֽיהָ׃

‎<span id="002">2</span> ‏וַיִּתֵּן֩ אֲדֹנָ֨י בְּיָד֜וֹ אֶת־יְהוֹיָקִ֣ים
מֶֽלֶךְ־יְהוּדָ֗ה וּמִקְצָת֙ כְּלֵ֣י בֵית־הָֽאֱלֹהִ֔ים וַיְבִיאֵ֥ם
אֶֽרֶץ־שִׁנְעָ֖ר בֵּ֣ית אֱלֹהָ֑יו וְאֶת־הַכֵּלִ֣ים הֵבִ֔יא בֵּ֖ית
אוֹצַ֥ר אֱלֹהָֽיו׃

‎<span id="003">3</span> ‏וַיֹּ֣אמֶר הַמֶּ֔לֶךְ לְאַשְׁפְּנַ֖ז רַ֣ב
סָרִיסָ֑יו לְהָבִ֞יא מִבְּנֵ֧י יִשְׂרָאֵ֛ל וּמִזֶּ֥רַע הַמְּלוּכָ֖ה
וּמִן־הַֽפַּרְתְּמִֽים׃

‎<span id="004">4</span> ‏יְלָדִ֣ים אֲשֶׁ֣ר אֵֽין־בָּהֶ֣ם כָּל־מאום
מוּם֩ וְטוֹבֵ֨י מַרְאֶ֜ה וּמַשְׂכִּילִ֣ים בְּכָל־חָכְמָ֗ה וְיֹ֤דְעֵי
דַ֙עַת֙ וּמְבִינֵ֣י מַדָּ֔ע וַאֲשֶׁר֙ כֹּ֣חַ בָּהֶ֔ם לַעֲמֹ֖ד בְּהֵיכַ֣ל
הַמֶּ֑לֶךְ וּֽלֲלַמְּדָ֥ם סֵ֖פֶר וּלְשׁ֥וֹן כַּשְׂדִּֽים׃

‎<span id="005">5</span> ‏וַיְמַן֩ לָהֶ֨ם הַמֶּ֜לֶךְ דְּבַר־י֣וֹם
בְּיוֹמ֗וֹ מִפַּת־בַּ֤ג הַמֶּ֙לֶךְ֙ וּמִיֵּ֣ין מִשְׁתָּ֔יו
וּֽלְגַדְּלָ֖ם שָׁנִ֣ים שָׁל֑וֹשׁ וּמִ֨קְצָתָ֔ם יַֽעַמְד֖וּ לִפְנֵ֥י
הַמֶּֽלֶךְ׃

‎<span id="006">6</span> ‏וַיְהִ֥י בָהֶ֖ם מִבְּנֵ֣י יְהוּדָ֑ה
דָּנִיֵּ֣אל חֲנַנְיָ֔ה מִֽישָׁאֵ֖ל וַעֲזַרְיָֽה׃

‎<span id="007">7</span> ‏וַיָּ֧שֶׂם לָהֶ֛ם שַׂ֥ר הַסָּרִיסִ֖ים שֵׁמ֑וֹת
וַיָּ֨שֶׂם לְדָֽנִיֵּ֜אל בֵּ֣לְטְשַׁאצַּ֗ר וְלַֽחֲנַנְיָה֙ שַׁדְרַ֔ךְ
וּלְמִֽישָׁאֵ֣ל מֵישַׁ֔ךְ וְלַעֲזַרְיָ֖ה עֲבֵ֥ד נְגֽוֹ׃

‎<span id="008">8</span> ‏וַיָּ֤שֶׂם דָּנִיֵּאל֙ עַל־לִבּ֔וֹ אֲשֶׁ֧ר
לֹֽא־יִתְגָּאַ֛ל בְּפַתְבַּ֥ג הַמֶּ֖לֶךְ וּבְיֵ֣ין מִשְׁתָּ֑יו
וַיְבַקֵּשׁ֙ מִשַּׂ֣ר הַסָּרִיסִ֔ים אֲשֶׁ֖ר לֹ֥א יִתְגָּאָֽל׃

‎<span id="009">9</span> ‏וַיִּתֵּ֤ן הָֽאֱלֹהִים֙ אֶת־דָּ֣נִיֵּ֔אל
לְחֶ֖סֶד וּֽלְרַחֲמִ֑ים לִפְנֵ֖י שַׂ֥ר הַסָּרִיסִֽים׃

‎<span id="010">10</span> ‏וַיֹּ֜אמֶר שַׂ֤ר הַסָּרִיסִים֙ לְדָ֣נִיֵּ֔אל
יָרֵ֤א אֲנִי֙ אֶת־אֲדֹנִ֣י הַמֶּ֔לֶךְ אֲשֶׁ֣ר מִנָּ֔ה אֶת־מַאֲכַלְכֶ֖ם
וְאֶת־מִשְׁתֵּיכֶ֑ם אֲשֶׁ֡ר לָמָּה֩ יִרְאֶ֨ה אֶת־פְּנֵיכֶ֜ם זֹֽעֲפִ֗ים
מִן־הַיְלָדִים֙ אֲשֶׁ֣ר כְּגִֽילְכֶ֔ם וְחִיַּבְתֶּ֥ם אֶת־רֹאשִׁ֖י
לַמֶּֽלֶךְ׃

‎<span id="011">11</span> ‏וַיֹּ֥אמֶר דָּנִיֵּ֖אל אֶל־הַמֶּלְצַ֑ר
אֲשֶׁ֤ר מִנָּה֙ שַׂ֣ר הַסָּֽרִיסִ֔ים עַל־דָּנִיֵּ֣אל חֲנַנְיָ֔ה
מִֽישָׁאֵ֖ל וַעֲזַרְיָֽה׃

‎<span id="012">12</span> ‏נַס־נָ֥א אֶת־עֲבָדֶ֖יךָ יָמִ֣ים עֲשָׂרָ֑ה
וְיִתְּנוּ־לָ֜נוּ מִן־הַזֵּרֹעִ֛ים וְנֹאכְלָ֖ה וּמַ֥יִם וְנִשְׁתֶּֽה׃

‎<span id="013">13</span> ‏וְיֵרָא֤וּ לְפָנֶ֙יךָ֙ מַרְאֵ֔ינוּ וּמַרְאֵה֙
הַיְלָדִ֔ים הָאֹ֣כְלִ֔ים אֵ֖ת פַּתְבַּ֣ג הַמֶּ֑לֶךְ וְכַאֲשֶׁ֣ר
תִּרְאֵ֔ה עֲשֵׂ֖ה עִם־עֲבָדֶֽיךָ׃

‎<span id="014">14</span> ‏וַיִּשְׁמַ֥ע לָהֶ֖ם לַדָּבָ֣ר הַזֶּ֑ה
וַיְנַסֵּ֖ם יָמִ֥ים עֲשָׂרָֽה׃

‎<span id="015">15</span> ‏וּמִקְצָת֙ יָמִ֣ים עֲשָׂרָ֔ה נִרְאָ֤ה
מַרְאֵיהֶם֙ ט֔וֹב וּבְרִיאֵ֖י בָּשָׂ֑ר מִן־כָּל־הַיְלָדִ֔ים הָאֹ֣כְלִ֔ים
אֵ֖ת פַּתְבַּ֥ג הַמֶּֽלֶךְ׃

‎<span id="016">16</span> ‏וַיְהִ֣י הַמֶּלְצַ֗ר נֹשֵׂא֙ אֶת־פַּתְבָּגָ֔ם
וְיֵ֖ין מִשְׁתֵּיהֶ֑ם וְנֹתֵ֥ן לָהֶ֖ם זֵרְעֹנִֽים׃

‎<span id="017">17</span> ‏וְהַיְלָדִ֤ים הָאֵ֙לֶּה֙ אַרְבַּעְתָּ֔ם
נָתַ֨ן לָהֶ֧ם הָֽאֱלֹהִ֛ים מַדָּ֥ע וְהַשְׂכֵּ֖ל בְּכָל־סֵ֣פֶר וְחָכְמָ֑ה
וְדָנִיֵּ֣אל הֵבִ֔ין בְּכָל־חָז֖וֹן וַחֲלֹמֽוֹת׃

‎<span id="018">18</span> ‏וּלְמִקְצָת֙ הַיָּמִ֔ים אֲשֶׁר־אָמַ֥ר
הַמֶּ֖לֶךְ לַהֲבִיאָ֑ם וַיְבִיאֵם֙ שַׂ֣ר הַסָּרִיסִ֔ים לִפְנֵ֖י
נְבֻכַדְנֶצַּֽר׃

‎<span id="019">19</span> ‏וַיְדַבֵּ֣ר אִתָּם֮ הַמֶּלֶךְ֒ וְלֹ֤א
נִמְצָא֙ מִכֻּלָּ֔ם כְּדָנִיֵּ֣אל חֲנַנְיָ֔ה מִֽישָׁאֵ֖ל וַעֲזַרְיָ֑ה
וַיַּֽעַמְד֖וּ לִפְנֵ֥י הַמֶּֽלֶךְ׃

‎<span id="020">20</span> ‏וְכֹ֗ל דְּבַר֙ חָכְמַ֣ת בִּינָ֔ה
אֲשֶׁר־בִּקֵּ֥שׁ מֵהֶ֖ם הַמֶּ֑לֶךְ וַֽיִּמְצָאֵ֞ם עֶ֣שֶׂר יָד֗וֹת עַ֤ל
כָּל־הַֽחַרְטֻמִּים֙ הָֽאַשָּׁפִ֔ים אֲשֶׁ֖ר בְּכָל־מַלְכוּתֽוֹ׃

‎<span id="021">21</span> ‏וַֽיְהִי֙ דָּֽנִיֵּ֔אל עַד־שְׁנַ֥ת אַחַ֖ת
לְכ֥וֹרֶשׁ הַמֶּֽלֶךְ׃ פ

1 bišənaṯ šālwōš ləmaləḵûṯ yəhwōyāqîm meleḵə-yəhûḏâ bā’ nəḇûḵaḏəne’ṣṣar
meleḵə-bāḇel yərûšālaim wayyāṣar ‘āleyhā:

2 wayyitēn ’ăḏōnāy bəyāḏwō ’eṯ-yəhwōyāqîm meleḵə-yəhûḏâ ûmiqəṣāṯ kəlê
ḇêṯ-hā’ĕlōhîm wayəḇî’ēm ’ereṣ-šinə‘ār bêṯ ’ĕlōhāyw wə’eṯ-hakēlîm hēḇî’
bêṯ ’wōṣar ’ĕlōhāyw:

3 wayyō’mer hammeleḵə lə’ašəpənaz raḇ sārîsāyw ləhāḇî’ mibənê yiśərā’ēl
ûmizzer<sup>a</sup>‘ hamməlûḵâ ûmin-haparətəmîm:

4 yəlāḏîm ’ăšer ’ên-bâem kāl-mə’ûm mûm wəṭwōḇê marə’eh ûmaśəkîlîm
bəḵāl-ḥāḵəmâ wəyōḏə‘ê ḏ<sup>a</sup>‘aṯ ûməḇînê madā‘ wa’ăšer kōḥa bâem
l<sup>a</sup>‘ămōḏ bəhêḵal hammeleḵə ûlălamməḏām sēfer ûləšwōn kaśədîm:

5 wayəman lâem hammeleḵə dəḇar-ywōm bəywōmwō mipaṯ-baḡ hammeleḵə ûmîyên
mišətāyw ûləḡadəlām šānîm šālwōš ûmiqəṣāṯām y<sup>a</sup>‘aməḏû lifənê
hammeleḵə:

6 wayəhî ḇâem mibənê yəhûḏâ dānîyē’l ḥănanəyâ mîšā’ēl
w<sup>a</sup>‘ăzarəyâ:

7 wayyāśem lâem śar hassārîsîm šēmwōṯ wayyāśem ləḏānîyē’l bēləṭəša’ṣṣar
wəl<sup>a</sup>ḥănanəyâ šaḏəraḵə ûləmîšā’ēl mêšaḵə
wəl<sup>a</sup>‘ăzarəyâ ‘ăḇēḏ nəḡwō:

8 wayyāśem dānîyē’l ‘al-libwō ’ăšer lō’-yiṯəgā’al bəfaṯəbaḡ hammeleḵə
ûḇəyên mišətāyw wayəḇaqqēš miśśar hassārîsîm ’ăšer lō’ yiṯəgā’āl:

9 wayyitēn hā’ĕlōhîm ’eṯ-dānîyē’l ləḥeseḏ ûlər<sup>a</sup>ḥămîm lifənê
śar hassārîsîm:

10 wayyō’mer śar hassārîsîm ləḏānîyē’l yārē’ ’ănî ’eṯ-’ăḏōnî hammeleḵə
’ăšer minnâ ’eṯ-ma’ăḵaləḵem wə’eṯ-mišətêḵem ’ăšer lāmmâ yirə’eh
’eṯ-pənêḵem zō‘ăfîm min-hayəlāḏîm ’ăšer kəḡîləḵem wəḥîyaḇətem ’eṯ-rō’šî
lammeleḵə:

11 wayyō’mer dānîyē’l ’el-hammeləṣar ’ăšer minnâ śar hassārîsîm
‘al-dānîyē’l ḥănanəyâ mîšā’ēl w<sup>a</sup>‘ăzarəyâ:

12 nas-nā’ ’eṯ-‘ăḇāḏeyḵā yāmîm ‘ăśārâ wəyitənû-lānû min-hazzērō‘îm
wənō’ḵəlâ ûmayim wənišəteh:

13 wəyērā’û ləfāneyḵā marə’ênû ûmarə’ēh hayəlāḏîm hā’ōḵəlîm ’ēṯ paṯəbaḡ
hammeleḵə wəḵa’ăšer tirə’ēh ‘ăśēh ‘im-‘ăḇāḏeyḵā:

14 wayyišəm<sup>a</sup>‘ lâem ladāḇār hazzeh wayənassēm yāmîm ‘ăśārâ:

15 ûmiqəṣāṯ yāmîm ‘ăśārâ nirə’â marə’êhem ṭwōḇ ûḇərî’ê bāśār
min-kāl-hayəlāḏîm hā’ōḵəlîm ’ēṯ paṯəbaḡ hammeleḵə:

16 wayəhî hammeləṣar nōśē’ ’eṯ-paṯəbāḡām wəyên mišətêhem wənōṯēn lâem
zērə‘ōnîm:

17 wəhayəlāḏîm hā’ēlleh ’arəb<sup>a</sup>‘ətām nāṯan lâem hā’ĕlōhîm
madā‘ wəhaśəkēl bəḵāl-sēfer wəḥāḵəmâ wəḏānîyē’l hēḇîn bəḵāl-ḥāzwōn
w<sup>a</sup>ḥălōmwōṯ:

18 ûləmiqəṣāṯ hayyāmîm ’ăšer-’āmar hammeleḵə lahăḇî’ām wayəḇî’ēm śar
hassārîsîm lifənê nəḇuḵaḏəneṣṣar:

19 wayəḏabēr ’itām hammeleḵə wəlō’ niməṣā’ mikullām kəḏānîyē’l ḥănanəyâ
mîšā’ēl w<sup>a</sup>‘ăzarəyâ wayy<sup>a</sup>‘aməḏû lifənê hammeleḵə:

20 wəḵōl dəḇar ḥāḵəmaṯ bînâ ’ăšer-biqqēš mēhem hammeleḵə wayyiməṣā’ēm
‘eśer yāḏwōṯ ‘al kāl-h<sup>a</sup>ḥarəṭummîm hā’aššāfîm ’ăšer
bəḵāl-maləḵûṯwō:

21 wayəhî dānîyē’l ‘aḏ-šənaṯ ’<sup>a</sup>ḥaṯ ləḵwōreš hammeleḵə: f

------------------------------------------------------------------------

[Next: Daniel (Daniyel) Chapter 2](dan002)
