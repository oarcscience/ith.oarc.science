<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Amos: Amos Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/amo009.htm">Polyglot</A>&nbsp;
<A HREF="../kjv/amo009.htm">KJV</A>&nbsp;
<A HREF="../sep/amo009.htm">Sep</A>&nbsp;
<A HREF="../vul/amo009.htm">Vul</A>&nbsp;

<BR>
<BR><A HREF="amo.htm">Amos Index</A><BR>
&nbsp;
<A HREF="amo008.htm">Previous</A>&nbsp;
<A HREF="oba001.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Amos Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;רָאִ֨יתִי אֶת־אֲדֹנָ֜י נִצָּ֣ב עַֽל־הַמִּזְבֵּ֗חַ וַיֹּאמֶר֩ הַ֨ךְ הַכַּפְתּ֜וֹר וְיִרְעֲשׁ֣וּ הַסִּפִּ֗ים וּבְצַ֙עַם֙ בְּרֹ֣אשׁ כֻּלָּ֔ם וְאַחֲרִיתָ֖ם בַּחֶ֣רֶב אֶהֱרֹ֑ג לֹֽא־יָנ֤וּס לָהֶם֙ נָ֔ס וְלֹֽא־יִמָּלֵ֥ט לָהֶ֖ם פָּלִֽיט׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אִם־יַחְתְּר֣וּ בִשְׁא֔וֹל מִשָּׁ֖ם יָדִ֣י תִקָּחֵ֑ם וְאִֽם־יַעֲלוּ֙ הַשָּׁמַ֔יִם מִשָּׁ֖ם אוֹרִידֵֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאִם־יֵחָֽבְאוּ֙ בְּרֹ֣אשׁ הַכַּרְמֶ֔ל מִשָּׁ֥ם אֲחַפֵּ֖שׂ וּלְקַחְתִּ֑ים וְאִם־יִסָּ֨תְר֜וּ מִנֶּ֤גֶד עֵינַי֙ בְּקַרְקַ֣ע הַיָּ֔ם מִשָּׁ֛ם אֲצַוֶּ֥ה אֶת־הַנָּחָ֖שׁ וּנְשָׁכָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאִם־יֵלְכ֤וּ בַשְּׁבִי֙ לִפְנֵ֣י אֹֽיבֵיהֶ֔ם<font color="red"><sup>1</font></sup> מִשָּׁ֛ם אֲצַוֶּ֥ה אֶת־הַחֶ֖רֶב וַהֲרָגָ֑תַם וְשַׂמְתִּ֨י עֵינִ֧י עֲלֵיהֶ֛ם לְרָעָ֖ה וְלֹ֥א לְטוֹבָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַאדֹנָ֨י יְהוִ֜ה הַצְּבָא֗וֹת הַנּוֹגֵ֤עַ בָּאָ֙רֶץ֙ וַתָּמ֔וֹג וְאָבְל֖וּ כָּל־י֣וֹשְׁבֵי בָ֑הּ וְעָלְתָ֤ה כַיְאֹר֙ כֻּלָּ֔הּ וְשָׁקְעָ֖ה כִּיאֹ֥ר מִצְרָֽיִם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הַבּוֹנֶ֤ה בַשָּׁמַ֙יִם֙ <font color="brown">מעלותו</font> <font color="blue">מַעֲלוֹתָ֔יו</font> וַאֲגֻדָּת֖וֹ עַל־אֶ֣רֶץ יְסָדָ֑הּ הַקֹּרֵ֣א לְמֵֽי־הַיָּ֗ם וַֽיִּשְׁפְּכֵ֛ם עַל־פְּנֵ֥י הָאָ֖רֶץ יְהוָ֥ה שְׁמֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הֲל֣וֹא כִבְנֵי֩ כֻשִׁיִּ֨ים אַתֶּ֥ם לִ֛י בְּנֵ֥י יִשְׂרָאֵ֖ל נְאֻם־יְהוָ֑ה הֲל֣וֹא אֶת־יִשְׂרָאֵ֗ל הֶעֱלֵ֙יתִי֙ מֵאֶ֣רֶץ מִצְרַ֔יִם וּפְלִשְׁתִּיִּ֥ים מִכַּפְתּ֖וֹר וַאֲרָ֥ם מִקִּֽיר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הִנֵּ֞ה עֵינֵ֣י׀ אֲדֹנָ֣י יְהוִ֗ה בַּמַּמְלָכָה֙ הַֽחַטָּאָ֔ה וְהִשְׁמַדְתִּ֣י אֹתָ֔הּ מֵעַ֖ל פְּנֵ֣י הָאֲדָמָ֑ה אֶ֗פֶס כִּ֠י לֹ֣א הַשְׁמֵ֥יד אַשְׁמִ֛יד אֶת־בֵּ֥ית יַעֲקֹ֖ב נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּֽי־הִנֵּ֤ה אָֽנֹכִי֙ מְצַוֶּ֔ה וַהֲנִע֥וֹתִי בְכָֽל־הַגּוֹיִ֖ם אֶת־בֵּ֣ית יִשְׂרָאֵ֑ל כַּאֲשֶׁ֤ר יִנּ֙וֹעַ֙ בַּכְּבָרָ֔ה וְלֹֽא־יִפּ֥וֹל<font color="red"><sup>1</font></sup> צְר֖וֹר אָֽרֶץ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בַּחֶ֣רֶב יָמ֔וּתוּ כֹּ֖ל חַטָּאֵ֣י עַמִּ֑י הָאֹמְרִ֗ים לֹֽא־תַגִּ֧ישׁ וְתַקְדִּ֛ים בַּעֲדֵ֖ינוּ הָרָעָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בַּיּ֣וֹם הַה֔וּא אָקִ֛ים אֶת־סֻכַּ֥ת דָּוִ֖יד הַנֹּפֶ֑לֶת וְגָדַרְתִּ֣י אֶת־פִּרְצֵיהֶ֗ן וַהֲרִֽסֹתָיו֙ אָקִ֔ים וּבְנִיתִ֖יהָ כִּימֵ֥י עוֹלָֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לְמַ֨עַן יִֽירְשׁ֜וּ אֶת־שְׁאֵרִ֤ית אֱדוֹם֙ וְכָל־הַגּוֹיִ֔ם אֲשֶׁר־נִקְרָ֥א שְׁמִ֖י עֲלֵיהֶ֑ם נְאֻם־יְהוָ֖ה עֹ֥שֶׂה זֹּֽאת׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הִנֵּ֨ה יָמִ֤ים בָּאִים֙ נְאֻם־יְהוָ֔ה וְנִגַּ֤שׁ חוֹרֵשׁ֙ בַּקֹּצֵ֔ר וְדֹרֵ֥ךְ עֲנָבִ֖ים בְּמֹשֵׁ֣ךְ הַזָּ֑רַע וְהִטִּ֤יפוּ הֶֽהָרִים֙ עָסִ֔יס וְכָל־הַגְּבָע֖וֹת תִּתְמוֹגַֽגְנָה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְשַׁבְתִּי֮ אֶת־שְׁב֣וּת עַמִּ֣י יִשְׂרָאֵל֒ וּבָנ֞וּ עָרִ֤ים נְשַׁמּוֹת֙ וְיָשָׁ֔בוּ וְנָטְע֣וּ כְרָמִ֔ים וְשָׁת֖וּ אֶת־יֵינָ֑ם וְעָשׂ֣וּ גַנּ֔וֹת וְאָכְל֖וּ אֶת־פְּרִיהֶֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּנְטַעְתִּ֖ים עַל־אַדְמָתָ֑ם וְלֹ֨א יִנָּתְשׁ֜וּ ע֗וֹד מֵעַ֤ל אַדְמָתָם֙ אֲשֶׁ֣ר נָתַ֣תִּי לָהֶ֔ם אָמַ֖ר יְהוָ֥ה אֱלֹהֶֽיךָ׃ </P>
<P></P>
</TD>
<TD WIDTH="50%">
<P>1&nbsp;r&#257;&#8217;&icirc;&#x1E6F;&icirc; &#8217;e&#x1E6F;-&#8217;&#259;&#x1E0F;&#333;n&#257;y ni&#x1E63;&#x1E63;&#257;&#x1E07; &#8216;al-hammiz&#601;b&#275;&#x1E25;a wayy&#333;&#8217;mer ha&#x1E35;&#601; hakaf&#601;tw&#333;r w&#601;yir&#601;&#8216;&#259;&#353;&ucirc; hassip&icirc;m &ucirc;&#x1E07;&#601;&#x1E63;<sup>a</sup>&#8216;am b&#601;r&#333;&#8217;&#353; kull&#257;m w&#601;&#8217;<sup>a</sup>&#x1E25;&#259;r&icirc;&#x1E6F;&#257;m b<sup>a</sup>&#x1E25;ere&#x1E07; &#8217;eh&#277;r&#333;&#x1E21; l&#333;&#8217;-y&#257;n&ucirc;s l&acirc;em n&#257;s w&#601;l&#333;&#8217;-yimm&#257;l&#275;&#x1E6D; l&acirc;em p&#257;l&icirc;&#x1E6D;: </P>
<P>2&nbsp;&#8217;im-y<sup>a</sup>&#x1E25;&#601;t&#601;r&ucirc; &#x1E07;i&#353;&#601;&#8217;w&#333;l mi&#353;&#353;&#257;m y&#257;&#x1E0F;&icirc; &#x1E6F;iqq&#257;&#x1E25;&#275;m w&#601;&#8217;im-y<sup>a</sup>&#8216;&#259;l&ucirc; ha&#353;&#353;&#257;mayim mi&#353;&#353;&#257;m &#8217;w&#333;r&icirc;&#x1E0F;&#275;m: </P>
<P>3&nbsp;w&#601;&#8217;im-y&#275;&#x1E25;&#257;&#x1E07;&#601;&#8217;&ucirc; b&#601;r&#333;&#8217;&#353; hakar&#601;mel mi&#353;&#353;&#257;m &#8217;&#259;&#x1E25;ap&#275;&#347; &ucirc;l&#601;q<sup>a</sup>&#x1E25;&#601;t&icirc;m w&#601;&#8217;im-yiss&#257;&#x1E6F;&#601;r&ucirc; minne&#x1E21;e&#x1E0F; &#8216;&ecirc;nay b&#601;qar&#601;q<sup>a</sup>&#8216; hayy&#257;m mi&#353;&#353;&#257;m &#8217;&#259;&#x1E63;a&ucirc;eh &#8217;e&#x1E6F;-hann&#257;&#x1E25;&#257;&#353; &ucirc;n&#601;&#353;&#257;&#x1E35;&#257;m: </P>
<P>4&nbsp;w&#601;&#8217;im-y&#275;l&#601;&#x1E35;&ucirc; &#x1E07;a&#353;&#353;&#601;&#x1E07;&icirc; lif&#601;n&ecirc; &#8217;&#333;y&#x1E07;&ecirc;hem<font color="red"><sup>1</font></sup> mi&#353;&#353;&#257;m &#8217;&#259;&#x1E63;a&ucirc;eh &#8217;e&#x1E6F;-h<sup>a</sup>&#x1E25;ere&#x1E07; wah&#259;r&#257;&#x1E21;&#257;&#x1E6F;am w&#601;&#347;am&#601;t&icirc; &#8216;&ecirc;n&icirc; &#8216;&#259;l&ecirc;hem l&#601;r&#257;&#8216;&acirc; w&#601;l&#333;&#8217; l&#601;&#x1E6D;w&#333;&#x1E07;&acirc;: </P>
<P>5&nbsp;wa&#8217;&#x1E0F;&#333;n&#257;y y&#601;hwih ha&#x1E63;&#x1E63;&#601;&#x1E07;&#257;&#8217;w&#333;&#x1E6F; hannw&#333;&#x1E21;&#275;&#8216;a b&#257;&#8217;&#257;re&#x1E63; wat&#257;mw&#333;&#x1E21; w&#601;&#8217;&#257;&#x1E07;&#601;l&ucirc; k&#257;l-yw&#333;&#353;&#601;&#x1E07;&ecirc; &#x1E07;&#257;h w&#601;&#8216;&#257;l&#601;&#x1E6F;&acirc; &#x1E35;ay&#601;&#8217;&#333;r kull&#257;h w&#601;&#353;&#257;q&#601;&#8216;&acirc; k&icirc;&#8217;&#333;r mi&#x1E63;&#601;r&#257;yim: </P>
<P>6&nbsp;habw&#333;neh &#x1E07;a&#353;&#353;&#257;mayim <font color="brown">m<sup>a</sup>&#8216;&#259;lw&#333;&#x1E6F;&#257;w</font> <font color="blue">m<sup>a</sup>&#8216;&#259;lw&#333;&#x1E6F;&#257;yw</font> wa&#8217;&#259;&#x1E21;ud&#257;&#x1E6F;w&#333; &#8216;al-&#8217;ere&#x1E63; y&#601;s&#257;&#x1E0F;&#257;h haqq&#333;r&#275;&#8217; l&#601;m&ecirc;-hayy&#257;m wayyi&#353;&#601;p&#601;&#x1E35;&#275;m &#8216;al-p&#601;n&ecirc; h&#257;&#8217;&#257;re&#x1E63; y&#601;hw&acirc; &#353;&#601;mw&#333;: </P>
<P>7&nbsp;h&#259;lw&#333;&#8217; &#x1E35;i&#x1E07;&#601;n&ecirc; &#x1E35;u&#353;&icirc;y&icirc;m &#8217;atem l&icirc; b&#601;n&ecirc; yi&#347;&#601;r&#257;&#8217;&#275;l n&#601;&#8217;um-y&#601;hw&acirc; h&#259;lw&#333;&#8217; &#8217;e&#x1E6F;-yi&#347;&#601;r&#257;&#8217;&#275;l he&#8216;&#277;l&ecirc;&#x1E6F;&icirc; m&#275;&#8217;ere&#x1E63; mi&#x1E63;&#601;rayim &ucirc;f&#601;li&#353;&#601;t&icirc;y&icirc;m mikaf&#601;tw&#333;r wa&#8217;&#259;r&#257;m miqq&icirc;r: </P>
<P>8&nbsp;hinn&#275;h &#8216;&ecirc;n&ecirc;| &#8217;&#259;&#x1E0F;&#333;n&#257;y y&#601;hwih bammam&#601;l&#257;&#x1E35;&acirc; h<sup>a</sup>&#x1E25;a&#x1E6D;&#x1E6D;&#257;&#8217;&acirc; w&#601;hi&#353;&#601;ma&#x1E0F;&#601;t&icirc; &#8217;&#333;&#x1E6F;&#257;h m&#275;&#8216;al p&#601;n&ecirc; h&#257;&#8217;&#259;&#x1E0F;&#257;m&acirc; &#8217;efes k&icirc; l&#333;&#8217; ha&#353;&#601;m&ecirc;&#x1E0F; &#8217;a&#353;&#601;m&icirc;&#x1E0F; &#8217;e&#x1E6F;-b&ecirc;&#x1E6F; y<sup>a</sup>&#8216;&#259;q&#333;&#x1E07; n&#601;&#8217;um-y&#601;hw&acirc;: </P>
<P>9&nbsp;k&icirc;-hinn&#275;h &#8217;&#257;n&#333;&#x1E35;&icirc; m&#601;&#x1E63;a&ucirc;eh wah&#259;ni&#8216;w&#333;&#x1E6F;&icirc; &#x1E07;&#601;&#x1E35;&#257;l-hagw&#333;yim &#8217;e&#x1E6F;-b&ecirc;&#x1E6F; yi&#347;&#601;r&#257;&#8217;&#275;l ka&#8217;&#259;&#353;er yinnw&#333;&#8216;a bak&#601;&#x1E07;&#257;r&acirc; w&#601;l&#333;&#8217;-yipw&#333;l<font color="red"><sup>1</font></sup> &#x1E63;&#601;rw&#333;r &#8217;&#257;re&#x1E63;: </P>
<P>10&nbsp;b<sup>a</sup>&#x1E25;ere&#x1E07; y&#257;m&ucirc;&#x1E6F;&ucirc; k&#333;l &#x1E25;a&#x1E6D;&#x1E6D;&#257;&#8217;&ecirc; &#8216;amm&icirc; h&#257;&#8217;&#333;m&#601;r&icirc;m l&#333;&#8217;-&#x1E6F;ag&icirc;&#353; w&#601;&#x1E6F;aq&#601;d&icirc;m b<sup>a</sup>&#8216;&#259;&#x1E0F;&ecirc;n&ucirc; h&#257;r&#257;&#8216;&acirc;: </P>
<P>11&nbsp;bayyw&#333;m hah&ucirc;&#8217; &#8217;&#257;q&icirc;m &#8217;e&#x1E6F;-suka&#x1E6F; d&#257;w&icirc;&#x1E0F; hann&#333;fele&#x1E6F; w&#601;&#x1E21;&#257;&#x1E0F;ar&#601;t&icirc; &#8217;e&#x1E6F;-pir&#601;&#x1E63;&ecirc;hen wah&#259;ris&#333;&#x1E6F;&#257;yw &#8217;&#257;q&icirc;m &ucirc;&#x1E07;&#601;n&icirc;&#x1E6F;&icirc;h&#257; k&icirc;m&ecirc; &#8216;w&#333;l&#257;m: </P>
<P>12&nbsp;l&#601;m<sup>a</sup>&#8216;an y&icirc;r&#601;&#353;&ucirc; &#8217;e&#x1E6F;-&#353;&#601;&#8217;&#275;r&icirc;&#x1E6F; &#8217;&#277;&#x1E0F;w&#333;m w&#601;&#x1E35;&#257;l-hagw&#333;yim &#8217;&#259;&#353;er-niq&#601;r&#257;&#8217; &#353;&#601;m&icirc; &#8216;&#259;l&ecirc;hem n&#601;&#8217;um-y&#601;hw&acirc; &#8216;&#333;&#347;eh zz&#333;&#8217;&#x1E6F;: f</P>
<P>13&nbsp;hinn&#275;h y&#257;m&icirc;m b&#257;&#8217;&icirc;m n&#601;&#8217;um-y&#601;hw&acirc; w&#601;niga&#353; &#x1E25;w&#333;r&#275;&#353; baqq&#333;&#x1E63;&#275;r w&#601;&#x1E0F;&#333;r&#275;&#x1E35;&#601; &#8216;&#259;n&#257;&#x1E07;&icirc;m b&#601;m&#333;&#353;&#275;&#x1E35;&#601; hazz&#257;r<sup>a</sup>&#8216; w&#601;hi&#x1E6D;&#x1E6D;&icirc;f&ucirc; heh&#257;r&icirc;m &#8216;&#257;s&icirc;s w&#601;&#x1E35;&#257;l-hag&#601;&#x1E07;&#257;&#8216;w&#333;&#x1E6F; ti&#x1E6F;&#601;mw&#333;&#x1E21;a&#x1E21;&#601;n&acirc;: </P>
<P>14&nbsp;w&#601;&#353;a&#x1E07;&#601;t&icirc; &#8217;e&#x1E6F;-&#353;&#601;&#x1E07;&ucirc;&#x1E6F; &#8216;amm&icirc; yi&#347;&#601;r&#257;&#8217;&#275;l &ucirc;&#x1E07;&#257;n&ucirc; &#8216;&#257;r&icirc;m n&#601;&#353;ammw&#333;&#x1E6F; w&#601;y&#257;&#353;&#257;&#x1E07;&ucirc; w&#601;n&#257;&#x1E6D;&#601;&#8216;&ucirc; &#x1E35;&#601;r&#257;m&icirc;m w&#601;&#353;&#257;&#x1E6F;&ucirc; &#8217;e&#x1E6F;-y&ecirc;n&#257;m w&#601;&#8216;&#257;&#347;&ucirc; &#x1E21;annw&#333;&#x1E6F; w&#601;&#8217;&#257;&#x1E35;&#601;l&ucirc; &#8217;e&#x1E6F;-p&#601;r&icirc;hem: </P>
<P>15&nbsp;&ucirc;n&#601;&#x1E6D;<sup>a</sup>&#8216;&#601;t&icirc;m &#8216;al-&#8217;a&#x1E0F;&#601;m&#257;&#x1E6F;&#257;m w&#601;l&#333;&#8217; yinn&#257;&#x1E6F;&#601;&#353;&ucirc; &#8216;w&#333;&#x1E0F; m&#275;&#8216;al &#8217;a&#x1E0F;&#601;m&#257;&#x1E6F;&#257;m &#8217;&#259;&#353;er n&#257;&#x1E6F;at&icirc; l&acirc;em &#8217;&#257;mar y&#601;hw&acirc; &#8217;&#277;l&#333;hey&#x1E35;&#257;: </P>
</TD>
</TABLE>
<P><HR>
<CENTER>
<A HREF="oba001.htm">Next: Obadiah (Ovadyah) Chapter 1</A></CENTER>
</BODY>
</HTML>
