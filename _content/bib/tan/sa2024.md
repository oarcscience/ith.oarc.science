[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa2024)  [KJV](../kjv/sa2024)  [Sep](../sep/sa2024) 
[Vul](../vul/sa2024)   
  
[2 Samuel (2 Shmuel) Index](sa2)  
  [Previous](sa2023)  [Next](kg1001) 

------------------------------------------------------------------------

### Tanach (Hebrew): 2 Samuel (2 Shmuel) Chapter 24

‎<span id="001">1</span> ‏וַיֹּ֙סֶף֙ אַף־יְהוָ֔ה לַחֲר֖וֹת
בְּיִשְׂרָאֵ֑ל וַיָּ֨סֶת אֶת־דָּוִ֤ד בָּהֶם֙ לֵאמֹ֔ר לֵ֛ךְ מְנֵ֥ה
אֶת־יִשְׂרָאֵ֖ל וְאֶת־יְהוּדָֽה׃

‎<span id="002">2</span> ‏וַיֹּ֨אמֶר הַמֶּ֜לֶךְ אֶל־יוֹאָ֣ב׀
שַׂר־הַחַ֣יִל אֲשֶׁר־אִתּ֗וֹ שֽׁוּט־נָ֞א בְּכָל־שִׁבְטֵ֤י יִשְׂרָאֵל֙
מִדָּן֙ וְעַד־בְּאֵ֣ר שֶׁ֔בַע וּפִקְד֖וּ אֶת־הָעָ֑ם וְיָ֣דַעְתִּ֔י אֵ֖ת
מִסְפַּ֥ר הָעָֽם׃ ס

‎<span id="003">3</span> ‏וַיֹּ֨אמֶר יוֹאָ֜ב אֶל־הַמֶּ֗לֶךְ וְיוֹסֵ֣ף
יְהוָה֩ אֱלֹהֶ֨יךָ אֶל־הָעָ֜ם כָּהֵ֤ם׀ וְכָהֵם֙ מֵאָ֣ה פְעָמִ֔ים
וְעֵינֵ֥י אֲדֹנִֽי־הַמֶּ֖לֶךְ רֹא֑וֹת וַאדֹנִ֣י הַמֶּ֔לֶךְ לָ֥מָּה
חָפֵ֖ץ בַּדָּבָ֥ר הַזֶּֽה׃

‎<span id="004">4</span> ‏וַיֶּחֱזַ֤ק דְּבַר־הַמֶּ֙לֶךְ֙ אֶל־יוֹאָ֔ב
וְעַ֖ל שָׂרֵ֣י הֶחָ֑יִל וַיֵּצֵ֨א יוֹאָ֜ב וְשָׂרֵ֤י הַחַ֙יִל֙ לִפְנֵ֣י
הַמֶּ֔לֶךְ לִפְקֹ֥ד אֶת־הָעָ֖ם אֶת־יִשְׂרָאֵֽל׃

‎<span id="005">5</span> ‏וַיַּעַבְר֖וּ אֶת־הַיַּרְדֵּ֑ן וַיַּחֲנ֣וּ
בַעֲרוֹעֵ֗ר יְמִ֥ין הָעִ֛יר אֲשֶׁ֛ר בְּתוֹךְ־הַנַּ֥חַל הַגָּ֖ד
וְאֶל־יַעְזֵֽר׃

‎<span id="006">6</span> ‏וַיָּבֹ֙אוּ֙ הַגִּלְעָ֔דָה וְאֶל־אֶ֥רֶץ
תַּחְתִּ֖ים חָדְשִׁ֑י וַיָּבֹ֙אוּ֙ דָּ֣נָה יַּ֔עַן וְסָבִ֖יב
אֶל־צִידֽוֹן׃

‎<span id="007">7</span> ‏וַיָּבֹ֨אוּ מִבְצַר־צֹ֔ר וְכָל־עָרֵ֥י
הַחִוִּ֖י וְהַֽכְּנַעֲנִ֑י וַיֵּֽצְא֛וּ אֶל־נֶ֥גֶב יְהוּדָ֖ה בְּאֵ֥ר
שָֽׁבַע׃

‎<span id="008">8</span> ‏וַיָּשֻׁ֖טוּ בְּכָל־הָאָ֑רֶץ וַיָּבֹ֜אוּ
מִקְצֵ֨ה תִשְׁעָ֧ה חֳדָשִׁ֛ים וְעֶשְׂרִ֥ים י֖וֹם יְרוּשָׁלִָֽם׃

‎<span id="009">9</span> ‏וַיִּתֵּ֥ן יוֹאָ֛ב אֶת־מִסְפַּ֥ר
מִפְקַד־הָעָ֖ם אֶל־הַמֶּ֑לֶךְ וַתְּהִ֣י יִשְׂרָאֵ֡ל שְׁמֹנֶה֩ מֵא֨וֹת
אֶ֤לֶף אִֽישׁ־חַ֙יִל֙ שֹׁ֣לֵֽף חֶ֔רֶב וְאִ֣ישׁ יְהוּדָ֔ה חֲמֵשׁ־מֵא֥וֹת
אֶ֖לֶף אִֽישׁ׃

‎<span id="010">10</span> ‏וַיַּ֤ךְ לֵב־דָּוִד֙ אֹת֔וֹ אַחֲרֵי־כֵ֖ן
סָפַ֣ר אֶת־הָעָ֑ם סוַיֹּ֨אמֶר דָּוִ֜ד אֶל־יְהוָ֗ה חָטָ֤אתִי מְאֹד֙
אֲשֶׁ֣ר עָשִׂ֔יתִי וְעַתָּ֣ה יְהוָ֔ה הַֽעֲבֶר־נָא֙ אֶת־עֲוֹ֣ן עַבְדְּךָ֔
כִּ֥י נִסְכַּ֖לְתִּי מְאֹֽד׃

‎<span id="011">11</span> ‏וַיָּ֥קָם דָּוִ֖ד בַּבֹּ֑קֶר פוּדְבַר־יְהוָ֗ה
הָיָה֙ אֶל־גָּ֣ד הַנָּבִ֔יא חֹזֵ֥ה דָוִ֖ד לֵאמֹֽר׃

‎<span id="012">12</span> ‏הָל֞וֹךְ וְדִבַּרְתָּ֣ אֶל־דָּוִ֗ד כֹּ֚ה
אָמַ֣ר יְהוָ֔ה שָׁלֹ֕שׁ אָנֹכִ֖י נוֹטֵ֣ל עָלֶ֑יךָ בְּחַר־לְךָ֥
אַֽחַת־מֵהֶ֖ם וְאֶֽעֱשֶׂה־לָּֽךְ׃

‎<span id="013">13</span> ‏וַיָּבֹא־גָ֥ד אֶל־דָּוִ֖ד וַיַּגֶּד־ל֑וֹ
וַיֹּ֣אמֶר ל֡וֹ הֲתָב֣וֹא לְךָ֣ שֶֽׁבַע שָׁנִ֣ים׀ רָעָ֣ב׀ בְּאַרְצֶ֡ךָ
אִם־שְׁלֹשָׁ֣ה חֳ֠דָשִׁים נֻסְךָ֙ לִפְנֵֽי־צָרֶ֜יךָ וְה֣וּא רֹדְפֶ֗ךָ
וְאִם־הֱ֠יוֹת שְׁלֹ֨שֶׁת יָמִ֥ים דֶּ֙בֶר֙ בְּאַרְצֶ֔ךָ עַתָּה֙ דַּ֣ע
וּרְאֵ֔ה מָה־אָשִׁ֥יב שֹׁלְחִ֖י דָּבָֽר׃ ס

‎<span id="014">14</span> ‏וַיֹּ֧אמֶר דָּוִ֛ד אֶל־גָּ֖ד צַר־לִ֣י מְאֹ֑ד
נִפְּלָה־נָּ֤א בְיַד־יְהוָה֙ כִּֽי־רַבִּ֣ים רחמו רַֽחֲמָ֔יו
וּבְיַד־אָדָ֖ם אַל־אֶפֹּֽלָה׃

‎<span id="015">15</span> ‏וַיִּתֵּ֨ן יְהוָ֥ה דֶּ֙בֶר֙ בְּיִשְׂרָאֵ֔ל
מֵהַבֹּ֖קֶר וְעַד־עֵ֣ת מוֹעֵ֑ד וַיָּ֣מָת מִן־הָעָ֗ם מִדָּן֙
וְעַד־בְּאֵ֣ר שֶׁ֔בַע שִׁבְעִ֥ים אֶ֖לֶף אִֽישׁ׃

‎<span id="016">16</span> ‏וַיִּשְׁלַח֩ יָד֨וֹ הַמַּלְאָ֥ךְ׀
יְרֽוּשָׁלִַם֮ לְשַׁחֲתָהּ֒ וַיִּנָּ֤חֶם יְהוָה֙ אֶל־הָ֣רָעָ֔ה
וַ֠יֹּאמֶר לַמַּלְאָ֞ךְ הַמַּשְׁחִ֤ית בָּעָם֙ רַ֔ב עַתָּ֖ה הֶ֣רֶף
יָדֶ֑ךָ וּמַלְאַ֤ךְ יְהוָה֙ הָיָ֔ה עִם־גֹּ֖רֶן האורנה הָאֲרַ֥וְנָה
הַיְבֻסִֽי׃ ס

‎<span id="017">17</span> ‏וַיֹּאמֶר֩ דָּוִ֨ד אֶל־יְהוָ֜ה בִּרְאֹת֣וֹ׀
אֶֽת־הַמַּלְאָ֣ךְ׀ הַמַּכֶּ֣ה בָעָ֗ם וַיֹּ֙אמֶר֙ הִנֵּ֨ה אָנֹכִ֤י
חָטָ֙אתִי֙ וְאָנֹכִ֣י הֶעֱוֵ֔יתִי וְאֵ֥לֶּה הַצֹּ֖אן מֶ֣ה עָשׂ֑וּ
תְּהִ֨י נָ֥א יָדְךָ֛ בִּ֖י וּבְבֵ֥ית אָבִֽי׃ פ

‎<span id="018">18</span> ‏וַיָּבֹא־גָ֥ד אֶל־דָּוִ֖ד בַּיּ֣וֹם הַה֑וּא
וַיֹּ֣אמֶר ל֗וֹ עֲלֵה֙ הָקֵ֤ם לַֽיהוָה֙ מִזְבֵּ֔חַ בְּגֹ֖רֶן ארניה
אֲרַ֥וְנָה הַיְבֻסִֽי׃

‎<span id="019">19</span> ‏וַיַּ֤עַל דָּוִד֙ כִּדְבַר־גָּ֔ד כַּאֲשֶׁ֖ר
צִוָּ֥ה יְהוָֽה׃

‎<span id="020">20</span> ‏וַיַּשְׁקֵ֣ף אֲרַ֗וְנָה וַיַּ֤רְא
אֶת־הַמֶּ֙לֶךְ֙ וְאֶת־עֲבָדָ֔יו עֹבְרִ֖ים עָלָ֑יו וַיֵּצֵ֣א אֲרַ֔וְנָה
וַיִּשְׁתַּ֧חוּ לַמֶּ֛לֶךְ אַפָּ֖יו אָֽרְצָה׃

‎<span id="021">21</span> ‏וַיֹּ֣אמֶר אֲרַ֔וְנָה מַדּ֛וּעַ בָּ֥א
אֲדֹנִֽי־הַמֶּ֖לֶךְ אֶל־עַבְדּ֑וֹ וַיֹּ֨אמֶר דָּוִ֜ד לִקְנ֧וֹת
מֵעִמְּךָ֣ אֶת־הַגֹּ֗רֶן לִבְנ֤וֹת מִזְבֵּ֙חַ֙ לַֽיהוָ֔ה וְתֵעָצַ֥ר
הַמַּגֵּפָ֖ה מֵעַ֥ל הָעָֽם׃

‎<span id="022">22</span> ‏וַיֹּ֤אמֶר אֲרַ֙וְנָה֙ אֶל־דָּוִ֔ד יִקַּ֥ח
וְיַ֛עַל אֲדֹנִ֥י הַמֶּ֖לֶךְ הַטּ֣וֹב בעינו בְּעֵינָ֑יו רְאֵה֙ הַבָּקָ֣ר
לָעֹלָ֔ה וְהַמֹּרִגִּ֛ים וּכְלֵ֥י הַבָּקָ֖ר לָעֵצִֽים׃

‎<span id="023">23</span> ‏הַכֹּ֗ל נָתַ֛ן אֲרַ֥וְנָה הַמֶּ֖לֶךְ
לַמֶּ֑לֶךְ סוַיֹּ֤אמֶר אֲרַ֙וְנָה֙ אֶל־הַמֶּ֔לֶךְ יְהוָ֥ה אֱלֹהֶ֖יךָ
יִרְצֶֽךָ׃

‎<span id="024">24</span> ‏וַיֹּ֨אמֶר הַמֶּ֜לֶךְ אֶל־אֲרַ֗וְנָה לֹ֤א
כִּֽי־קָנ֨וֹ אֶקְנֶ֤ה מֵאֽוֹתְךָ֙ בִּמְחִ֔יר וְלֹ֧א אַעֲלֶ֛ה לַיהוָ֥ה
אֱלֹהַ֖י עֹל֣וֹת חִנָּ֑ם וַיִּ֨קֶן דָּוִ֤ד אֶת־הַגֹּ֙רֶן֙
וְאֶת־הַבָּקָ֔ר בְּכֶ֖סֶף שְׁקָלִ֥ים חֲמִשִּֽׁים׃

‎<span id="025">25</span> ‏וַיִּבֶן֩ שָׁ֨ם דָּוִ֤ד מִזְבֵּ֙חַ֙ לַֽיהוָ֔ה
וַיַּ֥עַל עֹל֖וֹת וּשְׁלָמִ֑ים וַיֵּעָתֵ֤ר יְהוָה֙ לָאָ֔רֶץ וַתֵּעָצַ֥ר
הַמַּגֵּפָ֖ה מֵעַ֥ל יִשְׂרָאֵֽל׃

1 wayyōsef ’af-yəhwâ l<sup>a</sup>ḥărwōṯ bəyiśərā’ēl wayyāseṯ ’eṯ-dāwiḏ
bâem lē’mōr lēḵə mənēh ’eṯ-yiśərā’ēl wə’eṯ-yəhûḏâ:

2 wayyō’mer hammeleḵə ’el-ywō’āḇ\| śar-h<sup>a</sup>ḥayil ’ăšer-’itwō
šûṭ-nā’ bəḵāl-šiḇəṭê yiśərā’ēl midān wə‘aḏ-bə’ēr šeḇ<sup>a</sup>‘
ûfiqəḏû ’eṯ-hā‘ām wəyāḏ<sup>a</sup>‘ətî ’ēṯ misəpar hā‘ām: s

3 wayyō’mer ywō’āḇ ’el-hammeleḵə wəywōsēf yəhwâ ’ĕlōheyḵā ’el-hā‘ām
kâēm\| wəḵâēm mē’â fə‘āmîm wə‘ênê ’ăḏōnî-hammeleḵə rō’wōṯ wa’ḏōnî
hammeleḵə lāmmâ ḥāfēṣ badāḇār hazzeh:

4 wayyeḥĕzaq dəḇar-hammeleḵə ’el-ywō’āḇ wə‘al śārê heḥāyil wayyēṣē’
ywō’āḇ wəśārê h<sup>a</sup>ḥayil lifənê hammeleḵə lifəqōḏ ’eṯ-hā‘ām
’eṯ-yiśərā’ēl:

5 wayy<sup>a</sup>‘aḇərû ’eṯ-hayyarədēn wayy<sup>a</sup>ḥănû
ḇ<sup>a</sup>‘ărwō‘ēr yəmîn hā‘îr ’ăšer bəṯwōḵə-hann<sup>a</sup>ḥal
hagāḏ wə’el-y<sup>a</sup>‘əzēr:

6 wayyāḇō’û hagilə‘āḏâ wə’el-’ereṣ t<sup>a</sup>ḥətîm ḥāḏəšî wayyāḇō’û
dānâ yy<sup>a</sup>‘an wəsāḇîḇ ’el-ṣîḏwōn:

7 wayyāḇō’û miḇəṣar-ṣōr wəḵāl-‘ārê h<sup>a</sup>ḥiûî
wəhakən<sup>a</sup>‘ănî wayyēṣə’û ’el-neḡeḇ yəhûḏâ bə’ēr
šāḇ<sup>a</sup>‘:

8 wayyāšuṭû bəḵāl-hā’āreṣ wayyāḇō’û miqəṣēh ṯišə‘â ḥŏḏāšîm wə‘eśərîm
ywōm yərûšālāim:

9 wayyitēn ywō’āḇ ’eṯ-misəpar mifəqaḏ-hā‘ām ’el-hammeleḵə watəhî
yiśərā’ēl šəmōneh mē’wōṯ ’elef ’îš-ḥayil šōlēf ḥereḇ wə’îš yəhûḏâ
ḥămēš-mē’wōṯ ’elef ’îš:

10 wayyaḵə lēḇ-dāwiḏ ’ōṯwō ’<sup>a</sup>ḥărê-ḵēn sāfar ’eṯ-hā‘ām
swayyō’mer dāwiḏ ’el-yəhwâ ḥāṭā’ṯî mə’ōḏ ’ăšer ‘āśîṯî wə‘atâ yəhwâ
h<sup>a</sup>‘ăḇer-nā’ ’eṯ-‘ăwōn ‘aḇədəḵā kî nisəkalətî mə’ōḏ:

11 wayyāqām dāwiḏ babōqer fûḏəḇar-yəhwâ hāyâ ’el-gāḏ hannāḇî’ ḥōzēh
ḏāwiḏ lē’mōr:

12 hālwōḵə wəḏibarətā ’el-dāwiḏ kōh ’āmar yəhwâ šālōš ’ānōḵî nwōṭēl
‘āleyḵā bəḥar-ləḵā ’<sup>a</sup>ḥaṯ-mēhem wə’e‘ĕśeh-llāḵə:

13 wayyāḇō’-ḡāḏ ’el-dāwiḏ wayyageḏ-lwō wayyō’mer lwō hăṯāḇwō’ ləḵā
šeḇ<sup>a</sup>‘ šānîm\| rā‘āḇ\| bə’arəṣeḵā ’im-šəlōšâ ḥŏḏāšîm nusəḵā
lifənê-ṣāreyḵā wəhû’ rōḏəfeḵā wə’im-hĕywōṯ šəlōšeṯ yāmîm deḇer
bə’arəṣeḵā ‘atâ d<sup>a</sup>‘ ûrə’ēh mâ-’āšîḇ šōləḥî dāḇār: s

14 wayyō’mer dāwiḏ ’el-gāḏ ṣar-lî mə’ōḏ nipəlâ-nnā’ ḇəyaḏ-yəhwâ kî-rabîm
r<sup>a</sup>ḥămāw r<sup>a</sup>ḥămāyw ûḇəyaḏ-’āḏām ’al-’epōlâ:

15 wayyitēn yəhwâ deḇer bəyiśərā’ēl mēhabōqer wə‘aḏ-‘ēṯ mwō‘ēḏ wayyāmāṯ
min-hā‘ām midān wə‘aḏ-bə’ēr šeḇ<sup>a</sup>‘ šiḇə‘îm ’elef ’îš:

16 wayyišəl<sup>a</sup>ḥ yāḏwō hammalə’āḵə\| yərûšālaim
ləš<sup>a</sup>ḥăṯāh wayyinnāḥem yəhwâ ’el-hārā‘â wayyō’mer lammalə’āḵə
hammašəḥîṯ bā‘ām raḇ ‘atâ heref yāḏeḵā ûmalə’aḵə yəhwâ hāyâ ‘im-gōren
hā’wōrənâ hā’ărawənâ hayəḇusî: s

17 wayyō’mer dāwiḏ ’el-yəhwâ birə’ōṯwō\| ’eṯ-hammalə’āḵə\| hammakeh
ḇā‘ām wayyō’mer hinnēh ’ānōḵî ḥāṭā’ṯî wə’ānōḵî he‘ĕwêṯî wə’ēlleh haṣṣō’n
meh ‘āśû təhî nā’ yāḏəḵā bî ûḇəḇêṯ ’āḇî: f

18 wayyāḇō’-ḡāḏ ’el-dāwiḏ bayywōm hahû’ wayyō’mer lwō ‘ălēh hāqēm layhwâ
mizəbēḥa bəḡōren ’ăranəyâ ’ărawənâ hayəḇusî:

19 wayy<sup>a</sup>‘al dāwiḏ kiḏəḇar-gāḏ ka’ăšer ṣiûâ yəhwâ:

20 wayyašəqēf ’ărawənâ wayyarə’ ’eṯ-hammeleḵə wə’eṯ-‘ăḇāḏāyw ‘ōḇərîm
‘ālāyw wayyēṣē’ ’ărawənâ wayyišət<sup>a</sup>ḥû lammeleḵə ’apāyw ’ārəṣâ:

21 wayyō’mer ’ărawənâ madû‘a bā’ ’ăḏōnî-hammeleḵə ’el-‘aḇədwō wayyō’mer
dāwiḏ liqənwōṯ mē‘imməḵā ’eṯ-hagōren liḇənwōṯ mizəbēḥa layhwâ wəṯē‘āṣar
hammagēfâ mē‘al hā‘ām:

22 wayyō’mer ’ărawənâ ’el-dāwiḏ yiqq<sup>a</sup>ḥ wəy<sup>a</sup>‘al
’ăḏōnî hammeleḵə haṭṭwōḇ bə‘ênāw bə‘ênāyw rə’ēh habāqār lā‘ōlâ
wəhammōrigîm ûḵəlê habāqār lā‘ēṣîm:

23 hakōl nāṯan ’ărawənâ hammeleḵə lammeleḵə swayyō’mer ’ărawənâ
’el-hammeleḵə yəhwâ ’ĕlōheyḵā yirəṣeḵā:

24 wayyō’mer hammeleḵə ’el-’ărawənâ lō’ kî-qānwō ’eqəneh mē’wōṯəḵā
biməḥîr wəlō’ ’<sup>a</sup>‘ăleh layhwâ ’ĕlōhay ‘ōlwōṯ ḥinnām wayyiqen
dāwiḏ ’eṯ-hagōren wə’eṯ-habāqār bəḵesef šəqālîm ḥămiššîm:

25 wayyiḇen šām dāwiḏ mizəbēḥa layhwâ wayy<sup>a</sup>‘al ‘ōlwōṯ
ûšəlāmîm wayyē‘āṯēr yəhwâ lā’āreṣ watē‘āṣar hammagēfâ mē‘al yiśərā’ēl:

------------------------------------------------------------------------

[Next: 1 Kings (1 Melakhim) Chapter 1](kg1001)
