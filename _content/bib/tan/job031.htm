<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 31</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job031">Polyglot</A>&nbsp;
<A HREF="../kjv/job031">KJV</A>&nbsp;
<A HREF="../sep/job031">Sep</A>&nbsp;
<A HREF="../vul/job031">Vul</A>&nbsp;

<BR>
<BR><A HREF="job">Job (Iyov) Index</A><BR>
&nbsp;
<A HREF="job030">Previous</A>&nbsp;
<A HREF="job032">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 31</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בְּ֭רִית כָּרַ֣תִּי לְעֵינָ֑י וּמָ֥ה אֶ֝תְבּוֹנֵ֗ן עַל־בְּתוּלָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וּמֶ֤ה׀ חֵ֣לֶק אֱל֣וֹהַּ מִמָּ֑עַל וְֽנַחֲלַ֥ת שַׁ֝דַּ֗י מִמְּרֹמִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הֲלֹא־אֵ֥יד לְעַוָּ֑ל וְ֝נֵ֗כֶר לְפֹ֣עֲלֵי אָֽוֶן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הֲלֹא־ה֖וּא יִרְאֶ֣ה דְרָכָ֑י וְֽכָל־צְעָדַ֥י יִסְפּֽוֹר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אִם־הָלַ֥כְתִּי עִם־שָׁ֑וְא וַתַּ֖חַשׁ עַל־מִרְמָ֣ה רַגְלִֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יִשְׁקְלֵ֥נִי בְמֹאזְנֵי־צֶ֑דֶק וְיֵדַ֥ע אֱ֝ל֗וֹהַּ תֻּמָּתִֽי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אִ֥ם תִּטֶּ֣ה אַשֻּׁרִי֮ מִנִּ֪י הַ֫דָּ֥רֶךְ וְאַחַ֣ר עֵ֭ינַי הָלַ֣ךְ לִבִּ֑י וּ֝בְכַפַּ֗י דָּ֣בַק מֻאֽוּם׃<font color="red"><sup>1</font></sup> פ</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֶ֭זְרְעָה וְאַחֵ֣ר יֹאכֵ֑ל וְֽצֶאֱצָאַ֥י יְשֹׁרָֽשׁוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אִם־נִפְתָּ֣ה לִ֭בִּי עַל־אִשָּׁ֑ה וְעַל־פֶּ֖תַח רֵעִ֣י אָרָֽבְתִּי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;תִּטְחַ֣ן לְאַחֵ֣ר אִשְׁתִּ֑י וְ֝עָלֶ֗יהָ יִכְרְע֥וּן אֲחֵרִֽין׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּי־<font color="brown">הוא</font> <font color="blue">הִ֥יא</font> זִמָּ֑ה <font color="brown">והיא</font> <font color="blue">וְ֝ה֗וּא</font> עָוֹ֥ן פְּלִילִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּ֤י אֵ֣שׁ הִ֭יא עַד־אֲבַדּ֣וֹן תֹּאכֵ֑ל וּֽבְכָל־תְּב֖וּאָתִ֣י תְשָׁרֵֽשׁ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אִם־אֶמְאַ֗ס מִשְׁפַּ֣ט עַ֭בְדִּי וַאֲמָתִ֑י בְּ֝רִבָ֗ם עִמָּדִֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּמָ֣ה אֶֽ֭עֱשֶׂה כִּֽי־יָק֣וּם אֵ֑ל וְכִֽי־יִ֝פְקֹ֗ד מָ֣ה אֲשִׁיבֶֽנּוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הֲ‍ֽ֝לֹא־בַ֭בֶּטֶן עֹשֵׂ֣נִי עָשָׂ֑הוּ וַ֝יְכֻנֶ֗נּוּ בָּרֶ֥חֶם אֶחָֽד׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אִם־אֶ֭מְנַע מֵחֵ֣פֶץ דַּלִּ֑ים וְעֵינֵ֖י אַלְמָנָ֣ה אֲכַלֶּֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאֹכַ֣ל פִּתִּ֣י לְבַדִּ֑י וְלֹא־אָכַ֖ל יָת֣וֹם מִמֶּֽנָּה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּ֣י מִ֭נְּעוּרַי גְּדֵלַ֣נִי כְאָ֑ב וּמִבֶּ֖טֶן אִמִּ֣י אַנְחֶֽנָּה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אִם־אֶרְאֶ֣ה א֖וֹבֵד מִבְּלִ֣י לְב֑וּשׁ וְאֵ֥ין כְּ֝ס֗וּת לָאֶבְיֽוֹן׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אִם־לֹ֣א בֵרֲכ֣וּנִי <font color="brown">חלצו</font> <font color="blue">חֲלָצָ֑יו</font> וּמִגֵּ֥ז כְּ֝בָשַׂי יִתְחַמָּֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אִם־הֲנִיפ֣וֹתִי עַל־יָת֣וֹם יָדִ֑י כִּֽי־אֶרְאֶ֥ה בַ֝שַּׁ֗עַר עֶזְרָתִֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כְּ֭תֵפִי מִשִּׁכְמָ֣ה תִפּ֑וֹל וְ֝אֶזְרֹעִ֗י מִקָּנָ֥ה תִשָּׁבֵֽר׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כִּ֤י פַ֣חַד אֵ֭לַי אֵ֣יד אֵ֑ל וּ֝מִשְּׂאֵת֗וֹ לֹ֣א אוּכָֽל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אִם־שַׂ֣מְתִּי זָהָ֣ב כִּסְלִ֑י וְ֝לַכֶּ֗תֶם אָמַ֥רְתִּי מִבְטַחִֽי׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אִם־אֶ֭שְׂמַח כִּי־רַ֣ב חֵילִ֑י וְכִֽי־כַ֝בִּ֗יר מָצְאָ֥ה יָדִֽי׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;אִם־אֶרְאֶ֣ה א֖וֹר כִּ֣י יָהֵ֑ל וְ֝יָרֵ֗חַ יָקָ֥ר הֹלֵֽךְ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּ֣פְתְּ בַּסֵּ֣תֶר לִבִּ֑י וַתִּשַּׁ֖ק יָדִ֣י לְפִֽי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;גַּם־ה֖וּא עָוֹ֣ן פְּלִילִ֑י כִּֽי־כִחַ֖שְׁתִּי לָאֵ֣ל מִמָּֽעַל׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אִם־אֶ֭שְׂמַח בְּפִ֣יד מְשַׂנְאִ֑י וְ֝הִתְעֹרַ֗רְתִּי כִּֽי־מְצָ֥אוֹ רָֽע׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְלֹא־נָתַ֣תִּי לַחֲטֹ֣א חִכִּ֑י לִשְׁאֹ֖ל בְּאָלָ֣ה נַפְשֽׁוֹ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;אִם־לֹ֣א אָ֭מְרוּ מְתֵ֣י אָהֳלִ֑י מִֽי־יִתֵּ֥ן מִ֝בְּשָׂר֗וֹ לֹ֣א נִשְׂבָּֽע׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;בַּ֭חוּץ לֹא־יָלִ֣ין גֵּ֑ר דְּ֝לָתַ֗י לָאֹ֥רַח אֶפְתָּֽח׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;אִם־כִּסִּ֣יתִי כְאָדָ֣ם פְּשָׁעָ֑י לִטְמ֖וֹן בְּחֻבִּ֣י עֲוֹֽנִי׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;כִּ֤י אֶֽעֱר֨וֹץ׀ הָ֘מ֤וֹן רַבָּ֗ה וּבוּז־מִשְׁפָּח֥וֹת יְחִתֵּ֑נִי וָ֝אֶדֹּ֗ם לֹא־אֵ֥צֵא פָֽתַח׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;מִ֤י יִתֶּן־לִ֨י׀ שֹׁ֘מֵ֤עַֽ לִ֗י הֶן־תָּ֭וִי שַׁדַּ֣י יַעֲנֵ֑נִי וְסֵ֥פֶר כָּ֝תַ֗ב אִ֣ישׁ רִיבִֽי׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;אִם־לֹ֣א עַל־שִׁ֭כְמִי אֶשָּׂאֶ֑נּוּ אֶֽעֶנְדֶ֖נּוּ עֲטָר֣וֹת לִֽי׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;מִסְפַּ֣ר צְ֭עָדַי אַגִּידֶ֑נּוּ כְּמוֹ־נָ֝גִ֗יד אֲקָרֲבֶֽנּוּ׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;אִם־עָ֭לַי אַדְמָתִ֣י תִזְעָ֑ק וְ֝יַ֗חַד תְּלָמֶ֥יהָ יִבְכָּיֽוּן׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;אִם־כֹּ֖חָהּ אָכַ֣לְתִּי בְלִי־כָ֑סֶף וְנֶ֖פֶשׁ בְּעָלֶ֣יהָ הִפָּֽחְתִּי׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;תַּ֤חַת חִטָּ֨ה׀ יֵ֥צֵא ח֗וֹחַ וְתַֽחַת־שְׂעֹרָ֥ה בָאְשָׁ֑ה תַּ֝֗מּוּ דִּבְרֵ֥י אִיּֽוֹב׃ פ</P>
</TD>
<TD WIDTH="50%">
<P>1&nbsp;b&#601;r&icirc;&#x1E6F; k&#257;rat&icirc; l&#601;&#8216;&ecirc;n&#257;y &ucirc;m&acirc; &#8217;e&#x1E6F;&#601;bw&#333;n&#275;n &#8216;al-b&#601;&#x1E6F;&ucirc;l&acirc;: </P>
<P>2&nbsp;&ucirc;meh| &#x1E25;&#275;leq &#8217;&#277;lw&#333;hha mimm&#257;&#8216;al w&#601;n<sup>a</sup>&#x1E25;&#259;la&#x1E6F; &#353;aday mimm&#601;r&#333;m&icirc;m: </P>
<P>3&nbsp;h&#259;l&#333;&#8217;-&#8217;&ecirc;&#x1E0F; l&#601;&#8216;a&ucirc;&#257;l w&#601;n&#275;&#x1E35;er l&#601;f&#333;&#8216;&#259;l&ecirc; &#8217;&#257;wen: </P>
<P>4&nbsp;h&#259;l&#333;&#8217;-h&ucirc;&#8217; yir&#601;&#8217;eh &#x1E0F;&#601;r&#257;&#x1E35;&#257;y w&#601;&#x1E35;&#257;l-&#x1E63;&#601;&#8216;&#257;&#x1E0F;ay yis&#601;pw&#333;r: </P>
<P>5&nbsp;&#8217;im-h&#257;la&#x1E35;&#601;t&icirc; &#8216;im-&#353;&#257;w&#601;&#8217; wat<sup>a</sup>&#x1E25;a&#353; &#8216;al-mir&#601;m&acirc; ra&#x1E21;&#601;l&icirc;: </P>
<P>6&nbsp;yi&#353;&#601;q&#601;l&#275;n&icirc; &#x1E07;&#601;m&#333;&#8217;z&#601;n&ecirc;-&#x1E63;e&#x1E0F;eq w&#601;y&#275;&#x1E0F;<sup>a</sup>&#8216; &#8217;&#277;lw&#333;hha tumm&#257;&#x1E6F;&icirc;: </P>
<P>7&nbsp;&#8217;im ti&#x1E6D;&#x1E6D;eh &#8217;a&#353;&#353;ur&icirc; minn&icirc; had&#257;re&#x1E35;&#601; w&#601;&#8217;<sup>a</sup>&#x1E25;ar &#8216;&ecirc;nay h&#257;la&#x1E35;&#601; lib&icirc; &ucirc;&#x1E07;&#601;&#x1E35;apay d&#257;&#x1E07;aq mu&#8217;&ucirc;m:<font color="red"><sup>1</font></sup> f</P>
<P>8&nbsp;&#8217;ez&#601;r&#601;&#8216;&acirc; w&#601;&#8217;<sup>a</sup>&#x1E25;&#275;r y&#333;&#8217;&#x1E35;&#275;l w&#601;&#x1E63;e&#8217;&#277;&#x1E63;&#257;&#8217;ay y&#601;&#353;&#333;r&#257;&#353;&ucirc;: </P>
<P>9&nbsp;&#8217;im-nif&#601;t&acirc; lib&icirc; &#8216;al-&#8217;i&#353;&#353;&acirc; w&#601;&#8216;al-pe&#x1E6F;<sup>a</sup>&#x1E25; r&#275;&#8216;&icirc; &#8217;&#257;r&#257;&#x1E07;&#601;t&icirc;: </P>
<P>10&nbsp;ti&#x1E6D;&#601;&#x1E25;an l&#601;&#8217;<sup>a</sup>&#x1E25;&#275;r &#8217;i&#353;&#601;t&icirc; w&#601;&#8216;&#257;leyh&#257; yi&#x1E35;&#601;r&#601;&#8216;&ucirc;n &#8217;&#259;&#x1E25;&#275;r&icirc;n: </P>
<P>11&nbsp;k&icirc;-<font color="brown">h&ucirc;&#8217;</font> <font color="blue">h&icirc;&#8217;</font> zimm&acirc; <font color="brown">w&#601;h&icirc;&#8217;</font> <font color="blue">w&#601;h&ucirc;&#8217;</font> &#8216;&#257;w&#333;n p&#601;l&icirc;l&icirc;m: </P>
<P>12&nbsp;k&icirc; &#8217;&#275;&#353; h&icirc;&#8217; &#8216;a&#x1E0F;-&#8217;&#259;&#x1E07;adw&#333;n t&#333;&#8217;&#x1E35;&#275;l &ucirc;&#x1E07;&#601;&#x1E35;&#257;l-t&#601;&#x1E07;&ucirc;&#8217;&#257;&#x1E6F;&icirc; &#x1E6F;&#601;&#353;&#257;r&#275;&#353;: </P>
<P>13&nbsp;&#8217;im-&#8217;em&#601;&#8217;as mi&#353;&#601;pa&#x1E6D; &#8216;a&#x1E07;&#601;d&icirc; wa&#8217;&#259;m&#257;&#x1E6F;&icirc; b&#601;ri&#x1E07;&#257;m &#8216;imm&#257;&#x1E0F;&icirc;: </P>
<P>14&nbsp;&ucirc;m&acirc; &#8217;e&#8216;&#277;&#347;eh k&icirc;-y&#257;q&ucirc;m &#8217;&#275;l w&#601;&#x1E35;&icirc;-yif&#601;q&#333;&#x1E0F; m&acirc; &#8217;&#259;&#353;&icirc;&#x1E07;enn&ucirc;: </P>
<P>15&nbsp;h&#259;&#x200D;l&#333;&#8217;-&#x1E07;abe&#x1E6D;en &#8216;&#333;&#347;&#275;n&icirc; &#8216;&#257;&#347;&acirc;&ucirc; way&#601;&#x1E35;unenn&ucirc; b&#257;re&#x1E25;em &#8217;e&#x1E25;&#257;&#x1E0F;: </P>
<P>16&nbsp;&#8217;im-&#8217;em&#601;n<sup>a</sup>&#8216; m&#275;&#x1E25;&#275;fe&#x1E63; dall&icirc;m w&#601;&#8216;&ecirc;n&ecirc; &#8217;al&#601;m&#257;n&acirc; &#8217;&#259;&#x1E35;alleh: </P>
<P>17&nbsp;w&#601;&#8217;&#333;&#x1E35;al pit&icirc; l&#601;&#x1E07;ad&icirc; w&#601;l&#333;&#8217;-&#8217;&#257;&#x1E35;al y&#257;&#x1E6F;w&#333;m mimmenn&acirc;: </P>
<P>18&nbsp;k&icirc; minn&#601;&#8216;&ucirc;ray g&#601;&#x1E0F;&#275;lan&icirc; &#x1E35;&#601;&#8217;&#257;&#x1E07; &ucirc;mibe&#x1E6D;en &#8217;imm&icirc; &#8217;an&#601;&#x1E25;enn&acirc;: </P>
<P>19&nbsp;&#8217;im-&#8217;er&#601;&#8217;eh &#8217;w&#333;&#x1E07;&#275;&#x1E0F; mib&#601;l&icirc; l&#601;&#x1E07;&ucirc;&#353; w&#601;&#8217;&ecirc;n k&#601;s&ucirc;&#x1E6F; l&#257;&#8217;e&#x1E07;&#601;yw&#333;n: </P>
<P>20&nbsp;&#8217;im-l&#333;&#8217; &#x1E07;&#275;r&#259;&#x1E35;&ucirc;n&icirc; <font color="brown">&#x1E25;&#259;l&#257;&#x1E63;&#257;w</font> <font color="blue">&#x1E25;&#259;l&#257;&#x1E63;&#257;yw</font> &ucirc;mig&#275;z k&#601;&#x1E07;&#257;&#347;ay yi&#x1E6F;&#601;&#x1E25;amm&#257;m: </P>
<P>21&nbsp;&#8217;im-h&#259;n&icirc;fw&#333;&#x1E6F;&icirc; &#8216;al-y&#257;&#x1E6F;w&#333;m y&#257;&#x1E0F;&icirc; k&icirc;-&#8217;er&#601;&#8217;eh &#x1E07;a&#353;&#353;<sup>a</sup>&#8216;ar &#8216;ez&#601;r&#257;&#x1E6F;&icirc;: </P>
<P>22&nbsp;k&#601;&#x1E6F;&#275;f&icirc; mi&#353;&#353;i&#x1E35;&#601;m&acirc; &#x1E6F;ipw&#333;l w&#601;&#8217;ez&#601;r&#333;&#8216;&icirc; miqq&#257;n&acirc; &#x1E6F;i&#353;&#353;&#257;&#x1E07;&#275;r: </P>
<P>23&nbsp;k&icirc; f<sup>a</sup>&#x1E25;a&#x1E0F; &#8217;&#275;lay &#8217;&ecirc;&#x1E0F; &#8217;&#275;l &ucirc;mi&#347;&#347;&#601;&#8217;&#275;&#x1E6F;w&#333; l&#333;&#8217; &#8217;&ucirc;&#x1E35;&#257;l: </P>
<P>24&nbsp;&#8217;im-&#347;am&#601;t&icirc; z&acirc;&#257;&#x1E07; kis&#601;l&icirc; w&#601;lake&#x1E6F;em &#8217;&#257;mar&#601;t&icirc; mi&#x1E07;&#601;&#x1E6D;<sup>a</sup>&#x1E25;&icirc;: </P>
<P>25&nbsp;&#8217;im-&#8217;e&#347;&#601;m<sup>a</sup>&#x1E25; k&icirc;-ra&#x1E07; &#x1E25;&ecirc;l&icirc; w&#601;&#x1E35;&icirc;-&#x1E35;ab&icirc;r m&#257;&#x1E63;&#601;&#8217;&acirc; y&#257;&#x1E0F;&icirc;: </P>
<P>26&nbsp;&#8217;im-&#8217;er&#601;&#8217;eh &#8217;w&#333;r k&icirc; y&acirc;&#275;l w&#601;y&#257;r&#275;&#x1E25;a y&#257;q&#257;r h&#333;l&#275;&#x1E35;&#601;: </P>
<P>27&nbsp;wayyif&#601;t&#601; bass&#275;&#x1E6F;er lib&icirc; wati&#353;&#353;aq y&#257;&#x1E0F;&icirc; l&#601;f&icirc;: </P>
<P>28&nbsp;gam-h&ucirc;&#8217; &#8216;&#257;w&#333;n p&#601;l&icirc;l&icirc; k&icirc;-&#x1E35;i&#x1E25;a&#353;&#601;t&icirc; l&#257;&#8217;&#275;l mimm&#257;&#8216;al: </P>
<P>29&nbsp;&#8217;im-&#8217;e&#347;&#601;m<sup>a</sup>&#x1E25; b&#601;f&icirc;&#x1E0F; m&#601;&#347;an&#601;&#8217;&icirc; w&#601;hi&#x1E6F;&#601;&#8216;&#333;rar&#601;t&icirc; k&icirc;-m&#601;&#x1E63;&#257;&#8217;w&#333; r&#257;&#8216;: </P>
<P>30&nbsp;w&#601;l&#333;&#8217;-n&#257;&#x1E6F;at&icirc; l<sup>a</sup>&#x1E25;&#259;&#x1E6D;&#333;&#8217; &#x1E25;ik&icirc; li&#353;&#601;&#8217;&#333;l b&#601;&#8217;&#257;l&acirc; naf&#601;&#353;w&#333;: </P>
<P>31&nbsp;&#8217;im-l&#333;&#8217; &#8217;&#257;m&#601;r&ucirc; m&#601;&#x1E6F;&ecirc; &#8217;&acirc;&#335;l&icirc; m&icirc;-yit&#275;n mib&#601;&#347;&#257;rw&#333; l&#333;&#8217; ni&#347;&#601;b&#257;&#8216;: </P>
<P>32&nbsp;b<sup>a</sup>&#x1E25;&ucirc;&#x1E63; l&#333;&#8217;-y&#257;l&icirc;n g&#275;r d&#601;l&#257;&#x1E6F;ay l&#257;&#8217;&#333;r<sup>a</sup>&#x1E25; &#8217;ef&#601;t&#257;&#x1E25;: </P>
<P>33&nbsp;&#8217;im-kiss&icirc;&#x1E6F;&icirc; &#x1E35;&#601;&#8217;&#257;&#x1E0F;&#257;m p&#601;&#353;&#257;&#8216;&#257;y li&#x1E6D;&#601;mw&#333;n b&#601;&#x1E25;ub&icirc; &#8216;&#259;w&#333;n&icirc;: </P>
<P>34&nbsp;k&icirc; &#8217;e&#8216;&#277;rw&#333;&#x1E63;| h&#257;mw&#333;n rab&acirc; &ucirc;&#x1E07;&ucirc;z-mi&#353;&#601;p&#257;&#x1E25;w&#333;&#x1E6F; y&#601;&#x1E25;it&#275;n&icirc; w&#257;&#8217;ed&#333;m l&#333;&#8217;-&#8217;&#275;&#x1E63;&#275;&#8217; f&#257;&#x1E6F;<sup>a</sup>&#x1E25;: </P>
<P>35&nbsp;m&icirc; yiten-l&icirc;| &#353;&#333;m&#275;&#8216;a l&icirc; hen-t&#257;w&icirc; &#353;aday y<sup>a</sup>&#8216;&#259;n&#275;n&icirc; w&#601;s&#275;fer k&#257;&#x1E6F;a&#x1E07; &#8217;&icirc;&#353; r&icirc;&#x1E07;&icirc;: </P>
<P>36&nbsp;&#8217;im-l&#333;&#8217; &#8216;al-&#353;i&#x1E35;&#601;m&icirc; &#8217;e&#347;&#347;&#257;&#8217;enn&ucirc; &#8217;e&#8216;en&#601;&#x1E0F;enn&ucirc; &#8216;&#259;&#x1E6D;&#257;rw&#333;&#x1E6F; l&icirc;: </P>
<P>37&nbsp;mis&#601;par &#x1E63;&#601;&#8216;&#257;&#x1E0F;ay &#8217;ag&icirc;&#x1E0F;enn&ucirc; k&#601;mw&#333;-n&#257;&#x1E21;&icirc;&#x1E0F; &#8217;&#259;q&#257;r&#259;&#x1E07;enn&ucirc;: </P>
<P>38&nbsp;&#8217;im-&#8216;&#257;lay &#8217;a&#x1E0F;&#601;m&#257;&#x1E6F;&icirc; &#x1E6F;iz&#601;&#8216;&#257;q w&#601;y<sup>a</sup>&#x1E25;a&#x1E0F; t&#601;l&#257;meyh&#257; yi&#x1E07;&#601;k&#257;y&ucirc;n: </P>
<P>39&nbsp;&#8217;im-k&#333;&#x1E25;&#257;h &#8217;&#257;&#x1E35;al&#601;t&icirc; &#x1E07;&#601;l&icirc;-&#x1E35;&#257;sef w&#601;nefe&#353; b&#601;&#8216;&#257;leyh&#257; hip&#257;&#x1E25;&#601;t&icirc;: </P>
<P>40&nbsp;t<sup>a</sup>&#x1E25;a&#x1E6F; &#x1E25;i&#x1E6D;&#x1E6D;&acirc;| y&#275;&#x1E63;&#275;&#8217; &#x1E25;w&#333;&#x1E25;a w&#601;&#x1E6F;<sup>a</sup>&#x1E25;a&#x1E6F;-&#347;&#601;&#8216;&#333;r&acirc; &#x1E07;&#257;&#8217;&#601;&#353;&acirc; tamm&ucirc; di&#x1E07;&#601;r&ecirc; &#8217;&icirc;yw&#333;&#x1E07;: f</P>
</TD>
</TABLE>
<P><HR>
<CENTER>
<A HREF="job032">Next: Job (Iyov) Chapter 32</A></CENTER>
</BODY>
</HTML>
