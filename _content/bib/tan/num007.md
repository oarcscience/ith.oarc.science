[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/num007)  [KJV](../kjv/num007)  [Sep](../sep/num007) 
[Vul](../vul/num007)   
  
[Numbers (Bemidbar) Index](num)  
  [Previous](num006)  [Next](num008) 

------------------------------------------------------------------------

### Tanach (Hebrew): Numbers (Bemidbar) Chapter 7

‎<span id="001">1</span> ‏וַיְהִ֡י בְּיוֹם֩ כַּלּ֨וֹת מֹשֶׁ֜ה לְהָקִ֣ים
אֶת־הַמִּשְׁכָּ֗ן וַיִּמְשַׁ֨ח אֹת֜וֹ וַיְקַדֵּ֤שׁ אֹתוֹ֙
וְאֶת־כָּל־כֵּלָ֔יו וְאֶת־הַמִּזְבֵּ֖חַ וְאֶת־כָּל־כֵּלָ֑יו
וַיִּמְשָׁחֵ֖ם וַיְקַדֵּ֥שׁ אֹתָֽם׃

‎<span id="002">2</span> ‏וַיַּקְרִ֙יבוּ֙ נְשִׂיאֵ֣י יִשְׂרָאֵ֔ל
רָאשֵׁ֖י בֵּ֣ית אֲבֹתָ֑ם הֵ֚ם נְשִׂיאֵ֣י הַמַּטֹּ֔ת הֵ֥ם הָעֹמְדִ֖ים
עַל־הַפְּקֻדִֽים׃

‎<span id="003">3</span> ‏וַיָּבִ֨יאוּ אֶת־קָרְבָּנָ֜ם לִפְנֵ֣י יְהוָ֗ה
שֵׁשׁ־עֶגְלֹ֥ת צָב֙ וּשְׁנֵ֣י עָשָׂ֣ר בָּקָ֔ר עֲגָלָ֛ה עַל־שְׁנֵ֥י
הַנְּשִׂאִ֖ים וְשׁ֣וֹר לְאֶחָ֑ד וַיַּקְרִ֥יבוּ אוֹתָ֖ם לִפְנֵ֥י
הַמִּשְׁכָּֽן׃

‎<span id="004">4</span> ‏וַיֹּ֥אמֶר<sup>3</sup> יְהוָ֖ה אֶל־מֹשֶׁ֥ה
לֵּאמֹֽר׃

‎<span id="005">5</span> ‏קַ֚ח מֵֽאִתָּ֔ם וְהָי֕וּ לַעֲבֹ֕ד אֶת־עֲבֹדַ֖ת
אֹ֣הֶל מוֹעֵ֑ד וְנָתַתָּ֤ה אוֹתָם֙ אֶל־הַלְוִיִּ֔ם אִ֖ישׁ כְּפִ֥י
עֲבֹדָתֽוֹ׃

‎<span id="006">6</span> ‏וַיִּקַּ֣ח מֹשֶׁ֔ה אֶת־הָעֲגָלֹ֖ת
וְאֶת־הַבָּקָ֑ר וַיִּתֵּ֥ן אוֹתָ֖ם אֶל־הַלְוִיִּֽם׃

‎<span id="007">7</span> ‏אֵ֣ת׀ שְׁתֵּ֣י הָעֲגָלֹ֗ת וְאֵת֙ אַרְבַּ֣עַת
הַבָּקָ֔ר נָתַ֖ן לִבְנֵ֣י גֵרְשׁ֑וֹן כְּפִ֖י עֲבֹדָתָֽם׃

‎<span id="008">8</span> ‏וְאֵ֣ת׀ אַרְבַּ֣ע הָעֲגָלֹ֗ת וְאֵת֙ שְׁמֹנַ֣ת
הַבָּקָ֔ר נָתַ֖ן לִבְנֵ֣י מְרָרִ֑י כְּפִי֙ עֲבֹ֣דָתָ֔ם בְּיַד֙
אִֽיתָמָ֔ר בֶּֽן־אַהֲרֹ֖ן הַכֹּהֵֽן׃

‎<span id="009">9</span> ‏וְלִבְנֵ֥י קְהָ֖ת לֹ֣א נָתָ֑ן כִּֽי־עֲבֹדַ֤ת
הַקֹּ֙דֶשׁ֙ עֲלֵהֶ֔ם בַּכָּתֵ֖ף יִשָּֽׂאוּ׃

‎<span id="010">10</span> ‏וַיַּקְרִ֣יבוּ הַנְּשִׂאִ֗ים אֵ֚ת חֲנֻכַּ֣ת
הַמִּזְבֵּ֔חַ בְּי֖וֹם הִמָּשַׁ֣ח אֹת֑וֹ וַיַּקְרִ֧יבוּ הַנְּשִׂיאִ֛ם
אֶת־קָרְבָּנָ֖ם לִפְנֵ֥י הַמִּזְבֵּֽחַ׃

‎<span id="011">11</span> ‏וַיֹּ֥אמֶר יְהוָ֖ה אֶל־מֹשֶׁ֑ה נָשִׂ֨יא
אֶחָ֜ד לַיּ֗וֹם נָשִׂ֤יא אֶחָד֙ לַיּ֔וֹם יַקְרִ֙יבוּ֙ אֶת־קָרְבָּנָ֔ם
לַחֲנֻכַּ֖ת הַמִּזְבֵּֽחַ׃ ס

‎<span id="012">12</span> ‏וַיְהִ֗י הַמַּקְרִ֛יב בַּיּ֥וֹם הָרִאשׁ֖וֹן
אֶת־קָרְבָּנ֑וֹ נַחְשׁ֥וֹן בֶּן־עַמִּינָדָ֖ב לְמַטֵּ֥ה יְהוּדָֽה׃

‎<span id="013">13</span> ‏וְקָרְבָּנ֞וֹ קַֽעֲרַת־כֶּ֣סֶף אַחַ֗ת
שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים
שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה
בַשֶּׁ֖מֶן לְמִנְחָֽה׃

‎<span id="014">14</span> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה
קְטֹֽרֶת׃

‎<span id="015">15</span> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד
כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃

‎<span id="016">16</span> ‏שְׂעִיר־עִזִּ֥ים אֶחָ֖ד לְחַטָּֽאת׃

‎<span id="017">17</span> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒
אֵילִ֤ם חֲמִשָּׁה֙ עַתּוּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה
חֲמִשָּׁ֑ה זֶ֛ה קָרְבַּ֥ן נַחְשׁ֖וֹן בֶּן־עַמִּינָדָֽב׃ פ

‎<span id="018">18</span> ‏בַּיּוֹם֙ הַשֵּׁנִ֔י הִקְרִ֖יב נְתַנְאֵ֣ל
בֶּן־צוּעָ֑ר נְשִׂ֖יא יִשָּׂשכָֽר׃

‎<span id="019">19</span> ‏הִקְרִ֨ב אֶת־קָרְבָּנ֜וֹ קַֽעֲרַת־כֶּ֣סֶף
אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף
שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת
בְּלוּלָ֥ה בַשֶּׁ֖מֶן לְמִנְחָֽה׃

‎<span id="020">20</span> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה
קְטֹֽרֶת׃

‎<span id="021">21</span> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד
כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃

‎<span id="022">22</span> ‏שְׂעִיר־עִזִּ֥ים אֶחָ֖ד לְחַטָּֽאת׃

‎<span id="023">23</span> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒
אֵילִ֤ם חֲמִשָּׁה֙ עַתּוּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה
חֲמִשָּׁ֑ה זֶ֛ה קָרְבַּ֥ן נְתַנְאֵ֖ל בֶּן־צוּעָֽר׃ פ

‎<span id="024">24</span> ‏בַּיּוֹם֙ הַשְּׁלִישִׁ֔י נָשִׂ֖יא לִבְנֵ֣י
זְבוּלֻ֑ן אֱלִיאָ֖ב בֶּן־חֵלֹֽן׃

‎<span id="025">25</span> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת
שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים
שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה
בַשֶּׁ֖מֶן לְמִנְחָֽה׃

‎<span id="026">26</span> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה
קְטֹֽרֶת׃

‎<span id="027">27</span> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד
כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃

‎<span id="028">28</span> ‏שְׂעִיר־עִזִּ֥ים אֶחָ֖ד לְחַטָּֽאת׃

‎<span id="029">29</span> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒
אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה
חֲמִשָּׁ֑ה זֶ֛ה קָרְבַּ֥ן אֱלִיאָ֖ב בֶּן־חֵלֹֽן׃ פ

‎<span id="030">30</span> ‏בַּיּוֹם֙ הָרְבִיעִ֔י נָשִׂ֖יא לִבְנֵ֣י
רְאוּבֵ֑ן אֱלִיצ֖וּר בֶּן־שְׁדֵיאֽוּר׃

‎<span id="031">31</span> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת
שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים
שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה
בַשֶּׁ֖מֶן לְמִנְחָֽה׃

‎<span id="032">32</span> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה
קְטֹֽרֶת<sup>2</sup>

‎<span id="033">33</span> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד
כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃

‎<span id="034">34</span> ‏שְׂעִיר־עִזִּ֥ים אֶחָ֖ד לְחַטָּֽאת׃

‎<span id="035">35</span> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒
אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה
חֲמִשָּׁ֑ה זֶ֛ה קָרְבַּ֥ן אֱלִיצ֖וּר בֶּן־שְׁדֵיאֽוּר׃ פ

‎<span id="036">36</span> ‏בַּיּוֹם֙ הַחֲמִישִׁ֔י נָשִׂ֖יא לִבְנֵ֣י
שִׁמְע֑וֹן שְׁלֻֽמִיאֵ֖ל בֶּן־צוּרִֽישַׁדָּֽי׃

‎<span id="037">37</span> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת
שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים
שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה
בַשֶּׁ֖מֶן לְמִנְחָֽה׃

‎<span id="038">38</span> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה
קְטֹֽרֶת׃

‎<span id="039">39</span> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד
כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃

‎<span id="040">40</span> ‏שְׂעִיר־עִזִּ֥ים אֶחָ֖ד
לְחַטָּֽאת<sup>2</sup>

‎<span id="041">41</span> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒
אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה
חֲמִשָּׁ֑ה זֶ֛ה קָרְבַּ֥ן שְׁלֻמִיאֵ֖ל בֶּן־צוּרִֽישַׁדָּֽי׃ פ

‎<span id="042">42</span> ‏בַּיּוֹם֙ הַשִּׁשִּׁ֔י נָשִׂ֖יא לִבְנֵ֣י גָ֑ד
אֶלְיָסָ֖ף בֶּן־דְּעוּאֵֽל׃

‎<span id="043">43</span> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת
שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים
שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה
בַשֶּׁ֖מֶן לְמִנְחָֽה׃

‎<span id="044">44</span> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה
קְטֹֽרֶת׃

‎<span id="045">45</span> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד
כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃

‎<span id="046">46</span> ‏שְׂעִיר־עִזִּ֥ים אֶחָ֖ד לְחַטָּֽאת׃

‎<span id="047">47</span> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒
אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה
חֲמִשָּׁ֑ה זֶ֛ה קָרְבַּ֥ן אֶלְיָסָ֖ף בֶּן־דְּעוּאֵֽל׃ פ

‎<span id="048">48</span> ‏בַּיּוֹם֙ הַשְּׁבִיעִ֔י נָשִׂ֖יא לִבְנֵ֣י
אֶפְרָ֑יִם אֱלִֽישָׁמָ֖ע בֶּן־עַמִּיהֽוּד׃

‎<span id="049">49</span> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת
שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים
שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה
בַשֶּׁ֖מֶן לְמִנְחָֽה׃

‎<span id="050">50</span> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה
קְטֹֽרֶת׃

‎<span id="051">51</span> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד
כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃

‎<span id="052">52</span> ‏שְׂעִיר־עִזִּ֥ים אֶחָ֖ד לְחַטָּֽאת׃

‎<span id="053">53</span> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒
אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה
חֲמִשָּׁ֑ה זֶ֛ה קָרְבַּ֥ן אֱלִישָׁמָ֖ע בֶּן־עַמִּיהֽוּד׃ פ

‎<span id="054">54</span> ‏בַּיּוֹם֙ הַשְּׁמִינִ֔י נָשִׂ֖יא לִבְנֵ֣י
מְנַשֶּׁ֑ה גַּמְלִיאֵ֖ל בֶּן־פְּדָה־צֽוּר׃

‎<span id="055">55</span> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת
שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים
שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה
בַשֶּׁ֖מֶן לְמִנְחָֽה<sup>2</sup>

‎<span id="056">56</span> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה
קְטֹֽרֶת׃

‎<span id="057">57</span> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד
כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃

‎<span id="058">58</span> ‏שְׂעִיר־עִזִּ֥ים אֶחָ֖ד לְחַטָּֽאת׃

‎<span id="059">59</span> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒
אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה
חֲמִשָּׁ֑ה זֶ֛ה קָרְבַּ֥ן גַּמְלִיאֵ֖ל בֶּן־פְּדָה צֽוּר׃<sup>3</sup> פ

‎<span id="060">60</span> ‏בַּיּוֹם֙ הַתְּשִׁיעִ֔י נָשִׂ֖יא לִבְנֵ֣י
בִנְיָמִ֑ן אֲבִידָ֖ן בֶּן־גִּדְעֹנִֽי׃

‎<span id="061">61</span> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת
שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים
שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה
בַשֶּׁ֖מֶן לְמִנְחָֽה׃

‎<span id="062">62</span> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה
קְטֹֽרֶת׃

‎<span id="063">63</span> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד
כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃

‎<span id="064">64</span> ‏שְׂעִיר־עִזִּ֥ים אֶחָ֖ד לְחַטָּֽאת׃

‎<span id="065">65</span> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒
אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה
חֲמִשָּׁ֑ה זֶ֛ה קָרְבַּ֥ן אֲבִידָ֖ן בֶּן־גִּדְעֹנִֽי׃ פ

‎<span id="066">66</span> ‏בַּיּוֹם֙ הָעֲשִׂירִ֔י נָשִׂ֖יא לִבְנֵ֣י דָ֑ן
אֲחִיעֶ֖זֶר בֶּן־עַמִּישַׁדָּֽי׃

‎<span id="067">67</span> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת
שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים
שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה
בַשֶּׁ֖מֶן לְמִנְחָֽה׃

‎<span id="068">68</span> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה
קְטֹֽרֶת<sup>2</sup>

‎<span id="069">69</span> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד
כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃

‎<span id="070">70</span> ‏שְׂעִיר־עִזִּ֥ים אֶחָ֖ד לְחַטָּֽאת׃

‎<span id="071">71</span> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒
אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה
חֲמִשָּׁ֑ה זֶ֛ה קָרְבַּ֥ן אֲחִיעֶ֖זֶר בֶּן־עַמִּישַׁדָּֽי׃ פ

‎<span id="072">72</span> ‏בְּיוֹם֙ עַשְׁתֵּ֣י עָשָׂ֣ר י֔וֹם נָשִׂ֖יא
לִבְנֵ֣י אָשֵׁ֑ר פַּגְעִיאֵ֖ל בֶּן־עָכְרָֽן׃

‎<span id="073">73</span> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת
שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים
שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה
בַשֶּׁ֖מֶן לְמִנְחָֽה׃

‎<span id="074">74</span> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה
קְטֹֽרֶת׃

‎<span id="075">75</span> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד
כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃

‎<span id="076">76</span> ‏שְׂעִיר־עִזִּ֥ים אֶחָ֖ד לְחַטָּֽאת׃

‎<span id="077">77</span> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒
אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה
חֲמִשָּׁ֑ה זֶ֛ה קָרְבַּ֥ן פַּגְעִיאֵ֖ל בֶּן־עָכְרָֽן׃ פ

‎<span id="078">78</span> ‏בְּיוֹם֙ שְׁנֵ֣ים עָשָׂ֣ר י֔וֹם נָשִׂ֖יא
לִבְנֵ֣י נַפְתָּלִ֑י אֲחִירַ֖ע בֶּן־עֵינָֽן׃

‎<span id="079">79</span> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת
שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים
שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה
בַשֶּׁ֖מֶן לְמִנְחָֽה׃

‎<span id="080">80</span> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה
קְטֹֽרֶת׃

‎<span id="081">81</span> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד
כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃

‎<span id="082">82</span> ‏שְׂעִיר־עִזִּ֥ים אֶחָ֖ד לְחַטָּֽאת׃

‎<span id="083">83</span> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒
אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה
חֲמִשָּׁ֑ה זֶ֛ה קָרְבַּ֥ן אֲחִירַ֖ע בֶּן־עֵינָֽן׃ פ

‎<span id="084">84</span> ‏זֹ֣את׀ חֲנֻכַּ֣ת הַמִּזְבֵּ֗חַ בְּיוֹם֙
הִמָּשַׁ֣ח אֹת֔וֹ מֵאֵ֖ת נְשִׂיאֵ֣י יִשְׂרָאֵ֑ל קַעֲרֹ֨ת כֶּ֜סֶף
שְׁתֵּ֣ים עֶשְׂרֵ֗ה מִֽזְרְקֵי־כֶ֙סֶף֙ שְׁנֵ֣ים עָשָׂ֔ר כַּפּ֥וֹת זָהָ֖ב
שְׁתֵּ֥ים עֶשְׂרֵֽה׃

‎<span id="085">85</span> ‏שְׁלֹשִׁ֣ים וּמֵאָ֗ה הַקְּעָרָ֤ה הָֽאַחַת֙
כֶּ֔סֶף וְשִׁבְעִ֖ים הַמִּזְרָ֣ק הָאֶחָ֑ד כֹּ֚ל כֶּ֣סֶף הַכֵּלִ֔ים
אַלְפַּ֥יִם וְאַרְבַּע־מֵא֖וֹת בְּשֶׁ֥קֶל הַקֹּֽדֶשׁ׃

‎<span id="086">86</span> ‏כַּפּ֨וֹת זָהָ֤ב שְׁתֵּים־עֶשְׂרֵה֙ מְלֵאֹ֣ת
קְטֹ֔רֶת עֲשָׂרָ֧ה עֲשָׂרָ֛ה הַכַּ֖ף בְּשֶׁ֣קֶל הַקֹּ֑דֶשׁ כָּל־זְהַ֥ב
הַכַּפּ֖וֹת עֶשְׂרִ֥ים וּמֵאָֽה׃

‎<span id="087">87</span> ‏כָּל־הַבָּקָ֨ר לָעֹלָ֜ה שְׁנֵ֧ים עָשָׂ֣ר
פָּרִ֗ים אֵילִ֤ם שְׁנֵים־עָשָׂר֙ כְּבָשִׂ֧ים בְּנֵֽי־שָׁנָ֛ה שְׁנֵ֥ים
עָשָׂ֖ר וּמִנְחָתָ֑ם וּשְׂעִירֵ֥י עִזִּ֛ים שְׁנֵ֥ים עָשָׂ֖ר לְחַטָּֽאת׃

‎<span id="088">88</span> ‏וְכֹ֞ל בְּקַ֣ר׀ זֶ֣בַח הַשְּׁלָמִ֗ים
עֶשְׂרִ֣ים וְאַרְבָּעָה֮ פָּרִים֒ אֵילִ֤ם שִׁשִּׁים֙ עַתֻּדִ֣ים
שִׁשִּׁ֔ים כְּבָשִׂ֥ים בְּנֵי־שָׁנָ֖ה שִׁשִּׁ֑ים זֹ֚את חֲנֻכַּ֣ת
הַמִּזְבֵּ֔חַ אַחֲרֵ֖י הִמָּשַׁ֥ח אֹתֽוֹ׃

‎<span id="089">89</span> ‏וּבְבֹ֨א מֹשֶׁ֜ה אֶל־אֹ֣הֶל מוֹעֵד֮ לְדַבֵּ֣ר
אִתּוֹ֒ וַיִּשְׁמַ֨ע אֶת־הַקּ֜וֹל מִדַּבֵּ֣ר אֵלָ֗יו מֵעַ֤ל
הַכַּפֹּ֙רֶת֙ אֲשֶׁר֙ עַל־אֲרֹ֣ן הָעֵדֻ֔ת מִבֵּ֖ין שְׁנֵ֣י הַכְּרֻבִ֑ים
וַיְדַבֵּ֖ר אֵלָֽיו׃ פ

1 wayəhî bəywōm kallwōṯ mōšeh ləhāqîm ’eṯ-hammišəkān
wayyiməš<sup>a</sup>ḥ ’ōṯwō wayəqadēš ’ōṯwō wə’eṯ-kāl-kēlāyw
wə’eṯ-hammizəbēḥa wə’eṯ-kāl-kēlāyw wayyiməšāḥēm wayəqadēš ’ōṯām:

2 wayyaqərîḇû nəśî’ê yiśərā’ēl rā’šê bêṯ ’ăḇōṯām hēm nəśî’ê hammaṭṭōṯ
hēm hā‘ōməḏîm ‘al-hapəquḏîm:

3 wayyāḇî’û ’eṯ-qārəbānām lifənê yəhwâ šēš-‘eḡəlōṯ ṣāḇ ûšənê ‘āśār bāqār
‘ăḡālâ ‘al-šənê hannəśi’îm wəšwōr lə’eḥāḏ wayyaqərîḇû ’wōṯām lifənê
hammišəkān:

4 wayyō’mer<sup>3</sup> yəhwâ ’el-mōšeh llē’mōr:

5 q<sup>a</sup>ḥ mē’itām wəhāyû l<sup>a</sup>‘ăḇōḏ ’eṯ-‘ăḇōḏaṯ ’ōhel
mwō‘ēḏ wənāṯatâ ’wōṯām ’el-haləwîyim ’îš kəfî ‘ăḇōḏāṯwō:

6 wayyiqq<sup>a</sup>ḥ mōšeh ’eṯ-hā‘ăḡālōṯ wə’eṯ-habāqār wayyitēn ’wōṯām
’el-haləwîyim:

7 ’ēṯ\| šətê hā‘ăḡālōṯ wə’ēṯ ’arəb<sup>a</sup>‘aṯ habāqār nāṯan liḇənê
ḡērəšwōn kəfî ‘ăḇōḏāṯām:

8 wə’ēṯ\| ’arəb<sup>a</sup>‘ hā‘ăḡālōṯ wə’ēṯ šəmōnaṯ habāqār nāṯan
liḇənê mərārî kəfî ‘ăḇōḏāṯām bəyaḏ ’îṯāmār ben-’ahărōn hakōhēn:

9 wəliḇənê qəhāṯ lō’ nāṯān kî-‘ăḇōḏaṯ haqqōḏeš ‘ălēhem bakāṯēf yiśśā’û:

10 wayyaqərîḇû hannəśi’îm ’ēṯ ḥănukaṯ hammizəbēḥa bəywōm
himmāš<sup>a</sup>ḥ ’ōṯwō wayyaqərîḇû hannəśî’im ’eṯ-qārəbānām lifənê
hammizəbēḥa:

11 wayyō’mer yəhwâ ’el-mōšeh nāśî’ ’eḥāḏ layywōm nāśî’ ’eḥāḏ layywōm
yaqərîḇû ’eṯ-qārəbānām l<sup>a</sup>ḥănukaṯ hammizəbēḥa: s

12 wayəhî hammaqərîḇ bayywōm hāri’šwōn ’eṯ-qārəbānwō n<sup>a</sup>ḥəšwōn
ben-‘ammînāḏāḇ ləmaṭṭēh yəhûḏâ:

13 wəqārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â
mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem\|
məlē’îm sōleṯ bəlûlâ ḇaššemen ləminəḥâ:

14 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ:

15 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ:

16 śə‘îr-‘izzîm ’eḥāḏ ləḥaṭṭā’ṯ:

17 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atûḏîm
ḥămiššâ kəḇāśîm bənê-šānâ ḥămiššâ zeh qārəban n<sup>a</sup>ḥəšwōn
ben-‘ammînāḏāḇ: f

18 bayywōm haššēnî hiqərîḇ nəṯanə’ēl ben-ṣû‘ār nəśî’ yiśśāsḵār:

19 hiqəriḇ ’eṯ-qārəbānwō q<sup>a</sup>‘ăraṯ-kesef ’<sup>a</sup>ḥaṯ
šəlōšîm ûmē’â mišəqālāh mizərāq ’eḥāḏ kesef šiḇə‘îm šeqel bəšeqel
haqqōḏeš šənêhem\| məlē’îm sōleṯ bəlûlâ ḇaššemen ləminəḥâ:

20 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ:

21 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ:

22 śə‘îr-‘izzîm ’eḥāḏ ləḥaṭṭā’ṯ:

23 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atûḏîm
ḥămiššâ kəḇāśîm bənê-šānâ ḥămiššâ zeh qārəban nəṯanə’ēl ben-ṣû‘ār: f

24 bayywōm haššəlîšî nāśî’ liḇənê zəḇûlun ’ĕlî’āḇ ben-ḥēlōn:

25 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â
mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem\|
məlē’îm sōleṯ bəlûlâ ḇaššemen ləminəḥâ:

26 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ:

27 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ:

28 śə‘îr-‘izzîm ’eḥāḏ ləḥaṭṭā’ṯ:

29 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm
ḥămiššâ kəḇāśîm bənê-šānâ ḥămiššâ zeh qārəban ’ĕlî’āḇ ben-ḥēlōn: f

30 bayywōm hārəḇî‘î nāśî’ liḇənê rə’ûḇēn ’ĕlîṣûr ben-šəḏê’ûr:

31 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â
mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem\|
məlē’îm sōleṯ bəlûlâ ḇaššemen ləminəḥâ:

32 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ<sup>2</sup>

33 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ:

34 śə‘îr-‘izzîm ’eḥāḏ ləḥaṭṭā’ṯ:

35 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm
ḥămiššâ kəḇāśîm bənê-šānâ ḥămiššâ zeh qārəban ’ĕlîṣûr ben-šəḏê’ûr: f

36 bayywōm h<sup>a</sup>ḥămîšî nāśî’ liḇənê šimə‘wōn šəlumî’ēl
ben-ṣûrîšadāy:

37 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â
mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem\|
məlē’îm sōleṯ bəlûlâ ḇaššemen ləminəḥâ:

38 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ:

39 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ:

40 śə‘îr-‘izzîm ’eḥāḏ ləḥaṭṭā’ṯ<sup>2</sup>

41 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm
ḥămiššâ kəḇāśîm bənê-šānâ ḥămiššâ zeh qārəban šəlumî’ēl ben-ṣûrîšadāy: f

42 bayywōm haššiššî nāśî’ liḇənê ḡāḏ ’eləyāsāf ben-də‘û’ēl:

43 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â
mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem\|
məlē’îm sōleṯ bəlûlâ ḇaššemen ləminəḥâ:

44 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ:

45 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ:

46 śə‘îr-‘izzîm ’eḥāḏ ləḥaṭṭā’ṯ:

47 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm
ḥămiššâ kəḇāśîm bənê-šānâ ḥămiššâ zeh qārəban ’eləyāsāf ben-də‘û’ēl: f

48 bayywōm haššəḇî‘î nāśî’ liḇənê ’efərāyim ’ĕlîšāmā‘ ben-‘ammîhûḏ:

49 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â
mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem\|
məlē’îm sōleṯ bəlûlâ ḇaššemen ləminəḥâ:

50 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ:

51 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ:

52 śə‘îr-‘izzîm ’eḥāḏ ləḥaṭṭā’ṯ:

53 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm
ḥămiššâ kəḇāśîm bənê-šānâ ḥămiššâ zeh qārəban ’ĕlîšāmā‘ ben-‘ammîhûḏ: f

54 bayywōm haššəmînî nāśî’ liḇənê mənaššeh gaməlî’ēl ben-pəḏâ-ṣûr:

55 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â
mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem\|
məlē’îm sōleṯ bəlûlâ ḇaššemen ləminəḥâ<sup>2</sup>

56 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ:

57 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ:

58 śə‘îr-‘izzîm ’eḥāḏ ləḥaṭṭā’ṯ:

59 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm
ḥămiššâ kəḇāśîm bənê-šānâ ḥămiššâ zeh qārəban gaməlî’ēl ben-pəḏâ
ṣûr:<sup>3</sup> f

60 bayywōm hatəšî‘î nāśî’ liḇənê ḇinəyāmin ’ăḇîḏān ben-giḏə‘ōnî:

61 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â
mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem\|
məlē’îm sōleṯ bəlûlâ ḇaššemen ləminəḥâ:

62 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ:

63 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ:

64 śə‘îr-‘izzîm ’eḥāḏ ləḥaṭṭā’ṯ:

65 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm
ḥămiššâ kəḇāśîm bənê-šānâ ḥămiššâ zeh qārəban ’ăḇîḏān ben-giḏə‘ōnî: f

66 bayywōm hā‘ăśîrî nāśî’ liḇənê ḏān ’ăḥî‘ezer ben-‘ammîšadāy:

67 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â
mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem\|
məlē’îm sōleṯ bəlûlâ ḇaššemen ləminəḥâ:

68 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ<sup>2</sup>

69 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ:

70 śə‘îr-‘izzîm ’eḥāḏ ləḥaṭṭā’ṯ:

71 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm
ḥămiššâ kəḇāśîm bənê-šānâ ḥămiššâ zeh qārəban ’ăḥî‘ezer ben-‘ammîšadāy:
f

72 bəywōm ‘ašətê ‘āśār ywōm nāśî’ liḇənê ’āšēr paḡə‘î’ēl ben-‘āḵərān:

73 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â
mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem\|
məlē’îm sōleṯ bəlûlâ ḇaššemen ləminəḥâ:

74 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ:

75 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ:

76 śə‘îr-‘izzîm ’eḥāḏ ləḥaṭṭā’ṯ:

77 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm
ḥămiššâ kəḇāśîm bənê-šānâ ḥămiššâ zeh qārəban paḡə‘î’ēl ben-‘āḵərān: f

78 bəywōm šənêm ‘āśār ywōm nāśî’ liḇənê nafətālî ’ăḥîr<sup>a</sup>‘
ben-‘ênān:

79 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â
mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem\|
məlē’îm sōleṯ bəlûlâ ḇaššemen ləminəḥâ:

80 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ:

81 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ:

82 śə‘îr-‘izzîm ’eḥāḏ ləḥaṭṭā’ṯ:

83 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm
ḥămiššâ kəḇāśîm bənê-šānâ ḥămiššâ zeh qārəban ’ăḥîr<sup>a</sup>‘
ben-‘ênān: f

84 zō’ṯ\| ḥănukaṯ hammizəbēḥa bəywōm himmāš<sup>a</sup>ḥ ’ōṯwō mē’ēṯ
nəśî’ê yiśərā’ēl q<sup>a</sup>‘ărōṯ kesef šətêm ‘eśərēh mizərəqê-ḵesef
šənêm ‘āśār kapwōṯ zâāḇ šətêm ‘eśərēh:

85 šəlōšîm ûmē’â haqqə‘ārâ hā’<sup>a</sup>ḥaṯ kesef wəšiḇə‘îm hammizərāq
hā’eḥāḏ kōl kesef hakēlîm ’aləpayim wə’arəb<sup>a</sup>‘-mē’wōṯ bəšeqel
haqqōḏeš:

86 kapwōṯ zâāḇ šətêm-‘eśərēh məlē’ōṯ qəṭōreṯ ‘ăśārâ ‘ăśārâ hakaf bəšeqel
haqqōḏeš kāl-zəhaḇ hakapwōṯ ‘eśərîm ûmē’â:

87 kāl-habāqār lā‘ōlâ šənêm ‘āśār pārîm ’êlim šənêm-‘āśār kəḇāśîm
bənê-šānâ šənêm ‘āśār ûminəḥāṯām ûśə‘îrê ‘izzîm šənêm ‘āśār ləḥaṭṭā’ṯ:

88 wəḵōl bəqar\| zeḇ<sup>a</sup>ḥ haššəlāmîm ‘eśərîm wə’arəbā‘â pārîm
’êlim šiššîm ‘atuḏîm šiššîm kəḇāśîm bənê-šānâ šiššîm zō’ṯ ḥănukaṯ
hammizəbēḥa ’<sup>a</sup>ḥărê himmāš<sup>a</sup>ḥ ’ōṯwō:

89 ûḇəḇō’ mōšeh ’el-’ōhel mwō‘ēḏ ləḏabēr ’itwō wayyišəm<sup>a</sup>‘
’eṯ-haqqwōl midabēr ’ēlāyw mē‘al hakapōreṯ ’ăšer ‘al-’ărōn hā‘ēḏuṯ mibên
šənê hakəruḇîm wayəḏabēr ’ēlāyw: f

------------------------------------------------------------------------

[Next: Numbers (Bemidbar) Chapter 8](num008)
