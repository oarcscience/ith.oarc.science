<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 22</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen022.htm">Polyglot</A>&nbsp;
<A HREF="../kjv/gen022.htm">KJV</A>&nbsp;
<A HREF="../sep/gen022.htm">Sep</A>&nbsp;
<A HREF="../vul/gen022.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen021.htm">Previous</A>&nbsp;
<A HREF="gen023.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 22</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֗י אַחַר֙ הַדְּבָרִ֣ים הָאֵ֔לֶּה וְהָ֣אֱלֹהִ֔ים נִסָּ֖ה אֶת־אַבְרָהָ֑ם וַיֹּ֣אמֶר אֵלָ֔יו אַבְרָהָ֖ם וַיֹּ֥אמֶר הִנֵּֽנִי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֡אמֶר קַח־נָ֠א אֶת־בִּנְךָ֙ אֶת־יְחִֽידְךָ֤ אֲשֶׁר־אָהַ֙בְתָּ֙ אֶת־יִצְחָ֔ק וְלֶךְ־לְךָ֔ אֶל־אֶ֖רֶץ הַמֹּרִיָּ֑ה וְהַעֲלֵ֤הוּ שָׁם֙ לְעֹלָ֔ה עַ֚ל אַחַ֣ד הֶֽהָרִ֔ים אֲשֶׁ֖ר אֹמַ֥ר אֵלֶֽיךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיַּשְׁכֵּ֨ם אַבְרָהָ֜ם בַּבֹּ֗קֶר וַֽיַּחֲבֹשׁ֙ אֶת־חֲמֹר֔וֹ וַיִּקַּ֞ח אֶת־שְׁנֵ֤י נְעָרָיו֙ אִתּ֔וֹ וְאֵ֖ת יִצְחָ֣ק בְּנ֑וֹ וַיְבַקַּע֙ עֲצֵ֣י עֹלָ֔ה וַיָּ֣קָם וַיֵּ֔לֶךְ אֶל־הַמָּק֖וֹם אֲשֶׁר־אָֽמַר־ל֥וֹ הָאֱלֹהִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בַּיּ֣וֹם הַשְּׁלִישִׁ֗י וַיִּשָּׂ֨א אַבְרָהָ֧ם אֶת־עֵינָ֛יו וַיַּ֥רְא אֶת־הַמָּק֖וֹם מֵרָחֹֽק׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֨אמֶר אַבְרָהָ֜ם אֶל־נְעָרָ֗יו שְׁבוּ־לָכֶ֥ם פֹּה֙ עִֽם־הַחֲמ֔וֹר וַאֲנִ֣י וְהַנַּ֔עַר נֵלְכָ֖ה עַד־כֹּ֑ה וְנִֽשְׁתַּחֲוֶ֖ה וְנָשׁ֥וּבָה אֲלֵיכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּקַּ֨ח אַבְרָהָ֜ם אֶת־עֲצֵ֣י הָעֹלָ֗ה וַיָּ֙שֶׂם֙ עַל־יִצְחָ֣ק בְּנ֔וֹ וַיִּקַּ֣ח בְּיָד֔וֹ אֶת־הָאֵ֖שׁ וְאֶת־הַֽמַּאֲכֶ֑לֶת וַיֵּלְכ֥וּ שְׁנֵיהֶ֖ם יַחְדָּֽו׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֨אמֶר יִצְחָ֜ק אֶל־אַבְרָהָ֤ם אָבִיו֙ וַיֹּ֣אמֶר אָבִ֔י וַיֹּ֖אמֶר הִנֶּ֣נִּֽי בְנִ֑י וַיֹּ֗אמֶר הִנֵּ֤ה הָאֵשׁ֙ וְהָ֣עֵצִ֔ים וְאַיֵּ֥ה הַשֶּׂ֖ה לְעֹלָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֙אמֶר֙ אַבְרָהָ֔ם אֱלֹהִ֞ים יִרְאֶה־לּ֥וֹ הַשֶּׂ֛ה לְעֹלָ֖ה בְּנִ֑י וַיֵּלְכ֥וּ שְׁנֵיהֶ֖ם יַחְדָּֽו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיָּבֹ֗אוּ אֶֽל־הַמָּקוֹם֮ אֲשֶׁ֣ר אָֽמַר־ל֣וֹ הָאֱלֹהִים֒ וַיִּ֨בֶן שָׁ֤ם אַבְרָהָם֙ אֶת־הַמִּזְבֵּ֔חַ וַֽיַּעֲרֹ֖ךְ אֶת־הָעֵצִ֑ים וַֽיַּעֲקֹד֙ אֶת־יִצְחָ֣ק בְּנ֔וֹ וַיָּ֤שֶׂם אֹתוֹ֙ עַל־הַמִּזְבֵּ֔חַ מִמַּ֖עַל לָעֵצִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּשְׁלַ֤ח אַבְרָהָם֙ אֶת־יָד֔וֹ וַיִּקַּ֖ח אֶת־הַֽמַּאֲכֶ֑לֶת לִשְׁחֹ֖ט אֶת־בְּנֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּקְרָ֨א אֵלָ֜יו מַלְאַ֤ךְ יְהוָה֙ מִן־הַשָּׁמַ֔יִם וַיֹּ֖אמֶר אַבְרָהָ֣ם׀ אַבְרָהָ֑ם וַיֹּ֖אמֶר הִנֵּֽנִי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֗אמֶר אַל־תִּשְׁלַ֤ח יָֽדְךָ֙ אֶל־הַנַּ֔עַר וְאַל־תַּ֥עַשׂ ל֖וֹ מְא֑וּמָּה<font color="red"><sup>1</font></sup> כִּ֣י׀ עַתָּ֣ה יָדַ֗עְתִּי כִּֽי־יְרֵ֤א אֱלֹהִים֙ אַ֔תָּה וְלֹ֥א חָשַׂ֛כְתָּ אֶת־בִּנְךָ֥ אֶת־יְחִידְךָ֖ מִמֶּֽנִּי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיִּשָּׂ֨א אַבְרָהָ֜ם אֶת־עֵינָ֗יו וַיַּרְא֙ וְהִנֵּה־אַ֔יִל אַחַ֕ר נֶאֱחַ֥ז בַּסְּבַ֖ךְ בְּקַרְנָ֑יו וַיֵּ֤לֶךְ אַבְרָהָם֙ וַיִּקַּ֣ח אֶת־הָאַ֔יִל וַיַּעֲלֵ֥הוּ לְעֹלָ֖ה תַּ֥חַת בְּנֽוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּקְרָ֧א אַבְרָהָ֛ם שֵֽׁם־הַמָּק֥וֹם הַה֖וּא יְהוָ֣ה׀ יִרְאֶ֑ה אֲשֶׁר֙ יֵאָמֵ֣ר הַיּ֔וֹם בְּהַ֥ר יְהוָ֖ה יֵרָאֶֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּקְרָ֛א מַלְאַ֥ךְ יְהוָ֖ה אֶל־אַבְרָהָ֑ם שֵׁנִ֖ית מִן־הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֕אמֶר בִּ֥י נִשְׁבַּ֖עְתִּי נְאֻם־יְהוָ֑ה כִּ֗י יַ֚עַן אֲשֶׁ֤ר עָשִׂ֙יתָ֙ אֶת־הַדָּבָ֣ר הַזֶּ֔ה וְלֹ֥א חָשַׂ֖כְתָּ אֶת־בִּנְךָ֥ אֶת־יְחִידֶֽךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּֽי־בָרֵ֣ךְ אֲבָרֶכְךָ֗ וְהַרְבָּ֨ה אַרְבֶּ֤ה אֶֽת־זַרְעֲךָ֙ כְּכוֹכְבֵ֣י הַשָּׁמַ֔יִם וְכַח֕וֹל אֲשֶׁ֖ר עַל־שְׂפַ֣ת הַיָּ֑ם וְיִרַ֣שׁ זַרְעֲךָ֔ אֵ֖ת שַׁ֥עַר אֹיְבָֽיו׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהִתְבָּרֲכ֣וּ בְזַרְעֲךָ֔ כֹּ֖ל גּוֹיֵ֣י הָאָ֑רֶץ עֵ֕קֶב אֲשֶׁ֥ר שָׁמַ֖עְתָּ בְּקֹלִֽי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיָּ֤שָׁב אַבְרָהָם֙ אֶל־נְעָרָ֔יו וַיָּקֻ֛מוּ וַיֵּלְכ֥וּ יַחְדָּ֖ו אֶל־בְּאֵ֣ר שָׁ֑בַע וַיֵּ֥שֶׁב אַבְרָהָ֖ם בִּבְאֵ֥ר שָֽׁבַע׃ פ</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיְהִ֗י אַחֲרֵי֙ הַדְּבָרִ֣ים הָאֵ֔לֶּה וַיֻּגַּ֥ד לְאַבְרָהָ֖ם לֵאמֹ֑ר הִ֠נֵּה יָלְדָ֨ה מִלְכָּ֥ה גַם־הִ֛וא בָּנִ֖ים לְנָח֥וֹר אָחִֽיךָ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אֶת־ע֥וּץ בְּכֹר֖וֹ וְאֶת־בּ֣וּז אָחִ֑יו וְאֶת־קְמוּאֵ֖ל אֲבִ֥י אֲרָֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאֶת־כֶּ֣שֶׂד וְאֶת־חֲז֔וֹ וְאֶת־פִּלְדָּ֖שׁ וְאֶת־יִדְלָ֑ף וְאֵ֖ת בְּתוּאֵֽל׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּבְתוּאֵ֖ל יָלַ֣ד אֶת־רִבְקָ֑ה שְׁמֹנָ֥ה אֵ֙לֶּה֙ יָלְדָ֣ה מִלְכָּ֔ה לְנָח֖וֹר אֲחִ֥י אַבְרָהָֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּפִֽילַגְשׁ֖וֹ וּשְׁמָ֣הּ רְאוּמָ֑ה וַתֵּ֤לֶד גַּם־הִוא֙ אֶת־טֶ֣בַח וְאֶת־גַּ֔חַם וְאֶת־תַּ֖חַשׁ וְאֶֽת־מַעֲכָֽה׃ ס</P>
</TD>
<TD WIDTH="50%">
<P>1&nbsp;way&#601;h&icirc; &#8217;<sup>a</sup>&#x1E25;ar had&#601;&#x1E07;&#257;r&icirc;m h&#257;&#8217;&#275;lleh w&#601;h&#257;&#8217;&#277;l&#333;h&icirc;m niss&acirc; &#8217;e&#x1E6F;-&#8217;a&#x1E07;&#601;r&acirc;&#257;m wayy&#333;&#8217;mer &#8217;&#275;l&#257;yw &#8217;a&#x1E07;&#601;r&acirc;&#257;m wayy&#333;&#8217;mer hinn&#275;n&icirc;: </P>
<P>2&nbsp;wayy&#333;&#8217;mer q<sup>a</sup>&#x1E25;-n&#257;&#8217; &#8217;e&#x1E6F;-bin&#601;&#x1E35;&#257; &#8217;e&#x1E6F;-y&#601;&#x1E25;&icirc;&#x1E0F;&#601;&#x1E35;&#257; &#8217;&#259;&#353;er-&#8217;&acirc;a&#x1E07;&#601;t&#257; &#8217;e&#x1E6F;-yi&#x1E63;&#601;&#x1E25;&#257;q w&#601;le&#x1E35;&#601;-l&#601;&#x1E35;&#257; &#8217;el-&#8217;ere&#x1E63; hamm&#333;r&icirc;y&acirc; w&#601;h<sup>a</sup>&#8216;&#259;l&#275;h&ucirc; &#353;&#257;m l&#601;&#8216;&#333;l&acirc; &#8216;al &#8217;<sup>a</sup>&#x1E25;a&#x1E0F; heh&#257;r&icirc;m &#8217;&#259;&#353;er &#8217;&#333;mar &#8217;&#275;ley&#x1E35;&#257;: </P>
<P>3&nbsp;wayya&#353;&#601;k&#275;m &#8217;a&#x1E07;&#601;r&acirc;&#257;m bab&#333;qer wayy<sup>a</sup>&#x1E25;&#259;&#x1E07;&#333;&#353; &#8217;e&#x1E6F;-&#x1E25;&#259;m&#333;rw&#333; wayyiqq<sup>a</sup>&#x1E25; &#8217;e&#x1E6F;-&#353;&#601;n&ecirc; n&#601;&#8216;&#257;r&#257;yw &#8217;itw&#333; w&#601;&#8217;&#275;&#x1E6F; yi&#x1E63;&#601;&#x1E25;&#257;q b&#601;nw&#333; way&#601;&#x1E07;aqq<sup>a</sup>&#8216; &#8216;&#259;&#x1E63;&ecirc; &#8216;&#333;l&acirc; wayy&#257;q&#257;m wayy&#275;le&#x1E35;&#601; &#8217;el-hamm&#257;qw&#333;m &#8217;&#259;&#353;er-&#8217;&#257;mar-lw&#333; h&#257;&#8217;&#277;l&#333;h&icirc;m: </P>
<P>4&nbsp;bayyw&#333;m ha&#353;&#353;&#601;l&icirc;&#353;&icirc; wayyi&#347;&#347;&#257;&#8217; &#8217;a&#x1E07;&#601;r&acirc;&#257;m &#8217;e&#x1E6F;-&#8216;&ecirc;n&#257;yw wayyar&#601;&#8217; &#8217;e&#x1E6F;-hamm&#257;qw&#333;m m&#275;r&#257;&#x1E25;&#333;q: </P>
<P>5&nbsp;wayy&#333;&#8217;mer &#8217;a&#x1E07;&#601;r&acirc;&#257;m &#8217;el-n&#601;&#8216;&#257;r&#257;yw &#353;&#601;&#x1E07;&ucirc;-l&#257;&#x1E35;em p&#333;h &#8216;im-h<sup>a</sup>&#x1E25;&#259;mw&#333;r wa&#8217;&#259;n&icirc; w&#601;hann<sup>a</sup>&#8216;ar n&#275;l&#601;&#x1E35;&acirc; &#8216;a&#x1E0F;-k&#333;h w&#601;ni&#353;&#601;t<sup>a</sup>&#x1E25;&#259;weh w&#601;n&#257;&#353;&ucirc;&#x1E07;&acirc; &#8217;&#259;l&ecirc;&#x1E35;em: </P>
<P>6&nbsp;wayyiqq<sup>a</sup>&#x1E25; &#8217;a&#x1E07;&#601;r&acirc;&#257;m &#8217;e&#x1E6F;-&#8216;&#259;&#x1E63;&ecirc; h&#257;&#8216;&#333;l&acirc; wayy&#257;&#347;em &#8216;al-yi&#x1E63;&#601;&#x1E25;&#257;q b&#601;nw&#333; wayyiqq<sup>a</sup>&#x1E25; b&#601;y&#257;&#x1E0F;w&#333; &#8217;e&#x1E6F;-h&#257;&#8217;&#275;&#353; w&#601;&#8217;e&#x1E6F;-hamma&#8217;&#259;&#x1E35;ele&#x1E6F; wayy&#275;l&#601;&#x1E35;&ucirc; &#353;&#601;n&ecirc;hem y<sup>a</sup>&#x1E25;&#601;d&#257;w: </P>
<P>7&nbsp;wayy&#333;&#8217;mer yi&#x1E63;&#601;&#x1E25;&#257;q &#8217;el-&#8217;a&#x1E07;&#601;r&acirc;&#257;m &#8217;&#257;&#x1E07;&icirc;w wayy&#333;&#8217;mer &#8217;&#257;&#x1E07;&icirc; wayy&#333;&#8217;mer hinnenn&icirc; &#x1E07;&#601;n&icirc; wayy&#333;&#8217;mer hinn&#275;h h&#257;&#8217;&#275;&#353; w&#601;h&#257;&#8216;&#275;&#x1E63;&icirc;m w&#601;&#8217;ayy&#275;h ha&#347;&#347;eh l&#601;&#8216;&#333;l&acirc;: </P>
<P>8&nbsp;wayy&#333;&#8217;mer &#8217;a&#x1E07;&#601;r&acirc;&#257;m &#8217;&#277;l&#333;h&icirc;m yir&#601;&#8217;eh-llw&#333; ha&#347;&#347;eh l&#601;&#8216;&#333;l&acirc; b&#601;n&icirc; wayy&#275;l&#601;&#x1E35;&ucirc; &#353;&#601;n&ecirc;hem y<sup>a</sup>&#x1E25;&#601;d&#257;w: </P>
<P>9&nbsp;wayy&#257;&#x1E07;&#333;&#8217;&ucirc; &#8217;el-hamm&#257;qw&#333;m &#8217;&#259;&#353;er &#8217;&#257;mar-lw&#333; h&#257;&#8217;&#277;l&#333;h&icirc;m wayyi&#x1E07;en &#353;&#257;m &#8217;a&#x1E07;&#601;r&acirc;&#257;m &#8217;e&#x1E6F;-hammiz&#601;b&#275;&#x1E25;a wayy<sup>a</sup>&#8216;&#259;r&#333;&#x1E35;&#601; &#8217;e&#x1E6F;-h&#257;&#8216;&#275;&#x1E63;&icirc;m wayy<sup>a</sup>&#8216;&#259;q&#333;&#x1E0F; &#8217;e&#x1E6F;-yi&#x1E63;&#601;&#x1E25;&#257;q b&#601;nw&#333; wayy&#257;&#347;em &#8217;&#333;&#x1E6F;w&#333; &#8216;al-hammiz&#601;b&#275;&#x1E25;a mimm<sup>a</sup>&#8216;al l&#257;&#8216;&#275;&#x1E63;&icirc;m: </P>
<P>10&nbsp;wayyi&#353;&#601;l<sup>a</sup>&#x1E25; &#8217;a&#x1E07;&#601;r&acirc;&#257;m &#8217;e&#x1E6F;-y&#257;&#x1E0F;w&#333; wayyiqq<sup>a</sup>&#x1E25; &#8217;e&#x1E6F;-hamma&#8217;&#259;&#x1E35;ele&#x1E6F; li&#353;&#601;&#x1E25;&#333;&#x1E6D; &#8217;e&#x1E6F;-b&#601;nw&#333;: </P>
<P>11&nbsp;wayyiq&#601;r&#257;&#8217; &#8217;&#275;l&#257;yw mal&#601;&#8217;a&#x1E35;&#601; y&#601;hw&acirc; min-ha&#353;&#353;&#257;mayim wayy&#333;&#8217;mer &#8217;a&#x1E07;&#601;r&acirc;&#257;m| &#8217;a&#x1E07;&#601;r&acirc;&#257;m wayy&#333;&#8217;mer hinn&#275;n&icirc;: </P>
<P>12&nbsp;wayy&#333;&#8217;mer &#8217;al-ti&#353;&#601;l<sup>a</sup>&#x1E25; y&#257;&#x1E0F;&#601;&#x1E35;&#257; &#8217;el-hann<sup>a</sup>&#8216;ar w&#601;&#8217;al-t<sup>a</sup>&#8216;a&#347; lw&#333; m&#601;&#8217;&ucirc;mm&acirc;<font color="red"><sup>1</font></sup> k&icirc;| &#8216;at&acirc; y&#257;&#x1E0F;<sup>a</sup>&#8216;&#601;t&icirc; k&icirc;-y&#601;r&#275;&#8217; &#8217;&#277;l&#333;h&icirc;m &#8217;at&acirc; w&#601;l&#333;&#8217; &#x1E25;&#257;&#347;a&#x1E35;&#601;t&#257; &#8217;e&#x1E6F;-bin&#601;&#x1E35;&#257; &#8217;e&#x1E6F;-y&#601;&#x1E25;&icirc;&#x1E0F;&#601;&#x1E35;&#257; mimmenn&icirc;: </P>
<P>13&nbsp;wayyi&#347;&#347;&#257;&#8217; &#8217;a&#x1E07;&#601;r&acirc;&#257;m &#8217;e&#x1E6F;-&#8216;&ecirc;n&#257;yw wayyar&#601;&#8217; w&#601;hinn&#275;h-&#8217;ayil &#8217;<sup>a</sup>&#x1E25;ar ne&#8217;&#277;&#x1E25;az bass&#601;&#x1E07;a&#x1E35;&#601; b&#601;qar&#601;n&#257;yw wayy&#275;le&#x1E35;&#601; &#8217;a&#x1E07;&#601;r&acirc;&#257;m wayyiqq<sup>a</sup>&#x1E25; &#8217;e&#x1E6F;-h&#257;&#8217;ayil wayy<sup>a</sup>&#8216;&#259;l&#275;h&ucirc; l&#601;&#8216;&#333;l&acirc; t<sup>a</sup>&#x1E25;a&#x1E6F; b&#601;nw&#333;: </P>
<P>14&nbsp;wayyiq&#601;r&#257;&#8217; &#8217;a&#x1E07;&#601;r&acirc;&#257;m &#353;&#275;m-hamm&#257;qw&#333;m hah&ucirc;&#8217; y&#601;hw&acirc;| yir&#601;&#8217;eh &#8217;&#259;&#353;er y&#275;&#8217;&#257;m&#275;r hayyw&#333;m b&#601;har y&#601;hw&acirc; y&#275;r&#257;&#8217;eh: </P>
<P>15&nbsp;wayyiq&#601;r&#257;&#8217; mal&#601;&#8217;a&#x1E35;&#601; y&#601;hw&acirc; &#8217;el-&#8217;a&#x1E07;&#601;r&acirc;&#257;m &#353;&#275;n&icirc;&#x1E6F; min-ha&#353;&#353;&#257;m&#257;yim: </P>
<P>16&nbsp;wayy&#333;&#8217;mer b&icirc; ni&#353;&#601;b<sup>a</sup>&#8216;&#601;t&icirc; n&#601;&#8217;um-y&#601;hw&acirc; k&icirc; y<sup>a</sup>&#8216;an &#8217;&#259;&#353;er &#8216;&#257;&#347;&icirc;&#x1E6F;&#257; &#8217;e&#x1E6F;-had&#257;&#x1E07;&#257;r hazzeh w&#601;l&#333;&#8217; &#x1E25;&#257;&#347;a&#x1E35;&#601;t&#257; &#8217;e&#x1E6F;-bin&#601;&#x1E35;&#257; &#8217;e&#x1E6F;-y&#601;&#x1E25;&icirc;&#x1E0F;e&#x1E35;&#257;: </P>
<P>17&nbsp;k&icirc;-&#x1E07;&#257;r&#275;&#x1E35;&#601; &#8217;&#259;&#x1E07;&#257;re&#x1E35;&#601;&#x1E35;&#257; w&#601;har&#601;b&acirc; &#8217;ar&#601;beh &#8217;e&#x1E6F;-zar&#601;&#8216;&#259;&#x1E35;&#257; k&#601;&#x1E35;w&#333;&#x1E35;&#601;&#x1E07;&ecirc; ha&#353;&#353;&#257;mayim w&#601;&#x1E35;<sup>a</sup>&#x1E25;w&#333;l &#8217;&#259;&#353;er &#8216;al-&#347;&#601;fa&#x1E6F; hayy&#257;m w&#601;yira&#353; zar&#601;&#8216;&#259;&#x1E35;&#257; &#8217;&#275;&#x1E6F; &#353;<sup>a</sup>&#8216;ar &#8217;&#333;y&#601;&#x1E07;&#257;yw: </P>
<P>18&nbsp;w&#601;hi&#x1E6F;&#601;b&#257;r&#259;&#x1E35;&ucirc; &#x1E07;&#601;zar&#601;&#8216;&#259;&#x1E35;&#257; k&#333;l gw&#333;y&ecirc; h&#257;&#8217;&#257;re&#x1E63; &#8216;&#275;qe&#x1E07; &#8217;&#259;&#353;er &#353;&#257;m<sup>a</sup>&#8216;&#601;t&#257; b&#601;q&#333;l&icirc;: </P>
<P>19&nbsp;wayy&#257;&#353;&#257;&#x1E07; &#8217;a&#x1E07;&#601;r&acirc;&#257;m &#8217;el-n&#601;&#8216;&#257;r&#257;yw wayy&#257;qum&ucirc; wayy&#275;l&#601;&#x1E35;&ucirc; y<sup>a</sup>&#x1E25;&#601;d&#257;w &#8217;el-b&#601;&#8217;&#275;r &#353;&#257;&#x1E07;<sup>a</sup>&#8216; wayy&#275;&#353;e&#x1E07; &#8217;a&#x1E07;&#601;r&acirc;&#257;m bi&#x1E07;&#601;&#8217;&#275;r &#353;&#257;&#x1E07;<sup>a</sup>&#8216;: f</P>
<P>20&nbsp;way&#601;h&icirc; &#8217;<sup>a</sup>&#x1E25;&#259;r&ecirc; had&#601;&#x1E07;&#257;r&icirc;m h&#257;&#8217;&#275;lleh wayyuga&#x1E0F; l&#601;&#8217;a&#x1E07;&#601;r&acirc;&#257;m l&#275;&#8217;m&#333;r hinn&#275;h y&#257;l&#601;&#x1E0F;&acirc; mil&#601;k&acirc; &#x1E21;am-hiw&#8217; b&#257;n&icirc;m l&#601;n&#257;&#x1E25;w&#333;r &#8217;&#257;&#x1E25;&icirc;&#x1E35;&#257;: </P>
<P>21&nbsp;&#8217;e&#x1E6F;-&#8216;&ucirc;&#x1E63; b&#601;&#x1E35;&#333;rw&#333; w&#601;&#8217;e&#x1E6F;-b&ucirc;z &#8217;&#257;&#x1E25;&icirc;w w&#601;&#8217;e&#x1E6F;-q&#601;m&ucirc;&#8217;&#275;l &#8217;&#259;&#x1E07;&icirc; &#8217;&#259;r&#257;m: </P>
<P>22&nbsp;w&#601;&#8217;e&#x1E6F;-ke&#347;e&#x1E0F; w&#601;&#8217;e&#x1E6F;-&#x1E25;&#259;zw&#333; w&#601;&#8217;e&#x1E6F;-pil&#601;d&#257;&#353; w&#601;&#8217;e&#x1E6F;-yi&#x1E0F;&#601;l&#257;f w&#601;&#8217;&#275;&#x1E6F; b&#601;&#x1E6F;&ucirc;&#8217;&#275;l: </P>
<P>23&nbsp;&ucirc;&#x1E07;&#601;&#x1E6F;&ucirc;&#8217;&#275;l y&#257;la&#x1E0F; &#8217;e&#x1E6F;-ri&#x1E07;&#601;q&acirc; &#353;&#601;m&#333;n&acirc; &#8217;&#275;lleh y&#257;l&#601;&#x1E0F;&acirc; mil&#601;k&acirc; l&#601;n&#257;&#x1E25;w&#333;r &#8217;&#259;&#x1E25;&icirc; &#8217;a&#x1E07;&#601;r&acirc;&#257;m: </P>
<P>24&nbsp;&ucirc;f&icirc;la&#x1E21;&#601;&#353;w&#333; &ucirc;&#353;&#601;m&#257;h r&#601;&#8217;&ucirc;m&acirc; wat&#275;le&#x1E0F; gam-hiw&#8217; &#8217;e&#x1E6F;-&#x1E6D;e&#x1E07;<sup>a</sup>&#x1E25; w&#601;&#8217;e&#x1E6F;-g<sup>a</sup>&#x1E25;am w&#601;&#8217;e&#x1E6F;-t<sup>a</sup>&#x1E25;a&#353; w&#601;&#8217;e&#x1E6F;-m<sup>a</sup>&#8216;&#259;&#x1E35;&acirc;: s</P>
</TD>
</TABLE>
<P><HR>
<CENTER>
<A HREF="gen023.htm">Next: Genesis (Bereshit) Chapter 23</A></CENTER>
</BODY>
</HTML>
