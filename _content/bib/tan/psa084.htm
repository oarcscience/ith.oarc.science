<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 84</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa084.htm">Polyglot</A>&nbsp;
<A HREF="../kjv/psa084.htm">KJV</A>&nbsp;
<A HREF="../sep/psa084.htm">Sep</A>&nbsp;
<A HREF="../vul/psa084.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa083.htm">Previous</A>&nbsp;
<A HREF="psa085.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 84</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֥חַ עַֽל־הַגִּתִּ֑ית לִבְנֵי־קֹ֥רַח מִזְמֽוֹר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;מַה־יְּדִיד֥וֹת מִשְׁכְּנוֹתֶ֗יךָ יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;נִכְסְפָ֬ה וְגַם־כָּלְתָ֨ה׀ נַפְשִׁי֮ לְחַצְר֪וֹת יְה֫וָ֥ה לִבִּ֥י וּבְשָׂרִ֑י יְ֝רַנְּנ֗וּ אֶ֣ל אֵֽל־חָֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;גַּם־צִפּ֨וֹר׀ מָ֪צְאָה בַ֡יִת וּדְר֤וֹר׀ קֵ֥ן לָהּ֮ אֲשֶׁר־שָׁ֪תָה אֶפְרֹ֫חֶ֥יהָ אֶֽת־מִ֭זְבְּחוֹתֶיךָ יְהוָ֣ה צְבָא֑וֹת מַ֝לְכִּ֗י וֵאלֹהָֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אַ֭שְׁרֵי יוֹשְׁבֵ֣י בֵיתֶ֑ךָ ע֝֗וֹד יְֽהַלְל֥וּךָ סֶּֽלָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אַשְׁרֵ֣י אָ֭דָם עֽוֹז־ל֥וֹ בָ֑ךְ מְ֝סִלּ֗וֹת בִּלְבָבָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;עֹבְרֵ֤י׀ בְּעֵ֣מֶק הַ֭בָּכָא מַעְיָ֣ן יְשִׁית֑וּהוּ גַּם־בְּ֝רָכ֗וֹת יַעְטֶ֥ה מוֹרֶֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יֵ֭לְכוּ מֵחַ֣יִל אֶל־חָ֑יִל יֵרָאֶ֖ה אֶל־אֱלֹהִ֣ים בְּצִיּֽוֹן׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;יְה֘וָ֤ה אֱלֹהִ֣ים צְ֭בָאוֹת שִׁמְעָ֣ה תְפִלָּתִ֑י הַאֲזִ֨ינָה אֱלֹהֵ֖י יַעֲקֹ֣ב סֶֽלָה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מָ֭גִנֵּנוּ רְאֵ֣ה אֱלֹהִ֑ים וְ֝הַבֵּ֗ט פְּנֵ֣י מְשִׁיחֶֽךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֤י טֽוֹב־י֥וֹם בַּחֲצֵרֶ֗יךָ מֵ֫אָ֥לֶף בָּחַ֗רְתִּי הִ֭סְתּוֹפֵף בְּבֵ֣ית אֱלֹהַ֑י מִ֝דּ֗וּר בְּאָהֳלֵי־רֶֽשַׁע׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּ֤י שֶׁ֨מֶשׁ׀ וּמָגֵן֮ יְהוָ֪ה אֱלֹ֫הִ֥ים חֵ֣ן וְ֭כָבוֹד יִתֵּ֣ן יְהוָ֑ה לֹ֥א יִמְנַע־ט֝֗וֹב לַֽהֹלְכִ֥ים בְּתָמִֽים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;יְהוָ֥ה צְבָא֑וֹת אַֽשְׁרֵ֥י אָ֝דָ֗ם בֹּטֵ֥חַ בָּֽךְ׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a &#8216;al-hagit&icirc;&#x1E6F; li&#x1E07;&#601;n&ecirc;-q&#333;r<sup>a</sup>&#x1E25; miz&#601;mw&#333;r: </P>
<P>2&nbsp;mah-yy&#601;&#x1E0F;&icirc;&#x1E0F;w&#333;&#x1E6F; mi&#353;&#601;k&#601;nw&#333;&#x1E6F;ey&#x1E35;&#257; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>3&nbsp;ni&#x1E35;&#601;s&#601;f&acirc; w&#601;&#x1E21;am-k&#257;l&#601;&#x1E6F;&acirc;| naf&#601;&#353;&icirc; l&#601;&#x1E25;a&#x1E63;&#601;rw&#333;&#x1E6F; y&#601;hw&acirc; lib&icirc; &ucirc;&#x1E07;&#601;&#347;&#257;r&icirc; y&#601;rann&#601;n&ucirc; &#8217;el &#8217;&#275;l-&#x1E25;&#257;y: </P>
<P>4&nbsp;gam-&#x1E63;ipw&#333;r| m&#257;&#x1E63;&#601;&#8217;&acirc; &#x1E07;ayi&#x1E6F; &ucirc;&#x1E0F;&#601;rw&#333;r| q&#275;n l&#257;h &#8217;&#259;&#353;er-&#353;&#257;&#x1E6F;&acirc; &#8217;ef&#601;r&#333;&#x1E25;eyh&#257; &#8217;e&#x1E6F;-miz&#601;b&#601;&#x1E25;w&#333;&#x1E6F;ey&#x1E35;&#257; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; mal&#601;k&icirc; w&#275;&#8217;l&#333;h&#257;y: </P>
<P>5&nbsp;&#8217;a&#353;&#601;r&ecirc; yw&#333;&#353;&#601;&#x1E07;&ecirc; &#x1E07;&ecirc;&#x1E6F;e&#x1E35;&#257; &#8216;w&#333;&#x1E0F; y&#601;hal&#601;l&ucirc;&#x1E35;&#257; ssel&acirc;: </P>
<P>6&nbsp;&#8217;a&#353;&#601;r&ecirc; &#8217;&#257;&#x1E0F;&#257;m &#8216;w&#333;z-lw&#333; &#x1E07;&#257;&#x1E35;&#601; m&#601;sillw&#333;&#x1E6F; bil&#601;&#x1E07;&#257;&#x1E07;&#257;m: </P>
<P>7&nbsp;&#8216;&#333;&#x1E07;&#601;r&ecirc;| b&#601;&#8216;&#275;meq hab&#257;&#x1E35;&#257;&#8217; m<sup>a</sup>&#8216;&#601;y&#257;n y&#601;&#353;&icirc;&#x1E6F;&ucirc;h&ucirc; gam-b&#601;r&#257;&#x1E35;w&#333;&#x1E6F; y<sup>a</sup>&#8216;&#601;&#x1E6D;eh mw&#333;reh: </P>
<P>8&nbsp;y&#275;l&#601;&#x1E35;&ucirc; m&#275;&#x1E25;ayil &#8217;el-&#x1E25;&#257;yil y&#275;r&#257;&#8217;eh &#8217;el-&#8217;&#277;l&#333;h&icirc;m b&#601;&#x1E63;&icirc;yw&#333;n: </P>
<P>9&nbsp;y&#601;hw&acirc; &#8217;&#277;l&#333;h&icirc;m &#x1E63;&#601;&#x1E07;&#257;&#8217;w&#333;&#x1E6F; &#353;im&#601;&#8216;&acirc; &#x1E6F;&#601;fill&#257;&#x1E6F;&icirc; ha&#8217;&#259;z&icirc;n&acirc; &#8217;&#277;l&#333;h&ecirc; y<sup>a</sup>&#8216;&#259;q&#333;&#x1E07; sel&acirc;: </P>
<P>10&nbsp;m&#257;&#x1E21;inn&#275;n&ucirc; r&#601;&#8217;&#275;h &#8217;&#277;l&#333;h&icirc;m w&#601;hab&#275;&#x1E6D; p&#601;n&ecirc; m&#601;&#353;&icirc;&#x1E25;e&#x1E35;&#257;: </P>
<P>11&nbsp;k&icirc; &#x1E6D;w&#333;&#x1E07;-yw&#333;m b<sup>a</sup>&#x1E25;&#259;&#x1E63;&#275;rey&#x1E35;&#257; m&#275;&#8217;&#257;lef b&#257;&#x1E25;ar&#601;t&icirc; his&#601;tw&#333;f&#275;f b&#601;&#x1E07;&ecirc;&#x1E6F; &#8217;&#277;l&#333;hay mid&ucirc;r b&#601;&#8217;&acirc;&#335;l&ecirc;-re&#353;<sup>a</sup>&#8216;: </P>
<P>12&nbsp;k&icirc; &#353;eme&#353;| &ucirc;m&#257;&#x1E21;&#275;n y&#601;hw&acirc; &#8217;&#277;l&#333;h&icirc;m &#x1E25;&#275;n w&#601;&#x1E35;&#257;&#x1E07;w&#333;&#x1E0F; yit&#275;n y&#601;hw&acirc; l&#333;&#8217; yim&#601;n<sup>a</sup>&#8216;-&#x1E6D;w&#333;&#x1E07; lah&#333;l&#601;&#x1E35;&icirc;m b&#601;&#x1E6F;&#257;m&icirc;m: </P>
<P>13&nbsp;y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;a&#353;&#601;r&ecirc; &#8217;&#257;&#x1E0F;&#257;m b&#333;&#x1E6D;&#275;&#x1E25;a b&#257;&#x1E35;&#601;: </P>
</TD>
</TABLE>
<P><HR>
<CENTER>
<A HREF="psa085.htm">Next: Psalms (Tehilim) Chapter 85</A></CENTER>
</BODY>
</HTML>
