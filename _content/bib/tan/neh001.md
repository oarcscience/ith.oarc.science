[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/neh001)  [KJV](../kjv/neh001) 
[Vul](../vul/neh001)   
  
[Nehemiah (Nechemiyah) Index](neh)  
  [Previous](ezr010)  [Next](neh002) 

------------------------------------------------------------------------

### Tanach (Hebrew): Nehemiah (Nechemiyah) Chapter 1

‎<span id="001">1</span> ‏דִּבְרֵ֥י נְחֶמְיָ֖ה בֶּן־חֲכַלְיָ֑ה וַיְהִ֤י
בְחֹֽדֶשׁ־כסלו כִּסְלֵיו֙ שְׁנַ֣ת עֶשְׂרִ֔ים וַאֲנִ֥י הָיִ֖יתִי
בְּשׁוּשַׁ֥ן הַבִּירָֽה׃

‎<span id="002">2</span> ‏וַיָּבֹ֨א חֲנָ֜נִי אֶחָ֧ד מֵאַחַ֛י ה֥וּא
וַאֲנָשִׁ֖ים מִֽיהוּדָ֑ה וָאֶשְׁאָלֵ֞ם עַל־הַיְּהוּדִ֧ים הַפְּלֵיטָ֛ה
אֲשֶֽׁר־נִשְׁאֲר֥וּ מִן־הַשֶּׁ֖בִי וְעַל־יְרוּשָׁלִָֽם׃

‎<span id="003">3</span> ‏וַיֹּאמְרוּ֮ לִי֒ הַֽנִּשְׁאָרִ֞ים
אֲשֶֽׁר־נִשְׁאֲר֤וּ מִן־הַשְּׁבִי֙ שָׁ֣ם בַּמְּדִינָ֔ה בְּרָעָ֥ה
גְדֹלָ֖ה וּבְחֶרְפָּ֑ה וְחוֹמַ֤ת יְרוּשָׁלִַ֙ם֙ מְפֹרָ֔צֶת וּשְׁעָרֶ֖יהָ
נִצְּת֥וּ בָאֵֽשׁ׃

‎<span id="004">4</span> ‏וַיְהִ֞י כְּשָׁמְעִ֣י׀ אֶת־הַדְּבָרִ֣ים
הָאֵ֗לֶּה יָשַׁ֙בְתִּי֙ וָֽאֶבְכֶּ֔ה וָאֶתְאַבְּלָ֖ה יָמִ֑ים וָֽאֱהִ֥י
צָם֙ וּמִתְפַּלֵּ֔ל לִפְנֵ֖י אֱלֹהֵ֥י הַשָּׁמָֽיִם׃

‎<span id="005">5</span> ‏וָאֹמַ֗ר אָֽנָּ֤א יְהוָה֙ אֱלֹהֵ֣י
הַשָּׁמַ֔יִם הָאֵ֥ל הַגָּד֖וֹל וְהַנּוֹרָ֑א שֹׁמֵ֤ר הַבְּרִית֙ וָחֶ֔סֶד
לְאֹהֲבָ֖יו וּלְשֹׁמְרֵ֥י מִצְוֹתָֽיו׃

‎<span id="006">6</span> ‏תְּהִ֣י נָ֣א אָזְנְךָֽ־קַשֶּׁ֣בֶת וְֽעֵינֶ֪יךָ
פְתֻוּח֟וֹת<sup>1</sup> לִשְׁמֹ֣עַ אֶל־תְּפִלַּ֣ת עַבְדְּךָ֡ אֲשֶׁ֣ר
אָנֹכִי֩ מִתְפַּלֵּ֨ל לְפָנֶ֤יךָ הַיּוֹם֙ יוֹמָ֣ם וָלַ֔יְלָה עַל־בְּנֵ֥י
יִשְׂרָאֵ֖ל עֲבָדֶ֑יךָ וּמִתְוַדֶּ֗ה עַל־חַטֹּ֤אות בְּנֵֽי־יִשְׂרָאֵל֙
אֲשֶׁ֣ר חָטָ֣אנוּ לָ֔ךְ וַאֲנִ֥י וּבֵית־אָבִ֖י חָטָֽאנוּ׃

‎<span id="007">7</span> ‏חֲבֹ֖ל חָבַ֣לְנוּ לָ֑ךְ וְלֹא־שָׁמַ֣רְנוּ
אֶת־הַמִּצְוֹ֗ת וְאֶת־הַֽחֻקִּים֙ וְאֶת־הַמִּשְׁפָּטִ֔ים אֲשֶׁ֥ר
צִוִּ֖יתָ אֶת־מֹשֶׁ֥ה עַבְדֶּֽךָ׃

‎<span id="008">8</span> ‏זְכָר־נָא֙ אֶת־הַדָּבָ֔ר אֲשֶׁ֥ר צִוִּ֛יתָ
אֶת־מֹשֶׁ֥ה עַבְדְּךָ֖ לֵאמֹ֑ר אַתֶּ֣ם תִּמְעָ֔לוּ אֲנִ֕י אָפִ֥יץ
אֶתְכֶ֖ם בָּעַמִּֽים׃

‎<span id="009">9</span> ‏וְשַׁבְתֶּ֣ם אֵלַ֔י וּשְׁמַרְתֶּם֙ מִצְוֹתַ֔י
וַעֲשִׂיתֶ֖ם אֹתָ֑ם אִם־יִהְיֶ֨ה נִֽדַּחֲכֶ֜ם בִּקְצֵ֤ה הַשָּׁמַ֙יִם֙
מִשָּׁ֣ם אֲקַבְּצֵ֔ם והבואתים וַהֲבִֽיאוֹתִים֙ אֶל־הַמָּק֔וֹם אֲשֶׁ֣ר
בָּחַ֔רְתִּי לְשַׁכֵּ֥ן אֶת־שְׁמִ֖י שָֽׁם׃

‎<span id="010">10</span> ‏וְהֵ֥ם עֲבָדֶ֖יךָ וְעַמֶּ֑ךָ אֲשֶׁ֤ר
פָּדִ֙יתָ֙ בְּכֹחֲךָ֣ הַגָּד֔וֹל וּבְיָדְךָ֖ הַחֲזָקָֽה׃

‎<span id="011">11</span> ‏אָנָּ֣א אֲדֹנָ֗י תְּהִ֣י נָ֣א
אָזְנְךָֽ־קַ֠שֶּׁבֶת אֶל־תְּפִלַּ֨ת עַבְדְּךָ֜ וְאֶל־תְּפִלַּ֣ת
עֲבָדֶ֗יךָ הַֽחֲפֵצִים֙ לְיִרְאָ֣ה אֶת־שְׁמֶ֔ךָ וְהַצְלִֽיחָה־נָּ֤א
לְעַבְדְּךָ֙ הַיּ֔וֹם וּתְנֵ֣הוּ לְרַחֲמִ֔ים לִפְנֵ֖י הָאִ֣ישׁ הַזֶּ֑ה
וַאֲנִ֛י הָיִ֥יתִי מַשְׁקֶ֖ה לַמֶּֽלֶךְ׃ פ

1 diḇərê nəḥeməyâ ben-ḥăḵaləyâ wayəhî ḇəḥōḏeš-kisəlēw kisəlêw šənaṯ
‘eśərîm wa’ănî hāyîṯî bəšûšan habîrâ:

2 wayyāḇō’ ḥănānî ’eḥāḏ mē’<sup>a</sup>ḥay hû’ wa’ănāšîm mîhûḏâ
wā’ešə’ālēm ‘al-hayyəhûḏîm hapəlêṭâ ’ăšer-nišə’ărû min-haššeḇî
wə‘al-yərûšālāim:

3 wayyō’mərû lî hannišə’ārîm ’ăšer-nišə’ărû min-haššəḇî šām bamməḏînâ
bərā‘â ḡəḏōlâ ûḇəḥerəpâ wəḥwōmaṯ yərûšālaim məfōrāṣeṯ ûšə‘āreyhā niṣṣəṯû
ḇā’ēš:

4 wayəhî kəšāmə‘î\| ’eṯ-hadəḇārîm hā’ēlleh yāšaḇətî wā’eḇəkeh
wā’eṯə’abəlâ yāmîm wā’ĕhî ṣām ûmiṯəpallēl lifənê ’ĕlōhê haššāmāyim:

5 wā’ōmar ’ānnā’ yəhwâ ’ĕlōhê haššāmayim hā’ēl hagāḏwōl wəhannwōrā’
šōmēr habərîṯ wāḥeseḏ lə’ōhăḇāyw ûləšōmərê miṣəwōṯāyw:

6 təhî nā’ ’āzənəḵā-qaššeḇeṯ wə‘êneyḵā fəṯuûḥwōṯ<sup>1</sup> lišəmō‘a
’el-təfillaṯ ‘aḇədəḵā ’ăšer ’ānōḵî miṯəpallēl ləfāneyḵā hayywōm ywōmām
wālayəlâ ‘al-bənê yiśərā’ēl ‘ăḇāḏeyḵā ûmiṯəwadeh ‘al-ḥaṭṭō’wṯ
bənê-yiśərā’ēl ’ăšer ḥāṭā’nû lāḵə wa’ănî ûḇêṯ-’āḇî ḥāṭā’nû:

7 ḥăḇōl ḥāḇalənû lāḵə wəlō’-šāmarənû ’eṯ-hammiṣəwōṯ
wə’eṯ-h<sup>a</sup>ḥuqqîm wə’eṯ-hammišəpāṭîm ’ăšer ṣiûîṯā ’eṯ-mōšeh
‘aḇədeḵā:

8 zəḵār-nā’ ’eṯ-hadāḇār ’ăšer ṣiûîṯā ’eṯ-mōšeh ‘aḇədəḵā lē’mōr ’atem
timə‘ālû ’ănî ’āfîṣ ’eṯəḵem bā‘ammîm:

9 wəšaḇətem ’ēlay ûšəmarətem miṣəwōṯay w<sup>a</sup>‘ăśîṯem ’ōṯām
’im-yihəyeh nid<sup>a</sup>ḥăḵem biqəṣēh haššāmayim miššām ’ăqabəṣēm
wahăḇwō’ōṯîm wahăḇî’wōṯîm ’el-hammāqwōm ’ăšer bāḥarətî ləšakēn ’eṯ-šəmî
šām:

10 wəhēm ‘ăḇāḏeyḵā wə‘ammeḵā ’ăšer pāḏîṯā bəḵōḥăḵā hagāḏwōl ûḇəyāḏəḵā
h<sup>a</sup>ḥăzāqâ:

11 ’ānnā’ ’ăḏōnāy təhî nā’ ’āzənəḵā-qaššeḇeṯ ’el-təfillaṯ ‘aḇədəḵā
wə’el-təfillaṯ ‘ăḇāḏeyḵā h<sup>a</sup>ḥăfēṣîm ləyirə’â ’eṯ-šəmeḵā
wəhaṣəlîḥâ-nnā’ lə‘aḇədəḵā hayywōm ûṯənēhû lər<sup>a</sup>ḥămîm lifənê
hā’îš hazzeh wa’ănî hāyîṯî mašəqeh lammeleḵə: f

------------------------------------------------------------------------

[Next: Nehemiah (Nechemiyah) Chapter 2](neh002)
