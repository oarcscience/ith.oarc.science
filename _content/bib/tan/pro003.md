[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/pro003)  [KJV](../kjv/pro003)  [Sep](../sep/pro003) 
[Vul](../vul/pro003)   
  
[Proverbs (Mishlei) Index](pro)  
  [Previous](pro002)  [Next](pro004) 

------------------------------------------------------------------------

### Tanach (Hebrew): Proverbs (Mishlei) Chapter 3

‎<span id="001">1</span> ‏בְּ֭נִי תּוֹרָתִ֣י אַל־תִּשְׁכָּ֑ח
וּ֝מִצְוֹתַ֗י יִצֹּ֥ר לִבֶּֽךָ׃

‎<span id="002">2</span> ‏כִּ֤י אֹ֣רֶךְ יָ֭מִים וּשְׁנ֣וֹת חַיִּ֑ים
וְ֝שָׁל֗וֹם יוֹסִ֥יפוּ לָֽךְ׃

‎<span id="003">3</span> ‏חֶ֥סֶד וֶאֱמֶ֗ת אַֽל־יַעַ֫זְבֻ֥ךָ קָשְׁרֵ֥ם
עַל־גַּרְגְּרוֹתֶ֑יךָ כָּ֝תְבֵ֗ם עַל־ל֥וּחַ לִבֶּֽךָ׃

‎<span id="004">4</span> ‏וּמְצָא־חֵ֖ן וְשֵֽׂכֶל־ט֑וֹב בְּעֵינֵ֖י
אֱלֹהִ֣ים וְאָדָֽם׃ פ

‎<span id="005">5</span> ‏בְּטַ֣ח אֶל־יְ֭הוָה בְּכָל־לִבֶּ֑ךָ
וְאֶל־בִּֽ֝ינָתְךָ֗ אַל־תִּשָּׁעֵֽן׃

‎<span id="006">6</span> ‏בְּכָל־דְּרָכֶ֥יךָ דָעֵ֑הוּ וְ֝ה֗וּא
יְיַשֵּׁ֥ר אֹֽרְחֹתֶֽיךָ׃

‎<span id="007">7</span> ‏אַל־תְּהִ֣י חָכָ֣ם בְּעֵינֶ֑יךָ יְרָ֥א
אֶת־יְ֝הוָ֗ה וְס֣וּר מֵרָֽע׃

‎<span id="008">8</span> ‏רִ֭פְאוּת תְּהִ֣י לְשָׁרֶּ֑ךָ וְ֝שִׁקּ֗וּי
לְעַצְמוֹתֶֽיךָ׃

‎<span id="009">9</span> ‏כַּבֵּ֣ד אֶת־יְ֭הוָה מֵהוֹנֶ֑ךָ וּ֝מֵרֵאשִׁ֗ית
כָּל־תְּבוּאָתֶֽךָ׃

‎<span id="010">10</span> ‏וְיִמָּלְא֣וּ אֲסָמֶ֣יךָ שָׂבָ֑ע וְ֝תִיר֗וֹשׁ
יְקָבֶ֥יךָ יִפְרֹֽצוּ׃ פ

‎<span id="011">11</span> ‏מוּסַ֣ר יְ֭הוָה בְּנִ֣י אַל־תִּמְאָ֑ס
וְאַל־תָּ֝קֹ֗ץ בְּתוֹכַחְתּֽוֹ׃

‎<span id="012">12</span> ‏כִּ֤י אֶ֥ת אֲשֶׁ֣ר יֶאֱהַ֣ב יְהוָ֣ה יוֹכִ֑יחַ
וּ֝כְאָ֗ב אֶת־בֵּ֥ן יִרְצֶֽה׃

‎<span id="013">13</span> ‏אַשְׁרֵ֣י אָ֭דָם מָצָ֣א חָכְמָ֑ה וְ֝אָדָ֗ם
יָפִ֥יק תְּבוּנָֽה׃

‎<span id="014">14</span> ‏כִּ֤י ט֣וֹב סַ֭חְרָהּ מִסְּחַר־כָּ֑סֶף
וּ֝מֵחָר֗וּץ תְּבוּאָתָֽהּ׃

‎<span id="015">15</span> ‏יְקָ֣רָה הִ֭יא מפניים מִפְּנִינִ֑ים
וְכָל־חֲ֝פָצֶ֗יךָ לֹ֣א יִֽשְׁווּ־בָֽהּ׃

‎<span id="016">16</span> ‏אֹ֣רֶךְ יָ֭מִים בִּֽימִינָ֑הּ
בִּ֝שְׂמֹאולָ֗הּ עֹ֣שֶׁר וְכָבֽוֹד׃

‎<span id="017">17</span> ‏דְּרָכֶ֥יהָ דַרְכֵי־נֹ֑עַם
וְֽכָל־נְתִ֖יבוֹתֶ֣יהָ שָׁלֽוֹם׃

‎<span id="018">18</span> ‏עֵץ־חַיִּ֣ים הִ֭יא לַמַּחֲזִיקִ֣ים בָּ֑הּ
וְֽתֹמְכֶ֥יהָ מְאֻשָּֽׁר׃ פ

‎<span id="019">19</span> ‏יְֽהוָ֗ה בְּחָכְמָ֥ה יָֽסַד־אָ֑רֶץ כּוֹנֵ֥ן
שָׁ֝מַ֗יִם בִּתְבוּנָֽה׃

‎<span id="020">20</span> ‏בְּ֭דַעְתּוֹ תְּהוֹמ֣וֹת נִבְקָ֑עוּ
וּ֝שְׁחָקִ֗ים יִרְעֲפוּ־טָֽל׃

‎<span id="021">21</span> ‏בְּ֭נִי אַל־יָלֻ֣זוּ מֵעֵינֶ֑יךָ נְצֹ֥ר
תֻּ֝שִׁיָּ֗ה וּמְזִמָּֽה׃

‎<span id="022">22</span> ‏וְיִֽהְי֣וּ חַיִּ֣ים לְנַפְשֶׁ֑ךָ וְ֝חֵ֗ן
לְגַרְגְּרֹתֶֽיךָ׃

‎<span id="023">23</span> ‏אָ֤ז תֵּלֵ֣ךְ לָבֶ֣טַח דַּרְכֶּ֑ךָ
וְ֝רַגְלְךָ֗ לֹ֣א תִגּֽוֹף׃

‎<span id="024">24</span> ‏אִם־תִּשְׁכַּ֥ב לֹֽא־תִפְחָ֑ד וְ֝שָׁכַבְתָּ֗
וְֽעָרְבָ֥ה שְׁנָתֶֽךָ׃

‎<span id="025">25</span> ‏אַל־תִּ֭ירָא מִפַּ֣חַד פִּתְאֹ֑ם וּמִשֹּׁאַ֥ת
רְ֝שָׁעִ֗ים כִּ֣י תָבֹֽא׃

‎<span id="026">26</span> ‏כִּֽי־יְ֭הוָה יִהְיֶ֣ה בְכִסְלֶ֑ךָ וְשָׁמַ֖ר
רַגְלְךָ֣ מִלָּֽכֶד׃

‎<span id="027">27</span> ‏אַל־תִּמְנַע־ט֥וֹב מִבְּעָלָ֑יו בִּהְי֨וֹת
לְאֵ֖ל ידיך יָדְךָ֣ לַעֲשֽׂוֹת׃

‎<span id="028">28</span> ‏אַל־תֹּ֘אמַ֤ר לרעיך לְרֵֽעֲךָ֨׀<sup>3</sup>
לֵ֣ךְ וָ֭שׁוּב וּמָחָ֥ר אֶתֵּ֗ן וְיֵ֣שׁ אִתָּֽךְ׃

‎<span id="029">29</span> ‏אַל־תַּחֲרֹ֣שׁ עַל־רֵעֲךָ֣ רָעָ֑ה
וְהֽוּא־יוֹשֵׁ֖ב לָבֶ֣טַח אִתָּֽךְ׃

‎<span id="030">30</span> ‏אַל־תרוב תָּרִ֣יב עִם־אָדָ֣ם חִנָּ֑ם אִם־לֹ֖א
גְמָלְךָ֣ רָעָֽה׃

‎<span id="031">31</span> ‏אַל־תְּ֭קַנֵּא בְּאִ֣ישׁ חָמָ֑ס
וְאַל־תִּ֝בְחַ֗ר בְּכָל־דְּרָכָֽיו׃

‎<span id="032">32</span> ‏כִּ֤י תוֹעֲבַ֣ת יְהוָ֣ה נָל֑וֹז
וְֽאֶת־יְשָׁרִ֥ים סוֹדֽוֹ׃

‎<span id="033">33</span> ‏מְאֵרַ֣ת יְ֭הוָה בְּבֵ֣ית רָשָׁ֑ע וּנְוֵ֖ה
צַדִּיקִ֣ים יְבָרֵֽךְ׃

‎<span id="034">34</span> ‏אִם־לַלֵּצִ֥ים הֽוּא־יָלִ֑יץ ולעניים
וְ֝לַעֲנָוִ֗ים יִתֶּן־חֵֽן׃

‎<span id="035">35</span> ‏כָּ֭בוֹד חֲכָמִ֣ים יִנְחָ֑לוּ וּ֝כְסִילִ֗ים
מֵרִ֥ים קָלֽוֹן׃ פ

1 bənî twōrāṯî ’al-tišəkāḥ ûmiṣəwōṯay yiṣṣōr libeḵā:

2 kî ’ōreḵə yāmîm ûšənwōṯ ḥayyîm wəšālwōm ywōsîfû lāḵə:

3 ḥeseḏ we’ĕmeṯ ’al-y<sup>a</sup>‘azəḇuḵā qāšərēm ‘al-garəgərwōṯeyḵā
kāṯəḇēm ‘al-lûḥa libeḵā:

4 ûməṣā’-ḥēn wəśēḵel-ṭwōḇ bə‘ênê ’ĕlōhîm wə’āḏām: f

5 bəṭ<sup>a</sup>ḥ ’el-yəhwâ bəḵāl-libeḵā wə’el-bînāṯəḵā ’al-tiššā‘ēn:

6 bəḵāl-dərāḵeyḵā ḏā‘ēhû wəhû’ yəyaššēr ’ōrəḥōṯeyḵā:

7 ’al-təhî ḥāḵām bə‘êneyḵā yərā’ ’eṯ-yəhwâ wəsûr mērā‘:

8 rifə’ûṯ təhî ləšārreḵā wəšiqqûy lə‘aṣəmwōṯeyḵā:

9 kabēḏ ’eṯ-yəhwâ mēhwōneḵā ûmērē’šîṯ kāl-təḇû’āṯeḵā:

10 wəyimmālə’û ’ăsāmeyḵā śāḇā‘ wəṯîrwōš yəqāḇeyḵā yifərōṣû: f

11 mûsar yəhwâ bənî ’al-timə’ās wə’al-tāqōṣ bəṯwōḵ<sup>a</sup>ḥətwō:

12 kî ’eṯ ’ăšer ye’ĕhaḇ yəhwâ ywōḵîḥa ûḵə’āḇ ’eṯ-bēn yirəṣeh:

13 ’ašərê ’āḏām māṣā’ ḥāḵəmâ wə’āḏām yāfîq təḇûnâ:

14 kî ṭwōḇ s<sup>a</sup>ḥərāh missəḥar-kāsef ûmēḥārûṣ təḇû’āṯāh:

15 yəqārâ hî’ mipənîyîm mipənînîm wəḵāl-ḥăfāṣeyḵā lō’ yišəwû-ḇāh:

16 ’ōreḵə yāmîm bîmînāh biśəmō’wlāh ‘ōšer wəḵāḇwōḏ:

17 dərāḵeyhā ḏarəḵê-nō‘am wəḵāl-nəṯîḇwōṯeyhā šālwōm:

18 ‘ēṣ-ḥayyîm hî’ lamm<sup>a</sup>ḥăzîqîm bāh wəṯōməḵeyhā mə’uššār: f

19 yəhwâ bəḥāḵəmâ yāsaḏ-’āreṣ kwōnēn šāmayim biṯəḇûnâ:

20 bəḏ<sup>a</sup>‘ətwō təhwōmwōṯ niḇəqā‘û ûšəḥāqîm yirə‘ăfû-ṭāl:

21 bənî ’al-yāluzû mē‘êneyḵā nəṣōr tušîyâ ûməzimmâ:

22 wəyihəyû ḥayyîm lənafəšeḵā wəḥēn ləḡarəgərōṯeyḵā:

23 ’āz tēlēḵə lāḇeṭ<sup>a</sup>ḥ darəkeḵā wəraḡələḵā lō’ ṯigwōf:

24 ’im-tišəkaḇ lō’-ṯifəḥāḏ wəšāḵaḇətā wə‘ārəḇâ šənāṯeḵā:

25 ’al-tîrā’ mip<sup>a</sup>ḥaḏ piṯə’ōm ûmiššō’aṯ rəšā‘îm kî ṯāḇō’:

26 kî-yəhwâ yihəyeh ḇəḵisəleḵā wəšāmar raḡələḵā millāḵeḏ:

27 ’al-timən<sup>a</sup>‘-ṭwōḇ mibə‘ālāyw bihəywōṯ lə’ēl yāḏeyḵā yāḏəḵā
l<sup>a</sup>‘ăśwōṯ:

28 ’al-tō’mar lərē‘eyḵā lərē‘ăḵā\|<sup>3</sup> lēḵə wāšûḇ ûmāḥār ’etēn
wəyēš ’itāḵə:

29 ’al-t<sup>a</sup>ḥărōš ‘al-rē‘ăḵā rā‘â wəhû’-ywōšēḇ
lāḇeṭ<sup>a</sup>ḥ ’itāḵə:

30 ’al-tārwōḇ tārîḇ ‘im-’āḏām ḥinnām ’im-lō’ ḡəmāləḵā rā‘â:

31 ’al-təqannē’ bə’îš ḥāmās wə’al-tiḇəḥar bəḵāl-dərāḵāyw:

32 kî ṯwō‘ăḇaṯ yəhwâ nālwōz wə’eṯ-yəšārîm swōḏwō:

33 mə’ēraṯ yəhwâ bəḇêṯ rāšā‘ ûnəwēh ṣadîqîm yəḇārēḵə:

34 ’im-lallēṣîm hû’-yālîṣ wəl<sup>a</sup>‘ănîyîm wəl<sup>a</sup>‘ănāwîm
yiten-ḥēn:

35 kāḇwōḏ ḥăḵāmîm yinəḥālû ûḵəsîlîm mērîm qālwōn: f

------------------------------------------------------------------------

[Next: Proverbs (Mishlei) Chapter 4](pro004)
