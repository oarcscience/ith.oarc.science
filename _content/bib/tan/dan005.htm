<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Daniel (Daniyel): Daniel (Daniyel) Chapter 5</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/dan005">Polyglot</A>&nbsp;
<A HREF="../kjv/dan005">KJV</A>&nbsp;
<A HREF="../sep/dan005">Sep:Dan</A>&nbsp;
<A HREF="../sep/dat005">Sep:DaT</A>&nbsp;
<A HREF="../vul/dan005">Vul</A>&nbsp;

<BR>
<BR><A HREF="dan">Daniel (Daniyel) Index</A><BR>
&nbsp;
<A HREF="dan004">Previous</A>&nbsp;
<A HREF="dan006">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Daniel (Daniyel) Chapter 5</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בֵּלְשַׁאצַּ֣ר מַלְכָּ֗א עֲבַד֙ לְחֶ֣ם רַ֔ב לְרַבְרְבָנ֖וֹהִי אֲלַ֑ף וְלָקֳבֵ֥ל אַלְפָּ֖א חַמְרָ֥א שָׁתֵֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בֵּלְשַׁאצַּ֞ר אֲמַ֣ר׀ בִּטְעֵ֣ם חַמְרָ֗א לְהַיְתָיָה֙ לְמָאנֵי֙ דַּהֲבָ֣א וְכַסְפָּ֔א דִּ֤י הַנְפֵּק֙ נְבוּכַדְנֶצַּ֣ר אֲב֔וּהִי מִן־הֵיכְלָ֖א דִּ֣י בִירוּשְׁלֶ֑ם וְיִשְׁתּ֣וֹן בְּה֗וֹן מַלְכָּא֙ וְרַבְרְבָנ֔וֹהִי שֵׁגְלָתֵ֖הּ וּלְחֵנָתֵֽהּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בֵּאדַ֗יִן הַיְתִיו֙ מָאנֵ֣י דַהֲבָ֔א דִּ֣י הַנְפִּ֗קוּ מִן־הֵֽיכְלָ֛א דִּֽי־בֵ֥ית אֱלָהָ֖א דִּ֣י בִירֽוּשְׁלֶ֑ם וְאִשְׁתִּ֣יו בְּה֗וֹן מַלְכָּא֙ וְרַבְרְבָנ֔וֹהִי שֵׁגְלָתֵ֖הּ וּלְחֵנָתֵֽהּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אִשְׁתִּ֖יו חַמְרָ֑א וְ֠שַׁבַּחוּ לֵֽאלָהֵ֞י דַּהֲבָ֧א וְכַסְפָּ֛א נְחָשָׁ֥א פַרְזְלָ֖א אָעָ֥א וְאַבְנָֽא׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בַּהּ־שַׁעֲתָ֗ה <font color="brown">נפקו</font> <font color="blue">נְפַ֙קָה֙</font> אֶצְבְּעָן֙ דִּ֣י יַד־אֱנָ֔שׁ וְכָֽתְבָן֙ לָקֳבֵ֣ל נֶבְרַשְׁתָּ֔א עַל־גִּירָ֕א דִּֽי־כְתַ֥ל הֵיכְלָ֖א דִּ֣י מַלְכָּ֑א וּמַלְכָּ֣א חָזֵ֔ה פַּ֥ס יְדָ֖ה דִּ֥י כָתְבָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אֱדַ֤יִן מַלְכָּא֙ זִיוֹ֣הִי שְׁנ֔וֹהִי וְרַעיֹנֹ֖הִי<font color="red"><sup>1</font></sup> יְבַהֲלוּנֵּ֑הּ וְקִטְרֵ֤י חַרְצֵהּ֙ מִשְׁתָּרַ֔יִן וְאַ֨רְכֻבָּתֵ֔הּ דָּ֥א לְדָ֖א נָֽקְשָֽׁן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;קָרֵ֤א מַלְכָּא֙ בְּחַ֔יִל לְהֶֽעָלָה֙ לְאָ֣שְׁפַיָּ֔א <font color="brown">כשדיא</font> <font color="blue">כַּשְׂדָּאֵ֖י</font> וְגָזְרַיָּ֑א עָנֵ֨ה מַלְכָּ֜א וְאָמַ֣ר׀ לְחַכִּימֵ֣י בָבֶ֗ל דִּ֣י כָל־אֱ֠נָשׁ דִּֽי־יִקְרֵ֞ה כְּתָבָ֣ה דְנָ֗ה וּפִשְׁרֵהּ֙ יְחַוִּנַּ֔נִי אַרְגְּוָנָ֣א יִלְבַּ֗שׁ <font color="brown">והמונכא</font> <font color="blue">וְהַֽמְנִיכָ֤א<font color="red"><sup>3</font></sup></font> דִֽי־דַהֲבָא֙ עַֽל־צַוְּארֵ֔הּ וְתַלְתִּ֥י בְמַלְכוּתָ֖א יִשְׁלַֽט׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֱדַ֙יִן֙ <font color="brown">עללין</font> <font color="blue">עָֽלִּ֔ין</font> כֹּ֖ל חַכִּימֵ֣י מַלְכָּ֑א וְלָֽא־כָהֲלִ֤ין כְּתָבָא֙ לְמִקְרֵ֔א <font color="brown">ופשרא</font> <font color="blue">וּפִשְׁרֵ֖הּ</font> לְהוֹדָעָ֥ה לְמַלְכָּֽא׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֱ֠דַיִן מַלְכָּ֤א בֵלְשַׁאצַּר֙ שַׂגִּ֣יא מִתְבָּהַ֔ל וְזִיוֹ֖הִי שָׁנַ֣יִן עֲל֑וֹהִי וְרַבְרְבָנ֖וֹהִי מִֽשְׁתַּבְּשִֽׁין׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מַלְכְּתָ֕א לָקֳבֵ֨ל מִלֵּ֤י מַלְכָּא֙ וְרַבְרְבָנ֔וֹהִי לְבֵ֥ית מִשְׁתְּיָ֖א <font color="brown">עללת</font> <font color="blue">עַלַּ֑ת</font> עֲנָ֨ת מַלְכְּתָ֜א וַאֲמֶ֗רֶת מַלְכָּא֙ לְעָלְמִ֣ין חֱיִ֔י אַֽל־יְבַהֲלוּךְ֙ רַעְיוֹנָ֔ךְ וְזִיוָ֖יךְ אַל־יִשְׁתַּנּֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אִיתַ֨י גְּבַ֜ר בְּמַלְכוּתָ֗ךְ דִּ֠י ר֣וּחַ אֱלָהִ֣ין קַדִּישִׁין֮ בֵּהּ֒ וּבְיוֹמֵ֣י אֲב֗וּךְ נַהִיר֧וּ וְשָׂכְלְתָנ֛וּ וְחָכְמָ֥ה כְּחָכְמַת־אֱלָהִ֖ין הִשְׁתְּכַ֣חַת בֵּ֑הּ וּמַלְכָּ֤א נְבֻֽכַדְנֶצַּר֙ אֲב֔וּךְ רַ֧ב חַרְטֻמִּ֣ין אָֽשְׁפִ֗ין כַּשְׂדָּאִין֙ גָּזְרִ֔ין<font color="red"><sup>3</font></sup> הֲקִימֵ֖הּ אֲב֥וּךְ מַלְכָּֽא׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כָּל־קֳבֵ֡ל דִּ֣י ר֣וּחַ׀ יַתִּירָ֡ה וּמַנְדַּ֡ע וְשָׂכְלְתָנ֡וּ מְפַשַּׁ֣ר חֶלְמִין֩ וַֽאַֽחֲוָיַ֨ת אֲחִידָ֜ן וּמְשָׁרֵ֣א קִטְרִ֗ין הִשְׁתְּכַ֤חַת בֵּהּ֙ בְּדָ֣נִיֵּ֔אל דִּֽי־מַלְכָּ֥א שָׂם־שְׁמֵ֖הּ בֵּלְטְשַׁאצַּ֑ר כְּעַ֛ן דָּנִיֵּ֥אל יִתְקְרֵ֖י וּפִשְׁרָ֥ה יְהַֽחֲוֵֽה׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בֵּאדַ֙יִן֙ דָּֽנִיֵּ֔אל הֻעַ֖ל קֳדָ֣ם מַלְכָּ֑א עָנֵ֨ה מַלְכָּ֜א וְאָמַ֣ר לְדָנִיֵּ֗אל <font color="brown">אנתה־</font> <font color="blue">אַנְתְּ־</font> ה֤וּא דָנִיֵּאל֙ דִּֽי־מִן־בְּנֵ֤י גָלוּתָא֙ דִּ֣י יְה֔וּד דִּ֥י הַיְתִ֛י מַלְכָּ֥א אַ֖בִי מִן־יְהֽוּד׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְשִׁמְעֵ֣ת <font color="brown">עליך</font> <font color="blue">עֲלָ֔ךְ</font> דִּ֛י ר֥וּחַ אֱלָהִ֖ין בָּ֑ךְ וְנַהִיר֧וּ וְשָׂכְלְתָנ֛וּ וְחָכְמָ֥ה יַתִּירָ֖ה הִשְׁתְּכַ֥חַת בָּֽךְ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּכְעַ֞ן הֻעַ֣לּוּ קָֽדָמַ֗י חַכִּֽימַיָּא֙ אָֽשְׁפַיָּ֔א דִּֽי־כְתָבָ֤ה דְנָה֙ יִקְר֔וֹן וּפִשְׁרֵ֖הּ לְהוֹדָעֻתַ֑נִי וְלָֽא־כָהֲלִ֥ין פְּשַֽׁר־מִלְּתָ֖א לְהַחֲוָיָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַאֲנָה֙ שִׁמְעֵ֣ת <font color="brown">עליך</font> <font color="blue">עֲלָ֔ךְ</font> דִּֽי־<font color="brown">תוכל</font> <font color="blue">תִיכּ֥וּל<font color="red"><sup>3</font></sup></font> פִּשְׁרִ֛ין לְמִפְשַׁ֖ר וְקִטְרִ֣ין לְמִשְׁרֵ֑א כְּעַ֡ן הֵן֩ <font color="brown">תוכל</font> <font color="blue">תִּכ֨וּל</font> כְּתָבָ֜א לְמִקְרֵ֗א וּפִשְׁרֵהּ֙ לְהוֹדָ֣עֻתַ֔נִי אַרְגְּוָנָ֣א תִלְבַּ֗שׁ <font color="brown">והמונכא</font> <font color="blue">וְהַֽמְנִיכָ֤א<font color="red"><sup>3</font></sup></font> דִֽי־דַהֲבָא֙ עַֽל־צַוְּארָ֔ךְ וְתַלְתָּ֥א בְמַלְכוּתָ֖א תִּשְׁלַֽט׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בֵּאדַ֜יִן עָנֵ֣ה דָנִיֵּ֗אל וְאָמַר֙ קֳדָ֣ם מַלְכָּ֔א מַתְּנָתָךְ֙ לָ֣ךְ לֶֽהֶוְיָ֔ן וּנְבָ֥זְבְּיָתָ֖ךְ לְאָחֳרָ֣ן הַ֑ב בְּרַ֗ם כְּתָבָא֙ אֶקְרֵ֣א לְמַלְכָּ֔א וּפִשְׁרָ֖א אֲהוֹדְעִנֵּֽהּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;<font color="brown">אנתה</font> <font color="blue">אַ֖נְתְּ</font> מַלְכָּ֑א אֱלָהָא֙ <font color="brown">עליא</font> <font color="blue">עִלָּאָ֔ה</font> מַלְכוּתָ֤א וּרְבוּתָא֙ וִיקָרָ֣א וְהַדְרָ֔ה יְהַ֖ב לִנְבֻכַדְנֶצַּ֥ר אֲבֽוּךְ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּמִן־רְבוּתָא֙ דִּ֣י יְהַב־לֵ֔הּ כֹּ֣ל עַֽמְמַיָּ֗א אֻמַיָּא֙ וְלִשָּׁ֣נַיָּ֔א הֲו֛וֹ <font color="brown">זאעין</font> <font color="blue">זָיְעִ֥ין</font> וְדָחֲלִ֖ין מִן־קֳדָמ֑וֹהִי דִּֽי־הֲוָ֨ה צָבֵ֜א הֲוָ֣א קָטֵ֗ל וְדִֽי־הֲוָ֤ה צָבֵא֙ הֲוָ֣ה מַחֵ֔א וְדִֽי־הֲוָ֤ה צָבֵא֙ הֲוָ֣ה מָרִ֔ים וְדִֽי־הֲוָ֥ה צָבֵ֖א הֲוָ֥ה מַשְׁפִּֽיל׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּכְדִי֙ רִ֣ם לִבְבֵ֔הּ וְרוּחֵ֖הּ תִּֽקְפַ֣ת לַהֲזָדָ֑ה הָנְחַת֙ מִן־כָּרְסֵ֣א מַלְכוּתֵ֔הּ וִֽיקָרָ֖ה הֶעְדִּ֥יוּ מִנֵּֽהּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וּמִן־בְּנֵי֩ אֲנָשָׁ֨א טְרִ֜יד וְלִבְבֵ֣הּ׀ עִם־חֵיוְתָ֣א <font color="brown">שוי</font> <font color="blue">שַׁוִּ֗יְו<font color="red"><sup>1</font></sup></font> וְעִם־עֲרָֽדַיָּא֙ מְדוֹרֵ֔הּ עִשְׂבָּ֤א כְתוֹרִין֙ יְטַ֣עֲמוּנֵּ֔הּ וּמִטַּ֥ל שְׁמַיָּ֖א גִּשְׁמֵ֣הּ יִצְטַבַּ֑ע עַ֣ד דִּֽי־יְדַ֗ע דִּֽי־שַׁלִּ֞יט אֱלָהָ֤א <font color="brown">עליא</font> <font color="blue">עִלָּאָה֙<font color="red"><sup>3</font></sup></font> בְּמַלְכ֣וּת אֲנָשָׁ֔א וּלְמַן־דִּ֥י יִצְבֵּ֖ה יְהָקֵ֥ים <font color="brown">עליה</font> <font color="blue">עֲלַֽהּ׃</font> </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;<font color="brown">ואנתה</font> <font color="blue">וְאַ֤נְתְּ</font> בְּרֵהּ֙ בֵּלְשַׁאצַּ֔ר לָ֥א הַשְׁפֵּ֖לְתְּ לִבְבָ֑ךְ כָּל־קֳבֵ֕ל דִּ֥י כָל־דְּנָ֖ה יְדַֽעְתָּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְעַ֣ל מָרֵֽא־שְׁמַיָּ֣א׀ הִתְרוֹמַ֡מְתָּ וּלְמָֽאנַיָּ֨א דִֽי־בַיְתֵ֜הּ הַיְתִ֣יו <font color="brown">קדמיך</font> <font color="blue">קָֽדָמָ֗ךְ</font> <font color="brown">ואנתה</font> <font color="blue">וְאַ֨נְתְּ</font> <font color="brown">ורברבניך</font> <font color="blue">וְרַבְרְבָנָ֜ךְ<font color="red"><sup>y</font></sup></font> שֵֽׁגְלָתָ֣ךְ וּלְחֵנָתָךְ֮ חַמְרָא֮ שָׁתַ֣יִן בְּהוֹן֒ וְלֵֽאלָהֵ֣י כַסְפָּֽא־וְ֠דַהֲבָא נְחָשָׁ֨א פַרְזְלָ֜א אָעָ֣א וְאַבְנָ֗א דִּ֠י לָֽא־חָזַ֧יִן וְלָא־שָׁמְעִ֛ין וְלָ֥א יָדְעִ֖ין שַׁבַּ֑חְתָּ וְלֵֽאלָהָ֞א דִּֽי־נִשְׁמְתָ֥ךְ בִּידֵ֛הּ וְכָל־אֹרְחָתָ֥ךְ לֵ֖הּ לָ֥א הַדַּֽרְתָּ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בֵּאדַ֙יִן֙ מִן־קֳדָמ֔וֹהִי שְׁלִ֖יַחַ<font color="red"><sup>1</font></sup> פַּסָּ֣א דִֽי־יְדָ֑א וּכְתָבָ֥א דְנָ֖ה רְשִֽׁים׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וּדְנָ֥ה כְתָבָ֖א דִּ֣י רְשִׁ֑ים מְנֵ֥א מְנֵ֖א תְּקֵ֥ל וּפַרְסִֽין׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;דְּנָ֖ה פְּשַֽׁר־מִלְּתָ֑א מְנֵ֕א מְנָֽה־אֱלָהָ֥א מַלְכוּתָ֖ךְ וְהַשְׁלְמַֽהּ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;תְּקֵ֑ל תְּקִ֥ילְתָּה בְמֹֽאזַנְיָ֖א וְהִשְׁתְּכַ֥חַתְּ חַסִּֽיר׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;פְּרֵ֑ס פְּרִיסַת֙ מַלְכוּתָ֔ךְ וִיהִיבַ֖ת לְמָדַ֥י וּפָרָֽס׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;בֵּאדַ֣יִן׀ אֲמַ֣ר בֵּלְשַׁאצַּ֗ר וְהַלְבִּ֤ישׁוּ לְדָֽנִיֵּאל֙ אַרְגְּוָנָ֔א <font color="brown">והמונכא</font> <font color="blue">וְהַֽמְנִיכָ֥א</font> דִֽי־דַהֲבָ֖א עַֽל־צַוְּארֵ֑הּ וְהַכְרִ֣זֽוּ עֲל֔וֹהִי דִּֽי־לֶהֱוֵ֥א שַׁלִּ֛יט תַּלְתָּ֖א בְּמַלְכוּתָֽא׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;בֵּ֚הּ בְּלֵ֣ילְיָ֔א קְטִ֕יל בֵּלְאשַׁצַּ֖ר מַלְכָּ֥א <font color="brown">כשדיא</font> <font color="blue">כַשְׂדָּאָֽה׃</font> פ</P>
</TD>
<TD WIDTH="50%">
<P>1&nbsp;b&#275;l&#601;&#353;a&#8217;&#x1E63;&#x1E63;ar mal&#601;k&#257;&#8217; &#8216;&#259;&#x1E07;a&#x1E0F; l&#601;&#x1E25;em ra&#x1E07; l&#601;ra&#x1E07;&#601;r&#601;&#x1E07;&#257;nw&#333;h&icirc; &#8217;&#259;laf w&#601;l&#257;q&#335;&#x1E07;&#275;l &#8217;al&#601;p&#257;&#8217; &#x1E25;am&#601;r&#257;&#8217; &#353;&#257;&#x1E6F;&#275;h: </P>
<P>2&nbsp;b&#275;l&#601;&#353;a&#8217;&#x1E63;&#x1E63;ar &#8217;&#259;mar| bi&#x1E6D;&#601;&#8216;&#275;m &#x1E25;am&#601;r&#257;&#8217; l&#601;hay&#601;&#x1E6F;&#257;y&acirc; l&#601;m&#257;&#8217;n&ecirc; dah&#259;&#x1E07;&#257;&#8217; w&#601;&#x1E35;as&#601;p&#257;&#8217; d&icirc; han&#601;p&#275;q n&#601;&#x1E07;&ucirc;&#x1E35;a&#x1E0F;&#601;ne&#x1E63;&#x1E63;ar &#8217;&#259;&#x1E07;&ucirc;h&icirc; min-h&ecirc;&#x1E35;&#601;l&#257;&#8217; d&icirc; &#x1E07;&icirc;r&ucirc;&#353;&#601;lem w&#601;yi&#353;&#601;tw&#333;n b&#601;hw&#333;n mal&#601;k&#257;&#8217; w&#601;ra&#x1E07;&#601;r&#601;&#x1E07;&#257;nw&#333;h&icirc; &#353;&#275;&#x1E21;&#601;l&#257;&#x1E6F;&#275;hh &ucirc;l&#601;&#x1E25;&#275;n&#257;&#x1E6F;&#275;hh: </P>
<P>3&nbsp;b&#275;&#8217;&#x1E0F;ayin hay&#601;&#x1E6F;&icirc;w m&#257;&#8217;n&ecirc; &#x1E0F;ah&#259;&#x1E07;&#257;&#8217; d&icirc; han&#601;piq&ucirc; min-h&ecirc;&#x1E35;&#601;l&#257;&#8217; d&icirc;-&#x1E07;&ecirc;&#x1E6F; &#8217;&#277;l&acirc;&#257;&#8217; d&icirc; &#x1E07;&icirc;r&ucirc;&#353;&#601;lem w&#601;&#8217;i&#353;&#601;t&icirc;w b&#601;hw&#333;n mal&#601;k&#257;&#8217; w&#601;ra&#x1E07;&#601;r&#601;&#x1E07;&#257;nw&#333;h&icirc; &#353;&#275;&#x1E21;&#601;l&#257;&#x1E6F;&#275;hh &ucirc;l&#601;&#x1E25;&#275;n&#257;&#x1E6F;&#275;hh: </P>
<P>4&nbsp;&#8217;i&#353;&#601;t&icirc;w &#x1E25;am&#601;r&#257;&#8217; w&#601;&#353;ab<sup>a</sup>&#x1E25;&ucirc; l&#275;&#8217;l&acirc;&ecirc; dah&#259;&#x1E07;&#257;&#8217; w&#601;&#x1E35;as&#601;p&#257;&#8217; n&#601;&#x1E25;&#257;&#353;&#257;&#8217; far&#601;z&#601;l&#257;&#8217; &#8217;&#257;&#8216;&#257;&#8217; w&#601;&#8217;a&#x1E07;&#601;n&#257;&#8217;: </P>
<P>5&nbsp;b<sup>a</sup>h-&#353;<sup>a</sup>&#8216;&#259;&#x1E6F;&acirc; <font color="brown">n&#601;faq&ucirc;</font> <font color="blue">n&#601;faq&acirc;</font> &#8217;e&#x1E63;&#601;b&#601;&#8216;&#257;n d&icirc; ya&#x1E0F;-&#8217;&#277;n&#257;&#353; w&#601;&#x1E35;&#257;&#x1E6F;&#601;&#x1E07;&#257;n l&#257;q&#335;&#x1E07;&#275;l ne&#x1E07;&#601;ra&#353;&#601;t&#257;&#8217; &#8216;al-g&icirc;r&#257;&#8217; d&icirc;-&#x1E35;&#601;&#x1E6F;al h&ecirc;&#x1E35;&#601;l&#257;&#8217; d&icirc; mal&#601;k&#257;&#8217; &ucirc;mal&#601;k&#257;&#8217; &#x1E25;&#257;z&#275;h pas y&#601;&#x1E0F;&acirc; d&icirc; &#x1E35;&#257;&#x1E6F;&#601;&#x1E07;&acirc;: </P>
<P>6&nbsp;&#8217;&#277;&#x1E0F;ayin mal&#601;k&#257;&#8217; z&icirc;w&#333;h&icirc; &#353;&#601;nw&#333;h&icirc; w&#601;r<sup>a</sup>&#8216;y&#333;n&#333;h&icirc;<font color="red"><sup>1</font></sup> y&#601;&#x1E07;ah&#259;l&ucirc;nn&#275;hh w&#601;qi&#x1E6D;&#601;r&ecirc; &#x1E25;ar&#601;&#x1E63;&#275;hh mi&#353;&#601;t&#257;rayin w&#601;&#8217;ar&#601;&#x1E35;ub&#257;&#x1E6F;&#275;hh d&#257;&#8217; l&#601;&#x1E0F;&#257;&#8217; n&#257;q&#601;&#353;&#257;n: </P>
<P>7&nbsp;q&#257;r&#275;&#8217; mal&#601;k&#257;&#8217; b&#601;&#x1E25;ayil l&#601;he&#8216;&#257;l&acirc; l&#601;&#8217;&#257;&#353;&#601;fayy&#257;&#8217; <font color="brown">ka&#347;&#601;d&#257;y&#275;&#8217;</font> <font color="blue">ka&#347;&#601;d&#257;&#8217;&ecirc;</font> w&#601;&#x1E21;&#257;z&#601;rayy&#257;&#8217; &#8216;&#257;n&#275;h mal&#601;k&#257;&#8217; w&#601;&#8217;&#257;mar| l&#601;&#x1E25;ak&icirc;m&ecirc; &#x1E07;&#257;&#x1E07;el d&icirc; &#x1E35;&#257;l-&#8217;&#277;n&#257;&#353; d&icirc;-yiq&#601;r&#275;h k&#601;&#x1E6F;&#257;&#x1E07;&acirc; &#x1E0F;&#601;n&acirc; &ucirc;fi&#353;&#601;r&#275;hh y&#601;&#x1E25;a&ucirc;innan&icirc; &#8217;ar&#601;g&#601;w&#257;n&#257;&#8217; yil&#601;ba&#353; <font color="brown">w&#601;hammw&#333;n&#601;&#x1E35;&#257;&#8217;</font> <font color="blue">w&#601;ham&#601;n&icirc;&#x1E35;&#257;&#8217;<font color="red"><sup>3</font></sup></font> &#x1E0F;&icirc;-&#x1E0F;ah&#259;&#x1E07;&#257;&#8217; &#8216;al-&#x1E63;a&ucirc;&#601;&#8217;r&#275;hh w&#601;&#x1E6F;al&#601;t&icirc; &#x1E07;&#601;mal&#601;&#x1E35;&ucirc;&#x1E6F;&#257;&#8217; yi&#353;&#601;la&#x1E6D;: s</P>
<P>8&nbsp;&#8217;&#277;&#x1E0F;ayin <font color="brown">&#8216;&#257;l&#601;l&icirc;n</font> <font color="blue">&#8216;&#257;ll&icirc;n</font> k&#333;l &#x1E25;ak&icirc;m&ecirc; mal&#601;k&#257;&#8217; w&#601;l&#257;&#8217;-&#x1E35;&acirc;&#259;l&icirc;n k&#601;&#x1E6F;&#257;&#x1E07;&#257;&#8217; l&#601;miq&#601;r&#275;&#8217; <font color="brown">&ucirc;fi&#353;&#601;r&#257;&#8217;</font> <font color="blue">&ucirc;fi&#353;&#601;r&#275;hh</font> l&#601;hw&#333;&#x1E0F;&#257;&#8216;&acirc; l&#601;mal&#601;k&#257;&#8217;: </P>
<P>9&nbsp;&#8217;&#277;&#x1E0F;ayin mal&#601;k&#257;&#8217; &#x1E07;&#275;l&#601;&#353;a&#8217;&#x1E63;&#x1E63;ar &#347;ag&icirc;&#8217; mi&#x1E6F;&#601;b&acirc;al w&#601;z&icirc;w&#333;h&icirc; &#353;&#257;nayin &#8216;&#259;lw&#333;h&icirc; w&#601;ra&#x1E07;&#601;r&#601;&#x1E07;&#257;nw&#333;h&icirc; mi&#353;&#601;tab&#601;&#353;&icirc;n: </P>
<P>10&nbsp;mal&#601;k&#601;&#x1E6F;&#257;&#8217; l&#257;q&#335;&#x1E07;&#275;l mill&ecirc; mal&#601;k&#257;&#8217; w&#601;ra&#x1E07;&#601;r&#601;&#x1E07;&#257;nw&#333;h&icirc; l&#601;&#x1E07;&ecirc;&#x1E6F; mi&#353;&#601;t&#601;y&#257;&#8217; <font color="brown">&#8216;al&#259;la&#x1E6F;</font> <font color="blue">&#8216;alla&#x1E6F;</font> &#8216;&#259;n&#257;&#x1E6F; mal&#601;k&#601;&#x1E6F;&#257;&#8217; wa&#8217;&#259;mere&#x1E6F; mal&#601;k&#257;&#8217; l&#601;&#8216;&#257;l&#601;m&icirc;n &#x1E25;&#277;y&icirc; &#8217;al-y&#601;&#x1E07;ah&#259;l&ucirc;&#x1E35;&#601; r<sup>a</sup>&#8216;&#601;yw&#333;n&#257;&#x1E35;&#601; w&#601;z&icirc;w&#257;y&#x1E35;&#601; &#8217;al-yi&#353;&#601;tannw&#333;: </P>
<P>11&nbsp;&#8217;&icirc;&#x1E6F;ay g&#601;&#x1E07;ar b&#601;mal&#601;&#x1E35;&ucirc;&#x1E6F;&#257;&#x1E35;&#601; d&icirc; r&ucirc;&#x1E25;a &#8217;&#277;l&acirc;&icirc;n qad&icirc;&#353;&icirc;n b&#275;hh &ucirc;&#x1E07;&#601;yw&#333;m&ecirc; &#8217;&#259;&#x1E07;&ucirc;&#x1E35;&#601; nah&icirc;r&ucirc; w&#601;&#347;&#257;&#x1E35;&#601;l&#601;&#x1E6F;&#257;n&ucirc; w&#601;&#x1E25;&#257;&#x1E35;&#601;m&acirc; k&#601;&#x1E25;&#257;&#x1E35;&#601;ma&#x1E6F;-&#8217;&#277;l&acirc;&icirc;n hi&#353;&#601;t&#601;&#x1E35;<sup>a</sup>&#x1E25;a&#x1E6F; b&#275;hh &ucirc;mal&#601;k&#257;&#8217; n&#601;&#x1E07;u&#x1E35;a&#x1E0F;&#601;ne&#x1E63;&#x1E63;ar &#8217;&#259;&#x1E07;&ucirc;&#x1E35;&#601; ra&#x1E07; &#x1E25;ar&#601;&#x1E6D;umm&icirc;n &#8217;&#257;&#353;&#601;f&icirc;n ka&#347;&#601;d&#257;&#8217;&icirc;n g&#257;z&#601;r&icirc;n<font color="red"><sup>3</font></sup> h&#259;q&icirc;m&#275;hh &#8217;&#259;&#x1E07;&ucirc;&#x1E35;&#601; mal&#601;k&#257;&#8217;: </P>
<P>12&nbsp;k&#257;l-q&#335;&#x1E07;&#275;l d&icirc; r&ucirc;&#x1E25;a| yat&icirc;r&acirc; &ucirc;man&#601;d<sup>a</sup>&#8216; w&#601;&#347;&#257;&#x1E35;&#601;l&#601;&#x1E6F;&#257;n&ucirc; m&#601;fa&#353;&#353;ar &#x1E25;el&#601;m&icirc;n wa&#8217;<sup>a</sup>&#x1E25;&#259;w&#257;ya&#x1E6F; &#8217;&#259;&#x1E25;&icirc;&#x1E0F;&#257;n &ucirc;m&#601;&#353;&#257;r&#275;&#8217; qi&#x1E6D;&#601;r&icirc;n hi&#353;&#601;t&#601;&#x1E35;<sup>a</sup>&#x1E25;a&#x1E6F; b&#275;hh b&#601;&#x1E0F;&#257;n&icirc;y&#275;&#8217;l d&icirc;-mal&#601;k&#257;&#8217; &#347;&#257;m-&#353;&#601;m&#275;hh b&#275;l&#601;&#x1E6D;&#601;&#353;a&#8217;&#x1E63;&#x1E63;ar k&#601;&#8216;an d&#257;n&icirc;y&#275;&#8217;l yi&#x1E6F;&#601;q&#601;r&ecirc; &ucirc;fi&#353;&#601;r&acirc; y&#601;h<sup>a</sup>&#x1E25;&#259;w&#275;h: f</P>
<P>13&nbsp;b&#275;&#8217;&#x1E0F;ayin d&#257;n&icirc;y&#275;&#8217;l hu&#8216;al q&#335;&#x1E0F;&#257;m mal&#601;k&#257;&#8217; &#8216;&#257;n&#275;h mal&#601;k&#257;&#8217; w&#601;&#8217;&#257;mar l&#601;&#x1E0F;&#257;n&icirc;y&#275;&#8217;l <font color="brown">&#8217;an&#601;t&acirc;-</font> <font color="blue">&#8217;an&#601;t&#601;-</font> h&ucirc;&#8217; &#x1E0F;&#257;n&icirc;y&#275;&#8217;l d&icirc;-min-b&#601;n&ecirc; &#x1E21;&#257;l&ucirc;&#x1E6F;&#257;&#8217; d&icirc; y&#601;h&ucirc;&#x1E0F; d&icirc; hay&#601;&#x1E6F;&icirc; mal&#601;k&#257;&#8217; &#8217;a&#x1E07;&icirc; min-y&#601;h&ucirc;&#x1E0F;: </P>
<P>14&nbsp;w&#601;&#353;im&#601;&#8216;&#275;&#x1E6F; <font color="brown">&#8216;&#259;layi&#x1E35;&#601;</font> <font color="blue">&#8216;&#259;l&#257;&#x1E35;&#601;</font> d&icirc; r&ucirc;&#x1E25;a &#8217;&#277;l&acirc;&icirc;n b&#257;&#x1E35;&#601; w&#601;nah&icirc;r&ucirc; w&#601;&#347;&#257;&#x1E35;&#601;l&#601;&#x1E6F;&#257;n&ucirc; w&#601;&#x1E25;&#257;&#x1E35;&#601;m&acirc; yat&icirc;r&acirc; hi&#353;&#601;t&#601;&#x1E35;<sup>a</sup>&#x1E25;a&#x1E6F; b&#257;&#x1E35;&#601;: </P>
<P>15&nbsp;&ucirc;&#x1E35;&#601;&#8216;an hu&#8216;all&ucirc; q&#257;&#x1E0F;&#257;may &#x1E25;ak&icirc;mayy&#257;&#8217; &#8217;&#257;&#353;&#601;fayy&#257;&#8217; d&icirc;-&#x1E35;&#601;&#x1E6F;&#257;&#x1E07;&acirc; &#x1E0F;&#601;n&acirc; yiq&#601;rw&#333;n &ucirc;fi&#353;&#601;r&#275;hh l&#601;hw&#333;&#x1E0F;&#257;&#8216;u&#x1E6F;an&icirc; w&#601;l&#257;&#8217;-&#x1E35;&acirc;&#259;l&icirc;n p&#601;&#353;ar-mill&#601;&#x1E6F;&#257;&#8217; l&#601;h<sup>a</sup>&#x1E25;&#259;w&#257;y&acirc;: </P>
<P>16&nbsp;wa&#8217;&#259;n&acirc; &#353;im&#601;&#8216;&#275;&#x1E6F; <font color="brown">&#8216;&#259;layi&#x1E35;&#601;</font> <font color="blue">&#8216;&#259;l&#257;&#x1E35;&#601;</font> d&icirc;-<font color="brown">&#x1E6F;&ucirc;&#x1E35;al</font> <font color="blue">&#x1E6F;&icirc;k&ucirc;l<font color="red"><sup>3</font></sup></font> pi&#353;&#601;r&icirc;n l&#601;mif&#601;&#353;ar w&#601;qi&#x1E6D;&#601;r&icirc;n l&#601;mi&#353;&#601;r&#275;&#8217; k&#601;&#8216;an h&#275;n <font color="brown">t&ucirc;&#x1E35;al</font> <font color="blue">ti&#x1E35;&ucirc;l</font> k&#601;&#x1E6F;&#257;&#x1E07;&#257;&#8217; l&#601;miq&#601;r&#275;&#8217; &ucirc;fi&#353;&#601;r&#275;hh l&#601;hw&#333;&#x1E0F;&#257;&#8216;u&#x1E6F;an&icirc; &#8217;ar&#601;g&#601;w&#257;n&#257;&#8217; &#x1E6F;il&#601;ba&#353; <font color="brown">w&#601;hammw&#333;n&#601;&#x1E35;&#257;&#8217;</font> <font color="blue">w&#601;ham&#601;n&icirc;&#x1E35;&#257;&#8217;<font color="red"><sup>3</font></sup></font> &#x1E0F;&icirc;-&#x1E0F;ah&#259;&#x1E07;&#257;&#8217; &#8216;al-&#x1E63;a&ucirc;&#601;&#8217;r&#257;&#x1E35;&#601; w&#601;&#x1E6F;al&#601;t&#257;&#8217; &#x1E07;&#601;mal&#601;&#x1E35;&ucirc;&#x1E6F;&#257;&#8217; ti&#353;&#601;la&#x1E6D;: f</P>
<P>17&nbsp;b&#275;&#8217;&#x1E0F;ayin &#8216;&#257;n&#275;h &#x1E0F;&#257;n&icirc;y&#275;&#8217;l w&#601;&#8217;&#257;mar q&#335;&#x1E0F;&#257;m mal&#601;k&#257;&#8217; mat&#601;n&#257;&#x1E6F;&#257;&#x1E35;&#601; l&#257;&#x1E35;&#601; lehew&#601;y&#257;n &ucirc;n&#601;&#x1E07;&#257;z&#601;b&#601;y&#257;&#x1E6F;&#257;&#x1E35;&#601; l&#601;&#8217;&#257;&#x1E25;&#335;r&#257;n ha&#x1E07; b&#601;ram k&#601;&#x1E6F;&#257;&#x1E07;&#257;&#8217; &#8217;eq&#601;r&#275;&#8217; l&#601;mal&#601;k&#257;&#8217; &ucirc;fi&#353;&#601;r&#257;&#8217; &#8217;&#259;hw&#333;&#x1E0F;&#601;&#8216;inn&#275;hh: </P>
<P>18&nbsp;<font color="brown">&#8217;an&#601;t&acirc;</font> <font color="blue">&#8217;an&#601;t&#601;</font> mal&#601;k&#257;&#8217; &#8217;&#277;l&acirc;&#257;&#8217; <font color="brown">&#8216;ill&#257;y&#257;&#8217;</font> <font color="blue">&#8216;ill&#257;&#8217;&acirc;</font> mal&#601;&#x1E35;&ucirc;&#x1E6F;&#257;&#8217; &ucirc;r&#601;&#x1E07;&ucirc;&#x1E6F;&#257;&#8217; w&icirc;q&#257;r&#257;&#8217; w&#601;ha&#x1E0F;&#601;r&acirc; y&#601;ha&#x1E07; lin&#601;&#x1E07;u&#x1E35;a&#x1E0F;&#601;ne&#x1E63;&#x1E63;ar &#8217;&#259;&#x1E07;&ucirc;&#x1E35;&#601;: </P>
<P>19&nbsp;&ucirc;min-r&#601;&#x1E07;&ucirc;&#x1E6F;&#257;&#8217; d&icirc; y&#601;ha&#x1E07;-l&#275;hh k&#333;l &#8216;am&#601;mayy&#257;&#8217; &#8217;umayy&#257;&#8217; w&#601;li&#353;&#353;&#257;nayy&#257;&#8217; h&#259;ww&#333; <font color="brown">z&#257;&#8217;&#259;&#8216;&icirc;n</font> <font color="blue">z&#257;y&#601;&#8216;&icirc;n</font> w&#601;&#x1E0F;&#257;&#x1E25;&#259;l&icirc;n min-q&#335;&#x1E0F;&#257;mw&#333;h&icirc; d&icirc;-h&#259;w&acirc; &#x1E63;&#257;&#x1E07;&#275;&#8217; h&#259;w&#257;&#8217; q&#257;&#x1E6D;&#275;l w&#601;&#x1E0F;&icirc;-h&#259;w&acirc; &#x1E63;&#257;&#x1E07;&#275;&#8217; h&#259;w&acirc; m<sup>a</sup>&#x1E25;&#275;&#8217; w&#601;&#x1E0F;&icirc;-h&#259;w&acirc; &#x1E63;&#257;&#x1E07;&#275;&#8217; h&#259;w&acirc; m&#257;r&icirc;m w&#601;&#x1E0F;&icirc;-h&#259;w&acirc; &#x1E63;&#257;&#x1E07;&#275;&#8217; h&#259;w&acirc; ma&#353;&#601;p&icirc;l: </P>
<P>20&nbsp;&ucirc;&#x1E35;&#601;&#x1E0F;&icirc; rim li&#x1E07;&#601;&#x1E07;&#275;hh w&#601;r&ucirc;&#x1E25;&#275;hh tiq&#601;fa&#x1E6F; lah&#259;z&#257;&#x1E0F;&acirc; h&#257;n&#601;&#x1E25;a&#x1E6F; min-k&#257;r&#601;s&#275;&#8217; mal&#601;&#x1E35;&ucirc;&#x1E6F;&#275;hh w&icirc;q&#257;r&acirc; he&#8216;&#601;d&icirc;&ucirc; minn&#275;hh: </P>
<P>21&nbsp;&ucirc;min-b&#601;n&ecirc; &#8217;&#259;n&#257;&#353;&#257;&#8217; &#x1E6D;&#601;r&icirc;&#x1E0F; w&#601;li&#x1E07;&#601;&#x1E07;&#275;hh| &#8216;im-&#x1E25;&ecirc;w&#601;&#x1E6F;&#257;&#8217; <font color="brown">&#353;&#601;w&icirc;</font> <font color="blue">&#353;a&ucirc;&icirc;&#601;w<font color="red"><sup>1</font></sup></font> w&#601;&#8216;im-&#8216;&#259;r&#257;&#x1E0F;ayy&#257;&#8217; m&#601;&#x1E0F;w&#333;r&#275;hh &#8216;i&#347;&#601;b&#257;&#8217; &#x1E35;&#601;&#x1E6F;w&#333;r&icirc;n y&#601;&#x1E6D;<sup>a</sup>&#8216;&#259;m&ucirc;nn&#275;hh &ucirc;mi&#x1E6D;&#x1E6D;al &#353;&#601;mayy&#257;&#8217; gi&#353;&#601;m&#275;hh yi&#x1E63;&#601;&#x1E6D;ab<sup>a</sup>&#8216; &#8216;a&#x1E0F; d&icirc;-y&#601;&#x1E0F;<sup>a</sup>&#8216; d&icirc;-&#353;all&icirc;&#x1E6D; &#8217;&#277;l&acirc;&#257;&#8217; <font color="brown">&#8216;ill&#257;y&#257;&#8217;</font> <font color="blue">&#8216;ill&#257;&#8217;&acirc;<font color="red"><sup>3</font></sup></font> b&#601;mal&#601;&#x1E35;&ucirc;&#x1E6F; &#8217;&#259;n&#257;&#353;&#257;&#8217; &ucirc;l&#601;man-d&icirc; yi&#x1E63;&#601;b&#275;h y&#601;h&#257;q&ecirc;m <font color="brown">&#8216;&#259;lay&#275;hh</font> <font color="blue">&#8216;&#259;l<sup>a</sup>h:</font> </P>
<P>22&nbsp;<font color="brown">w&#601;&#8217;an&#601;t&acirc;</font> <font color="blue">w&#601;&#8217;an&#601;t&#601;</font> b&#601;r&#275;hh b&#275;l&#601;&#353;a&#8217;&#x1E63;&#x1E63;ar l&#257;&#8217; ha&#353;&#601;p&#275;l&#601;t&#601; li&#x1E07;&#601;&#x1E07;&#257;&#x1E35;&#601; k&#257;l-q&#335;&#x1E07;&#275;l d&icirc; &#x1E35;&#257;l-d&#601;n&acirc; y&#601;&#x1E0F;<sup>a</sup>&#8216;&#601;t&#257;: </P>
<P>23&nbsp;w&#601;&#8216;al m&#257;r&#275;&#8217;-&#353;&#601;mayy&#257;&#8217;| hi&#x1E6F;&#601;rw&#333;mam&#601;t&#257; &ucirc;l&#601;m&#257;&#8217;nayy&#257;&#8217; &#x1E0F;&icirc;-&#x1E07;ay&#601;&#x1E6F;&#275;hh hay&#601;&#x1E6F;&icirc;w <font color="brown">q&#257;&#x1E0F;&#257;mayi&#x1E35;&#601;</font> <font color="blue">q&#257;&#x1E0F;&#257;m&#257;&#x1E35;&#601;</font> <font color="brown">w&#601;&#8217;an&#601;t&acirc;</font> <font color="blue">w&#601;&#8217;an&#601;t&#601;</font> <font color="brown">w&#601;ra&#x1E07;&#601;r&#601;&#x1E07;&#257;nayi&#x1E35;&#601;</font> <font color="blue">w&#601;ra&#x1E07;&#601;r&#601;&#x1E07;&#257;n&#257;&#x1E35;&#601;<font color="red"><sup>y</font></sup></font> &#353;&#275;&#x1E21;&#601;l&#257;&#x1E6F;&#257;&#x1E35;&#601; &ucirc;l&#601;&#x1E25;&#275;n&#257;&#x1E6F;&#257;&#x1E35;&#601; &#x1E25;am&#601;r&#257;&#8217; &#353;&#257;&#x1E6F;ayin b&#601;hw&#333;n w&#601;l&#275;&#8217;l&acirc;&ecirc; &#x1E35;as&#601;p&#257;&#8217;-w&#601;&#x1E0F;ah&#259;&#x1E07;&#257;&#8217; n&#601;&#x1E25;&#257;&#353;&#257;&#8217; far&#601;z&#601;l&#257;&#8217; &#8217;&#257;&#8216;&#257;&#8217; w&#601;&#8217;a&#x1E07;&#601;n&#257;&#8217; d&icirc; l&#257;&#8217;-&#x1E25;&#257;zayin w&#601;l&#257;&#8217;-&#353;&#257;m&#601;&#8216;&icirc;n w&#601;l&#257;&#8217; y&#257;&#x1E0F;&#601;&#8216;&icirc;n &#353;ab<sup>a</sup>&#x1E25;&#601;t&#257; w&#601;l&#275;&#8217;l&acirc;&#257;&#8217; d&icirc;-ni&#353;&#601;m&#601;&#x1E6F;&#257;&#x1E35;&#601; b&icirc;&#x1E0F;&#275;hh w&#601;&#x1E35;&#257;l-&#8217;&#333;r&#601;&#x1E25;&#257;&#x1E6F;&#257;&#x1E35;&#601; l&#275;hh l&#257;&#8217; hadar&#601;t&#257;: </P>
<P>24&nbsp;b&#275;&#8217;&#x1E0F;ayin min-q&#335;&#x1E0F;&#257;mw&#333;h&icirc; &#353;&#601;l&icirc;<sup>a</sup>&#x1E25;a<font color="red"><sup>1</font></sup> pass&#257;&#8217; &#x1E0F;&icirc;-y&#601;&#x1E0F;&#257;&#8217; &ucirc;&#x1E35;&#601;&#x1E6F;&#257;&#x1E07;&#257;&#8217; &#x1E0F;&#601;n&acirc; r&#601;&#353;&icirc;m: </P>
<P>25&nbsp;&ucirc;&#x1E0F;&#601;n&acirc; &#x1E35;&#601;&#x1E6F;&#257;&#x1E07;&#257;&#8217; d&icirc; r&#601;&#353;&icirc;m m&#601;n&#275;&#8217; m&#601;n&#275;&#8217; t&#601;q&#275;l &ucirc;far&#601;s&icirc;n: </P>
<P>26&nbsp;d&#601;n&acirc; p&#601;&#353;ar-mill&#601;&#x1E6F;&#257;&#8217; m&#601;n&#275;&#8217; m&#601;n&acirc;-&#8217;&#277;l&acirc;&#257;&#8217; mal&#601;&#x1E35;&ucirc;&#x1E6F;&#257;&#x1E35;&#601; w&#601;ha&#353;&#601;l&#601;m<sup>a</sup>h: </P>
<P>27&nbsp;t&#601;q&#275;l t&#601;q&icirc;l&#601;t&acirc; &#x1E07;&#601;m&#333;&#8217;zan&#601;y&#257;&#8217; w&#601;hi&#353;&#601;t&#601;&#x1E35;<sup>a</sup>&#x1E25;at&#601; &#x1E25;ass&icirc;r: </P>
<P>28&nbsp;p&#601;r&#275;s p&#601;r&icirc;sa&#x1E6F; mal&#601;&#x1E35;&ucirc;&#x1E6F;&#257;&#x1E35;&#601; w&icirc;h&icirc;&#x1E07;a&#x1E6F; l&#601;m&#257;&#x1E0F;ay &ucirc;f&#257;r&#257;s: </P>
<P>29&nbsp;b&#275;&#8217;&#x1E0F;ayin| &#8217;&#259;mar b&#275;l&#601;&#353;a&#8217;&#x1E63;&#x1E63;ar w&#601;hal&#601;b&icirc;&#353;&ucirc; l&#601;&#x1E0F;&#257;n&icirc;y&#275;&#8217;l &#8217;ar&#601;g&#601;w&#257;n&#257;&#8217; <font color="brown">w&#601;hammw&#333;n&#601;&#x1E35;&#257;&#8217;</font> <font color="blue">w&#601;ham&#601;n&icirc;&#x1E35;&#257;&#8217;</font> &#x1E0F;&icirc;-&#x1E0F;ah&#259;&#x1E07;&#257;&#8217; &#8216;al-&#x1E63;a&ucirc;&#601;&#8217;r&#275;hh w&#601;ha&#x1E35;&#601;riz&ucirc; &#8216;&#259;lw&#333;h&icirc; d&icirc;-leh&#277;w&#275;&#8217; &#353;all&icirc;&#x1E6D; tal&#601;t&#257;&#8217; b&#601;mal&#601;&#x1E35;&ucirc;&#x1E6F;&#257;&#8217;: </P>
<P>30&nbsp;b&#275;hh b&#601;l&ecirc;l&#601;y&#257;&#8217; q&#601;&#x1E6D;&icirc;l b&#275;l&#601;&#8217;&#353;a&#x1E63;&#x1E63;ar mal&#601;k&#257;&#8217; <font color="brown">&#x1E35;a&#347;&#601;d&#257;y&#257;&#8217;</font> <font color="blue">&#x1E35;a&#347;&#601;d&#257;&#8217;&acirc;:</font> f</P>
</TD>
</TABLE>
<P><HR>
<CENTER>
<A HREF="dan006">Next: Daniel (Daniyel) Chapter 6</A></CENTER>
</BODY>
</HTML>
