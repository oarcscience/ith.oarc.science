[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/pro001)  [KJV](../kjv/pro001)  [Sep](../sep/pro001) 
[Vul](../vul/pro001)   
  
[Proverbs (Mishlei) Index](pro)  
  [Previous](psa150)  [Next](pro002) 

------------------------------------------------------------------------

### Tanach (Hebrew): Proverbs (Mishlei) Chapter 1

‎<span id="001">1</span> ‏מִ֭שְׁלֵי שְׁלֹמֹ֣ה בֶן־דָּוִ֑ד מֶ֝֗לֶךְ
יִשְׂרָאֵֽל׃

‎<span id="002">2</span> ‏לָדַ֣עַת חָכְמָ֣ה וּמוּסָ֑ר לְ֝הָבִ֗ין
אִמְרֵ֥י בִינָֽה׃

‎<span id="003">3</span> ‏לָ֭קַחַת מוּסַ֣ר הַשְׂכֵּ֑ל צֶ֥דֶק
וּ֝מִשְׁפָּ֗ט וּמֵישָׁרִֽים׃

‎<span id="004">4</span> ‏לָתֵ֣ת לִפְתָאיִ֣ם עָרְמָ֑ה לְ֝נַ֗עַר דַּ֣עַת
וּמְזִמָּֽה׃

‎<span id="005">5</span> ‏יִשְׁמַ֣ע חָ֭כָם וְי֣וֹסֶף לֶ֑קַח וְ֝נָב֗וֹן
תַּחְבֻּל֥וֹת יִקְנֶֽה׃

‎<span id="006">6</span> ‏לְהָבִ֣ין מָ֭שָׁל וּמְלִיצָ֑ה
דִּבְרֵ֥י<sup>3</sup> חֲ֝כָמִ֗ים וְחִידֹתָֽם׃

‎<span id="007">7</span> ‏יִרְאַ֣ת יְ֭הוָה רֵאשִׁ֣ית דָּ֑עַת חָכְמָ֥ה
וּ֝מוּסָ֗ר אֱוִילִ֥ים בָּֽזוּ׃ פ

‎<span id="008">8</span> ‏שְׁמַ֣ע בְּ֭נִי מוּסַ֣ר אָבִ֑יךָ
וְאַל־תִּ֝טֹּ֗שׁ תּוֹרַ֥ת אִמֶּֽךָ׃

‎<span id="009">9</span> ‏כִּ֤י׀ לִוְיַ֤ת חֵ֓ן הֵ֬ם לְרֹאשֶׁ֑ךָ
וַ֝עֲנָקִ֗ים לְגַרְגְּרֹתֶֽיךָ׃

‎<span id="010">10</span> ‏בְּנִ֡י אִם־יְפַתּ֥וּךָ חַ֝טָּאִ֗ים
אַל־תֹּבֵֽא׃

‎<span id="011">11</span> ‏אִם־יֹאמְרוּ֮ לְכָ֪ה אִ֫תָּ֥נוּ נֶאֶרְבָ֥ה
לְדָ֑ם נִצְפְּנָ֖ה לְנָקִ֣י חִנָּֽם׃

‎<span id="012">12</span> ‏נִ֭בְלָעֵם כִּשְׁא֣וֹל חַיִּ֑ים וּ֝תְמִימִ֗ים
כְּי֣וֹרְדֵי בֽוֹר׃

‎<span id="013">13</span> ‏כָּל־ה֣וֹן יָקָ֣ר נִמְצָ֑א נְמַלֵּ֖א
בָתֵּ֣ינוּ שָׁלָֽל׃

‎<span id="014">14</span> ‏גּ֭וֹרָ֣לְךָ תַּפִּ֣יל בְּתוֹכֵ֑נוּ כִּ֥יס
אֶ֝חָ֗ד יִהְיֶ֥ה לְכֻלָּֽנוּ׃

‎<span id="015">15</span> ‏בְּנִ֗י אַל־תֵּלֵ֣ךְ בְּדֶ֣רֶךְ אִתָּ֑ם
מְנַ֥ע רַ֝גְלְךָ֗ מִנְּתִיבָתָֽם׃

‎<span id="016">16</span> ‏כִּ֣י רַ֭גְלֵיהֶם לָרַ֣ע יָר֑וּצוּ
וִֽ֝ימַהֲר֗וּ לִשְׁפָּךְ־דָּֽם׃

‎<span id="017">17</span> ‏כִּֽי־חִ֭נָּם מְזֹרָ֣ה הָרָ֑שֶׁת בְּ֝עֵינֵ֗י
כָל־בַּ֥עַל<sup>1</sup> כָּנָֽף׃

‎<span id="018">18</span> ‏וְ֭הֵם לְדָמָ֣ם יֶאֱרֹ֑בוּ יִ֝צְפְּנ֗וּ
לְנַפְשֹׁתָֽם׃

‎<span id="019">19</span> ‏כֵּ֗ן אָ֭רְחוֹת כָּל־בֹּ֣צֵֽעַ בָּ֑צַע
אֶת־נֶ֖פֶשׁ בְּעָלָ֣יו יִקָּֽח׃ פ

‎<span id="020">20</span> ‏חָ֭כְמוֹת בַּח֣וּץ תָּרֹ֑נָּה בָּ֝רְחֹב֗וֹת
תִּתֵּ֥ן קוֹלָֽהּ׃

‎<span id="021">21</span> ‏בְּרֹ֥אשׁ הֹמִיּ֗וֹת תִּ֫קְרָ֥א בְּפִתְחֵ֖י
שְׁעָרִ֥ים בָּעִ֗יר אֲמָרֶ֥יהָ תֹאמֵֽר׃

‎<span id="022">22</span> ‏עַד־מָתַ֣י׀ פְּתָיִם֮ תְּֽאֵהֲב֫וּ פֶ֥תִי
וְלֵצִ֗ים לָ֭צוֹן חָמְד֣וּ לָהֶ֑ם וּ֝כְסִילִ֗ים יִשְׂנְאוּ־דָֽעַת׃

‎<span id="023">23</span> ‏תָּשׁ֗וּבוּ לְֽת֫וֹכַחְתִּ֥י הִנֵּ֤ה
אַבִּ֣יעָה לָכֶ֣ם רוּחִ֑י אוֹדִ֖יעָה דְבָרַ֣י אֶתְכֶֽם׃

‎<span id="024">24</span> ‏יַ֣עַן קָ֭רָאתִי וַתְּמָאֵ֑נוּ נָטִ֥יתִי
יָ֝דִ֗י וְאֵ֣ין מַקְשִֽׁיב׃

‎<span id="025">25</span> ‏וַתִּפְרְע֥וּ כָל־עֲצָתִ֑י וְ֝תוֹכַחְתִּ֗י
לֹ֣א אֲבִיתֶֽם׃

‎<span id="026">26</span> ‏גַּם־אֲ֭נִי בְּאֵידְכֶ֣ם אֶשְׂחָ֑ק אֶ֝לְעַ֗ג
בְּבֹ֣א פַחְדְּכֶֽם׃

‎<span id="027">27</span> ‏בְּבֹ֤א כשאוה כְשׁוֹאָ֨ה׀ פַּחְדְּכֶ֗ם
וְֽ֭אֵידְכֶם כְּסוּפָ֣ה יֶאֱתֶ֑ה בְּבֹ֥א עֲ֝לֵיכֶ֗ם צָרָ֥ה וְצוּקָֽה׃

‎<span id="028">28</span> ‏אָ֣ז יִ֭קְרָאֻנְנִי וְלֹ֣א אֶֽעֱנֶ֑ה
יְ֝שַׁחֲרֻ֗נְנִי וְלֹ֣א יִמְצָאֻֽנְנִי׃

‎<span id="029">29</span> ‏תַּ֭חַת כִּי־שָׂ֣נְאוּ דָ֑עַת וְיִרְאַ֥ת
יְ֝הוָֹ֗ה לֹ֣א בָחָֽרוּ׃

‎<span id="030">30</span> ‏לֹא־אָב֥וּ לַעֲצָתִ֑י נָ֝אֲצ֗וּ
כָּל־תּוֹכַחְתִּֽי׃

‎<span id="031">31</span> ‏וְֽ֭יֹאכְלוּ מִפְּרִ֣י דַרְכָּ֑ם
וּֽמִמֹּעֲצֹ֖תֵיהֶ֣ם יִשְׂבָּֽעוּ׃

‎<span id="032">32</span> ‏כִּ֤י מְשׁוּבַ֣ת פְּתָיִ֣ם תַּֽהַרְגֵ֑ם
וְשַׁלְוַ֖ת כְּסִילִ֣ים תְּאַבְּדֵֽם׃

‎<span id="033">33</span> ‏וְשֹׁמֵ֣עַֽ לִ֭י יִשְׁכָּן־בֶּ֑טַח
וְ֝שַׁאֲנַ֗ן מִפַּ֥חַד רָעָֽה׃ פ

1 mišəlê šəlōmōh ḇen-dāwiḏ meleḵə yiśərā’ēl:

2 lāḏ<sup>a</sup>‘aṯ ḥāḵəmâ ûmûsār ləhāḇîn ’imərê ḇînâ:

3 lāq<sup>a</sup>ḥaṯ mûsar haśəkēl ṣeḏeq ûmišəpāṭ ûmêšārîm:

4 lāṯēṯ lifəṯā’yim ‘ārəmâ lən<sup>a</sup>‘ar d<sup>a</sup>‘aṯ ûməzimmâ:

5 yišəm<sup>a</sup>‘ ḥāḵām wəywōsef leq<sup>a</sup>ḥ wənāḇwōn
t<sup>a</sup>ḥəbulwōṯ yiqəneh:

6 ləhāḇîn māšāl ûməlîṣâ diḇərê<sup>3</sup> ḥăḵāmîm wəḥîḏōṯām:

7 yirə’aṯ yəhwâ rē’šîṯ dā‘aṯ ḥāḵəmâ ûmûsār ’ĕwîlîm bāzû: f

8 šəm<sup>a</sup>‘ bənî mûsar ’āḇîḵā wə’al-tiṭṭōš twōraṯ ’immeḵā:

9 kî\| liwəyaṯ ḥēn hēm lərō’šeḵā w<sup>a</sup>‘ănāqîm ləḡarəgərōṯeyḵā:

10 bənî ’im-yəfatûḵā ḥaṭṭā’îm ’al-tōḇē’:

11 ’im-yō’mərû ləḵâ ’itānû ne’erəḇâ ləḏām niṣəpənâ lənāqî ḥinnām:

12 niḇəlā‘ēm kišə’wōl ḥayyîm ûṯəmîmîm kəywōrəḏê ḇwōr:

13 kāl-hwōn yāqār niməṣā’ nəmallē’ ḇātênû šālāl:

14 gwōrāləḵā tapîl bəṯwōḵēnû kîs ’eḥāḏ yihəyeh ləḵullānû:

15 bənî ’al-tēlēḵə bəḏereḵə ’itām mən<sup>a</sup>‘ raḡələḵā
minnəṯîḇāṯām:

16 kî raḡəlêhem lār<sup>a</sup>‘ yārûṣû wîmahărû lišəpāḵə-dām:

17 kî-ḥinnām məzōrâ hārāšeṯ bə‘ênê ḵāl-b<sup>a</sup>‘al<sup>1</sup>
kānāf:

18 wəhēm ləḏāmām ye’ĕrōḇû yiṣəpənû lənafəšōṯām:

19 kēn ’ārəḥwōṯ kāl-bōṣē‘a bāṣ<sup>a</sup>‘ ’eṯ-nefeš bə‘ālāyw yiqqāḥ: f

20 ḥāḵəmwōṯ b<sup>a</sup>ḥûṣ tārōnnâ bārəḥōḇwōṯ titēn qwōlāh:

21 bərō’š hōmîywōṯ tiqərā’ bəfiṯəḥê šə‘ārîm bā‘îr ’ămāreyhā ṯō’mēr:

22 ‘aḏ-māṯay\| pəṯāyim tə’ēhăḇû feṯî wəlēṣîm lāṣwōn ḥāməḏû lâem ûḵəsîlîm
yiśənə’û-ḏā‘aṯ:

23 tāšûḇû ləṯwōḵ<sup>a</sup>ḥətî hinnēh ’abî‘â lāḵem rûḥî ’wōḏî‘â
ḏəḇāray ’eṯəḵem:

24 y<sup>a</sup>‘an qārā’ṯî watəmā’ēnû nāṭîṯî yāḏî wə’ên maqəšîḇ:

25 watifərə‘û ḵāl-‘ăṣāṯî wəṯwōḵ<sup>a</sup>ḥətî lō’ ’ăḇîṯem:

26 gam-’ănî bə’êḏəḵem ’eśəḥāq ’elə‘aḡ bəḇō’ f<sup>a</sup>ḥədəḵem:

27 bəḇō’ ḵəša’ăwâ ḵəšwō’â\| p<sup>a</sup>ḥədəḵem wə’êḏəḵem kəsûfâ
ye’ĕṯeh bəḇō’ ‘ălêḵem ṣārâ wəṣûqâ:

28 ’āz yiqərā’unənî wəlō’ ’e‘ĕneh yəš<sup>a</sup>ḥărunənî wəlō’
yiməṣā’unənî:

29 t<sup>a</sup>ḥaṯ kî-śānə’û ḏā‘aṯ wəyirə’aṯ yəhwōâ lō’ ḇāḥārû:

30 lō’-’āḇû l<sup>a</sup>‘ăṣāṯî nā’ăṣû kāl-twōḵ<sup>a</sup>ḥətî:

31 wəyō’ḵəlû mipərî ḏarəkām ûmimmō‘ăṣōṯêhem yiśəbā‘û:

32 kî məšûḇaṯ pəṯāyim taharəḡēm wəšaləwaṯ kəsîlîm tə’abəḏēm:

33 wəšōmē‘a lî yišəkān-beṭ<sup>a</sup>ḥ wəša’ănan mip<sup>a</sup>ḥaḏ
rā‘â: f

------------------------------------------------------------------------

[Next: Proverbs (Mishlei) Chapter 2](pro002)
