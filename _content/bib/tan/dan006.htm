<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Daniel (Daniyel): Daniel (Daniyel) Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/dan006.htm">Polyglot</A>&nbsp;
<A HREF="../kjv/dan006.htm">KJV</A>&nbsp;
<A HREF="../sep/dan006.htm">Sep:Dan</A>&nbsp;
<A HREF="../sep/dat006.htm">Sep:DaT</A>&nbsp;
<A HREF="../vul/dan006.htm">Vul</A>&nbsp;

<BR>
<BR><A HREF="dan.htm">Daniel (Daniyel) Index</A><BR>
&nbsp;
<A HREF="dan005.htm">Previous</A>&nbsp;
<A HREF="dan007.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Daniel (Daniyel) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְדָרְיָ֙וֶשׁ֙ <font color="brown">מדיא</font> <font color="blue">מָֽדָאָ֔ה<font color="red"><sup>9</font></sup></font> קַבֵּ֖ל מַלְכוּתָ֑א כְּבַ֥ר שְׁנִ֖ין שִׁתִּ֥ין וְתַרְתֵּֽין׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שְׁפַר֙ קֳדָ֣ם דָּרְיָ֔וֶשׁ וַהֲקִים֙ עַל־מַלְכוּתָ֔א לַאֲחַשְׁדַּרְפְּנַיָּ֖א מְאָ֣ה וְעֶשְׂרִ֑ין דִּ֥י לֶהֱוֹ֖ן בְּכָל־מַלְכוּתָֽא׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְעֵ֤לָּא מִנְּהוֹן֙ סָרְכִ֣ין תְּלָתָ֔א דִּ֥י דָנִיֵּ֖אל חַֽד־מִנְּה֑וֹן דִּֽי־לֶהֱוֹ֞ן אֲחַשְׁדַּרְפְּנַיָּ֣א אִלֵּ֗ין יָהֲבִ֤ין לְהוֹן֙ טַעְמָ֔א וּמַלְכָּ֖א לָֽא־לֶהֱוֵ֥א נָזִֽק׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֱדַ֙יִן֙ דָּנִיֵּ֣אל דְּנָ֔ה הֲוָ֣א מִתְנַצַּ֔ח עַל־סָרְכַיָּ֖א וַאֲחַשְׁדַּרְפְּנַיָּ֑א כָּל־קֳבֵ֗ל דִּ֣י ר֤וּחַ יַתִּירָא֙ בֵּ֔הּ וּמַלְכָּ֣א עֲשִׁ֔ית לַהֲקָמוּתֵ֖הּ עַל־כָּל־מַלְכוּתָֽא׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אֱדַ֨יִן סָֽרְכַיָּ֜א וַאֲחַשְׁדַּרְפְּנַיָּ֗א הֲו֨וֹ בָעַ֧יִן עִלָּ֛ה לְהַשְׁכָּחָ֥ה לְדָנִיֵּ֖אל מִצַּ֣ד מַלְכוּתָ֑א וְכָל־עִלָּ֨ה וּשְׁחִיתָ֜ה לָא־יָכְלִ֣ין לְהַשְׁכָּחָ֗ה כָּל־קֳבֵל֙ דִּֽי־מְהֵימַ֣ן ה֔וּא וְכָל־שָׁלוּ֙ וּשְׁחִיתָ֔ה לָ֥א הִשְׁתְּכַ֖חַת עֲלֽוֹהִי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אֱ֠דַיִן גֻּבְרַיָּ֤א אִלֵּךְ֙ אָֽמְרִ֔ין דִּ֣י לָ֧א נְהַשְׁכַּ֛ח לְדָנִיֵּ֥אל דְּנָ֖ה כָּל־עִלָּ֑א לָהֵ֕ן הַשְׁכַּ֥חְנָֽה עֲל֖וֹהִי בְּדָ֥ת אֱלָהֵֽהּ׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אֱ֠דַיִן סָרְכַיָּ֤א וַאֲחַשְׁדַּרְפְּנַיָּא֙ אִלֵּ֔ן הַרְגִּ֖שׁוּ עַל־מַלְכָּ֑א וְכֵן֙ אָמְרִ֣ין לֵ֔הּ דָּרְיָ֥וֶשׁ מַלְכָּ֖א לְעָלְמִ֥ין חֱיִֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אִתְיָעַ֜טוּ כֹּ֣ל׀ סָרְכֵ֣י מַלְכוּתָ֗א סִגְנַיָּ֤א וַֽאֲחַשְׁדַּרְפְּנַיָּא֙ הַדָּֽבְרַיָּ֣א וּפַחֲוָתָ֔א לְקַיָּמָ֤ה קְיָם֙ מַלְכָּ֔א וּלְתַקָּפָ֖ה אֱסָ֑ר דִּ֣י כָל־דִּֽי־יִבְעֵ֣ה בָ֠עוּ מִן־כָּל־אֱלָ֨הּ וֶֽאֱנָ֜שׁ עַד־יוֹמִ֣ין תְּלָתִ֗ין לָהֵן֙ מִנָּ֣ךְ מַלְכָּ֔א יִתְרְמֵ֕א לְגֹ֖ב אַרְיָוָתָֽא׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כְּעַ֣ן מַלְכָּ֔א תְּקִ֥ים אֱסָרָ֖א וְתִרְשֻׁ֣ם כְּתָבָ֑א דִּ֣י לָ֧א לְהַשְׁנָיָ֛ה כְּדָת־מָדַ֥י וּפָרַ֖ס דִּי־לָ֥א תֶעְדֵּֽא׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כָּל־קֳבֵ֖ל דְּנָ֑ה מַלְכָּא֙ דָּֽרְיָ֔וֶשׁ רְשַׁ֥ם כְּתָבָ֖א וֶאֱסָרָֽא׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְ֠דָנִיֵּאל כְּדִ֨י יְדַ֜ע דִּֽי־רְשִׁ֤ים כְּתָבָא֙ עַ֣ל לְבַיְתֵ֔הּ וְכַוִּ֨ין פְּתִיחָ֥ן לֵהּ֙ בְּעִלִּיתֵ֔הּ נֶ֖גֶד יְרוּשְׁלֶ֑ם וְזִמְנִין֩ תְּלָתָ֨ה בְיוֹמָ֜א ה֣וּא׀ בָּרֵ֣ךְ עַל־בִּרְכ֗וֹהִי וּמְצַלֵּ֤א וּמוֹדֵא֙ קֳדָ֣ם אֱלָהֵ֔הּ כָּל־קֳבֵל֙ דִּֽי־הֲוָ֣א עָבֵ֔ד מִן־קַדְמַ֖ת דְּנָֽה׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֱ֠דַיִן גֻּבְרַיָּ֤א אִלֵּךְ֙ הַרְגִּ֔שׁוּ וְהַשְׁכַּ֖חוּ לְדָנִיֵּ֑אל בָּעֵ֥א וּמִתְחַנַּ֖ן קֳדָ֥ם אֱלָהֵֽהּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בֵּ֠אדַיִן קְרִ֨יבוּ וְאָמְרִ֥ין קֳדָם־מַלְכָּא֮ עַל־אֱסָ֣ר מַלְכָּא֒ הֲלָ֧א אֱסָ֣ר רְשַׁ֗מְתָּ דִּ֣י כָל־אֱנָ֡שׁ דִּֽי־יִבְעֵה֩ מִן־כָּל־אֱלָ֨הּ וֶֽאֱנָ֜שׁ עַד־יוֹמִ֣ין תְּלָתִ֗ין לָהֵן֙ מִנָּ֣ךְ מַלְכָּ֔א יִתְרְמֵ֕א לְג֖וֹב אַרְיָותָ֑א עָנֵ֨ה מַלְכָּ֜א וְאָמַ֗ר יַצִּיבָ֧א מִלְּתָ֛א כְּדָת־מָדַ֥י וּפָרַ֖ס דִּי־לָ֥א תֶעְדֵּֽא׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;בֵּ֠אדַיִן עֲנ֣וֹ וְאָמְרִין֮ קֳדָ֣ם מַלְכָּא֒ דִּ֣י דָנִיֵּ֡אל דִּי֩ מִן־בְּנֵ֨י גָלוּתָ֜א דִּ֣י יְה֗וּד לָא־שָׂ֨ם <font color="brown">עליך</font> <font color="blue">עֲלָ֤ךְ</font> מַלְכָּא֙ טְעֵ֔ם וְעַל־אֱסָרָ֖א דִּ֣י רְשַׁ֑מְתָּ וְזִמְנִ֤ין תְּלָתָה֙ בְּיוֹמָ֔א בָּעֵ֖א בָּעוּתֵֽהּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֱדַ֨יִן מַלְכָּ֜א כְּדִ֧י מִלְּתָ֣א שְׁמַ֗ע שַׂגִּיא֙ בְּאֵ֣שׁ עֲל֔וֹהִי וְעַ֧ל דָּנִיֵּ֛אל שָׂ֥ם בָּ֖ל לְשֵׁיזָבוּתֵ֑הּ וְעַד֙ מֶֽעָלֵ֣י שִׁמְשָׁ֔א הֲוָ֥א מִשְׁתַּדַּ֖ר לְהַצָּלוּתֵֽהּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בֵּאדַ֙יִן֙ גֻּבְרַיָּ֣א אִלֵּ֔ךְ הַרְגִּ֖שׁוּ עַל־מַלְכָּ֑א וְאָמְרִ֣ין לְמַלְכָּ֗א דַּ֤ע מַלְכָּא֙ דִּֽי־דָת֙ לְמָדַ֣י וּפָרַ֔ס דִּֽי־כָל־אֱסָ֥ר וּקְיָ֛ם דִּֽי־מַלְכָּ֥א יְהָקֵ֖ים לָ֥א לְהַשְׁנָיָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בֵּאדַ֜יִן מַלְכָּ֣א אֲמַ֗ר וְהַיְתִיו֙ לְדָ֣נִיֵּ֔אל וּרְמ֕וֹ לְגֻבָּ֖א דִּ֣י אַרְיָוָתָ֑א עָנֵ֤ה מַלְכָּא֙ וְאָמַ֣ר לְדָנִיֵּ֔אל אֱלָהָ֗ךְ דִּ֣י <font color="brown">אנתה</font> <font color="blue">אַ֤נְתְּ</font> פָּֽלַֽח־לֵהּ֙ בִּתְדִירָ֔א ה֖וּא יְשֵׁיזְבִנָּֽךְ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהֵיתָ֙יִת֙ אֶ֣בֶן חֲדָ֔ה וְשֻׂמַ֖ת עַל־פֻּ֣ם גֻּבָּ֑א וְחַתְמַ֨הּ מַלְכָּ֜א בְּעִזְקְתֵ֗הּ וּבְעִזְקָת֙ רַבְרְבָנ֔וֹהִי דִּ֛י לָא־תִשְׁנֵ֥א צְב֖וּ בְּדָנִיֵּֽאל׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אֱ֠דַיִן אֲזַ֨ל מַלְכָּ֤א לְהֵֽיכְלֵהּ֙ וּבָ֣ת טְוָ֔ת וְדַחֲוָ֖ן לָא־הַנְעֵ֣ל קָֽדָמ֑וֹהִי וְשִׁנְתֵּ֖הּ נַדַּ֥ת עֲלֽוֹהִי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בֵּאדַ֣יִן מַלְכָּ֔א בִּשְׁפַּרְפָּרָ֖א<font color="red"><sup>3</font></sup> יְק֣וּם בְּנָגְהָ֑א וּבְהִ֨תְבְּהָלָ֔ה לְגֻבָּ֥א דִֽי־אַרְיָוָתָ֖א אֲזַֽל׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וּכְמִקְרְבֵ֣הּ לְגֻבָּ֔א לְדָ֣נִיֵּ֔אל בְּקָ֥ל עֲצִ֖יב זְעִ֑ק עָנֵ֨ה מַלְכָּ֜א וְאָמַ֣ר לְדָנִיֵּ֗אל דָּֽנִיֵּאל֙ עֲבֵד֙ אֱלָהָ֣א חַיָּ֔א אֱלָהָ֗ךְ דִּ֣י <font color="brown">אנתה</font> <font color="blue">אַ֤נְתְּ</font> פָּֽלַֽח־לֵהּ֙ בִּתְדִירָ֔א הַיְכִ֥ל לְשֵׁיזָבוּתָ֖ךְ מִן־אַרְיָוָתָֽא׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֱדַ֙יִן֙ דָּנִיֶּ֔אל עִם־מַלְכָּ֖א מַלִּ֑ל מַלְכָּ֖א לְעָלְמִ֥ין חֱיִֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אֱלָהִ֞י שְׁלַ֣ח מַלְאֲכֵ֗הּ וּֽסֲגַ֛ר פֻּ֥ם אַרְיָוָתָ֖א וְלָ֣א חַבְּל֑וּנִי כָּל־קֳבֵ֗ל דִּ֤י קָֽדָמ֙וֹהִי֙ זָכוּ֙ הִשְׁתְּכַ֣חַת לִ֔י וְאַ֤ף <font color="brown">קדמיך</font> <font color="blue">קָֽדָמָךְ֙</font> מַלְכָּ֔א חֲבוּלָ֖ה לָ֥א עַבְדֵֽת׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בֵּאדַ֣יִן מַלְכָּ֗א שַׂגִּיא֙<font color="red"><sup>3</font></sup> טְאֵ֣ב עֲל֔וֹהִי וּלְדָ֣נִיֵּ֔אל אֲמַ֖ר לְהַנְסָקָ֣ה מִן־גֻּבָּ֑א וְהֻסַּ֨ק דָּנִיֵּ֜אל מִן־גֻּבָּ֗א וְכָל־חֲבָל֙ לָא־הִשְׁתְּכַ֣ח בֵּ֔הּ דִּ֖י הֵימִ֥ן בֵּאלָהֵֽהּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַאֲמַ֣ר מַלְכָּ֗א וְהַיְתִ֞יו גֻּבְרַיָּ֤א אִלֵּךְ֙ דִּֽי־אֲכַ֤לוּ קַרְצ֙וֹהִי֙ דִּ֣י דָֽנִיֵּ֔אל וּלְגֹ֤ב אַרְיָוָתָא֙ רְמ֔וֹ אִנּ֖וּן בְּנֵיה֣וֹן וּנְשֵׁיה֑וֹן וְלָֽא־מְט֞וֹ לְאַרְעִ֣ית גֻּבָּ֗א עַ֠ד דִּֽי־שְׁלִ֤טֽוּ בְהוֹן֙ אַרְיָ֣וָתָ֔א וְכָל־גַּרְמֵיה֖וֹן הַדִּֽקוּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בֵּאדַ֜יִן דָּרְיָ֣וֶשׁ מַלְכָּ֗א כְּ֠תַב לְֽכָל־עַֽמְמַיָּ֞א אֻמַיָּ֧א וְלִשָּׁנַיָּ֛א דִּֽי־<font color="brown">דארין</font> <font color="blue">דָיְרִ֥ין</font> בְּכָל־אַרְעָ֖א שְׁלָמְכ֥וֹן יִשְׂגֵּֽא׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;מִן־קֳדָמַי֮ שִׂ֣ים טְעֵם֒ דִּ֣י׀ בְּכָל־שָׁלְטָ֣ן מַלְכוּתִ֗י לֶהֱוֹ֤ן <font color="brown">זאעין</font> <font color="blue">זָיְעִין֙</font> וְדָ֣חֲלִ֔ין מִן־קֳדָ֖ם אֱלָהֵ֣הּ דִּי־דָֽנִיֵּ֑אל דִּי־ה֣וּא׀ אֱלָהָ֣א חַיָּ֗א וְקַיָּם֙ לְעָ֣לְמִ֔ין וּמַלְכוּתֵהּ֙ דִּֽי־לָ֣א תִתְחַבַּ֔ל וְשָׁלְטָנֵ֖הּ עַד־סוֹפָֽא׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;מְשֵׁיזִ֣ב וּמַצִּ֗ל וְעָבֵד֙ אָתִ֣ין וְתִמְהִ֔ין בִּשְׁמַיָּ֖א וּבְאַרְעָ֑א דִּ֚י שֵׁיזִ֣יב לְדָֽנִיֵּ֔אל מִן־יַ֖ד אַרְיָוָתָֽא׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְדָנִיֵּ֣אל דְּנָ֔ה הַצְלַ֖ח בְּמַלְכ֣וּת דָּרְיָ֑וֶשׁ וּבְמַלְכ֖וּת כּ֥וֹרֶשׁ <font color="brown">פרסיא</font> <font color="blue">פָּרְסָאָֽה׃</font> פ</P>
</TD>
<TD WIDTH="50%">
<P>1&nbsp;w&#601;&#x1E0F;&#257;r&#601;y&#257;we&#353; <font color="brown">m&#257;&#x1E0F;&#257;y&#257;&#8217;</font> <font color="blue">m&#257;&#x1E0F;&#257;&#8217;&acirc;<font color="red"><sup>9</font></sup></font> qab&#275;l mal&#601;&#x1E35;&ucirc;&#x1E6F;&#257;&#8217; k&#601;&#x1E07;ar &#353;&#601;n&icirc;n &#353;it&icirc;n w&#601;&#x1E6F;ar&#601;t&ecirc;n: </P>
<P>2&nbsp;&#353;&#601;far q&#335;&#x1E0F;&#257;m d&#257;r&#601;y&#257;we&#353; wah&#259;q&icirc;m &#8216;al-mal&#601;&#x1E35;&ucirc;&#x1E6F;&#257;&#8217; la&#8217;&#259;&#x1E25;a&#353;&#601;dar&#601;p&#601;nayy&#257;&#8217; m&#601;&#8217;&acirc; w&#601;&#8216;e&#347;&#601;r&icirc;n d&icirc; leh&#277;w&#333;n b&#601;&#x1E35;&#257;l-mal&#601;&#x1E35;&ucirc;&#x1E6F;&#257;&#8217;: </P>
<P>3&nbsp;w&#601;&#8216;&#275;ll&#257;&#8217; minn&#601;hw&#333;n s&#257;r&#601;&#x1E35;&icirc;n t&#601;l&#257;&#x1E6F;&#257;&#8217; d&icirc; &#x1E0F;&#257;n&icirc;y&#275;&#8217;l &#x1E25;a&#x1E0F;-minn&#601;hw&#333;n d&icirc;-leh&#277;w&#333;n &#8217;&#259;&#x1E25;a&#353;&#601;dar&#601;p&#601;nayy&#257;&#8217; &#8217;ill&ecirc;n y&acirc;&#259;&#x1E07;&icirc;n l&#601;hw&#333;n &#x1E6D;<sup>a</sup>&#8216;&#601;m&#257;&#8217; &ucirc;mal&#601;k&#257;&#8217; l&#257;&#8217;-leh&#277;w&#275;&#8217; n&#257;ziq: </P>
<P>4&nbsp;&#8217;&#277;&#x1E0F;ayin d&#257;n&icirc;y&#275;&#8217;l d&#601;n&acirc; h&#259;w&#257;&#8217; mi&#x1E6F;&#601;na&#x1E63;&#x1E63;<sup>a</sup>&#x1E25; &#8216;al-s&#257;r&#601;&#x1E35;ayy&#257;&#8217; wa&#8217;&#259;&#x1E25;a&#353;&#601;dar&#601;p&#601;nayy&#257;&#8217; k&#257;l-q&#335;&#x1E07;&#275;l d&icirc; r&ucirc;&#x1E25;a yat&icirc;r&#257;&#8217; b&#275;hh &ucirc;mal&#601;k&#257;&#8217; &#8216;&#259;&#353;&icirc;&#x1E6F; lah&#259;q&#257;m&ucirc;&#x1E6F;&#275;hh &#8216;al-k&#257;l-mal&#601;&#x1E35;&ucirc;&#x1E6F;&#257;&#8217;: </P>
<P>5&nbsp;&#8217;&#277;&#x1E0F;ayin s&#257;r&#601;&#x1E35;ayy&#257;&#8217; wa&#8217;&#259;&#x1E25;a&#353;&#601;dar&#601;p&#601;nayy&#257;&#8217; h&#259;ww&#333; &#x1E07;&#257;&#8216;ayin &#8216;ill&acirc; l&#601;ha&#353;&#601;k&#257;&#x1E25;&acirc; l&#601;&#x1E0F;&#257;n&icirc;y&#275;&#8217;l mi&#x1E63;&#x1E63;a&#x1E0F; mal&#601;&#x1E35;&ucirc;&#x1E6F;&#257;&#8217; w&#601;&#x1E35;&#257;l-&#8216;ill&acirc; &ucirc;&#353;&#601;&#x1E25;&icirc;&#x1E6F;&acirc; l&#257;&#8217;-y&#257;&#x1E35;&#601;l&icirc;n l&#601;ha&#353;&#601;k&#257;&#x1E25;&acirc; k&#257;l-q&#335;&#x1E07;&#275;l d&icirc;-m&#601;h&ecirc;man h&ucirc;&#8217; w&#601;&#x1E35;&#257;l-&#353;&#257;l&ucirc; &ucirc;&#353;&#601;&#x1E25;&icirc;&#x1E6F;&acirc; l&#257;&#8217; hi&#353;&#601;t&#601;&#x1E35;<sup>a</sup>&#x1E25;a&#x1E6F; &#8216;&#259;lw&#333;h&icirc;: </P>
<P>6&nbsp;&#8217;&#277;&#x1E0F;ayin gu&#x1E07;&#601;rayy&#257;&#8217; &#8217;ill&#275;&#x1E35;&#601; &#8217;&#257;m&#601;r&icirc;n d&icirc; l&#257;&#8217; n&#601;ha&#353;&#601;k<sup>a</sup>&#x1E25; l&#601;&#x1E0F;&#257;n&icirc;y&#275;&#8217;l d&#601;n&acirc; k&#257;l-&#8216;ill&#257;&#8217; l&acirc;&#275;n ha&#353;&#601;k<sup>a</sup>&#x1E25;&#601;n&acirc; &#8216;&#259;lw&#333;h&icirc; b&#601;&#x1E0F;&#257;&#x1E6F; &#8217;&#277;l&acirc;&#275;hh: s</P>
<P>7&nbsp;&#8217;&#277;&#x1E0F;ayin s&#257;r&#601;&#x1E35;ayy&#257;&#8217; wa&#8217;&#259;&#x1E25;a&#353;&#601;dar&#601;p&#601;nayy&#257;&#8217; &#8217;ill&#275;n har&#601;gi&#353;&ucirc; &#8216;al-mal&#601;k&#257;&#8217; w&#601;&#x1E35;&#275;n &#8217;&#257;m&#601;r&icirc;n l&#275;hh d&#257;r&#601;y&#257;we&#353; mal&#601;k&#257;&#8217; l&#601;&#8216;&#257;l&#601;m&icirc;n &#x1E25;&#277;y&icirc;: </P>
<P>8&nbsp;&#8217;i&#x1E6F;&#601;y&#257;&#8216;a&#x1E6D;&ucirc; k&#333;l| s&#257;r&#601;&#x1E35;&ecirc; mal&#601;&#x1E35;&ucirc;&#x1E6F;&#257;&#8217; si&#x1E21;&#601;nayy&#257;&#8217; wa&#8217;&#259;&#x1E25;a&#353;&#601;dar&#601;p&#601;nayy&#257;&#8217; had&#257;&#x1E07;&#601;rayy&#257;&#8217; &ucirc;f<sup>a</sup>&#x1E25;&#259;w&#257;&#x1E6F;&#257;&#8217; l&#601;qayy&#257;m&acirc; q&#601;y&#257;m mal&#601;k&#257;&#8217; &ucirc;l&#601;&#x1E6F;aqq&#257;f&acirc; &#8217;&#277;s&#257;r d&icirc; &#x1E35;&#257;l-d&icirc;-yi&#x1E07;&#601;&#8216;&#275;h &#x1E07;&#257;&#8216;&ucirc; min-k&#257;l-&#8217;&#277;l&#257;h we&#8217;&#277;n&#257;&#353; &#8216;a&#x1E0F;-yw&#333;m&icirc;n t&#601;l&#257;&#x1E6F;&icirc;n l&acirc;&#275;n minn&#257;&#x1E35;&#601; mal&#601;k&#257;&#8217; yi&#x1E6F;&#601;r&#601;m&#275;&#8217; l&#601;&#x1E21;&#333;&#x1E07; &#8217;ar&#601;y&#257;w&#257;&#x1E6F;&#257;&#8217;: </P>
<P>9&nbsp;k&#601;&#8216;an mal&#601;k&#257;&#8217; t&#601;q&icirc;m &#8217;&#277;s&#257;r&#257;&#8217; w&#601;&#x1E6F;ir&#601;&#353;um k&#601;&#x1E6F;&#257;&#x1E07;&#257;&#8217; d&icirc; l&#257;&#8217; l&#601;ha&#353;&#601;n&#257;y&acirc; k&#601;&#x1E0F;&#257;&#x1E6F;-m&#257;&#x1E0F;ay &ucirc;f&#257;ras d&icirc;-l&#257;&#8217; &#x1E6F;e&#8216;&#601;d&#275;&#8217;: </P>
<P>10&nbsp;k&#257;l-q&#335;&#x1E07;&#275;l d&#601;n&acirc; mal&#601;k&#257;&#8217; d&#257;r&#601;y&#257;we&#353; r&#601;&#353;am k&#601;&#x1E6F;&#257;&#x1E07;&#257;&#8217; we&#8217;&#277;s&#257;r&#257;&#8217;: </P>
<P>11&nbsp;w&#601;&#x1E0F;&#257;n&icirc;y&#275;&#8217;l k&#601;&#x1E0F;&icirc; y&#601;&#x1E0F;<sup>a</sup>&#8216; d&icirc;-r&#601;&#353;&icirc;m k&#601;&#x1E6F;&#257;&#x1E07;&#257;&#8217; &#8216;al l&#601;&#x1E07;ay&#601;&#x1E6F;&#275;hh w&#601;&#x1E35;a&ucirc;&icirc;n p&#601;&#x1E6F;&icirc;&#x1E25;&#257;n l&#275;hh b&#601;&#8216;ill&icirc;&#x1E6F;&#275;hh ne&#x1E21;e&#x1E0F; y&#601;r&ucirc;&#353;&#601;lem w&#601;zim&#601;n&icirc;n t&#601;l&#257;&#x1E6F;&acirc; &#x1E07;&#601;yw&#333;m&#257;&#8217; h&ucirc;&#8217;| b&#257;r&#275;&#x1E35;&#601; &#8216;al-bir&#601;&#x1E35;w&#333;h&icirc; &ucirc;m&#601;&#x1E63;all&#275;&#8217; &ucirc;mw&#333;&#x1E0F;&#275;&#8217; q&#335;&#x1E0F;&#257;m &#8217;&#277;l&acirc;&#275;hh k&#257;l-q&#335;&#x1E07;&#275;l d&icirc;-h&#259;w&#257;&#8217; &#8216;&#257;&#x1E07;&#275;&#x1E0F; min-qa&#x1E0F;&#601;ma&#x1E6F; d&#601;n&acirc;: s</P>
<P>12&nbsp;&#8217;&#277;&#x1E0F;ayin gu&#x1E07;&#601;rayy&#257;&#8217; &#8217;ill&#275;&#x1E35;&#601; har&#601;gi&#353;&ucirc; w&#601;ha&#353;&#601;k<sup>a</sup>&#x1E25;&ucirc; l&#601;&#x1E0F;&#257;n&icirc;y&#275;&#8217;l b&#257;&#8216;&#275;&#8217; &ucirc;mi&#x1E6F;&#601;&#x1E25;annan q&#335;&#x1E0F;&#257;m &#8217;&#277;l&acirc;&#275;hh: </P>
<P>13&nbsp;b&#275;&#8217;&#x1E0F;ayin q&#601;r&icirc;&#x1E07;&ucirc; w&#601;&#8217;&#257;m&#601;r&icirc;n q&#335;&#x1E0F;&#257;m-mal&#601;k&#257;&#8217; &#8216;al-&#8217;&#277;s&#257;r mal&#601;k&#257;&#8217; h&#259;l&#257;&#8217; &#8217;&#277;s&#257;r r&#601;&#353;am&#601;t&#257; d&icirc; &#x1E35;&#257;l-&#8217;&#277;n&#257;&#353; d&icirc;-yi&#x1E07;&#601;&#8216;&#275;h min-k&#257;l-&#8217;&#277;l&#257;h we&#8217;&#277;n&#257;&#353; &#8216;a&#x1E0F;-yw&#333;m&icirc;n t&#601;l&#257;&#x1E6F;&icirc;n l&acirc;&#275;n minn&#257;&#x1E35;&#601; mal&#601;k&#257;&#8217; yi&#x1E6F;&#601;r&#601;m&#275;&#8217; l&#601;&#x1E21;w&#333;&#x1E07; &#8217;ar&#601;y&#257;w&#x1E6F;&#257;&#8217; &#8216;&#257;n&#275;h mal&#601;k&#257;&#8217; w&#601;&#8217;&#257;mar ya&#x1E63;&#x1E63;&icirc;&#x1E07;&#257;&#8217; mill&#601;&#x1E6F;&#257;&#8217; k&#601;&#x1E0F;&#257;&#x1E6F;-m&#257;&#x1E0F;ay &ucirc;f&#257;ras d&icirc;-l&#257;&#8217; &#x1E6F;e&#8216;&#601;d&#275;&#8217;: </P>
<P>14&nbsp;b&#275;&#8217;&#x1E0F;ayin &#8216;&#259;nw&#333; w&#601;&#8217;&#257;m&#601;r&icirc;n q&#335;&#x1E0F;&#257;m mal&#601;k&#257;&#8217; d&icirc; &#x1E0F;&#257;n&icirc;y&#275;&#8217;l d&icirc; min-b&#601;n&ecirc; &#x1E21;&#257;l&ucirc;&#x1E6F;&#257;&#8217; d&icirc; y&#601;h&ucirc;&#x1E0F; l&#257;&#8217;-&#347;&#257;m <font color="brown">&#8216;&#259;layi&#x1E35;&#601;</font> <font color="blue">&#8216;&#259;l&#257;&#x1E35;&#601;</font> mal&#601;k&#257;&#8217; &#x1E6D;&#601;&#8216;&#275;m w&#601;&#8216;al-&#8217;&#277;s&#257;r&#257;&#8217; d&icirc; r&#601;&#353;am&#601;t&#257; w&#601;zim&#601;n&icirc;n t&#601;l&#257;&#x1E6F;&acirc; b&#601;yw&#333;m&#257;&#8217; b&#257;&#8216;&#275;&#8217; b&#257;&#8216;&ucirc;&#x1E6F;&#275;hh: </P>
<P>15&nbsp;&#8217;&#277;&#x1E0F;ayin mal&#601;k&#257;&#8217; k&#601;&#x1E0F;&icirc; mill&#601;&#x1E6F;&#257;&#8217; &#353;&#601;m<sup>a</sup>&#8216; &#347;ag&icirc;&#8217; b&#601;&#8217;&#275;&#353; &#8216;&#259;lw&#333;h&icirc; w&#601;&#8216;al d&#257;n&icirc;y&#275;&#8217;l &#347;&#257;m b&#257;l l&#601;&#353;&ecirc;z&#257;&#x1E07;&ucirc;&#x1E6F;&#275;hh w&#601;&#8216;a&#x1E0F; me&#8216;&#257;l&ecirc; &#353;im&#601;&#353;&#257;&#8217; h&#259;w&#257;&#8217; mi&#353;&#601;tadar l&#601;ha&#x1E63;&#x1E63;&#257;l&ucirc;&#x1E6F;&#275;hh: </P>
<P>16&nbsp;b&#275;&#8217;&#x1E0F;ayin gu&#x1E07;&#601;rayy&#257;&#8217; &#8217;ill&#275;&#x1E35;&#601; har&#601;gi&#353;&ucirc; &#8216;al-mal&#601;k&#257;&#8217; w&#601;&#8217;&#257;m&#601;r&icirc;n l&#601;mal&#601;k&#257;&#8217; d<sup>a</sup>&#8216; mal&#601;k&#257;&#8217; d&icirc;-&#x1E0F;&#257;&#x1E6F; l&#601;m&#257;&#x1E0F;ay &ucirc;f&#257;ras d&icirc;-&#x1E35;&#257;l-&#8217;&#277;s&#257;r &ucirc;q&#601;y&#257;m d&icirc;-mal&#601;k&#257;&#8217; y&#601;h&#257;q&ecirc;m l&#257;&#8217; l&#601;ha&#353;&#601;n&#257;y&acirc;: </P>
<P>17&nbsp;b&#275;&#8217;&#x1E0F;ayin mal&#601;k&#257;&#8217; &#8217;&#259;mar w&#601;hay&#601;&#x1E6F;&icirc;w l&#601;&#x1E0F;&#257;n&icirc;y&#275;&#8217;l &ucirc;r&#601;mw&#333; l&#601;&#x1E21;ub&#257;&#8217; d&icirc; &#8217;ar&#601;y&#257;w&#257;&#x1E6F;&#257;&#8217; &#8216;&#257;n&#275;h mal&#601;k&#257;&#8217; w&#601;&#8217;&#257;mar l&#601;&#x1E0F;&#257;n&icirc;y&#275;&#8217;l &#8217;&#277;l&acirc;&#257;&#x1E35;&#601; d&icirc; <font color="brown">&#8217;an&#601;t&acirc;</font> <font color="blue">&#8217;an&#601;t&#601;</font> p&#257;l<sup>a</sup>&#x1E25;-l&#275;hh bi&#x1E6F;&#601;&#x1E0F;&icirc;r&#257;&#8217; h&ucirc;&#8217; y&#601;&#353;&ecirc;z&#601;&#x1E07;inn&#257;&#x1E35;&#601;: </P>
<P>18&nbsp;w&#601;h&ecirc;&#x1E6F;&#257;yi&#x1E6F; &#8217;e&#x1E07;en &#x1E25;&#259;&#x1E0F;&acirc; w&#601;&#347;uma&#x1E6F; &#8216;al-pum gub&#257;&#8217; w&#601;&#x1E25;a&#x1E6F;&#601;m<sup>a</sup>h mal&#601;k&#257;&#8217; b&#601;&#8216;iz&#601;q&#601;&#x1E6F;&#275;hh &ucirc;&#x1E07;&#601;&#8216;iz&#601;q&#257;&#x1E6F; ra&#x1E07;&#601;r&#601;&#x1E07;&#257;nw&#333;h&icirc; d&icirc; l&#257;&#8217;-&#x1E6F;i&#353;&#601;n&#275;&#8217; &#x1E63;&#601;&#x1E07;&ucirc; b&#601;&#x1E0F;&#257;n&icirc;y&#275;&#8217;l: </P>
<P>19&nbsp;&#8217;&#277;&#x1E0F;ayin &#8217;&#259;zal mal&#601;k&#257;&#8217; l&#601;h&ecirc;&#x1E35;&#601;l&#275;hh &ucirc;&#x1E07;&#257;&#x1E6F; &#x1E6D;&#601;w&#257;&#x1E6F; w&#601;&#x1E0F;<sup>a</sup>&#x1E25;&#259;w&#257;n l&#257;&#8217;-han&#601;&#8216;&#275;l q&#257;&#x1E0F;&#257;mw&#333;h&icirc; w&#601;&#353;in&#601;t&#275;hh nada&#x1E6F; &#8216;&#259;lw&#333;h&icirc;: </P>
<P>20&nbsp;b&#275;&#8217;&#x1E0F;ayin mal&#601;k&#257;&#8217; bi&#353;&#601;par&#601;p&#257;r&#257;&#8217;<font color="red"><sup>3</font></sup> y&#601;q&ucirc;m b&#601;n&#257;&#x1E21;&#601;h&#257;&#8217; &ucirc;&#x1E07;&#601;hi&#x1E6F;&#601;b&#601;h&#257;l&acirc; l&#601;&#x1E21;ub&#257;&#8217; &#x1E0F;&icirc;-&#8217;ar&#601;y&#257;w&#257;&#x1E6F;&#257;&#8217; &#8217;&#259;zal: </P>
<P>21&nbsp;&ucirc;&#x1E35;&#601;miq&#601;r&#601;&#x1E07;&#275;hh l&#601;&#x1E21;ub&#257;&#8217; l&#601;&#x1E0F;&#257;n&icirc;y&#275;&#8217;l b&#601;q&#257;l &#8216;&#259;&#x1E63;&icirc;&#x1E07; z&#601;&#8216;iq &#8216;&#257;n&#275;h mal&#601;k&#257;&#8217; w&#601;&#8217;&#257;mar l&#601;&#x1E0F;&#257;n&icirc;y&#275;&#8217;l d&#257;n&icirc;y&#275;&#8217;l &#8216;&#259;&#x1E07;&#275;&#x1E0F; &#8217;&#277;l&acirc;&#257;&#8217; &#x1E25;ayy&#257;&#8217; &#8217;&#277;l&acirc;&#257;&#x1E35;&#601; d&icirc; <font color="brown">&#8217;an&#601;t&acirc;</font> <font color="blue">&#8217;an&#601;t&#601;</font> p&#257;l<sup>a</sup>&#x1E25;-l&#275;hh bi&#x1E6F;&#601;&#x1E0F;&icirc;r&#257;&#8217; hay&#601;&#x1E35;il l&#601;&#353;&ecirc;z&#257;&#x1E07;&ucirc;&#x1E6F;&#257;&#x1E35;&#601; min-&#8217;ar&#601;y&#257;w&#257;&#x1E6F;&#257;&#8217;: </P>
<P>22&nbsp;&#8217;&#277;&#x1E0F;ayin d&#257;n&icirc;ye&#8217;l &#8216;im-mal&#601;k&#257;&#8217; mallil mal&#601;k&#257;&#8217; l&#601;&#8216;&#257;l&#601;m&icirc;n &#x1E25;&#277;y&icirc;: </P>
<P>23&nbsp;&#8217;&#277;l&acirc;&icirc; &#353;&#601;l<sup>a</sup>&#x1E25; mal&#601;&#8217;&#259;&#x1E35;&#275;hh &ucirc;s&#259;&#x1E21;ar pum &#8217;ar&#601;y&#257;w&#257;&#x1E6F;&#257;&#8217; w&#601;l&#257;&#8217; &#x1E25;ab&#601;l&ucirc;n&icirc; k&#257;l-q&#335;&#x1E07;&#275;l d&icirc; q&#257;&#x1E0F;&#257;mw&#333;h&icirc; z&#257;&#x1E35;&ucirc; hi&#353;&#601;t&#601;&#x1E35;<sup>a</sup>&#x1E25;a&#x1E6F; l&icirc; w&#601;&#8217;af <font color="brown">q&#257;&#x1E0F;&#257;mayi&#x1E35;&#601;</font> <font color="blue">q&#257;&#x1E0F;&#257;m&#257;&#x1E35;&#601;</font> mal&#601;k&#257;&#8217; &#x1E25;&#259;&#x1E07;&ucirc;l&acirc; l&#257;&#8217; &#8216;a&#x1E07;&#601;&#x1E0F;&#275;&#x1E6F;: </P>
<P>24&nbsp;b&#275;&#8217;&#x1E0F;ayin mal&#601;k&#257;&#8217; &#347;ag&icirc;&#8217;<font color="red"><sup>3</font></sup> &#x1E6D;&#601;&#8217;&#275;&#x1E07; &#8216;&#259;lw&#333;h&icirc; &ucirc;l&#601;&#x1E0F;&#257;n&icirc;y&#275;&#8217;l &#8217;&#259;mar l&#601;han&#601;s&#257;q&acirc; min-gub&#257;&#8217; w&#601;hussaq d&#257;n&icirc;y&#275;&#8217;l min-gub&#257;&#8217; w&#601;&#x1E35;&#257;l-&#x1E25;&#259;&#x1E07;&#257;l l&#257;&#8217;-hi&#353;&#601;t&#601;&#x1E35;<sup>a</sup>&#x1E25; b&#275;hh d&icirc; h&ecirc;min b&#275;&#8217;l&acirc;&#275;hh: </P>
<P>25&nbsp;wa&#8217;&#259;mar mal&#601;k&#257;&#8217; w&#601;hay&#601;&#x1E6F;&icirc;w gu&#x1E07;&#601;rayy&#257;&#8217; &#8217;ill&#275;&#x1E35;&#601; d&icirc;-&#8217;&#259;&#x1E35;al&ucirc; qar&#601;&#x1E63;w&#333;h&icirc; d&icirc; &#x1E0F;&#257;n&icirc;y&#275;&#8217;l &ucirc;l&#601;&#x1E21;&#333;&#x1E07; &#8217;ar&#601;y&#257;w&#257;&#x1E6F;&#257;&#8217; r&#601;mw&#333; &#8217;inn&ucirc;n b&#601;n&ecirc;hw&#333;n &ucirc;n&#601;&#353;&ecirc;hw&#333;n w&#601;l&#257;&#8217;-m&#601;&#x1E6D;w&#333; l&#601;&#8217;ar&#601;&#8216;&icirc;&#x1E6F; gub&#257;&#8217; &#8216;a&#x1E0F; d&icirc;-&#353;&#601;li&#x1E6D;&ucirc; &#x1E07;&#601;hw&#333;n &#8217;ar&#601;y&#257;w&#257;&#x1E6F;&#257;&#8217; w&#601;&#x1E35;&#257;l-gar&#601;m&ecirc;hw&#333;n hadiq&ucirc;: </P>
<P>26&nbsp;b&#275;&#8217;&#x1E0F;ayin d&#257;r&#601;y&#257;we&#353; mal&#601;k&#257;&#8217; k&#601;&#x1E6F;a&#x1E07; l&#601;&#x1E35;&#257;l-&#8216;am&#601;mayy&#257;&#8217; &#8217;umayy&#257;&#8217; w&#601;li&#353;&#353;&#257;nayy&#257;&#8217; d&icirc;-<font color="brown">&#x1E0F;&#257;&#8217;&#259;r&icirc;n</font> <font color="blue">&#x1E0F;&#257;y&#601;r&icirc;n</font> b&#601;&#x1E35;&#257;l-&#8217;ar&#601;&#8216;&#257;&#8217; &#353;&#601;l&#257;m&#601;&#x1E35;w&#333;n yi&#347;&#601;g&#275;&#8217;: </P>
<P>27&nbsp;min-q&#335;&#x1E0F;&#257;may &#347;&icirc;m &#x1E6D;&#601;&#8216;&#275;m d&icirc;| b&#601;&#x1E35;&#257;l-&#353;&#257;l&#601;&#x1E6D;&#257;n mal&#601;&#x1E35;&ucirc;&#x1E6F;&icirc; leh&#277;w&#333;n <font color="brown">z&#257;&#8217;&#259;&#8216;&icirc;n</font> <font color="blue">z&#257;y&#601;&#8216;&icirc;n</font> w&#601;&#x1E0F;&#257;&#x1E25;&#259;l&icirc;n min-q&#335;&#x1E0F;&#257;m &#8217;&#277;l&acirc;&#275;hh d&icirc;-&#x1E0F;&#257;n&icirc;y&#275;&#8217;l d&icirc;-h&ucirc;&#8217;| &#8217;&#277;l&acirc;&#257;&#8217; &#x1E25;ayy&#257;&#8217; w&#601;qayy&#257;m l&#601;&#8216;&#257;l&#601;m&icirc;n &ucirc;mal&#601;&#x1E35;&ucirc;&#x1E6F;&#275;hh d&icirc;-l&#257;&#8217; &#x1E6F;i&#x1E6F;&#601;&#x1E25;abal w&#601;&#353;&#257;l&#601;&#x1E6D;&#257;n&#275;hh &#8216;a&#x1E0F;-sw&#333;f&#257;&#8217;: </P>
<P>28&nbsp;m&#601;&#353;&ecirc;zi&#x1E07; &ucirc;ma&#x1E63;&#x1E63;il w&#601;&#8216;&#257;&#x1E07;&#275;&#x1E0F; &#8217;&#257;&#x1E6F;&icirc;n w&#601;&#x1E6F;im&#601;h&icirc;n bi&#353;&#601;mayy&#257;&#8217; &ucirc;&#x1E07;&#601;&#8217;ar&#601;&#8216;&#257;&#8217; d&icirc; &#353;&ecirc;z&icirc;&#x1E07; l&#601;&#x1E0F;&#257;n&icirc;y&#275;&#8217;l min-ya&#x1E0F; &#8217;ar&#601;y&#257;w&#257;&#x1E6F;&#257;&#8217;: </P>
<P>29&nbsp;w&#601;&#x1E0F;&#257;n&icirc;y&#275;&#8217;l d&#601;n&acirc; ha&#x1E63;&#601;l<sup>a</sup>&#x1E25; b&#601;mal&#601;&#x1E35;&ucirc;&#x1E6F; d&#257;r&#601;y&#257;we&#353; &ucirc;&#x1E07;&#601;mal&#601;&#x1E35;&ucirc;&#x1E6F; kw&#333;re&#353; <font color="brown">p&#257;r&#601;s&#257;y&#257;&#8217;</font> <font color="blue">p&#257;r&#601;s&#257;&#8217;&acirc;:</font> f</P>
</TD>
</TABLE>
<P><HR>
<CENTER>
<A HREF="dan007.htm">Next: Daniel (Daniyel) Chapter 7</A></CENTER>
</BODY>
</HTML>
