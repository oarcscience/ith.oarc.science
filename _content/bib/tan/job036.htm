<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 36</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job036.htm">Polyglot</A>&nbsp;
<A HREF="../kjv/job036.htm">KJV</A>&nbsp;
<A HREF="../sep/job036.htm">Sep</A>&nbsp;
<A HREF="../vul/job036.htm">Vul</A>&nbsp;

<BR>
<BR><A HREF="job.htm">Job (Iyov) Index</A><BR>
&nbsp;
<A HREF="job035.htm">Previous</A>&nbsp;
<A HREF="job037.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 36</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֥סֶף אֱלִיה֗וּא וַיֹּאמַֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כַּתַּר־לִ֣י זְ֭עֵיר וַאֲחַוֶּ֑ךָּ כִּ֤י ע֖וֹד לֶאֱל֣וֹהַּ מִלִּֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֶשָּׂ֣א דֵ֭עִי לְמֵרָח֑וֹק וּ֝לְפֹעֲלִ֗י אֶֽתֵּֽן־צֶֽדֶק׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּֽי־אָ֭מְנָם לֹא־שֶׁ֣קֶר מִלָּ֑י תְּמִ֖ים דֵּע֣וֹת עִמָּֽךְ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הֶן־אֵ֣ל כַּ֭בִּיר וְלֹ֣א יִמְאָ֑ס כַּ֝בִּ֗יר כֹּ֣חַֽ לֵֽב׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לֹא־יְחַיֶּ֥ה רָשָׁ֑ע וּמִשְׁפַּ֖ט עֲנִיִּ֣ים יִתֵּֽן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לֹֽא־יִגְרַ֥ע מִצַּדִּ֗יק עֵ֫ינָ֥יו וְאֶת־מְלָכִ֥ים לַכִּסֵּ֑א וַיֹּשִׁיבֵ֥ם לָ֝נֶ֗צַח וַיִּגְבָּֽהוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאִם־אֲסוּרִ֥ים בַּזִּקִּ֑ים יִ֝לָּכְד֗וּן בְּחַבְלֵי־עֹֽנִי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּגֵּ֣ד לָהֶ֣ם פָּעֳלָ֑ם וּ֝פִשְׁעֵיהֶ֗ם כִּ֣י יִתְגַּבָּֽרוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּ֣גֶל אָ֭זְנָם לַמּוּסָ֑ר וַ֝יֹּ֗אמֶר כִּֽי־יְשֻׁב֥וּן מֵאָֽוֶן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אִֽם־יִשְׁמְע֗וּ וְֽיַ֫עֲבֹ֥דוּ יְכַלּ֣וּ יְמֵיהֶ֣ם בַּטּ֑וֹב וּ֝שְׁנֵיהֶ֗ם בַּנְּעִימִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאִם־לֹ֣א יִ֭שְׁמְעוּ בְּשֶׁ֣לַח יַעֲבֹ֑רוּ וְ֝יִגְוְע֗וּ כִּבְלִי־דָֽעַת׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְֽחַנְפֵי־לֵ֭ב יָשִׂ֣ימוּ אָ֑ף לֹ֥א יְ֝שַׁוְּע֗וּ כִּ֣י אֲסָרָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;תָּמֹ֣ת בַּנֹּ֣עַר נַפְשָׁ֑ם וְ֝חַיָּתָ֗ם בַּקְּדֵשִֽׁים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;יְחַלֵּ֣ץ עָנִ֣י בְעָנְי֑וֹ וְיִ֖גֶל בַּלַּ֣חַץ אָזְנָֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאַ֤ף הֲסִיתְךָ֨׀<font color="red"><sup>3</font></sup> מִפִּי־צָ֗ר רַ֭חַב לֹא־מוּצָ֣ק תַּחְתֶּ֑יהָ וְנַ֥חַת שֻׁ֝לְחָנְךָ֗ מָ֣לֵא דָֽשֶׁן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְדִין־רָשָׁ֥ע מָלֵ֑אתָ דִּ֖ין וּמִשְׁפָּ֣ט יִתְמֹֽכוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּֽי־חֵ֭מָה פֶּן־יְסִֽיתְךָ֣ בְסָ֑פֶק וְרָב־כֹּ֝֗פֶר אַל־יַטֶּֽךָּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הֲיַעֲרֹ֣ךְ שׁ֖וּעֲךָ לֹ֣א בְצָ֑ר וְ֝כֹ֗ל מַאֲמַצֵּי־כֹֽחַ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אַל־תִּשְׁאַ֥ף הַלָּ֑יְלָה לַעֲל֖וֹת עַמִּ֣ים תַּחְתָּֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;הִ֭שָּׁמֶר אַל־תֵּ֣פֶן אֶל־אָ֑וֶן כִּֽי־עַל־זֶ֝֗ה<font color="red"><sup>3</font></sup> בָּחַ֥רְתָּ מֵעֹֽנִי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;הֶן־אֵ֭ל יַשְׂגִּ֣יב בְּכֹח֑וֹ מִ֖י כָמֹ֣הוּ מוֹרֶֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;מִֽי־פָקַ֣ד עָלָ֣יו דַּרְכּ֑וֹ וּמִֽי־אָ֝מַ֗ר פָּעַ֥לְתָּ עַוְלָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;זְ֭כֹר כִּֽי־תַשְׂגִּ֣יא פָעֳל֑וֹ אֲשֶׁ֖ר שֹׁרְר֣וּ אֲנָשִֽׁים׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;כָּל־אָדָ֥ם חָֽזוּ־ב֑וֹ אֱ֝נ֗וֹשׁ יַבִּ֥יט מֵרָחֽוֹק׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;הֶן־אֵ֣ל שַׂ֭גִּיא וְלֹ֣א נֵדָ֑ע מִסְפַּ֖ר שָׁנָ֣יו וְלֹא־חֵֽקֶר׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;כִּ֭י יְגָרַ֣ע נִטְפֵי־מָ֑יִם יָזֹ֖קּוּ מָטָ֣ר לְאֵדֽוֹ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;אֲשֶֽׁר־יִזְּל֥וּ שְׁחָקִ֑ים יִ֝רְעֲפ֗וּ עֲלֵ֤י׀ אָדָ֬ם רָֽב׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אַ֣ף אִם־יָ֭בִין מִפְרְשֵׂי־עָ֑ב תְּ֝שֻׁא֗וֹת סֻכָּתֽוֹ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;הֵן־פָּרַ֣שׂ עָלָ֣יו אוֹר֑וֹ וְשָׁרְשֵׁ֖י הַיָּ֣ם כִּסָּֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;כִּי־בָ֭ם יָדִ֣ין עַמִּ֑ים יִֽתֶּן־אֹ֥כֶל לְמַכְבִּֽיר׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;עַל־כַּפַּ֥יִם כִּסָּה־א֑וֹר וַיְצַ֖ו עָלֶ֣יהָ בְמַפְגִּֽיעַ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;יַגִּ֣יד עָלָ֣יו רֵע֑וֹ מִ֝קְנֶ֗ה אַ֣ף עַל־עוֹלֶֽה׃ </P>
</TD>
<TD WIDTH="50%">
<P>1&nbsp;wayy&#333;sef &#8217;&#277;l&icirc;h&ucirc;&#8217; wayy&#333;&#8217;mar: </P>
<P>2&nbsp;katar-l&icirc; z&#601;&#8216;&ecirc;r wa&#8217;&#259;&#x1E25;a&ucirc;e&#x1E35;&#x1E35;&#257; k&icirc; &#8216;w&#333;&#x1E0F; le&#8217;&#277;lw&#333;hha mill&icirc;m: </P>
<P>3&nbsp;&#8217;e&#347;&#347;&#257;&#8217; &#x1E0F;&#275;&#8216;&icirc; l&#601;m&#275;r&#257;&#x1E25;w&#333;q &ucirc;l&#601;f&#333;&#8216;&#259;l&icirc; &#8217;et&#275;n-&#x1E63;e&#x1E0F;eq: </P>
<P>4&nbsp;k&icirc;-&#8217;&#257;m&#601;n&#257;m l&#333;&#8217;-&#353;eqer mill&#257;y t&#601;m&icirc;m d&#275;&#8216;w&#333;&#x1E6F; &#8216;imm&#257;&#x1E35;&#601;: </P>
<P>5&nbsp;hen-&#8217;&#275;l kab&icirc;r w&#601;l&#333;&#8217; yim&#601;&#8217;&#257;s kab&icirc;r k&#333;&#x1E25;a l&#275;&#x1E07;: </P>
<P>6&nbsp;l&#333;&#8217;-y&#601;&#x1E25;ayyeh r&#257;&#353;&#257;&#8216; &ucirc;mi&#353;&#601;pa&#x1E6D; &#8216;&#259;n&icirc;y&icirc;m yit&#275;n: </P>
<P>7&nbsp;l&#333;&#8217;-yi&#x1E21;&#601;r<sup>a</sup>&#8216; mi&#x1E63;&#x1E63;ad&icirc;q &#8216;&ecirc;n&#257;yw w&#601;&#8217;e&#x1E6F;-m&#601;l&#257;&#x1E35;&icirc;m lakiss&#275;&#8217; wayy&#333;&#353;&icirc;&#x1E07;&#275;m l&#257;ne&#x1E63;<sup>a</sup>&#x1E25; wayyi&#x1E21;&#601;b&acirc;&ucirc;: </P>
<P>8&nbsp;w&#601;&#8217;im-&#8217;&#259;s&ucirc;r&icirc;m bazziqq&icirc;m yill&#257;&#x1E35;&#601;&#x1E0F;&ucirc;n b&#601;&#x1E25;a&#x1E07;&#601;l&ecirc;-&#8216;&#333;n&icirc;: </P>
<P>9&nbsp;wayyag&#275;&#x1E0F; l&acirc;em p&#257;&#8216;&#335;l&#257;m &ucirc;fi&#353;&#601;&#8216;&ecirc;hem k&icirc; yi&#x1E6F;&#601;gab&#257;r&ucirc;: </P>
<P>10&nbsp;wayyi&#x1E21;el &#8217;&#257;z&#601;n&#257;m lamm&ucirc;s&#257;r wayy&#333;&#8217;mer k&icirc;-y&#601;&#353;u&#x1E07;&ucirc;n m&#275;&#8217;&#257;wen: </P>
<P>11&nbsp;&#8217;im-yi&#353;&#601;m&#601;&#8216;&ucirc; w&#601;y<sup>a</sup>&#8216;&#259;&#x1E07;&#333;&#x1E0F;&ucirc; y&#601;&#x1E35;all&ucirc; y&#601;m&ecirc;hem ba&#x1E6D;&#x1E6D;w&#333;&#x1E07; &ucirc;&#353;&#601;n&ecirc;hem bann&#601;&#8216;&icirc;m&icirc;m: </P>
<P>12&nbsp;w&#601;&#8217;im-l&#333;&#8217; yi&#353;&#601;m&#601;&#8216;&ucirc; b&#601;&#353;el<sup>a</sup>&#x1E25; y<sup>a</sup>&#8216;&#259;&#x1E07;&#333;r&ucirc; w&#601;yi&#x1E21;&#601;w&#601;&#8216;&ucirc; ki&#x1E07;&#601;l&icirc;-&#x1E0F;&#257;&#8216;a&#x1E6F;:<font color="red"><sup>1</font></sup> </P>
<P>13&nbsp;w&#601;&#x1E25;an&#601;f&ecirc;-l&#275;&#x1E07; y&#257;&#347;&icirc;m&ucirc; &#8217;&#257;f l&#333;&#8217; y&#601;&#353;a&ucirc;&#601;&#8216;&ucirc; k&icirc; &#8217;&#259;s&#257;r&#257;m: </P>
<P>14&nbsp;t&#257;m&#333;&#x1E6F; bann&#333;&#8216;ar naf&#601;&#353;&#257;m w&#601;&#x1E25;ayy&#257;&#x1E6F;&#257;m baqq&#601;&#x1E0F;&#275;&#353;&icirc;m: </P>
<P>15&nbsp;y&#601;&#x1E25;all&#275;&#x1E63; &#8216;&#257;n&icirc; &#x1E07;&#601;&#8216;&#257;n&#601;yw&#333; w&#601;yi&#x1E21;el ball<sup>a</sup>&#x1E25;a&#x1E63; &#8217;&#257;z&#601;n&#257;m: </P>
<P>16&nbsp;w&#601;&#8217;af h&#259;s&icirc;&#x1E6F;&#601;&#x1E35;&#257;|<font color="red"><sup>3</font></sup> mip&icirc;-&#x1E63;&#257;r r<sup>a</sup>&#x1E25;a&#x1E07; l&#333;&#8217;-m&ucirc;&#x1E63;&#257;q t<sup>a</sup>&#x1E25;&#601;teyh&#257; w&#601;n<sup>a</sup>&#x1E25;a&#x1E6F; &#353;ul&#601;&#x1E25;&#257;n&#601;&#x1E35;&#257; m&#257;l&#275;&#8217; &#x1E0F;&#257;&#353;en: </P>
<P>17&nbsp;w&#601;&#x1E0F;&icirc;n-r&#257;&#353;&#257;&#8216; m&#257;l&#275;&#8217;&#x1E6F;&#257; d&icirc;n &ucirc;mi&#353;&#601;p&#257;&#x1E6D; yi&#x1E6F;&#601;m&#333;&#x1E35;&ucirc;: </P>
<P>18&nbsp;k&icirc;-&#x1E25;&#275;m&acirc; pen-y&#601;s&icirc;&#x1E6F;&#601;&#x1E35;&#257; &#x1E07;&#601;s&#257;feq w&#601;r&#257;&#x1E07;-k&#333;fer &#8217;al-ya&#x1E6D;&#x1E6D;e&#x1E35;&#x1E35;&#257;: </P>
<P>19&nbsp;h&#259;y<sup>a</sup>&#8216;&#259;r&#333;&#x1E35;&#601; &#353;&ucirc;&#8216;&#259;&#x1E35;&#257; l&#333;&#8217; &#x1E07;&#601;&#x1E63;&#257;r w&#601;&#x1E35;&#333;l ma&#8217;&#259;ma&#x1E63;&#x1E63;&ecirc;-&#x1E35;&#333;&#x1E25;a: </P>
<P>20&nbsp;&#8217;al-ti&#353;&#601;&#8217;af hall&#257;y&#601;l&acirc; l<sup>a</sup>&#8216;&#259;lw&#333;&#x1E6F; &#8216;amm&icirc;m t<sup>a</sup>&#x1E25;&#601;t&#257;m: </P>
<P>21&nbsp;hi&#353;&#353;&#257;mer &#8217;al-t&#275;fen &#8217;el-&#8217;&#257;wen k&icirc;-&#8216;al-zeh<font color="red"><sup>3</font></sup> b&#257;&#x1E25;ar&#601;t&#257; m&#275;&#8216;&#333;n&icirc;: </P>
<P>22&nbsp;hen-&#8217;&#275;l ya&#347;&#601;g&icirc;&#x1E07; b&#601;&#x1E35;&#333;&#x1E25;w&#333; m&icirc; &#x1E35;&#257;m&#333;h&ucirc; mw&#333;reh: </P>
<P>23&nbsp;m&icirc;-f&#257;qa&#x1E0F; &#8216;&#257;l&#257;yw dar&#601;kw&#333; &ucirc;m&icirc;-&#8217;&#257;mar p&#257;&#8216;al&#601;t&#257; &#8216;aw&#601;l&acirc;: </P>
<P>24&nbsp;z&#601;&#x1E35;&#333;r k&icirc;-&#x1E6F;a&#347;&#601;g&icirc;&#8217; f&#257;&#8216;&#335;lw&#333; &#8217;&#259;&#353;er &#353;&#333;r&#601;r&ucirc; &#8217;&#259;n&#257;&#353;&icirc;m: </P>
<P>25&nbsp;k&#257;l-&#8217;&#257;&#x1E0F;&#257;m &#x1E25;&#257;z&ucirc;-&#x1E07;w&#333; &#8217;&#277;nw&#333;&#353; yab&icirc;&#x1E6D; m&#275;r&#257;&#x1E25;w&#333;q: </P>
<P>26&nbsp;hen-&#8217;&#275;l &#347;ag&icirc;&#8217; w&#601;l&#333;&#8217; n&#275;&#x1E0F;&#257;&#8216; mis&#601;par &#353;&#257;n&#257;yw w&#601;l&#333;&#8217;-&#x1E25;&#275;qer: </P>
<P>27&nbsp;k&icirc; y&#601;&#x1E21;&#257;r<sup>a</sup>&#8216; ni&#x1E6D;&#601;f&ecirc;-m&#257;yim y&#257;z&#333;qq&ucirc; m&#257;&#x1E6D;&#257;r l&#601;&#8217;&#275;&#x1E0F;w&#333;: </P>
<P>28&nbsp;&#8217;&#259;&#353;er-yizz&#601;l&ucirc; &#353;&#601;&#x1E25;&#257;q&icirc;m yir&#601;&#8216;&#259;f&ucirc; &#8216;&#259;l&ecirc;| &#8217;&#257;&#x1E0F;&#257;m r&#257;&#x1E07;: </P>
<P>29&nbsp;&#8217;af &#8217;im-y&#257;&#x1E07;&icirc;n mif&#601;r&#601;&#347;&ecirc;-&#8216;&#257;&#x1E07; t&#601;&#353;u&#8217;w&#333;&#x1E6F; suk&#257;&#x1E6F;w&#333;: </P>
<P>30&nbsp;h&#275;n-p&#257;ra&#347; &#8216;&#257;l&#257;yw &#8217;w&#333;rw&#333; w&#601;&#353;&#257;r&#601;&#353;&ecirc; hayy&#257;m kiss&acirc;: </P>
<P>31&nbsp;k&icirc;-&#x1E07;&#257;m y&#257;&#x1E0F;&icirc;n &#8216;amm&icirc;m yiten-&#8217;&#333;&#x1E35;el l&#601;ma&#x1E35;&#601;b&icirc;r: </P>
<P>32&nbsp;&#8216;al-kapayim kiss&acirc;-&#8217;w&#333;r way&#601;&#x1E63;aw &#8216;&#257;leyh&#257; &#x1E07;&#601;maf&#601;g&icirc;&#8216;a: </P>
<P>33&nbsp;yag&icirc;&#x1E0F; &#8216;&#257;l&#257;yw r&#275;&#8216;w&#333; miq&#601;neh &#8217;af &#8216;al-&#8216;w&#333;leh: </P>
</TD>
</TABLE>
<P><HR>
<CENTER>
<A HREF="job037.htm">Next: Job (Iyov) Chapter 37</A></CENTER>
</BODY>
</HTML>
