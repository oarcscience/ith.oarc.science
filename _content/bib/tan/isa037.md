[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa037)  [KJV](../kjv/isa037)  [Sep](../sep/isa037) 
[Vul](../vul/isa037)   
  
[Isaiah (Yisheyah) Index](isa)  
  [Previous](isa036)  [Next](isa038) 

------------------------------------------------------------------------

### Tanach (Hebrew): Isaiah (Yisheyah) Chapter 37

‎<span id="001">1</span> ‏וַיְהִ֗י כִּשְׁמֹ֙עַ֙ הַמֶּ֣לֶךְ חִזְקִיָּ֔הוּ
וַיִּקְרַ֖ע אֶת־בְּגָדָ֑יו וַיִּתְכַּ֣ס בַּשָּׂ֔ק וַיָּבֹ֖א בֵּ֥ית
יְהוָֽה׃

‎<span id="002">2</span> ‏וַ֠יִּשְׁלַח אֶת־אֶלְיָקִ֨ים
אֲשֶׁר־עַל־הַבַּ֜יִת וְאֵ֣ת׀ שֶׁבְנָ֣א הַסּוֹפֵ֗ר וְאֵת֙ זִקְנֵ֣י
הַכֹּהֲנִ֔ים מִתְכַּסִּ֖ים בַּשַּׂקִּ֑ים אֶל־יְשַֽׁעְיָ֥הוּ בֶן־אָמ֖וֹץ
הַנָּבִֽיא׃

‎<span id="003">3</span> ‏וַיֹּאמְר֣וּ אֵלָ֗יו כֹּ֚ה אָמַ֣ר
חִזְקִיָּ֔הוּ יוֹם־צָרָ֧ה וְתוֹכֵחָ֛ה וּנְאָצָ֖ה הַיּ֣וֹם הַזֶּ֑ה כִּ֣י
בָ֤אוּ בָנִים֙ עַד־מַשְׁבֵּ֔ר וְכֹ֥חַ אַ֖יִן לְלֵדָֽה׃

‎<span id="004">4</span> ‏אוּלַ֡י יִשְׁמַע֩ יְהוָ֨ה אֱלֹהֶ֜יךָ אֵ֣ת׀
דִּבְרֵ֣י רַב־שָׁקֵ֗ה אֲשֶׁר֩ שְׁלָח֨וֹ מֶֽלֶךְ־אַשּׁ֤וּר׀ אֲדֹנָיו֙
לְחָרֵף֙ אֱלֹהִ֣ים חַ֔י וְהוֹכִ֙יחַ֙ בַּדְּבָרִ֔ים אֲשֶׁ֥ר שָׁמַ֖ע
יְהוָ֣ה אֱלֹהֶ֑יךָ וְנָשָׂ֣אתָ תְפִלָּ֔ה בְּעַ֥ד הַשְּׁאֵרִ֖ית
הַנִּמְצָאָֽה׃

‎<span id="005">5</span> ‏וַיָּבֹ֗אוּ עַבְדֵ֛י הַמֶּ֥לֶךְ חִזְקִיָּ֖הוּ
אֶל־יְשַׁעְיָֽהוּ׃

‎<span id="006">6</span> ‏וַיֹּ֤אמֶר אֲלֵיהֶם֙ יְשַֽׁעְיָ֔הוּ כֹּ֥ה
תֹאמְר֖וּן אֶל־אֲדֹנֵיכֶ֑ם כֹּ֣ה׀ אָמַ֣ר יְהוָ֗ה אַל־תִּירָא֙ מִפְּנֵ֤י
הַדְּבָרִים֙ אֲשֶׁ֣ר שָׁמַ֔עְתָּ אֲשֶׁ֧ר גִּדְּפ֛וּ נַעֲרֵ֥י
מֶלֶךְ־אַשּׁ֖וּר אוֹתִֽי׃

‎<span id="007">7</span> ‏הִנְנִ֨י נוֹתֵ֥ן בּוֹ֙ ר֔וּחַ וְשָׁמַ֥ע
שְׁמוּעָ֖ה וְשָׁ֣ב אֶל־אַרְצ֑וֹ וְהִפַּלְתִּ֥יו בַּחֶ֖רֶב בְּאַרְצֽוֹ׃

‎<span id="008">8</span> ‏וַיָּ֙שָׁב֙ רַב־שָׁקֵ֔ה וַיִּמְצָא֙
אֶת־מֶ֣לֶךְ אַשּׁ֔וּר נִלְחָ֖ם עַל־לִבְנָ֑ה כִּ֣י שָׁמַ֔ע כִּ֥י נָסַ֖ע
מִלָּכִֽישׁ׃

‎<span id="009">9</span> ‏וַיִּשְׁמַ֗ע עַל־תִּרְהָ֤קָה מֶֽלֶךְ־כּוּשׁ֙
לֵאמֹ֔ר יָצָ֖א לְהִלָּחֵ֣ם אִתָּ֑ךְ וַיִּשְׁמַע֙ וַיִּשְׁלַ֣ח
מַלְאָכִ֔ים אֶל־חִזְקִיָּ֖הוּ לֵאמֹֽר׃

‎<span id="010">10</span> ‏כֹּ֣ה תֹאמְר֗וּן אֶל־חִזְקִיָּ֤הוּ
מֶֽלֶךְ־יְהוּדָה֙ לֵאמֹ֔ר אַל־יַשִּׁאֲךָ֣<sup>3</sup> אֱלֹהֶ֔יךָ אֲשֶׁ֥ר
אַתָּ֛ה בּוֹטֵ֥חַ בּ֖וֹ לֵאמֹ֑ר לֹ֤א תִנָּתֵן֙ יְר֣וּשָׁלִַ֔ם בְּיַ֖ד
מֶ֥לֶךְ אַשּֽׁוּר׃

‎<span id="011">11</span> ‏הִנֵּ֣ה׀ אַתָּ֣ה שָׁמַ֗עְתָּ אֲשֶׁ֨ר עָשׂ֜וּ
מַלְכֵ֥י אַשּׁ֛וּר לְכָל־הָאֲרָצ֖וֹת לְהַחֲרִימָ֑ם וְאַתָּ֖ה תִּנָּצֵֽל׃

‎<span id="012">12</span> ‏הַהִצִּ֨ילוּ אוֹתָ֜ם אֱלֹהֵ֤י הַגּוֹיִם֙
אֲשֶׁ֣ר הִשְׁחִ֣יתוּ אֲבוֹתַ֔י אֶת־גּוֹזָ֖ן וְאֶת־חָרָ֑ן וְרֶ֥צֶף
וּבְנֵי־עֶ֖דֶן אֲשֶׁ֥ר בִּתְלַשָּֽׂר׃

‎<span id="013">13</span> ‏אַיֵּ֤ה מֶֽלֶךְ־חֲמָת֙ וּמֶ֣לֶךְ אַרְפָּ֔ד
וּמֶ֖לֶךְ לָעִ֣יר סְפַרְוָ֑יִם הֵנַ֖ע וְעִוָּֽה׃

‎<span id="014">14</span> ‏וַיִּקַּ֨ח חִזְקִיָּ֧הוּ אֶת־הַסְּפָרִ֛ים
מִיַּ֥ד הַמַּלְאָכִ֖ים וַיִּקְרָאֵ֑הוּ וַיַּ֙עַל֙ בֵּ֣ית יְהוָ֔ה
וַיִּפְרְשֵׂ֥הוּ חִזְקִיָּ֖הוּ לִפְנֵ֥י יְהוָֽה׃

‎<span id="015">15</span> ‏וַיִּתְפַּלֵּל֙ חִזְקִיָּ֔הוּ אֶל־יְהוָ֖ה
לֵאמֹֽר׃

‎<span id="016">16</span> ‏יְהוָ֨ה צְבָא֜וֹת אֱלֹהֵ֤י יִשְׂרָאֵל֙
יֹשֵׁ֣ב הַכְּרֻבִ֔ים אַתָּה־ה֤וּא הָֽאֱלֹהִים֙ לְבַדְּךָ֔ לְכֹ֖ל
מַמְלְכ֣וֹת הָאָ֑רֶץ אַתָּ֣ה עָשִׂ֔יתָ אֶת־הַשָּׁמַ֖יִם וְאֶת־הָאָֽרֶץ׃

‎<span id="017">17</span> ‏הַטֵּ֨ה יְהוָ֤ה׀ אָזְנְךָ֙ וּֽשְׁמָ֔ע פְּקַ֧ח
יְהוָ֛ה עֵינֶ֖ךָ וּרְאֵ֑ה וּשְׁמַ֗ע אֵ֚ת כָּל־דִּבְרֵ֣י סַנְחֵרִ֔יב
אֲשֶׁ֣ר שָׁלַ֔ח לְחָרֵ֖ף אֱלֹהִ֥ים חָֽי׃

‎<span id="018">18</span> ‏אָמְנָ֖ם יְהוָ֑ה הֶחֱרִ֜יבוּ מַלְכֵ֥י
אַשּׁ֛וּר אֶת־כָּל־הָאֲרָצ֖וֹת וְאֶת־אַרְצָֽם׃

‎<span id="019">19</span> ‏וְנָתֹ֥ן אֶת־אֱלֹהֵיהֶ֖ם בָּאֵ֑שׁ כִּי֩ לֹ֨א
אֱלֹהִ֜ים הֵ֗מָּה כִּ֣י אִם־מַעֲשֵׂ֧ה יְדֵֽי־אָדָ֛ם עֵ֥ץ וָאֶ֖בֶן
וַֽיְאַבְּדֽוּם׃

‎<span id="020">20</span> ‏וְעַתָּה֙ יְהוָ֣ה אֱלֹהֵ֔ינוּ הוֹשִׁיעֵ֖נוּ
מִיָד֑וֹ<sup>1</sup> וְיֵֽדְעוּ֙ כָּל־מַמְלְכ֣וֹת הָאָ֔רֶץ כִּֽי־אַתָּ֥ה
יְהוָ֖ה לְבַדֶּֽךָ׃

‎<span id="021">21</span> ‏וַיִּשְׁלַח֙ יְשַֽׁעְיָ֣הוּ בֶן־אָמ֔וֹץ
אֶל־חִזְקִיָּ֖הוּ לֵאמֹ֑ר כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל
אֲשֶׁר֙ הִתְפַּלַּ֣לְתָּ אֵלַ֔י אֶל־סַנְחֵרִ֖יב מֶ֥לֶךְ אַשּֽׁוּר׃

‎<span id="022">22</span> ‏זֶ֣ה הַדָּבָ֔ר אֲשֶׁר־דִּבֶּ֥ר יְהוָ֖ה
עָלָ֑יו בָּזָ֨ה לְךָ֜ לָעֲגָ֣ה לְךָ֗ בְּתוּלַת֙ בַּת־צִיּ֔וֹן
אַחֲרֶ֙יךָ֙ רֹ֣אשׁ הֵנִ֔יעָה בַּ֖ת יְרוּשָׁלִָֽם׃

‎<span id="023">23</span> ‏אֶת־מִ֤י חֵרַ֙פְתָּ֙ וְגִדַּ֔פְתָּ וְעַל־מִ֖י
הֲרִימ֣וֹתָה קּ֑וֹל וַתִּשָּׂ֥א מָר֛וֹם עֵינֶ֖יךָ אֶל־קְד֥וֹשׁ
יִשְׂרָאֵֽל׃

‎<span id="024">24</span> ‏בְּיַ֣ד עֲבָדֶיךָ֮ חֵרַ֣פְתָּ׀ אֲדֹנָי֒
וַתֹּ֗אמֶר בְּרֹ֥ב רִכְבִּ֛י אֲנִ֥י עָלִ֛יתִי מְר֥וֹם הָרִ֖ים
יַרְכְּתֵ֣י לְבָנ֑וֹן וְאֶכְרֹ֞ת קוֹמַ֤ת אֲרָזָיו֙ מִבְחַ֣ר בְּרֹשָׁ֔יו
וְאָבוֹא֙ מְר֣וֹם קִצּ֔וֹ יַ֖עַר כַּרְמִלּֽוֹ׃

‎<span id="025">25</span> ‏אֲנִ֥י קַ֖רְתִּי וְשָׁתִ֣יתִי מָ֑יִם
וְאַחְרִב֙ בְּכַף־פְּעָמַ֔י כֹּ֖ל יְאֹרֵ֥י מָצֽוֹר׃

‎<span id="026">26</span> ‏הֲלֽוֹא־שָׁמַ֤עְתָּ לְמֵֽרָחוֹק֙ אוֹתָ֣הּ
עָשִׂ֔יתִי מִ֥ימֵי קֶ֖דֶם וִיצַרְתִּ֑יהָ עַתָּ֣ה הֲבֵאתִ֔יהָ וּתְהִ֗י
לְהַשְׁא֛וֹת גַּלִּ֥ים נִצִּ֖ים עָרִ֥ים בְּצֻרֽוֹת׃

‎<span id="027">27</span> ‏וְיֹֽשְׁבֵיהֶן֙ קִצְרֵי־יָ֔ד חַ֖תּוּ
וָבֹ֑שׁוּ הָי֞וּ עֵ֤שֶׂב שָׂדֶה֙ וִ֣ירַק דֶּ֔שֶׁא חֲצִ֣יר גַּגּ֔וֹת
וּשְׁדֵמָ֖ה לִפְנֵ֥י קָמָֽה׃

‎<span id="028">28</span> ‏וְשִׁבְתְּךָ֛ וְצֵאתְךָ֥ וּבוֹאֲךָ֖
יָדָ֑עְתִּי וְאֵ֖ת הִֽתְרַגֶּזְךָ֥ אֵלָֽי׃

‎<span id="029">29</span> ‏יַ֚עַן הִתְרַגֶּזְךָ֣ אֵלַ֔י וְשַׁאֲנַנְךָ֖
עָלָ֣ה בְאָזְנָ֑י וְשַׂמְתִּ֨י חַחִ֜י בְּאַפֶּ֗ךָ וּמִתְגִּי֙
בִּשְׂפָתֶ֔יךָ וַהֲשִׁ֣יבֹתִ֔יךָ בַּדֶּ֖רֶךְ אֲשֶׁר־בָּ֥אתָ בָּֽהּ׃

‎<span id="030">30</span> ‏וְזֶה־לְּךָ֣ הָא֔וֹת אָכ֤וֹל הַשָּׁנָה֙
סָפִ֔יחַ וּבַשָּׁנָ֥ה הַשֵּׁנִ֖ית שָׁחִ֑יס וּבַשָּׁנָ֣ה הַשְּׁלִישִׁ֗ית
זִרְע֧וּ וְקִצְר֛וּ וְנִטְע֥וּ כְרָמִ֖ים ואכול וְאִכְל֥וּ פִרְיָֽם׃

‎<span id="031">31</span> ‏וְיָ֨סְפָ֜ה פְּלֵיטַ֧ת בֵּית־יְהוּדָ֛ה
הַנִּשְׁאָרָ֖ה שֹׁ֣רֶשׁ לְמָ֑טָּה וְעָשָׂ֥ה פְרִ֖י לְמָֽעְלָה׃

‎<span id="032">32</span> ‏כִּ֤י מִירֽוּשָׁלִַ֙ם֙ תֵּצֵ֣א שְׁאֵרִ֔ית
וּפְלֵיטָ֖ה מֵהַ֣ר צִיּ֑וֹן קִנְאַ֛ת יְהוָ֥ה צְבָא֖וֹת
תַּֽעֲשֶׂה־זֹּֽאת׃ ס

‎<span id="033">33</span> ‏לָכֵ֗ן כֹּֽה־אָמַ֤ר יְהוָה֙ אֶל־מֶ֣לֶךְ
אַשּׁ֔וּר לֹ֤א יָבוֹא֙ אֶל־הָעִ֣יר הַזֹּ֔את וְלֹֽא־יוֹרֶ֥ה שָׁ֖ם חֵ֑ץ
וְלֹֽא־יְקַדְּמֶ֣נָּה מָגֵ֔ן וְלֹֽא־יִשְׁפֹּ֥ךְ עֳלֶ֖יהָ<sup>1</sup>
סֹלְלָֽה׃

‎<span id="034">34</span> ‏בַּדֶּ֥רֶךְ אֲשֶׁר־בָּ֖א בָּ֣הּ יָשׁ֑וּב
וְאֶל־הָעִ֥יר הַזֹּ֛את לֹ֥א יָב֖וֹא נְאֻם־יְהוָֽה׃

‎<span id="035">35</span> ‏וְגַנּוֹתִ֛י עַל־הָעִ֥יר הַזֹּ֖את
לְהֽוֹשִׁיעָ֑הּ לְמַֽעֲנִ֔י וּלְמַ֖עַן דָּוִ֥ד עַבְדִּֽי׃ ס

‎<span id="036">36</span> ‏וַיֵּצֵ֣א׀ מַלְאַ֣ךְ יְהוָ֗ה וַיַּכֶּה֙
בְּמַחֲנֵ֣ה אַשּׁ֔וּר מֵאָ֛ה וּשְׁמֹנִ֥ים וַחֲמִשָּׁ֖ה אָ֑לֶף
וַיַּשְׁכִּ֣ימוּ בַבֹּ֔קֶר וְהִנֵּ֥ה כֻלָּ֖ם פְּגָרִ֥ים מֵתִֽים׃

‎<span id="037">37</span> ‏וַיִּסַּ֣ע וַיֵּ֔לֶךְ וַיָּ֖שָׁב סַנְחֵרִ֣יב
מֶֽלֶךְ־אַשּׁ֑וּר וַיֵּ֖שֶׁב בְּנִֽינְוֵֽה׃

‎<span id="038">38</span> ‏וַיְהִי֩ ה֨וּא<sup>3</sup> מִֽשְׁתַּחֲוֶ֜ה
בֵּ֣ית׀ נִסְרֹ֣ךְ אֱלֹהָ֗יו וְֽאַדְרַמֶּ֨לֶךְ וְשַׂרְאֶ֤צֶר בָּנָיו֙
הִכֻּ֣הוּ בַחֶ֔רֶב וְהֵ֥מָּה נִמְלְט֖וּ אֶ֣רֶץ אֲרָרָ֑ט וַיִּמְלֹ֛ךְ
אֵֽסַר־חַדֹּ֥ן בְּנ֖וֹ תַּחְתָּֽיו׃ ס

1 wayəhî kišəmō‘a hammeleḵə ḥizəqîyâû wayyiqər<sup>a</sup>‘ ’eṯ-bəḡāḏāyw
wayyiṯəkas baśśāq wayyāḇō’ bêṯ yəhwâ:

2 wayyišəl<sup>a</sup>ḥ ’eṯ-’eləyāqîm ’ăšer-‘al-habayiṯ wə’ēṯ\| šeḇənā’
hasswōfēr wə’ēṯ ziqənê hakōhănîm miṯəkassîm baśśaqqîm
’el-yəš<sup>a</sup>‘əyâû ḇen-’āmwōṣ hannāḇî’:

3 wayyō’mərû ’ēlāyw kōh ’āmar ḥizəqîyâû ywōm-ṣārâ wəṯwōḵēḥâ ûnə’āṣâ
hayywōm hazzeh kî ḇā’û ḇānîm ‘aḏ-mašəbēr wəḵōḥa ’ayin ləlēḏâ:

4 ’ûlay yišəm<sup>a</sup>‘ yəhwâ ’ĕlōheyḵā ’ēṯ\| diḇərê raḇ-šāqēh ’ăšer
šəlāḥwō meleḵə-’aššûr\| ’ăḏōnāyw ləḥārēf ’ĕlōhîm ḥay wəhwōḵîḥa badəḇārîm
’ăšer šām<sup>a</sup>‘ yəhwâ ’ĕlōheyḵā wənāśā’ṯā ṯəfillâ bə‘aḏ
haššə’ērîṯ hanniməṣā’â:

5 wayyāḇō’û ‘aḇəḏê hammeleḵə ḥizəqîyâû ’el-yəš<sup>a</sup>‘əyâû:

6 wayyō’mer ’ălêhem yəš<sup>a</sup>‘əyâû kōh ṯō’mərûn ’el-’ăḏōnêḵem
kōh\| ’āmar yəhwâ ’al-tîrā’ mipənê hadəḇārîm ’ăšer šām<sup>a</sup>‘ətā
’ăšer gidəfû n<sup>a</sup>‘ărê meleḵə-’aššûr ’wōṯî:

7 hinənî nwōṯēn bwō rûḥa wəšām<sup>a</sup>‘ šəmû‘â wəšāḇ ’el-’arəṣwō
wəhipalətîw b<sup>a</sup>ḥereḇ bə’arəṣwō:

8 wayyāšāḇ raḇ-šāqēh wayyiməṣā’ ’eṯ-meleḵə ’aššûr niləḥām ‘al-liḇənâ kî
šām<sup>a</sup>‘ kî nās<sup>a</sup>‘ millāḵîš:

9 wayyišəm<sup>a</sup>‘ ‘al-tirəhāqâ meleḵə-kûš lē’mōr yāṣā’ ləhillāḥēm
’itāḵə wayyišəm<sup>a</sup>‘ wayyišəl<sup>a</sup>ḥ malə’āḵîm
’el-ḥizəqîyâû lē’mōr:

10 kōh ṯō’mərûn ’el-ḥizəqîyâû meleḵə-yəhûḏâ lē’mōr
’al-yašši’ăḵā<sup>3</sup> ’ĕlōheyḵā ’ăšer ’atâ bwōṭēḥa bwō lē’mōr lō’
ṯinnāṯēn yərûšālaim bəyaḏ meleḵə ’aššûr:

11 hinnēh\| ’atâ šām<sup>a</sup>‘ətā ’ăšer ‘āśû maləḵê ’aššûr
ləḵāl-hā’ărāṣwōṯ ləh<sup>a</sup>ḥărîmām wə’atâ tinnāṣēl:

12 hahiṣṣîlû ’wōṯām ’ĕlōhê hagwōyim ’ăšer hišəḥîṯû ’ăḇwōṯay ’eṯ-gwōzān
wə’eṯ-ḥārān wəreṣef ûḇənê-‘eḏen ’ăšer biṯəlaśśār:

13 ’ayyēh meleḵə-ḥămāṯ ûmeleḵə ’arəpāḏ ûmeleḵə lā‘îr səfarəwāyim
hēn<sup>a</sup>‘ wə‘iûâ:

14 wayyiqq<sup>a</sup>ḥ ḥizəqîyâû ’eṯ-hassəfārîm mîyaḏ hammalə’āḵîm
wayyiqərā’ēhû wayy<sup>a</sup>‘al bêṯ yəhwâ wayyifərəśēhû ḥizəqîyâû
lifənê yəhwâ:

15 wayyiṯəpallēl ḥizəqîyâû ’el-yəhwâ lē’mōr:

16 yəhwâ ṣəḇā’wōṯ ’ĕlōhê yiśərā’ēl yōšēḇ hakəruḇîm ’atâ-hû’ hā’ĕlōhîm
ləḇadəḵā ləḵōl mamələḵwōṯ hā’āreṣ ’atâ ‘āśîṯā ’eṯ-haššāmayim
wə’eṯ-hā’āreṣ:

17 haṭṭēh yəhwâ\| ’āzənəḵā ûšəmā‘ pəq<sup>a</sup>ḥ yəhwâ ‘êneḵā ûrə’ēh
ûšəm<sup>a</sup>‘ ’ēṯ kāl-diḇərê sanəḥērîḇ ’ăšer šāl<sup>a</sup>ḥ
ləḥārēf ’ĕlōhîm ḥāy:

18 ’āmənām yəhwâ heḥĕrîḇû maləḵê ’aššûr ’eṯ-kāl-hā’ărāṣwōṯ
wə’eṯ-’arəṣām:

19 wənāṯōn ’eṯ-’ĕlōhêhem bā’ēš kî lō’ ’ĕlōhîm hēmmâ kî
’im-m<sup>a</sup>‘ăśēh yəḏê-’āḏām ‘ēṣ wā’eḇen wayə’abəḏûm:

20 wə‘atâ yəhwâ ’ĕlōhênû hwōšî‘ēnû mîāḏwō<sup>1</sup> wəyēḏə‘û
kāl-mamələḵwōṯ hā’āreṣ kî-’atâ yəhwâ ləḇadeḵā:

21 wayyišəl<sup>a</sup>ḥ yəš<sup>a</sup>‘əyâû ḇen-’āmwōṣ ’el-ḥizəqîyâû
lē’mōr kōh-’āmar yəhwâ ’ĕlōhê yiśərā’ēl ’ăšer hiṯəpallalətā ’ēlay
’el-sanəḥērîḇ meleḵə ’aššûr:

22 zeh hadāḇār ’ăšer-diber yəhwâ ‘ālāyw bāzâ ləḵā lā‘ăḡâ ləḵā bəṯûlaṯ
baṯ-ṣîywōn ’<sup>a</sup>ḥăreyḵā rō’š hēnî‘â baṯ yərûšālāim:

23 ’eṯ-mî ḥērafətā wəḡidafətā wə‘al-mî hărîmwōṯâ qqwōl watiśśā’ mārwōm
‘êneyḵā ’el-qəḏwōš yiśərā’ēl:

24 bəyaḏ ‘ăḇāḏeyḵā ḥērafətā\| ’ăḏōnāy watō’mer bərōḇ riḵəbî ’ănî ‘ālîṯî
mərwōm hārîm yarəkəṯê ləḇānwōn wə’eḵərōṯ qwōmaṯ ’ărāzāyw miḇəḥar
bərōšāyw wə’āḇwō’ mərwōm qiṣṣwō y<sup>a</sup>‘ar karəmillwō:

25 ’ănî qarətî wəšāṯîṯî māyim wə’<sup>a</sup>ḥəriḇ bəḵaf-pə‘āmay kōl
yə’ōrê māṣwōr:

26 hălwō’-šām<sup>a</sup>‘ətā ləmērāḥwōq ’wōṯāh ‘āśîṯî mîmê qeḏem
wîṣarətîhā ‘atâ hăḇē’ṯîhā ûṯəhî ləhašə’wōṯ gallîm niṣṣîm ‘ārîm bəṣurwōṯ:

27 wəyōšəḇêhen qiṣərê-yāḏ ḥatû wāḇōšû hāyû ‘ēśeḇ śāḏeh wîraq deše’ ḥăṣîr
gagwōṯ ûšəḏēmâ lifənê qāmâ:

28 wəšiḇətəḵā wəṣē’ṯəḵā ûḇwō’ăḵā yāḏā‘ətî wə’ēṯ hiṯəragezəḵā ’ēlāy:

29 y<sup>a</sup>‘an hiṯəragezəḵā ’ēlay wəša’ănanəḵā ‘ālâ ḇə’āzənāy
wəśamətî ḥ<sup>a</sup>ḥî bə’apeḵā ûmiṯəgî biśəfāṯeyḵā wahăšîḇōṯîḵā
badereḵə ’ăšer-bā’ṯā bāh:

30 wəzeh-lləḵā hā’wōṯ ’āḵwōl haššānâ sāfîḥa ûḇaššānâ haššēnîṯ šāḥîs
ûḇaššānâ haššəlîšîṯ zirə‘û wəqiṣərû wəniṭə‘û ḵərāmîm wə’āḵwōl wə’iḵəlû
firəyām:

31 wəyāsəfâ pəlêṭaṯ bêṯ-yəhûḏâ hannišə’ārâ šōreš ləmāṭṭâ wə‘āśâ fərî
ləmā‘əlâ:

32 kî mîrûšālaim tēṣē’ šə’ērîṯ ûfəlêṭâ mēhar ṣîywōn qinə’aṯ yəhwâ
ṣəḇā’wōṯ t<sup>a</sup>‘ăśeh-zzō’ṯ: s

33 lāḵēn kōh-’āmar yəhwâ ’el-meleḵə ’aššûr lō’ yāḇwō’ ’el-hā‘îr hazzō’ṯ
wəlō’-ywōreh šām ḥēṣ wəlō’-yəqadəmennâ māḡēn wəlō’-yišəpōḵə
‘ŏleyhā<sup>1</sup> sōləlâ:

34 badereḵə ’ăšer-bā’ bāh yāšûḇ wə’el-hā‘îr hazzō’ṯ lō’ yāḇwō’
nə’um-yəhwâ:

35 wəḡannwōṯî ‘al-hā‘îr hazzō’ṯ ləhwōšî‘āh ləm<sup>a</sup>‘ănî
ûləm<sup>a</sup>‘an dāwiḏ ‘aḇədî: s

36 wayyēṣē’\| malə’aḵə yəhwâ wayyakeh bəm<sup>a</sup>ḥănēh ’aššûr mē’â
ûšəmōnîm w<sup>a</sup>ḥămiššâ ’ālef wayyašəkîmû ḇabōqer wəhinnēh ḵullām
pəḡārîm mēṯîm:

37 wayyiss<sup>a</sup>‘ wayyēleḵə wayyāšāḇ sanəḥērîḇ meleḵə-’aššûr
wayyēšeḇ bənînəwēh:

38 wayəhî hû’<sup>3</sup> mišət<sup>a</sup>ḥăweh bêṯ\| nisərōḵə ’ĕlōhāyw
wə’aḏərammeleḵə wəśarə’eṣer bānāyw hikuhû ḇ<sup>a</sup>ḥereḇ wəhēmmâ
nimələṭû ’ereṣ ’ărārāṭ wayyiməlōḵə ’ēsar-ḥadōn bənwō
t<sup>a</sup>ḥətāyw: s

------------------------------------------------------------------------

[Next: Isaiah (Yisheyah) Chapter 38](isa038)
