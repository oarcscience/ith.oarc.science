[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch1004)  [KJV](../kjv/ch1004)  [Sep](../sep/ch1004) 
[Vul](../vul/ch1004)   
  
[1 Chronicles (1 Divrey Yamim) Index](ch1)  
  [Previous](ch1003)  [Next](ch1005) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 4

‎<span id="001">1</span> ‏בְּנֵ֖י יְהוּדָ֑ה פֶּ֧רֶץ חֶצְר֛וֹן וְכַרְמִ֖י
וְח֥וּר וְשׁוֹבָֽל׃

‎<span id="002">2</span> ‏וּרְאָיָ֤ה בֶן־שׁוֹבָל֙ הוֹלִ֣יד אֶת־יַ֔חַת
וְיַ֣חַת הֹלִ֔יד אֶת־אֲחוּמַ֖י וְאֶת־לָ֑הַד אֵ֖לֶּה מִשְׁפְּח֥וֹת
הַצָּֽרְעָתִֽי׃ ס

‎<span id="003">3</span> ‏וְאֵ֙לֶּה֙ אֲבִ֣י עֵיטָ֔ם יִזְרְעֶ֥אל
וְיִשְׁמָ֖א וְיִדְבָּ֑שׁ וְשֵׁ֥ם אֲחוֹתָ֖ם הַצְלֶלְפּֽוֹנִי׃

‎<span id="004">4</span> ‏וּפְנוּאֵל֙ אֲבִ֣י גְדֹ֔ר וְעֵ֖זֶר אֲבִ֣י
חוּשָׁ֑ה אֵ֤לֶּה בְנֵי־חוּר֙ בְּכ֣וֹר אֶפְרָ֔תָה אֲבִ֖י בֵּ֥ית לָֽחֶם׃

‎<span id="005">5</span> ‏וּלְאַשְׁחוּר֙ אֲבִ֣י תְק֔וֹעַ הָי֖וּ שְׁתֵּ֣י
נָשִׁ֑ים חֶלְאָ֖ה וְנַעֲרָֽה׃

‎<span id="006">6</span> ‏וַתֵּ֨לֶד ל֤וֹ נַעֲרָה֙ אֶת־אֲחֻזָּ֣ם
וְאֶת־חֵ֔פֶר וְאֶת־תֵּימְנִ֖י וְאֶת־הָאֲחַשְׁתָּרִ֑י אֵ֖לֶּה בְּנֵ֥י
נַעֲרָֽה׃

‎<span id="007">7</span> ‏וּבְנֵ֖י חֶלְאָ֑ה צֶ֥רֶת יצחר וְצֹ֖חַר
וְאֶתְנָֽן׃

‎<span id="008">8</span> ‏וְק֣וֹץ הוֹלִ֔יד אֶת־עָנ֖וּב וְאֶת־הַצֹּבֵבָ֑ה
וּמִשְׁפְּח֥וֹת אֲחַרְחֵ֖ל בֶּן־הָרֽוּם׃

‎<span id="009">9</span> ‏וַיְהִ֣י יַעְבֵּ֔ץ נִכְבָּ֖ד מֵאֶחָ֑יו
וְאִמּ֗וֹ קָרְאָ֨ה שְׁמ֤וֹ יַעְבֵּץ֙ לֵאמֹ֔ר כִּ֥י יָלַ֖דְתִּי
בְּעֹֽצֶב׃

‎<span id="010">10</span> ‏וַיִּקְרָ֣א יַ֠עְבֵּץ לֵאלֹהֵ֨י יִשְׂרָאֵ֜ל
לֵאמֹ֗ר אִם־בָּרֵ֨ךְ תְּבָרֲכֵ֜נִי וְהִרְבִּ֤יתָ אֶת־גְּבוּלִי֙
וְהָיְתָ֤ה יָדְךָ֙ עִמִּ֔י וְעָשִׂ֥יתָ מֵּרָעָ֖ה לְבִלְתִּ֣י עָצְבִּ֑י
וַיָּבֵ֥א אֱלֹהִ֖ים אֵ֥ת אֲשֶׁר־שָׁאָֽל׃

‎<span id="011">11</span> ‏וּכְל֥וּב אֲחִֽי־שׁוּחָ֖ה הוֹלִ֣יד
אֶת־מְחִ֑יר ה֖וּא אֲבִ֥י אֶשְׁתּֽוֹן׃

‎<span id="012">12</span> ‏וְאֶשְׁתּ֗וֹן הוֹלִ֞יד אֶת־בֵּ֤ית רָפָא֙
וְאֶת־פָּסֵ֔חַ וְאֶת־תְּחִנָּ֖ה אֲבִ֣י עִ֣יר נָחָ֑שׁ אֵ֖לֶּה אַנְשֵׁ֥י
רֵכָֽה׃ ס

‎<span id="013">13</span> ‏וּבְנֵ֣י קְנַ֔ז עָתְנִיאֵ֖ל וּשְׂרָיָ֑ה
וּבְנֵ֥י עָתְנִיאֵ֖ל חֲתַֽת׃

‎<span id="014">14</span> ‏וּמְעוֹנֹתַ֖י הוֹלִ֣יד אֶת־עָפְרָ֑ה
וּשְׂרָיָ֗ה הוֹלִ֤יד אֶת־יוֹאָב֙ אֲבִי֙ גֵּ֣יא חֲרָשִׁ֔ים כִּ֥י
חֲרָשִׁ֖ים הָיֽוּ׃ פ

‎<span id="015">15</span> ‏וּבְנֵי֙ כָּלֵ֣ב בֶּן־יְפֻנֶּ֔ה עִ֥ירוּ
אֵלָ֖ה וָנָ֑עַם וּבְנֵ֥י אֵלָ֖ה וּקְנַֽז׃

‎<span id="016">16</span> ‏וּבְנֵ֖י יְהַלֶּלְאֵ֑ל זִ֣יף וְזִיפָ֔ה
תִּירְיָ֖א וַאֲשַׂרְאֵֽל׃

‎<span id="017">17</span> ‏וּבֶן־עֶזְרָ֔ה יֶ֥תֶר וּמֶ֖רֶד וְעֵ֣פֶר
וְיָל֑וֹן וַתַּ֙הַר֙ אֶת־מִרְיָ֣ם וְאֶת־שַׁמַּ֔י וְאֶת־יִשְׁבָּ֖ח אֲבִ֥י
אֶשְׁתְּמֹֽעַ׃

‎<span id="018">18</span> ‏וְאִשְׁתּ֣וֹ הַיְהֻדִיָּ֗ה יָלְדָ֞ה
אֶת־יֶ֨רֶד אֲבִ֤י גְדוֹר֙ וְאֶת־חֶ֙בֶר֙ אֲבִ֣י שׂוֹכ֔וֹ
וְאֶת־יְקֽוּתִיאֵ֖ל אֲבִ֣י זָנ֑וֹחַ וְאֵ֗לֶּה בְּנֵי֙ בִּתְיָ֣ה
בַת־פַּרְעֹ֔ה אֲשֶׁ֥ר לָקַ֖ח מָֽרֶד׃ ס

‎<span id="019">19</span> ‏וּבְנֵי֙ אֵ֣שֶׁת הֽוֹדִיָּ֔ה אֲח֣וֹת נַ֔חַם
אֲבִ֥י קְעִילָ֖ה הַגַּרְמִ֑י וְאֶשְׁתְּמֹ֖עַ הַמַּעֲכָתִֽי׃

‎<span id="020">20</span> ‏וּבְנֵ֣י שִׁימ֔וֹן אַמְנ֣וֹן וְרִנָּ֔ה
בֶּן־חָנָ֖ן ותולון וְתִיל֑וֹן וּבְנֵ֣י יִשְׁעִ֔י זוֹחֵ֖ת וּבֶן־זוֹחֵֽת׃

‎<span id="021">21</span> ‏בְּנֵי֙ שֵׁלָ֣ה בֶן־יְהוּדָ֔ה עֵ֚ר אֲבִ֣י
לֵכָ֔ה וְלַעְדָּ֖ה אֲבִ֣י מָרֵשָׁ֑ה וּמִשְׁפְּח֛וֹת בֵּית־עֲבֹדַ֥ת
הַבֻּ֖ץ לְבֵ֥ית אַשְׁבֵּֽעַ׃

‎<span id="022">22</span> ‏וְיוֹקִ֞ים וְאַנְשֵׁ֣י כֹזֵבָ֗א וְיוֹאָ֧שׁ
וְשָׂרָ֛ף אֲשֶׁר־בָּעֲל֥וּ לְמוֹאָ֖ב וְיָשֻׁ֣בִי לָ֑חֶם וְהַדְּבָרִ֖ים
עַתִּיקִֽים׃

‎<span id="023">23</span> ‏הֵ֚מָּה הַיּ֣וֹצְרִ֔ים וְיֹשְׁבֵ֥י נְטָעִ֖ים
וּגְדֵרָ֑ה עִם־הַמֶּ֥לֶךְ בִּמְלַאכְתּ֖וֹ יָ֥שְׁבוּ שָֽׁם׃ ס

‎<span id="024">24</span> ‏בְּנֵ֖י שִׁמְע֑וֹן נְמוּאֵ֣ל וְיָמִ֔ין
יָרִ֖יב זֶ֥רַח שָׁאֽוּל׃

‎<span id="025">25</span> ‏שַׁלֻּ֥ם בְּנ֛וֹ מִבְשָׂ֥ם בְּנ֖וֹ מִשְׁמָ֥ע
בְּנֽוֹ׃

‎<span id="026">26</span> ‏וּבְנֵ֖י מִשְׁמָ֑ע חַמּוּאֵ֥ל בְּנ֛וֹ
זַכּ֥וּר בְּנ֖וֹ שִׁמְעִ֥י בְנֽוֹ׃

‎<span id="027">27</span> ‏וּלְשִׁמְעִ֞י בָּנִ֨ים שִׁשָּׁ֤ה עָשָׂר֙
וּבָנ֣וֹת שֵׁ֔שׁ וּלְאֶחָ֕יו אֵ֖ין בָּנִ֣ים רַבִּ֑ים וְכֹל֙
מִשְׁפַּחְתָּ֔ם לֹ֥א הִרְבּ֖וּ עַד־בְּנֵ֥י יְהוּדָֽה׃ ס

‎<span id="028">28</span> ‏וַיֵּֽשְׁב֛וּ בִּבְאֵֽר־שֶׁ֥בַע וּמוֹלָדָ֖ה
וַחֲצַ֥ר שׁוּעָֽל׃

‎<span id="029">29</span> ‏וּבְבִלְהָ֥ה וּבְעֶ֖צֶם וּבְתוֹלָֽד׃

‎<span id="030">30</span> ‏וּבִבְתוּאֵ֥ל וּבְחָרְמָ֖ה וּבְצִֽיקְלָֽג׃

‎<span id="031">31</span> ‏וּבְבֵ֤ית מַרְכָּבוֹת֙ וּבַחֲצַ֣ר סוּסִ֔ים
וּבְבֵ֥ית בִּרְאִ֖י וּֽבְשַׁעֲרָ֑יִם אֵ֥לֶּה עָרֵיהֶ֖ם עַד־מְלֹ֥ךְ
דָּוִֽיד׃

‎<span id="032">32</span> ‏וְחַצְרֵיהֶם֙ עֵיטָ֣ם וָעַ֔יִן רִמּ֥וֹן
וְתֹ֖כֶן וְעָשָׁ֑ן עָרִ֖ים חָמֵֽשׁ׃

‎<span id="033">33</span> ‏וְכָל־חַצְרֵיהֶ֗ם אֲשֶׁ֧ר סְבִיב֛וֹת
הֶעָרִ֥ים הָאֵ֖לֶּה עַד־בָּ֑עַל זֹ֚את מוֹשְׁבֹתָ֔ם וְהִתְיַחְשָׂ֖ם
לָהֶֽם׃

‎<span id="034">34</span> ‏וּמְשׁוֹבָ֣ב וְיַמְלֵ֔ךְ וְיוֹשָׁ֖ה
בֶּן־אֲמַצְיָֽה׃

‎<span id="035">35</span> ‏וְיוֹאֵ֑ל וְיֵהוּא֙ בֶּן־י֣וֹשִׁבְיָ֔ה
בֶּן־שְׂרָיָ֖ה בֶּן־עֲשִׂיאֵֽל׃

‎<span id="036">36</span> ‏וְאֶלְיוֹעֵינַ֡י וְֽיַעֲקֹ֡בָה וִ֠ישׁוֹחָיָה
וַעֲשָׂיָ֧ה וַעֲדִיאֵ֛ל וִישִׂימִאֵ֖ל וּבְנָיָֽה׃

‎<span id="037">37</span> ‏וְזִיזָ֨א בֶן־שִׁפְעִ֧י בֶן־אַלּ֛וֹן
בֶּן־יְדָיָ֥ה בֶן־שִׁמְרִ֖י בֶּן־שְׁמַֽעְיָֽה׃

‎<span id="038">38</span> ‏אֵ֚לֶּה הַבָּאִ֣ים בְּשֵׁמ֔וֹת נְשִׂיאִ֖ים
בְּמִשְׁפְּחוֹתָ֑ם וּבֵית֙ אֲב֣וֹתֵיהֶ֔ם פָּרְצ֖וּ לָרֽוֹב׃

‎<span id="039">39</span> ‏וַיֵּלְכוּ֙ לִמְב֣וֹא גְדֹ֔ר עַ֖ד לְמִזְרַ֣ח
הַגָּ֑יְא לְבַקֵּ֥שׁ מִרְעֶ֖ה לְצֹאנָֽם׃

‎<span id="040">40</span> ‏וַֽיִּמְצְא֤וּ מִרְעֶה֙ שָׁמֵ֣ן וָט֔וֹב
וְהָאָ֙רֶץ֙ רַחֲבַ֣ת יָדַ֔יִם וְשֹׁקֶ֖טֶת וּשְׁלֵוָ֑ה כִּ֣י מִן־חָ֔ם
הַיֹּשְׁבִ֥ים שָׁ֖ם לְפָנִֽים׃

‎<span id="041">41</span> ‏וַיָּבֹ֡אוּ אֵלֶּה֩ הַכְּתוּבִ֨ים בְּשֵׁמ֜וֹת
בִּימֵ֣י׀ יְחִזְקִיָּ֣הוּ מֶֽלֶךְ־יְהוּדָ֗ה וַיַּכּ֨וּ אֶת־אָהֳלֵיהֶ֜ם
וְאֶת־המעינים הַמְּעוּנִ֨ים אֲשֶׁ֤ר נִמְצְאוּ־שָׁ֙מָּה֙ וַיַּחֲרִימֻם֙
עַד־הַיּ֣וֹם הַזֶּ֔ה וַיֵּשְׁב֖וּ תַּחְתֵּיהֶ֑ם כִּֽי־מִרְעֶ֥ה לְצֹאנָ֖ם
שָֽׁם׃

‎<span id="042">42</span> ‏וּמֵהֶ֣ם׀ מִן־בְּנֵ֣י שִׁמְע֗וֹן הָלְכוּ֙
לְהַ֣ר שֵׂעִ֔יר אֲנָשִׁ֖ים חֲמֵ֣שׁ מֵא֑וֹת וּפְלַטְיָ֡ה וּ֠נְעַרְיָה
וּרְפָיָ֧ה וְעֻזִּיאֵ֛ל בְּנֵ֥י יִשְׁעִ֖י בְּרֹאשָֽׁם׃

‎<span id="043">43</span> ‏וַיַּכּ֕וּ אֶת־שְׁאֵרִ֥ית הַפְּלֵטָ֖ה
לַעֲמָלֵ֑ק וַיֵּ֣שְׁבוּ שָׁ֔ם עַ֖ד הַיּ֥וֹם הַזֶּֽה׃

1 bənê yəhûḏâ pereṣ ḥeṣərwōn wəḵarəmî wəḥûr wəšwōḇāl:

2 ûrə’āyâ ḇen-šwōḇāl hwōlîḏ ’eṯ-y<sup>a</sup>ḥaṯ wəy<sup>a</sup>ḥaṯ
hōlîḏ ’eṯ-’ăḥûmay wə’eṯ-lâaḏ ’ēlleh mišəpəḥwōṯ haṣṣārə‘āṯî: s

3 wə’ēlleh ’ăḇî ‘êṭām yizərə‘e’l wəyišəmā’ wəyiḏəbāš wəšēm ’ăḥwōṯām
haṣəleləpwōnî:

4 ûfənû’ēl ’ăḇî ḡəḏōr wə‘ēzer ’ăḇî ḥûšâ ’ēlleh ḇənê-ḥûr bəḵwōr ’efərāṯâ
’ăḇî bêṯ lāḥem:

5 ûlə’ašəḥûr ’ăḇî ṯəqwō‘a hāyû šətê nāšîm ḥelə’â wən<sup>a</sup>‘ărâ:

6 watēleḏ lwō n<sup>a</sup>‘ărâ ’eṯ-’ăḥuzzām wə’eṯ-ḥēfer wə’eṯ-têmənî
wə’eṯ-hā’ăḥašətārî ’ēlleh bənê n<sup>a</sup>‘ărâ:

7 ûḇənê ḥelə’â ṣereṯ yiṣəḥār wəṣōḥar wə’eṯənān:

8 wəqwōṣ hwōlîḏ ’eṯ-‘ānûḇ wə’eṯ-haṣṣōḇēḇâ ûmišəpəḥwōṯ ’ăḥarəḥēl
ben-hārûm:

9 wayəhî y<sup>a</sup>‘əbēṣ niḵəbāḏ mē’eḥāyw wə’immwō qārə’â šəmwō
y<sup>a</sup>‘əbēṣ lē’mōr kî yālaḏətî bə‘ōṣeḇ:

10 wayyiqərā’ y<sup>a</sup>‘əbēṣ lē’lōhê yiśərā’ēl lē’mōr ’im-bārēḵə
təḇārăḵēnî wəhirəbîṯā ’eṯ-gəḇûlî wəhāyəṯâ yāḏəḵā ‘immî wə‘āśîṯā mmērā‘â
ləḇilətî ‘āṣəbî wayyāḇē’ ’ĕlōhîm ’ēṯ ’ăšer-šā’āl:

11 ûḵəlûḇ ’ăḥî-šûḥâ hwōlîḏ ’eṯ-məḥîr hû’ ’ăḇî ’ešətwōn:

12 wə’ešətwōn hwōlîḏ ’eṯ-bêṯ rāfā’ wə’eṯ-pāsēḥa wə’eṯ-təḥinnâ ’ăḇî ‘îr
nāḥāš ’ēlleh ’anəšê rēḵâ: s

13 ûḇənê qənaz ‘āṯənî’ēl ûśərāyâ ûḇənê ‘āṯənî’ēl ḥăṯaṯ:

14 ûmə‘wōnōṯay hwōlîḏ ’eṯ-‘āfərâ ûśərāyâ hwōlîḏ ’eṯ-ywō’āḇ ’ăḇî gê’
ḥărāšîm kî ḥărāšîm hāyû: f

15 ûḇənê kālēḇ ben-yəfunneh ‘îrû ’ēlâ wānā‘am ûḇənê ’ēlâ ûqənaz:

16 ûḇənê yəhallelə’ēl zîf wəzîfâ tîrəyā’ wa’ăśarə’ēl:

17 ûḇen-‘ezərâ yeṯer ûmereḏ wə‘ēfer wəyālwōn watahar ’eṯ-mirəyām
wə’eṯ-šammay wə’eṯ-yišəbāḥ ’ăḇî ’ešətəmō‘a:

18 wə’išətwō hayəhuḏîyâ yāləḏâ ’eṯ-yereḏ ’ăḇî ḡəḏwōr wə’eṯ-ḥeḇer ’ăḇî
śwōḵwō wə’eṯ-yəqûṯî’ēl ’ăḇî zānwōḥa wə’ēlleh bənê biṯəyâ ḇaṯ-parə‘ōh
’ăšer lāq<sup>a</sup>ḥ māreḏ: s

19 ûḇənê ’ēšeṯ hwōḏîyâ ’ăḥwōṯ n<sup>a</sup>ḥam ’ăḇî qə‘îlâ hagarəmî
wə’ešətəmō‘a hamm<sup>a</sup>‘ăḵāṯî:

20 ûḇənê šîmwōn ’amənwōn wərinnâ ben-ḥānān wəṯwōlwōn wəṯîlwōn ûḇənê
yišə‘î zwōḥēṯ ûḇen-zwōḥēṯ:

21 bənê šēlâ ḇen-yəhûḏâ ‘ēr ’ăḇî lēḵâ wəl<sup>a</sup>‘ədâ ’ăḇî mārēšâ
ûmišəpəḥwōṯ bêṯ-‘ăḇōḏaṯ habuṣ ləḇêṯ ’ašəbē‘a:

22 wəywōqîm wə’anəšê ḵōzēḇā’ wəywō’āš wəśārāf ’ăšer-bā‘ălû ləmwō’āḇ
wəyāšuḇî lāḥem wəhadəḇārîm ‘atîqîm:

23 hēmmâ hayywōṣərîm wəyōšəḇê nəṭā‘îm ûḡəḏērâ ‘im-hammeleḵə biməla’ḵətwō
yāšəḇû šām: s

24 bənê šimə‘wōn nəmû’ēl wəyāmîn yārîḇ zer<sup>a</sup>ḥ šā’ûl:

25 šallum bənwō miḇəśām bənwō mišəmā‘ bənwō:

26 ûḇənê mišəmā‘ ḥammû’ēl bənwō zakûr bənwō šimə‘î ḇənwō:

27 ûləšimə‘î bānîm šiššâ ‘āśār ûḇānwōṯ šēš ûlə’eḥāyw ’ên bānîm rabîm
wəḵōl mišəp<sup>a</sup>ḥətām lō’ hirəbû ‘aḏ-bənê yəhûḏâ: s

28 wayyēšəḇû biḇə’ēr-šeḇ<sup>a</sup>‘ ûmwōlāḏâ w<sup>a</sup>ḥăṣar šû‘āl:

29 ûḇəḇiləhâ ûḇə‘eṣem ûḇəṯwōlāḏ:

30 ûḇiḇəṯû’ēl ûḇəḥārəmâ ûḇəṣîqəlāḡ:

31 ûḇəḇêṯ marəkāḇwōṯ ûḇ<sup>a</sup>ḥăṣar sûsîm ûḇəḇêṯ birə’î
ûḇəš<sup>a</sup>‘ărāyim ’ēlleh ‘ārêhem ‘aḏ-məlōḵə dāwîḏ:

32 wəḥaṣərêhem ‘êṭām wā‘ayin rimmwōn wəṯōḵen wə‘āšān ‘ārîm ḥāmēš:

33 wəḵāl-ḥaṣərêhem ’ăšer səḇîḇwōṯ he‘ārîm hā’ēlleh ‘aḏ-bā‘al zō’ṯ
mwōšəḇōṯām wəhiṯəy<sup>a</sup>ḥəśām lâem:

34 ûməšwōḇāḇ wəyaməlēḵə wəywōšâ ben-’ămaṣəyâ:

35 wəywō’ēl wəyēhû’ ben-ywōšiḇəyâ ben-śərāyâ ben-‘ăśî’ēl:

36 wə’eləywō‘ênay wəy<sup>a</sup>‘ăqōḇâ wîšwōḥāyâ w<sup>a</sup>‘ăśāyâ
w<sup>a</sup>‘ăḏî’ēl wîśîmi’ēl ûḇənāyâ:

37 wəzîzā’ ḇen-šifə‘î ḇen-’allwōn ben-yəḏāyâ ḇen-šimərî
ben-šəm<sup>a</sup>‘əyâ:

38 ’ēlleh habā’îm bəšēmwōṯ nəśî’îm bəmišəpəḥwōṯām ûḇêṯ ’ăḇwōṯêhem pārəṣû
lārwōḇ:

39 wayyēləḵû liməḇwō’ ḡəḏōr ‘aḏ ləmizər<sup>a</sup>ḥ hagāyə’ ləḇaqqēš
mirə‘eh ləṣō’nām:

40 wayyiməṣə’û mirə‘eh šāmēn wāṭwōḇ wəhā’āreṣ r<sup>a</sup>ḥăḇaṯ yāḏayim
wəšōqeṭeṯ ûšəlēwâ kî min-ḥām hayyōšəḇîm šām ləfānîm:

41 wayyāḇō’û ’ēlleh hakəṯûḇîm bəšēmwōṯ bîmê\| yəḥizəqîyâû meleḵə-yəhûḏâ
wayyakû ’eṯ-’âŏlêhem wə’eṯ-hammə‘înîm hammə‘ûnîm ’ăšer niməṣə’û-šāmmâ
wayy<sup>a</sup>ḥărîmum ‘aḏ-hayywōm hazzeh wayyēšəḇû
t<sup>a</sup>ḥətêhem kî-mirə‘eh ləṣō’nām šām:

42 ûmēhem\| min-bənê šimə‘wōn hāləḵû ləhar śē‘îr ’ănāšîm ḥămēš mē’wōṯ
ûfəlaṭəyâ ûnə‘arəyâ ûrəfāyâ wə‘uzzî’ēl bənê yišə‘î bərō’šām:

43 wayyakû ’eṯ-šə’ērîṯ hapəlēṭâ l<sup>a</sup>‘ămālēq wayyēšəḇû šām ‘aḏ
hayywōm hazzeh:

------------------------------------------------------------------------

[Next: 1 Chronicles (1 Divrey Yamim) Chapter 5](ch1005)
