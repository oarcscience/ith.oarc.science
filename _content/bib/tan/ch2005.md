[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch2005)  [KJV](../kjv/ch2005)  [Sep](../sep/ch2005) 
[Vul](../vul/ch2005)   
  
[2 Chronicles (2 Divrey Yamim) Index](ch2)  
  [Previous](ch2004)  [Next](ch2006) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 5

‎<span id="001">1</span> ‏וַתִּשְׁלַם֙ כָּל־הַמְּלָאכָ֔ה אֲשֶׁר־עָשָׂ֥ה
שְׁלֹמֹ֖ה לְבֵ֣ית יְהוָ֑ה סוַיָּבֵ֨א שְׁלֹמֹ֜ה אֶת־קָדְשֵׁ֣י׀ דָּוִ֣יד
אָבִ֗יו וְאֶת־הַכֶּ֤סֶף וְאֶת־הַזָּהָב֙ וְאֶת־כָּל־הַכֵּלִ֔ים נָתַ֕ן
בְּאֹצְר֖וֹת בֵּ֥ית הָאֱלֹהִֽים׃ פ

‎<span id="002">2</span> ‏אָז֩ יַקְהֵ֨יל שְׁלֹמֹ֜ה אֶת־זִקְנֵ֣י
יִשְׂרָאֵ֗ל וְאֶת־כָּל־רָאשֵׁ֨י הַמַּטּ֜וֹת נְשִׂיאֵ֧י הָאָב֛וֹת
לִבְנֵ֥י יִשְׂרָאֵ֖ל אֶל־יְרוּשָׁלִָ֑ם לְֽהַעֲל֞וֹת אֶת־אֲר֧וֹן
בְּרִית־יְהוָ֛ה מֵעִ֥יר דָּוִ֖יד הִ֥יא צִיּֽוֹן׃

‎<span id="003">3</span> ‏וַיִּקָּהֲל֧וּ אֶל־הַמֶּ֛לֶךְ כָּל־אִ֥ישׁ
יִשְׂרָאֵ֖ל בֶּחָ֑ג ה֖וּא הַחֹ֥דֶשׁ הַשְּׁבִעִֽי׃

‎<span id="004">4</span> ‏וַיָּבֹ֕אוּ כֹּ֖ל זִקְנֵ֣י יִשְׂרָאֵ֑ל
וַיִּשְׂא֥וּ הַלְוִיִּ֖ם אֶת־הָאָרֽוֹן׃

‎<span id="005">5</span> ‏וַיַּעֲל֤וּ אֶת־הָאָרוֹן֙ וְאֶת־אֹ֣הֶל מוֹעֵ֔ד
וְאֶת־כָּל־כְּלֵ֥י הַקֹּ֖דֶשׁ אֲשֶׁ֣ר בָּאֹ֑הֶל הֶעֱל֣וּ אֹתָ֔ם
הַכֹּהֲנִ֖ים הַלְוִיִּֽם׃

‎<span id="006">6</span> ‏וְהַמֶּ֣לֶךְ שְׁלֹמֹ֗ה וְכָל־עֲדַ֧ת
יִשְׂרָאֵ֛ל הַנּוֹעָדִ֥ים עָלָ֖יו לִפְנֵ֣י הָאָר֑וֹן מְזַבְּחִים֙ צֹ֣אן
וּבָקָ֔ר אֲשֶׁ֧ר לֹֽא־יִסָּפְר֛וּ וְלֹ֥א יִמָּנ֖וּ מֵרֹֽב׃

‎<span id="007">7</span> ‏וַיָּבִ֣יאוּ הַ֠כֹּהֲנִים אֶת־אֲר֨וֹן
בְּרִית־יְהוָ֧ה אֶל־מְקוֹמ֛וֹ אֶל־דְּבִ֥יר הַבַּ֖יִת אֶל־קֹ֣דֶשׁ
הַקְּדָשִׁ֑ים אֶל־תַּ֖חַת כַּנְפֵ֥י הַכְּרוּבִֽים׃

‎<span id="008">8</span> ‏וַיִּהְי֤וּ הַכְּרוּבִים֙ פֹּרְשִׂ֣ים
כְּנָפַ֔יִם עַל־מְק֖וֹם הָאָר֑וֹן וַיְכַסּ֧וּ הַכְּרוּבִ֛ים
עַל־הָאָר֥וֹן וְעַל־בַּדָּ֖יו מִלְמָֽעְלָה׃

‎<span id="009">9</span> ‏וַֽיַּאֲרִיכוּ֮ הַבַּדִּים֒ וַיֵּרָאוּ֩
רָאשֵׁ֨י הַבַּדִּ֤ים מִן־הָאָרוֹן֙ עַל־פְּנֵ֣י הַדְּבִ֔יר וְלֹ֥א
יֵרָא֖וּ הַח֑וּצָה וַֽיְהִי־שָׁ֔ם עַ֖ד הַיּ֥וֹם הַזֶּֽה׃

‎<span id="010">10</span> ‏אֵ֚ין בָּֽאָר֔וֹן רַ֚ק שְׁנֵ֣י הַלֻּח֔וֹת
אֲשֶׁר־נָתַ֥ן מֹשֶׁ֖ה בְּחֹרֵ֑ב אֲשֶׁ֨ר כָּרַ֤ת יְהוָה֙ עִם־בְּנֵ֣י
יִשְׂרָאֵ֔ל בְּצֵאתָ֖ם מִמִּצְרָֽיִם׃ פ

‎<span id="011">11</span> ‏וַיְהִ֕י בְּצֵ֥את הַכֹּהֲנִ֖ים מִן־הַקֹּ֑דֶשׁ
כִּ֠י כָּל־הַכֹּהֲנִ֤ים הַֽנִּמְצְאִים֙ הִתְקַדָּ֔שׁוּ אֵ֖ין לִשְׁמ֥וֹר
לְמַחְלְקֽוֹת׃

‎<span id="012">12</span> ‏וְהַלְוִיִּ֣ם הַמְשֹׁרֲרִ֣ים לְכֻלָּ֡ם
לְאָסָ֡ף לְהֵימָ֣ן לִֽ֠ידֻתוּן וְלִבְנֵיהֶ֨ם וְלַאֲחֵיהֶ֜ם מְלֻבָּשִׁ֣ים
בּ֗וּץ בִּמְצִלְתַּ֙יִם֙ וּבִנְבָלִ֣ים וְכִנֹּר֔וֹת עֹמְדִ֖ים מִזְרָ֣ח
לַמִּזְבֵּ֑חַ וְעִמָּהֶ֤ם כֹּֽהֲנִים֙ לְמֵאָ֣ה וְעֶשְׂרִ֔ים מחצררים
מַחְצְרִ֖ים בַּחֲצֹֽצְרֽוֹת׃

‎<span id="013">13</span> ‏וַיְהִ֣י כְ֠אֶחָד למחצצרים לַמְחַצְּרִ֨ים
וְלַמְשֹֽׁרֲרִ֜ים לְהַשְׁמִ֣יעַ קוֹל־אֶחָ֗ד לְהַלֵּ֣ל וּלְהֹדוֹת֮
לַיהוָה֒ וּכְהָרִ֣ים ק֠וֹל בַּחֲצֹצְר֨וֹת וּבִמְצִלְתַּ֜יִם וּבִכְלֵ֣י
הַשִּׁ֗יר וּבְהַלֵּ֤ל לַיהוָה֙ כִּ֣י ט֔וֹב כִּ֥י לְעוֹלָ֖ם חַסְדּ֑וֹ
וְהַבַּ֛יִת מָלֵ֥א עָנָ֖ן בֵּ֥ית יְהוָֽה׃

‎<span id="014">14</span> ‏וְלֹא־יָֽכְל֧וּ הַכֹּהֲנִ֛ים לַעֲמ֥וֹד
לְשָׁרֵ֖ת מִפְּנֵ֣י הֶעָנָ֑ן כִּֽי־מָלֵ֥א כְבוֹד־יְהוָ֖ה אֶת־בֵּ֥ית
הָאֱלֹהִֽים׃ פ

1 watišəlam kāl-hamməlā’ḵâ ’ăšer-‘āśâ šəlōmōh ləḇêṯ yəhwâ swayyāḇē’
šəlōmōh ’eṯ-qāḏəšê\| dāwîḏ ’āḇîw wə’eṯ-hakesef wə’eṯ-hazzâāḇ
wə’eṯ-kāl-hakēlîm nāṯan bə’ōṣərwōṯ bêṯ hā’ĕlōhîm: f

2 ’āz yaqəhêl šəlōmōh ’eṯ-ziqənê yiśərā’ēl wə’eṯ-kāl-rā’šê hammaṭṭwōṯ
nəśî’ê hā’āḇwōṯ liḇənê yiśərā’ēl ’el-yərûšālāim ləh<sup>a</sup>‘ălwōṯ
’eṯ-’ărwōn bərîṯ-yəhwâ mē‘îr dāwîḏ hî’ ṣîywōn:

3 wayyiqqâălû ’el-hammeleḵə kāl-’îš yiśərā’ēl beḥāḡ hû’
h<sup>a</sup>ḥōḏeš haššəḇi‘î:

4 wayyāḇō’û kōl ziqənê yiśərā’ēl wayyiśə’û haləwîyim ’eṯ-hā’ārwōn:

5 wayy<sup>a</sup>‘ălû ’eṯ-hā’ārwōn wə’eṯ-’ōhel mwō‘ēḏ wə’eṯ-kāl-kəlê
haqqōḏeš ’ăšer bā’ōhel he‘ĕlû ’ōṯām hakōhănîm haləwîyim:

6 wəhammeleḵə šəlōmōh wəḵāl-‘ăḏaṯ yiśərā’ēl hannwō‘āḏîm ‘ālāyw lifənê
hā’ārwōn məzabəḥîm ṣō’n ûḇāqār ’ăšer lō’-yissāfərû wəlō’ yimmānû mērōḇ:

7 wayyāḇî’û hakōhănîm ’eṯ-’ărwōn bərîṯ-yəhwâ ’el-məqwōmwō ’el-dəḇîr
habayiṯ ’el-qōḏeš haqqəḏāšîm ’el-t<sup>a</sup>ḥaṯ kanəfê hakərûḇîm:

8 wayyihəyû hakərûḇîm pōrəśîm kənāfayim ‘al-məqwōm hā’ārwōn wayəḵassû
hakərûḇîm ‘al-hā’ārwōn wə‘al-badāyw miləmā‘əlâ:

9 wayya’ărîḵû habadîm wayyērā’û rā’šê habadîm min-hā’ārwōn ‘al-pənê
hadəḇîr wəlō’ yērā’û h<sup>a</sup>ḥûṣâ wayəhî-šām ‘aḏ hayywōm hazzeh:

10 ’ên bā’ārwōn raq šənê halluḥwōṯ ’ăšer-nāṯan mōšeh bəḥōrēḇ ’ăšer kāraṯ
yəhwâ ‘im-bənê yiśərā’ēl bəṣē’ṯām mimmiṣərāyim: f

11 wayəhî bəṣē’ṯ hakōhănîm min-haqqōḏeš kî kāl-hakōhănîm hanniməṣə’îm
hiṯəqadāšû ’ên lišəmwōr ləm<sup>a</sup>ḥələqwōṯ:

12 wəhaləwîyim haməšōrărîm ləḵullām lə’āsāf ləhêmān lîḏuṯûn wəliḇənêhem
wəla’ăḥêhem məlubāšîm bûṣ biməṣilətayim ûḇinəḇālîm wəḵinnōrwōṯ ‘ōməḏîm
mizərāḥ lammizəbēḥa wə‘immâem kōhănîm ləmē’â wə‘eśərîm
m<sup>a</sup>ḥəṣərirîm m<sup>a</sup>ḥəṣərîm b<sup>a</sup>ḥăṣōṣərwōṯ:

13 wayəhî ḵə’eḥāḏ lamm<sup>a</sup>ḥăṣōṣərîm laməḥaṣṣərîm wəlaməšōrărîm
ləhašəmî‘a qwōl-’eḥāḏ ləhallēl ûləhōḏwōṯ layhwâ ûḵəhārîm qwōl
b<sup>a</sup>ḥăṣōṣərwōṯ ûḇiməṣilətayim ûḇiḵəlê haššîr ûḇəhallēl layhwâ
kî ṭwōḇ kî lə‘wōlām ḥasədwō wəhabayiṯ mālē’ ‘ānān bêṯ yəhwâ:

14 wəlō’-yāḵəlû hakōhănîm l<sup>a</sup>‘ămwōḏ ləšārēṯ mipənê he‘ānān
kî-mālē’ ḵəḇwōḏ-yəhwâ ’eṯ-bêṯ hā’ĕlōhîm: f

------------------------------------------------------------------------

[Next: 2 Chronicles (2 Divrey Yamim) Chapter 6](ch2006)
