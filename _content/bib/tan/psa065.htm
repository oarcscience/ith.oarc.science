<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 65</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa065.htm">Polyglot</A>&nbsp;
<A HREF="../kjv/psa065.htm">KJV</A>&nbsp;
<A HREF="../sep/psa065.htm">Sep</A>&nbsp;
<A HREF="../vul/psa065.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa064.htm">Previous</A>&nbsp;
<A HREF="psa066.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 65</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֥חַ מִזְמ֗וֹר לְדָוִ֥ד שִֽׁיר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לְךָ֤ דֻֽמִיָּ֬ה תְהִלָּ֓ה אֱלֹ֘הִ֥ים בְּצִיּ֑וֹן וּ֝לְךָ֗ יְשֻׁלַּם־נֶֽדֶר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שֹׁמֵ֥עַ תְּפִלָּ֑ה עָ֝דֶ֗יךָ כָּל־בָּשָׂ֥ר יָבֹֽאוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;דִּבְרֵ֣י עֲ֭וֹנֹת גָּ֣בְרוּ מֶ֑נִּי פְּ֝שָׁעֵ֗ינוּ אַתָּ֥ה תְכַפְּרֵֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אַשְׁרֵ֤י׀ תִּֽבְחַ֣ר וּתְקָרֵב֮ יִשְׁכֹּ֪ן חֲצֵ֫רֶ֥יךָ נִ֭שְׂבְּעָה בְּט֣וּב בֵּיתֶ֑ךָ קְ֝דֹ֗שׁ הֵיכָלֶֽךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;נ֤וֹרָא֨וֹת׀ בְּצֶ֣דֶק תַּ֭עֲנֵנוּ אֱלֹהֵ֣י יִשְׁעֵ֑נוּ מִבְטָ֥ח כָּל־קַצְוֵי־אֶ֝֗רֶץ וְיָ֣ם רְחֹקִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מֵכִ֣ין הָרִ֣ים בְּכֹח֑וֹ נֶ֝אְזָ֗ר בִּגְבוּרָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מַשְׁבִּ֤יחַ׀ שְׁא֣וֹן יַ֭מִּים שְׁא֥וֹן גַּלֵּיהֶ֗ם וַהֲמ֥וֹן לְאֻמִּֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּ֤ירְא֨וּ׀ יֹשְׁבֵ֣י קְ֭צָוֹת מֵאוֹתֹתֶ֑יךָ מ֤וֹצָֽאֵי־בֹ֖קֶר וָעֶ֣רֶב תַּרְנִֽין׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;פָּקַ֥דְתָּ הָאָ֨רֶץ׀ וַתְּשֹׁ֪קְקֶ֡הָ רַבַּ֬ת תַּעְשְׁרֶ֗נָּה פֶּ֣לֶג אֱ֭לֹהִים מָ֣לֵא מָ֑יִם תָּכִ֥ין דְּ֝גָנָ֗ם כִּי־כֵ֥ן תְּכִינֶֽהָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;תְּלָמֶ֣יהָ רַ֭וֵּה נַחֵ֣ת גְּדוּדֶ֑יהָ בִּרְבִיבִ֥ים תְּ֝מֹגְגֶ֗נָּה צִמְחָ֥הּ תְּבָרֵֽךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עִ֭טַּרְתָּ שְׁנַ֣ת טוֹבָתֶ֑ךָ וּ֝מַעְגָּלֶ֗יךָ יִרְעֲפ֥וּן דָּֽשֶׁן׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;יִ֭רְעֲפוּ נְא֣וֹת מִדְבָּ֑ר וְ֝גִ֗יל גְּבָע֥וֹת תַּחְגֹּֽרְנָה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לָבְשׁ֬וּ כָרִ֨ים׀ הַצֹּ֗אן וַעֲמָקִ֥ים יַֽעַטְפוּ־בָ֑ר יִ֝תְרוֹעֲע֗וּ אַף־יָשִֽׁירוּ׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a miz&#601;mw&#333;r l&#601;&#x1E0F;&#257;wi&#x1E0F; &#353;&icirc;r: </P>
<P>2&nbsp;l&#601;&#x1E35;&#257; &#x1E0F;um&icirc;y&acirc; &#x1E6F;&#601;hill&acirc; &#8217;&#277;l&#333;h&icirc;m b&#601;&#x1E63;&icirc;yw&#333;n &ucirc;l&#601;&#x1E35;&#257; y&#601;&#353;ullam-ne&#x1E0F;er: </P>
<P>3&nbsp;&#353;&#333;m&#275;&#8216;a t&#601;fill&acirc; &#8216;&#257;&#x1E0F;ey&#x1E35;&#257; k&#257;l-b&#257;&#347;&#257;r y&#257;&#x1E07;&#333;&#8217;&ucirc;: </P>
<P>4&nbsp;di&#x1E07;&#601;r&ecirc; &#8216;&#259;w&#333;n&#333;&#x1E6F; g&#257;&#x1E07;&#601;r&ucirc; menn&icirc; p&#601;&#353;&#257;&#8216;&ecirc;n&ucirc; &#8217;at&acirc; &#x1E6F;&#601;&#x1E35;ap&#601;r&#275;m: </P>
<P>5&nbsp;&#8217;a&#353;&#601;r&ecirc;| ti&#x1E07;&#601;&#x1E25;ar &ucirc;&#x1E6F;&#601;q&#257;r&#275;&#x1E07; yi&#353;&#601;k&#333;n &#x1E25;&#259;&#x1E63;&#275;rey&#x1E35;&#257; ni&#347;&#601;b&#601;&#8216;&acirc; b&#601;&#x1E6D;&ucirc;&#x1E07; b&ecirc;&#x1E6F;e&#x1E35;&#257; q&#601;&#x1E0F;&#333;&#353; h&ecirc;&#x1E35;&#257;le&#x1E35;&#257;: </P>
<P>6&nbsp;nw&#333;r&#257;&#8217;w&#333;&#x1E6F;| b&#601;&#x1E63;e&#x1E0F;eq t<sup>a</sup>&#8216;&#259;n&#275;n&ucirc; &#8217;&#277;l&#333;h&ecirc; yi&#353;&#601;&#8216;&#275;n&ucirc; mi&#x1E07;&#601;&#x1E6D;&#257;&#x1E25; k&#257;l-qa&#x1E63;&#601;w&ecirc;-&#8217;ere&#x1E63; w&#601;y&#257;m r&#601;&#x1E25;&#333;q&icirc;m: </P>
<P>7&nbsp;m&#275;&#x1E35;&icirc;n h&#257;r&icirc;m b&#601;&#x1E35;&#333;&#x1E25;w&#333; ne&#8217;&#601;z&#257;r bi&#x1E21;&#601;&#x1E07;&ucirc;r&acirc;: </P>
<P>8&nbsp;ma&#353;&#601;b&icirc;&#x1E25;a| &#353;&#601;&#8217;w&#333;n yamm&icirc;m &#353;&#601;&#8217;w&#333;n gall&ecirc;hem wah&#259;mw&#333;n l&#601;&#8217;umm&icirc;m: </P>
<P>9&nbsp;wayy&icirc;r&#601;&#8217;&ucirc;| y&#333;&#353;&#601;&#x1E07;&ecirc; q&#601;&#x1E63;&#257;w&#333;&#x1E6F; m&#275;&#8217;w&#333;&#x1E6F;&#333;&#x1E6F;ey&#x1E35;&#257; mw&#333;&#x1E63;&#257;&#8217;&ecirc;-&#x1E07;&#333;qer w&#257;&#8216;ere&#x1E07; tar&#601;n&icirc;n: </P>
<P>10&nbsp;p&#257;qa&#x1E0F;&#601;t&#257; h&#257;&#8217;&#257;re&#x1E63;| wat&#601;&#353;&#333;q&#601;qeh&#257; raba&#x1E6F; t<sup>a</sup>&#8216;&#601;&#353;&#601;renn&acirc; pele&#x1E21; &#8217;&#277;l&#333;h&icirc;m m&#257;l&#275;&#8217; m&#257;yim t&#257;&#x1E35;&icirc;n d&#601;&#x1E21;&#257;n&#257;m k&icirc;-&#x1E35;&#275;n t&#601;&#x1E35;&icirc;neh&#257;: </P>
<P>11&nbsp;t&#601;l&#257;meyh&#257; ra&ucirc;&#275;h n<sup>a</sup>&#x1E25;&#275;&#x1E6F; g&#601;&#x1E0F;&ucirc;&#x1E0F;eyh&#257; bir&#601;&#x1E07;&icirc;&#x1E07;&icirc;m t&#601;m&#333;&#x1E21;&#601;&#x1E21;enn&acirc; &#x1E63;im&#601;&#x1E25;&#257;h t&#601;&#x1E07;&#257;r&#275;&#x1E35;&#601;: </P>
<P>12&nbsp;&#8216;i&#x1E6D;&#x1E6D;ar&#601;t&#257; &#353;&#601;na&#x1E6F; &#x1E6D;w&#333;&#x1E07;&#257;&#x1E6F;e&#x1E35;&#257; &ucirc;m<sup>a</sup>&#8216;&#601;g&#257;ley&#x1E35;&#257; yir&#601;&#8216;&#259;f&ucirc;n d&#257;&#353;en: </P>
<P>13&nbsp;yir&#601;&#8216;&#259;f&ucirc; n&#601;&#8217;w&#333;&#x1E6F; mi&#x1E0F;&#601;b&#257;r w&#601;&#x1E21;&icirc;l g&#601;&#x1E07;&#257;&#8216;w&#333;&#x1E6F; t<sup>a</sup>&#x1E25;&#601;g&#333;r&#601;n&acirc;: </P>
<P>14&nbsp;l&#257;&#x1E07;&#601;&#353;&ucirc; &#x1E35;&#257;r&icirc;m| ha&#x1E63;&#x1E63;&#333;&#8217;n w<sup>a</sup>&#8216;&#259;m&#257;q&icirc;m y<sup>a</sup>&#8216;a&#x1E6D;&#601;f&ucirc;-&#x1E07;&#257;r yi&#x1E6F;&#601;rw&#333;&#8216;&#259;&#8216;&ucirc; &#8217;af-y&#257;&#353;&icirc;r&ucirc;: </P>
</TD>
</TABLE>
<P><HR>
<CENTER>
<A HREF="psa066.htm">Next: Psalms (Tehilim) Chapter 66</A></CENTER>
</BODY>
</HTML>
