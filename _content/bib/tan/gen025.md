[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/gen025)  [KJV](../kjv/gen025)  [Sep](../sep/gen025) 
[Vul](../vul/gen025)   
  
[Genesis (Bereshit) Index](gen)  
  [Previous](gen024)  [Next](gen026) 

------------------------------------------------------------------------

### Tanach (Hebrew): Genesis (Bereshit) Chapter 25

‎<span id="001">1</span> ‏וַיֹּ֧סֶף אַבְרָהָ֛ם וַיִּקַּ֥ח אִשָּׁ֖ה
וּשְׁמָ֥הּ קְטוּרָֽה׃

‎<span id="002">2</span> ‏וַתֵּ֣לֶד ל֗וֹ אֶת־זִמְרָן֙ וְאֶת־יָקְשָׁ֔ן
וְאֶת־מְדָ֖ן וְאֶת־מִדְיָ֑ן וְאֶת־יִשְׁבָּ֖ק וְאֶת־שֽׁוּחַ׃

‎<span id="003">3</span> ‏וְיָקְשָׁ֣ן יָלַ֔ד אֶת־שְׁבָ֖א וְאֶת־דְּדָ֑ן
וּבְנֵ֣י דְדָ֔ן הָי֛וּ אַשּׁוּרִ֥ם וּלְטוּשִׁ֖ים וּלְאֻמִּֽים׃

‎<span id="004">4</span> ‏וּבְנֵ֣י מִדְיָ֗ן עֵיפָ֤ה וָעֵ֙פֶר֙ וַחֲנֹ֔ךְ
וַאֲבִידָ֖ע וְאֶלְדָּעָ֑ה כָּל־אֵ֖לֶּה בְּנֵ֥י קְטוּרָֽה׃

‎<span id="005">5</span> ‏וַיִּתֵּ֧ן אַבְרָהָ֛ם אֶת־כָּל־אֲשֶׁר־ל֖וֹ
לְיִצְחָֽק׃

‎<span id="006">6</span> ‏וְלִבְנֵ֤י הַפִּֽילַגְשִׁים֙ אֲשֶׁ֣ר
לְאַבְרָהָ֔ם נָתַ֥ן אַבְרָהָ֖ם מַתָּנֹ֑ת וַֽיְשַׁלְּחֵ֞ם מֵעַ֨ל יִצְחָ֤ק
בְּנוֹ֙ בְּעוֹדֶ֣נּוּ חַ֔י קֵ֖דְמָה אֶל־אֶ֥רֶץ קֶֽדֶם׃

‎<span id="007">7</span> ‏וְאֵ֗לֶּה יְמֵ֛י שְׁנֵֽי־חַיֵּ֥י אַבְרָהָ֖ם
אֲשֶׁר־חָ֑י מְאַ֥ת שָׁנָ֛ה וְשִׁבְעִ֥ים שָׁנָ֖ה וְחָמֵ֥שׁ שָׁנִֽים׃

‎<span id="008">8</span> ‏וַיִּגְוַ֨ע וַיָּ֧מָת אַבְרָהָ֛ם בְּשֵׂיבָ֥ה
טוֹבָ֖ה זָקֵ֣ן וְשָׂבֵ֑עַ וַיֵּאָ֖סֶף אֶל־עַמָּֽיו׃

‎<span id="009">9</span> ‏וַיִּקְבְּר֨וּ אֹת֜וֹ יִצְחָ֤ק וְיִשְׁמָעֵאל֙
בָּנָ֔יו אֶל־מְעָרַ֖ת הַמַּכְפֵּלָ֑ה אֶל־שְׂדֵ֞ה עֶפְרֹ֤ן בֶּן־צֹ֙חַר֙
הַֽחִתִּ֔י אֲשֶׁ֖ר עַל־פְּנֵ֥י מַמְרֵֽא׃

‎<span id="010">10</span> ‏הַשָּׂדֶ֛ה אֲשֶׁר־קָנָ֥ה אַבְרָהָ֖ם מֵאֵ֣ת
בְּנֵי־חֵ֑ת שָׁ֛מָּה קֻבַּ֥ר אַבְרָהָ֖ם וְשָׂרָ֥ה אִשְׁתּֽוֹ׃

‎<span id="011">11</span> ‏וַיְהִ֗י אַחֲרֵי֙ מ֣וֹת אַבְרָהָ֔ם
וַיְבָ֥רֶךְ אֱלֹהִ֖ים אֶת־יִצְחָ֣ק בְּנ֑וֹ וַיֵּ֣שֶׁב יִצְחָ֔ק
עִם־בְּאֵ֥ר לַחַ֖י רֹאִֽי׃ ס

‎<span id="012">12</span> ‏וְאֵ֛לֶּה תֹּלְדֹ֥ת יִשְׁמָעֵ֖אל
בֶּן־אַבְרָהָ֑ם אֲשֶׁ֨ר יָלְדָ֜ה הָגָ֧ר הַמִּצְרִ֛ית שִׁפְחַ֥ת שָׂרָ֖ה
לְאַבְרָהָֽם׃

‎<span id="013">13</span> ‏וְאֵ֗לֶּה שְׁמוֹת֙ בְּנֵ֣י יִשְׁמָעֵ֔אל
בִּשְׁמֹתָ֖ם לְתוֹלְדֹתָ֑ם בְּכֹ֤ר יִשְׁמָעֵאל֙ נְבָיֹ֔ת וְקֵדָ֥ר
וְאַדְבְּאֵ֖ל וּמִבְשָֽׂם׃

‎<span id="014">14</span> ‏וּמִשְׁמָ֥ע וְדוּמָ֖ה וּמַשָּֽׂא׃

‎<span id="015">15</span> ‏חֲדַ֣ד וְתֵימָ֔א יְט֥וּר נָפִ֖ישׁ וָקֵֽדְמָה׃

‎<span id="016">16</span> ‏אֵ֣לֶּה הֵ֞ם בְּנֵ֤י יִשְׁמָעֵאל֙ וְאֵ֣לֶּה
שְׁמֹתָ֔ם בְּחַצְרֵיהֶ֖ם וּבְטִֽירֹתָ֑ם שְׁנֵים־עָשָׂ֥ר נְשִׂיאִ֖ם
לְאֻמֹּתָֽם׃

‎<span id="017">17</span> ‏וְאֵ֗לֶּה שְׁנֵי֙ חַיֵּ֣י יִשְׁמָעֵ֔אל מְאַ֥ת
שָׁנָ֛ה וּשְׁלֹשִׁ֥ים שָׁנָ֖ה וְשֶׁ֣בַע שָׁנִ֑ים וַיִּגְוַ֣ע וַיָּ֔מָת
וַיֵּאָ֖סֶף אֶל־עַמָּֽיו׃

‎<span id="018">18</span> ‏וַיִּשְׁכְּנ֨וּ מֵֽחֲוִילָ֜ה עַד־שׁ֗וּר
אֲשֶׁר֙ עַל־פְּנֵ֣י מִצְרַ֔יִם בֹּאֲכָ֖ה אַשּׁ֑וּרָה עַל־פְּנֵ֥י
כָל־אֶחָ֖יו נָפָֽל׃ פ

‎<span id="019">19</span> ‏וְאֵ֛לֶּה תּוֹלְדֹ֥ת יִצְחָ֖ק בֶּן־אַבְרָהָ֑ם
אַבְרָהָ֖ם הוֹלִ֥יד אֶת־יִצְחָֽק׃

‎<span id="020">20</span> ‏וַיְהִ֤י יִצְחָק֙ בֶּן־אַרְבָּעִ֣ים שָׁנָ֔ה
בְּקַחְתּ֣וֹ אֶת־רִבְקָ֗ה בַּת־בְּתוּאֵל֙ הָֽאֲרַמִּ֔י מִפַּדַּ֖ן אֲרָ֑ם
אֲח֛וֹת לָבָ֥ן הָאֲרַמִּ֖י ל֥וֹ לְאִשָּֽׁה׃

‎<span id="021">21</span> ‏וַיֶּעְתַּ֨ר יִצְחָ֤ק לַֽיהוָה֙ לְנֹ֣כַח
אִשְׁתּ֔וֹ כִּ֥י עֲקָרָ֖ה הִ֑וא וַיֵּעָ֤תֶר לוֹ֙ יְהוָ֔ה וַתַּ֖הַר
רִבְקָ֥ה אִשְׁתּֽוֹ׃

‎<span id="022">22</span> ‏וַיִּתְרֹֽצֲצ֤וּ הַבָּנִים֙ בְּקִרְבָּ֔הּ
וַתֹּ֣אמֶר אִם־כֵּ֔ן לָ֥מָּה זֶּ֖ה אָנֹ֑כִי וַתֵּ֖לֶךְ לִדְרֹ֥שׁ
אֶת־יְהוָֽה׃

‎<span id="023">23</span> ‏וַיֹּ֨אמֶר יְהוָ֜ה לָ֗הּ שְׁנֵ֤י גיים גוֹיִם֙
בְּבִטְנֵ֔ךְ וּשְׁנֵ֣י לְאֻמִּ֔ים מִמֵּעַ֖יִךְ יִפָּרֵ֑דוּ וּלְאֹם֙
מִלְאֹ֣ם יֶֽאֱמָ֔ץ וְרַ֖ב יַעֲבֹ֥ד צָעִֽיר׃

‎<span id="024">24</span> ‏וַיִּמְלְא֥וּ יָמֶ֖יהָ לָלֶ֑דֶת וְהִנֵּ֥ה
תוֹמִ֖ם בְּבִטְנָֽהּ׃

‎<span id="025">25</span> ‏וַיֵּצֵ֤א הָרִאשׁוֹן֙ אַדְמוֹנִ֔י כֻּלּ֖וֹ
כְּאַדֶּ֣רֶת שֵׂעָ֑ר וַיִּקְרְא֥וּ שְׁמ֖וֹ עֵשָֽׂו׃

‎<span id="026">26</span> ‏וְאַֽחֲרֵי־כֵ֞ן יָצָ֣א אָחִ֗יו וְיָד֤וֹ
אֹחֶ֙זֶת֙ בַּעֲקֵ֣ב עֵשָׂ֔ו וַיִּקְרָ֥א שְׁמ֖וֹ יַעֲקֹ֑ב וְיִצְחָ֛ק
בֶּן־שִׁשִּׁ֥ים שָׁנָ֖ה בְּלֶ֥דֶת אֹתָֽם׃

‎<span id="027">27</span> ‏וַֽיִּגְדְּלוּ֙ הַנְּעָרִ֔ים וַיְהִ֣י עֵשָׂ֗ו
אִ֛ישׁ יֹדֵ֥עַ צַ֖יִד אִ֣ישׁ שָׂדֶ֑ה וְיַעֲקֹב֙ אִ֣ישׁ תָּ֔ם יֹשֵׁ֖ב
אֹהָלִֽים׃

‎<span id="028">28</span> ‏וַיֶּאֱהַ֥ב יִצְחָ֛ק אֶת־עֵשָׂ֖ו כִּי־צַ֣יִד
בְּפִ֑יו וְרִבְקָ֖ה אֹהֶ֥בֶת אֶֽת־יַעֲקֹֽב׃

‎<span id="029">29</span> ‏וַיָּ֥זֶד יַעֲקֹ֖ב נָזִ֑יד וַיָּבֹ֥א עֵשָׂ֛ו
מִן־הַשָּׂדֶ֖ה וְה֥וּא עָיֵֽף׃

‎<span id="030">30</span> ‏וַיֹּ֨אמֶר עֵשָׂ֜ו אֶֽל־יַעֲקֹ֗ב
הַלְעִיטֵ֤נִי נָא֙ מִן־הָאָדֹ֤ם הָאָדֹם֙ הַזֶּ֔ה כִּ֥י עָיֵ֖ף אָנֹ֑כִי
עַל־כֵּ֥ן קָרָֽא־שְׁמ֖וֹ אֱדֽוֹם׃

‎<span id="031">31</span> ‏וַיֹּ֖אמֶר יַעֲקֹ֑ב מִכְרָ֥ה כַיּ֛וֹם
אֶת־בְּכֹֽרָתְךָ֖ לִֽי׃

‎<span id="032">32</span> ‏וַיֹּ֣אמֶר עֵשָׂ֔ו הִנֵּ֛ה אָנֹכִ֥י הוֹלֵ֖ךְ
לָמ֑וּת וְלָמָּה־זֶּ֥ה לִ֖י בְּכֹרָֽה׃

‎<span id="033">33</span> ‏וַיֹּ֣אמֶר יַעֲקֹ֗ב הִשָּׁ֤בְעָה לִּי֙
כַּיּ֔וֹם<sup>3</sup> וַיִּשָּׁבַ֖ע ל֑וֹ וַיִּמְכֹּ֥ר אֶת־בְּכֹרָת֖וֹ
לְיַעֲקֹֽב׃

‎<span id="034">34</span> ‏וְיַעֲקֹ֞ב נָתַ֣ן לְעֵשָׂ֗ו לֶ֚חֶם וּנְזִ֣יד
עֲדָשִׁ֔ים וַיֹּ֣אכַל וַיֵּ֔שְׁתְּ וַיָּ֖קָם וַיֵּלַ֑ךְ וַיִּ֥בֶז
עֵשָׂ֖ו אֶת־הַבְּכֹרָֽה׃ ס

1 wayyōsef ’aḇərâām wayyiqq<sup>a</sup>ḥ ’iššâ ûšəmāh qəṭûrâ:

2 watēleḏ lwō ’eṯ-zimərān wə’eṯ-yāqəšān wə’eṯ-məḏān wə’eṯ-miḏəyān
wə’eṯ-yišəbāq wə’eṯ-šûḥa:

3 wəyāqəšān yālaḏ ’eṯ-šəḇā’ wə’eṯ-dəḏān ûḇənê ḏəḏān hāyû ’aššûrim
ûləṭûšîm ûlə’ummîm:

4 ûḇənê miḏəyān ‘êfâ wā‘ēfer w<sup>a</sup>ḥănōḵə wa’ăḇîḏā‘ wə’elədā‘â
kāl-’ēlleh bənê qəṭûrâ:

5 wayyitēn ’aḇərâām ’eṯ-kāl-’ăšer-lwō ləyiṣəḥāq:

6 wəliḇənê hapîlaḡəšîm ’ăšer lə’aḇərâām nāṯan ’aḇərâām matānōṯ
wayəšalləḥēm mē‘al yiṣəḥāq bənwō bə‘wōḏennû ḥay qēḏəmâ ’el-’ereṣ qeḏem:

7 wə’ēlleh yəmê šənê-ḥayyê ’aḇərâām ’ăšer-ḥāy mə’aṯ šānâ wəšiḇə‘îm šānâ
wəḥāmēš šānîm:

8 wayyiḡəw<sup>a</sup>‘ wayyāmāṯ ’aḇərâām bəśêḇâ ṭwōḇâ zāqēn wəśāḇē‘a
wayyē’āsef ’el-‘ammāyw:

9 wayyiqəbərû ’ōṯwō yiṣəḥāq wəyišəmā‘ē’l bānāyw ’el-mə‘āraṯ hammaḵəpēlâ
’el-śəḏēh ‘efərōn ben-ṣōḥar h<sup>a</sup>ḥitî ’ăšer ‘al-pənê mamərē’:

10 haśśāḏeh ’ăšer-qānâ ’aḇərâām mē’ēṯ bənê-ḥēṯ šāmmâ qubar ’aḇərâām
wəśārâ ’išətwō:

11 wayəhî ’<sup>a</sup>ḥărê mwōṯ ’aḇərâām wayəḇāreḵə ’ĕlōhîm ’eṯ-yiṣəḥāq
bənwō wayyēšeḇ yiṣəḥāq ‘im-bə’ēr l<sup>a</sup>ḥay rō’î: s

12 wə’ēlleh tōləḏōṯ yišəmā‘ē’l ben-’aḇərâām ’ăšer yāləḏâ hāḡār
hammiṣərîṯ šifəḥaṯ śārâ lə’aḇərâām:

13 wə’ēlleh šəmwōṯ bənê yišəmā‘ē’l bišəmōṯām ləṯwōləḏōṯām bəḵōr
yišəmā‘ē’l nəḇāyōṯ wəqēḏār wə’aḏəbə’ēl ûmiḇəśām:

14 ûmišəmā‘ wəḏûmâ ûmaśśā’:

15 ḥăḏaḏ wəṯêmā’ yəṭûr nāfîš wāqēḏəmâ:

16 ’ēlleh hēm bənê yišəmā‘ē’l wə’ēlleh šəmōṯām bəḥaṣərêhem ûḇəṭîrōṯām
šənêm-‘āśār nəśî’im lə’ummōṯām:

17 wə’ēlleh šənê ḥayyê yišəmā‘ē’l mə’aṯ šānâ ûšəlōšîm šānâ
wəšeḇ<sup>a</sup>‘ šānîm wayyiḡəw<sup>a</sup>‘ wayyāmāṯ wayyē’āsef
’el-‘ammāyw:

18 wayyišəkənû mēḥăwîlâ ‘aḏ-šûr ’ăšer ‘al-pənê miṣərayim bō’ăḵâ ’aššûrâ
‘al-pənê ḵāl-’eḥāyw nāfāl: f

19 wə’ēlleh twōləḏōṯ yiṣəḥāq ben-’aḇərâām ’aḇərâām hwōlîḏ ’eṯ-yiṣəḥāq:

20 wayəhî yiṣəḥāq ben-’arəbā‘îm šānâ bəq<sup>a</sup>ḥətwō ’eṯ-riḇəqâ
baṯ-bəṯû’ēl hā’ărammî mipadan ’ărām ’ăḥwōṯ lāḇān hā’ărammî lwō lə’iššâ:

21 wayye‘ətar yiṣəḥāq layhwâ lənōḵ<sup>a</sup>ḥ ’išətwō kî ‘ăqārâ hiw’
wayyē‘āṯer lwō yəhwâ watahar riḇəqâ ’išətwō:

22 wayyiṯərōṣăṣû habānîm bəqirəbāh watō’mer ’im-kēn lāmmâ zzeh ’ānōḵî
watēleḵə liḏərōš ’eṯ-yəhwâ:

23 wayyō’mer yəhwâ lāh šənê ḡōyîm ḡwōyim bəḇiṭənēḵə ûšənê lə’ummîm
mimmē‘ayiḵə yipārēḏû ûlə’ōm milə’ōm ye’ĕmāṣ wəraḇ y<sup>a</sup>‘ăḇōḏ
ṣā‘îr:

24 wayyimələ’û yāmeyhā lāleḏeṯ wəhinnēh ṯwōmim bəḇiṭənāh:

25 wayyēṣē’ hāri’šwōn ’aḏəmwōnî kullwō kə’adereṯ śē‘ār wayyiqərə’û šəmwō
‘ēśāw:

26 wə’<sup>a</sup>ḥărê-ḵēn yāṣā’ ’āḥîw wəyāḏwō ’ōḥezeṯ
b<sup>a</sup>‘ăqēḇ ‘ēśāw wayyiqərā’ šəmwō y<sup>a</sup>‘ăqōḇ wəyiṣəḥāq
ben-šiššîm šānâ bəleḏeṯ ’ōṯām:

27 wayyiḡədəlû hannə‘ārîm wayəhî ‘ēśāw ’îš yōḏē‘a ṣayiḏ ’îš śāḏeh
wəy<sup>a</sup>‘ăqōḇ ’îš tām yōšēḇ ’ōhālîm:

28 wayye’ĕhaḇ yiṣəḥāq ’eṯ-‘ēśāw kî-ṣayiḏ bəfîw wəriḇəqâ ’ōheḇeṯ
’eṯ-y<sup>a</sup>‘ăqōḇ:

29 wayyāzeḏ y<sup>a</sup>‘ăqōḇ nāzîḏ wayyāḇō’ ‘ēśāw min-haśśāḏeh wəhû’
‘āyēf:

30 wayyō’mer ‘ēśāw ’el-y<sup>a</sup>‘ăqōḇ halə‘îṭēnî nā’ min-hā’āḏōm
hā’āḏōm hazzeh kî ‘āyēf ’ānōḵî ‘al-kēn qārā’-šəmwō ’ĕḏwōm:

31 wayyō’mer y<sup>a</sup>‘ăqōḇ miḵərâ ḵayywōm ’eṯ-bəḵōrāṯəḵā lî:

32 wayyō’mer ‘ēśāw hinnēh ’ānōḵî hwōlēḵə lāmûṯ wəlāmmâ-zzeh lî bəḵōrâ:

33 wayyō’mer y<sup>a</sup>‘ăqōḇ hiššāḇə‘â llî kayywōm<sup>3</sup>
wayyiššāḇ<sup>a</sup>‘ lwō wayyiməkōr ’eṯ-bəḵōrāṯwō
ləy<sup>a</sup>‘ăqōḇ:

34 wəy<sup>a</sup>‘ăqōḇ nāṯan lə‘ēśāw leḥem ûnəzîḏ ‘ăḏāšîm wayyō’ḵal
wayyēšətə wayyāqām wayyēlaḵə wayyiḇez ‘ēśāw ’eṯ-habəḵōrâ: s

------------------------------------------------------------------------

[Next: Genesis (Bereshit) Chapter 26](gen026)
