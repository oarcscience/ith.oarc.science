<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 26</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer026">Polyglot</A>&nbsp;
<A HREF="../kjv/jer026">KJV</A>&nbsp;
<A HREF="../sep/jer026">Sep</A>&nbsp;
<A HREF="../vul/jer026">Vul</A>&nbsp;

<BR>
<BR><A HREF="jer">Jeremiah (Yermiyah) Index</A><BR>
&nbsp;
<A HREF="jer025">Previous</A>&nbsp;
<A HREF="jer027">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 26</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בְּרֵאשִׁ֗ית מַמְלְכ֛וּת יְהוֹיָקִ֥ים בֶּן־יֹאשִׁיָּ֖הוּ מֶ֣לֶךְ יְהוּדָ֑ה הָיָה֙ הַדָּבָ֣ר הַזֶּ֔ה מֵאֵ֥ת יְהוָ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כֹּ֣ה׀ אָמַ֣ר יְהוָ֗ה עֲמֹד֮ בַּחֲצַ֣ר בֵּית־יְהוָה֒ וְדִבַּרְתָּ֞ עַל־כָּל־עָרֵ֣י יְהוּדָ֗ה הַבָּאִים֙ לְהִשְׁתַּחֲוֹ֣ת בֵּית־יְהוָ֔ה אֵ֚ת כָּל־הַדְּבָרִ֔ים אֲשֶׁ֥ר צִוִּיתִ֖יךָ לְדַבֵּ֣ר אֲלֵיהֶ֑ם אַל־תִּגְרַ֖ע דָּבָֽר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אוּלַ֣י יִשְׁמְע֔וּ וְיָשֻׁ֕בוּ אִ֖ישׁ מִדַּרְכּ֣וֹ הָרָעָ֑ה וְנִחַמְתִּ֣י אֶל־הָרָעָ֗ה אֲשֶׁ֨ר אָנֹכִ֤י חֹשֵׁב֙ לַעֲשׂ֣וֹת לָהֶ֔ם מִפְּנֵ֖י רֹ֥עַ מַעַלְלֵיהֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאָמַרְתָּ֣ אֲלֵיהֶ֔ם כֹּ֖ה אָמַ֣ר יְהוָ֑ה אִם־לֹ֤א תִשְׁמְעוּ֙ אֵלַ֔י לָלֶ֙כֶת֙ בְּת֣וֹרָתִ֔י אֲשֶׁ֥ר נָתַ֖תִּי לִפְנֵיכֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לִשְׁמֹ֗עַ עַל־דִּבְרֵ֨י עֲבָדַ֣י הַנְּבִאִ֔ים אֲשֶׁ֥ר אָנֹכִ֖י שֹׁלֵ֣חַ אֲלֵיכֶ֑ם וְהַשְׁכֵּ֥ם וְשָׁלֹ֖חַ וְלֹ֥א שְׁמַעְתֶּֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְנָתַתִּ֛י אֶת־הַבַּ֥יִת הַזֶּ֖ה כְּשִׁלֹ֑ה וְאֶת־הָעִ֤יר <font color="brown">הזאתה</font> <font color="blue">הַזֹּאת֙</font> אֶתֵּ֣ן לִקְלָלָ֔ה לְכֹ֖ל גּוֹיֵ֥י הָאָֽרֶץ׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַֽיִּשְׁמְע֛וּ הַכֹּהֲנִ֥ים וְהַנְּבִאִ֖ים וְכָל־הָעָ֑ם אֶֽת־יִרְמְיָ֔הוּ מְדַבֵּ֛ר אֶת־הַדְּבָרִ֥ים הָאֵ֖לֶּה בְּבֵ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְהִ֣י׀ כְּכַלּ֣וֹת יִרְמְיָ֗הוּ לְדַבֵּר֙ אֵ֣ת כָּל־אֲשֶׁר־צִוָּ֣ה יְהוָ֔ה לְדַבֵּ֖ר אֶל־כָּל־הָעָ֑ם וַיִּתְפְּשׂ֨וּ אֹת֜וֹ הַכֹּהֲנִ֧ים וְהַנְּבִאִ֛ים וְכָל־הָעָ֥ם לֵאמֹ֖ר מ֥וֹת תָּמֽוּת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מַדּוּעַ֩ נִבֵּ֨יתָ בְשֵׁם־יְהוָ֜ה לֵאמֹ֗ר כְּשִׁלוֹ֙ יִֽהְיֶה֙ הַבַּ֣יִת הַזֶּ֔ה וְהָעִ֥יר הַזֹּ֛את תֶּחֱרַ֖ב מֵאֵ֣ין יוֹשֵׁ֑ב וַיִּקָּהֵ֧ל כָּל־הָעָ֛ם אֶֽל־יִרְמְיָ֖הוּ בְּבֵ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַֽיִּשְׁמְע֣וּ׀ שָׂרֵ֣י יְהוּדָ֗ה אֵ֚ת הַדְּבָרִ֣ים הָאֵ֔לֶּה וַיַּעֲל֥וּ מִבֵּית־הַמֶּ֖לֶךְ בֵּ֣ית יְהוָ֑ה וַיֵּֽשְׁב֛וּ בְּפֶ֥תַח שַֽׁעַר־יְהוָ֖ה הֶחָדָֽשׁ׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֨אמְר֜וּ הַכֹּהֲנִ֤ים וְהַנְּבִאִים֙ אֶל־הַשָּׂרִ֔ים וְאֶל־כָּל־הָעָ֖ם לֵאמֹ֑ר מִשְׁפַּט־מָ֙וֶת֙ לָאִ֣ישׁ הַזֶּ֔ה כִּ֤י נִבָּא֙ אֶל־הָעִ֣יר הַזֹּ֔את כַּאֲשֶׁ֥ר שְׁמַעְתֶּ֖ם בְּאָזְנֵיכֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֤אמֶר יִרְמְיָ֙הוּ֙ אֶל־כָּל־הַשָּׂרִ֔ים וְאֶל־כָּל־הָעָ֖ם לֵאמֹ֑ר יְהוָ֣ה שְׁלָחַ֗נִי לְהִנָּבֵ֞א אֶל־הַבַּ֤יִת הַזֶּה֙ וְאֶל־הָעִ֣יר הַזֹּ֔את אֵ֥ת כָּל־הַדְּבָרִ֖ים אֲשֶׁ֥ר שְׁמַעְתֶּֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְעַתָּ֗ה הֵיטִ֤יבוּ דַרְכֵיכֶם֙ וּמַ֣עַלְלֵיכֶ֔ם וְשִׁמְע֕וּ בְּק֖וֹל יְהוָ֣ה אֱלֹהֵיכֶ֑ם וְיִנָּחֵ֣ם יְהוָ֔ה אֶל־הָ֣רָעָ֔ה אֲשֶׁ֥ר דִּבֶּ֖ר עֲלֵיכֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַאֲנִ֖י הִנְנִ֣י בְיֶדְכֶ֑ם עֲשׂוּ־לִ֛י כַּטּ֥וֹב וְכַיָּשָׁ֖ר בְּעֵינֵיכֶֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אַ֣ךְ׀ יָדֹ֣עַ תֵּדְע֗וּ כִּ֣י אִם־מְמִתִ֣ים אַתֶּם֮ אֹתִי֒ כִּי־דָ֣ם נָקִ֗י אַתֶּם֙ נֹתְנִ֣ים עֲלֵיכֶ֔ם וְאֶל־הָעִ֥יר הַזֹּ֖את וְאֶל־יֹשְׁבֶ֑יהָ כִּ֣י בֶאֱמֶ֗ת שְׁלָחַ֤נִי יְהוָה֙ עֲלֵיכֶ֔ם לְדַבֵּר֙ בְּאָזְנֵיכֶ֔ם אֵ֥ת כָּל־הַדְּבָרִ֖ים הָאֵֽלֶּה׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּאמְר֤וּ הַשָּׂרִים֙ וְכָל־הָעָ֔ם אֶל־הַכֹּהֲנִ֖ים וְאֶל־הַנְּבִיאִ֑ים אֵין־לָאִ֤ישׁ הַזֶּה֙ מִשְׁפַּט־מָ֔וֶת כִּ֗י בְּשֵׁ֛ם יְהוָ֥ה אֱלֹהֵ֖ינוּ דִּבֶּ֥ר אֵלֵֽינוּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיָּקֻ֣מוּ אֲנָשִׁ֔ים מִזִּקְנֵ֖י הָאָ֑רֶץ וַיֹּ֣אמְר֔וּ אֶל־כָּל־קְהַ֥ל הָעָ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;<font color="brown">מיכיה</font> <font color="blue">מִיכָה֙</font> הַמּ֣וֹרַשְׁתִּ֔י הָיָ֣ה נִבָּ֔א בִּימֵ֖י חִזְקִיָּ֣הוּ מֶֽלֶךְ־יְהוּדָ֑ה וַיֹּ֣אמֶר אֶל־כָּל־עַם֩ יְהוּדָ֨ה לֵאמֹ֜ר כֹּֽה־אָמַ֣ר׀ יְהוָ֣ה צְבָא֗וֹת צִיּ֞וֹן שָׂדֶ֤ה תֵֽחָרֵשׁ֙ וִירוּשָׁלַ֙יִם֙ עִיִּ֣ים תִּֽהְיֶ֔ה וְהַ֥ר הַבַּ֖יִת לְבָמ֥וֹת יָֽעַר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הֶהָמֵ֣ת הֱ֠מִתֻהוּ חִזְקִיָּ֨הוּ מֶֽלֶךְ־יְהוּדָ֜ה וְכָל־יְהוּדָ֗ה הֲלֹא֮ יָרֵ֣א אֶת־יְהוָה֒ וַיְחַל֙ אֶת־פְּנֵ֣י יְהוָ֔ה וַיִּנָּ֣חֶם יְהוָ֔ה אֶל־הָרָעָ֖ה אֲשֶׁר־דִּבֶּ֣ר עֲלֵיהֶ֑ם וַאֲנַ֗חְנוּ עֹשִׂ֛ים רָעָ֥ה גְדוֹלָ֖ה עַל־נַפְשׁוֹתֵֽינוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְגַם־אִ֗ישׁ הָיָ֤ה מִתְנַבֵּא֙ בְּשֵׁ֣ם יְהוָ֔ה אֽוּרִיָּ֙הוּ֙ בֶּֽן־שְׁמַעְיָ֔הוּ מִקִּרְיַ֖ת הַיְּעָרִ֑ים וַיִּנָּבֵ֞א עַל־הָעִ֤יר הַזֹּאת֙ וְעַל־הָאָ֣רֶץ הַזֹּ֔את כְּכֹ֖ל דִּבְרֵ֥י יִרְמְיָֽהוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּשְׁמַ֣ע הַמֶּֽלֶךְ־יְ֠הוֹיָקִים וְכָל־גִּבּוֹרָ֤יו וְכָל־הַשָּׂרִים֙ אֶת־דְּבָרָ֔יו וַיְבַקֵּ֥שׁ הַמֶּ֖לֶךְ הֲמִית֑וֹ וַיִּשְׁמַ֤ע אוּרִיָּ֙הוּ֙ וַיִּרָ֔א וַיִּבְרַ֖ח וַיָּבֹ֥א מִצְרָֽיִם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּשְׁלַ֞ח הַמֶּ֧לֶךְ יְהוֹיָקִ֛ים אֲנָשִׁ֖ים מִצְרָ֑יִם אֵ֣ת אֶלְנָתָ֧ן בֶּן־עַכְבּ֛וֹר וַאֲנָשִׁ֥ים אִתּ֖וֹ אֶל־מִצְרָֽיִם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיּוֹצִ֨יאוּ אֶת־אוּרִיָּ֜הוּ מִמִּצְרַ֗יִם וַיְבִאֻ֙הוּ֙ אֶל־הַמֶּ֣לֶךְ יְהוֹיָקִ֔ים וַיַּכֵּ֖הוּ בֶּחָ֑רֶב וַיַּשְׁלֵךְ֙ אֶת־נִבְלָת֔וֹ אֶל־קִבְרֵ֖י בְּנֵ֥י הָעָֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אַ֗ךְ יַ֚ד אֲחִיקָ֣ם בֶּן־שָׁפָ֔ן הָיְתָ֖ה אֶֽת־יִרְמְיָ֑הוּ לְבִלְתִּ֛י תֵּת־אֹת֥וֹ בְיַד־הָעָ֖ם לַהֲמִיתֽוֹ׃ פ</P>
</TD>
<TD WIDTH="50%">
<P>1&nbsp;b&#601;r&#275;&#8217;&#353;&icirc;&#x1E6F; mam&#601;l&#601;&#x1E35;&ucirc;&#x1E6F; y&#601;hw&#333;y&#257;q&icirc;m ben-y&#333;&#8217;&#353;&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; h&#257;y&acirc; had&#257;&#x1E07;&#257;r hazzeh m&#275;&#8217;&#275;&#x1E6F; y&#601;hw&acirc; l&#275;&#8217;m&#333;r: </P>
<P>2&nbsp;k&#333;h| &#8217;&#257;mar y&#601;hw&acirc; &#8216;&#259;m&#333;&#x1E0F; b<sup>a</sup>&#x1E25;&#259;&#x1E63;ar b&ecirc;&#x1E6F;-y&#601;hw&acirc; w&#601;&#x1E0F;ibar&#601;t&#257; &#8216;al-k&#257;l-&#8216;&#257;r&ecirc; y&#601;h&ucirc;&#x1E0F;&acirc; hab&#257;&#8217;&icirc;m l&#601;hi&#353;&#601;t<sup>a</sup>&#x1E25;&#259;w&#333;&#x1E6F; b&ecirc;&#x1E6F;-y&#601;hw&acirc; &#8217;&#275;&#x1E6F; k&#257;l-had&#601;&#x1E07;&#257;r&icirc;m &#8217;&#259;&#353;er &#x1E63;i&ucirc;&icirc;&#x1E6F;&icirc;&#x1E35;&#257; l&#601;&#x1E0F;ab&#275;r &#8217;&#259;l&ecirc;hem &#8217;al-ti&#x1E21;&#601;r<sup>a</sup>&#8216; d&#257;&#x1E07;&#257;r: </P>
<P>3&nbsp;&#8217;&ucirc;lay yi&#353;&#601;m&#601;&#8216;&ucirc; w&#601;y&#257;&#353;u&#x1E07;&ucirc; &#8217;&icirc;&#353; midar&#601;kw&#333; h&#257;r&#257;&#8216;&acirc; w&#601;ni&#x1E25;am&#601;t&icirc; &#8217;el-h&#257;r&#257;&#8216;&acirc; &#8217;&#259;&#353;er &#8217;&#257;n&#333;&#x1E35;&icirc; &#x1E25;&#333;&#353;&#275;&#x1E07; l<sup>a</sup>&#8216;&#259;&#347;w&#333;&#x1E6F; l&acirc;em mip&#601;n&ecirc; r&#333;&#8216;a m<sup>a</sup>&#8216;al&#601;l&ecirc;hem: </P>
<P>4&nbsp;w&#601;&#8217;&#257;mar&#601;t&#257; &#8217;&#259;l&ecirc;hem k&#333;h &#8217;&#257;mar y&#601;hw&acirc; &#8217;im-l&#333;&#8217; &#x1E6F;i&#353;&#601;m&#601;&#8216;&ucirc; &#8217;&#275;lay l&#257;le&#x1E35;e&#x1E6F; b&#601;&#x1E6F;w&#333;r&#257;&#x1E6F;&icirc; &#8217;&#259;&#353;er n&#257;&#x1E6F;at&icirc; lif&#601;n&ecirc;&#x1E35;em: </P>
<P>5&nbsp;li&#353;&#601;m&#333;&#8216;a &#8216;al-di&#x1E07;&#601;r&ecirc; &#8216;&#259;&#x1E07;&#257;&#x1E0F;ay hann&#601;&#x1E07;i&#8217;&icirc;m &#8217;&#259;&#353;er &#8217;&#257;n&#333;&#x1E35;&icirc; &#353;&#333;l&#275;&#x1E25;a &#8217;&#259;l&ecirc;&#x1E35;em w&#601;ha&#353;&#601;k&#275;m w&#601;&#353;&#257;l&#333;&#x1E25;a w&#601;l&#333;&#8217; &#353;&#601;m<sup>a</sup>&#8216;&#601;tem: </P>
<P>6&nbsp;w&#601;n&#257;&#x1E6F;at&icirc; &#8217;e&#x1E6F;-habayi&#x1E6F; hazzeh k&#601;&#353;il&#333;h w&#601;&#8217;e&#x1E6F;-h&#257;&#8216;&icirc;r <font color="brown">hazz&#333;&#8217;&#x1E6F;&acirc;</font> <font color="blue">hazz&#333;&#8217;&#x1E6F;</font> &#8217;et&#275;n liq&#601;l&#257;l&acirc; l&#601;&#x1E35;&#333;l gw&#333;y&ecirc; h&#257;&#8217;&#257;re&#x1E63;: s</P>
<P>7&nbsp;wayyi&#353;&#601;m&#601;&#8216;&ucirc; hak&#333;h&#259;n&icirc;m w&#601;hann&#601;&#x1E07;i&#8217;&icirc;m w&#601;&#x1E35;&#257;l-h&#257;&#8216;&#257;m &#8217;e&#x1E6F;-yir&#601;m&#601;y&acirc;&ucirc; m&#601;&#x1E0F;ab&#275;r &#8217;e&#x1E6F;-had&#601;&#x1E07;&#257;r&icirc;m h&#257;&#8217;&#275;lleh b&#601;&#x1E07;&ecirc;&#x1E6F; y&#601;hw&acirc;: </P>
<P>8&nbsp;way&#601;h&icirc;| k&#601;&#x1E35;allw&#333;&#x1E6F; yir&#601;m&#601;y&acirc;&ucirc; l&#601;&#x1E0F;ab&#275;r &#8217;&#275;&#x1E6F; k&#257;l-&#8217;&#259;&#353;er-&#x1E63;i&ucirc;&acirc; y&#601;hw&acirc; l&#601;&#x1E0F;ab&#275;r &#8217;el-k&#257;l-h&#257;&#8216;&#257;m wayyi&#x1E6F;&#601;p&#601;&#347;&ucirc; &#8217;&#333;&#x1E6F;w&#333; hak&#333;h&#259;n&icirc;m w&#601;hann&#601;&#x1E07;i&#8217;&icirc;m w&#601;&#x1E35;&#257;l-h&#257;&#8216;&#257;m l&#275;&#8217;m&#333;r mw&#333;&#x1E6F; t&#257;m&ucirc;&#x1E6F;: </P>
<P>9&nbsp;mad&ucirc;&#8216;a nib&ecirc;&#x1E6F;&#257; &#x1E07;&#601;&#353;&#275;m-y&#601;hw&acirc; l&#275;&#8217;m&#333;r k&#601;&#353;ilw&#333; yih&#601;yeh habayi&#x1E6F; hazzeh w&#601;h&#257;&#8216;&icirc;r hazz&#333;&#8217;&#x1E6F; te&#x1E25;&#277;ra&#x1E07; m&#275;&#8217;&ecirc;n yw&#333;&#353;&#275;&#x1E07; wayyiqq&acirc;&#275;l k&#257;l-h&#257;&#8216;&#257;m &#8217;el-yir&#601;m&#601;y&acirc;&ucirc; b&#601;&#x1E07;&ecirc;&#x1E6F; y&#601;hw&acirc;: </P>
<P>10&nbsp;wayyi&#353;&#601;m&#601;&#8216;&ucirc;| &#347;&#257;r&ecirc; y&#601;h&ucirc;&#x1E0F;&acirc; &#8217;&#275;&#x1E6F; had&#601;&#x1E07;&#257;r&icirc;m h&#257;&#8217;&#275;lleh wayy<sup>a</sup>&#8216;&#259;l&ucirc; mib&ecirc;&#x1E6F;-hammele&#x1E35;&#601; b&ecirc;&#x1E6F; y&#601;hw&acirc; wayy&#275;&#353;&#601;&#x1E07;&ucirc; b&#601;fe&#x1E6F;<sup>a</sup>&#x1E25; &#353;<sup>a</sup>&#8216;ar-y&#601;hw&acirc; he&#x1E25;&#257;&#x1E0F;&#257;&#353;: s</P>
<P>11&nbsp;wayy&#333;&#8217;m&#601;r&ucirc; hak&#333;h&#259;n&icirc;m w&#601;hann&#601;&#x1E07;i&#8217;&icirc;m &#8217;el-ha&#347;&#347;&#257;r&icirc;m w&#601;&#8217;el-k&#257;l-h&#257;&#8216;&#257;m l&#275;&#8217;m&#333;r mi&#353;&#601;pa&#x1E6D;-m&#257;we&#x1E6F; l&#257;&#8217;&icirc;&#353; hazzeh k&icirc; nib&#257;&#8217; &#8217;el-h&#257;&#8216;&icirc;r hazz&#333;&#8217;&#x1E6F; ka&#8217;&#259;&#353;er &#353;&#601;m<sup>a</sup>&#8216;&#601;tem b&#601;&#8217;&#257;z&#601;n&ecirc;&#x1E35;em: </P>
<P>12&nbsp;wayy&#333;&#8217;mer yir&#601;m&#601;y&acirc;&ucirc; &#8217;el-k&#257;l-ha&#347;&#347;&#257;r&icirc;m w&#601;&#8217;el-k&#257;l-h&#257;&#8216;&#257;m l&#275;&#8217;m&#333;r y&#601;hw&acirc; &#353;&#601;l&#257;&#x1E25;an&icirc; l&#601;hinn&#257;&#x1E07;&#275;&#8217; &#8217;el-habayi&#x1E6F; hazzeh w&#601;&#8217;el-h&#257;&#8216;&icirc;r hazz&#333;&#8217;&#x1E6F; &#8217;&#275;&#x1E6F; k&#257;l-had&#601;&#x1E07;&#257;r&icirc;m &#8217;&#259;&#353;er &#353;&#601;m<sup>a</sup>&#8216;&#601;tem: </P>
<P>13&nbsp;w&#601;&#8216;at&acirc; h&ecirc;&#x1E6D;&icirc;&#x1E07;&ucirc; &#x1E0F;ar&#601;&#x1E35;&ecirc;&#x1E35;em &ucirc;m<sup>a</sup>&#8216;al&#601;l&ecirc;&#x1E35;em w&#601;&#353;im&#601;&#8216;&ucirc; b&#601;qw&#333;l y&#601;hw&acirc; &#8217;&#277;l&#333;h&ecirc;&#x1E35;em w&#601;yinn&#257;&#x1E25;&#275;m y&#601;hw&acirc; &#8217;el-h&#257;r&#257;&#8216;&acirc; &#8217;&#259;&#353;er diber &#8216;&#259;l&ecirc;&#x1E35;em: </P>
<P>14&nbsp;wa&#8217;&#259;n&icirc; hin&#601;n&icirc; &#x1E07;&#601;ye&#x1E0F;&#601;&#x1E35;em &#8216;&#259;&#347;&ucirc;-l&icirc; ka&#x1E6D;&#x1E6D;w&#333;&#x1E07; w&#601;&#x1E35;ayy&#257;&#353;&#257;r b&#601;&#8216;&ecirc;n&ecirc;&#x1E35;em: </P>
<P>15&nbsp;&#8217;a&#x1E35;&#601;| y&#257;&#x1E0F;&#333;&#8216;a t&#275;&#x1E0F;&#601;&#8216;&ucirc; k&icirc; &#8217;im-m&#601;mi&#x1E6F;&icirc;m &#8217;atem &#8217;&#333;&#x1E6F;&icirc; k&icirc;-&#x1E0F;&#257;m n&#257;q&icirc; &#8217;atem n&#333;&#x1E6F;&#601;n&icirc;m &#8216;&#259;l&ecirc;&#x1E35;em w&#601;&#8217;el-h&#257;&#8216;&icirc;r hazz&#333;&#8217;&#x1E6F; w&#601;&#8217;el-y&#333;&#353;&#601;&#x1E07;eyh&#257; k&icirc; &#x1E07;e&#8217;&#277;me&#x1E6F; &#353;&#601;l&#257;&#x1E25;an&icirc; y&#601;hw&acirc; &#8216;&#259;l&ecirc;&#x1E35;em l&#601;&#x1E0F;ab&#275;r b&#601;&#8217;&#257;z&#601;n&ecirc;&#x1E35;em &#8217;&#275;&#x1E6F; k&#257;l-had&#601;&#x1E07;&#257;r&icirc;m h&#257;&#8217;&#275;lleh: s</P>
<P>16&nbsp;wayy&#333;&#8217;m&#601;r&ucirc; ha&#347;&#347;&#257;r&icirc;m w&#601;&#x1E35;&#257;l-h&#257;&#8216;&#257;m &#8217;el-hak&#333;h&#259;n&icirc;m w&#601;&#8217;el-hann&#601;&#x1E07;&icirc;&#8217;&icirc;m &#8217;&ecirc;n-l&#257;&#8217;&icirc;&#353; hazzeh mi&#353;&#601;pa&#x1E6D;-m&#257;we&#x1E6F; k&icirc; b&#601;&#353;&#275;m y&#601;hw&acirc; &#8217;&#277;l&#333;h&ecirc;n&ucirc; diber &#8217;&#275;l&ecirc;n&ucirc;: </P>
<P>17&nbsp;wayy&#257;qum&ucirc; &#8217;&#259;n&#257;&#353;&icirc;m mizziq&#601;n&ecirc; h&#257;&#8217;&#257;re&#x1E63; wayy&#333;&#8217;m&#601;r&ucirc; &#8217;el-k&#257;l-q&#601;hal h&#257;&#8216;&#257;m l&#275;&#8217;m&#333;r: </P>
<P>18&nbsp;<font color="brown">m&icirc;&#x1E35;&#257;y&acirc;</font> <font color="blue">m&icirc;&#x1E35;&acirc;</font> hammw&#333;ra&#353;&#601;t&icirc; h&#257;y&acirc; nib&#257;&#8217; b&icirc;m&ecirc; &#x1E25;iz&#601;q&icirc;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; wayy&#333;&#8217;mer &#8217;el-k&#257;l-&#8216;am y&#601;h&ucirc;&#x1E0F;&acirc; l&#275;&#8217;m&#333;r k&#333;h-&#8217;&#257;mar| y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#x1E63;&icirc;yw&#333;n &#347;&#257;&#x1E0F;eh &#x1E6F;&#275;&#x1E25;&#257;r&#275;&#353; w&icirc;r&ucirc;&#353;&#257;layim &#8216;&icirc;y&icirc;m tih&#601;yeh w&#601;har habayi&#x1E6F; l&#601;&#x1E07;&#257;mw&#333;&#x1E6F; y&#257;&#8216;ar: </P>
<P>19&nbsp;heh&#257;m&#275;&#x1E6F; h&#277;mi&#x1E6F;uh&ucirc; &#x1E25;iz&#601;q&icirc;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; w&#601;&#x1E35;&#257;l-y&#601;h&ucirc;&#x1E0F;&acirc; h&#259;l&#333;&#8217; y&#257;r&#275;&#8217; &#8217;e&#x1E6F;-y&#601;hw&acirc; way&#601;&#x1E25;al &#8217;e&#x1E6F;-p&#601;n&ecirc; y&#601;hw&acirc; wayyinn&#257;&#x1E25;em y&#601;hw&acirc; &#8217;el-h&#257;r&#257;&#8216;&acirc; &#8217;&#259;&#353;er-diber &#8216;&#259;l&ecirc;hem wa&#8217;&#259;n<sup>a</sup>&#x1E25;&#601;n&ucirc; &#8216;&#333;&#347;&icirc;m r&#257;&#8216;&acirc; &#x1E21;&#601;&#x1E0F;w&#333;l&acirc; &#8216;al-naf&#601;&#353;w&#333;&#x1E6F;&ecirc;n&ucirc;: </P>
<P>20&nbsp;w&#601;&#x1E21;am-&#8217;&icirc;&#353; h&#257;y&acirc; mi&#x1E6F;&#601;nab&#275;&#8217; b&#601;&#353;&#275;m y&#601;hw&acirc; &#8217;&ucirc;r&icirc;y&acirc;&ucirc; ben-&#353;&#601;m<sup>a</sup>&#8216;&#601;y&acirc;&ucirc; miqqir&#601;ya&#x1E6F; hayy&#601;&#8216;&#257;r&icirc;m wayyinn&#257;&#x1E07;&#275;&#8217; &#8216;al-h&#257;&#8216;&icirc;r hazz&#333;&#8217;&#x1E6F; w&#601;&#8216;al-h&#257;&#8217;&#257;re&#x1E63; hazz&#333;&#8217;&#x1E6F; k&#601;&#x1E35;&#333;l di&#x1E07;&#601;r&ecirc; yir&#601;m&#601;y&acirc;&ucirc;: </P>
<P>21&nbsp;wayyi&#353;&#601;m<sup>a</sup>&#8216; hammele&#x1E35;&#601;-y&#601;hw&#333;y&#257;q&icirc;m w&#601;&#x1E35;&#257;l-gibw&#333;r&#257;yw w&#601;&#x1E35;&#257;l-ha&#347;&#347;&#257;r&icirc;m &#8217;e&#x1E6F;-d&#601;&#x1E07;&#257;r&#257;yw way&#601;&#x1E07;aqq&#275;&#353; hammele&#x1E35;&#601; h&#259;m&icirc;&#x1E6F;w&#333; wayyi&#353;&#601;m<sup>a</sup>&#8216; &#8217;&ucirc;r&icirc;y&acirc;&ucirc; wayyir&#257;&#8217; wayyi&#x1E07;&#601;r<sup>a</sup>&#x1E25; wayy&#257;&#x1E07;&#333;&#8217; mi&#x1E63;&#601;r&#257;yim: </P>
<P>22&nbsp;wayyi&#353;&#601;l<sup>a</sup>&#x1E25; hammele&#x1E35;&#601; y&#601;hw&#333;y&#257;q&icirc;m &#8217;&#259;n&#257;&#353;&icirc;m mi&#x1E63;&#601;r&#257;yim &#8217;&#275;&#x1E6F; &#8217;el&#601;n&#257;&#x1E6F;&#257;n ben-&#8216;a&#x1E35;&#601;bw&#333;r wa&#8217;&#259;n&#257;&#353;&icirc;m &#8217;itw&#333; &#8217;el-mi&#x1E63;&#601;r&#257;yim: </P>
<P>23&nbsp;wayyw&#333;&#x1E63;&icirc;&#8217;&ucirc; &#8217;e&#x1E6F;-&#8217;&ucirc;r&icirc;y&acirc;&ucirc; mimmi&#x1E63;&#601;rayim way&#601;&#x1E07;i&#8217;uh&ucirc; &#8217;el-hammele&#x1E35;&#601; y&#601;hw&#333;y&#257;q&icirc;m wayyak&#275;h&ucirc; be&#x1E25;&#257;re&#x1E07; wayya&#353;&#601;l&#275;&#x1E35;&#601; &#8217;e&#x1E6F;-ni&#x1E07;&#601;l&#257;&#x1E6F;w&#333; &#8217;el-qi&#x1E07;&#601;r&ecirc; b&#601;n&ecirc; h&#257;&#8216;&#257;m: </P>
<P>24&nbsp;&#8217;a&#x1E35;&#601; ya&#x1E0F; &#8217;&#259;&#x1E25;&icirc;q&#257;m ben-&#353;&#257;f&#257;n h&#257;y&#601;&#x1E6F;&acirc; &#8217;e&#x1E6F;-yir&#601;m&#601;y&acirc;&ucirc; l&#601;&#x1E07;il&#601;t&icirc; t&#275;&#x1E6F;-&#8217;&#333;&#x1E6F;w&#333; &#x1E07;&#601;ya&#x1E0F;-h&#257;&#8216;&#257;m lah&#259;m&icirc;&#x1E6F;w&#333;: f</P>
</TD>
</TABLE>
<P><HR>
<CENTER>
<A HREF="jer027">Next: Jeremiah (Yermiyah) Chapter 27</A></CENTER>
</BODY>
</HTML>
