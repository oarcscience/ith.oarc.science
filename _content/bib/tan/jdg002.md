[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jdg002)  [KJV](../kjv/jdg002) 
[Sep:JdB](../sep/jdb002)  [Sep:JdA](../sep/jda002) 
[Vul](../vul/jdg002)   
  
[Judges (Shoftim) Index](jdg)  
  [Previous](jdg001)  [Next](jdg003) 

------------------------------------------------------------------------

### Tanach (Hebrew): Judges (Shoftim) Chapter 2

‎<span id="001">1</span> ‏וַיַּ֧עַל מַלְאַךְ־יְהוָ֛ה מִן־הַגִּלְגָּ֖ל
אֶל־הַבֹּכִ֑ים <sup>3</sup>פוַיֹּאמֶר֩ אַעֲלֶ֨ה אֶתְכֶ֜ם מִמִּצְרַ֗יִם
וָאָבִ֤יא אֶתְכֶם֙ אֶל־הָאָ֗רֶץ אֲשֶׁ֤ר נִשְׁבַּ֙עְתִּי֙ לַאֲבֹ֣תֵיכֶ֔ם
וָאֹמַ֕ר לֹֽא־אָפֵ֧ר בְּרִיתִ֛י אִתְּכֶ֖ם לְעוֹלָֽם׃

‎<span id="002">2</span> ‏וְאַתֶּ֗ם לֹֽא־תִכְרְת֤וּ בְרִית֙
לְיֽוֹשְׁבֵי֙ הָאָ֣רֶץ הַזֹּ֔את מִזְבְּחוֹתֵיהֶ֖ם תִּתֹּצ֑וּן
וְלֹֽא־שְׁמַעְתֶּ֥ם בְּקֹלִ֖י מַה־זֹּ֥את עֲשִׂיתֶֽם׃

‎<span id="003">3</span> ‏וְגַ֣ם אָמַ֔רְתִּי לֹֽא־אֲגָרֵ֥שׁ אוֹתָ֖ם
מִפְּנֵיכֶ֑ם וְהָי֤וּ לָכֶם֙ לְצִדִּ֔ים וֵאלֹ֣הֵיהֶ֔ם יִהְי֥וּ לָכֶ֖ם
לְמוֹקֵֽשׁ׃

‎<span id="004">4</span> ‏וַיְהִ֗י כְּדַבֵּ֞ר מַלְאַ֤ךְ יְהוָה֙
אֶת־הַדְּבָרִ֣ים הָאֵ֔לֶּה אֶֽל־כָּל־בְּנֵ֖י יִשְׂרָאֵ֑ל וַיִּשְׂא֥וּ
הָעָ֛ם אֶת־קוֹלָ֖ם וַיִּבְכּֽוּ׃

‎<span id="005">5</span> ‏וַֽיִּקְרְא֛וּ שֵֽׁם־הַמָּק֥וֹם הַה֖וּא
בֹּכִ֑ים וַיִּזְבְּחוּ־שָׁ֖ם לַֽיהוָֽה׃ פ

‎<span id="006">6</span> ‏וַיְשַׁלַּ֥ח יְהוֹשֻׁ֖עַ אֶת־הָעָ֑ם
וַיֵּלְכ֧וּ בְנֵֽי־יִשְׂרָאֵ֛ל אִ֥ישׁ לְנַחֲלָת֖וֹ לָרֶ֥שֶׁת
אֶת־הָאָֽרֶץ׃

‎<span id="007">7</span> ‏וַיַּעַבְד֤וּ הָעָם֙ אֶת־יְהוָ֔ה כֹּ֖ל יְמֵ֣י
יְהוֹשֻׁ֑עַ וְכֹ֣ל׀ יְמֵ֣י הַזְּקֵנִ֗ים אֲשֶׁ֨ר הֶאֱרִ֤יכוּ יָמִים֙
אַחֲרֵ֣י יְהוֹשׁ֔וּעַ אֲשֶׁ֣ר רָא֗וּ אֵ֣ת כָּל־מַעֲשֵׂ֤ה יְהוָה֙
הַגָּד֔וֹל אֲשֶׁ֥ר עָשָׂ֖ה לְיִשְׂרָאֵֽל׃

‎<span id="008">8</span> ‏וַיָּ֛מָת יְהוֹשֻׁ֥עַ בִּן־נ֖וּן עֶ֣בֶד
יְהוָ֑ה בֶּן־מֵאָ֥ה וָעֶ֖שֶׂר שָׁנִֽים׃

‎<span id="009">9</span> ‏וַיִּקְבְּר֤וּ אוֹתוֹ֙ בִּגְב֣וּל נַחֲלָת֔וֹ
בְּתִמְנַת־חֶ֖רֶס בְּהַ֣ר אֶפְרָ֑יִם מִצְּפ֖וֹן לְהַר־גָּֽעַשׁ׃

‎<span id="010">10</span> ‏וְגַם֙ כָּל־הַדּ֣וֹר הַה֔וּא נֶאֶסְפ֖וּ
אֶל־אֲבוֹתָ֑יו וַיָּקָם֩ דּ֨וֹר אַחֵ֜ר אַחֲרֵיהֶ֗ם אֲשֶׁ֤ר לֹא־יָֽדְעוּ֙
אֶת־יְהוָ֔ה וְגַם֙ אֶת־הַֽמַּעֲשֶׂ֔ה אֲשֶׁ֥ר עָשָׂ֖ה לְיִשְׂרָאֵֽל׃ ס

‎<span id="011">11</span> ‏וַיַּעֲשׂ֧וּ בְנֵֽי־יִשְׂרָאֵ֛ל אֶת־הָרַ֖ע
בְּעֵינֵ֣י יְהוָ֑ה וַיַּעַבְד֖וּ אֶת־הַבְּעָלִֽים׃

‎<span id="012">12</span> ‏וַיַּעַזְב֞וּ אֶת־יְהוָ֣ה׀ אֱלֹהֵ֣י אֲבוֹתָ֗ם
הַמּוֹצִ֣יא אוֹתָם֮ מֵאֶ֣רֶץ מִצְרַיִם֒ וַיֵּלְכ֞וּ אַחֲרֵ֣י׀ אֱלֹהִ֣ים
אֲחֵרִ֗ים מֵאֱלֹהֵ֤י הָֽעַמִּים֙ אֲשֶׁר֙ סְבִיב֣וֹתֵיהֶ֔ם
וַיִּֽשְׁתַּחֲו֖וּ לָהֶ֑ם וַיַּכְעִ֖סוּ אֶת־יְהוָֽה׃<sup>3</sup>

‎<span id="013">13</span> ‏וַיַּעַזְב֖וּ אֶת־יְהוָ֑ה וַיַּעַבְד֥וּ
לַבַּ֖עַל וְלָעַשְׁתָּרֽוֹת׃

‎<span id="014">14</span> ‏וַיִּֽחַר־אַ֤ף יְהוָה֙ בְּיִשְׂרָאֵ֔ל
וַֽיִּתְּנֵם֙ בְּיַד־שֹׁסִ֔ים וַיָּשֹׁ֖סּוּ אוֹתָ֑ם וַֽיִּמְכְּרֵ֞ם
בְּיַ֤ד אֽוֹיְבֵיהֶם֙ מִסָּבִ֔יב וְלֹֽא־יָכְל֣וּ ע֔וֹד לַעֲמֹ֖ד לִפְנֵ֥י
אוֹיְבֵיהֶֽם׃

‎<span id="015">15</span> ‏בְּכֹ֣ל׀ אֲשֶׁ֣ר יָצְא֗וּ יַד־יְהוָה֙
הָיְתָה־בָּ֣ם לְרָעָ֔ה כַּֽאֲשֶׁר֙ דִּבֶּ֣ר יְהוָ֔ה וְכַאֲשֶׁ֛ר
נִשְׁבַּ֥ע יְהוָ֖ה לָהֶ֑ם וַיֵּ֥צֶר לָהֶ֖ם מְאֹֽד׃

‎<span id="016">16</span> ‏וַיָּ֥קֶם יְהוָ֖ה שֹֽׁפְטִ֑ים
וַיּ֣וֹשִׁיע֔וּם מִיַּ֖ד שֹׁסֵיהֶֽם׃

‎<span id="017">17</span> ‏וְגַ֤ם אֶל־שֹֽׁפְטֵיהֶם֙ לֹ֣א שָׁמֵ֔עוּ כִּ֣י
זָנ֗וּ אַֽחֲרֵי֙ אֱלֹהִ֣ים אֲחֵרִ֔ים וַיִּֽשְׁתַּחֲו֖וּ לָהֶ֑ם סָ֣רוּ
מַהֵ֗ר מִן־הַדֶּ֜רֶךְ אֲשֶׁ֨ר הָלְכ֧וּ אֲבוֹתָ֛ם לִשְׁמֹ֥עַ
מִצְוֹת־יְהוָ֖ה לֹא־עָ֥שׂוּ כֵֽן׃

‎<span id="018">18</span> ‏וְכִֽי־הֵקִ֨ים יְהוָ֥ה׀ לָהֶם֮ שֹֽׁפְטִים֒
וְהָיָ֤ה יְהוָה֙ עִם־הַשֹּׁפֵ֔ט וְהֽוֹשִׁיעָם֙ מִיַּ֣ד אֹֽיְבֵיהֶ֔ם
כֹּ֖ל יְמֵ֣י הַשּׁוֹפֵ֑ט כִּֽי־יִנָּחֵ֤ם יְהוָה֙ מִנַּֽאֲקָתָ֔ם
מִפְּנֵ֥י לֹחֲצֵיהֶ֖ם וְדֹחֲקֵיהֶֽם׃

‎<span id="019">19</span> ‏וְהָיָ֣ה׀ בְּמ֣וֹת הַשּׁוֹפֵ֗ט יָשֻׁ֙בוּ֙
וְהִשְׁחִ֣יתוּ מֵֽאֲבוֹתָ֔ם לָלֶ֗כֶת אַֽחֲרֵי֙ אֱלֹהִ֣ים אֲחֵרִ֔ים
לְעָבְדָ֖ם וּלְהִשְׁתַּחֲוֹ֣ת לָהֶ֑ם לֹ֤א הִפִּ֙ילוּ֙ מִמַּ֣עַלְלֵיהֶ֔ם
וּמִדַּרְכָּ֖ם הַקָּשָֽׁה׃

‎<span id="020">20</span> ‏וַיִּֽחַר־אַ֥ף יְהוָ֖ה בְּיִשְׂרָאֵ֑ל
וַיֹּ֗אמֶר יַעַן֩ אֲשֶׁ֨ר עָבְר֜וּ הַגּ֣וֹי הַזֶּ֗ה אֶת־בְּרִיתִי֙
אֲשֶׁ֣ר צִוִּ֣יתִי אֶת־אֲבוֹתָ֔ם וְלֹ֥א שָׁמְע֖וּ לְקוֹלִֽי׃

‎<span id="021">21</span> ‏גַּם־אֲנִי֙ לֹ֣א אוֹסִ֔יף לְהוֹרִ֥ישׁ אִ֖ישׁ
מִפְּנֵיהֶ֑ם מִן־הַגּוֹיִ֛ם אֲשֶׁר־עָזַ֥ב יְהוֹשֻׁ֖עַ וַיָּמֹֽת׃

‎<span id="022">22</span> ‏לְמַ֛עַן נַסּ֥וֹת בָּ֖ם אֶת־יִשְׂרָאֵ֑ל
הֲשֹׁמְרִ֣ים הֵם֩ אֶת־דֶּ֨רֶךְ יְהוָ֜ה לָלֶ֣כֶת בָּ֗ם כַּאֲשֶׁ֛ר
שָׁמְר֥וּ אֲבוֹתָ֖ם אִם־לֹֽא׃

‎<span id="023">23</span> ‏וַיַּנַּ֤ח יְהוָה֙ אֶת־הַגּוֹיִ֣ם הָאֵ֔לֶּה
לְבִלְתִּ֥י הוֹרִישָׁ֖ם מַהֵ֑ר וְלֹ֥א נְתָנָ֖ם בְּיַד־יְהוֹשֻֽׁעַ׃ פ

1 wayy<sup>a</sup>‘al malə’aḵə-yəhwâ min-hagiləgāl ’el-habōḵîm
<sup>3</sup>fwayyō’mer ’<sup>a</sup>‘ăleh ’eṯəḵem mimmiṣərayim wā’āḇî’
’eṯəḵem ’el-hā’āreṣ ’ăšer nišəb<sup>a</sup>‘ətî la’ăḇōṯêḵem wā’ōmar
lō’-’āfēr bərîṯî ’itəḵem lə‘wōlām:

2 wə’atem lō’-ṯiḵərəṯû ḇərîṯ ləywōšəḇê hā’āreṣ hazzō’ṯ mizəbəḥwōṯêhem
titōṣûn wəlō’-šəm<sup>a</sup>‘ətem bəqōlî mah-zzō’ṯ ‘ăśîṯem:

3 wəḡam ’āmarətî lō’-’ăḡārēš ’wōṯām mipənêḵem wəhāyû lāḵem ləṣidîm
wē’lōhêhem yihəyû lāḵem ləmwōqēš:

4 wayəhî kəḏabēr malə’aḵə yəhwâ ’eṯ-hadəḇārîm hā’ēlleh ’el-kāl-bənê
yiśərā’ēl wayyiśə’û hā‘ām ’eṯ-qwōlām wayyiḇəkû:

5 wayyiqərə’û šēm-hammāqwōm hahû’ bōḵîm wayyizəbəḥû-šām layhwâ: f

6 wayəšall<sup>a</sup>ḥ yəhwōšu‘a ’eṯ-hā‘ām wayyēləḵû ḇənê-yiśərā’ēl ’îš
lən<sup>a</sup>ḥălāṯwō lārešeṯ ’eṯ-hā’āreṣ:

7 wayy<sup>a</sup>‘aḇəḏû hā‘ām ’eṯ-yəhwâ kōl yəmê yəhwōšu‘a wəḵōl\| yəmê
hazzəqēnîm ’ăšer he’ĕrîḵû yāmîm ’<sup>a</sup>ḥărê yəhwōšû‘a ’ăšer rā’û
’ēṯ kāl-m<sup>a</sup>‘ăśēh yəhwâ hagāḏwōl ’ăšer ‘āśâ ləyiśərā’ēl:

8 wayyāmāṯ yəhwōšu‘a bin-nûn ‘eḇeḏ yəhwâ ben-mē’â wā‘eśer šānîm:

9 wayyiqəbərû ’wōṯwō biḡəḇûl n<sup>a</sup>ḥălāṯwō bəṯimənaṯ-ḥeres bəhar
’efərāyim miṣṣəfwōn ləhar-gā‘aš:

10 wəḡam kāl-hadwōr hahû’ ne’esəfû ’el-’ăḇwōṯāyw wayyāqām dwōr
’<sup>a</sup>ḥēr ’<sup>a</sup>ḥărêhem ’ăšer lō’-yāḏə‘û ’eṯ-yəhwâ wəḡam
’eṯ-hamm<sup>a</sup>‘ăśeh ’ăšer ‘āśâ ləyiśərā’ēl: s

11 wayy<sup>a</sup>‘ăśû ḇənê-yiśərā’ēl ’eṯ-hār<sup>a</sup>‘ bə‘ênê yəhwâ
wayy<sup>a</sup>‘aḇəḏû ’eṯ-habə‘ālîm:

12 wayy<sup>a</sup>‘azəḇû ’eṯ-yəhwâ\| ’ĕlōhê ’ăḇwōṯām hammwōṣî’ ’wōṯām
mē’ereṣ miṣərayim wayyēləḵû ’<sup>a</sup>ḥărê\| ’ĕlōhîm ’ăḥērîm mē’ĕlōhê
hā‘ammîm ’ăšer səḇîḇwōṯêhem wayyišət<sup>a</sup>ḥăwû lâem wayyaḵə‘isû
’eṯ-yəhwâ:<sup>3</sup>

13 wayy<sup>a</sup>‘azəḇû ’eṯ-yəhwâ wayy<sup>a</sup>‘aḇəḏû
lab<sup>a</sup>‘al wəlā‘ašətārwōṯ:

14 wayyiḥar-’af yəhwâ bəyiśərā’ēl wayyitənēm bəyaḏ-šōsîm wayyāšōssû
’wōṯām wayyiməkərēm bəyaḏ ’wōyəḇêhem missāḇîḇ wəlō’-yāḵəlû ‘wōḏ
l<sup>a</sup>‘ămōḏ lifənê ’wōyəḇêhem:

15 bəḵōl\| ’ăšer yāṣə’û yaḏ-yəhwâ hāyəṯâ-bām lərā‘â ka’ăšer diber yəhwâ
wəḵa’ăšer nišəb<sup>a</sup>‘ yəhwâ lâem wayyēṣer lâem mə’ōḏ:

16 wayyāqem yəhwâ šōfəṭîm wayywōšî‘ûm mîyaḏ šōsêhem:

17 wəḡam ’el-šōfəṭêhem lō’ šāmē‘û kî zānû ’<sup>a</sup>ḥărê ’ĕlōhîm
’ăḥērîm wayyišət<sup>a</sup>ḥăwû lâem sārû mahēr min-hadereḵə ’ăšer
hāləḵû ’ăḇwōṯām lišəmō‘a miṣəwōṯ-yəhwâ lō’-‘āśû ḵēn:

18 wəḵî-hēqîm yəhwâ\| lâem šōfəṭîm wəhāyâ yəhwâ ‘im-haššōfēṭ wəhwōšî‘ām
mîyaḏ ’ōyəḇêhem kōl yəmê haššwōfēṭ kî-yinnāḥēm yəhwâ minna’ăqāṯām mipənê
lōḥăṣêhem wəḏōḥăqêhem:

19 wəhāyâ\| bəmwōṯ haššwōfēṭ yāšuḇû wəhišəḥîṯû mē’ăḇwōṯām lāleḵeṯ
’<sup>a</sup>ḥărê ’ĕlōhîm ’ăḥērîm lə‘āḇəḏām ûləhišət<sup>a</sup>ḥăwōṯ
lâem lō’ hipîlû mimm<sup>a</sup>‘aləlêhem ûmidarəkām haqqāšâ:

20 wayyiḥar-’af yəhwâ bəyiśərā’ēl wayyō’mer y<sup>a</sup>‘an ’ăšer
‘āḇərû hagwōy hazzeh ’eṯ-bərîṯî ’ăšer ṣiûîṯî ’eṯ-’ăḇwōṯām wəlō’ šāmə‘û
ləqwōlî:

21 gam-’ănî lō’ ’wōsîf ləhwōrîš ’îš mipənêhem min-hagwōyim ’ăšer-‘āzaḇ
yəhwōšu‘a wayyāmōṯ:

22 ləm<sup>a</sup>‘an nasswōṯ bām ’eṯ-yiśərā’ēl hăšōmərîm hēm ’eṯ-dereḵə
yəhwâ lāleḵeṯ bām ka’ăšer šāmərû ’ăḇwōṯām ’im-lō’:

23 wayyann<sup>a</sup>ḥ yəhwâ ’eṯ-hagwōyim hā’ēlleh ləḇilətî hwōrîšām
mahēr wəlō’ nəṯānām bəyaḏ-yəhwōšu‘a: f

------------------------------------------------------------------------

[Next: Judges (Shoftim) Chapter 3](jdg003)
