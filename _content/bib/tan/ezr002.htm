<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezra: Ezra Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ezr002">Polyglot</A>&nbsp;
<A HREF="../kjv/ezr002">KJV</A>&nbsp;
<A HREF="../vul/ezr002">Vul</A>&nbsp;

<BR>
<BR><A HREF="ezr">Ezra Index</A><BR>
&nbsp;
<A HREF="ezr001">Previous</A>&nbsp;
<A HREF="ezr003">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezra Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְאֵ֣לֶּה׀ בְּנֵ֣י הַמְּדִינָ֗ה הָֽעֹלִים֙ מִשְּׁבִ֣י הַגּוֹלָ֔ה אֲשֶׁ֥ר הֶגְלָ֛ה <font color="brown">נבוכדנצור</font> <font color="blue">נְבוּכַדְנֶצַּ֥ר</font> מֶֽלֶךְ־בָּבֶ֖ל לְבָבֶ֑ל וַיָּשׁ֛וּבוּ לִירוּשָׁלִַ֥ם וִֽיהוּדָ֖ה אִ֥ישׁ לְעִירֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֲשֶׁר־בָּ֣אוּ עִם־זְרֻבָּבֶ֗ל יֵשׁ֡וּעַ נְ֠חֶמְיָה שְׂרָיָ֨ה רְֽעֵלָיָ֜ה מָרְדֳּכַ֥י בִּלְשָׁ֛ן מִסְפָּ֥ר בִּגְוַ֖י רְח֣וּם בַּעֲנָ֑ה מִסְפַּ֕ר אַנְשֵׁ֖י עַ֥ם יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בְּנֵ֣י פַרְעֹ֔שׁ אַלְפַּ֕יִם מֵאָ֖ה שִׁבְעִ֥ים וּשְׁנָֽיִם׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בְּנֵ֣י שְׁפַטְיָ֔ה שְׁלֹ֥שׁ מֵא֖וֹת שִׁבְעִ֥ים וּשְׁנָֽיִם׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בְּנֵ֣י אָרַ֔ח שְׁבַ֥ע מֵא֖וֹת חֲמִשָּׁ֥ה וְשִׁבְעִֽים׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בְּנֵֽי־פַחַ֥ת מוֹאָ֛ב לִבְנֵ֥י יֵשׁ֖וּעַ יוֹאָ֑ב אַלְפַּ֕יִם שְׁמֹנֶ֥ה מֵא֖וֹת וּשְׁנֵ֥ים עָשָֽׂר׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בְּנֵ֣י עֵילָ֔ם אֶ֕לֶף מָאתַ֖יִם חֲמִשִּׁ֥ים וְאַרְבָּעָֽה׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בְּנֵ֣י זַתּ֔וּא תְּשַׁ֥ע מֵא֖וֹת וְאַרְבָּעִ֥ים וַחֲמִשָּֽׁה׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;בְּנֵ֣י זַכָּ֔י שְׁבַ֥ע מֵא֖וֹת וְשִׁשִּֽׁים׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בְּנֵ֣י בָנִ֔י שֵׁ֥שׁ מֵא֖וֹת אַרְבָּעִ֥ים וּשְׁנָֽיִם׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בְּנֵ֣י בֵבָ֔י שֵׁ֥שׁ מֵא֖וֹת עֶשְׂרִ֥ים וּשְׁלֹשָֽׁה׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בְּנֵ֣י עַזְגָּ֔ד אֶ֕לֶף מָאתַ֖יִם עֶשְׂרִ֥ים וּשְׁנָֽיִם׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בְּנֵי֙ אֲדֹ֣נִיקָ֔ם שֵׁ֥שׁ מֵא֖וֹת שִׁשִּׁ֥ים וְשִׁשָּֽׁה׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;בְּנֵ֣י בִגְוָ֔י אַלְפַּ֖יִם חֲמִשִּׁ֥ים וְשִׁשָּֽׁה׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בְּנֵ֣י עָדִ֔ין אַרְבַּ֥ע מֵא֖וֹת חֲמִשִּׁ֥ים וְאַרְבָּעָֽה׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בְּנֵֽי־אָטֵ֥ר לִֽיחִזְקִיָּ֖ה תִּשְׁעִ֥ים וּשְׁמֹנָֽה׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בְּנֵ֣י בֵצָ֔י שְׁלֹ֥שׁ מֵא֖וֹת עֶשְׂרִ֥ים וּשְׁלֹשָֽׁה׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בְּנֵ֣י יוֹרָ֔ה מֵאָ֖ה וּשְׁנֵ֥ים עָשָֽׂר׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;בְּנֵ֣י חָשֻׁ֔ם מָאתַ֖יִם עֶשְׂרִ֥ים וּשְׁלֹשָֽׁה׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בְּנֵ֥י גִבָּ֖ר תִּשְׁעִ֥ים וַחֲמִשָּֽׁה׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;בְּנֵ֣י בֵֽית־לָ֔חֶם מֵאָ֖ה עֶשְׂרִ֥ים וּשְׁלֹשָֽׁה׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אַנְשֵׁ֥י נְטֹפָ֖ה חֲמִשִּׁ֥ים וְשִׁשָּֽׁה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אַנְשֵׁ֣י עֲנָת֔וֹת מֵאָ֖ה עֶשְׂרִ֥ים וּשְׁמֹנָֽה׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בְּנֵ֥י עַזְמָ֖וֶת אַרְבָּעִ֥ים וּשְׁנָֽיִם׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;בְּנֵ֨י קִרְיַ֤ת עָרִים֙ כְּפִירָ֣ה וּבְאֵר֔וֹת שְׁבַ֥ע מֵא֖וֹת וְאַרְבָּעִ֥ים וּשְׁלֹשָֽׁה׃ ס</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בְּנֵ֤י הָרָמָה֙ וָגָ֔בַע שֵׁ֥שׁ מֵא֖וֹת עֶשְׂרִ֥ים וְאֶחָֽד׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אַנְשֵׁ֣י מִכְמָ֔ס מֵאָ֖ה עֶשְׂרִ֥ים וּשְׁנָֽיִם׃ ס</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;אַנְשֵׁ֤י בֵֽית־אֵל֙ וְהָעָ֔י מָאתַ֖יִם עֶשְׂרִ֥ים וּשְׁלֹשָֽׁה׃ ס</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;בְּנֵ֥י נְב֖וֹ חֲמִשִּׁ֥ים וּשְׁנָֽיִם׃ ס</P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;בְּנֵ֣י מַגְבִּ֔ישׁ מֵאָ֖ה חֲמִשִּׁ֥ים וְשִׁשָּֽׁה׃ ס</P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;בְּנֵי֙ עֵילָ֣ם אַחֵ֔ר אֶ֕לֶף מָאתַ֖יִם חֲמִשִּׁ֥ים וְאַרְבָּעָֽה׃ ס</P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;בְּנֵ֣י חָרִ֔ם שְׁלֹ֥שׁ מֵא֖וֹת וְעֶשְׂרִֽים׃ ס</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;בְּנֵי־לֹד֙ חָדִ֣יד וְאוֹנ֔וֹ שְׁבַ֥ע מֵא֖וֹת עֶשְׂרִ֥ים וַחֲמִשָּֽׁה׃ ס</P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;בְּנֵ֣י יְרֵח֔וֹ שְׁלֹ֥שׁ מֵא֖וֹת אַרְבָּעִ֥ים וַחֲמִשָּֽׁה׃ ס</P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;בְּנֵ֣י סְנָאָ֔ה שְׁלֹ֣שֶׁת אֲלָפִ֔ים וְשֵׁ֥שׁ מֵא֖וֹת וּשְׁלֹשִֽׁים׃ ס</P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;הַֽכֹּהֲנִ֑ים בְּנֵ֤י יְדַֽעְיָה֙ לְבֵ֣ית יֵשׁ֔וּעַ תְּשַׁ֥ע מֵא֖וֹת שִׁבְעִ֥ים וּשְׁלֹשָֽׁה׃ ס</P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;בְּנֵ֣י אִמֵּ֔ר אֶ֖לֶף חֲמִשִּׁ֥ים וּשְׁנָֽיִם׃ ס</P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;בְּנֵ֣י פַשְׁח֔וּר אֶ֕לֶף מָאתַ֖יִם אַרְבָּעִ֥ים וְשִׁבְעָֽה׃ ס</P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;בְּנֵ֣י חָרִ֔ם אֶ֖לֶף וְשִׁבְעָ֥ה עָשָֽׂר׃ ס</P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;הַלְוִיִּ֑ם בְּנֵי־יֵשׁ֧וּעַ וְקַדְמִיאֵ֛ל לִבְנֵ֥י הוֹדַוְיָ֖ה שִׁבְעִ֥ים וְאַרְבָּעָֽה׃ ס</P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;הַֽמְשֹׁרְרִ֑ים בְּנֵ֣י אָסָ֔ף מֵאָ֖ה עֶשְׂרִ֥ים וּשְׁמֹנָֽה׃ פ</P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;בְּנֵ֣י הַשֹּֽׁעֲרִ֗ים בְּנֵי־שַׁלּ֤וּם בְּנֵֽי־אָטֵר֙ בְּנֵי־טַלְמ֣וֹן בְּנֵי־עַקּ֔וּב בְּנֵ֥י חֲטִיטָ֖א בְּנֵ֣י שֹׁבָ֑י הַכֹּ֕ל מֵאָ֖ה שְׁלֹשִׁ֥ים וְתִשְׁעָֽה׃ פ</P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;הַנְּתִינִ֑ים בְּנֵי־צִיחָ֥א בְנֵי־חֲשׂוּפָ֖א בְּנֵ֥י טַבָּעֽוֹת׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;בְּנֵי־קֵרֹ֥ס בְּֽנֵי־סִֽיעֲהָ֖א בְּנֵ֥י פָדֽוֹן׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;בְּנֵי־לְבָנָ֥ה בְנֵי־חֲגָבָ֖ה בְּנֵ֥י עַקּֽוּב׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;בְּנֵי־חָגָ֥ב בְּנֵי־<font color="brown">שמלי</font> <font color="blue">שַׁלְמַ֖י</font> בְּנֵ֥י חָנָֽן׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;בְּנֵי־גִדֵּ֥ל בְּנֵי־גַ֖חַר בְּנֵ֥י רְאָיָֽה׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;בְּנֵי־רְצִ֥ין בְּנֵי־נְקוֹדָ֖א בְּנֵ֥י גַזָּֽם׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;בְּנֵי־עֻזָּ֥א בְנֵי־פָסֵ֖חַ בְּנֵ֥י בֵסָֽי׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;בְּנֵי־אַסְנָ֥ה בְנֵי־<font color="brown">מעינים</font> <font color="blue">מְעוּנִ֖ים</font> בְּנֵ֥י <font color="brown">נפיסים</font> <font color="blue">נְפוּסִֽים׃</font> </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;בְּנֵי־בַקְבּ֥וּק בְּנֵי־חֲקוּפָ֖א בְּנֵ֥י חַרְחֽוּר׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;בְּנֵי־בַצְל֥וּת בְּנֵי־מְחִידָ֖א בְּנֵ֥י חַרְשָֽׁא׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;בְּנֵי־בַרְק֥וֹס בְּֽנֵי־סִֽיסְרָ֖א בְּנֵי־תָֽמַח׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;בְּנֵ֥י נְצִ֖יחַ בְּנֵ֥י חֲטִיפָֽא׃ </P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;בְּנֵ֖י עַבְדֵ֣י שְׁלֹמֹ֑ה בְּנֵי־סֹטַ֥י בְּנֵי־הַסֹּפֶ֖רֶת בְּנֵ֥י פְרוּדָֽא׃ </P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;בְּנֵי־יַעְלָ֥ה בְנֵי־דַרְק֖וֹן בְּנֵ֥י גִדֵּֽל׃ </P>
<P ALIGN="RIGHT"><span lang="he">&#8206;<a name="057">57</A>&nbsp;&#8207;בְּנֵ֧י שְׁפַטְיָ֣ה בְנֵֽי־חַטִּ֗יל בְּנֵ֛י פֹּכֶ֥רֶת הַצְּבָיִ֖ים בְּנֵ֥י אָמִֽי׃ </P>
<P ALIGN="RIGHT"><span lang="he">&#8206;<a name="058">58</A>&nbsp;&#8207;כָּ֨ל־הַנְּתִינִ֔ים וּבְנֵ֖י עַבְדֵ֣י שְׁלֹמֹ֑ה שְׁלֹ֥שׁ מֵא֖וֹת תִּשְׁעִ֥ים וּשְׁנָֽיִם׃ ס</P>
<P ALIGN="RIGHT"><span lang="he">&#8206;<a name="059">59</A>&nbsp;&#8207;וְאֵ֗לֶּה הָֽעֹלִים֙ מִתֵּ֥ל מֶ֙לַח֙ תֵּ֣ל חַרְשָׁ֔א כְּר֥וּב אַדָּ֖ן אִמֵּ֑ר וְלֹ֣א יָֽכְל֗וּ לְהַגִּ֤יד בֵּית־אֲבוֹתָם֙ וְזַרְעָ֔ם אִ֥ם מִיִּשְׂרָאֵ֖ל הֵֽם׃ </P>
<P ALIGN="RIGHT"><span lang="he">&#8206;<a name="060">60</A>&nbsp;&#8207;בְּנֵי־דְלָיָ֥ה בְנֵי־טוֹבִיָּ֖ה בְּנֵ֣י נְקוֹדָ֑א שֵׁ֥שׁ מֵא֖וֹת חֲמִשִּׁ֥ים וּשְׁנָֽיִם׃ ס</P>
<P ALIGN="RIGHT"><span lang="he">&#8206;<a name="061">61</A>&nbsp;&#8207;וּמִבְּנֵי֙ הַכֹּ֣הֲנִ֔ים בְּנֵ֥י חֳבַיָּ֖ה בְּנֵ֣י הַקּ֑וֹץ בְּנֵ֣י בַרְזִלַּ֗י אֲשֶׁ֣ר לָ֠קַח מִבְּנ֞וֹת בַּרְזִלַּ֤י הַגִּלְעָדִי֙ אִשָּׁ֔ה וַיִּקָּרֵ֖א עַל־שְׁמָֽם׃ </P>
<P ALIGN="RIGHT"><span lang="he">&#8206;<a name="062">62</A>&nbsp;&#8207;אֵ֗לֶּה בִּקְשׁ֧וּ כְתָבָ֛ם הַמִּתְיַחְשִׂ֖ים וְלֹ֣א נִמְצָ֑אוּ וַֽיְגֹאֲל֖וּ מִן־הַכְּהֻנָּֽה׃ </P>
<P ALIGN="RIGHT"><span lang="he">&#8206;<a name="063">63</A>&nbsp;&#8207;וַיֹּ֤אמֶר הַתִּרְשָׁ֙תָא֙ לָהֶ֔ם אֲשֶׁ֥ר לֹא־יֹאכְל֖וּ מִקֹּ֣דֶשׁ הַקֳּדָשִׁ֑ים עַ֛ד עֲמֹ֥ד כֹּהֵ֖ן לְאוּרִ֥ים וּלְתֻמִּֽים׃ </P>
<P ALIGN="RIGHT"><span lang="he">&#8206;<a name="064">64</A>&nbsp;&#8207;כָּל־הַקָּהָ֖ל כְּאֶחָ֑ד אַרְבַּ֣ע רִבּ֔וֹא אַלְפַּ֖יִם שְׁלֹשׁ־מֵא֥וֹת שִׁשִּֽׁים׃ </P>
<P ALIGN="RIGHT"><span lang="he">&#8206;<a name="065">65</A>&nbsp;&#8207;מִ֠לְּבַד עַבְדֵיהֶ֤ם וְאַמְהֹֽתֵיהֶם֙ אֵ֔לֶּה שִׁבְעַ֣ת אֲלָפִ֔ים שְׁלֹ֥שׁ מֵא֖וֹת שְׁלֹשִׁ֣ים וְשִׁבְעָ֑ה וְלָהֶ֛ם מְשֹׁרְרִ֥ים וּֽמְשֹׁרְר֖וֹת מָאתָֽיִם׃ </P>
<P ALIGN="RIGHT"><span lang="he">&#8206;<a name="066">66</A>&nbsp;&#8207;סוּסֵיהֶ֕ם שְׁבַ֥ע מֵא֖וֹת שְׁלֹשִׁ֣ים וְשִׁשָּׁ֑ה פִּרְדֵיהֶ֕ם מָאתַ֖יִם אַרְבָּעִ֥ים וַחֲמִשָּֽׁה׃ </P>
<P ALIGN="RIGHT"><span lang="he">&#8206;<a name="067">67</A>&nbsp;&#8207;גְּמַ֨לֵּיהֶ֔ם אַרְבַּ֥ע מֵא֖וֹת שְׁלֹשִׁ֣ים וַחֲמִשָּׁ֑ה חֲמֹרִ֕ים שֵׁ֣שֶׁת אֲלָפִ֔ים שְׁבַ֥ע מֵא֖וֹת וְעֶשְׂרִֽים׃ פ</P>
<P ALIGN="RIGHT"><span lang="he">&#8206;<a name="068">68</A>&nbsp;&#8207;וּמֵרָאשֵׁי֙ הָֽאָב֔וֹת בְּבוֹאָ֕ם לְבֵ֥ית יְהוָ֖ה אֲשֶׁ֣ר בִּירוּשָׁלִָ֑ם הִֽתְנַדְּבוּ֙ לְבֵ֣ית הָֽאֱלֹהִ֔ים לְהַעֲמִיד֖וֹ עַל־מְכוֹנֽוֹ׃ </P>
<P ALIGN="RIGHT"><span lang="he">&#8206;<a name="069">69</A>&nbsp;&#8207;כְּכֹחָ֗ם נָתְנוּ֮ לְאוֹצַ֣ר הַמְּלָאכָה֒ זָהָ֗ב דַּרְכְּמוֹנִים֙ שֵׁשׁ־רִבֹּ֣אות וָאֶ֔לֶף סוְכֶ֕סֶף מָנִ֖ים חֲמֵ֣שֶׁת אֲלָפִ֑ים וְכָתְנֹ֥ת כֹּהֲנִ֖ים מֵאָֽה׃ ס</P>
<P ALIGN="RIGHT"><span lang="he">&#8206;<a name="070">70</A>&nbsp;&#8207;וַיֵּשְׁב֣וּ הַכֹּהֲנִ֣ים וְ֠הַלְוִיִּם וּֽמִן־הָעָ֞ם וְהַמְשֹׁרְרִ֧ים וְהַשּׁוֹעֲרִ֛ים וְהַנְּתִינִ֖ים בְּעָרֵיהֶ֑ם וְכָל־יִשְׂרָאֵ֖ל בְּעָרֵיהֶֽם׃ ס</P>
</TD>
<TD WIDTH="50%">
<P>1&nbsp;w&#601;&#8217;&#275;lleh| b&#601;n&ecirc; hamm&#601;&#x1E0F;&icirc;n&acirc; h&#257;&#8216;&#333;l&icirc;m mi&#353;&#353;&#601;&#x1E07;&icirc; hagw&#333;l&acirc; &#8217;&#259;&#353;er he&#x1E21;&#601;l&acirc; <font color="brown">n&#601;&#x1E07;&ucirc;&#x1E35;a&#x1E0F;&#601;ne&#x1E63;&#x1E63;w&#333;r</font> <font color="blue">n&#601;&#x1E07;&ucirc;&#x1E35;a&#x1E0F;&#601;ne&#x1E63;&#x1E63;ar</font> mele&#x1E35;&#601;-b&#257;&#x1E07;el l&#601;&#x1E07;&#257;&#x1E07;el wayy&#257;&#353;&ucirc;&#x1E07;&ucirc; l&icirc;r&ucirc;&#353;&#257;laim w&icirc;h&ucirc;&#x1E0F;&acirc; &#8217;&icirc;&#353; l&#601;&#8216;&icirc;rw&#333;: </P>
<P>2&nbsp;&#8217;&#259;&#353;er-b&#257;&#8217;&ucirc; &#8216;im-z&#601;rub&#257;&#x1E07;el y&#275;&#353;&ucirc;&#8216;a n&#601;&#x1E25;em&#601;y&acirc; &#347;&#601;r&#257;y&acirc; r&#601;&#8216;&#275;l&#257;y&acirc; m&#257;r&#601;d&#335;&#x1E35;ay bil&#601;&#353;&#257;n mis&#601;p&#257;r bi&#x1E21;&#601;way r&#601;&#x1E25;&ucirc;m b<sup>a</sup>&#8216;&#259;n&acirc; mis&#601;par &#8217;an&#601;&#353;&ecirc; &#8216;am yi&#347;&#601;r&#257;&#8217;&#275;l: s</P>
<P>3&nbsp;b&#601;n&ecirc; far&#601;&#8216;&#333;&#353; &#8217;al&#601;payim m&#275;&#8217;&acirc; &#353;i&#x1E07;&#601;&#8216;&icirc;m &ucirc;&#353;&#601;n&#257;yim: s</P>
<P>4&nbsp;b&#601;n&ecirc; &#353;&#601;fa&#x1E6D;&#601;y&acirc; &#353;&#601;l&#333;&#353; m&#275;&#8217;w&#333;&#x1E6F; &#353;i&#x1E07;&#601;&#8216;&icirc;m &ucirc;&#353;&#601;n&#257;yim: s</P>
<P>5&nbsp;b&#601;n&ecirc; &#8217;&#257;r<sup>a</sup>&#x1E25; &#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; &#x1E25;&#259;mi&#353;&#353;&acirc; w&#601;&#353;i&#x1E07;&#601;&#8216;&icirc;m: s</P>
<P>6&nbsp;b&#601;n&ecirc;-f<sup>a</sup>&#x1E25;a&#x1E6F; mw&#333;&#8217;&#257;&#x1E07; li&#x1E07;&#601;n&ecirc; y&#275;&#353;&ucirc;&#8216;a yw&#333;&#8217;&#257;&#x1E07; &#8217;al&#601;payim &#353;&#601;m&#333;neh m&#275;&#8217;w&#333;&#x1E6F; &ucirc;&#353;&#601;n&ecirc;m &#8216;&#257;&#347;&#257;r: s</P>
<P>7&nbsp;b&#601;n&ecirc; &#8216;&ecirc;l&#257;m &#8217;elef m&#257;&#8217;&#x1E6F;ayim &#x1E25;&#259;mi&#353;&#353;&icirc;m w&#601;&#8217;ar&#601;b&#257;&#8216;&acirc;: s</P>
<P>8&nbsp;b&#601;n&ecirc; zat&ucirc;&#8217; t&#601;&#353;<sup>a</sup>&#8216; m&#275;&#8217;w&#333;&#x1E6F; w&#601;&#8217;ar&#601;b&#257;&#8216;&icirc;m w<sup>a</sup>&#x1E25;&#259;mi&#353;&#353;&acirc;: s</P>
<P>9&nbsp;b&#601;n&ecirc; zak&#257;y &#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; w&#601;&#353;i&#353;&#353;&icirc;m: s</P>
<P>10&nbsp;b&#601;n&ecirc; &#x1E07;&#257;n&icirc; &#353;&#275;&#353; m&#275;&#8217;w&#333;&#x1E6F; &#8217;ar&#601;b&#257;&#8216;&icirc;m &ucirc;&#353;&#601;n&#257;yim: s</P>
<P>11&nbsp;b&#601;n&ecirc; &#x1E07;&#275;&#x1E07;&#257;y &#353;&#275;&#353; m&#275;&#8217;w&#333;&#x1E6F; &#8216;e&#347;&#601;r&icirc;m &ucirc;&#353;&#601;l&#333;&#353;&acirc;: s</P>
<P>12&nbsp;b&#601;n&ecirc; &#8216;az&#601;g&#257;&#x1E0F; &#8217;elef m&#257;&#8217;&#x1E6F;ayim &#8216;e&#347;&#601;r&icirc;m &ucirc;&#353;&#601;n&#257;yim: s</P>
<P>13&nbsp;b&#601;n&ecirc; &#8217;&#259;&#x1E0F;&#333;n&icirc;q&#257;m &#353;&#275;&#353; m&#275;&#8217;w&#333;&#x1E6F; &#353;i&#353;&#353;&icirc;m w&#601;&#353;i&#353;&#353;&acirc;: s</P>
<P>14&nbsp;b&#601;n&ecirc; &#x1E07;i&#x1E21;&#601;w&#257;y &#8217;al&#601;payim &#x1E25;&#259;mi&#353;&#353;&icirc;m w&#601;&#353;i&#353;&#353;&acirc;: s</P>
<P>15&nbsp;b&#601;n&ecirc; &#8216;&#257;&#x1E0F;&icirc;n &#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#x1E25;&#259;mi&#353;&#353;&icirc;m w&#601;&#8217;ar&#601;b&#257;&#8216;&acirc;: s</P>
<P>16&nbsp;b&#601;n&ecirc;-&#8217;&#257;&#x1E6D;&#275;r l&icirc;&#x1E25;iz&#601;q&icirc;y&acirc; ti&#353;&#601;&#8216;&icirc;m &ucirc;&#353;&#601;m&#333;n&acirc;: s</P>
<P>17&nbsp;b&#601;n&ecirc; &#x1E07;&#275;&#x1E63;&#257;y &#353;&#601;l&#333;&#353; m&#275;&#8217;w&#333;&#x1E6F; &#8216;e&#347;&#601;r&icirc;m &ucirc;&#353;&#601;l&#333;&#353;&acirc;: s</P>
<P>18&nbsp;b&#601;n&ecirc; yw&#333;r&acirc; m&#275;&#8217;&acirc; &ucirc;&#353;&#601;n&ecirc;m &#8216;&#257;&#347;&#257;r: s</P>
<P>19&nbsp;b&#601;n&ecirc; &#x1E25;&#257;&#353;um m&#257;&#8217;&#x1E6F;ayim &#8216;e&#347;&#601;r&icirc;m &ucirc;&#353;&#601;l&#333;&#353;&acirc;: s</P>
<P>20&nbsp;b&#601;n&ecirc; &#x1E21;ib&#257;r ti&#353;&#601;&#8216;&icirc;m w<sup>a</sup>&#x1E25;&#259;mi&#353;&#353;&acirc;: s</P>
<P>21&nbsp;b&#601;n&ecirc; &#x1E07;&ecirc;&#x1E6F;-l&#257;&#x1E25;em m&#275;&#8217;&acirc; &#8216;e&#347;&#601;r&icirc;m &ucirc;&#353;&#601;l&#333;&#353;&acirc;: s</P>
<P>22&nbsp;&#8217;an&#601;&#353;&ecirc; n&#601;&#x1E6D;&#333;f&acirc; &#x1E25;&#259;mi&#353;&#353;&icirc;m w&#601;&#353;i&#353;&#353;&acirc;: </P>
<P>23&nbsp;&#8217;an&#601;&#353;&ecirc; &#8216;&#259;n&#257;&#x1E6F;w&#333;&#x1E6F; m&#275;&#8217;&acirc; &#8216;e&#347;&#601;r&icirc;m &ucirc;&#353;&#601;m&#333;n&acirc;: s</P>
<P>24&nbsp;b&#601;n&ecirc; &#8216;az&#601;m&#257;we&#x1E6F; &#8217;ar&#601;b&#257;&#8216;&icirc;m &ucirc;&#353;&#601;n&#257;yim: s</P>
<P>25&nbsp;b&#601;n&ecirc; qir&#601;ya&#x1E6F; &#8216;&#257;r&icirc;m k&#601;f&icirc;r&acirc; &ucirc;&#x1E07;&#601;&#8217;&#275;rw&#333;&#x1E6F; &#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; w&#601;&#8217;ar&#601;b&#257;&#8216;&icirc;m &ucirc;&#353;&#601;l&#333;&#353;&acirc;: s</P>
<P>26&nbsp;b&#601;n&ecirc; h&#257;r&#257;m&acirc; w&#257;&#x1E21;&#257;&#x1E07;<sup>a</sup>&#8216; &#353;&#275;&#353; m&#275;&#8217;w&#333;&#x1E6F; &#8216;e&#347;&#601;r&icirc;m w&#601;&#8217;e&#x1E25;&#257;&#x1E0F;: s</P>
<P>27&nbsp;&#8217;an&#601;&#353;&ecirc; mi&#x1E35;&#601;m&#257;s m&#275;&#8217;&acirc; &#8216;e&#347;&#601;r&icirc;m &ucirc;&#353;&#601;n&#257;yim: s</P>
<P>28&nbsp;&#8217;an&#601;&#353;&ecirc; &#x1E07;&ecirc;&#x1E6F;-&#8217;&#275;l w&#601;h&#257;&#8216;&#257;y m&#257;&#8217;&#x1E6F;ayim &#8216;e&#347;&#601;r&icirc;m &ucirc;&#353;&#601;l&#333;&#353;&acirc;: s</P>
<P>29&nbsp;b&#601;n&ecirc; n&#601;&#x1E07;w&#333; &#x1E25;&#259;mi&#353;&#353;&icirc;m &ucirc;&#353;&#601;n&#257;yim: s</P>
<P>30&nbsp;b&#601;n&ecirc; ma&#x1E21;&#601;b&icirc;&#353; m&#275;&#8217;&acirc; &#x1E25;&#259;mi&#353;&#353;&icirc;m w&#601;&#353;i&#353;&#353;&acirc;: s</P>
<P>31&nbsp;b&#601;n&ecirc; &#8216;&ecirc;l&#257;m &#8217;<sup>a</sup>&#x1E25;&#275;r &#8217;elef m&#257;&#8217;&#x1E6F;ayim &#x1E25;&#259;mi&#353;&#353;&icirc;m w&#601;&#8217;ar&#601;b&#257;&#8216;&acirc;: s</P>
<P>32&nbsp;b&#601;n&ecirc; &#x1E25;&#257;rim &#353;&#601;l&#333;&#353; m&#275;&#8217;w&#333;&#x1E6F; w&#601;&#8216;e&#347;&#601;r&icirc;m: s</P>
<P>33&nbsp;b&#601;n&ecirc;-l&#333;&#x1E0F; &#x1E25;&#257;&#x1E0F;&icirc;&#x1E0F; w&#601;&#8217;w&#333;nw&#333; &#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; &#8216;e&#347;&#601;r&icirc;m w<sup>a</sup>&#x1E25;&#259;mi&#353;&#353;&acirc;: s</P>
<P>34&nbsp;b&#601;n&ecirc; y&#601;r&#275;&#x1E25;w&#333; &#353;&#601;l&#333;&#353; m&#275;&#8217;w&#333;&#x1E6F; &#8217;ar&#601;b&#257;&#8216;&icirc;m w<sup>a</sup>&#x1E25;&#259;mi&#353;&#353;&acirc;: s</P>
<P>35&nbsp;b&#601;n&ecirc; s&#601;n&#257;&#8217;&acirc; &#353;&#601;l&#333;&#353;e&#x1E6F; &#8217;&#259;l&#257;f&icirc;m w&#601;&#353;&#275;&#353; m&#275;&#8217;w&#333;&#x1E6F; &ucirc;&#353;&#601;l&#333;&#353;&icirc;m: s</P>
<P>36&nbsp;hak&#333;h&#259;n&icirc;m b&#601;n&ecirc; y&#601;&#x1E0F;<sup>a</sup>&#8216;&#601;y&acirc; l&#601;&#x1E07;&ecirc;&#x1E6F; y&#275;&#353;&ucirc;&#8216;a t&#601;&#353;<sup>a</sup>&#8216; m&#275;&#8217;w&#333;&#x1E6F; &#353;i&#x1E07;&#601;&#8216;&icirc;m &ucirc;&#353;&#601;l&#333;&#353;&acirc;: s</P>
<P>37&nbsp;b&#601;n&ecirc; &#8217;imm&#275;r &#8217;elef &#x1E25;&#259;mi&#353;&#353;&icirc;m &ucirc;&#353;&#601;n&#257;yim: s</P>
<P>38&nbsp;b&#601;n&ecirc; fa&#353;&#601;&#x1E25;&ucirc;r &#8217;elef m&#257;&#8217;&#x1E6F;ayim &#8217;ar&#601;b&#257;&#8216;&icirc;m w&#601;&#353;i&#x1E07;&#601;&#8216;&acirc;: s</P>
<P>39&nbsp;b&#601;n&ecirc; &#x1E25;&#257;rim &#8217;elef w&#601;&#353;i&#x1E07;&#601;&#8216;&acirc; &#8216;&#257;&#347;&#257;r: s</P>
<P>40&nbsp;hal&#601;w&icirc;yim b&#601;n&ecirc;-y&#275;&#353;&ucirc;&#8216;a w&#601;qa&#x1E0F;&#601;m&icirc;&#8217;&#275;l li&#x1E07;&#601;n&ecirc; hw&#333;&#x1E0F;aw&#601;y&acirc; &#353;i&#x1E07;&#601;&#8216;&icirc;m w&#601;&#8217;ar&#601;b&#257;&#8216;&acirc;: s</P>
<P>41&nbsp;ham&#601;&#353;&#333;r&#601;r&icirc;m b&#601;n&ecirc; &#8217;&#257;s&#257;f m&#275;&#8217;&acirc; &#8216;e&#347;&#601;r&icirc;m &ucirc;&#353;&#601;m&#333;n&acirc;: f</P>
<P>42&nbsp;b&#601;n&ecirc; ha&#353;&#353;&#333;&#8216;&#259;r&icirc;m b&#601;n&ecirc;-&#353;all&ucirc;m b&#601;n&ecirc;-&#8217;&#257;&#x1E6D;&#275;r b&#601;n&ecirc;-&#x1E6D;al&#601;mw&#333;n b&#601;n&ecirc;-&#8216;aqq&ucirc;&#x1E07; b&#601;n&ecirc; &#x1E25;&#259;&#x1E6D;&icirc;&#x1E6D;&#257;&#8217; b&#601;n&ecirc; &#353;&#333;&#x1E07;&#257;y hak&#333;l m&#275;&#8217;&acirc; &#353;&#601;l&#333;&#353;&icirc;m w&#601;&#x1E6F;i&#353;&#601;&#8216;&acirc;: f</P>
<P>43&nbsp;hann&#601;&#x1E6F;&icirc;n&icirc;m b&#601;n&ecirc;-&#x1E63;&icirc;&#x1E25;&#257;&#8217; &#x1E07;&#601;n&ecirc;-&#x1E25;&#259;&#347;&ucirc;f&#257;&#8217; b&#601;n&ecirc; &#x1E6D;ab&#257;&#8216;w&#333;&#x1E6F;: </P>
<P>44&nbsp;b&#601;n&ecirc;-q&#275;r&#333;s b&#601;n&ecirc;-s&icirc;&#8216;&#259;h&#257;&#8217; b&#601;n&ecirc; f&#257;&#x1E0F;w&#333;n: </P>
<P>45&nbsp;b&#601;n&ecirc;-l&#601;&#x1E07;&#257;n&acirc; &#x1E07;&#601;n&ecirc;-&#x1E25;&#259;&#x1E21;&#257;&#x1E07;&acirc; b&#601;n&ecirc; &#8216;aqq&ucirc;&#x1E07;: </P>
<P>46&nbsp;b&#601;n&ecirc;-&#x1E25;&#257;&#x1E21;&#257;&#x1E07; b&#601;n&ecirc;-<font color="brown">&#353;am&#601;lay</font> <font color="blue">&#353;al&#601;may</font> b&#601;n&ecirc; &#x1E25;&#257;n&#257;n: </P>
<P>47&nbsp;b&#601;n&ecirc;-&#x1E21;id&#275;l b&#601;n&ecirc;-&#x1E21;<sup>a</sup>&#x1E25;ar b&#601;n&ecirc; r&#601;&#8217;&#257;y&acirc;: </P>
<P>48&nbsp;b&#601;n&ecirc;-r&#601;&#x1E63;&icirc;n b&#601;n&ecirc;-n&#601;qw&#333;&#x1E0F;&#257;&#8217; b&#601;n&ecirc; &#x1E21;azz&#257;m: </P>
<P>49&nbsp;b&#601;n&ecirc;-&#8216;uzz&#257;&#8217; &#x1E07;&#601;n&ecirc;-f&#257;s&#275;&#x1E25;a b&#601;n&ecirc; &#x1E07;&#275;s&#257;y: </P>
<P>50&nbsp;b&#601;n&ecirc;-&#8217;as&#601;n&acirc; &#x1E07;&#601;n&ecirc;-<font color="brown">m&#601;&#8216;&icirc;n&icirc;m</font> <font color="blue">m&#601;&#8216;&ucirc;n&icirc;m</font> b&#601;n&ecirc; <font color="brown">n&#601;f&icirc;s&icirc;m</font> <font color="blue">n&#601;f&ucirc;s&icirc;m:</font> </P>
<P>51&nbsp;b&#601;n&ecirc;-&#x1E07;aq&#601;b&ucirc;q b&#601;n&ecirc;-&#x1E25;&#259;q&ucirc;f&#257;&#8217; b&#601;n&ecirc; &#x1E25;ar&#601;&#x1E25;&ucirc;r: </P>
<P>52&nbsp;b&#601;n&ecirc;-&#x1E07;a&#x1E63;&#601;l&ucirc;&#x1E6F; b&#601;n&ecirc;-m&#601;&#x1E25;&icirc;&#x1E0F;&#257;&#8217; b&#601;n&ecirc; &#x1E25;ar&#601;&#353;&#257;&#8217;: </P>
<P>53&nbsp;b&#601;n&ecirc;-&#x1E07;ar&#601;qw&#333;s b&#601;n&ecirc;-s&icirc;s&#601;r&#257;&#8217; b&#601;n&ecirc;-&#x1E6F;&#257;m<sup>a</sup>&#x1E25;: </P>
<P>54&nbsp;b&#601;n&ecirc; n&#601;&#x1E63;&icirc;&#x1E25;a b&#601;n&ecirc; &#x1E25;&#259;&#x1E6D;&icirc;f&#257;&#8217;: </P>
<P>55&nbsp;b&#601;n&ecirc; &#8216;a&#x1E07;&#601;&#x1E0F;&ecirc; &#353;&#601;l&#333;m&#333;h b&#601;n&ecirc;-s&#333;&#x1E6D;ay b&#601;n&ecirc;-hass&#333;fere&#x1E6F; b&#601;n&ecirc; f&#601;r&ucirc;&#x1E0F;&#257;&#8217;: </P>
<P>56&nbsp;b&#601;n&ecirc;-y<sup>a</sup>&#8216;&#601;l&acirc; &#x1E07;&#601;n&ecirc;-&#x1E0F;ar&#601;qw&#333;n b&#601;n&ecirc; &#x1E21;id&#275;l: </P>
<P>57&nbsp;b&#601;n&ecirc; &#353;&#601;fa&#x1E6D;&#601;y&acirc; &#x1E07;&#601;n&ecirc;-&#x1E25;a&#x1E6D;&#x1E6D;&icirc;l b&#601;n&ecirc; p&#333;&#x1E35;ere&#x1E6F; ha&#x1E63;&#x1E63;&#601;&#x1E07;&#257;y&icirc;m b&#601;n&ecirc; &#8217;&#257;m&icirc;: </P>
<P>58&nbsp;k&#257;l-hann&#601;&#x1E6F;&icirc;n&icirc;m &ucirc;&#x1E07;&#601;n&ecirc; &#8216;a&#x1E07;&#601;&#x1E0F;&ecirc; &#353;&#601;l&#333;m&#333;h &#353;&#601;l&#333;&#353; m&#275;&#8217;w&#333;&#x1E6F; ti&#353;&#601;&#8216;&icirc;m &ucirc;&#353;&#601;n&#257;yim: s</P>
<P>59&nbsp;w&#601;&#8217;&#275;lleh h&#257;&#8216;&#333;l&icirc;m mit&#275;l mel<sup>a</sup>&#x1E25; t&#275;l &#x1E25;ar&#601;&#353;&#257;&#8217; k&#601;r&ucirc;&#x1E07; &#8217;ad&#257;n &#8217;imm&#275;r w&#601;l&#333;&#8217; y&#257;&#x1E35;&#601;l&ucirc; l&#601;hag&icirc;&#x1E0F; b&ecirc;&#x1E6F;-&#8217;&#259;&#x1E07;w&#333;&#x1E6F;&#257;m w&#601;zar&#601;&#8216;&#257;m &#8217;im m&icirc;yi&#347;&#601;r&#257;&#8217;&#275;l h&#275;m: </P>
<P>60&nbsp;b&#601;n&ecirc;-&#x1E0F;&#601;l&#257;y&acirc; &#x1E07;&#601;n&ecirc;-&#x1E6D;w&#333;&#x1E07;&icirc;y&acirc; b&#601;n&ecirc; n&#601;qw&#333;&#x1E0F;&#257;&#8217; &#353;&#275;&#353; m&#275;&#8217;w&#333;&#x1E6F; &#x1E25;&#259;mi&#353;&#353;&icirc;m &ucirc;&#353;&#601;n&#257;yim: s</P>
<P>61&nbsp;&ucirc;mib&#601;n&ecirc; hak&#333;h&#259;n&icirc;m b&#601;n&ecirc; &#x1E25;&#335;&#x1E07;ayy&acirc; b&#601;n&ecirc; haqqw&#333;&#x1E63; b&#601;n&ecirc; &#x1E07;ar&#601;zillay &#8217;&#259;&#353;er l&#257;q<sup>a</sup>&#x1E25; mib&#601;nw&#333;&#x1E6F; bar&#601;zillay hagil&#601;&#8216;&#257;&#x1E0F;&icirc; &#8217;i&#353;&#353;&acirc; wayyiqq&#257;r&#275;&#8217; &#8216;al-&#353;&#601;m&#257;m: </P>
<P>62&nbsp;&#8217;&#275;lleh biq&#601;&#353;&ucirc; &#x1E35;&#601;&#x1E6F;&#257;&#x1E07;&#257;m hammi&#x1E6F;&#601;y<sup>a</sup>&#x1E25;&#601;&#347;&icirc;m w&#601;l&#333;&#8217; nim&#601;&#x1E63;&#257;&#8217;&ucirc; way&#601;&#x1E21;&#333;&#8217;&#259;l&ucirc; min-hak&#601;hunn&acirc;: </P>
<P>63&nbsp;wayy&#333;&#8217;mer hatir&#601;&#353;&#257;&#x1E6F;&#257;&#8217; l&acirc;em &#8217;&#259;&#353;er l&#333;&#8217;-y&#333;&#8217;&#x1E35;&#601;l&ucirc; miqq&#333;&#x1E0F;e&#353; haqq&#335;&#x1E0F;&#257;&#353;&icirc;m &#8216;a&#x1E0F; &#8216;&#259;m&#333;&#x1E0F; k&#333;h&#275;n l&#601;&#8217;&ucirc;r&icirc;m &ucirc;l&#601;&#x1E6F;umm&icirc;m: </P>
<P>64&nbsp;k&#257;l-haqq&acirc;&#257;l k&#601;&#8217;e&#x1E25;&#257;&#x1E0F; &#8217;ar&#601;b<sup>a</sup>&#8216; ribw&#333;&#8217; &#8217;al&#601;payim &#353;&#601;l&#333;&#353;-m&#275;&#8217;w&#333;&#x1E6F; &#353;i&#353;&#353;&icirc;m: </P>
<P>65&nbsp;mill&#601;&#x1E07;a&#x1E0F; &#8216;a&#x1E07;&#601;&#x1E0F;&ecirc;hem w&#601;&#8217;am&#601;h&#333;&#x1E6F;&ecirc;hem &#8217;&#275;lleh &#353;i&#x1E07;&#601;&#8216;a&#x1E6F; &#8217;&#259;l&#257;f&icirc;m &#353;&#601;l&#333;&#353; m&#275;&#8217;w&#333;&#x1E6F; &#353;&#601;l&#333;&#353;&icirc;m w&#601;&#353;i&#x1E07;&#601;&#8216;&acirc; w&#601;l&acirc;em m&#601;&#353;&#333;r&#601;r&icirc;m &ucirc;m&#601;&#353;&#333;r&#601;rw&#333;&#x1E6F; m&#257;&#8217;&#x1E6F;&#257;yim: </P>
<P>66&nbsp;s&ucirc;s&ecirc;hem &#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; &#353;&#601;l&#333;&#353;&icirc;m w&#601;&#353;i&#353;&#353;&acirc; pir&#601;&#x1E0F;&ecirc;hem m&#257;&#8217;&#x1E6F;ayim &#8217;ar&#601;b&#257;&#8216;&icirc;m w<sup>a</sup>&#x1E25;&#259;mi&#353;&#353;&acirc;: </P>
<P>67&nbsp;g&#601;mall&ecirc;hem &#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#353;&#601;l&#333;&#353;&icirc;m w<sup>a</sup>&#x1E25;&#259;mi&#353;&#353;&acirc; &#x1E25;&#259;m&#333;r&icirc;m &#353;&#275;&#353;e&#x1E6F; &#8217;&#259;l&#257;f&icirc;m &#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; w&#601;&#8216;e&#347;&#601;r&icirc;m: f</P>
<P>68&nbsp;&ucirc;m&#275;r&#257;&#8217;&#353;&ecirc; h&#257;&#8217;&#257;&#x1E07;w&#333;&#x1E6F; b&#601;&#x1E07;w&#333;&#8217;&#257;m l&#601;&#x1E07;&ecirc;&#x1E6F; y&#601;hw&acirc; &#8217;&#259;&#353;er b&icirc;r&ucirc;&#353;&#257;l&#257;im hi&#x1E6F;&#601;nad&#601;&#x1E07;&ucirc; l&#601;&#x1E07;&ecirc;&#x1E6F; h&#257;&#8217;&#277;l&#333;h&icirc;m l&#601;h<sup>a</sup>&#8216;&#259;m&icirc;&#x1E0F;w&#333; &#8216;al-m&#601;&#x1E35;w&#333;nw&#333;: </P>
<P>69&nbsp;k&#601;&#x1E35;&#333;&#x1E25;&#257;m n&#257;&#x1E6F;&#601;n&ucirc; l&#601;&#8217;w&#333;&#x1E63;ar hamm&#601;l&#257;&#8217;&#x1E35;&acirc; z&acirc;&#257;&#x1E07; dar&#601;k&#601;mw&#333;n&icirc;m &#353;&#275;&#353;-rib&#333;&#8217;w&#x1E6F; w&#257;&#8217;elef sw&#601;&#x1E35;esef m&#257;n&icirc;m &#x1E25;&#259;m&#275;&#353;e&#x1E6F; &#8217;&#259;l&#257;f&icirc;m w&#601;&#x1E35;&#257;&#x1E6F;&#601;n&#333;&#x1E6F; k&#333;h&#259;n&icirc;m m&#275;&#8217;&acirc;: s</P>
<P>70&nbsp;wayy&#275;&#353;&#601;&#x1E07;&ucirc; hak&#333;h&#259;n&icirc;m w&#601;hal&#601;w&icirc;yim &ucirc;min-h&#257;&#8216;&#257;m w&#601;ham&#601;&#353;&#333;r&#601;r&icirc;m w&#601;ha&#353;&#353;w&#333;&#8216;&#259;r&icirc;m w&#601;hann&#601;&#x1E6F;&icirc;n&icirc;m b&#601;&#8216;&#257;r&ecirc;hem w&#601;&#x1E35;&#257;l-yi&#347;&#601;r&#257;&#8217;&#275;l b&#601;&#8216;&#257;r&ecirc;hem: s</P>
</TD>
</TABLE>
<P><HR>
<CENTER>
<A HREF="ezr003">Next: Ezra Chapter 3</A></CENTER>
</BODY>
</HTML>
