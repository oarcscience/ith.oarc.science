<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Samuel (2 Shmuel): 2 Samuel (2 Shmuel) Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa2007.htm">Polyglot</A>&nbsp;
<A HREF="../kjv/sa2007.htm">KJV</A>&nbsp;
<A HREF="../sep/sa2007.htm">Sep</A>&nbsp;
<A HREF="../vul/sa2007.htm">Vul</A>&nbsp;

<BR>
<BR><A HREF="sa2.htm">2 Samuel (2 Shmuel) Index</A><BR>
&nbsp;
<A HREF="sa2006.htm">Previous</A>&nbsp;
<A HREF="sa2008.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Samuel (2 Shmuel) Chapter 7</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֕י כִּי־יָשַׁ֥ב הַמֶּ֖לֶךְ בְּבֵית֑וֹ וַיהוָ֛ה הֵנִֽיחַ־ל֥וֹ מִסָּבִ֖יב מִכָּל־אֹיְבָֽיו׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֤אמֶר הַמֶּ֙לֶךְ֙ אֶל־נָתָ֣ן הַנָּבִ֔יא רְאֵ֣ה נָ֔א אָנֹכִ֥י יוֹשֵׁ֖ב בְּבֵ֣ית אֲרָזִ֑ים וַֽאֲרוֹן֙ הָֽאֱלֹהִ֔ים יֹשֵׁ֖ב בְּת֥וֹךְ הַיְרִיעָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֤אמֶר נָתָן֙ אֶל־הַמֶּ֔לֶךְ כֹּ֛ל אֲשֶׁ֥ר בִּֽלְבָבְךָ֖ לֵ֣ךְ עֲשֵׂ֑ה כִּ֥י יְהוָ֖ה עִמָּֽךְ׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְהִ֖י בַּלַּ֣יְלָה הַה֑וּא וַֽיְהִי֙ דְּבַר־יְהוָ֔ה אֶל־נָתָ֖ן לֵאמֹֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לֵ֤ךְ וְאָֽמַרְתָּ֙ אֶל־עַבְדִּ֣י אֶל־דָּוִ֔ד כֹּ֖ה אָמַ֣ר יְהוָ֑ה הַאַתָּ֛ה תִּבְנֶה־לִּ֥י בַ֖יִת לְשִׁבְתִּֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּ֣י לֹ֤א יָשַׁ֙בְתִּי֙ בְּבַ֔יִת לְ֠מִיּוֹם הַעֲלֹתִ֞י אֶת־בְּנֵ֤י יִשְׂרָאֵל֙ מִמִּצְרַ֔יִם וְעַ֖ד הַיּ֣וֹם הַזֶּ֑ה וָאֶֽהְיֶה֙ מִתְהַלֵּ֔ךְ בְּאֹ֖הֶל וּבְמִשְׁכָּֽן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בְּכֹ֥ל אֲשֶֽׁר־הִתְהַלַּכְתִּי֮ בְּכָל־בְּנֵ֣י יִשְׂרָאֵל֒ הֲדָבָ֣ר דִּבַּ֗רְתִּי אֶת־אַחַד֙ שִׁבְטֵ֣י יִשְׂרָאֵ֔ל אֲשֶׁ֣ר צִוִּ֗יתִי לִרְע֛וֹת אֶת־עַמִּ֥י אֶת־יִשְׂרָאֵ֖ל לֵאמֹ֑ר לָ֛מָּה לֹֽא־בְנִיתֶ֥ם לִ֖י בֵּ֥ית אֲרָזִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְ֠עַתָּה כֹּֽה־תֹאמַ֞ר לְעַבְדִּ֣י לְדָוִ֗ד כֹּ֤ה אָמַר֙ יְהוָ֣ה צְבָא֔וֹת אֲנִ֤י לְקַחְתִּ֙יךָ֙ מִן־הַנָּוֶ֔ה מֵאַחַ֖ר הַצֹּ֑אן לִֽהְי֣וֹת נָגִ֔יד עַל־עַמִּ֖י עַל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וָאֶהְיֶ֣ה עִמְּךָ֗ בְּכֹל֙ אֲשֶׁ֣ר הָלַ֔כְתָּ וָאַכְרִ֥תָה אֶת־כָּל־אֹיְבֶ֖יךָ מִפָּנֶ֑יךָ וְעָשִׂ֤תִֽי לְךָ֙ שֵׁ֣ם גָּד֔וֹל כְּשֵׁ֥ם הַגְּדֹלִ֖ים אֲשֶׁ֥ר בָּאָֽרֶץ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְשַׂמְתִּ֣י מָ֠קוֹם לְעַמִּ֨י לְיִשְׂרָאֵ֤ל וּנְטַעְתִּיו֙ וְשָׁכַ֣ן תַּחְתָּ֔יו וְלֹ֥א יִרְגַּ֖ז ע֑וֹד וְלֹֽא־יֹסִ֤יפוּ בְנֵֽי־עַוְלָה֙ לְעַנּוֹת֔וֹ כַּאֲשֶׁ֖ר בָּרִאשׁוֹנָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּלְמִן־הַיּ֗וֹם אֲשֶׁ֨ר צִוִּ֤יתִי שֹֽׁפְטִים֙ עַל־עַמִּ֣י יִשְׂרָאֵ֔ל וַהֲנִיחֹ֥תִי לְךָ֖ מִכָּל־אֹיְבֶ֑יךָ וְהִגִּ֤יד לְךָ֙ יְהוָ֔ה כִּי־בַ֖יִת יַעֲשֶׂה־לְּךָ֥ יְהוָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּ֣י׀ יִמְלְא֣וּ יָמֶ֗יךָ וְשָֽׁכַבְתָּ֙ אֶת־אֲבֹתֶ֔יךָ וַהֲקִימֹתִ֤י אֶֽת־זַרְעֲךָ֙ אַחֲרֶ֔יךָ אֲשֶׁ֥ר יֵצֵ֖א מִמֵּעֶ֑יךָ וַהֲכִינֹתִ֖י אֶת־מַמְלַכְתּֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;ה֥וּא יִבְנֶה־בַּ֖יִת לִשְׁמִ֑י וְכֹנַנְתִּ֛י אֶת־כִּסֵּ֥א מַמְלַכְתּ֖וֹ עַד־עוֹלָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אֲנִי֙ אֶהְיֶה־לּ֣וֹ לְאָ֔ב וְה֖וּא יִהְיֶה־לִּ֣י לְבֵ֑ן אֲשֶׁר֙ בְּהַ֣עֲוֹת֔וֹ וְהֹֽכַחְתִּיו֙ בְּשֵׁ֣בֶט אֲנָשִׁ֔ים וּבְנִגְעֵ֖י בְּנֵ֥י אָדָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְחַסְדִּ֖י לֹא־יָס֣וּר מִמֶּ֑נּוּ כַּאֲשֶׁ֤ר הֲסִרֹ֙תִי֙ מֵעִ֣ם שָׁא֔וּל אֲשֶׁ֥ר הֲסִרֹ֖תִי מִלְּפָנֶֽיךָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְנֶאְמַ֨ן בֵּיתְךָ֧ וּמַֽמְלַכְתְּךָ֛ עַד־עוֹלָ֖ם לְפָנֶ֑יךָ כִּֽסְאֲךָ֔ יִהְיֶ֥ה נָכ֖וֹן עַד־עוֹלָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כְּכֹל֙ הַדְּבָרִ֣ים הָאֵ֔לֶּה וּכְכֹ֖ל הַחִזָּי֣וֹן הַזֶּ֑ה כֵּ֛ן דִּבֶּ֥ר נָתָ֖ן אֶל־דָּוִֽד׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיָּבֹא֙ הַמֶּ֣לֶךְ דָּוִ֔ד וַיֵּ֖שֶׁב לִפְנֵ֣י יְהוָ֑ה וַיֹּ֗אמֶר מִ֣י אָנֹכִ֞י אֲדֹנָ֤י יְהוִה֙ וּמִ֣י בֵיתִ֔י כִּ֥י הֲבִיאֹתַ֖נִי עַד־הֲלֹֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַתִּקְטַן֩ ע֨וֹד זֹ֤את בְּעֵינֶ֙יךָ֙ אֲדֹנָ֣י יְהוִ֔ה וַתְּדַבֵּ֛ר גַּ֥ם אֶל־בֵּֽית־עַבְדְּךָ֖ לְמֵֽרָח֑וֹק וְזֹ֛את תּוֹרַ֥ת הָאָדָ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּמַה־יּוֹסִ֥יף דָּוִ֛ד ע֖וֹד לְדַבֵּ֣ר אֵלֶ֑יךָ וְאַתָּ֛ה יָדַ֥עְתָּ אֶֽת־עַבְדְּךָ֖ אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;בַּעֲב֤וּר דְּבָֽרְךָ֙ וּֽכְלִבְּךָ֔ עָשִׂ֕יתָ אֵ֥ת כָּל־הַגְּדוּלָּ֖ה הַזֹּ֑את לְהוֹדִ֖יעַ אֶת־עַבְדֶּֽךָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;עַל־כֵּ֥ן גָּדַ֖לְתָּ אֲדֹנָ֣י יְהוִ֑ה כִּֽי־אֵ֣ין כָּמ֗וֹךָ וְאֵ֤ין אֱלֹהִים֙ זֽוּלָתֶ֔ךָ בְּכֹ֥ל אֲשֶׁר־שָׁמַ֖עְנוּ בְּאָזְנֵֽינוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּמִ֤י כְעַמְּךָ֙ כְּיִשְׂרָאֵ֔ל גּ֥וֹי אֶחָ֖ד בָּאָ֑רֶץ אֲשֶׁ֣ר הָלְכֽוּ־אֱ֠לֹהִים לִפְדּֽוֹת־ל֨וֹ לְעָ֜ם וְלָשׂ֧וּם ל֣וֹ שֵׁ֗ם וְלַעֲשׂ֨וֹת לָכֶ֜ם הַגְּדוּלָּ֤ה וְנֹֽרָאוֹת֙ לְאַרְצֶ֔ךָ מִפְּנֵ֣י עַמְּךָ֗ אֲשֶׁ֨ר פָּדִ֤יתָ לְּךָ֙ מִמִּצְרַ֔יִם גּוֹיִ֖ם וֵאלֹהָֽיו׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַתְּכ֣וֹנֵֽן לְ֠ךָ אֶת־עַמְּךָ֙ יִשְׂרָאֵ֧ל׀ לְךָ֛ לְעָ֖ם עַד־עוֹלָ֑ם וְאַתָּ֣ה יְהוָ֔ה הָיִ֥יתָ לָהֶ֖ם לֵאלֹהִֽים׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְעַתָּה֙ יְהוָ֣ה אֱלֹהִ֔ים הַדָּבָ֗ר אֲשֶׁ֨ר דִּבַּ֤רְתָּ עַֽל־עַבְדְּךָ֙ וְעַל־בֵּית֔וֹ הָקֵ֖ם עַד־עוֹלָ֑ם וַעֲשֵׂ֖ה כַּאֲשֶׁ֥ר דִּבַּֽרְתָּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְיִגְדַּ֨ל שִׁמְךָ֤ עַד־עוֹלָם֙ לֵאמֹ֔ר יְהוָ֣ה צְבָא֔וֹת אֱלֹהִ֖ים עַל־יִשְׂרָאֵ֑ל וּבֵית֙ עַבְדְּךָ֣ דָוִ֔ד יִהְיֶ֥ה נָכ֖וֹן לְפָנֶֽיךָ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;כִּֽי־אַתָּה֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל גָּלִ֜יתָה אֶת־אֹ֤זֶן עַבְדְּךָ֙ לֵאמֹ֔ר בַּ֖יִת אֶבְנֶה־לָּ֑ךְ עַל־כֵּ֗ן מָצָ֤א עַבְדְּךָ֙ אֶת־לִבּ֔וֹ לְהִתְפַּלֵּ֣ל אֵלֶ֔יךָ אֶת־הַתְּפִלָּ֖ה הַזֹּֽאת׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְעַתָּ֣ה׀ אֲדֹנָ֣י יְהוִ֗ה אַתָּה־הוּא֙ הָֽאֱלֹהִ֔ים וּדְבָרֶ֖יךָ יִהְי֣וּ אֱמֶ֑ת וַתְּדַבֵּר֙ אֶֽל־עַבְדְּךָ֔ אֶת־הַטּוֹבָ֖ה הַזֹּֽאת׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְעַתָּ֗ה הוֹאֵל֙ וּבָרֵךְ֙ אֶת־בֵּ֣ית עַבְדְּךָ֔ לִהְי֥וֹת לְעוֹלָ֖ם לְפָנֶ֑יךָ כִּֽי־אַתָּ֞ה אֲדֹנָ֤י יְהוִה֙ דִּבַּ֔רְתָּ וּמִבִּרְכָ֣תְךָ֔ יְבֹרַ֥ךְ בֵּֽית־עַבְדְּךָ֖ לְעוֹלָֽם׃ פ</P>
</TD>
<TD WIDTH="50%">
<P>1&nbsp;way&#601;h&icirc; k&icirc;-y&#257;&#353;a&#x1E07; hammele&#x1E35;&#601; b&#601;&#x1E07;&ecirc;&#x1E6F;w&#333; wayhw&acirc; h&#275;n&icirc;&#x1E25;a-lw&#333; miss&#257;&#x1E07;&icirc;&#x1E07; mik&#257;l-&#8217;&#333;y&#601;&#x1E07;&#257;yw: </P>
<P>2&nbsp;wayy&#333;&#8217;mer hammele&#x1E35;&#601; &#8217;el-n&#257;&#x1E6F;&#257;n hann&#257;&#x1E07;&icirc;&#8217; r&#601;&#8217;&#275;h n&#257;&#8217; &#8217;&#257;n&#333;&#x1E35;&icirc; yw&#333;&#353;&#275;&#x1E07; b&#601;&#x1E07;&ecirc;&#x1E6F; &#8217;&#259;r&#257;z&icirc;m wa&#8217;&#259;rw&#333;n h&#257;&#8217;&#277;l&#333;h&icirc;m y&#333;&#353;&#275;&#x1E07; b&#601;&#x1E6F;w&#333;&#x1E35;&#601; hay&#601;r&icirc;&#8216;&acirc;: </P>
<P>3&nbsp;wayy&#333;&#8217;mer n&#257;&#x1E6F;&#257;n &#8217;el-hammele&#x1E35;&#601; k&#333;l &#8217;&#259;&#353;er bil&#601;&#x1E07;&#257;&#x1E07;&#601;&#x1E35;&#257; l&#275;&#x1E35;&#601; &#8216;&#259;&#347;&#275;h k&icirc; y&#601;hw&acirc; &#8216;imm&#257;&#x1E35;&#601;: s</P>
<P>4&nbsp;way&#601;h&icirc; ballay&#601;l&acirc; hah&ucirc;&#8217; way&#601;h&icirc; d&#601;&#x1E07;ar-y&#601;hw&acirc; &#8217;el-n&#257;&#x1E6F;&#257;n l&#275;&#8217;m&#333;r: </P>
<P>5&nbsp;l&#275;&#x1E35;&#601; w&#601;&#8217;&#257;mar&#601;t&#257; &#8217;el-&#8216;a&#x1E07;&#601;d&icirc; &#8217;el-d&#257;wi&#x1E0F; k&#333;h &#8217;&#257;mar y&#601;hw&acirc; ha&#8217;at&acirc; ti&#x1E07;&#601;neh-ll&icirc; &#x1E07;ayi&#x1E6F; l&#601;&#353;i&#x1E07;&#601;t&icirc;: </P>
<P>6&nbsp;k&icirc; l&#333;&#8217; y&#257;&#353;a&#x1E07;&#601;t&icirc; b&#601;&#x1E07;ayi&#x1E6F; l&#601;m&icirc;yw&#333;m h<sup>a</sup>&#8216;&#259;l&#333;&#x1E6F;&icirc; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l mimmi&#x1E63;&#601;rayim w&#601;&#8216;a&#x1E0F; hayyw&#333;m hazzeh w&#257;&#8217;eh&#601;yeh mi&#x1E6F;&#601;hall&#275;&#x1E35;&#601; b&#601;&#8217;&#333;hel &ucirc;&#x1E07;&#601;mi&#353;&#601;k&#257;n: </P>
<P>7&nbsp;b&#601;&#x1E35;&#333;l &#8217;&#259;&#353;er-hi&#x1E6F;&#601;halla&#x1E35;&#601;t&icirc; b&#601;&#x1E35;&#257;l-b&#601;n&ecirc; yi&#347;&#601;r&#257;&#8217;&#275;l h&#259;&#x1E0F;&#257;&#x1E07;&#257;r dibar&#601;t&icirc; &#8217;e&#x1E6F;-&#8217;<sup>a</sup>&#x1E25;a&#x1E0F; &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l &#8217;&#259;&#353;er &#x1E63;i&ucirc;&icirc;&#x1E6F;&icirc; lir&#601;&#8216;w&#333;&#x1E6F; &#8217;e&#x1E6F;-&#8216;amm&icirc; &#8217;e&#x1E6F;-yi&#347;&#601;r&#257;&#8217;&#275;l l&#275;&#8217;m&#333;r l&#257;mm&acirc; l&#333;&#8217;-&#x1E07;&#601;n&icirc;&#x1E6F;em l&icirc; b&ecirc;&#x1E6F; &#8217;&#259;r&#257;z&icirc;m: </P>
<P>8&nbsp;w&#601;&#8216;at&acirc; k&#333;h-&#x1E6F;&#333;&#8217;mar l&#601;&#8216;a&#x1E07;&#601;d&icirc; l&#601;&#x1E0F;&#257;wi&#x1E0F; k&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#259;n&icirc; l&#601;q<sup>a</sup>&#x1E25;&#601;t&icirc;&#x1E35;&#257; min-hann&#257;weh m&#275;&#8217;<sup>a</sup>&#x1E25;ar ha&#x1E63;&#x1E63;&#333;&#8217;n lih&#601;yw&#333;&#x1E6F; n&#257;&#x1E21;&icirc;&#x1E0F; &#8216;al-&#8216;amm&icirc; &#8216;al-yi&#347;&#601;r&#257;&#8217;&#275;l: </P>
<P>9&nbsp;w&#257;&#8217;eh&#601;yeh &#8216;imm&#601;&#x1E35;&#257; b&#601;&#x1E35;&#333;l &#8217;&#259;&#353;er h&#257;la&#x1E35;&#601;t&#257; w&#257;&#8217;a&#x1E35;&#601;ri&#x1E6F;&acirc; &#8217;e&#x1E6F;-k&#257;l-&#8217;&#333;y&#601;&#x1E07;ey&#x1E35;&#257; mip&#257;ney&#x1E35;&#257; w&#601;&#8216;&#257;&#347;i&#x1E6F;&icirc; l&#601;&#x1E35;&#257; &#353;&#275;m g&#257;&#x1E0F;w&#333;l k&#601;&#353;&#275;m hag&#601;&#x1E0F;&#333;l&icirc;m &#8217;&#259;&#353;er b&#257;&#8217;&#257;re&#x1E63;: </P>
<P>10&nbsp;w&#601;&#347;am&#601;t&icirc; m&#257;qw&#333;m l&#601;&#8216;amm&icirc; l&#601;yi&#347;&#601;r&#257;&#8217;&#275;l &ucirc;n&#601;&#x1E6D;<sup>a</sup>&#8216;&#601;t&icirc;w w&#601;&#353;&#257;&#x1E35;an t<sup>a</sup>&#x1E25;&#601;t&#257;yw w&#601;l&#333;&#8217; yir&#601;gaz &#8216;w&#333;&#x1E0F; w&#601;l&#333;&#8217;-y&#333;s&icirc;f&ucirc; &#x1E07;&#601;n&ecirc;-&#8216;aw&#601;l&acirc; l&#601;&#8216;annw&#333;&#x1E6F;w&#333; ka&#8217;&#259;&#353;er b&#257;ri&#8217;&#353;w&#333;n&acirc;: </P>
<P>11&nbsp;&ucirc;l&#601;min-hayyw&#333;m &#8217;&#259;&#353;er &#x1E63;i&ucirc;&icirc;&#x1E6F;&icirc; &#353;&#333;f&#601;&#x1E6D;&icirc;m &#8216;al-&#8216;amm&icirc; yi&#347;&#601;r&#257;&#8217;&#275;l wah&#259;n&icirc;&#x1E25;&#333;&#x1E6F;&icirc; l&#601;&#x1E35;&#257; mik&#257;l-&#8217;&#333;y&#601;&#x1E07;ey&#x1E35;&#257; w&#601;hig&icirc;&#x1E0F; l&#601;&#x1E35;&#257; y&#601;hw&acirc; k&icirc;-&#x1E07;ayi&#x1E6F; y<sup>a</sup>&#8216;&#259;&#347;eh-ll&#601;&#x1E35;&#257; y&#601;hw&acirc;: </P>
<P>12&nbsp;k&icirc;| yim&#601;l&#601;&#8217;&ucirc; y&#257;mey&#x1E35;&#257; w&#601;&#353;&#257;&#x1E35;a&#x1E07;&#601;t&#257; &#8217;e&#x1E6F;-&#8217;&#259;&#x1E07;&#333;&#x1E6F;ey&#x1E35;&#257; wah&#259;q&icirc;m&#333;&#x1E6F;&icirc; &#8217;e&#x1E6F;-zar&#601;&#8216;&#259;&#x1E35;&#257; &#8217;<sup>a</sup>&#x1E25;&#259;rey&#x1E35;&#257; &#8217;&#259;&#353;er y&#275;&#x1E63;&#275;&#8217; mimm&#275;&#8216;ey&#x1E35;&#257; wah&#259;&#x1E35;&icirc;n&#333;&#x1E6F;&icirc; &#8217;e&#x1E6F;-mam&#601;la&#x1E35;&#601;tw&#333;: </P>
<P>13&nbsp;h&ucirc;&#8217; yi&#x1E07;&#601;neh-bayi&#x1E6F; li&#353;&#601;m&icirc; w&#601;&#x1E35;&#333;nan&#601;t&icirc; &#8217;e&#x1E6F;-kiss&#275;&#8217; mam&#601;la&#x1E35;&#601;tw&#333; &#8216;a&#x1E0F;-&#8216;w&#333;l&#257;m: </P>
<P>14&nbsp;&#8217;&#259;n&icirc; &#8217;eh&#601;yeh-llw&#333; l&#601;&#8217;&#257;&#x1E07; w&#601;h&ucirc;&#8217; yih&#601;yeh-ll&icirc; l&#601;&#x1E07;&#275;n &#8217;&#259;&#353;er b&#601;h<sup>a</sup>&#8216;&#259;w&#333;&#x1E6F;w&#333; w&#601;h&#333;&#x1E35;<sup>a</sup>&#x1E25;&#601;t&icirc;w b&#601;&#353;&#275;&#x1E07;e&#x1E6D; &#8217;&#259;n&#257;&#353;&icirc;m &ucirc;&#x1E07;&#601;ni&#x1E21;&#601;&#8216;&ecirc; b&#601;n&ecirc; &#8217;&#257;&#x1E0F;&#257;m: </P>
<P>15&nbsp;w&#601;&#x1E25;as&#601;d&icirc; l&#333;&#8217;-y&#257;s&ucirc;r mimmenn&ucirc; ka&#8217;&#259;&#353;er h&#259;sir&#333;&#x1E6F;&icirc; m&#275;&#8216;im &#353;&#257;&#8217;&ucirc;l &#8217;&#259;&#353;er h&#259;sir&#333;&#x1E6F;&icirc; mill&#601;f&#257;ney&#x1E35;&#257;: </P>
<P>16&nbsp;w&#601;ne&#8217;&#601;man b&ecirc;&#x1E6F;&#601;&#x1E35;&#257; &ucirc;mam&#601;la&#x1E35;&#601;t&#601;&#x1E35;&#257; &#8216;a&#x1E0F;-&#8216;w&#333;l&#257;m l&#601;f&#257;ney&#x1E35;&#257; kis&#601;&#8217;&#259;&#x1E35;&#257; yih&#601;yeh n&#257;&#x1E35;w&#333;n &#8216;a&#x1E0F;-&#8216;w&#333;l&#257;m: </P>
<P>17&nbsp;k&#601;&#x1E35;&#333;l had&#601;&#x1E07;&#257;r&icirc;m h&#257;&#8217;&#275;lleh &ucirc;&#x1E35;&#601;&#x1E35;&#333;l h<sup>a</sup>&#x1E25;izz&#257;yw&#333;n hazzeh k&#275;n diber n&#257;&#x1E6F;&#257;n &#8217;el-d&#257;wi&#x1E0F;: s</P>
<P>18&nbsp;wayy&#257;&#x1E07;&#333;&#8217; hammele&#x1E35;&#601; d&#257;wi&#x1E0F; wayy&#275;&#353;e&#x1E07; lif&#601;n&ecirc; y&#601;hw&acirc; wayy&#333;&#8217;mer m&icirc; &#8217;&#257;n&#333;&#x1E35;&icirc; &#8217;&#259;&#x1E0F;&#333;n&#257;y y&#601;hwih &ucirc;m&icirc; &#x1E07;&ecirc;&#x1E6F;&icirc; k&icirc; h&#259;&#x1E07;&icirc;&#8217;&#333;&#x1E6F;an&icirc; &#8216;a&#x1E0F;-h&#259;l&#333;m: </P>
<P>19&nbsp;watiq&#601;&#x1E6D;an &#8216;w&#333;&#x1E0F; z&#333;&#8217;&#x1E6F; b&#601;&#8216;&ecirc;ney&#x1E35;&#257; &#8217;&#259;&#x1E0F;&#333;n&#257;y y&#601;hwih wat&#601;&#x1E0F;ab&#275;r gam &#8217;el-b&ecirc;&#x1E6F;-&#8216;a&#x1E07;&#601;d&#601;&#x1E35;&#257; l&#601;m&#275;r&#257;&#x1E25;w&#333;q w&#601;z&#333;&#8217;&#x1E6F; tw&#333;ra&#x1E6F; h&#257;&#8217;&#257;&#x1E0F;&#257;m &#8217;&#259;&#x1E0F;&#333;n&#257;y y&#601;hwih: </P>
<P>20&nbsp;&ucirc;mah-yyw&#333;s&icirc;f d&#257;wi&#x1E0F; &#8216;w&#333;&#x1E0F; l&#601;&#x1E0F;ab&#275;r &#8217;&#275;ley&#x1E35;&#257; w&#601;&#8217;at&acirc; y&#257;&#x1E0F;<sup>a</sup>&#8216;&#601;t&#257; &#8217;e&#x1E6F;-&#8216;a&#x1E07;&#601;d&#601;&#x1E35;&#257; &#8217;&#259;&#x1E0F;&#333;n&#257;y y&#601;hwih: </P>
<P>21&nbsp;b<sup>a</sup>&#8216;&#259;&#x1E07;&ucirc;r d&#601;&#x1E07;&#257;r&#601;&#x1E35;&#257; &ucirc;&#x1E35;&#601;lib&#601;&#x1E35;&#257; &#8216;&#257;&#347;&icirc;&#x1E6F;&#257; &#8217;&#275;&#x1E6F; k&#257;l-hag&#601;&#x1E0F;&ucirc;ll&acirc; hazz&#333;&#8217;&#x1E6F; l&#601;hw&#333;&#x1E0F;&icirc;&#8216;a &#8217;e&#x1E6F;-&#8216;a&#x1E07;&#601;de&#x1E35;&#257;: </P>
<P>22&nbsp;&#8216;al-k&#275;n g&#257;&#x1E0F;al&#601;t&#257; &#8217;&#259;&#x1E0F;&#333;n&#257;y y&#601;hwih k&icirc;-&#8217;&ecirc;n k&#257;mw&#333;&#x1E35;&#257; w&#601;&#8217;&ecirc;n &#8217;&#277;l&#333;h&icirc;m z&ucirc;l&#257;&#x1E6F;e&#x1E35;&#257; b&#601;&#x1E35;&#333;l &#8217;&#259;&#353;er-&#353;&#257;m<sup>a</sup>&#8216;&#601;n&ucirc; b&#601;&#8217;&#257;z&#601;n&ecirc;n&ucirc;: </P>
<P>23&nbsp;&ucirc;m&icirc; &#x1E35;&#601;&#8216;amm&#601;&#x1E35;&#257; k&#601;yi&#347;&#601;r&#257;&#8217;&#275;l gw&#333;y &#8217;e&#x1E25;&#257;&#x1E0F; b&#257;&#8217;&#257;re&#x1E63; &#8217;&#259;&#353;er h&#257;l&#601;&#x1E35;&ucirc;-&#8217;&#277;l&#333;h&icirc;m lif&#601;dw&#333;&#x1E6F;-lw&#333; l&#601;&#8216;&#257;m w&#601;l&#257;&#347;&ucirc;m lw&#333; &#353;&#275;m w&#601;l<sup>a</sup>&#8216;&#259;&#347;w&#333;&#x1E6F; l&#257;&#x1E35;em hag&#601;&#x1E0F;&ucirc;ll&acirc; w&#601;n&#333;r&#257;&#8217;w&#333;&#x1E6F; l&#601;&#8217;ar&#601;&#x1E63;e&#x1E35;&#257; mip&#601;n&ecirc; &#8216;amm&#601;&#x1E35;&#257; &#8217;&#259;&#353;er p&#257;&#x1E0F;&icirc;&#x1E6F;&#257; ll&#601;&#x1E35;&#257; mimmi&#x1E63;&#601;rayim gw&#333;yim w&#275;&#8217;l&#333;h&#257;yw: </P>
<P>24&nbsp;wat&#601;&#x1E35;w&#333;n&#275;n l&#601;&#x1E35;&#257; &#8217;e&#x1E6F;-&#8216;amm&#601;&#x1E35;&#257; yi&#347;&#601;r&#257;&#8217;&#275;l| l&#601;&#x1E35;&#257; l&#601;&#8216;&#257;m &#8216;a&#x1E0F;-&#8216;w&#333;l&#257;m w&#601;&#8217;at&acirc; y&#601;hw&acirc; h&#257;y&icirc;&#x1E6F;&#257; l&acirc;em l&#275;&#8217;l&#333;h&icirc;m: s</P>
<P>25&nbsp;w&#601;&#8216;at&acirc; y&#601;hw&acirc; &#8217;&#277;l&#333;h&icirc;m had&#257;&#x1E07;&#257;r &#8217;&#259;&#353;er dibar&#601;t&#257; &#8216;al-&#8216;a&#x1E07;&#601;d&#601;&#x1E35;&#257; w&#601;&#8216;al-b&ecirc;&#x1E6F;w&#333; h&#257;q&#275;m &#8216;a&#x1E0F;-&#8216;w&#333;l&#257;m w<sup>a</sup>&#8216;&#259;&#347;&#275;h ka&#8217;&#259;&#353;er dibar&#601;t&#257;: </P>
<P>26&nbsp;w&#601;yi&#x1E21;&#601;dal &#353;im&#601;&#x1E35;&#257; &#8216;a&#x1E0F;-&#8216;w&#333;l&#257;m l&#275;&#8217;m&#333;r y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&icirc;m &#8216;al-yi&#347;&#601;r&#257;&#8217;&#275;l &ucirc;&#x1E07;&ecirc;&#x1E6F; &#8216;a&#x1E07;&#601;d&#601;&#x1E35;&#257; &#x1E0F;&#257;wi&#x1E0F; yih&#601;yeh n&#257;&#x1E35;w&#333;n l&#601;f&#257;ney&#x1E35;&#257;: </P>
<P>27&nbsp;k&icirc;-&#8217;at&acirc; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc; yi&#347;&#601;r&#257;&#8217;&#275;l g&#257;l&icirc;&#x1E6F;&acirc; &#8217;e&#x1E6F;-&#8217;&#333;zen &#8216;a&#x1E07;&#601;d&#601;&#x1E35;&#257; l&#275;&#8217;m&#333;r bayi&#x1E6F; &#8217;e&#x1E07;&#601;neh-ll&#257;&#x1E35;&#601; &#8216;al-k&#275;n m&#257;&#x1E63;&#257;&#8217; &#8216;a&#x1E07;&#601;d&#601;&#x1E35;&#257; &#8217;e&#x1E6F;-libw&#333; l&#601;hi&#x1E6F;&#601;pall&#275;l &#8217;&#275;ley&#x1E35;&#257; &#8217;e&#x1E6F;-hat&#601;fill&acirc; hazz&#333;&#8217;&#x1E6F;: </P>
<P>28&nbsp;w&#601;&#8216;at&acirc;| &#8217;&#259;&#x1E0F;&#333;n&#257;y y&#601;hwih &#8217;at&acirc;-h&ucirc;&#8217; h&#257;&#8217;&#277;l&#333;h&icirc;m &ucirc;&#x1E0F;&#601;&#x1E07;&#257;rey&#x1E35;&#257; yih&#601;y&ucirc; &#8217;&#277;me&#x1E6F; wat&#601;&#x1E0F;ab&#275;r &#8217;el-&#8216;a&#x1E07;&#601;d&#601;&#x1E35;&#257; &#8217;e&#x1E6F;-ha&#x1E6D;&#x1E6D;w&#333;&#x1E07;&acirc; hazz&#333;&#8217;&#x1E6F;: </P>
<P>29&nbsp;w&#601;&#8216;at&acirc; hw&#333;&#8217;&#275;l &ucirc;&#x1E07;&#257;r&#275;&#x1E35;&#601; &#8217;e&#x1E6F;-b&ecirc;&#x1E6F; &#8216;a&#x1E07;&#601;d&#601;&#x1E35;&#257; lih&#601;yw&#333;&#x1E6F; l&#601;&#8216;w&#333;l&#257;m l&#601;f&#257;ney&#x1E35;&#257; k&icirc;-&#8217;at&acirc; &#8217;&#259;&#x1E0F;&#333;n&#257;y y&#601;hwih dibar&#601;t&#257; &ucirc;mibir&#601;&#x1E35;&#257;&#x1E6F;&#601;&#x1E35;&#257; y&#601;&#x1E07;&#333;ra&#x1E35;&#601; b&ecirc;&#x1E6F;-&#8216;a&#x1E07;&#601;d&#601;&#x1E35;&#257; l&#601;&#8216;w&#333;l&#257;m: f</P>
</TD>
</TABLE>
<P><HR>
<CENTER>
<A HREF="sa2008.htm">Next: 2 Samuel (2 Shmuel) Chapter 8</A></CENTER>
</BODY>
</HTML>
