<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 87</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa087.htm">Polyglot</A>&nbsp;
<A HREF="../kjv/psa087.htm">KJV</A>&nbsp;
<A HREF="../sep/psa087.htm">Sep</A>&nbsp;
<A HREF="../vul/psa087.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa086.htm">Previous</A>&nbsp;
<A HREF="psa088.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 87</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לִבְנֵי־קֹ֖רַח מִזְמ֣וֹר שִׁ֑יר יְ֝סוּדָת֗וֹ בְּהַרְרֵי־קֹֽדֶשׁ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֹהֵ֣ב יְ֭הוָה שַׁעֲרֵ֣י צִיּ֑וֹן מִ֝כֹּ֗ל מִשְׁכְּנ֥וֹת יַעֲקֹֽב׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;נִ֭כְבָּדוֹת מְדֻבָּ֣ר בָּ֑ךְ עִ֖יר הָאֱלֹהִ֣ים סֶֽלָה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַזְכִּ֤יר׀ רַ֥הַב וּבָבֶ֗ל לְֽיֹ֫דְעָ֥י הִנֵּ֤ה פְלֶ֣שֶׁת וְצ֣וֹר עִם־כּ֑וּשׁ זֶ֝֗ה יֻלַּד־שָֽׁם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּֽלֲצִיּ֨וֹן׀ יֵאָמַ֗ר אִ֣ישׁ וְ֭אִישׁ יֻלַּד־בָּ֑הּ וְה֖וּא יְכוֹנְנֶ֣הָ עֶלְיֽוֹן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יְֽהוָ֗ה יִ֭סְפֹּר בִּכְת֣וֹב עַמִּ֑ים זֶ֖ה יֻלַּד־שָׁ֣ם סֶֽלָה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְשָׁרִ֥ים כְּחֹלְלִ֑ים כָּֽל־מַעְיָנַ֥י בָּֽךְ׃ </P>
</TD>
<TD WIDTH="50%">
<P>1&nbsp;li&#x1E07;&#601;n&ecirc;-q&#333;r<sup>a</sup>&#x1E25; miz&#601;mw&#333;r &#353;&icirc;r y&#601;s&ucirc;&#x1E0F;&#257;&#x1E6F;w&#333; b&#601;har&#601;r&ecirc;-q&#333;&#x1E0F;e&#353;: </P>
<P>2&nbsp;&#8217;&#333;h&#275;&#x1E07; y&#601;hw&acirc; &#353;<sup>a</sup>&#8216;&#259;r&ecirc; &#x1E63;&icirc;yw&#333;n mik&#333;l mi&#353;&#601;k&#601;nw&#333;&#x1E6F; y<sup>a</sup>&#8216;&#259;q&#333;&#x1E07;: </P>
<P>3&nbsp;ni&#x1E35;&#601;b&#257;&#x1E0F;w&#333;&#x1E6F; m&#601;&#x1E0F;ub&#257;r b&#257;&#x1E35;&#601; &#8216;&icirc;r h&#257;&#8217;&#277;l&#333;h&icirc;m sel&acirc;: </P>
<P>4&nbsp;&#8217;az&#601;k&icirc;r| raha&#x1E07; &ucirc;&#x1E07;&#257;&#x1E07;el l&#601;y&#333;&#x1E0F;&#601;&#8216;&#257;y hinn&#275;h f&#601;le&#353;e&#x1E6F; w&#601;&#x1E63;w&#333;r &#8216;im-k&ucirc;&#353; zeh yulla&#x1E0F;-&#353;&#257;m: </P>
<P>5&nbsp;&ucirc;l&#259;&#x1E63;&icirc;yw&#333;n| y&#275;&#8217;&#257;mar &#8217;&icirc;&#353; w&#601;&#8217;&icirc;&#353; yulla&#x1E0F;-b&#257;h w&#601;h&ucirc;&#8217; y&#601;&#x1E35;w&#333;n&#601;neh&#257; &#8216;el&#601;yw&#333;n: </P>
<P>6&nbsp;y&#601;hw&acirc; yis&#601;p&#333;r bi&#x1E35;&#601;&#x1E6F;w&#333;&#x1E07; &#8216;amm&icirc;m zeh yulla&#x1E0F;-&#353;&#257;m sel&acirc;: </P>
<P>7&nbsp;w&#601;&#353;&#257;r&icirc;m k&#601;&#x1E25;&#333;l&#601;l&icirc;m k&#257;l-m<sup>a</sup>&#8216;&#601;y&#257;nay b&#257;&#x1E35;&#601;: </P>
</TD>
</TABLE>
<P><HR>
<CENTER>
<A HREF="psa088.htm">Next: Psalms (Tehilim) Chapter 88</A></CENTER>
</BODY>
</HTML>
