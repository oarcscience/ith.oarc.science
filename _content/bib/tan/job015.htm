<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 15</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job015.htm">Polyglot</A>&nbsp;
<A HREF="../kjv/job015.htm">KJV</A>&nbsp;
<A HREF="../sep/job015.htm">Sep</A>&nbsp;
<A HREF="../vul/job015.htm">Vul</A>&nbsp;

<BR>
<BR><A HREF="job.htm">Job (Iyov) Index</A><BR>
&nbsp;
<A HREF="job014.htm">Previous</A>&nbsp;
<A HREF="job016.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 15</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַ֭יַּעַן אֱלִיפַ֥ז הַֽתֵּימָנִ֗י וַיֹּאמַֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הֶֽחָכָ֗ם יַעֲנֶ֥ה דַֽעַת־ר֑וּחַ וִֽימַלֵּ֖א קָדִ֣ים בִּטְנֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הוֹכֵ֣חַ בְּ֭דָבָר לֹ֣א יִסְכּ֑וֹן וּ֝מִלִּ֗ים לֹא־יוֹעִ֥יל בָּֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַף־אַ֭תָּה תָּפֵ֣ר יִרְאָ֑ה וְתִגְרַ֥ע שִׂ֝יחָ֗ה לִפְנֵי־אֵֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֤י יְאַלֵּ֣ף עֲוֹנְךָ֣ פִ֑יךָ וְ֝תִבְחַ֗ר לְשׁ֣וֹן עֲרוּמִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יַרְשִֽׁיעֲךָ֣ פִ֣יךָ וְלֹא־אָ֑נִי וּ֝שְׂפָתֶ֗יךָ יַעֲנוּ־בָֽךְ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הֲרִאישׁ֣וֹן אָ֭דָם תִּוָּלֵ֑ד וְלִפְנֵ֖י גְבָע֣וֹת חוֹלָֽלְתָּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הַבְס֣וֹד אֱל֣וֹהַ תִּשְׁמָ֑ע וְתִגְרַ֖ע אֵלֶ֣יךָ חָכְמָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מַה־יָּ֭דַעְתָּ וְלֹ֣א נֵדָ֑ע תָּ֝בִ֗ין וְֽלֹא־עִמָּ֥נוּ הֽוּא׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;גַּם־שָׂ֣ב גַּם־יָשִׁ֣ישׁ בָּ֑נוּ כַּבִּ֖יר מֵאָבִ֣יךָ יָמִֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הַמְעַ֣ט מִ֭מְּךָ תַּנְחֻמ֣וֹת אֵ֑ל וְ֝דָבָ֗ר לָאַ֥ט עִמָּֽךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;מַה־יִּקָּחֲךָ֥ לִבֶּ֑ךָ וּֽמַה־יִּרְזְמ֥וּן עֵינֶֽיךָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּֽי־תָשִׁ֣יב אֶל־אֵ֣ל רוּחֶ֑ךָ וְהֹצֵ֖אתָ מִפִּ֣יךָ מִלִּֽין׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;מָֽה־אֱנ֥וֹשׁ כִּֽי־יִזְכֶּ֑ה וְכִֽי־יִ֝צְדַּ֗ק יְל֣וּד אִשָּֽׁה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הֵ֣ן <font color="brown">בקדשו</font> <font color="blue">בִּ֭קְדֹשָׁיו</font> לֹ֣א יַאֲמִ֑ין וְ֝שָׁמַ֗יִם לֹא־זַכּ֥וּ בְעֵינָֽיו׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אַ֭ף כִּֽי־נִתְעָ֥ב וְֽנֶאֱלָ֑ח אִישׁ־שֹׁתֶ֖ה כַמַּ֣יִם עַוְלָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֲחַוְךָ֥<font color="red"><sup>3</font></sup> שְֽׁמַֽע־לִ֑י וְזֶֽה־חָ֝זִ֗יתִי וַאֲסַפֵּֽרָה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אֲשֶׁר־חֲכָמִ֥ים יַגִּ֑ידוּ וְלֹ֥א כִֽ֝חֲד֗וּ מֵאֲבוֹתָֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לָהֶ֣ם לְ֭בַדָּם נִתְּנָ֣ה הָאָ֑רֶץ וְלֹא־עָ֖בַר זָ֣ר בְּתוֹכָֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כָּל־יְמֵ֣י רָ֭שָׁע ה֣וּא מִתְחוֹלֵ֑ל וּמִסְפַּ֥ר שָׁ֝נִ֗ים נִצְפְּנ֥וּ לֶעָרִֽיץ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;קוֹל־פְּחָדִ֥ים בְּאָזְנָ֑יו בַּ֝שָּׁל֗וֹם שׁוֹדֵ֥ד יְבוֹאֶֽנּוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;לֹא־יַאֲמִ֣ין שׁ֭וּב מִנִּי־חֹ֑שֶׁךְ <font color="brown">וצפו</font> <font color="blue">וְצָפ֖וּי</font> ה֣וּא אֱלֵי־חָֽרֶב׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;נֹ֘דֵ֤ד ה֣וּא לַלֶּ֣חֶם אַיֵּ֑ה יָדַ֓ע׀ כִּֽי־נָכ֖וֹן בְּיָד֣וֹ יֽוֹם־חֹֽשֶׁךְ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;יְֽ֭בַעֲתֻהוּ צַ֣ר וּמְצוּקָ֑ה תִּ֝תְקְפֵ֗הוּ כְּמֶ֤לֶךְ׀ עָתִ֬יד לַכִּידֽוֹר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;כִּֽי־נָטָ֣ה אֶל־אֵ֣ל יָד֑וֹ וְאֶל־שַׁ֝דַּ֗י יִתְגַּבָּֽר׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;יָר֣וּץ אֵלָ֣יו בְּצַוָּ֑אר בַּ֝עֲבִ֗י גַּבֵּ֥י מָֽגִנָּֽיו׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;כִּֽי־כִסָּ֣ה פָנָ֣יו בְּחֶלְבּ֑וֹ וַיַּ֖עַשׂ פִּימָ֣ה עֲלֵי־כָֽסֶל׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּשְׁכּ֤וֹן׀ עָ֘רִ֤ים נִכְחָד֗וֹת בָּ֭תִּים לֹא־יֵ֣שְׁבוּ לָ֑מוֹ אֲשֶׁ֖ר הִתְעַתְּד֣וּ לְגַלִּֽים׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;לֹֽא־יֶ֖עְשַׁר וְלֹא־יָק֣וּם חֵיל֑וֹ וְלֹֽא־יִטֶּ֖ה לָאָ֣רֶץ מִנְלָֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;לֹֽא־יָס֨וּר׀ מִנִּי־חֹ֗שֶׁךְ יֹֽ֭נַקְתּוֹ תְּיַבֵּ֣שׁ שַׁלְהָ֑בֶת וְ֝יָס֗וּר בְּר֣וּחַ פִּֽיו׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;אַל־יַאֲמֵ֣ן <font color="brown">בשו</font> <font color="blue">בַּשָּׁ֣יו</font> נִתְעָ֑ה כִּי־שָׁ֝֗וְא תִּהְיֶ֥ה תְמוּרָתֽוֹ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;בְּֽלֹא־י֭וֹמוֹ תִּמָּלֵ֑א וְ֝כִפָּת֗וֹ לֹ֣א רַעֲנָֽנָה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;יַחְמֹ֣ס כַּגֶּ֣פֶן בִּסְר֑וֹ וְיַשְׁלֵ֥ךְ כַּ֝זַּ֗יִת נִצָּתֽוֹ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;כִּֽי־עֲדַ֣ת חָנֵ֣ף גַּלְמ֑וּד וְ֝אֵ֗שׁ אָכְלָ֥ה אָֽהֳלֵי־שֹֽׁחַד׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;הָרֹ֣ה עָ֭מָל וְיָ֣לֹד<font color="red"><sup>3</font></sup> אָ֑וֶן וּ֝בִטְנָ֗ם תָּכִ֥ין מִרְמָֽה׃ ס</P>
</TD>
<TD WIDTH="50%">
<P>1&nbsp;wayy<sup>a</sup>&#8216;an &#8217;&#277;l&icirc;faz hat&ecirc;m&#257;n&icirc; wayy&#333;&#8217;mar: </P>
<P>2&nbsp;he&#x1E25;&#257;&#x1E35;&#257;m y<sup>a</sup>&#8216;&#259;neh &#x1E0F;<sup>a</sup>&#8216;a&#x1E6F;-r&ucirc;&#x1E25;a w&icirc;mall&#275;&#8217; q&#257;&#x1E0F;&icirc;m bi&#x1E6D;&#601;nw&#333;: </P>
<P>3&nbsp;hw&#333;&#x1E35;&#275;&#x1E25;a b&#601;&#x1E0F;&#257;&#x1E07;&#257;r l&#333;&#8217; yis&#601;kw&#333;n &ucirc;mill&icirc;m l&#333;&#8217;-yw&#333;&#8216;&icirc;l b&#257;m: </P>
<P>4&nbsp;&#8217;af-&#8217;at&acirc; t&#257;f&#275;r yir&#601;&#8217;&acirc; w&#601;&#x1E6F;i&#x1E21;&#601;r<sup>a</sup>&#8216; &#347;&icirc;&#x1E25;&acirc; lif&#601;n&ecirc;-&#8217;&#275;l: </P>
<P>5&nbsp;k&icirc; y&#601;&#8217;all&#275;f &#8216;&#259;w&#333;n&#601;&#x1E35;&#257; f&icirc;&#x1E35;&#257; w&#601;&#x1E6F;i&#x1E07;&#601;&#x1E25;ar l&#601;&#353;w&#333;n &#8216;&#259;r&ucirc;m&icirc;m: </P>
<P>6&nbsp;yar&#601;&#353;&icirc;&#8216;&#259;&#x1E35;&#257; f&icirc;&#x1E35;&#257; w&#601;l&#333;&#8217;-&#8217;&#257;n&icirc; &ucirc;&#347;&#601;f&#257;&#x1E6F;ey&#x1E35;&#257; y<sup>a</sup>&#8216;&#259;n&ucirc;-&#x1E07;&#257;&#x1E35;&#601;: </P>
<P>7&nbsp;h&#259;ri&#8217;y&#353;w&#333;n &#8217;&#257;&#x1E0F;&#257;m ti&ucirc;&#257;l&#275;&#x1E0F; w&#601;lif&#601;n&ecirc; &#x1E21;&#601;&#x1E07;&#257;&#8216;w&#333;&#x1E6F; &#x1E25;w&#333;l&#257;l&#601;t&#257;: </P>
<P>8&nbsp;ha&#x1E07;&#601;sw&#333;&#x1E0F; &#8217;&#277;lw&#333;ha ti&#353;&#601;m&#257;&#8216; w&#601;&#x1E6F;i&#x1E21;&#601;r<sup>a</sup>&#8216; &#8217;&#275;ley&#x1E35;&#257; &#x1E25;&#257;&#x1E35;&#601;m&acirc;: </P>
<P>9&nbsp;mah-yy&#257;&#x1E0F;<sup>a</sup>&#8216;&#601;t&#257; w&#601;l&#333;&#8217; n&#275;&#x1E0F;&#257;&#8216; t&#257;&#x1E07;&icirc;n w&#601;l&#333;&#8217;-&#8216;imm&#257;n&ucirc; h&ucirc;&#8217;: </P>
<P>10&nbsp;gam-&#347;&#257;&#x1E07; gam-y&#257;&#353;&icirc;&#353; b&#257;n&ucirc; kab&icirc;r m&#275;&#8217;&#257;&#x1E07;&icirc;&#x1E35;&#257; y&#257;m&icirc;m: </P>
<P>11&nbsp;ham&#601;&#8216;a&#x1E6D; mimm&#601;&#x1E35;&#257; tan&#601;&#x1E25;umw&#333;&#x1E6F; &#8217;&#275;l w&#601;&#x1E0F;&#257;&#x1E07;&#257;r l&#257;&#8217;a&#x1E6D; &#8216;imm&#257;&#x1E35;&#601;: </P>
<P>12&nbsp;mah-yyiqq&#257;&#x1E25;&#259;&#x1E35;&#257; libe&#x1E35;&#257; &ucirc;mah-yyir&#601;z&#601;m&ucirc;n &#8216;&ecirc;ney&#x1E35;&#257;: </P>
<P>13&nbsp;k&icirc;-&#x1E6F;&#257;&#353;&icirc;&#x1E07; &#8217;el-&#8217;&#275;l r&ucirc;&#x1E25;e&#x1E35;&#257; w&#601;h&#333;&#x1E63;&#275;&#8217;&#x1E6F;&#257; mip&icirc;&#x1E35;&#257; mill&icirc;n: </P>
<P>14&nbsp;m&acirc;-&#8217;&#277;nw&#333;&#353; k&icirc;-yiz&#601;keh w&#601;&#x1E35;&icirc;-yi&#x1E63;&#601;daq y&#601;l&ucirc;&#x1E0F; &#8217;i&#353;&#353;&acirc;: </P>
<P>15&nbsp;h&#275;n <font color="brown">biq&#601;&#x1E0F;&#333;&#353;&#257;w</font> <font color="blue">biq&#601;&#x1E0F;&#333;&#353;&#257;yw</font> l&#333;&#8217; ya&#8217;&#259;m&icirc;n w&#601;&#353;&#257;mayim l&#333;&#8217;-zak&ucirc; &#x1E07;&#601;&#8216;&ecirc;n&#257;yw: </P>
<P>16&nbsp;&#8217;af k&icirc;-ni&#x1E6F;&#601;&#8216;&#257;&#x1E07; w&#601;ne&#8217;&#277;l&#257;&#x1E25; &#8217;&icirc;&#353;-&#353;&#333;&#x1E6F;eh &#x1E35;ammayim &#8216;aw&#601;l&acirc;: </P>
<P>17&nbsp;&#8217;&#259;&#x1E25;aw&#601;&#x1E35;&#257;<font color="red"><sup>3</font></sup> &#353;&#601;m<sup>a</sup>&#8216;-l&icirc; w&#601;zeh-&#x1E25;&#257;z&icirc;&#x1E6F;&icirc; wa&#8217;&#259;sap&#275;r&acirc;: </P>
<P>18&nbsp;&#8217;&#259;&#353;er-&#x1E25;&#259;&#x1E35;&#257;m&icirc;m yag&icirc;&#x1E0F;&ucirc; w&#601;l&#333;&#8217; &#x1E35;i&#x1E25;&#259;&#x1E0F;&ucirc; m&#275;&#8217;&#259;&#x1E07;w&#333;&#x1E6F;&#257;m: </P>
<P>19&nbsp;l&acirc;em l&#601;&#x1E07;ad&#257;m nit&#601;n&acirc; h&#257;&#8217;&#257;re&#x1E63; w&#601;l&#333;&#8217;-&#8216;&#257;&#x1E07;ar z&#257;r b&#601;&#x1E6F;w&#333;&#x1E35;&#257;m: </P>
<P>20&nbsp;k&#257;l-y&#601;m&ecirc; r&#257;&#353;&#257;&#8216; h&ucirc;&#8217; mi&#x1E6F;&#601;&#x1E25;w&#333;l&#275;l &ucirc;mis&#601;par &#353;&#257;n&icirc;m ni&#x1E63;&#601;p&#601;n&ucirc; le&#8216;&#257;r&icirc;&#x1E63;: </P>
<P>21&nbsp;qw&#333;l-p&#601;&#x1E25;&#257;&#x1E0F;&icirc;m b&#601;&#8217;&#257;z&#601;n&#257;yw ba&#353;&#353;&#257;lw&#333;m &#353;w&#333;&#x1E0F;&#275;&#x1E0F; y&#601;&#x1E07;w&#333;&#8217;enn&ucirc;: </P>
<P>22&nbsp;l&#333;&#8217;-ya&#8217;&#259;m&icirc;n &#353;&ucirc;&#x1E07; minn&icirc;-&#x1E25;&#333;&#353;e&#x1E35;&#601; <font color="brown">w&#601;&#x1E63;&#257;f&ucirc;</font> <font color="blue">w&#601;&#x1E63;&#257;f&ucirc;y</font> h&ucirc;&#8217; &#8217;&#277;l&ecirc;-&#x1E25;&#257;re&#x1E07;: </P>
<P>23&nbsp;n&#333;&#x1E0F;&#275;&#x1E0F; h&ucirc;&#8217; lalle&#x1E25;em &#8217;ayy&#275;h y&#257;&#x1E0F;<sup>a</sup>&#8216;| k&icirc;-n&#257;&#x1E35;w&#333;n b&#601;y&#257;&#x1E0F;w&#333; yw&#333;m-&#x1E25;&#333;&#353;e&#x1E35;&#601;: </P>
<P>24&nbsp;y&#601;&#x1E07;<sup>a</sup>&#8216;&#259;&#x1E6F;uh&ucirc; &#x1E63;ar &ucirc;m&#601;&#x1E63;&ucirc;q&acirc; ti&#x1E6F;&#601;q&#601;f&#275;h&ucirc; k&#601;mele&#x1E35;&#601;| &#8216;&#257;&#x1E6F;&icirc;&#x1E0F; lak&icirc;&#x1E0F;w&#333;r: </P>
<P>25&nbsp;k&icirc;-n&#257;&#x1E6D;&acirc; &#8217;el-&#8217;&#275;l y&#257;&#x1E0F;w&#333; w&#601;&#8217;el-&#353;aday yi&#x1E6F;&#601;gab&#257;r: </P>
<P>26&nbsp;y&#257;r&ucirc;&#x1E63; &#8217;&#275;l&#257;yw b&#601;&#x1E63;a&ucirc;&#257;&#8217;r b<sup>a</sup>&#8216;&#259;&#x1E07;&icirc; gab&ecirc; m&#257;&#x1E21;inn&#257;yw: </P>
<P>27&nbsp;k&icirc;-&#x1E35;iss&acirc; f&#257;n&#257;yw b&#601;&#x1E25;el&#601;bw&#333; wayy<sup>a</sup>&#8216;a&#347; p&icirc;m&acirc; &#8216;&#259;l&ecirc;-&#x1E35;&#257;sel: </P>
<P>28&nbsp;wayyi&#353;&#601;kw&#333;n| &#8216;&#257;r&icirc;m ni&#x1E35;&#601;&#x1E25;&#257;&#x1E0F;w&#333;&#x1E6F; b&#257;t&icirc;m l&#333;&#8217;-y&#275;&#353;&#601;&#x1E07;&ucirc; l&#257;mw&#333; &#8217;&#259;&#353;er hi&#x1E6F;&#601;&#8216;at&#601;&#x1E0F;&ucirc; l&#601;&#x1E21;all&icirc;m: </P>
<P>29&nbsp;l&#333;&#8217;-ye&#8216;&#601;&#353;ar w&#601;l&#333;&#8217;-y&#257;q&ucirc;m &#x1E25;&ecirc;lw&#333; w&#601;l&#333;&#8217;-yi&#x1E6D;&#x1E6D;eh l&#257;&#8217;&#257;re&#x1E63; min&#601;l&#257;m: </P>
<P>30&nbsp;l&#333;&#8217;-y&#257;s&ucirc;r| minn&icirc;-&#x1E25;&#333;&#353;e&#x1E35;&#601; y&#333;naq&#601;tw&#333; t&#601;yab&#275;&#353; &#353;al&#601;h&#257;&#x1E07;e&#x1E6F; w&#601;y&#257;s&ucirc;r b&#601;r&ucirc;&#x1E25;a p&icirc;w: </P>
<P>31&nbsp;&#8217;al-ya&#8217;&#259;m&#275;n <font color="brown">ba&#353;&#353;&#257;w</font> <font color="blue">ba&#353;&#353;&#257;yw</font> ni&#x1E6F;&#601;&#8216;&acirc; k&icirc;-&#353;&#257;w&#601;&#8217; tih&#601;yeh &#x1E6F;&#601;m&ucirc;r&#257;&#x1E6F;w&#333;: </P>
<P>32&nbsp;b&#601;l&#333;&#8217;-yw&#333;mw&#333; timm&#257;l&#275;&#8217; w&#601;&#x1E35;ip&#257;&#x1E6F;w&#333; l&#333;&#8217; r<sup>a</sup>&#8216;&#259;n&#257;n&acirc;: </P>
<P>33&nbsp;y<sup>a</sup>&#x1E25;&#601;m&#333;s kagefen bis&#601;rw&#333; w&#601;ya&#353;&#601;l&#275;&#x1E35;&#601; kazzayi&#x1E6F; ni&#x1E63;&#x1E63;&#257;&#x1E6F;w&#333;: </P>
<P>34&nbsp;k&icirc;-&#8216;&#259;&#x1E0F;a&#x1E6F; &#x1E25;&#257;n&#275;f gal&#601;m&ucirc;&#x1E0F; w&#601;&#8217;&#275;&#353; &#8217;&#257;&#x1E35;&#601;l&acirc; &#8217;&acirc;&#335;l&ecirc;-&#353;&#333;&#x1E25;a&#x1E0F;: </P>
<P>35&nbsp;h&#257;r&#333;h &#8216;&#257;m&#257;l w&#601;y&#257;l&#333;&#x1E0F;<font color="red"><sup>3</font></sup> &#8217;&#257;wen &ucirc;&#x1E07;i&#x1E6D;&#601;n&#257;m t&#257;&#x1E35;&icirc;n mir&#601;m&acirc;: s</P>
</TD>
</TABLE>
<P><HR>
<CENTER>
<A HREF="job016.htm">Next: Job (Iyov) Chapter 16</A></CENTER>
</BODY>
</HTML>
