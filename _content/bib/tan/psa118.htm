<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 118</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa118.htm">Polyglot</A>&nbsp;
<A HREF="../kjv/psa118.htm">KJV</A>&nbsp;
<A HREF="../sep/psa118.htm">Sep</A>&nbsp;
<A HREF="../vul/psa118.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa117.htm">Previous</A>&nbsp;
<A HREF="psa119.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 118</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הוֹד֣וּ לַיהוָ֣ה כִּי־ט֑וֹב כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;יֹֽאמַר־נָ֥א יִשְׂרָאֵ֑ל כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יֹֽאמְרוּ־נָ֥א בֵֽית־אַהֲרֹ֑ן כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יֹֽאמְרוּ־נָ֭א יִרְאֵ֣י יְהוָ֑ה כִּ֖י לְעוֹלָ֣ם חַסְדּֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;מִֽן־הַ֭מֵּצַ֥ר קָרָ֣אתִי יָּ֑הּ עָנָ֖נִי בַמֶּרְחָ֣ב יָֽהּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יְהוָ֣ה לִ֭י לֹ֣א אִירָ֑א מַה־יַּעֲשֶׂ֖ה לִ֣י אָדָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יְהוָ֣ה לִ֭י בְּעֹזְרָ֑י וַ֝אֲנִ֗י אֶרְאֶ֥ה בְשֹׂנְאָֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;ט֗וֹב לַחֲס֥וֹת בַּיהוָ֑ה מִ֝בְּטֹ֗חַ בָּאָדָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;ט֗וֹב לַחֲס֥וֹת בַּיהוָ֑ה מִ֝בְּטֹ֗חַ בִּנְדִיבִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כָּל־גּוֹיִ֥ם סְבָב֑וּנִי בְּשֵׁ֥ם יְ֝הוָ֗ה כִּ֣י אֲמִילַֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;סַבּ֥וּנִי גַם־סְבָב֑וּנִי בְּשֵׁ֥ם יְ֝הוָ֗ה כִּ֣י אֲמִילַֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;סַבּ֤וּנִי כִדְבוֹרִ֗ים דֹּ֭עֲכוּ כְּאֵ֣שׁ קוֹצִ֑ים בְּשֵׁ֥ם יְ֝הוָ֗ה כִּ֣י אֲמִילַֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;דַּחֹ֣ה דְחִיתַ֣נִי לִנְפֹּ֑ל וַ֖יהוָ֣ה עֲזָרָֽנִי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;עָזִּ֣י וְזִמְרָ֣ת יָ֑הּ וַֽיְהִי־לִ֝֗י לִֽישׁוּעָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;ק֤וֹל׀ רִנָּ֬ה וִֽישׁוּעָ֗ה בְּאָהֳלֵ֥י צַדִּיקִ֑ים יְמִ֥ין יְ֝הוָה עֹ֣שָׂה חָֽיִל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;יְמִ֣ין יְ֭הוָה רוֹמֵמָ֑ה יְמִ֥ין יְ֝הוָה עֹ֣שָׂה חָֽיִל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לֹֽא אָמ֥וּת כִּי־אֶֽחְיֶ֑ה וַ֝אֲסַפֵּ֗ר מַֽעֲשֵׂ֥י יָֽהּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;יַסֹּ֣ר יִסְּרַ֣נִּי יָּ֑הּ וְ֝לַמָּ֗וֶת לֹ֣א נְתָנָֽנִי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;פִּתְחוּ־לִ֥י שַׁעֲרֵי־צֶ֑דֶק אָֽבֹא־בָ֝ם אוֹדֶ֥ה יָֽהּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;זֶֽה־הַשַּׁ֥עַר לַיהוָ֑ה צַ֝דִּיקִ֗ים יָבֹ֥אוּ בֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;א֭וֹדְךָ כִּ֣י עֲנִיתָ֑נִי וַתְּהִי־לִ֝֗י לִֽישׁוּעָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֶ֭בֶן מָאֲס֣וּ הַבּוֹנִ֑ים הָ֝יְתָ֗ה לְרֹ֣אשׁ פִּנָּֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;מֵאֵ֣ת יְ֭הוָה הָ֣יְתָה זֹּ֑את הִ֖יא נִפְלָ֣את בְּעֵינֵֽינוּ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;זֶה־הַ֭יּוֹם עָשָׂ֣ה יְהוָ֑ה נָגִ֖ילָה וְנִשְׂמְחָ֣ה בֽוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אָנָּ֣א יְ֭הוָה הוֹשִׁ֘יעָ֥ה נָּ֑א אָֽנָּ֥א יְ֝הוָ֗ה הַצְלִ֘יחָ֥ה נָּֽא׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בָּר֣וּךְ הַ֭בָּא בְּשֵׁ֣ם יְהוָ֑ה בֵּ֝רַֽכְנוּכֶ֗ם מִבֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אֵ֤ל׀ יְהוָה֮ וַיָּ֪אֶר לָ֥נוּ אִסְרוּ־חַ֥ג בַּעֲבֹתִ֑ים עַד־קַ֝רְנ֗וֹת הַמִּזְבֵּֽחַ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;אֵלִ֣י אַתָּ֣ה וְאוֹדֶ֑ךָּ אֱ֝לֹהַ֗י אֲרוֹמְמֶֽךָּ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;הוֹד֣וּ לַיהוָ֣ה כִּי־ט֑וֹב כִּ֖י לְעוֹלָ֣ם חַסְדּֽוֹ׃ </P>
</TD>
<TD WIDTH="50%">
<P>1&nbsp;hw&#333;&#x1E0F;&ucirc; layhw&acirc; k&icirc;-&#x1E6D;w&#333;&#x1E07; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>2&nbsp;y&#333;&#8217;mar-n&#257;&#8217; yi&#347;&#601;r&#257;&#8217;&#275;l k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>3&nbsp;y&#333;&#8217;m&#601;r&ucirc;-n&#257;&#8217; &#x1E07;&ecirc;&#x1E6F;-&#8217;ah&#259;r&#333;n k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>4&nbsp;y&#333;&#8217;m&#601;r&ucirc;-n&#257;&#8217; yir&#601;&#8217;&ecirc; y&#601;hw&acirc; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
<P>5&nbsp;min-hamm&#275;&#x1E63;ar q&#257;r&#257;&#8217;&#x1E6F;&icirc; yy&#257;h &#8216;&#257;n&#257;n&icirc; &#x1E07;ammer&#601;&#x1E25;&#257;&#x1E07; y&#257;h: </P>
<P>6&nbsp;y&#601;hw&acirc; l&icirc; l&#333;&#8217; &#8217;&icirc;r&#257;&#8217; mah-yy<sup>a</sup>&#8216;&#259;&#347;eh l&icirc; &#8217;&#257;&#x1E0F;&#257;m: </P>
<P>7&nbsp;y&#601;hw&acirc; l&icirc; b&#601;&#8216;&#333;z&#601;r&#257;y wa&#8217;&#259;n&icirc; &#8217;er&#601;&#8217;eh &#x1E07;&#601;&#347;&#333;n&#601;&#8217;&#257;y: </P>
<P>8&nbsp;&#x1E6D;w&#333;&#x1E07; l<sup>a</sup>&#x1E25;&#259;sw&#333;&#x1E6F; bayhw&acirc; mib&#601;&#x1E6D;&#333;&#x1E25;a b&#257;&#8217;&#257;&#x1E0F;&#257;m: </P>
<P>9&nbsp;&#x1E6D;w&#333;&#x1E07; l<sup>a</sup>&#x1E25;&#259;sw&#333;&#x1E6F; bayhw&acirc; mib&#601;&#x1E6D;&#333;&#x1E25;a bin&#601;&#x1E0F;&icirc;&#x1E07;&icirc;m: </P>
<P>10&nbsp;k&#257;l-gw&#333;yim s&#601;&#x1E07;&#257;&#x1E07;&ucirc;n&icirc; b&#601;&#353;&#275;m y&#601;hw&acirc; k&icirc; &#8217;&#259;m&icirc;lam: </P>
<P>11&nbsp;sab&ucirc;n&icirc; &#x1E21;am-s&#601;&#x1E07;&#257;&#x1E07;&ucirc;n&icirc; b&#601;&#353;&#275;m y&#601;hw&acirc; k&icirc; &#8217;&#259;m&icirc;lam: </P>
<P>12&nbsp;sab&ucirc;n&icirc; &#x1E35;i&#x1E0F;&#601;&#x1E07;w&#333;r&icirc;m d&#333;&#8216;&#259;&#x1E35;&ucirc; k&#601;&#8217;&#275;&#353; qw&#333;&#x1E63;&icirc;m b&#601;&#353;&#275;m y&#601;hw&acirc; k&icirc; &#8217;&#259;m&icirc;lam: </P>
<P>13&nbsp;d<sup>a</sup>&#x1E25;&#333;h &#x1E0F;&#601;&#x1E25;&icirc;&#x1E6F;an&icirc; lin&#601;p&#333;l wayhw&acirc; &#8216;&#259;z&#257;r&#257;n&icirc;: </P>
<P>14&nbsp;&#8216;&#257;zz&icirc; w&#601;zim&#601;r&#257;&#x1E6F; y&#257;h way&#601;h&icirc;-l&icirc; l&icirc;&#353;&ucirc;&#8216;&acirc;: </P>
<P>15&nbsp;qw&#333;l| rinn&acirc; w&icirc;&#353;&ucirc;&#8216;&acirc; b&#601;&#8217;&acirc;&#335;l&ecirc; &#x1E63;ad&icirc;q&icirc;m y&#601;m&icirc;n y&#601;hw&acirc; &#8216;&#333;&#347;&acirc; &#x1E25;&#257;yil: </P>
<P>16&nbsp;y&#601;m&icirc;n y&#601;hw&acirc; rw&#333;m&#275;m&acirc; y&#601;m&icirc;n y&#601;hw&acirc; &#8216;&#333;&#347;&acirc; &#x1E25;&#257;yil: </P>
<P>17&nbsp;l&#333;&#8217; &#8217;&#257;m&ucirc;&#x1E6F; k&icirc;-&#8217;e&#x1E25;&#601;yeh wa&#8217;&#259;sap&#275;r m<sup>a</sup>&#8216;&#259;&#347;&ecirc; y&#257;h: </P>
<P>18&nbsp;yass&#333;r yiss&#601;rann&icirc; yy&#257;h w&#601;lamm&#257;we&#x1E6F; l&#333;&#8217; n&#601;&#x1E6F;&#257;n&#257;n&icirc;: </P>
<P>19&nbsp;pi&#x1E6F;&#601;&#x1E25;&ucirc;-l&icirc; &#353;<sup>a</sup>&#8216;&#259;r&ecirc;-&#x1E63;e&#x1E0F;eq &#8217;&#257;&#x1E07;&#333;&#8217;-&#x1E07;&#257;m &#8217;w&#333;&#x1E0F;eh y&#257;h: </P>
<P>20&nbsp;zeh-ha&#353;&#353;<sup>a</sup>&#8216;ar layhw&acirc; &#x1E63;ad&icirc;q&icirc;m y&#257;&#x1E07;&#333;&#8217;&ucirc; &#x1E07;w&#333;: </P>
<P>21&nbsp;&#8217;w&#333;&#x1E0F;&#601;&#x1E35;&#257; k&icirc; &#8216;&#259;n&icirc;&#x1E6F;&#257;n&icirc; wat&#601;h&icirc;-l&icirc; l&icirc;&#353;&ucirc;&#8216;&acirc;: </P>
<P>22&nbsp;&#8217;e&#x1E07;en m&#257;&#8217;&#259;s&ucirc; habw&#333;n&icirc;m h&#257;y&#601;&#x1E6F;&acirc; l&#601;r&#333;&#8217;&#353; pinn&acirc;: </P>
<P>23&nbsp;m&#275;&#8217;&#275;&#x1E6F; y&#601;hw&acirc; h&#257;y&#601;&#x1E6F;&acirc; zz&#333;&#8217;&#x1E6F; h&icirc;&#8217; nif&#601;l&#257;&#8217;&#x1E6F; b&#601;&#8216;&ecirc;n&ecirc;n&ucirc;: </P>
<P>24&nbsp;zeh-hayyw&#333;m &#8216;&#257;&#347;&acirc; y&#601;hw&acirc; n&#257;&#x1E21;&icirc;l&acirc; w&#601;ni&#347;&#601;m&#601;&#x1E25;&acirc; &#x1E07;w&#333;: </P>
<P>25&nbsp;&#8217;&#257;nn&#257;&#8217; y&#601;hw&acirc; hw&#333;&#353;&icirc;&#8216;&acirc; nn&#257;&#8217; &#8217;&#257;nn&#257;&#8217; y&#601;hw&acirc; ha&#x1E63;&#601;l&icirc;&#x1E25;&acirc; nn&#257;&#8217;: </P>
<P>26&nbsp;b&#257;r&ucirc;&#x1E35;&#601; hab&#257;&#8217; b&#601;&#353;&#275;m y&#601;hw&acirc; b&#275;ra&#x1E35;&#601;n&ucirc;&#x1E35;em mib&ecirc;&#x1E6F; y&#601;hw&acirc;: </P>
<P>27&nbsp;&#8217;&#275;l| y&#601;hw&acirc; wayy&#257;&#8217;er l&#257;n&ucirc; &#8217;is&#601;r&ucirc;-&#x1E25;a&#x1E21; b<sup>a</sup>&#8216;&#259;&#x1E07;&#333;&#x1E6F;&icirc;m &#8216;a&#x1E0F;-qar&#601;nw&#333;&#x1E6F; hammiz&#601;b&#275;&#x1E25;a: </P>
<P>28&nbsp;&#8217;&#275;l&icirc; &#8217;at&acirc; w&#601;&#8217;w&#333;&#x1E0F;e&#x1E35;&#x1E35;&#257; &#8217;&#277;l&#333;hay &#8217;&#259;rw&#333;m&#601;me&#x1E35;&#x1E35;&#257;: </P>
<P>29&nbsp;hw&#333;&#x1E0F;&ucirc; layhw&acirc; k&icirc;-&#x1E6D;w&#333;&#x1E07; k&icirc; l&#601;&#8216;w&#333;l&#257;m &#x1E25;as&#601;dw&#333;: </P>
</TD>
</TABLE>
<P><HR>
<CENTER>
<A HREF="psa119.htm">Next: Psalms (Tehilim) Chapter 119</A></CENTER>
</BODY>
</HTML>
