[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jdg008)  [KJV](../kjv/jdg008) 
[Sep:JdB](../sep/jdb008)  [Sep:JdA](../sep/jda008) 
[Vul](../vul/jdg008)   
  
[Judges (Shoftim) Index](jdg)  
  [Previous](jdg007)  [Next](jdg009) 

------------------------------------------------------------------------

### Tanach (Hebrew): Judges (Shoftim) Chapter 8

‎<span id="001">1</span> ‏וַיֹּאמְר֨וּ אֵלָ֜יו אִ֣ישׁ אֶפְרַ֗יִם
מָֽה־הַדָּבָ֤ר הַזֶּה֙ עָשִׂ֣יתָ לָּ֔נוּ לְבִלְתִּי֙ קְרֹ֣אות לָ֔נוּ
כִּ֥י הָלַ֖כְתָּ לְהִלָּחֵ֣ם בְּמִדְיָ֑ן וַיְרִיב֥וּן אִתּ֖וֹ
בְּחָזְקָֽה׃

‎<span id="002">2</span> ‏וַיֹּ֣אמֶר אֲלֵיהֶ֔ם מֶה־עָשִׂ֥יתִי עַתָּ֖ה
כָּכֶ֑ם הֲל֗וֹא ט֛וֹב עֹלְל֥וֹת אֶפְרַ֖יִם מִבְצִ֥יר אֲבִיעֶֽזֶר׃

‎<span id="003">3</span> ‏בְּיֶדְכֶם֩ נָתַ֨ן אֱלֹהִ֜ים אֶת־שָׂרֵ֤י
מִדְיָן֙ אֶת־עֹרֵ֣ב וְאֶת־זְאֵ֔ב וּמַה־יָּכֹ֖לְתִּי עֲשׂ֣וֹת כָּכֶ֑ם
אָ֗ז רָפְתָ֤ה רוּחָם֙ מֵֽעָלָ֔יו בְּדַבְּר֖וֹ הַדָּבָ֥ר הַזֶּֽה׃

‎<span id="004">4</span> ‏וַיָּבֹ֥א גִדְע֖וֹן הַיַּרְדֵּ֑נָה עֹבֵ֣ר
ה֗וּא וּשְׁלֹשׁ־מֵא֤וֹת הָאִישׁ֙ אֲשֶׁ֣ר אִתּ֔וֹ עֲיֵפִ֖ים וְרֹדְפִֽים׃

‎<span id="005">5</span> ‏וַיֹּ֙אמֶר֙ לְאַנְשֵׁ֣י סֻכּ֔וֹת תְּנוּ־נָא֙
כִּכְּר֣וֹת לֶ֔חֶם לָעָ֖ם אֲשֶׁ֣ר בְּרַגְלָ֑י כִּי־עֲיֵפִ֣ים הֵ֔ם
וְאָנֹכִ֗י רֹדֵ֛ף אַחֲרֵ֛י זֶ֥בַח וְצַלְמֻנָּ֖ע מַלְכֵ֥י מִדְיָֽן׃

‎<span id="006">6</span> ‏וַיֹּ֙אמֶר֙ שָׂרֵ֣י סֻכּ֔וֹת הֲ֠כַף זֶ֧בַח
וְצַלְמֻנָּ֛ע עַתָּ֖ה בְּיָדֶ֑ךָ כִּֽי־נִתֵּ֥ן לִֽצְבָאֲךָ֖ לָֽחֶם׃

‎<span id="007">7</span> ‏וַיֹּ֣אמֶר גִּדְע֔וֹן לָכֵ֗ן בְּתֵ֧ת יְהוָ֛ה
אֶת־זֶ֥בַח וְאֶת־צַלְמֻנָּ֖ע בְּיָדִ֑י וְדַשְׁתִּי֙ אֶת־בְּשַׂרְכֶ֔ם
אֶת־קוֹצֵ֥י הַמִּדְבָּ֖ר וְאֶת־הַֽבַּרְקֳנִֽים׃

‎<span id="008">8</span> ‏וַיַּ֤עַל מִשָּׁם֙ פְּנוּאֵ֔ל וַיְדַבֵּ֥ר
אֲלֵיהֶ֖ם כָּזֹ֑את וַיַּעֲנ֤וּ אוֹתוֹ֙ אַנְשֵׁ֣י פְנוּאֵ֔ל כַּאֲשֶׁ֥ר
עָנ֖וּ אַנְשֵׁ֥י סֻכּֽוֹת׃

‎<span id="009">9</span> ‏וַיֹּ֛אמֶר גַּם־לְאַנְשֵׁ֥י פְנוּאֵ֖ל לֵאמֹ֑ר
בְּשׁוּבִ֣י בְשָׁל֔וֹם אֶתֹּ֖ץ אֶת־הַמִּגְדָּ֥ל הַזֶּֽה׃ פ

‎<span id="010">10</span> ‏וְזֶ֨בַח וְצַלְמֻנָּ֜ע בַּקַּרְקֹ֗ר
וּמַחֲנֵיהֶ֤ם עִמָּם֙ כַּחֲמֵ֤שֶׁת עָשָׂר֙ אֶ֔לֶף כֹּ֚ל הַנּ֣וֹתָרִ֔ים
מִכֹּ֖ל מַחֲנֵ֣ה בְנֵי־קֶ֑דֶם וְהַנֹּ֣פְלִ֔ים מֵאָ֨ה וְעֶשְׂרִ֥ים אֶ֛לֶף
אִ֖ישׁ שֹׁ֥לֵֽף חָֽרֶב׃

‎<span id="011">11</span> ‏וַיַּ֣עַל גִּדְע֗וֹן דֶּ֚רֶךְ הַשְּׁכוּנֵ֣י
בָֽאֳהָלִ֔ים מִקֶּ֥דֶם לְנֹ֖בַח וְיָגְבֳּהָ֑ה וַיַּךְ֙ אֶת־הַֽמַּחֲנֶ֔ה
וְהַֽמַּחֲנֶ֖ה הָ֥יָה בֶֽטַח׃

‎<span id="012">12</span> ‏וַיָּנ֗וּסוּ זֶ֚בַח וְצַלְמֻנָּ֔ע
וַיִּרְדֹּ֖ף אַחֲרֵיהֶ֑ם וַיִּלְכֹּ֞ד אֶת־שְׁנֵ֣י׀ מַלְכֵ֣י מִדְיָ֗ן
אֶת־זֶ֙בַח֙ וְאֶת־צַלְמֻנָּ֔ע וְכָל־הַֽמַּחֲנֶ֖ה הֶחֱרִֽיד׃

‎<span id="013">13</span> ‏וַיָּ֛שָׁב גִּדְע֥וֹן בֶּן־יוֹאָ֖שׁ
מִן־הַמִּלְחָמָ֑ה מִֽלְמַעֲלֵ֖ה הֶחָֽרֶס׃

‎<span id="014">14</span> ‏וַיִּלְכָּד־נַ֛עַר מֵאַנְשֵׁ֥י סֻכּ֖וֹת
וַיִּשְׁאָלֵ֑הוּ וַיִּכְתֹּ֨ב אֵלָ֜יו אֶת־שָׂרֵ֤י סֻכּוֹת֙
וְאֶת־זְקֵנֶ֔יהָ שִׁבְעִ֥ים וְשִׁבְעָ֖ה אִֽישׁ׃

‎<span id="015">15</span> ‏וַיָּבֹא֙ אֶל־אַנְשֵׁ֣י סֻכּ֔וֹת וַיֹּ֕אמֶר
הִנֵּ֖ה זֶ֣בַח וְצַלְמֻנָּ֑ע אֲשֶׁר֩ חֵרַפְתֶּ֨ם אוֹתִ֜י לֵאמֹ֗ר הֲ֠כַף
זֶ֣בַח וְצַלְמֻנָּ֤ע עַתָּה֙ בְּיָדֶ֔ךָ כִּ֥י נִתֵּ֛ן לַאֲנָשֶׁ֥יךָ
הַיְּעֵפִ֖ים לָֽחֶם׃

‎<span id="016">16</span> ‏וַיִּקַּח֙ אֶת־זִקְנֵ֣י הָעִ֔יר וְאֶת־קוֹצֵ֥י
הַמִּדְבָּ֖ר וְאֶת־הַֽבַּרְקֳנִ֑ים וַיֹּ֣דַע בָּהֶ֔ם אֵ֖ת אַנְשֵׁ֥י
סֻכּֽוֹת׃

‎<span id="017">17</span> ‏וְאֶת־מִגְדַּ֥ל פְּנוּאֵ֖ל נָתָ֑ץ
וַֽיַּהֲרֹ֖ג אֶת־אַנְשֵׁ֥י הָעִֽיר׃

‎<span id="018">18</span> ‏וַיֹּ֗אמֶר אֶל־זֶ֙בַח֙ וְאֶל־צַלְמֻנָּ֔ע
אֵיפֹה֙ הָאֲנָשִׁ֔ים אֲשֶׁ֥ר הֲרַגְתֶּ֖ם בְּתָב֑וֹר וַֽיֹּאמְרוּ֙
כָּמ֣וֹךָ כְמוֹהֶ֔ם אֶחָ֕ד כְּתֹ֖אַר בְּנֵ֥י הַמֶּֽלֶךְ׃

‎<span id="019">19</span> ‏וַיֹּאמַ֕ר אַחַ֥י בְּנֵֽי־אִמִּ֖י הֵ֑ם
חַי־יְהוָ֗ה ל֚וּ הַחֲיִתֶ֣ם אוֹתָ֔ם לֹ֥א הָרַ֖גְתִּי אֶתְכֶֽם׃

‎<span id="020">20</span> ‏וַיֹּ֙אמֶר֙ לְיֶ֣תֶר בְּכוֹר֔וֹ ק֖וּם הֲרֹ֣ג
אוֹתָ֑ם וְלֹא־שָׁלַ֨ף הַנַּ֤עַר חַרְבּוֹ֙ כִּ֣י יָרֵ֔א כִּ֥י עוֹדֶ֖נּוּ
נָֽעַר׃

‎<span id="021">21</span> ‏וַיֹּ֜אמֶר זֶ֣בַח וְצַלְמֻנָּ֗ע ק֤וּם אַתָּה֙
וּפְגַע־בָּ֔נוּ כִּ֥י כָאִ֖ישׁ גְּבוּרָת֑וֹ וַיָּ֣קָם גִּדְע֗וֹן
וַֽיַּהֲרֹג֙ אֶת־זֶ֣בַח וְאֶת־צַלְמֻנָּ֔ע וַיִּקַּח֙
אֶת־הַשַּׂ֣הֲרֹנִ֔ים אֲשֶׁ֖ר בְּצַוְּארֵ֥י גְמַלֵּיהֶֽם׃

‎<span id="022">22</span> ‏וַיֹּאמְר֤וּ אִֽישׁ־יִשְׂרָאֵל֙
אֶל־גִּדְע֔וֹן מְשָׁל־בָּ֙נוּ֙ גַּם־אַתָּ֔ה גַּם־בִּנְךָ֖ גַּ֣ם
בֶּן־בְּנֶ֑ךָ כִּ֥י הוֹשַׁעְתָּ֖נוּ מִיַּ֥ד מִדְיָֽן׃

‎<span id="023">23</span> ‏וַיֹּ֤אמֶר אֲלֵהֶם֙ גִּדְע֔וֹן לֹֽא־אֶמְשֹׁ֤ל
אֲנִי֙ בָּכֶ֔ם וְלֹֽא־יִמְשֹׁ֥ל בְּנִ֖י בָּכֶ֑ם יְהוָ֖ה יִמְשֹׁ֥ל
בָּכֶֽם׃

‎<span id="024">24</span> ‏וַיֹּ֨אמֶר אֲלֵהֶ֜ם גִּדְע֗וֹן אֶשְׁאֲלָ֤ה
מִכֶּם֙ שְׁאֵלָ֔ה וּתְנוּ־לִ֕י אִ֖ישׁ נֶ֣זֶם שְׁלָל֑וֹ כִּֽי־נִזְמֵ֤י
זָהָב֙ לָהֶ֔ם כִּ֥י יִשְׁמְעֵאלִ֖ים הֵֽם׃

‎<span id="025">25</span> ‏וַיֹּאמְר֖וּ נָת֣וֹן נִתֵּ֑ן וַֽיִּפְרְשׂוּ֙
אֶת־הַשִּׂמְלָ֔ה וַיַּשְׁלִ֣יכוּ שָׁ֔מָּה אִ֖ישׁ נֶ֥זֶם שְׁלָלֽוֹ׃

‎<span id="026">26</span> ‏וַיְהִ֗י מִשְׁקַ֞ל נִזְמֵ֤י הַזָּהָב֙ אֲשֶׁ֣ר
שָׁאָ֔ל אֶ֥לֶף וּשְׁבַע־מֵא֖וֹת זָהָ֑ב לְ֠בַד מִן־הַשַּׂהֲרֹנִ֨ים
וְהַנְּטִפ֜וֹת וּבִגְדֵ֣י הָאַרְגָּמָ֗ן שֶׁעַל֙ מַלְכֵ֣י מִדְיָ֔ן
וּלְבַד֙ מִן־הָ֣עֲנָק֔וֹת אֲשֶׁ֖ר בְּצַוְּארֵ֥י גְמַלֵּיהֶֽם׃

‎<span id="027">27</span> ‏וַיַּעַשׂ֩ אוֹת֨וֹ גִדְע֜וֹן לְאֵפ֗וֹד
וַיַּצֵּ֨ג אוֹת֤וֹ בְעִירוֹ֙ בְּעָפְרָ֔ה וַיִּזְנ֧וּ כָֽל־יִשְׂרָאֵ֛ל
אַחֲרָ֖יו שָׁ֑ם וַיְהִ֛י לְגִדְע֥וֹן וּלְבֵית֖וֹ לְמוֹקֵֽשׁ׃

‎<span id="028">28</span> ‏וַיִּכָּנַ֣ע מִדְיָ֗ן לִפְנֵי֙ בְּנֵ֣י
יִשְׂרָאֵ֔ל וְלֹ֥א יָסְפ֖וּ לָשֵׂ֣את רֹאשָׁ֑ם וַתִּשְׁקֹ֥ט הָאָ֛רֶץ
אַרְבָּעִ֥ים שָׁנָ֖ה בִּימֵ֥י גִדְעֽוֹן׃ פ

‎<span id="029">29</span> ‏וַיֵּ֛לֶךְ יְרֻבַּ֥עַל בֶּן־יוֹאָ֖שׁ
וַיֵּ֥שֶׁב בְּבֵיתֽוֹ׃

‎<span id="030">30</span> ‏וּלְגִדְע֗וֹן הָיוּ֙ שִׁבְעִ֣ים בָּנִ֔ים
יֹצְאֵ֖י יְרֵכ֑וֹ כִּֽי־נָשִׁ֥ים רַבּ֖וֹת הָ֥יוּ לֽוֹ׃

‎<span id="031">31</span> ‏וּפִֽילַגְשׁוֹ֙ אֲשֶׁ֣ר בִּשְׁכֶ֔ם
יָֽלְדָה־לּ֥וֹ גַם־הִ֖יא בֵּ֑ן וַיָּ֥שֶׂם אֶת־שְׁמ֖וֹ אֲבִימֶֽלֶךְ׃

‎<span id="032">32</span> ‏וַיָּ֛מָת גִּדְע֥וֹן בֶּן־יוֹאָ֖שׁ
בְּשֵׂיבָ֣ה טוֹבָ֑ה וַיִּקָּבֵ֗ר בְּקֶ֙בֶר֙ יוֹאָ֣שׁ אָבִ֔יו בְּעָפְרָ֖ה
אֲבִ֥י הָֽעֶזְרִֽי׃ פ

‎<span id="033">33</span> ‏וַיְהִ֗י כַּֽאֲשֶׁר֙ מֵ֣ת גִּדְע֔וֹן
וַיָּשׁ֙וּבוּ֙ בְּנֵ֣י יִשְׂרָאֵ֔ל וַיִּזְנ֖וּ אַחֲרֵ֣י הַבְּעָלִ֑ים
וַיָּשִׂ֧ימוּ לָהֶ֛ם בַּ֥עַל בְּרִ֖ית לֵאלֹהִֽים׃

‎<span id="034">34</span> ‏וְלֹ֤א זָֽכְרוּ֙ בְּנֵ֣י יִשְׂרָאֵ֔ל
אֶת־יְהוָ֖ה אֱלֹהֵיהֶ֑ם הַמַּצִּ֥יל אוֹתָ֛ם מִיַּ֥ד כָּל־אֹיְבֵיהֶ֖ם
מִסָּבִֽיב׃

‎<span id="035">35</span> ‏וְלֹֽא־עָשׂ֣וּ חֶ֔סֶד עִם־בֵּ֥ית יְרֻבַּ֖עַל
גִּדְע֑וֹן כְּכָל־הַטּוֹבָ֔ה אֲשֶׁ֥ר עָשָׂ֖ה עִם־יִשְׂרָאֵֽל׃ פ

1 wayyō’mərû ’ēlāyw ’îš ’efərayim mâ-hadāḇār hazzeh ‘āśîṯā llānû
ləḇilətî qərō’wṯ lānû kî hālaḵətā ləhillāḥēm bəmiḏəyān wayərîḇûn ’itwō
bəḥāzəqâ:

2 wayyō’mer ’ălêhem meh-‘āśîṯî ‘atâ kāḵem hălwō’ ṭwōḇ ‘ōləlwōṯ ’efərayim
miḇəṣîr ’ăḇî‘ezer:

3 bəyeḏəḵem nāṯan ’ĕlōhîm ’eṯ-śārê miḏəyān ’eṯ-‘ōrēḇ wə’eṯ-zə’ēḇ
ûmah-yyāḵōlətî ‘ăśwōṯ kāḵem ’āz rāfəṯâ rûḥām mē‘ālāyw bəḏabərwō hadāḇār
hazzeh:

4 wayyāḇō’ ḡiḏə‘wōn hayyarədēnâ ‘ōḇēr hû’ ûšəlōš-mē’wōṯ hā’îš ’ăšer
’itwō ‘ăyēfîm wərōḏəfîm:

5 wayyō’mer lə’anəšê sukwōṯ tənû-nā’ kikərwōṯ leḥem lā‘ām ’ăšer
bəraḡəlāy kî-‘ăyēfîm hēm wə’ānōḵî rōḏēf ’<sup>a</sup>ḥărê
zeḇ<sup>a</sup>ḥ wəṣaləmunnā‘ maləḵê miḏəyān:

6 wayyō’mer śārê sukwōṯ hăḵaf zeḇ<sup>a</sup>ḥ wəṣaləmunnā‘ ‘atâ
bəyāḏeḵā kî-nitēn liṣəḇā’ăḵā lāḥem:

7 wayyō’mer giḏə‘wōn lāḵēn bəṯēṯ yəhwâ ’eṯ-zeḇ<sup>a</sup>ḥ
wə’eṯ-ṣaləmunnā‘ bəyāḏî wəḏašətî ’eṯ-bəśarəḵem ’eṯ-qwōṣê hammiḏəbār
wə’eṯ-habarəqŏnîm:

8 wayy<sup>a</sup>‘al miššām pənû’ēl wayəḏabēr ’ălêhem kāzō’ṯ
wayy<sup>a</sup>‘ănû ’wōṯwō ’anəšê fənû’ēl ka’ăšer ‘ānû ’anəšê sukwōṯ:

9 wayyō’mer gam-lə’anəšê fənû’ēl lē’mōr bəšûḇî ḇəšālwōm ’etōṣ
’eṯ-hammiḡədāl hazzeh: f

10 wəzeḇ<sup>a</sup>ḥ wəṣaləmunnā‘ baqqarəqōr ûm<sup>a</sup>ḥănêhem
‘immām k<sup>a</sup>ḥămēšeṯ ‘āśār ’elef kōl hannwōṯārîm mikōl
m<sup>a</sup>ḥănēh ḇənê-qeḏem wəhannōfəlîm mē’â wə‘eśərîm ’elef ’îš
šōlēf ḥāreḇ:

11 wayy<sup>a</sup>‘al giḏə‘wōn dereḵə haššəḵûnê ḇā’ŏhālîm miqqeḏem
lənōḇ<sup>a</sup>ḥ wəyāḡəbŏhâ wayyaḵə ’eṯ-hamm<sup>a</sup>ḥăneh
wəhamm<sup>a</sup>ḥăneh hāyâ ḇeṭ<sup>a</sup>ḥ:

12 wayyānûsû zeḇ<sup>a</sup>ḥ wəṣaləmunnā‘ wayyirədōf
’<sup>a</sup>ḥărêhem wayyiləkōḏ ’eṯ-šənê\| maləḵê miḏəyān
’eṯ-zeḇ<sup>a</sup>ḥ wə’eṯ-ṣaləmunnā‘ wəḵāl-hamm<sup>a</sup>ḥăneh
heḥĕrîḏ:

13 wayyāšāḇ giḏə‘wōn ben-ywō’āš min-hammiləḥāmâ miləm<sup>a</sup>‘ălēh
heḥāres:

14 wayyiləkāḏ-n<sup>a</sup>‘ar mē’anəšê sukwōṯ wayyišə’ālēhû wayyiḵətōḇ
’ēlāyw ’eṯ-śārê sukwōṯ wə’eṯ-zəqēneyhā šiḇə‘îm wəšiḇə‘â ’îš:

15 wayyāḇō’ ’el-’anəšê sukwōṯ wayyō’mer hinnēh zeḇ<sup>a</sup>ḥ
wəṣaləmunnā‘ ’ăšer ḥērafətem ’wōṯî lē’mōr hăḵaf zeḇ<sup>a</sup>ḥ
wəṣaləmunnā‘ ‘atâ bəyāḏeḵā kî nitēn la’ănāšeyḵā hayyə‘ēfîm lāḥem:

16 wayyiqq<sup>a</sup>ḥ ’eṯ-ziqənê hā‘îr wə’eṯ-qwōṣê hammiḏəbār
wə’eṯ-habarəqŏnîm wayyōḏ<sup>a</sup>‘ bâem ’ēṯ ’anəšê sukwōṯ:

17 wə’eṯ-miḡədal pənû’ēl nāṯāṣ wayyahărōḡ ’eṯ-’anəšê hā‘îr:

18 wayyō’mer ’el-zeḇ<sup>a</sup>ḥ wə’el-ṣaləmunnā‘ ’êfōh hā’ănāšîm ’ăšer
hăraḡətem bəṯāḇwōr wayyō’mərû kāmwōḵā ḵəmwōhem ’eḥāḏ kəṯō’ar bənê
hammeleḵə:

19 wayyō’mar ’<sup>a</sup>ḥay bənê-’immî hēm ḥay-yəhwâ lû
h<sup>a</sup>ḥăyiṯem ’wōṯām lō’ hāraḡətî ’eṯəḵem:

20 wayyō’mer ləyeṯer bəḵwōrwō qûm hărōḡ ’wōṯām wəlō’-šālaf
hann<sup>a</sup>‘ar ḥarəbwō kî yārē’ kî ‘wōḏennû nā‘ar:

21 wayyō’mer zeḇ<sup>a</sup>ḥ wəṣaləmunnā‘ qûm ’atâ
ûfəḡ<sup>a</sup>‘-bānû kî ḵā’îš gəḇûrāṯwō wayyāqām giḏə‘wōn wayyahărōḡ
’eṯ-zeḇ<sup>a</sup>ḥ wə’eṯ-ṣaləmunnā‘ wayyiqq<sup>a</sup>ḥ
’eṯ-haśśahărōnîm ’ăšer bəṣaûə’rê ḡəmallêhem:

22 wayyō’mərû ’îš-yiśərā’ēl ’el-giḏə‘wōn məšāl-bānû gam-’atâ gam-binəḵā
gam ben-bəneḵā kî hwōš<sup>a</sup>‘ətānû mîyaḏ miḏəyān:

23 wayyō’mer ’ălēhem giḏə‘wōn lō’-’eməšōl ’ănî bāḵem wəlō’-yiməšōl bənî
bāḵem yəhwâ yiməšōl bāḵem:

24 wayyō’mer ’ălēhem giḏə‘wōn ’ešə’ălâ mikem šə’ēlâ ûṯənû-lî ’îš nezem
šəlālwō kî-nizəmê zâāḇ lâem kî yišəmə‘ē’lîm hēm:

25 wayyō’mərû nāṯwōn nitēn wayyifərəśû ’eṯ-haśśiməlâ wayyašəlîḵû šāmmâ
’îš nezem šəlālwō:

26 wayəhî mišəqal nizəmê hazzâāḇ ’ăšer šā’āl ’elef
ûšəḇ<sup>a</sup>‘-mē’wōṯ zâāḇ ləḇaḏ min-haśśahărōnîm wəhannəṭifwōṯ
ûḇiḡəḏê hā’arəgāmān še‘al maləḵê miḏəyān ûləḇaḏ min-hā‘ănāqwōṯ ’ăšer
bəṣaûə’rê ḡəmallêhem:

27 wayy<sup>a</sup>‘aś ’wōṯwō ḡiḏə‘wōn lə’ēfwōḏ wayyaṣṣēḡ ’wōṯwō ḇə‘îrwō
bə‘āfərâ wayyizənû ḵāl-yiśərā’ēl ’<sup>a</sup>ḥărāyw šām wayəhî
ləḡiḏə‘wōn ûləḇêṯwō ləmwōqēš:

28 wayyikān<sup>a</sup>‘ miḏəyān lifənê bənê yiśərā’ēl wəlō’ yāsəfû
lāśē’ṯ rō’šām watišəqōṭ hā’āreṣ ’arəbā‘îm šānâ bîmê ḡiḏə‘wōn: f

29 wayyēleḵə yərub<sup>a</sup>‘al ben-ywō’āš wayyēšeḇ bəḇêṯwō:

30 ûləḡiḏə‘wōn hāyû šiḇə‘îm bānîm yōṣə’ê yərēḵwō kî-nāšîm rabwōṯ hāyû
lwō:

31 ûfîlaḡəšwō ’ăšer bišəḵem yāləḏâ-llwō ḡam-hî’ bēn wayyāśem ’eṯ-šəmwō
’ăḇîmeleḵə:

32 wayyāmāṯ giḏə‘wōn ben-ywō’āš bəśêḇâ ṭwōḇâ wayyiqqāḇēr bəqeḇer ywō’āš
’āḇîw bə‘āfərâ ’ăḇî hā‘ezərî: f

33 wayəhî ka’ăšer mēṯ giḏə‘wōn wayyāšûḇû bənê yiśərā’ēl wayyizənû
’<sup>a</sup>ḥărê habə‘ālîm wayyāśîmû lâem b<sup>a</sup>‘al bərîṯ
lē’lōhîm:

34 wəlō’ zāḵərû bənê yiśərā’ēl ’eṯ-yəhwâ ’ĕlōhêhem hammaṣṣîl ’wōṯām
mîyaḏ kāl-’ōyəḇêhem missāḇîḇ:

35 wəlō’-‘āśû ḥeseḏ ‘im-bêṯ yərub<sup>a</sup>‘al giḏə‘wōn kəḵāl-haṭṭwōḇâ
’ăšer ‘āśâ ‘im-yiśərā’ēl: f

------------------------------------------------------------------------

[Next: Judges (Shoftim) Chapter 9](jdg009)
