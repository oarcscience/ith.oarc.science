<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezra: Ezra Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ezr009.htm">Polyglot</A>&nbsp;
<A HREF="../kjv/ezr009.htm">KJV</A>&nbsp;
<A HREF="../vul/ezr009.htm">Vul</A>&nbsp;

<BR>
<BR><A HREF="ezr.htm">Ezra Index</A><BR>
&nbsp;
<A HREF="ezr008.htm">Previous</A>&nbsp;
<A HREF="ezr010.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezra Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וּכְכַלּ֣וֹת אֵ֗לֶּה נִגְּשׁ֨וּ אֵלַ֤י הַשָּׂרִים֙ לֵאמֹ֔ר לֹֽא־נִבְדְּל֞וּ הָעָ֤ם יִשְׂרָאֵל֙ וְהַכֹּהֲנִ֣ים וְהַלְוִיִּ֔ם מֵעַמֵּ֖י הָאֲרָצ֑וֹת כְּ֠תוֹעֲבֹֽתֵיהֶם לַכְּנַעֲנִ֨י הַחִתִּ֜י הַפְּרִזִּ֣י הַיְבוּסִ֗י הָֽעַמֹּנִי֙ הַמֹּ֣אָבִ֔י הַמִּצְרִ֖י וְהָאֱמֹרִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כִּֽי־נָשְׂא֣וּ מִבְּנֹֽתֵיהֶ֗ם לָהֶם֙ וְלִבְנֵיהֶ֔ם וְהִתְעָֽרְבוּ֙ זֶ֣רַע הַקֹּ֔דֶשׁ בְּעַמֵּ֖י הָאֲרָצ֑וֹת וְיַ֧ד הַשָּׂרִ֣ים וְהַסְּגָנִ֗ים הָ֥יְתָ֛ה<font color="red"><sup>3</font></sup> בַּמַּ֥עַל הַזֶּ֖ה רִאשׁוֹנָֽה׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּכְשָׁמְעִי֙ אֶת־הַדָּבָ֣ר הַזֶּ֔ה קָרַ֥עְתִּי אֶת־בִּגְדִ֖י וּמְעִילִ֑י וָאֶמְרְטָ֞ה מִשְּׂעַ֤ר רֹאשִׁי֙ וּזְקָנִ֔י וָאֵשְׁבָ֖ה מְשׁוֹמֵֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאֵלַ֣י יֵאָסְפ֗וּ כֹּ֤ל חָרֵד֙ בְּדִבְרֵ֣י אֱלֹהֵֽי־יִשְׂרָאֵ֔ל עַ֖ל מַ֣עַל הַגּוֹלָ֑ה וַאֲנִי֙ יֹשֵׁ֣ב מְשׁוֹמֵ֔ם עַ֖ד לְמִנְחַ֥ת הָעָֽרֶב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּבְמִנְחַ֣ת הָעֶ֗רֶב קַ֚מְתִּי מִתַּֽעֲנִיתִ֔י וּבְקָרְעִ֥י בִגְדִ֖י וּמְעִילִ֑י וָֽאֶכְרְעָה֙ עַל־בִּרְכַּ֔י וָאֶפְרְשָׂ֥ה כַפַּ֖י אֶל־יְהוָ֥ה אֱלֹהָֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וָאֹמְרָ֗ה אֱלֹהַי֙ בֹּ֣שְׁתִּי וְנִכְלַ֔מְתִּי לְהָרִ֧ים אֱלֹהַ֛י פָּנַ֖י אֵלֶ֑יךָ כִּ֣י עֲוֹנֹתֵ֤ינוּ רָבוּ֙ לְמַ֣עְלָה רֹּ֔אשׁ וְאַשְׁמָתֵ֥נוּ גָדְלָ֖ה עַ֥ד לַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מִימֵ֣י אֲבֹתֵ֗ינוּ אֲנַ֙חְנוּ֙ בְּאַשְׁמָ֣ה גְדֹלָ֔ה עַ֖ד הַיּ֣וֹם הַזֶּ֑ה וּבַעֲוֹנֹתֵ֡ינוּ נִתַּ֡נּוּ אֲנַחְנוּ֩ מְלָכֵ֨ינוּ כֹהֲנֵ֜ינוּ בְּיַ֣ד׀ מַלְכֵ֣י הָאֲרָצ֗וֹת בַּחֶ֜רֶב בַּשְּׁבִ֧י וּבַבִּזָּ֛ה וּבְבֹ֥שֶׁת פָּנִ֖ים כְּהַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְעַתָּ֡ה כִּמְעַט־רֶגַע֩ הָיְתָ֨ה תְחִנָּ֜ה מֵאֵ֣ת׀ יְהוָ֣ה אֱלֹהֵ֗ינוּ לְהַשְׁאִ֥יר לָ֙נוּ֙ פְּלֵיטָ֔ה וְלָתֶת־לָ֥נוּ יָתֵ֖ד בִּמְק֣וֹם קָדְשׁ֑וֹ לְהָאִ֤יר עֵינֵ֙ינוּ֙ אֱלֹהֵ֔ינוּ וּלְתִתֵּ֛נוּ מִֽחְיָ֥ה מְעַ֖ט בְּעַבְדֻתֵֽנוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּֽי־עֲבָדִ֣ים אֲנַ֔חְנוּ וּבְעַבְדֻתֵ֔נוּ<font color="red"><sup>3</font></sup> לֹ֥א עֲזָבָ֖נוּ אֱלֹהֵ֑ינוּ וַֽיַּט־עָלֵ֣ינוּ חֶ֡סֶד לִפְנֵי֩ מַלְכֵ֨י פָרַ֜ס לָֽתֶת־לָ֣נוּ מִֽחְיָ֗ה לְרוֹמֵ֞ם אֶת־בֵּ֤ית אֱלֹהֵ֙ינוּ֙ וּלְהַעֲמִ֣יד אֶת־חָרְבֹתָ֔יו וְלָֽתֶת־לָ֣נוּ גָדֵ֔ר בִּֽיהוּדָ֖ה וּבִירוּשָׁלִָֽם׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְעַתָּ֛ה מַה־נֹּאמַ֥ר אֱלֹהֵ֖ינוּ אַֽחֲרֵי־זֹ֑את כִּ֥י עָזַ֖בְנוּ מִצְוֹתֶֽיךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אֲשֶׁ֣ר צִוִּ֗יתָ בְּיַ֨ד עֲבָדֶ֣יךָ הַנְּבִיאִים֮ לֵאמֹר֒ הָאָ֗רֶץ אֲשֶׁ֨ר אַתֶּ֤ם בָּאִים֙ לְרִשְׁתָּ֔הּ אֶ֤רֶץ נִדָּה֙ הִ֔יא בְּנִדַּ֖ת עַמֵּ֣י הָאֲרָצ֑וֹת בְּתוֹעֲבֹֽתֵיהֶ֗ם אֲשֶׁ֥ר מִלְא֛וּהָ מִפֶּ֥ה אֶל־פֶּ֖ה בְּטֻמְאָתָֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְ֠עַתָּה בְּֽנוֹתֵיכֶ֞ם אַל־תִּתְּנ֣וּ לִבְנֵיהֶ֗ם וּבְנֹֽתֵיהֶם֙ אַל־תִּשְׂא֣וּ לִבְנֵיכֶ֔ם וְלֹֽא־תִדְרְשׁ֧וּ שְׁלֹמָ֛ם וְטוֹבָתָ֖ם עַד־עוֹלָ֑ם לְמַ֣עַן תֶּחֶזְק֗וּ וַאֲכַלְתֶּם֙ אֶת־ט֣וּב הָאָ֔רֶץ וְהוֹרַשְׁתֶּ֥ם לִבְנֵיכֶ֖ם עַד־עוֹלָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאַֽחֲרֵי֙ כָּל־הַבָּ֣א עָלֵ֔ינוּ בְּמַעֲשֵׂ֙ינוּ֙ הָרָעִ֔ים וּבְאַשְׁמָתֵ֖נוּ הַגְּדֹלָ֑ה כִּ֣י׀ אַתָּ֣ה אֱלֹהֵ֗ינוּ חָשַׂ֤כְתָּֽ לְמַ֙טָּה֙ מֵֽעֲוֹנֵ֔נוּ וְנָתַ֥תָּה לָּ֛נוּ פְּלֵיטָ֖ה כָּזֹֽאת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הֲנָשׁוּב֙ לְהָפֵ֣ר מִצְוֹתֶ֔יךָ וּ֨לְהִתְחַתֵּ֔ן בְּעַמֵּ֥י הַתֹּעֵב֖וֹת הָאֵ֑לֶּה הֲל֤וֹא תֶֽאֱנַף־בָּ֙נוּ֙ עַד־כַּלֵּ֔ה לְאֵ֥ין שְׁאֵרִ֖ית וּפְלֵיטָֽה׃ פ</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;יְהוָ֞ה אֱלֹהֵ֤י יִשְׂרָאֵל֙ צַדִּ֣יק אַ֔תָּה כִּֽי־נִשְׁאַ֥רְנוּ פְלֵיטָ֖ה כְּהַיּ֣וֹם הַזֶּ֑ה הִנְנ֤וּ לְפָנֶ֙יךָ֙ בְּאַשְׁמָתֵ֔ינוּ כִּ֣י אֵ֥ין לַעֲמ֛וֹד לְפָנֶ֖יךָ עַל־זֹֽאת׃ פ</P>
</TD>
<TD WIDTH="50%">
<P>1&nbsp;&ucirc;&#x1E35;&#601;&#x1E35;allw&#333;&#x1E6F; &#8217;&#275;lleh nig&#601;&#353;&ucirc; &#8217;&#275;lay ha&#347;&#347;&#257;r&icirc;m l&#275;&#8217;m&#333;r l&#333;&#8217;-ni&#x1E07;&#601;d&#601;l&ucirc; h&#257;&#8216;&#257;m yi&#347;&#601;r&#257;&#8217;&#275;l w&#601;hak&#333;h&#259;n&icirc;m w&#601;hal&#601;w&icirc;yim m&#275;&#8216;amm&ecirc; h&#257;&#8217;&#259;r&#257;&#x1E63;w&#333;&#x1E6F; k&#601;&#x1E6F;w&#333;&#8216;&#259;&#x1E07;&#333;&#x1E6F;&ecirc;hem lak&#601;n<sup>a</sup>&#8216;&#259;n&icirc; h<sup>a</sup>&#x1E25;it&icirc; hap&#601;rizz&icirc; hay&#601;&#x1E07;&ucirc;s&icirc; h&#257;&#8216;amm&#333;n&icirc; hamm&#333;&#8217;&#257;&#x1E07;&icirc; hammi&#x1E63;&#601;r&icirc; w&#601;h&#257;&#8217;&#277;m&#333;r&icirc;: </P>
<P>2&nbsp;k&icirc;-n&#257;&#347;&#601;&#8217;&ucirc; mib&#601;n&#333;&#x1E6F;&ecirc;hem l&acirc;em w&#601;li&#x1E07;&#601;n&ecirc;hem w&#601;hi&#x1E6F;&#601;&#8216;&#257;r&#601;&#x1E07;&ucirc; zer<sup>a</sup>&#8216; haqq&#333;&#x1E0F;e&#353; b&#601;&#8216;amm&ecirc; h&#257;&#8217;&#259;r&#257;&#x1E63;w&#333;&#x1E6F; w&#601;ya&#x1E0F; ha&#347;&#347;&#257;r&icirc;m w&#601;hass&#601;&#x1E21;&#257;n&icirc;m h&#257;y&#601;&#x1E6F;&acirc;<font color="red"><sup>3</font></sup> bamm<sup>a</sup>&#8216;al hazzeh ri&#8217;&#353;w&#333;n&acirc;: s</P>
<P>3&nbsp;&ucirc;&#x1E35;&#601;&#353;&#257;m&#601;&#8216;&icirc; &#8217;e&#x1E6F;-had&#257;&#x1E07;&#257;r hazzeh q&#257;r<sup>a</sup>&#8216;&#601;t&icirc; &#8217;e&#x1E6F;-bi&#x1E21;&#601;&#x1E0F;&icirc; &ucirc;m&#601;&#8216;&icirc;l&icirc; w&#257;&#8217;em&#601;r&#601;&#x1E6D;&acirc; mi&#347;&#347;&#601;&#8216;ar r&#333;&#8217;&#353;&icirc; &ucirc;z&#601;q&#257;n&icirc; w&#257;&#8217;&#275;&#353;&#601;&#x1E07;&acirc; m&#601;&#353;w&#333;m&#275;m: </P>
<P>4&nbsp;w&#601;&#8217;&#275;lay y&#275;&#8217;&#257;s&#601;f&ucirc; k&#333;l &#x1E25;&#257;r&#275;&#x1E0F; b&#601;&#x1E0F;i&#x1E07;&#601;r&ecirc; &#8217;&#277;l&#333;h&ecirc;-yi&#347;&#601;r&#257;&#8217;&#275;l &#8216;al m<sup>a</sup>&#8216;al hagw&#333;l&acirc; wa&#8217;&#259;n&icirc; y&#333;&#353;&#275;&#x1E07; m&#601;&#353;w&#333;m&#275;m &#8216;a&#x1E0F; l&#601;min&#601;&#x1E25;a&#x1E6F; h&#257;&#8216;&#257;re&#x1E07;: </P>
<P>5&nbsp;&ucirc;&#x1E07;&#601;min&#601;&#x1E25;a&#x1E6F; h&#257;&#8216;ere&#x1E07; qam&#601;t&icirc; mit<sup>a</sup>&#8216;&#259;n&icirc;&#x1E6F;&icirc; &ucirc;&#x1E07;&#601;q&#257;r&#601;&#8216;&icirc; &#x1E07;i&#x1E21;&#601;&#x1E0F;&icirc; &ucirc;m&#601;&#8216;&icirc;l&icirc; w&#257;&#8217;e&#x1E35;&#601;r&#601;&#8216;&acirc; &#8216;al-bir&#601;kay w&#257;&#8217;ef&#601;r&#601;&#347;&acirc; &#x1E35;apay &#8217;el-y&#601;hw&acirc; &#8217;&#277;l&#333;h&#257;y: </P>
<P>6&nbsp;w&#257;&#8217;&#333;m&#601;r&acirc; &#8217;&#277;l&#333;hay b&#333;&#353;&#601;t&icirc; w&#601;ni&#x1E35;&#601;lam&#601;t&icirc; l&#601;h&#257;r&icirc;m &#8217;&#277;l&#333;hay p&#257;nay &#8217;&#275;ley&#x1E35;&#257; k&icirc; &#8216;&#259;w&#333;n&#333;&#x1E6F;&ecirc;n&ucirc; r&#257;&#x1E07;&ucirc; l&#601;m<sup>a</sup>&#8216;&#601;l&acirc; rr&#333;&#8217;&#353; w&#601;&#8217;a&#353;&#601;m&#257;&#x1E6F;&#275;n&ucirc; &#x1E21;&#257;&#x1E0F;&#601;l&acirc; &#8216;a&#x1E0F; la&#353;&#353;&#257;m&#257;yim: </P>
<P>7&nbsp;m&icirc;m&ecirc; &#8217;&#259;&#x1E07;&#333;&#x1E6F;&ecirc;n&ucirc; &#8217;&#259;n<sup>a</sup>&#x1E25;&#601;n&ucirc; b&#601;&#8217;a&#353;&#601;m&acirc; &#x1E21;&#601;&#x1E0F;&#333;l&acirc; &#8216;a&#x1E0F; hayyw&#333;m hazzeh &ucirc;&#x1E07;<sup>a</sup>&#8216;&#259;w&#333;n&#333;&#x1E6F;&ecirc;n&ucirc; nitann&ucirc; &#8217;&#259;n<sup>a</sup>&#x1E25;&#601;n&ucirc; m&#601;l&#257;&#x1E35;&ecirc;n&ucirc; &#x1E35;&#333;h&#259;n&ecirc;n&ucirc; b&#601;ya&#x1E0F;| mal&#601;&#x1E35;&ecirc; h&#257;&#8217;&#259;r&#257;&#x1E63;w&#333;&#x1E6F; b<sup>a</sup>&#x1E25;ere&#x1E07; ba&#353;&#353;&#601;&#x1E07;&icirc; &ucirc;&#x1E07;abizz&acirc; &ucirc;&#x1E07;&#601;&#x1E07;&#333;&#353;e&#x1E6F; p&#257;n&icirc;m k&#601;hayyw&#333;m hazzeh: </P>
<P>8&nbsp;w&#601;&#8216;at&acirc; kim&#601;&#8216;a&#x1E6D;-re&#x1E21;<sup>a</sup>&#8216; h&#257;y&#601;&#x1E6F;&acirc; &#x1E6F;&#601;&#x1E25;inn&acirc; m&#275;&#8217;&#275;&#x1E6F;| y&#601;hw&acirc; &#8217;&#277;l&#333;h&ecirc;n&ucirc; l&#601;ha&#353;&#601;&#8217;&icirc;r l&#257;n&ucirc; p&#601;l&ecirc;&#x1E6D;&acirc; w&#601;l&#257;&#x1E6F;e&#x1E6F;-l&#257;n&ucirc; y&#257;&#x1E6F;&#275;&#x1E0F; bim&#601;qw&#333;m q&#257;&#x1E0F;&#601;&#353;w&#333; l&#601;h&#257;&#8217;&icirc;r &#8216;&ecirc;n&ecirc;n&ucirc; &#8217;&#277;l&#333;h&ecirc;n&ucirc; &ucirc;l&#601;&#x1E6F;it&#275;n&ucirc; mi&#x1E25;&#601;y&acirc; m&#601;&#8216;a&#x1E6D; b&#601;&#8216;a&#x1E07;&#601;&#x1E0F;u&#x1E6F;&#275;n&ucirc;: </P>
<P>9&nbsp;k&icirc;-&#8216;&#259;&#x1E07;&#257;&#x1E0F;&icirc;m &#8217;&#259;n<sup>a</sup>&#x1E25;&#601;n&ucirc; &ucirc;&#x1E07;&#601;&#8216;a&#x1E07;&#601;&#x1E0F;u&#x1E6F;&#275;n&ucirc;<font color="red"><sup>3</font></sup> l&#333;&#8217; &#8216;&#259;z&#257;&#x1E07;&#257;n&ucirc; &#8217;&#277;l&#333;h&ecirc;n&ucirc; wayya&#x1E6D;-&#8216;&#257;l&ecirc;n&ucirc; &#x1E25;ese&#x1E0F; lif&#601;n&ecirc; mal&#601;&#x1E35;&ecirc; f&#257;ras l&#257;&#x1E6F;e&#x1E6F;-l&#257;n&ucirc; mi&#x1E25;&#601;y&acirc; l&#601;rw&#333;m&#275;m &#8217;e&#x1E6F;-b&ecirc;&#x1E6F; &#8217;&#277;l&#333;h&ecirc;n&ucirc; &ucirc;l&#601;h<sup>a</sup>&#8216;&#259;m&icirc;&#x1E0F; &#8217;e&#x1E6F;-&#x1E25;&#257;r&#601;&#x1E07;&#333;&#x1E6F;&#257;yw w&#601;l&#257;&#x1E6F;e&#x1E6F;-l&#257;n&ucirc; &#x1E21;&#257;&#x1E0F;&#275;r b&icirc;h&ucirc;&#x1E0F;&acirc; &ucirc;&#x1E07;&icirc;r&ucirc;&#353;&#257;l&#257;im: s</P>
<P>10&nbsp;w&#601;&#8216;at&acirc; mah-nn&#333;&#8217;mar &#8217;&#277;l&#333;h&ecirc;n&ucirc; &#8217;<sup>a</sup>&#x1E25;&#259;r&ecirc;-z&#333;&#8217;&#x1E6F; k&icirc; &#8216;&#257;za&#x1E07;&#601;n&ucirc; mi&#x1E63;&#601;w&#333;&#x1E6F;ey&#x1E35;&#257;: </P>
<P>11&nbsp;&#8217;&#259;&#353;er &#x1E63;i&ucirc;&icirc;&#x1E6F;&#257; b&#601;ya&#x1E0F; &#8216;&#259;&#x1E07;&#257;&#x1E0F;ey&#x1E35;&#257; hann&#601;&#x1E07;&icirc;&#8217;&icirc;m l&#275;&#8217;m&#333;r h&#257;&#8217;&#257;re&#x1E63; &#8217;&#259;&#353;er &#8217;atem b&#257;&#8217;&icirc;m l&#601;ri&#353;&#601;t&#257;h &#8217;ere&#x1E63; nid&acirc; h&icirc;&#8217; b&#601;nida&#x1E6F; &#8216;amm&ecirc; h&#257;&#8217;&#259;r&#257;&#x1E63;w&#333;&#x1E6F; b&#601;&#x1E6F;w&#333;&#8216;&#259;&#x1E07;&#333;&#x1E6F;&ecirc;hem &#8217;&#259;&#353;er mil&#601;&#8217;&ucirc;h&#257; mipeh &#8217;el-peh b&#601;&#x1E6D;um&#601;&#8217;&#257;&#x1E6F;&#257;m: </P>
<P>12&nbsp;w&#601;&#8216;at&acirc; b&#601;nw&#333;&#x1E6F;&ecirc;&#x1E35;em &#8217;al-tit&#601;n&ucirc; li&#x1E07;&#601;n&ecirc;hem &ucirc;&#x1E07;&#601;n&#333;&#x1E6F;&ecirc;hem &#8217;al-ti&#347;&#601;&#8217;&ucirc; li&#x1E07;&#601;n&ecirc;&#x1E35;em w&#601;l&#333;&#8217;-&#x1E6F;i&#x1E0F;&#601;r&#601;&#353;&ucirc; &#353;&#601;l&#333;m&#257;m w&#601;&#x1E6D;w&#333;&#x1E07;&#257;&#x1E6F;&#257;m &#8216;a&#x1E0F;-&#8216;w&#333;l&#257;m l&#601;m<sup>a</sup>&#8216;an te&#x1E25;ez&#601;q&ucirc; wa&#8217;&#259;&#x1E35;al&#601;tem &#8217;e&#x1E6F;-&#x1E6D;&ucirc;&#x1E07; h&#257;&#8217;&#257;re&#x1E63; w&#601;hw&#333;ra&#353;&#601;tem li&#x1E07;&#601;n&ecirc;&#x1E35;em &#8216;a&#x1E0F;-&#8216;w&#333;l&#257;m: </P>
<P>13&nbsp;w&#601;&#8217;<sup>a</sup>&#x1E25;&#259;r&ecirc; k&#257;l-hab&#257;&#8217; &#8216;&#257;l&ecirc;n&ucirc; b&#601;m<sup>a</sup>&#8216;&#259;&#347;&ecirc;n&ucirc; h&#257;r&#257;&#8216;&icirc;m &ucirc;&#x1E07;&#601;&#8217;a&#353;&#601;m&#257;&#x1E6F;&#275;n&ucirc; hag&#601;&#x1E0F;&#333;l&acirc; k&icirc;| &#8217;at&acirc; &#8217;&#277;l&#333;h&ecirc;n&ucirc; &#x1E25;&#257;&#347;a&#x1E35;&#601;t&#257; l&#601;ma&#x1E6D;&#x1E6D;&acirc; m&#275;&#8216;&#259;w&#333;n&#275;n&ucirc; w&#601;n&#257;&#x1E6F;at&acirc; ll&#257;n&ucirc; p&#601;l&ecirc;&#x1E6D;&acirc; k&#257;z&#333;&#8217;&#x1E6F;: </P>
<P>14&nbsp;h&#259;n&#257;&#353;&ucirc;&#x1E07; l&#601;h&#257;f&#275;r mi&#x1E63;&#601;w&#333;&#x1E6F;ey&#x1E35;&#257; &ucirc;l&#601;hi&#x1E6F;&#601;&#x1E25;at&#275;n b&#601;&#8216;amm&ecirc; hat&#333;&#8216;&#275;&#x1E07;w&#333;&#x1E6F; h&#257;&#8217;&#275;lleh h&#259;lw&#333;&#8217; &#x1E6F;e&#8217;&#277;naf-b&#257;n&ucirc; &#8216;a&#x1E0F;-kall&#275;h l&#601;&#8217;&ecirc;n &#353;&#601;&#8217;&#275;r&icirc;&#x1E6F; &ucirc;f&#601;l&ecirc;&#x1E6D;&acirc;: f</P>
<P>15&nbsp;y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#x1E63;ad&icirc;q &#8217;at&acirc; k&icirc;-ni&#353;&#601;&#8217;ar&#601;n&ucirc; f&#601;l&ecirc;&#x1E6D;&acirc; k&#601;hayyw&#333;m hazzeh hin&#601;n&ucirc; l&#601;f&#257;ney&#x1E35;&#257; b&#601;&#8217;a&#353;&#601;m&#257;&#x1E6F;&ecirc;n&ucirc; k&icirc; &#8217;&ecirc;n l<sup>a</sup>&#8216;&#259;mw&#333;&#x1E0F; l&#601;f&#257;ney&#x1E35;&#257; &#8216;al-z&#333;&#8217;&#x1E6F;: f</P>
</TD>
</TABLE>
<P><HR>
<CENTER>
<A HREF="ezr010.htm">Next: Ezra Chapter 10</A></CENTER>
</BODY>
</HTML>
