[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/deu012)  [KJV](../kjv/deu012)  [Sep](../sep/deu012) 
[Vul](../vul/deu012)   
  
[Deuteronomy (Devarim) Index](deu)  
  [Previous](deu011)  [Next](deu013) 

------------------------------------------------------------------------

### Tanach (Hebrew): Deuteronomy (Devarim) Chapter 12

‎<span id="001">1</span> ‏אֵ֠לֶּה הַֽחֻקִּ֣ים וְהַמִּשְׁפָּטִים֮ אֲשֶׁ֣ר
תִּשְׁמְר֣וּן לַעֲשׂוֹת֒ בָּאָ֕רֶץ אֲשֶׁר֩ נָתַ֨ן יְהוָ֜ה אֱלֹהֵ֧י
אֲבֹתֶ֛יךָ לְךָ֖ לְרִשְׁתָּ֑הּ כָּל־הַיָּמִ֔ים אֲשֶׁר־אַתֶּ֥ם חַיִּ֖ים
עַל־הָאֲדָמָֽה׃

‎<span id="002">2</span> ‏אַבֵּ֣ד תְּ֠אַבְּדוּן אֶֽת־כָּל־הַמְּקֹמ֞וֹת
אֲשֶׁ֧ר עָֽבְדוּ־שָׁ֣ם הַגּוֹיִ֗ם אֲשֶׁ֥ר אַתֶּ֛ם יֹרְשִׁ֥ים אֹתָ֖ם
אֶת־אֱלֹהֵיהֶ֑ם עַל־הֶהָרִ֤ים הָֽרָמִים֙ וְעַל־הַגְּבָע֔וֹת וְתַ֖חַת
כָּל־עֵ֥ץ רַעֲנָן׃<sup>1</sup>

‎<span id="003">3</span> ‏וְנִתַּצְתֶּ֣ם אֶת־מִזְבּחֹתָ֗ם<sup>1</sup>
וְשִׁבַּרְתֶּם֙ אֶת־מַצֵּ֣בֹתָ֔ם וַאֲשֵֽׁרֵיהֶם֙ תִּשְׂרְפ֣וּן בָּאֵ֔שׁ
וּפְסִילֵ֥י אֱלֹֽהֵיהֶ֖ם תְּגַדֵּע֑וּן וְאִבַּדְתֶּ֣ם אֶת־שְׁמָ֔ם
מִן־הַמָּק֖וֹם הַהֽוּא׃

‎<span id="004">4</span> ‏לֹֽא־תַעֲשׂ֣וּן כֵּ֔ן לַיהוָ֖ה אֱלֹהֵיכֶֽם׃

‎<span id="005">5</span> ‏כִּ֠י אִֽם־אֶל־הַמָּק֞וֹם אֲשֶׁר־יִבְחַ֨ר
יְהוָ֤ה אֱלֹֽהֵיכֶם֙ מִכָּל־שִׁבְטֵיכֶ֔ם לָשׂ֥וּם אֶת־שְׁמ֖וֹ שָׁ֑ם
לְשִׁכְנ֥וֹ תִדְרְשׁ֖וּ וּבָ֥אתָ שָֽׁמָּה׃

‎<span id="006">6</span> ‏וַהֲבֵאתֶ֣ם שָׁ֗מָּה עֹלֹֽתֵיכֶם֙
וְזִבְחֵיכֶ֔ם וְאֵת֙ מַעְשְׂרֹ֣תֵיכֶ֔ם וְאֵ֖ת תְּרוּמַ֣ת יֶדְכֶ֑ם
וְנִדְרֵיכֶם֙ וְנִדְבֹ֣תֵיכֶ֔ם וּבְכֹרֹ֥ת בְּקַרְכֶ֖ם וְצֹאנְכֶֽם׃

‎<span id="007">7</span> ‏וַאֲכַלְתֶּם־שָׁ֗ם לִפְנֵי֙ יְהוָ֣ה
אֱלֹֽהֵיכֶ֔ם וּשְׂמַחְתֶּ֗ם בְּכֹל֙ מִשְׁלַ֣ח יֶדְכֶ֔ם אַתֶּ֖ם
וּבָתֵּיכֶ֑ם אֲשֶׁ֥ר בֵּֽרַכְךָ֖ יְהוָ֥ה אֱלֹהֶֽיךָ׃

‎<span id="008">8</span> ‏לֹ֣א תַעֲשׂ֔וּן כְּ֠כֹל אֲשֶׁ֨ר אֲנַ֧חְנוּ
עֹשִׂ֛ים פֹּ֖ה הַיּ֑וֹם אִ֖ישׁ כָּל־הַיָּשָׁ֥ר בְּעֵינָֽיו׃

‎<span id="009">9</span> ‏כִּ֥י לֹא־בָּאתֶ֖ם עַד־עָ֑תָּה
אֶל־הַמְּנוּחָה֙ וְאֶל־הַֽנַּחֲלָ֔ה אֲשֶׁר־יְהוָ֥ה אֱלֹהֶ֖יךָ נֹתֵ֥ן
לָֽךְ׃

‎<span id="010">10</span> ‏וַעֲבַרְתֶּם֮ אֶת־הַיַּרְדֵּן֒ וִֽישַׁבְתֶּ֣ם
בָּאָ֔רֶץ אֲשֶׁר־יְהוָ֥ה אֱלֹהֵיכֶ֖ם מַנְחִ֣יל אֶתְכֶ֑ם וְהֵנִ֨יחַ
לָכֶ֧ם מִכָּל־אֹיְבֵיכֶ֛ם מִסָּבִ֖יב וִֽישַׁבְתֶּם־בֶּֽטַח׃

‎<span id="011">11</span> ‏וְהָיָ֣ה הַמָּק֗וֹם אֲשֶׁר־יִבְחַר֩ יְהוָ֨ה
אֱלֹהֵיכֶ֥ם בּוֹ֙ לְשַׁכֵּ֤ן שְׁמוֹ֙ שָׁ֔ם שָׁ֣מָּה תָבִ֔יאוּ אֵ֛ת
כָּל־אֲשֶׁ֥ר אָנֹכִ֖י מְצַוֶּ֣ה אֶתְכֶ֑ם עוֹלֹתֵיכֶ֣ם וְזִבְחֵיכֶ֗ם
מַעְשְׂרֹֽתֵיכֶם֙ וּתְרֻמַ֣ת יֶדְכֶ֔ם וְכֹל֙ מִבְחַ֣ר נִדְרֵיכֶ֔ם
אֲשֶׁ֥ר תִּדְּר֖וּ לַֽיהוָֽה׃

‎<span id="012">12</span> ‏וּשְׂמַחְתֶּ֗ם לִפְנֵי֮ יְהוָ֣ה אֱלֹֽהֵיכֶם֒
אַתֶּ֗ם וּבְנֵיכֶם֙ וּבְנֹ֣תֵיכֶ֔ם וְעַבְדֵיכֶ֖ם וְאַמְהֹתֵיכֶ֑ם
וְהַלֵּוִי֙ אֲשֶׁ֣ר בְּשַֽׁעֲרֵיכֶ֔ם כִּ֣י אֵ֥ין ל֛וֹ חֵ֥לֶק וְנַחֲלָ֖ה
אִתְּכֶֽם׃

‎<span id="013">13</span> ‏הִשָּׁ֣מֶר לְךָ֔ פֶּֽן־תַּעֲלֶ֖ה עֹלֹתֶ֑יךָ
בְּכָל־מָק֖וֹם אֲשֶׁ֥ר תִּרְאֶֽה׃

‎<span id="014">14</span> ‏כִּ֣י אִם־בַּמָּק֞וֹם אֲשֶׁר־יִבְחַ֤ר יְהוָה֙
בְּאַחַ֣ד שְׁבָטֶ֔יךָ שָׁ֖ם תַּעֲלֶ֣ה עֹלֹתֶ֑יךָ וְשָׁ֣ם תַּעֲשֶׂ֔ה
כֹּ֛ל אֲשֶׁ֥ר אָנֹכִ֖י מְצַוֶּֽךָּ׃

‎<span id="015">15</span> ‏רַק֩ בְּכָל־אַוַּ֨ת נַפְשְׁךָ֜ תִּזְבַּ֣ח׀
וְאָכַלְתָּ֣ בָשָׂ֗ר כְּבִרְכַּ֨ת יְהוָ֧ה אֱלֹהֶ֛יךָ אֲשֶׁ֥ר
נָֽתַן־לְךָ֖ בְּכָל־שְׁעָרֶ֑יךָ הַטָּמֵ֤א וְהַטָּהוֹר֙ יֹאכְלֶ֔נּוּ
כַּצְּבִ֖י וְכָאַיָּֽל׃

‎<span id="016">16</span> ‏רַ֥ק הַדָּ֖ם לֹ֣א תֹאכֵ֑לוּ עַל־הָאָ֥רֶץ
תִּשְׁפְּכֶ֖נּוּ כַּמָּֽיִם׃

‎<span id="017">17</span> ‏לֹֽא־תוּכַ֞ל לֶאֱכֹ֣ל בִּשְׁעָרֶ֗יךָ
מַעְשַׂ֤ר דְּגָֽנְךָ֙ וְתִֽירֹשְׁךָ֣ וְיִצְהָרֶ֔ךָ וּבְכֹרֹ֥ת בְּקָרְךָ֖
וְצֹאנֶ֑ךָ וְכָל־נְדָרֶ֙יךָ֙ אֲשֶׁ֣ר תִּדֹּ֔ר וְנִדְבֹתֶ֖יךָ וּתְרוּמַ֥ת
יָדֶֽךָ׃

‎<span id="018">18</span> ‏כִּ֡י אִם־לִפְנֵי֩ יְהוָ֨ה אֱלֹהֶ֜יךָ
תֹּאכְלֶ֗נּוּ בַּמָּקוֹם֙ אֲשֶׁ֨ר יִבְחַ֜ר יְהוָ֣ה אֱלֹהֶיךָ֮ בּוֹ֒
אַתָּ֨ה וּבִנְךָ֤ וּבִתֶּ֙ךָ֙ וְעַבְדְּךָ֣ וַאֲמָתֶ֔ךָ וְהַלֵּוִ֖י
אֲשֶׁ֣ר בִּשְׁעָרֶ֑יךָ וְשָׂמַחְתָּ֗ לִפְנֵי֙ יְהוָ֣ה אֱלֹהֶ֔יךָ בְּכֹ֖ל
מִשְׁלַ֥ח יָדֶֽךָ׃

‎<span id="019">19</span> ‏הִשָּׁ֣מֶר לְךָ֔ פֶּֽן־תַּעֲזֹ֖ב
אֶת־הַלֵּוִ֑י כָּל־יָמֶ֖יךָ עַל־אַדְמָתֶֽךָ׃ ס

‎<span id="020">20</span> ‏כִּֽי־יַרְחִיב֩ יְהוָ֨ה אֱלֹהֶ֥יךָ
אֶֽת־גְּבֽוּלְךָ֮ כַּאֲשֶׁ֣ר דִּבֶּר־לָךְ֒ וְאָמַרְתָּ֙ אֹכְלָ֣ה בָשָׂ֔ר
כִּֽי־תְאַוֶּ֥ה נַפְשְׁךָ֖ לֶאֱכֹ֣ל בָּשָׂ֑ר בְּכָל־אַוַּ֥ת נַפְשְׁךָ֖
תֹּאכַ֥ל בָּשָֽׂר׃

‎<span id="021">21</span> ‏כִּֽי־יִרְחַ֨ק מִמְּךָ֜ הַמָּק֗וֹם אֲשֶׁ֨ר
יִבְחַ֜ר יְהוָ֣ה אֱלֹהֶיךָ֮ לָשׂ֣וּם שְׁמ֣וֹ שָׁם֒ וְזָבַחְתָּ֞
מִבְּקָרְךָ֣ וּמִצֹּֽאנְךָ֗ אֲשֶׁ֨ר נָתַ֤ן יְהוָה֙ לְךָ֔ כַּאֲשֶׁ֖ר
צִוִּיתִ֑ךָ וְאָֽכַלְתָּ֙ בִּשְׁעָרֶ֔יךָ בְּכֹ֖ל אַוַּ֥ת נַפְשֶֽׁךָ׃

‎<span id="022">22</span> ‏אַ֗ךְ כַּאֲשֶׁ֨ר יֵאָכֵ֤ל אֶֽת־הַצְּבִי֙
וְאֶת־הָ֣אַיָּ֔ל כֵּ֖ן תֹּאכְלֶ֑נּוּ הַטָּמֵא֙ וְהַטָּה֔וֹר יַחְדָּ֖ו
יֹאכְלֶֽנּוּ׃

‎<span id="023">23</span> ‏רַ֣ק חֲזַ֗ק לְבִלְתִּי֙ אֲכֹ֣ל הַדָּ֔ם כִּ֥י
הַדָּ֖ם ה֣וּא הַנָּ֑פֶשׁ וְלֹא־תֹאכַ֥ל הַנֶּ֖פֶשׁ עִם־הַבָּשָֽׂר׃

‎<span id="024">24</span> ‏לֹ֖א תֹּאכְלֶ֑נּוּ עַל־הָאָ֥רֶץ
תִּשְׁפְּכֶ֖נּוּ כַּמָּֽיִם׃

‎<span id="025">25</span> ‏לֹ֖א תֹּאכְלֶ֑נּוּ לְמַ֨עַן יִיטַ֤ב לְךָ֙
וּלְבָנֶ֣יךָ אַחֲרֶ֔יךָ כִּֽי־תַעֲשֶׂ֥ה הַיָּשָׁ֖ר בְּעֵינֵ֥י יְהוָֽה׃

‎<span id="026">26</span> ‏רַ֧ק קָֽדָשֶׁ֛יךָ אֲשֶׁר־יִהְי֥וּ לְךָ֖
וּנְדָרֶ֑יךָ תִּשָּׂ֣א וּבָ֔אתָ אֶל־הַמָּק֖וֹם אֲשֶׁר־יִבְחַ֥ר יְהוָֽה׃

‎<span id="027">27</span> ‏וְעָשִׂ֤יתָ עֹלֹתֶ֙יךָ֙ הַבָּשָׂ֣ר וְהַדָּ֔ם
עַל־מִזְבַּ֖ח יְהוָ֣ה אֱלֹהֶ֑יךָ וְדַם־זְבָחֶ֗יךָ יִשָּׁפֵךְ֙
עַל־מִזְבַּח֙ יְהוָ֣ה אֱלֹהֶ֔יךָ וְהַבָּשָׂ֖ר תֹּאכֵֽל׃

‎<span id="028">28</span> ‏שְׁמֹ֣ר וְשָׁמַעְתָּ֗ אֵ֚ת כָּל־הַדְּבָרִ֣ים
הָאֵ֔לֶּה אֲשֶׁ֥ר אָנֹכִ֖י מְצַוֶּ֑ךָּ לְמַעַן֩ יִיטַ֨ב לְךָ֜
וּלְבָנֶ֤יךָ אַחֲרֶ֙יךָ֙ עַד־עוֹלָ֔ם כִּ֤י תַעֲשֶׂה֙ הַטּ֣וֹב
וְהַיָּשָׁ֔ר בְּעֵינֵ֖י יְהוָ֥ה אֱלֹהֶֽיךָ׃ ס

‎<span id="029">29</span> ‏כִּֽי־יַכְרִית֩ יְהוָ֨ה אֱלֹהֶ֜יךָ
אֶת־הַגּוֹיִ֗ם אֲשֶׁ֨ר אַתָּ֥ה בָא־שָׁ֛מָּה לָרֶ֥שֶׁת אוֹתָ֖ם
מִפָּנֶ֑יךָ וְיָרַשְׁתָּ֣ אֹתָ֔ם וְיָשַׁבְתָּ֖ בְּאַרְצָֽם׃

‎<span id="030">30</span> ‏הִשָּׁ֣מֶר לְךָ֗ פֶּן־תִּנָּקֵשׁ֙ אַחֲרֵיהֶ֔ם
אַחֲרֵ֖י הִשָּׁמְדָ֣ם מִפָּנֶ֑יךָ וּפֶן־תִּדְרֹ֨שׁ לֵֽאלֹהֵיהֶ֜ם לֵאמֹ֨ר
אֵיכָ֨ה יַעַבְד֜וּ הַגּוֹיִ֤ם הָאֵ֙לֶּה֙ אֶת־אֱלֹ֣הֵיהֶ֔ם
וְאֶעֱשֶׂה־כֵּ֖ן גַּם־אָֽנִי׃

‎<span id="031">31</span> ‏לֹא־תַעֲשֶׂ֣ה כֵ֔ן לַיהוָ֖ה אֱלֹהֶ֑יךָ כִּי֩
כָּל־תּוֹעֲבַ֨ת יְהוָ֜ה אֲשֶׁ֣ר שָׂנֵ֗א עָשׂוּ֙ לֵאלֹ֣הֵיהֶ֔ם כִּ֣י גַ֤ם
אֶת־בְּנֵיהֶם֙ וְאֶת־בְּנֹ֣תֵיהֶ֔ם יִשְׂרְפ֥וּ בָאֵ֖שׁ לֵֽאלֹהֵיהֶֽם׃

1 ’ēlleh h<sup>a</sup>ḥuqqîm wəhammišəpāṭîm ’ăšer tišəmərûn
l<sup>a</sup>‘ăśwōṯ bā’āreṣ ’ăšer nāṯan yəhwâ ’ĕlōhê ’ăḇōṯeyḵā ləḵā
lərišətāh kāl-hayyāmîm ’ăšer-’atem ḥayyîm ‘al-hā’ăḏāmâ:

2 ’abēḏ tə’abəḏûn ’eṯ-kāl-hamməqōmwōṯ ’ăšer ‘āḇəḏû-šām hagwōyim ’ăšer
’atem yōrəšîm ’ōṯām ’eṯ-’ĕlōhêhem ‘al-hehārîm hārāmîm wə‘al-hagəḇā‘wōṯ
wəṯ<sup>a</sup>ḥaṯ kāl-‘ēṣ r<sup>a</sup>‘ănān:<sup>1</sup>

3 wənitaṣətem ’eṯ-mizəbḥōṯām<sup>1</sup> wəšibarətem ’eṯ-maṣṣēḇōṯām
wa’ăšērêhem tiśərəfûn bā’ēš ûfəsîlê ’ĕlōhêhem təḡadē‘ûn wə’ibaḏətem
’eṯ-šəmām min-hammāqwōm hahû’:

4 lō’-ṯ<sup>a</sup>‘ăśûn kēn layhwâ ’ĕlōhêḵem:

5 kî ’im-’el-hammāqwōm ’ăšer-yiḇəḥar yəhwâ ’ĕlōhêḵem mikāl-šiḇəṭêḵem
lāśûm ’eṯ-šəmwō šām ləšiḵənwō ṯiḏərəšû ûḇā’ṯā šāmmâ:

6 wahăḇē’ṯem šāmmâ ‘ōlōṯêḵem wəziḇəḥêḵem wə’ēṯ m<sup>a</sup>‘əśərōṯêḵem
wə’ēṯ tərûmaṯ yeḏəḵem wəniḏərêḵem wəniḏəḇōṯêḵem ûḇəḵōrōṯ bəqarəḵem
wəṣō’nəḵem:

7 wa’ăḵalətem-šām lifənê yəhwâ ’ĕlōhêḵem ûśəm<sup>a</sup>ḥətem bəḵōl
mišəl<sup>a</sup>ḥ yeḏəḵem ’atem ûḇātêḵem ’ăšer bēraḵəḵā yəhwâ
’ĕlōheyḵā:

8 lō’ ṯ<sup>a</sup>‘ăśûn kəḵōl ’ăšer ’ăn<sup>a</sup>ḥənû ‘ōśîm pōh
hayywōm ’îš kāl-hayyāšār bə‘ênāyw:

9 kî lō’-bā’ṯem ‘aḏ-‘ātâ ’el-hammənûḥâ wə’el-hann<sup>a</sup>ḥălâ
’ăšer-yəhwâ ’ĕlōheyḵā nōṯēn lāḵə:

10 w<sup>a</sup>‘ăḇarətem ’eṯ-hayyarədēn wîšaḇətem bā’āreṣ ’ăšer-yəhwâ
’ĕlōhêḵem manəḥîl ’eṯəḵem wəhēnîḥa lāḵem mikāl-’ōyəḇêḵem missāḇîḇ
wîšaḇətem-beṭ<sup>a</sup>ḥ:

11 wəhāyâ hammāqwōm ’ăšer-yiḇəḥar yəhwâ ’ĕlōhêḵem bwō ləšakēn šəmwō šām
šāmmâ ṯāḇî’û ’ēṯ kāl-’ăšer ’ānōḵî məṣaûeh ’eṯəḵem ‘wōlōṯêḵem wəziḇəḥêḵem
m<sup>a</sup>‘əśərōṯêḵem ûṯərumaṯ yeḏəḵem wəḵōl miḇəḥar niḏərêḵem ’ăšer
tidərû layhwâ:

12 ûśəm<sup>a</sup>ḥətem lifənê yəhwâ ’ĕlōhêḵem ’atem ûḇənêḵem
ûḇənōṯêḵem wə‘aḇəḏêḵem wə’aməhōṯêḵem wəhallēwî ’ăšer
bəš<sup>a</sup>‘ărêḵem kî ’ên lwō ḥēleq wən<sup>a</sup>ḥălâ ’itəḵem:

13 hiššāmer ləḵā pen-t<sup>a</sup>‘ăleh ‘ōlōṯeyḵā bəḵāl-māqwōm ’ăšer
tirə’eh:

14 kî ’im-bammāqwōm ’ăšer-yiḇəḥar yəhwâ bə’<sup>a</sup>ḥaḏ šəḇāṭeyḵā šām
t<sup>a</sup>‘ăleh ‘ōlōṯeyḵā wəšām t<sup>a</sup>‘ăśeh kōl ’ăšer ’ānōḵî
məṣaûeḵḵā:

15 raq bəḵāl-’aûaṯ nafəšəḵā tizəb<sup>a</sup>ḥ\| wə’āḵalətā ḇāśār
kəḇirəkaṯ yəhwâ ’ĕlōheyḵā ’ăšer nāṯan-ləḵā bəḵāl-šə‘āreyḵā haṭṭāmē’
wəhaṭṭâwōr yō’ḵəlennû kaṣṣəḇî wəḵā’ayyāl:

16 raq hadām lō’ ṯō’ḵēlû ‘al-hā’āreṣ tišəpəḵennû kammāyim:

17 lō’-ṯûḵal le’ĕḵōl bišə‘āreyḵā m<sup>a</sup>‘əśar dəḡānəḵā wəṯîrōšəḵā
wəyiṣəhāreḵā ûḇəḵōrōṯ bəqārəḵā wəṣō’neḵā wəḵāl-nəḏāreyḵā ’ăšer tidōr
wəniḏəḇōṯeyḵā ûṯərûmaṯ yāḏeḵā:

18 kî ’im-lifənê yəhwâ ’ĕlōheyḵā tō’ḵəlennû bammāqwōm ’ăšer yiḇəḥar
yəhwâ ’ĕlōheyḵā bwō ’atâ ûḇinəḵā ûḇiteḵā wə‘aḇədəḵā wa’ămāṯeḵā wəhallēwî
’ăšer bišə‘āreyḵā wəśām<sup>a</sup>ḥətā lifənê yəhwâ ’ĕlōheyḵā bəḵōl
mišəl<sup>a</sup>ḥ yāḏeḵā:

19 hiššāmer ləḵā pen-t<sup>a</sup>‘ăzōḇ ’eṯ-hallēwî kāl-yāmeyḵā
‘al-’aḏəmāṯeḵā: s

20 kî-yarəḥîḇ yəhwâ ’ĕlōheyḵā ’eṯ-gəḇûləḵā ka’ăšer diber-lāḵə wə’āmarətā
’ōḵəlâ ḇāśār kî-ṯə’aûeh nafəšəḵā le’ĕḵōl bāśār bəḵāl-’aûaṯ nafəšəḵā
tō’ḵal bāśār:

21 kî-yirəḥaq mimməḵā hammāqwōm ’ăšer yiḇəḥar yəhwâ ’ĕlōheyḵā lāśûm
šəmwō šām wəzāḇ<sup>a</sup>ḥətā mibəqārəḵā ûmiṣṣō’nəḵā ’ăšer nāṯan yəhwâ
ləḵā ka’ăšer ṣiûîṯiḵā wə’āḵalətā bišə‘āreyḵā bəḵōl ’aûaṯ nafəšeḵā:

22 ’aḵə ka’ăšer yē’āḵēl ’eṯ-haṣṣəḇî wə’eṯ-hā’ayyāl kēn tō’ḵəlennû
haṭṭāmē’ wəhaṭṭâwōr y<sup>a</sup>ḥədāw yō’ḵəlennû:

23 raq ḥăzaq ləḇilətî ’ăḵōl hadām kî hadām hû’ hannāfeš wəlō’-ṯō’ḵal
hannefeš ‘im-habāśār:

24 lō’ tō’ḵəlennû ‘al-hā’āreṣ tišəpəḵennû kammāyim:

25 lō’ tō’ḵəlennû ləm<sup>a</sup>‘an yîṭaḇ ləḵā ûləḇāneyḵā
’<sup>a</sup>ḥăreyḵā kî-ṯ<sup>a</sup>‘ăśeh hayyāšār bə‘ênê yəhwâ:

26 raq qāḏāšeyḵā ’ăšer-yihəyû ləḵā ûnəḏāreyḵā tiśśā’ ûḇā’ṯā
’el-hammāqwōm ’ăšer-yiḇəḥar yəhwâ:

27 wə‘āśîṯā ‘ōlōṯeyḵā habāśār wəhadām ‘al-mizəb<sup>a</sup>ḥ yəhwâ
’ĕlōheyḵā wəḏam-zəḇāḥeyḵā yiššāfēḵə ‘al-mizəb<sup>a</sup>ḥ yəhwâ
’ĕlōheyḵā wəhabāśār tō’ḵēl:

28 šəmōr wəšām<sup>a</sup>‘ətā ’ēṯ kāl-hadəḇārîm hā’ēlleh ’ăšer ’ānōḵî
məṣaûeḵḵā ləm<sup>a</sup>‘an yîṭaḇ ləḵā ûləḇāneyḵā ’<sup>a</sup>ḥăreyḵā
‘aḏ-‘wōlām kî ṯ<sup>a</sup>‘ăśeh haṭṭwōḇ wəhayyāšār bə‘ênê yəhwâ
’ĕlōheyḵā: s

29 kî-yaḵərîṯ yəhwâ ’ĕlōheyḵā ’eṯ-hagwōyim ’ăšer ’atâ ḇā’-šāmmâ lārešeṯ
’wōṯām mipāneyḵā wəyārašətā ’ōṯām wəyāšaḇətā bə’arəṣām:

30 hiššāmer ləḵā pen-tinnāqēš ’<sup>a</sup>ḥărêhem ’<sup>a</sup>ḥărê
hiššāməḏām mipāneyḵā ûfen-tiḏərōš lē’lōhêhem lē’mōr ’êḵâ
y<sup>a</sup>‘aḇəḏû hagwōyim hā’ēlleh ’eṯ-’ĕlōhêhem wə’e‘ĕśeh-kēn
gam-’ānî:

31 lō’-ṯ<sup>a</sup>‘ăśeh ḵēn layhwâ ’ĕlōheyḵā kî kāl-twō‘ăḇaṯ yəhwâ
’ăšer śānē’ ‘āśû lē’lōhêhem kî ḡam ’eṯ-bənêhem wə’eṯ-bənōṯêhem yiśərəfû
ḇā’ēš lē’lōhêhem:

------------------------------------------------------------------------

[Next: Deuteronomy (Devarim) Chapter 13](deu013)
