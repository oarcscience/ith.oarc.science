<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Zechariah (Zekharyah): Zechariah (Zekharyah) Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/zac007">Polyglot</A>&nbsp;
<A HREF="../kjv/zac007">KJV</A>&nbsp;
<A HREF="../sep/zac007">Sep</A>&nbsp;
<A HREF="../vul/zac007">Vul</A>&nbsp;

<BR>
<BR><A HREF="zac">Zechariah (Zekharyah) Index</A><BR>
&nbsp;
<A HREF="zac006">Previous</A>&nbsp;
<A HREF="zac008">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Zechariah (Zekharyah) Chapter 7</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽיְהִי֙ בִּשְׁנַ֣ת אַרְבַּ֔ע לְדָרְיָ֖וֶשׁ הַמֶּ֑לֶךְ הָיָ֨ה דְבַר־יְהוָ֜ה אֶל־זְכַרְיָ֗ה בְּאַרְבָּעָ֛ה לַחֹ֥דֶשׁ הַתְּשִׁעִ֖י בְּכִסְלֵֽו׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּשְׁלַח֙ בֵּֽית־אֵ֔ל שַׂר־אֶ֕צֶר וְרֶ֥גֶם מֶ֖לֶךְ וַֽאֲנָשָׁ֑יו לְחַלּ֖וֹת אֶת־פְּנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;לֵאמֹ֗ר אֶל־הַכֹּֽהֲנִים֙ אֲשֶׁר֙ לְבֵית־יְהוָ֣ה צְבָא֔וֹת וְאֶל־הַנְּבִיאִ֖ים לֵאמֹ֑ר הַֽאֶבְכֶּה֙ בַּחֹ֣דֶשׁ הַחֲמִשִׁ֔י הִנָּזֵ֕ר כַּאֲשֶׁ֣ר עָשִׂ֔יתִי זֶ֖ה כַּמֶּ֥ה שָׁנִֽים׃ פ</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְהִ֛י דְּבַר־יְהוָ֥ה צְבָא֖וֹת אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אֱמֹר֙ אֶל־כָּל־עַ֣ם הָאָ֔רֶץ וְאֶל־הַכֹּהֲנִ֖ים לֵאמֹ֑ר כִּֽי־צַמְתֶּ֨ם וְסָפ֜וֹד בַּחֲמִישִׁ֣י וּבַשְּׁבִיעִ֗י וְזֶה֙ שִׁבְעִ֣ים שָׁנָ֔ה הֲצ֥וֹם צַמְתֻּ֖נִי אָֽנִי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְכִ֥י תֹאכְל֖וּ וְכִ֣י תִשְׁתּ֑וּ הֲל֤וֹא אַתֶּם֙ הָאֹ֣כְלִ֔ים וְאַתֶּ֖ם הַשֹּׁתִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הֲל֣וֹא אֶת־הַדְּבָרִ֗ים אֲשֶׁ֨ר קָרָ֤א יְהוָה֙ בְּיַד֙ הַנְּבִיאִ֣ים הָרִֽאשֹׁנִ֔ים בִּהְי֤וֹת יְרוּשָׁלִַ֙ם֙ יֹשֶׁ֣בֶת וּשְׁלֵוָ֔ה וְעָרֶ֖יהָ סְבִיבֹתֶ֑יהָ<font color="red"><sup>3</font></sup> וְהַנֶּ֥גֶב וְהַשְּׁפֵלָ֖ה יֹשֵֽׁב׃ פ</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַֽיְהִי֙ דְּבַר־יְהוָ֔ה אֶל־זְכַרְיָ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כֹּ֥ה אָמַ֛ר יְהוָ֥ה צְבָא֖וֹת לֵאמֹ֑ר מִשְׁפַּ֤ט אֱמֶת֙ שְׁפֹ֔טוּ וְחֶ֣סֶד וְרַֽחֲמִ֔ים עֲשׂ֖וּ אִ֥ישׁ אֶת־אָחִֽיו׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאַלְמָנָ֧ה וְיָת֛וֹם גֵּ֥ר וְעָנִ֖י אַֽל־תַּעֲשֹׁ֑קוּ וְרָעַת֙ אִ֣ישׁ אָחִ֔יו אַֽל־תַּחְשְׁב֖וּ בִּלְבַבְכֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְמָאֲנ֣וּ לְהַקְשִׁ֔יב וַיִּתְּנ֥וּ כָתֵ֖ף סֹרָ֑רֶת וְאָזְנֵיהֶ֖ם הִכְבִּ֥ידוּ מִשְּׁמֽוֹעַ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְלִבָּ֞ם שָׂ֣מוּ שָׁמִ֗יר מִ֠שְּׁמוֹעַ אֶת־הַתּוֹרָ֤ה וְאֶת־הַדְּבָרִים֙ אֲשֶׁ֨ר שָׁלַ֜ח יְהוָ֤ה צְבָאוֹת֙ בְּרוּח֔וֹ בְּיַ֖ד הַנְּבִיאִ֣ים הָרִֽאשֹׁנִ֑ים וַֽיְהִי֙ קֶ֣צֶף גָּד֔וֹל מֵאֵ֖ת יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְהִ֥י כַאֲשֶׁר־קָרָ֖א וְלֹ֣א שָׁמֵ֑עוּ כֵּ֤ן יִקְרְאוּ֙ וְלֹ֣א אֶשְׁמָ֔ע אָמַ֖ר יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאֵ֣סָעֲרֵ֗ם עַ֤ל כָּל־הַגּוֹיִם֙ אֲשֶׁ֣ר לֹֽא־יְדָע֔וּם וְהָאָ֙רֶץ֙ נָשַׁ֣מָּה אַֽחֲרֵיהֶ֔ם מֵֽעֹבֵ֖ר וּמִשָּׁ֑ב וַיָּשִׂ֥ימוּ אֶֽרֶץ־חֶמְדָּ֖ה לְשַׁמָּֽה׃ פ</P>
</TD>
<TD WIDTH="50%">
<P>1&nbsp;way&#601;h&icirc; bi&#353;&#601;na&#x1E6F; &#8217;ar&#601;b<sup>a</sup>&#8216; l&#601;&#x1E0F;&#257;r&#601;y&#257;we&#353; hammele&#x1E35;&#601; h&#257;y&acirc; &#x1E0F;&#601;&#x1E07;ar-y&#601;hw&acirc; &#8217;el-z&#601;&#x1E35;ar&#601;y&acirc; b&#601;&#8217;ar&#601;b&#257;&#8216;&acirc; l<sup>a</sup>&#x1E25;&#333;&#x1E0F;e&#353; hat&#601;&#353;i&#8216;&icirc; b&#601;&#x1E35;is&#601;l&#275;w: </P>
<P>2&nbsp;wayyi&#353;&#601;l<sup>a</sup>&#x1E25; b&ecirc;&#x1E6F;-&#8217;&#275;l &#347;ar-&#8217;e&#x1E63;er w&#601;re&#x1E21;em mele&#x1E35;&#601; wa&#8217;&#259;n&#257;&#353;&#257;yw l&#601;&#x1E25;allw&#333;&#x1E6F; &#8217;e&#x1E6F;-p&#601;n&ecirc; y&#601;hw&acirc;: </P>
<P>3&nbsp;l&#275;&#8217;m&#333;r &#8217;el-hak&#333;h&#259;n&icirc;m &#8217;&#259;&#353;er l&#601;&#x1E07;&ecirc;&#x1E6F;-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; w&#601;&#8217;el-hann&#601;&#x1E07;&icirc;&#8217;&icirc;m l&#275;&#8217;m&#333;r ha&#8217;e&#x1E07;&#601;keh b<sup>a</sup>&#x1E25;&#333;&#x1E0F;e&#353; h<sup>a</sup>&#x1E25;&#259;mi&#353;&icirc; hinn&#257;z&#275;r ka&#8217;&#259;&#353;er &#8216;&#257;&#347;&icirc;&#x1E6F;&icirc; zeh kammeh &#353;&#257;n&icirc;m: f</P>
<P>4&nbsp;way&#601;h&icirc; d&#601;&#x1E07;ar-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#275;lay l&#275;&#8217;m&#333;r: </P>
<P>5&nbsp;&#8217;&#277;m&#333;r &#8217;el-k&#257;l-&#8216;am h&#257;&#8217;&#257;re&#x1E63; w&#601;&#8217;el-hak&#333;h&#259;n&icirc;m l&#275;&#8217;m&#333;r k&icirc;-&#x1E63;am&#601;tem w&#601;s&#257;fw&#333;&#x1E0F; b<sup>a</sup>&#x1E25;&#259;m&icirc;&#353;&icirc; &ucirc;&#x1E07;a&#353;&#353;&#601;&#x1E07;&icirc;&#8216;&icirc; w&#601;zeh &#353;i&#x1E07;&#601;&#8216;&icirc;m &#353;&#257;n&acirc; h&#259;&#x1E63;w&#333;m &#x1E63;am&#601;tun&icirc; &#8217;&#257;n&icirc;: </P>
<P>6&nbsp;w&#601;&#x1E35;&icirc; &#x1E6F;&#333;&#8217;&#x1E35;&#601;l&ucirc; w&#601;&#x1E35;&icirc; &#x1E6F;i&#353;&#601;t&ucirc; h&#259;lw&#333;&#8217; &#8217;atem h&#257;&#8217;&#333;&#x1E35;&#601;l&icirc;m w&#601;&#8217;atem ha&#353;&#353;&#333;&#x1E6F;&icirc;m: </P>
<P>7&nbsp;h&#259;lw&#333;&#8217; &#8217;e&#x1E6F;-had&#601;&#x1E07;&#257;r&icirc;m &#8217;&#259;&#353;er q&#257;r&#257;&#8217; y&#601;hw&acirc; b&#601;ya&#x1E0F; hann&#601;&#x1E07;&icirc;&#8217;&icirc;m h&#257;ri&#8217;&#353;&#333;n&icirc;m bih&#601;yw&#333;&#x1E6F; y&#601;r&ucirc;&#353;&#257;laim y&#333;&#353;e&#x1E07;e&#x1E6F; &ucirc;&#353;&#601;l&#275;w&acirc; w&#601;&#8216;&#257;reyh&#257; s&#601;&#x1E07;&icirc;&#x1E07;&#333;&#x1E6F;eyh&#257;<font color="red"><sup>3</font></sup> w&#601;hanne&#x1E21;e&#x1E07; w&#601;ha&#353;&#353;&#601;f&#275;l&acirc; y&#333;&#353;&#275;&#x1E07;: f</P>
<P>8&nbsp;way&#601;h&icirc; d&#601;&#x1E07;ar-y&#601;hw&acirc; &#8217;el-z&#601;&#x1E35;ar&#601;y&acirc; l&#275;&#8217;m&#333;r: </P>
<P>9&nbsp;k&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; l&#275;&#8217;m&#333;r mi&#353;&#601;pa&#x1E6D; &#8217;&#277;me&#x1E6F; &#353;&#601;f&#333;&#x1E6D;&ucirc; w&#601;&#x1E25;ese&#x1E0F; w&#601;r<sup>a</sup>&#x1E25;&#259;m&icirc;m &#8216;&#259;&#347;&ucirc; &#8217;&icirc;&#353; &#8217;e&#x1E6F;-&#8217;&#257;&#x1E25;&icirc;w: </P>
<P>10&nbsp;w&#601;&#8217;al&#601;m&#257;n&acirc; w&#601;y&#257;&#x1E6F;w&#333;m g&#275;r w&#601;&#8216;&#257;n&icirc; &#8217;al-t<sup>a</sup>&#8216;&#259;&#353;&#333;q&ucirc; w&#601;r&#257;&#8216;a&#x1E6F; &#8217;&icirc;&#353; &#8217;&#257;&#x1E25;&icirc;w &#8217;al-t<sup>a</sup>&#x1E25;&#601;&#353;&#601;&#x1E07;&ucirc; bil&#601;&#x1E07;a&#x1E07;&#601;&#x1E35;em: </P>
<P>11&nbsp;way&#601;m&#257;&#8217;&#259;n&ucirc; l&#601;haq&#601;&#353;&icirc;&#x1E07; wayyit&#601;n&ucirc; &#x1E35;&#257;&#x1E6F;&#275;f s&#333;r&#257;re&#x1E6F; w&#601;&#8217;&#257;z&#601;n&ecirc;hem hi&#x1E35;&#601;b&icirc;&#x1E0F;&ucirc; mi&#353;&#353;&#601;mw&#333;&#8216;a: </P>
<P>12&nbsp;w&#601;lib&#257;m &#347;&#257;m&ucirc; &#353;&#257;m&icirc;r mi&#353;&#353;&#601;mw&#333;&#8216;a &#8217;e&#x1E6F;-hatw&#333;r&acirc; w&#601;&#8217;e&#x1E6F;-had&#601;&#x1E07;&#257;r&icirc;m &#8217;&#259;&#353;er &#353;&#257;l<sup>a</sup>&#x1E25; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; b&#601;r&ucirc;&#x1E25;w&#333; b&#601;ya&#x1E0F; hann&#601;&#x1E07;&icirc;&#8217;&icirc;m h&#257;ri&#8217;&#353;&#333;n&icirc;m way&#601;h&icirc; qe&#x1E63;ef g&#257;&#x1E0F;w&#333;l m&#275;&#8217;&#275;&#x1E6F; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>13&nbsp;way&#601;h&icirc; &#x1E35;a&#8217;&#259;&#353;er-q&#257;r&#257;&#8217; w&#601;l&#333;&#8217; &#353;&#257;m&#275;&#8216;&ucirc; k&#275;n yiq&#601;r&#601;&#8217;&ucirc; w&#601;l&#333;&#8217; &#8217;e&#353;&#601;m&#257;&#8216; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>14&nbsp;w&#601;&#8217;&#275;s&#257;&#8216;&#259;r&#275;m &#8216;al k&#257;l-hagw&#333;yim &#8217;&#259;&#353;er l&#333;&#8217;-y&#601;&#x1E0F;&#257;&#8216;&ucirc;m w&#601;h&#257;&#8217;&#257;re&#x1E63; n&#257;&#353;amm&acirc; &#8217;<sup>a</sup>&#x1E25;&#259;r&ecirc;hem m&#275;&#8216;&#333;&#x1E07;&#275;r &ucirc;mi&#353;&#353;&#257;&#x1E07; wayy&#257;&#347;&icirc;m&ucirc; &#8217;ere&#x1E63;-&#x1E25;em&#601;d&acirc; l&#601;&#353;amm&acirc;: f</P>
</TD>
</TABLE>
<P><HR>
<CENTER>
<A HREF="zac008">Next: Zechariah (Zekharyah) Chapter 8</A></CENTER>
</BODY>
</HTML>
