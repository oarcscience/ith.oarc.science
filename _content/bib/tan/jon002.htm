<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jonah (Yonah): Jonah (Yonah) Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jon002">Polyglot</A>&nbsp;
<A HREF="../kjv/jon002">KJV</A>&nbsp;
<A HREF="../sep/jon002">Sep</A>&nbsp;
<A HREF="../vul/jon002">Vul</A>&nbsp;

<BR>
<BR><A HREF="jon">Jonah (Yonah) Index</A><BR>
&nbsp;
<A HREF="jon001">Previous</A>&nbsp;
<A HREF="jon003">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jonah (Yonah) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְמַ֤ן יְהוָה֙ דָּ֣ג גָּד֔וֹל לִבְלֹ֖עַ אֶת־יוֹנָ֑ה וַיְהִ֤י יוֹנָה֙ בִּמְעֵ֣י הַדָּ֔ג שְׁלֹשָׁ֥ה יָמִ֖ים וּשְׁלֹשָׁ֥ה לֵילֽוֹת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּתְפַּלֵּ֣ל יוֹנָ֔ה אֶל־יְהוָ֖ה אֱלֹהָ֑יו מִמְּעֵ֖י הַדָּגָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֗אמֶר קָ֠רָאתִי מִצָּ֥רָה לִ֛י אֶל־יְהוָ֖ה וַֽיַּעֲנֵ֑נִי מִבֶּ֧טֶן שְׁא֛וֹל שִׁוַּ֖עְתִּי שָׁמַ֥עְתָּ קוֹלִֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַתַּשְׁלִיכֵ֤נִי מְצוּלָה֙ בִּלְבַ֣ב יַמִּ֔ים וְנָהָ֖ר יְסֹבְבֵ֑נִי כָּל־מִשְׁבָּרֶ֥יךָ וְגַלֶּ֖יךָ עָלַ֥י עָבָֽרוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַאֲנִ֣י אָמַ֔רְתִּי נִגְרַ֖שְׁתִּי מִנֶּ֣גֶד עֵינֶ֑יךָ אַ֚ךְ אוֹסִ֣יף לְהַבִּ֔יט אֶל־הֵיכַ֖ל קָדְשֶֽׁךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אֲפָפ֤וּנִי מַ֙יִם֙ עַד־נֶ֔פֶשׁ תְּה֖וֹם יְסֹבְבֵ֑נִי ס֖וּף חָב֥וּשׁ לְרֹאשִֽׁי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לְקִצְבֵ֤י הָרִים֙ יָרַ֔דְתִּי הָאָ֛רֶץ בְּרִחֶ֥יהָ בַעֲדִ֖י לְעוֹלָ֑ם וַתַּ֧עַל מִשַּׁ֛חַת חַיַּ֖י יְהוָ֥ה אֱלֹהָֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בְּהִתְעַטֵּ֤ף עָלַי֙ נַפְשִׁ֔י אֶת־יְהוָ֖ה זָכָ֑רְתִּי וַתָּב֤וֹא אֵלֶ֙יךָ֙ תְּפִלָּתִ֔י אֶל־הֵיכַ֖ל קָדְשֶֽׁךָ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מְשַׁמְּרִ֖ים הַבְלֵי־שָׁ֑וְא חַסְדָּ֖ם יַעֲזֹֽבוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַאֲנִ֗י בְּק֤וֹל תּוֹדָה֙ אֶזְבְּחָה־לָּ֔ךְ אֲשֶׁ֥ר נָדַ֖רְתִּי אֲשַׁלֵּ֑מָה יְשׁוּעָ֖תָה לַיהוָֽה׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֥אמֶר יְהוָ֖ה לַדָּ֑ג וַיָּקֵ֥א אֶת־יוֹנָ֖ה אֶל־הַיַּבָּשָֽׁה׃ פ</P>
</TD>
<TD WIDTH="50%">
<P>1&nbsp;way&#601;man y&#601;hw&acirc; d&#257;&#x1E21; g&#257;&#x1E0F;w&#333;l li&#x1E07;&#601;l&#333;&#8216;a &#8217;e&#x1E6F;-yw&#333;n&acirc; way&#601;h&icirc; yw&#333;n&acirc; bim&#601;&#8216;&ecirc; had&#257;&#x1E21; &#353;&#601;l&#333;&#353;&acirc; y&#257;m&icirc;m &ucirc;&#353;&#601;l&#333;&#353;&acirc; l&ecirc;lw&#333;&#x1E6F;: </P>
<P>2&nbsp;wayyi&#x1E6F;&#601;pall&#275;l yw&#333;n&acirc; &#8217;el-y&#601;hw&acirc; &#8217;&#277;l&#333;h&#257;yw mimm&#601;&#8216;&ecirc; had&#257;&#x1E21;&acirc;: </P>
<P>3&nbsp;wayy&#333;&#8217;mer q&#257;r&#257;&#8217;&#x1E6F;&icirc; mi&#x1E63;&#x1E63;&#257;r&acirc; l&icirc; &#8217;el-y&#601;hw&acirc; wayy<sup>a</sup>&#8216;&#259;n&#275;n&icirc; mibe&#x1E6D;en &#353;&#601;&#8217;w&#333;l &#353;i&ucirc;<sup>a</sup>&#8216;&#601;t&icirc; &#353;&#257;m<sup>a</sup>&#8216;&#601;t&#257; qw&#333;l&icirc;: </P>
<P>4&nbsp;wata&#353;&#601;l&icirc;&#x1E35;&#275;n&icirc; m&#601;&#x1E63;&ucirc;l&acirc; bil&#601;&#x1E07;a&#x1E07; yamm&icirc;m w&#601;n&acirc;&#257;r y&#601;s&#333;&#x1E07;&#601;&#x1E07;&#275;n&icirc; k&#257;l-mi&#353;&#601;b&#257;rey&#x1E35;&#257; w&#601;&#x1E21;alley&#x1E35;&#257; &#8216;&#257;lay &#8216;&#257;&#x1E07;&#257;r&ucirc;: </P>
<P>5&nbsp;wa&#8217;&#259;n&icirc; &#8217;&#257;mar&#601;t&icirc; ni&#x1E21;&#601;ra&#353;&#601;t&icirc; minne&#x1E21;e&#x1E0F; &#8216;&ecirc;ney&#x1E35;&#257; &#8217;a&#x1E35;&#601; &#8217;w&#333;s&icirc;f l&#601;hab&icirc;&#x1E6D; &#8217;el-h&ecirc;&#x1E35;al q&#257;&#x1E0F;&#601;&#353;e&#x1E35;&#257;: </P>
<P>6&nbsp;&#8217;&#259;f&#257;f&ucirc;n&icirc; mayim &#8216;a&#x1E0F;-nefe&#353; t&#601;hw&#333;m y&#601;s&#333;&#x1E07;&#601;&#x1E07;&#275;n&icirc; s&ucirc;f &#x1E25;&#257;&#x1E07;&ucirc;&#353; l&#601;r&#333;&#8217;&#353;&icirc;: </P>
<P>7&nbsp;l&#601;qi&#x1E63;&#601;&#x1E07;&ecirc; h&#257;r&icirc;m y&#257;ra&#x1E0F;&#601;t&icirc; h&#257;&#8217;&#257;re&#x1E63; b&#601;ri&#x1E25;eyh&#257; &#x1E07;<sup>a</sup>&#8216;&#259;&#x1E0F;&icirc; l&#601;&#8216;w&#333;l&#257;m wat<sup>a</sup>&#8216;al mi&#353;&#353;<sup>a</sup>&#x1E25;a&#x1E6F; &#x1E25;ayyay y&#601;hw&acirc; &#8217;&#277;l&#333;h&#257;y: </P>
<P>8&nbsp;b&#601;hi&#x1E6F;&#601;&#8216;a&#x1E6D;&#x1E6D;&#275;f &#8216;&#257;lay naf&#601;&#353;&icirc; &#8217;e&#x1E6F;-y&#601;hw&acirc; z&#257;&#x1E35;&#257;r&#601;t&icirc; wat&#257;&#x1E07;w&#333;&#8217; &#8217;&#275;ley&#x1E35;&#257; t&#601;fill&#257;&#x1E6F;&icirc; &#8217;el-h&ecirc;&#x1E35;al q&#257;&#x1E0F;&#601;&#353;e&#x1E35;&#257;: </P>
<P>9&nbsp;m&#601;&#353;amm&#601;r&icirc;m ha&#x1E07;&#601;l&ecirc;-&#353;&#257;w&#601;&#8217; &#x1E25;as&#601;d&#257;m y<sup>a</sup>&#8216;&#259;z&#333;&#x1E07;&ucirc;: </P>
<P>10&nbsp;wa&#8217;&#259;n&icirc; b&#601;qw&#333;l tw&#333;&#x1E0F;&acirc; &#8217;ez&#601;b&#601;&#x1E25;&acirc;-ll&#257;&#x1E35;&#601; &#8217;&#259;&#353;er n&#257;&#x1E0F;ar&#601;t&icirc; &#8217;&#259;&#353;all&#275;m&acirc; y&#601;&#353;&ucirc;&#8216;&#257;&#x1E6F;&acirc; layhw&acirc;: s</P>
<P>11&nbsp;wayy&#333;&#8217;mer y&#601;hw&acirc; lad&#257;&#x1E21; wayy&#257;q&#275;&#8217; &#8217;e&#x1E6F;-yw&#333;n&acirc; &#8217;el-hayyab&#257;&#353;&acirc;: f</P>
</TD>
</TABLE>
<P><HR>
<CENTER>
<A HREF="jon003">Next: Jonah (Yonah) Chapter 3</A></CENTER>
</BODY>
</HTML>
