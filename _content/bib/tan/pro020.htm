<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro020.htm">Polyglot</A>&nbsp;
<A HREF="../kjv/pro020.htm">KJV</A>&nbsp;
<A HREF="../sep/pro020.htm">Sep</A>&nbsp;
<A HREF="../vul/pro020.htm">Vul</A>&nbsp;

<BR>
<BR><A HREF="pro.htm">Proverbs (Mishlei) Index</A><BR>
&nbsp;
<A HREF="pro019.htm">Previous</A>&nbsp;
<A HREF="pro021.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 20</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לֵ֣ץ הַ֭יַּין<font color="red"><sup>1</font></sup> הֹמֶ֣ה שֵׁכָ֑ר וְכָל־שֹׁ֥גֶה בּ֝֗וֹ לֹ֣א יֶחְכָּֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;נַ֣הַם כַּ֭כְּפִיר אֵ֣ימַת מֶ֑לֶךְ מִ֝תְעַבְּר֗וֹ חוֹטֵ֥א נַפְשֽׁוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כָּב֣וֹד לָ֭אִישׁ שֶׁ֣בֶת מֵרִ֑יב וְכָל־אֱ֝וִ֗יל יִתְגַּלָּֽע׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מֵ֭חֹרֶף עָצֵ֣ל לֹא־יַחֲרֹ֑שׁ <font color="brown">ישאל</font> <font color="blue">וְשָׁאַ֖ל</font> בַּקָּצִ֣יר וָאָֽיִן׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;מַ֣יִם עֲ֭מֻקִּים עֵצָ֣ה בְלֶב־אִ֑ישׁ וְאִ֖ישׁ תְּבוּנָ֣ה יִדְלֶֽנָּה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;רָב־אָדָ֗ם יִ֭קְרָא אִ֣ישׁ חַסְדּ֑וֹ וְאִ֥ישׁ אֱ֝מוּנִ֗ים מִ֣י יִמְצָֽא׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מִתְהַלֵּ֣ךְ בְּתֻמּ֣וֹ צַדִּ֑יק אַשְׁרֵ֖י בָנָ֣יו אַחֲרָֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מֶ֗לֶךְ יוֹשֵׁ֥ב עַל־כִּסֵּא־דִ֑ין מְזָרֶ֖ה בְעֵינָ֣יו כָּל־רָֽע׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מִֽי־יֹ֭אמַר זִכִּ֣יתִי לִבִּ֑י טָ֝הַ֗רְתִּי מֵחַטָּאתִֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אֶ֣בֶן וָ֭אֶבֶן אֵיפָ֣ה וְאֵיפָ֑ה תּוֹעֲבַ֥ת יְ֝הוָ֗ה גַּם־שְׁנֵיהֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;גַּ֣ם בְּ֭מַעֲלָלָיו יִתְנַכֶּר־נָ֑עַר אִם־זַ֖ךְ וְאִם־יָשָׁ֣ר פָּעֳלֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֹ֣זֶן שֹׁ֭מַעַת<font color="red"><sup>3</font></sup> וְעַ֣יִן רֹאָ֑ה יְ֝הוָ֗ה עָשָׂ֥ה גַם־שְׁנֵיהֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אַל־תֶּֽאֱהַ֣ב שֵׁ֭נָה פֶּן־תִּוָּרֵ֑שׁ פְּקַ֖ח עֵינֶ֣יךָ שְֽׂבַֽע־לָֽחֶם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;רַ֣ע רַ֭ע יֹאמַ֣ר הַקּוֹנֶ֑ה וְאֹזֵ֥ל ל֝֗וֹ אָ֣ז יִתְהַלָּֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;יֵ֣שׁ זָ֭הָב וְרָב־פְּנִינִ֑ים וּכְלִ֥י יְ֝קָ֗ר שִׂפְתֵי־דָֽעַת׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לְֽקַח־בִּ֭גְדוֹ כִּי־עָ֣רַב זָ֑ר וּבְעַ֖ד <font color="brown">נכרים</font> <font color="blue">נָכְרִיָּ֣ה</font> חַבְלֵֽהוּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;עָרֵ֣ב לָ֭אִישׁ לֶ֣חֶם שָׁ֑קֶר וְ֝אַחַ֗ר יִמָּֽלֵא־פִ֥יהוּ חָצָֽץ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;מַ֭חֲשָׁבוֹת בְּעֵצָ֣ה תִכּ֑וֹן וּ֝בְתַחְבֻּל֗וֹת עֲשֵׂ֣ה מִלְחָמָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;גּֽוֹלֶה־סּ֭וֹד<font color="red"><sup>3</font></sup> הוֹלֵ֣ךְ רָכִ֑יל וּלְפֹתֶ֥ה שְׂ֝פָתָ֗יו לֹ֣א תִתְעָרָֽב׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;מְ֭קַלֵּל אָבִ֣יו וְאִמּ֑וֹ יִֽדְעַ֥ךְ נֵ֝ר֗וֹ <font color="brown">באישון</font> <font color="blue">בֶּאֱשׁ֥וּן</font> חֹֽשֶׁךְ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;נַ֭חֲלָה <font color="brown">מבחלת</font> <font color="blue">מְבֹהֶ֣לֶת</font> בָּרִאשֹׁנָ֑ה וְ֝אַחֲרִיתָ֗הּ לֹ֣א תְבֹרָֽךְ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אַל־תֹּאמַ֥ר אֲשַׁלְּמָה־רָ֑ע קַוֵּ֥ה לַֽ֝יהוָ֗ה וְיֹ֣שַֽׁע לָֽךְ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;תּוֹעֲבַ֣ת יְ֭הוָה אֶ֣בֶן וָאָ֑בֶן וּמֹאזְנֵ֖י מִרְמָ֣ה לֹא־טֽוֹב׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;מֵיְהוָ֥ה מִצְעֲדֵי־גָ֑בֶר וְ֝אָדָ֗ם מַה־יָּבִ֥ין דַּרְכּֽוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;מוֹקֵ֣שׁ אָ֭דָם יָ֣לַע קֹ֑דֶשׁ וְאַחַ֖ר נְדָרִ֣ים לְבַקֵּֽר׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;מְזָרֶ֣ה רְ֭שָׁעִים מֶ֣לֶךְ חָכָ֑ם וַיָּ֖שֶׁב עֲלֵיהֶ֣ם אוֹפָֽן׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;נֵ֣ר יְ֭הוָה נִשְׁמַ֣ת אָדָ֑ם חֹ֝פֵ֗שׂ כָּל־חַדְרֵי־בָֽטֶן׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;חֶ֣סֶד וֶ֭אֱמֶת יִצְּרוּ־מֶ֑לֶךְ וְסָעַ֖ד בַּחֶ֣סֶד כִּסְאֽוֹ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;תִּפְאֶ֣רֶת בַּחוּרִ֣ים כֹּחָ֑ם וַהֲדַ֖ר זְקֵנִ֣ים שֵׂיבָֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;חַבֻּר֣וֹת פֶּ֭צַע <font color="brown">תמריק</font> <font color="blue">תַּמְר֣וּק</font> בְּרָ֑ע וּ֝מַכּ֗וֹת חַדְרֵי־בָֽטֶן׃ </P>
</TD>
<TD WIDTH="50%">
<P>1&nbsp;l&#275;&#x1E63; hayyayn<font color="red"><sup>1</font></sup> h&#333;meh &#353;&#275;&#x1E35;&#257;r w&#601;&#x1E35;&#257;l-&#353;&#333;&#x1E21;eh bw&#333; l&#333;&#8217; ye&#x1E25;&#601;k&#257;m: </P>
<P>2&nbsp;naham kak&#601;f&icirc;r &#8217;&ecirc;ma&#x1E6F; mele&#x1E35;&#601; mi&#x1E6F;&#601;&#8216;ab&#601;rw&#333; &#x1E25;w&#333;&#x1E6D;&#275;&#8217; naf&#601;&#353;w&#333;: </P>
<P>3&nbsp;k&#257;&#x1E07;w&#333;&#x1E0F; l&#257;&#8217;&icirc;&#353; &#353;e&#x1E07;e&#x1E6F; m&#275;r&icirc;&#x1E07; w&#601;&#x1E35;&#257;l-&#8217;&#277;w&icirc;l yi&#x1E6F;&#601;gall&#257;&#8216;: </P>
<P>4&nbsp;m&#275;&#x1E25;&#333;ref &#8216;&#257;&#x1E63;&#275;l l&#333;&#8217;-y<sup>a</sup>&#x1E25;&#259;r&#333;&#353; <font color="brown">yi&#353;&#601;&#8217;al</font> <font color="blue">w&#601;&#353;&#257;&#8217;al</font> baqq&#257;&#x1E63;&icirc;r w&#257;&#8217;&#257;yin: </P>
<P>5&nbsp;mayim &#8216;&#259;muqq&icirc;m &#8216;&#275;&#x1E63;&acirc; &#x1E07;&#601;le&#x1E07;-&#8217;&icirc;&#353; w&#601;&#8217;&icirc;&#353; t&#601;&#x1E07;&ucirc;n&acirc; yi&#x1E0F;&#601;lenn&acirc;: </P>
<P>6&nbsp;r&#257;&#x1E07;-&#8217;&#257;&#x1E0F;&#257;m yiq&#601;r&#257;&#8217; &#8217;&icirc;&#353; &#x1E25;as&#601;dw&#333; w&#601;&#8217;&icirc;&#353; &#8217;&#277;m&ucirc;n&icirc;m m&icirc; yim&#601;&#x1E63;&#257;&#8217;: </P>
<P>7&nbsp;mi&#x1E6F;&#601;hall&#275;&#x1E35;&#601; b&#601;&#x1E6F;ummw&#333; &#x1E63;ad&icirc;q &#8217;a&#353;&#601;r&ecirc; &#x1E07;&#257;n&#257;yw &#8217;<sup>a</sup>&#x1E25;&#259;r&#257;yw: </P>
<P>8&nbsp;mele&#x1E35;&#601; yw&#333;&#353;&#275;&#x1E07; &#8216;al-kiss&#275;&#8217;-&#x1E0F;&icirc;n m&#601;z&#257;reh &#x1E07;&#601;&#8216;&ecirc;n&#257;yw k&#257;l-r&#257;&#8216;: </P>
<P>9&nbsp;m&icirc;-y&#333;&#8217;mar zik&icirc;&#x1E6F;&icirc; lib&icirc; &#x1E6D;&acirc;ar&#601;t&icirc; m&#275;&#x1E25;a&#x1E6D;&#x1E6D;&#257;&#8217;&#x1E6F;&icirc;: </P>
<P>10&nbsp;&#8217;e&#x1E07;en w&#257;&#8217;e&#x1E07;en &#8217;&ecirc;f&acirc; w&#601;&#8217;&ecirc;f&acirc; tw&#333;&#8216;&#259;&#x1E07;a&#x1E6F; y&#601;hw&acirc; gam-&#353;&#601;n&ecirc;hem: </P>
<P>11&nbsp;gam b&#601;m<sup>a</sup>&#8216;&#259;l&#257;l&#257;yw yi&#x1E6F;&#601;naker-n&#257;&#8216;ar &#8217;im-za&#x1E35;&#601; w&#601;&#8217;im-y&#257;&#353;&#257;r p&#257;&#8216;&#335;lw&#333;: </P>
<P>12&nbsp;&#8217;&#333;zen &#353;&#333;m<sup>a</sup>&#8216;a&#x1E6F;<font color="red"><sup>3</font></sup> w&#601;&#8216;ayin r&#333;&#8217;&acirc; y&#601;hw&acirc; &#8216;&#257;&#347;&acirc; &#x1E21;am-&#353;&#601;n&ecirc;hem: </P>
<P>13&nbsp;&#8217;al-te&#8217;&#277;ha&#x1E07; &#353;&#275;n&acirc; pen-ti&ucirc;&#257;r&#275;&#353; p&#601;q<sup>a</sup>&#x1E25; &#8216;&ecirc;ney&#x1E35;&#257; &#347;&#601;&#x1E07;<sup>a</sup>&#8216;-l&#257;&#x1E25;em: </P>
<P>14&nbsp;r<sup>a</sup>&#8216; r<sup>a</sup>&#8216; y&#333;&#8217;mar haqqw&#333;neh w&#601;&#8217;&#333;z&#275;l lw&#333; &#8217;&#257;z yi&#x1E6F;&#601;hall&#257;l: </P>
<P>15&nbsp;y&#275;&#353; z&acirc;&#257;&#x1E07; w&#601;r&#257;&#x1E07;-p&#601;n&icirc;n&icirc;m &ucirc;&#x1E35;&#601;l&icirc; y&#601;q&#257;r &#347;if&#601;&#x1E6F;&ecirc;-&#x1E0F;&#257;&#8216;a&#x1E6F;: </P>
<P>16&nbsp;l&#601;q<sup>a</sup>&#x1E25;-bi&#x1E21;&#601;&#x1E0F;w&#333; k&icirc;-&#8216;&#257;ra&#x1E07; z&#257;r &ucirc;&#x1E07;&#601;&#8216;a&#x1E0F; <font color="brown">n&#257;&#x1E35;&#601;r&icirc;m</font> <font color="blue">n&#257;&#x1E35;&#601;r&icirc;y&acirc;</font> &#x1E25;a&#x1E07;&#601;l&#275;h&ucirc;: </P>
<P>17&nbsp;&#8216;&#257;r&#275;&#x1E07; l&#257;&#8217;&icirc;&#353; le&#x1E25;em &#353;&#257;qer w&#601;&#8217;<sup>a</sup>&#x1E25;ar yimm&#257;l&#275;&#8217;-f&icirc;h&ucirc; &#x1E25;&#257;&#x1E63;&#257;&#x1E63;: </P>
<P>18&nbsp;m<sup>a</sup>&#x1E25;&#259;&#353;&#257;&#x1E07;w&#333;&#x1E6F; b&#601;&#8216;&#275;&#x1E63;&acirc; &#x1E6F;ikw&#333;n &ucirc;&#x1E07;&#601;&#x1E6F;<sup>a</sup>&#x1E25;&#601;bulw&#333;&#x1E6F; &#8216;&#259;&#347;&#275;h mil&#601;&#x1E25;&#257;m&acirc;: </P>
<P>19&nbsp;gw&#333;leh-ssw&#333;&#x1E0F;<font color="red"><sup>3</font></sup> hw&#333;l&#275;&#x1E35;&#601; r&#257;&#x1E35;&icirc;l &ucirc;l&#601;f&#333;&#x1E6F;eh &#347;&#601;f&#257;&#x1E6F;&#257;yw l&#333;&#8217; &#x1E6F;i&#x1E6F;&#601;&#8216;&#257;r&#257;&#x1E07;: </P>
<P>20&nbsp;m&#601;qall&#275;l &#8217;&#257;&#x1E07;&icirc;w w&#601;&#8217;immw&#333; yi&#x1E0F;&#601;&#8216;a&#x1E35;&#601; n&#275;rw&#333; <font color="brown">b&#601;&#8217;&icirc;&#353;w&#333;n</font> <font color="blue">be&#8217;&#277;&#353;&ucirc;n</font> &#x1E25;&#333;&#353;e&#x1E35;&#601;: </P>
<P>21&nbsp;n<sup>a</sup>&#x1E25;&#259;l&acirc; <font color="brown">m&#601;&#x1E07;u&#x1E25;ele&#x1E6F;</font> <font color="blue">m&#601;&#x1E07;&#333;hele&#x1E6F;</font> b&#257;ri&#8217;&#353;&#333;n&acirc; w&#601;&#8217;<sup>a</sup>&#x1E25;&#259;r&icirc;&#x1E6F;&#257;h l&#333;&#8217; &#x1E6F;&#601;&#x1E07;&#333;r&#257;&#x1E35;&#601;: </P>
<P>22&nbsp;&#8217;al-t&#333;&#8217;mar &#8217;&#259;&#353;all&#601;m&acirc;-r&#257;&#8216; qa&ucirc;&#275;h layhw&acirc; w&#601;y&#333;&#353;<sup>a</sup>&#8216; l&#257;&#x1E35;&#601;: </P>
<P>23&nbsp;tw&#333;&#8216;&#259;&#x1E07;a&#x1E6F; y&#601;hw&acirc; &#8217;e&#x1E07;en w&#257;&#8217;&#257;&#x1E07;en &ucirc;m&#333;&#8217;z&#601;n&ecirc; mir&#601;m&acirc; l&#333;&#8217;-&#x1E6D;w&#333;&#x1E07;: </P>
<P>24&nbsp;m&ecirc;&#601;hw&acirc; mi&#x1E63;&#601;&#8216;&#259;&#x1E0F;&ecirc;-&#x1E21;&#257;&#x1E07;er w&#601;&#8217;&#257;&#x1E0F;&#257;m mah-yy&#257;&#x1E07;&icirc;n dar&#601;kw&#333;: </P>
<P>25&nbsp;mw&#333;q&#275;&#353; &#8217;&#257;&#x1E0F;&#257;m y&#257;l<sup>a</sup>&#8216; q&#333;&#x1E0F;e&#353; w&#601;&#8217;<sup>a</sup>&#x1E25;ar n&#601;&#x1E0F;&#257;r&icirc;m l&#601;&#x1E07;aqq&#275;r: </P>
<P>26&nbsp;m&#601;z&#257;reh r&#601;&#353;&#257;&#8216;&icirc;m mele&#x1E35;&#601; &#x1E25;&#257;&#x1E35;&#257;m wayy&#257;&#353;e&#x1E07; &#8216;&#259;l&ecirc;hem &#8217;w&#333;f&#257;n: </P>
<P>27&nbsp;n&#275;r y&#601;hw&acirc; ni&#353;&#601;ma&#x1E6F; &#8217;&#257;&#x1E0F;&#257;m &#x1E25;&#333;f&#275;&#347; k&#257;l-&#x1E25;a&#x1E0F;&#601;r&ecirc;-&#x1E07;&#257;&#x1E6D;en: </P>
<P>28&nbsp;&#x1E25;ese&#x1E0F; we&#8217;&#277;me&#x1E6F; yi&#x1E63;&#x1E63;&#601;r&ucirc;-mele&#x1E35;&#601; w&#601;s&#257;&#8216;a&#x1E0F; b<sup>a</sup>&#x1E25;ese&#x1E0F; kis&#601;&#8217;w&#333;: </P>
<P>29&nbsp;tif&#601;&#8217;ere&#x1E6F; b<sup>a</sup>&#x1E25;&ucirc;r&icirc;m k&#333;&#x1E25;&#257;m wah&#259;&#x1E0F;ar z&#601;q&#275;n&icirc;m &#347;&ecirc;&#x1E07;&acirc;: </P>
<P>30&nbsp;&#x1E25;aburw&#333;&#x1E6F; pe&#x1E63;<sup>a</sup>&#8216; <font color="brown">tam&#601;r&icirc;q</font> <font color="blue">tam&#601;r&ucirc;q</font> b&#601;r&#257;&#8216; &ucirc;makw&#333;&#x1E6F; &#x1E25;a&#x1E0F;&#601;r&ecirc;-&#x1E07;&#257;&#x1E6D;en: </P>
</TD>
</TABLE>
<P><HR>
<CENTER>
<A HREF="pro021.htm">Next: Proverbs (Mishlei) Chapter 21</A></CENTER>
</BODY>
</HTML>
