<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Samuel (2 Shmuel): 2 Samuel (2 Shmuel) Chapter 15</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa2015">Polyglot</A>&nbsp;
<A HREF="../kjv/sa2015">KJV</A>&nbsp;
<A HREF="../sep/sa2015">Sep</A>&nbsp;
<A HREF="../vul/sa2015">Vul</A>&nbsp;

<BR>
<BR><A HREF="sa2">2 Samuel (2 Shmuel) Index</A><BR>
&nbsp;
<A HREF="sa2014">Previous</A>&nbsp;
<A HREF="sa2016">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Samuel (2 Shmuel) Chapter 15</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽיְהִי֙ מֵאַ֣חֲרֵי כֵ֔ן וַיַּ֤עַשׂ לוֹ֙ אַבְשָׁל֔וֹם מֶרְכָּבָ֖ה וְסֻסִ֑ים וַחֲמִשִּׁ֥ים אִ֖ישׁ רָצִ֥ים לְפָנָֽיו׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְהִשְׁכִּים֙ אַבְשָׁל֔וֹם וְעָמַ֕ד עַל־יַ֖ד דֶּ֣רֶךְ הַשָּׁ֑עַר וַיְהִ֡י כָּל־הָאִ֣ישׁ אֲשֶֽׁר־יִהְיֶה־לּוֹ־רִיב֩ לָב֨וֹא אֶל־הַמֶּ֜לֶךְ לַמִּשְׁפָּ֗ט וַיִּקְרָ֨א אַבְשָׁל֤וֹם אֵלָיו֙ וַיֹּ֗אמֶר אֵֽי־מִזֶּ֥ה עִיר֙ אַ֔תָּה וַיֹּ֕אמֶר מֵאַחַ֥ד שִׁבְטֵֽי־יִשְׂרָאֵ֖ל עַבְדֶּֽךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֤אמֶר אֵלָיו֙ אַבְשָׁל֔וֹם רְאֵ֥ה דְבָרֶ֖ךָ טוֹבִ֣ים וּנְכֹחִ֑ים וְשֹׁמֵ֥עַ אֵין־לְךָ֖ מֵאֵ֥ת הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֙אמֶר֙ אַבְשָׁל֔וֹם מִי־יְשִׂמֵ֥נִי שֹׁפֵ֖ט בָּאָ֑רֶץ וְעָלַ֗י יָב֥וֹא כָּל־אִ֛ישׁ אֲשֶֽׁר־יִהְיֶה־לּוֹ־רִ֥יב וּמִשְׁפָּ֖ט וְהִצְדַּקְתִּֽיו׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהָיָה֙ בִּקְרָב־אִ֔ישׁ לְהִשְׁתַּחֲוֹ֖ת ל֑וֹ וְשָׁלַ֧ח אֶת־יָד֛וֹ וְהֶחֱזִ֥יק ל֖וֹ וְנָ֥שַׁק לֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּ֨עַשׂ אַבְשָׁל֜וֹם כַּדָּבָ֤ר הַזֶּה֙ לְכָל־יִשְׂרָאֵ֔ל אֲשֶׁר־יָבֹ֥אוּ לַמִּשְׁפָּ֖ט אֶל־הַמֶּ֑לֶךְ וַיְגַנֵּב֙ אַבְשָׁל֔וֹם אֶת־לֵ֖ב אַנְשֵׁ֥י יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְהִ֕י מִקֵּ֖ץ אַרְבָּעִ֣ים שָׁנָ֑ה וַיֹּ֤אמֶר אַבְשָׁלוֹם֙ אֶל־הַמֶּ֔לֶךְ אֵ֣לֲכָה נָּ֗א וַאֲשַׁלֵּ֛ם אֶת־נִדְרִ֛י אֲשֶׁר־נָדַ֥רְתִּי לַֽיהוָ֖ה בְּחֶבְרֽוֹן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּי־נֵ֙דֶר֙ נָדַ֣ר עַבְדְּךָ֔ בְּשִׁבְתִּ֥י בִגְשׁ֛וּר בַּאֲרָ֖ם לֵאמֹ֑ר אִם־<font color="brown">ישיב</font> <font color="blue">יָשׁ֨וֹב</font> יְשִׁיבֵ֤נִי יְהוָה֙ יְר֣וּשָׁלִַ֔ם וְעָבַדְתִּ֖י אֶת־יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּֽאמֶר־ל֥וֹ הַמֶּ֖לֶךְ לֵ֣ךְ בְּשָׁל֑וֹם וַיָּ֖קָם וַיֵּ֥לֶךְ חֶבְרֽוֹנָה׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּשְׁלַ֤ח אַבְשָׁלוֹם֙ מְרַגְּלִ֔ים בְּכָל־שִׁבְטֵ֥י יִשְׂרָאֵ֖ל לֵאמֹ֑ר כְּשָׁמְעֲכֶם֙ אֶת־ק֣וֹל הַשֹּׁפָ֔ר וַאֲמַרְתֶּ֕ם מָלַ֥ךְ אַבְשָׁל֖וֹם בְּחֶבְרֽוֹן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאֶת־אַבְשָׁל֗וֹם הָלְכ֞וּ מָאתַ֤יִם אִישׁ֙ מִיר֣וּשָׁלִַ֔ם קְרֻאִ֖ים וְהֹלְכִ֣ים לְתֻמָּ֑ם וְלֹ֥א יָדְע֖וּ כָּל־דָּבָֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּשְׁלַ֣ח אַ֠בְשָׁלוֹם אֶת־אֲחִיתֹ֨פֶל הַגִּֽילֹנִ֜י יוֹעֵ֣ץ דָּוִ֗ד מֵֽעִירוֹ֙ מִגִּלֹ֔ה בְּזָבְח֖וֹ אֶת־הַזְּבָחִ֑ים וַיְהִ֤י הַקֶּ֙שֶׁר֙ אַמִּ֔ץ וְהָעָ֛ם הוֹלֵ֥ךְ וָרָ֖ב אֶת־אַבְשָׁלֽוֹם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיָּבֹא֙ הַמַּגִּ֔יד אֶל־דָּוִ֖ד לֵאמֹ֑ר הָיָ֛ה לֶב־אִ֥ישׁ יִשְׂרָאֵ֖ל אַחֲרֵ֥י אַבְשָׁלֽוֹם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֣אמֶר דָּ֠וִד לְכָל־עֲבָדָ֨יו אֲשֶׁר־אִתּ֤וֹ בִירוּשָׁלִַ֙ם֙ ק֣וּמוּ וְנִבְרָ֔חָה כִּ֛י לֹא־תִֽהְיֶה־לָּ֥נוּ פְלֵיטָ֖ה מִפְּנֵ֣י אַבְשָׁל֑וֹם מַהֲר֣וּ לָלֶ֗כֶת פֶּן־יְמַהֵ֤ר וְהִשִּׂגָ֙נוּ֙ וְהִדִּ֤יחַ עָלֵ֙ינוּ֙ אֶת־הָ֣רָעָ֔ה וְהִכָּ֥ה הָעִ֖יר לְפִי־חָֽרֶב׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּאמְר֥וּ עַבְדֵֽי־הַמֶּ֖לֶךְ אֶל־הַמֶּ֑לֶךְ כְּכֹ֧ל אֲשֶׁר־יִבְחַ֛ר אֲדֹנִ֥י הַמֶּ֖לֶךְ הִנֵּ֥ה עֲבָדֶֽיךָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֵּצֵ֥א הַמֶּ֛לֶךְ וְכָל־בֵּית֖וֹ בְּרַגְלָ֑יו וַיַּעֲזֹ֣ב הַמֶּ֗לֶךְ אֵ֣ת עֶ֧שֶׂר נָשִׁ֛ים פִּֽלַגְשִׁ֖ים לִשְׁמֹ֥ר הַבָּֽיִת׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֵּצֵ֥א הַמֶּ֛לֶךְ וְכָל־הָעָ֖ם בְּרַגְלָ֑יו וַיַּעַמְד֖וּ בֵּ֥ית הַמֶּרְחָֽק׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְכָל־עֲבָדָיו֙ עֹבְרִ֣ים עַל־יָד֔וֹ וְכָל־הַכְּרֵתִ֖י וְכָל־הַפְּלֵתִ֑י וְכָֽל־הַגִּתִּ֞ים שֵׁשׁ־מֵא֣וֹת אִ֗ישׁ אֲשֶׁר־בָּ֤אוּ בְרַגְלוֹ֙ מִגַּ֔ת עֹבְרִ֖ים עַל־פְּנֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּ֤אמֶר הַמֶּ֙לֶךְ֙ אֶל־אִתַּ֣י הַגִּתִּ֔י לָ֧מָּה תֵלֵ֛ךְ גַּם־אַתָּ֖ה אִתָּ֑נוּ שׁ֣וּב וְשֵׁ֤ב עִם־הַמֶּ֙לֶךְ֙ כִּֽי־נָכְרִ֣י אַ֔תָּה וְגַם־גֹּלֶ֥ה אַתָּ֖ה לִמְקוֹמֶֽךָ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;תְּמ֣וֹל׀ בּוֹאֶ֗ךָ וְהַיּ֞וֹם <font color="brown">אנועך</font> <font color="blue">אֲנִֽיעֲךָ֤</font> עִמָּ֙נוּ֙ לָלֶ֔כֶת וַאֲנִ֣י הוֹלֵ֔ךְ עַ֥ל אֲשֶׁר־אֲנִ֖י הוֹלֵ֑ךְ שׁ֣וּב וְהָשֵׁ֧ב אֶת־אַחֶ֛יךָ עִמָּ֖ךְ חֶ֥סֶד וֶאֱמֶֽת׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיַּ֧עַן אִתַּ֛י אֶת־הַמֶּ֖לֶךְ וַיֹּאמַ֑ר חַי־יְהוָ֗ה וְחֵי֙ אֲדֹנִ֣י הַמֶּ֔לֶךְ כִּ֠י אִם־בִּמְק֞וֹם אֲשֶׁ֥ר יִֽהְיֶה־שָּׁ֣ם׀ אֲדֹנִ֣י הַמֶּ֗לֶךְ אִם־לְמָ֙וֶת֙ אִם־לְחַיִּ֔ים כִּי־שָׁ֖ם יִהְיֶ֥ה עַבְדֶּֽךָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֧אמֶר דָּוִ֛ד אֶל־אִתַּ֖י לֵ֣ךְ וַעֲבֹ֑ר וַֽיַּעֲבֹ֞ר אִתַּ֤י הַגִּתִּי֙ וְכָל־אֲנָשָׁ֔יו וְכָל־הַטַּ֖ף אֲשֶׁ֥ר אִתּֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְכָל־הָאָ֗רֶץ בּוֹכִים֙ ק֣וֹל גָּד֔וֹל וְכָל־הָעָ֖ם עֹֽבְרִ֑ים וְהַמֶּ֗לֶךְ עֹבֵר֙ בְּנַ֣חַל קִדְר֔וֹן וְכָל־הָעָם֙ עֹבְרִ֔ים עַל־פְּנֵי־דֶ֖רֶךְ אֶת־הַמִּדְבָּֽר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְהִנֵּ֨ה גַם־צָד֜וֹק וְכָֽל־הַלְוִיִּ֣ם אִתּ֗וֹ נֹֽשְׂאִים֙ אֶת־אֲרוֹן֙ בְּרִ֣ית הָאֱלֹהִ֔ים וַיַּצִּ֙קוּ֙ אֶת־אֲר֣וֹן הָאֱלֹהִ֔ים וַיַּ֖עַל אֶבְיָתָ֑ר עַד־תֹּ֥ם כָּל־הָעָ֖ם לַעֲב֥וֹר מִן־הָעִֽיר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּ֤אמֶר הַמֶּ֙לֶךְ֙ לְצָד֔וֹק הָשֵׁ֛ב אֶת־אֲר֥וֹן הָאֱלֹהִ֖ים הָעִ֑יר אִם־אֶמְצָ֥א חֵן֙ בְּעֵינֵ֣י יְהוָ֔ה וֶהֱשִׁבַ֕נִי וְהִרְאַ֥נִי אֹת֖וֹ וְאֶת־נָוֵֽהוּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְאִם֙ כֹּ֣ה יֹאמַ֔ר לֹ֥א חָפַ֖צְתִּי בָּ֑ךְ הִנְנִ֕י יַֽעֲשֶׂה־לִּ֕י כַּאֲשֶׁ֥ר ט֖וֹב בְּעֵינָֽיו׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיֹּ֤אמֶר הַמֶּ֙לֶךְ֙ אֶל־צָד֣וֹק הַכֹּהֵ֔ן הֲרוֹאֶ֣ה אַתָּ֔ה שֻׁ֥בָה הָעִ֖יר בְּשָׁל֑וֹם וַאֲחִימַ֨עַץ בִּנְךָ֜ וִיהוֹנָתָ֧ן בֶּן־אֶבְיָתָ֛ר שְׁנֵ֥י בְנֵיכֶ֖ם אִתְּכֶֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;רְאוּ֙ אָנֹכִ֣י מִתְמַהְמֵ֔הַּ <font color="brown">בעברות</font> <font color="blue">בְּעַֽרְב֖וֹת</font> הַמִּדְבָּ֑ר עַ֣ד בּ֥וֹא דָבָ֛ר מֵעִמָּכֶ֖ם לְהַגִּ֥יד לִֽי׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיָּ֨שֶׁב צָד֧וֹק וְאֶבְיָתָ֛ר אֶת־אֲר֥וֹן הָאֱלֹהִ֖ים יְרוּשָׁלִָ֑ם וַיֵּשְׁב֖וּ שָֽׁם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְדָוִ֡ד עֹלֶה֩ בְמַעֲלֵ֨ה הַזֵּיתִ֜ים עֹלֶ֣ה׀ וּבוֹכֶ֗ה וְרֹ֥אשׁ לוֹ֙ חָפ֔וּי וְה֖וּא הֹלֵ֣ךְ יָחֵ֑ף וְכָל־הָעָ֣ם אֲשֶׁר־אִתּ֗וֹ חָפוּ֙ אִ֣ישׁ רֹאשׁ֔וֹ וְעָל֥וּ עָלֹ֖ה וּבָכֹֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְדָוִד֙ הִגִּ֣יד לֵאמֹ֔ר אֲחִיתֹ֥פֶל בַּקֹּשְׁרִ֖ים עִם־אַבְשָׁל֑וֹם וַיֹּ֣אמֶר דָּוִ֔ד סַכֶּל־נָ֛א אֶת־עֲצַ֥ת אֲחִיתֹ֖פֶל יְהוָֽה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיְהִ֤י דָוִד֙ בָּ֣א עַד־הָרֹ֔אשׁ אֲשֶֽׁר־יִשְׁתַּחֲוֶ֥ה שָׁ֖ם לֵאלֹהִ֑ים וְהִנֵּ֤ה לִקְרָאתוֹ֙ חוּשַׁ֣י הָאַרְכִּ֔י קָר֙וּעַ֙ כֻּתָּנְתּ֔וֹ וַאֲדָמָ֖ה עַל־רֹאשֽׁוֹ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיֹּ֥אמֶר ל֖וֹ דָּוִ֑ד אִ֚ם עָבַ֣רְתָּ אִתִּ֔י וְהָיִ֥תָ עָלַ֖י לְמַשָּֽׂא׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְאִם־הָעִ֣יר תָּשׁ֗וּב וְאָמַרְתָּ֤ לְאַבְשָׁלוֹם֙ עַבְדְּךָ֙ אֲנִ֤י הַמֶּ֙לֶךְ֙ אֶֽהְיֶ֔ה עֶ֣בֶד אָבִ֤יךָ וַֽאֲנִי֙ מֵאָ֔ז וְעַתָּ֖ה וַאֲנִ֣י עַבְדֶּ֑ךָ וְהֵפַרְתָּ֣ה לִ֔י אֵ֖ת עֲצַ֥ת אֲחִיתֹֽפֶל׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַהֲל֤וֹא עִמְּךָ֙ שָׁ֔ם צָד֥וֹק וְאֶבְיָתָ֖ר הַכֹּהֲנִ֑ים וְהָיָ֗ה כָּל־הַדָּבָר֙ אֲשֶׁ֤ר תִּשְׁמַע֙ מִבֵּ֣ית הַמֶּ֔לֶךְ תַּגִּ֕יד לְצָד֥וֹק וּלְאֶבְיָתָ֖ר הַכֹּהֲנִֽים׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;הִנֵּה־שָׁ֤ם עִמָּם֙ שְׁנֵ֣י בְנֵיהֶ֔ם אֲחִימַ֣עַץ לְצָד֔וֹק וִיהוֹנָתָ֖ן לְאֶבְיָתָ֑ר וּשְׁלַחְתֶּ֤ם בְּיָדָם֙ אֵלַ֔י כָּל־דָּבָ֖ר אֲשֶׁ֥ר תִּשְׁמָֽעוּ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיָּבֹ֥א חוּשַׁ֛י רֵעֶ֥ה דָוִ֖ד הָעִ֑יר וְאַבְשָׁלֹ֔ם יָבֹ֖א יְרוּשָׁלִָֽם׃ </P>
</TD>
<TD WIDTH="50%">
<P>1&nbsp;way&#601;h&icirc; m&#275;&#8217;<sup>a</sup>&#x1E25;&#259;r&ecirc; &#x1E35;&#275;n wayy<sup>a</sup>&#8216;a&#347; lw&#333; &#8217;a&#x1E07;&#601;&#353;&#257;lw&#333;m mer&#601;k&#257;&#x1E07;&acirc; w&#601;sus&icirc;m w<sup>a</sup>&#x1E25;&#259;mi&#353;&#353;&icirc;m &#8217;&icirc;&#353; r&#257;&#x1E63;&icirc;m l&#601;f&#257;n&#257;yw: </P>
<P>2&nbsp;w&#601;hi&#353;&#601;k&icirc;m &#8217;a&#x1E07;&#601;&#353;&#257;lw&#333;m w&#601;&#8216;&#257;ma&#x1E0F; &#8216;al-ya&#x1E0F; dere&#x1E35;&#601; ha&#353;&#353;&#257;&#8216;ar way&#601;h&icirc; k&#257;l-h&#257;&#8217;&icirc;&#353; &#8217;&#259;&#353;er-yih&#601;yeh-llw&#333;-r&icirc;&#x1E07; l&#257;&#x1E07;w&#333;&#8217; &#8217;el-hammele&#x1E35;&#601; lammi&#353;&#601;p&#257;&#x1E6D; wayyiq&#601;r&#257;&#8217; &#8217;a&#x1E07;&#601;&#353;&#257;lw&#333;m &#8217;&#275;l&#257;yw wayy&#333;&#8217;mer &#8217;&ecirc;-mizzeh &#8216;&icirc;r &#8217;at&acirc; wayy&#333;&#8217;mer m&#275;&#8217;<sup>a</sup>&#x1E25;a&#x1E0F; &#353;i&#x1E07;&#601;&#x1E6D;&ecirc;-yi&#347;&#601;r&#257;&#8217;&#275;l &#8216;a&#x1E07;&#601;de&#x1E35;&#257;: </P>
<P>3&nbsp;wayy&#333;&#8217;mer &#8217;&#275;l&#257;yw &#8217;a&#x1E07;&#601;&#353;&#257;lw&#333;m r&#601;&#8217;&#275;h &#x1E0F;&#601;&#x1E07;&#257;re&#x1E35;&#257; &#x1E6D;w&#333;&#x1E07;&icirc;m &ucirc;n&#601;&#x1E35;&#333;&#x1E25;&icirc;m w&#601;&#353;&#333;m&#275;&#8216;a &#8217;&ecirc;n-l&#601;&#x1E35;&#257; m&#275;&#8217;&#275;&#x1E6F; hammele&#x1E35;&#601;: </P>
<P>4&nbsp;wayy&#333;&#8217;mer &#8217;a&#x1E07;&#601;&#353;&#257;lw&#333;m m&icirc;-y&#601;&#347;im&#275;n&icirc; &#353;&#333;f&#275;&#x1E6D; b&#257;&#8217;&#257;re&#x1E63; w&#601;&#8216;&#257;lay y&#257;&#x1E07;w&#333;&#8217; k&#257;l-&#8217;&icirc;&#353; &#8217;&#259;&#353;er-yih&#601;yeh-llw&#333;-r&icirc;&#x1E07; &ucirc;mi&#353;&#601;p&#257;&#x1E6D; w&#601;hi&#x1E63;&#601;daq&#601;t&icirc;w: </P>
<P>5&nbsp;w&#601;h&#257;y&acirc; biq&#601;r&#257;&#x1E07;-&#8217;&icirc;&#353; l&#601;hi&#353;&#601;t<sup>a</sup>&#x1E25;&#259;w&#333;&#x1E6F; lw&#333; w&#601;&#353;&#257;l<sup>a</sup>&#x1E25; &#8217;e&#x1E6F;-y&#257;&#x1E0F;w&#333; w&#601;he&#x1E25;&#277;z&icirc;q lw&#333; w&#601;n&#257;&#353;aq lw&#333;: </P>
<P>6&nbsp;wayy<sup>a</sup>&#8216;a&#347; &#8217;a&#x1E07;&#601;&#353;&#257;lw&#333;m kad&#257;&#x1E07;&#257;r hazzeh l&#601;&#x1E35;&#257;l-yi&#347;&#601;r&#257;&#8217;&#275;l &#8217;&#259;&#353;er-y&#257;&#x1E07;&#333;&#8217;&ucirc; lammi&#353;&#601;p&#257;&#x1E6D; &#8217;el-hammele&#x1E35;&#601; way&#601;&#x1E21;ann&#275;&#x1E07; &#8217;a&#x1E07;&#601;&#353;&#257;lw&#333;m &#8217;e&#x1E6F;-l&#275;&#x1E07; &#8217;an&#601;&#353;&ecirc; yi&#347;&#601;r&#257;&#8217;&#275;l: f</P>
<P>7&nbsp;way&#601;h&icirc; miqq&#275;&#x1E63; &#8217;ar&#601;b&#257;&#8216;&icirc;m &#353;&#257;n&acirc; wayy&#333;&#8217;mer &#8217;a&#x1E07;&#601;&#353;&#257;lw&#333;m &#8217;el-hammele&#x1E35;&#601; &#8217;&#275;l&#259;&#x1E35;&acirc; nn&#257;&#8217; wa&#8217;&#259;&#353;all&#275;m &#8217;e&#x1E6F;-ni&#x1E0F;&#601;r&icirc; &#8217;&#259;&#353;er-n&#257;&#x1E0F;ar&#601;t&icirc; layhw&acirc; b&#601;&#x1E25;e&#x1E07;&#601;rw&#333;n: </P>
<P>8&nbsp;k&icirc;-n&#275;&#x1E0F;er n&#257;&#x1E0F;ar &#8216;a&#x1E07;&#601;d&#601;&#x1E35;&#257; b&#601;&#353;i&#x1E07;&#601;t&icirc; &#x1E07;i&#x1E21;&#601;&#353;&ucirc;r ba&#8217;&#259;r&#257;m l&#275;&#8217;m&#333;r &#8217;im-<font color="brown">y&#257;&#353;&icirc;&#x1E07;</font> <font color="blue">y&#257;&#353;w&#333;&#x1E07;</font> y&#601;&#353;&icirc;&#x1E07;&#275;n&icirc; y&#601;hw&acirc; y&#601;r&ucirc;&#353;&#257;laim w&#601;&#8216;&#257;&#x1E07;a&#x1E0F;&#601;t&icirc; &#8217;e&#x1E6F;-y&#601;hw&acirc;: </P>
<P>9&nbsp;wayy&#333;&#8217;mer-lw&#333; hammele&#x1E35;&#601; l&#275;&#x1E35;&#601; b&#601;&#353;&#257;lw&#333;m wayy&#257;q&#257;m wayy&#275;le&#x1E35;&#601; &#x1E25;e&#x1E07;&#601;rw&#333;n&acirc;: f</P>
<P>10&nbsp;wayyi&#353;&#601;l<sup>a</sup>&#x1E25; &#8217;a&#x1E07;&#601;&#353;&#257;lw&#333;m m&#601;rag&#601;l&icirc;m b&#601;&#x1E35;&#257;l-&#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l l&#275;&#8217;m&#333;r k&#601;&#353;&#257;m&#601;&#8216;&#259;&#x1E35;em &#8217;e&#x1E6F;-qw&#333;l ha&#353;&#353;&#333;f&#257;r wa&#8217;&#259;mar&#601;tem m&#257;la&#x1E35;&#601; &#8217;a&#x1E07;&#601;&#353;&#257;lw&#333;m b&#601;&#x1E25;e&#x1E07;&#601;rw&#333;n: </P>
<P>11&nbsp;w&#601;&#8217;e&#x1E6F;-&#8217;a&#x1E07;&#601;&#353;&#257;lw&#333;m h&#257;l&#601;&#x1E35;&ucirc; m&#257;&#8217;&#x1E6F;ayim &#8217;&icirc;&#353; m&icirc;r&ucirc;&#353;&#257;laim q&#601;ru&#8217;&icirc;m w&#601;h&#333;l&#601;&#x1E35;&icirc;m l&#601;&#x1E6F;umm&#257;m w&#601;l&#333;&#8217; y&#257;&#x1E0F;&#601;&#8216;&ucirc; k&#257;l-d&#257;&#x1E07;&#257;r: </P>
<P>12&nbsp;wayyi&#353;&#601;l<sup>a</sup>&#x1E25; &#8217;a&#x1E07;&#601;&#353;&#257;lw&#333;m &#8217;e&#x1E6F;-&#8217;&#259;&#x1E25;&icirc;&#x1E6F;&#333;fel hag&icirc;l&#333;n&icirc; yw&#333;&#8216;&#275;&#x1E63; d&#257;wi&#x1E0F; m&#275;&#8216;&icirc;rw&#333; migil&#333;h b&#601;z&#257;&#x1E07;&#601;&#x1E25;w&#333; &#8217;e&#x1E6F;-hazz&#601;&#x1E07;&#257;&#x1E25;&icirc;m way&#601;h&icirc; haqqe&#353;er &#8217;ammi&#x1E63; w&#601;h&#257;&#8216;&#257;m hw&#333;l&#275;&#x1E35;&#601; w&#257;r&#257;&#x1E07; &#8217;e&#x1E6F;-&#8217;a&#x1E07;&#601;&#353;&#257;lw&#333;m: </P>
<P>13&nbsp;wayy&#257;&#x1E07;&#333;&#8217; hammag&icirc;&#x1E0F; &#8217;el-d&#257;wi&#x1E0F; l&#275;&#8217;m&#333;r h&#257;y&acirc; le&#x1E07;-&#8217;&icirc;&#353; yi&#347;&#601;r&#257;&#8217;&#275;l &#8217;<sup>a</sup>&#x1E25;&#259;r&ecirc; &#8217;a&#x1E07;&#601;&#353;&#257;lw&#333;m: </P>
<P>14&nbsp;wayy&#333;&#8217;mer d&#257;wi&#x1E0F; l&#601;&#x1E35;&#257;l-&#8216;&#259;&#x1E07;&#257;&#x1E0F;&#257;yw &#8217;&#259;&#353;er-&#8217;itw&#333; &#x1E07;&icirc;r&ucirc;&#353;&#257;laim q&ucirc;m&ucirc; w&#601;ni&#x1E07;&#601;r&#257;&#x1E25;&acirc; k&icirc; l&#333;&#8217;-&#x1E6F;ih&#601;yeh-ll&#257;n&ucirc; f&#601;l&ecirc;&#x1E6D;&acirc; mip&#601;n&ecirc; &#8217;a&#x1E07;&#601;&#353;&#257;lw&#333;m mah&#259;r&ucirc; l&#257;le&#x1E35;e&#x1E6F; pen-y&#601;mah&#275;r w&#601;hi&#347;&#347;i&#x1E21;&#257;n&ucirc; w&#601;hid&icirc;&#x1E25;a &#8216;&#257;l&ecirc;n&ucirc; &#8217;e&#x1E6F;-h&#257;r&#257;&#8216;&acirc; w&#601;hik&acirc; h&#257;&#8216;&icirc;r l&#601;f&icirc;-&#x1E25;&#257;re&#x1E07;: </P>
<P>15&nbsp;wayy&#333;&#8217;m&#601;r&ucirc; &#8216;a&#x1E07;&#601;&#x1E0F;&ecirc;-hammele&#x1E35;&#601; &#8217;el-hammele&#x1E35;&#601; k&#601;&#x1E35;&#333;l &#8217;&#259;&#353;er-yi&#x1E07;&#601;&#x1E25;ar &#8217;&#259;&#x1E0F;&#333;n&icirc; hammele&#x1E35;&#601; hinn&#275;h &#8216;&#259;&#x1E07;&#257;&#x1E0F;ey&#x1E35;&#257;: </P>
<P>16&nbsp;wayy&#275;&#x1E63;&#275;&#8217; hammele&#x1E35;&#601; w&#601;&#x1E35;&#257;l-b&ecirc;&#x1E6F;w&#333; b&#601;ra&#x1E21;&#601;l&#257;yw wayy<sup>a</sup>&#8216;&#259;z&#333;&#x1E07; hammele&#x1E35;&#601; &#8217;&#275;&#x1E6F; &#8216;e&#347;er n&#257;&#353;&icirc;m pila&#x1E21;&#601;&#353;&icirc;m li&#353;&#601;m&#333;r hab&#257;yi&#x1E6F;: </P>
<P>17&nbsp;wayy&#275;&#x1E63;&#275;&#8217; hammele&#x1E35;&#601; w&#601;&#x1E35;&#257;l-h&#257;&#8216;&#257;m b&#601;ra&#x1E21;&#601;l&#257;yw wayy<sup>a</sup>&#8216;am&#601;&#x1E0F;&ucirc; b&ecirc;&#x1E6F; hammer&#601;&#x1E25;&#257;q: </P>
<P>18&nbsp;w&#601;&#x1E35;&#257;l-&#8216;&#259;&#x1E07;&#257;&#x1E0F;&#257;yw &#8216;&#333;&#x1E07;&#601;r&icirc;m &#8216;al-y&#257;&#x1E0F;w&#333; w&#601;&#x1E35;&#257;l-hak&#601;r&#275;&#x1E6F;&icirc; w&#601;&#x1E35;&#257;l-hap&#601;l&#275;&#x1E6F;&icirc; w&#601;&#x1E35;&#257;l-hagit&icirc;m &#353;&#275;&#353;-m&#275;&#8217;w&#333;&#x1E6F; &#8217;&icirc;&#353; &#8217;&#259;&#353;er-b&#257;&#8217;&ucirc; &#x1E07;&#601;ra&#x1E21;&#601;lw&#333; miga&#x1E6F; &#8216;&#333;&#x1E07;&#601;r&icirc;m &#8216;al-p&#601;n&ecirc; hammele&#x1E35;&#601;: </P>
<P>19&nbsp;wayy&#333;&#8217;mer hammele&#x1E35;&#601; &#8217;el-&#8217;itay hagit&icirc; l&#257;mm&acirc; &#x1E6F;&#275;l&#275;&#x1E35;&#601; gam-&#8217;at&acirc; &#8217;it&#257;n&ucirc; &#353;&ucirc;&#x1E07; w&#601;&#353;&#275;&#x1E07; &#8216;im-hammele&#x1E35;&#601; k&icirc;-n&#257;&#x1E35;&#601;r&icirc; &#8217;at&acirc; w&#601;&#x1E21;am-g&#333;leh &#8217;at&acirc; lim&#601;qw&#333;me&#x1E35;&#257;: </P>
<P>20&nbsp;t&#601;mw&#333;l| bw&#333;&#8217;e&#x1E35;&#257; w&#601;hayyw&#333;m <font color="brown">&#8217;&#259;nw&#333;&#8216;&#259;&#x1E35;&#257;</font> <font color="blue">&#8217;&#259;n&icirc;&#8216;&#259;&#x1E35;&#257;</font> &#8216;imm&#257;n&ucirc; l&#257;le&#x1E35;e&#x1E6F; wa&#8217;&#259;n&icirc; hw&#333;l&#275;&#x1E35;&#601; &#8216;al &#8217;&#259;&#353;er-&#8217;&#259;n&icirc; hw&#333;l&#275;&#x1E35;&#601; &#353;&ucirc;&#x1E07; w&#601;h&#257;&#353;&#275;&#x1E07; &#8217;e&#x1E6F;-&#8217;<sup>a</sup>&#x1E25;ey&#x1E35;&#257; &#8216;imm&#257;&#x1E35;&#601; &#x1E25;ese&#x1E0F; we&#8217;&#277;me&#x1E6F;: </P>
<P>21&nbsp;wayy<sup>a</sup>&#8216;an &#8217;itay &#8217;e&#x1E6F;-hammele&#x1E35;&#601; wayy&#333;&#8217;mar &#x1E25;ay-y&#601;hw&acirc; w&#601;&#x1E25;&ecirc; &#8217;&#259;&#x1E0F;&#333;n&icirc; hammele&#x1E35;&#601; k&icirc; &#8217;im-bim&#601;qw&#333;m &#8217;&#259;&#353;er yih&#601;yeh-&#353;&#353;&#257;m| &#8217;&#259;&#x1E0F;&#333;n&icirc; hammele&#x1E35;&#601; &#8217;im-l&#601;m&#257;we&#x1E6F; &#8217;im-l&#601;&#x1E25;ayy&icirc;m k&icirc;-&#353;&#257;m yih&#601;yeh &#8216;a&#x1E07;&#601;de&#x1E35;&#257;: </P>
<P>22&nbsp;wayy&#333;&#8217;mer d&#257;wi&#x1E0F; &#8217;el-&#8217;itay l&#275;&#x1E35;&#601; w<sup>a</sup>&#8216;&#259;&#x1E07;&#333;r wayy<sup>a</sup>&#8216;&#259;&#x1E07;&#333;r &#8217;itay hagit&icirc; w&#601;&#x1E35;&#257;l-&#8217;&#259;n&#257;&#353;&#257;yw w&#601;&#x1E35;&#257;l-ha&#x1E6D;&#x1E6D;af &#8217;&#259;&#353;er &#8217;itw&#333;: </P>
<P>23&nbsp;w&#601;&#x1E35;&#257;l-h&#257;&#8217;&#257;re&#x1E63; bw&#333;&#x1E35;&icirc;m qw&#333;l g&#257;&#x1E0F;w&#333;l w&#601;&#x1E35;&#257;l-h&#257;&#8216;&#257;m &#8216;&#333;&#x1E07;&#601;r&icirc;m w&#601;hammele&#x1E35;&#601; &#8216;&#333;&#x1E07;&#275;r b&#601;n<sup>a</sup>&#x1E25;al qi&#x1E0F;&#601;rw&#333;n w&#601;&#x1E35;&#257;l-h&#257;&#8216;&#257;m &#8216;&#333;&#x1E07;&#601;r&icirc;m &#8216;al-p&#601;n&ecirc;-&#x1E0F;ere&#x1E35;&#601; &#8217;e&#x1E6F;-hammi&#x1E0F;&#601;b&#257;r: </P>
<P>24&nbsp;w&#601;hinn&#275;h &#x1E21;am-&#x1E63;&#257;&#x1E0F;w&#333;q w&#601;&#x1E35;&#257;l-hal&#601;w&icirc;yim &#8217;itw&#333; n&#333;&#347;&#601;&#8217;&icirc;m &#8217;e&#x1E6F;-&#8217;&#259;rw&#333;n b&#601;r&icirc;&#x1E6F; h&#257;&#8217;&#277;l&#333;h&icirc;m wayya&#x1E63;&#x1E63;iq&ucirc; &#8217;e&#x1E6F;-&#8217;&#259;rw&#333;n h&#257;&#8217;&#277;l&#333;h&icirc;m wayy<sup>a</sup>&#8216;al &#8217;e&#x1E07;&#601;y&#257;&#x1E6F;&#257;r &#8216;a&#x1E0F;-t&#333;m k&#257;l-h&#257;&#8216;&#257;m l<sup>a</sup>&#8216;&#259;&#x1E07;w&#333;r min-h&#257;&#8216;&icirc;r: </P>
<P>25&nbsp;wayy&#333;&#8217;mer hammele&#x1E35;&#601; l&#601;&#x1E63;&#257;&#x1E0F;w&#333;q h&#257;&#353;&#275;&#x1E07; &#8217;e&#x1E6F;-&#8217;&#259;rw&#333;n h&#257;&#8217;&#277;l&#333;h&icirc;m h&#257;&#8216;&icirc;r &#8217;im-&#8217;em&#601;&#x1E63;&#257;&#8217; &#x1E25;&#275;n b&#601;&#8216;&ecirc;n&ecirc; y&#601;hw&acirc; weh&#277;&#353;i&#x1E07;an&icirc; w&#601;hir&#601;&#8217;an&icirc; &#8217;&#333;&#x1E6F;w&#333; w&#601;&#8217;e&#x1E6F;-n&#257;w&#275;h&ucirc;: </P>
<P>26&nbsp;w&#601;&#8217;im k&#333;h y&#333;&#8217;mar l&#333;&#8217; &#x1E25;&#257;fa&#x1E63;&#601;t&icirc; b&#257;&#x1E35;&#601; hin&#601;n&icirc; y<sup>a</sup>&#8216;&#259;&#347;eh-ll&icirc; ka&#8217;&#259;&#353;er &#x1E6D;w&#333;&#x1E07; b&#601;&#8216;&ecirc;n&#257;yw: s</P>
<P>27&nbsp;wayy&#333;&#8217;mer hammele&#x1E35;&#601; &#8217;el-&#x1E63;&#257;&#x1E0F;w&#333;q hak&#333;h&#275;n h&#259;rw&#333;&#8217;eh &#8217;at&acirc; &#353;u&#x1E07;&acirc; h&#257;&#8216;&icirc;r b&#601;&#353;&#257;lw&#333;m wa&#8217;&#259;&#x1E25;&icirc;m<sup>a</sup>&#8216;a&#x1E63; bin&#601;&#x1E35;&#257; w&icirc;hw&#333;n&#257;&#x1E6F;&#257;n ben-&#8217;e&#x1E07;&#601;y&#257;&#x1E6F;&#257;r &#353;&#601;n&ecirc; &#x1E07;&#601;n&ecirc;&#x1E35;em &#8217;it&#601;&#x1E35;em: </P>
<P>28&nbsp;r&#601;&#8217;&ucirc; &#8217;&#257;n&#333;&#x1E35;&icirc; mi&#x1E6F;&#601;mah&#601;m&#275;hha <font color="brown">b&#601;&#8216;a&#x1E07;&#601;rw&#333;&#x1E6F;</font> <font color="blue">b&#601;&#8216;ar&#601;&#x1E07;w&#333;&#x1E6F;</font> hammi&#x1E0F;&#601;b&#257;r &#8216;a&#x1E0F; bw&#333;&#8217; &#x1E0F;&#257;&#x1E07;&#257;r m&#275;&#8216;imm&#257;&#x1E35;em l&#601;hag&icirc;&#x1E0F; l&icirc;: </P>
<P>29&nbsp;wayy&#257;&#353;e&#x1E07; &#x1E63;&#257;&#x1E0F;w&#333;q w&#601;&#8217;e&#x1E07;&#601;y&#257;&#x1E6F;&#257;r &#8217;e&#x1E6F;-&#8217;&#259;rw&#333;n h&#257;&#8217;&#277;l&#333;h&icirc;m y&#601;r&ucirc;&#353;&#257;l&#257;im wayy&#275;&#353;&#601;&#x1E07;&ucirc; &#353;&#257;m: </P>
<P>30&nbsp;w&#601;&#x1E0F;&#257;wi&#x1E0F; &#8216;&#333;leh &#x1E07;&#601;m<sup>a</sup>&#8216;&#259;l&#275;h hazz&ecirc;&#x1E6F;&icirc;m &#8216;&#333;leh| &ucirc;&#x1E07;w&#333;&#x1E35;eh w&#601;r&#333;&#8217;&#353; lw&#333; &#x1E25;&#257;f&ucirc;y w&#601;h&ucirc;&#8217; h&#333;l&#275;&#x1E35;&#601; y&#257;&#x1E25;&#275;f w&#601;&#x1E35;&#257;l-h&#257;&#8216;&#257;m &#8217;&#259;&#353;er-&#8217;itw&#333; &#x1E25;&#257;f&ucirc; &#8217;&icirc;&#353; r&#333;&#8217;&#353;w&#333; w&#601;&#8216;&#257;l&ucirc; &#8216;&#257;l&#333;h &ucirc;&#x1E07;&#257;&#x1E35;&#333;h: </P>
<P>31&nbsp;w&#601;&#x1E0F;&#257;wi&#x1E0F; hig&icirc;&#x1E0F; l&#275;&#8217;m&#333;r &#8217;&#259;&#x1E25;&icirc;&#x1E6F;&#333;fel baqq&#333;&#353;&#601;r&icirc;m &#8216;im-&#8217;a&#x1E07;&#601;&#353;&#257;lw&#333;m wayy&#333;&#8217;mer d&#257;wi&#x1E0F; sakel-n&#257;&#8217; &#8217;e&#x1E6F;-&#8216;&#259;&#x1E63;a&#x1E6F; &#8217;&#259;&#x1E25;&icirc;&#x1E6F;&#333;fel y&#601;hw&acirc;: </P>
<P>32&nbsp;way&#601;h&icirc; &#x1E0F;&#257;wi&#x1E0F; b&#257;&#8217; &#8216;a&#x1E0F;-h&#257;r&#333;&#8217;&#353; &#8217;&#259;&#353;er-yi&#353;&#601;t<sup>a</sup>&#x1E25;&#259;weh &#353;&#257;m l&#275;&#8217;l&#333;h&icirc;m w&#601;hinn&#275;h liq&#601;r&#257;&#8217;&#x1E6F;w&#333; &#x1E25;&ucirc;&#353;ay h&#257;&#8217;ar&#601;k&icirc; q&#257;r&ucirc;&#8216;a kut&#257;n&#601;tw&#333; wa&#8217;&#259;&#x1E0F;&#257;m&acirc; &#8216;al-r&#333;&#8217;&#353;w&#333;: </P>
<P>33&nbsp;wayy&#333;&#8217;mer lw&#333; d&#257;wi&#x1E0F; &#8217;im &#8216;&#257;&#x1E07;ar&#601;t&#257; &#8217;it&icirc; w&#601;h&#257;yi&#x1E6F;&#257; &#8216;&#257;lay l&#601;ma&#347;&#347;&#257;&#8217;: </P>
<P>34&nbsp;w&#601;&#8217;im-h&#257;&#8216;&icirc;r t&#257;&#353;&ucirc;&#x1E07; w&#601;&#8217;&#257;mar&#601;t&#257; l&#601;&#8217;a&#x1E07;&#601;&#353;&#257;lw&#333;m &#8216;a&#x1E07;&#601;d&#601;&#x1E35;&#257; &#8217;&#259;n&icirc; hammele&#x1E35;&#601; &#8217;eh&#601;yeh &#8216;e&#x1E07;e&#x1E0F; &#8217;&#257;&#x1E07;&icirc;&#x1E35;&#257; wa&#8217;&#259;n&icirc; m&#275;&#8217;&#257;z w&#601;&#8216;at&acirc; wa&#8217;&#259;n&icirc; &#8216;a&#x1E07;&#601;de&#x1E35;&#257; w&#601;h&#275;far&#601;t&acirc; l&icirc; &#8217;&#275;&#x1E6F; &#8216;&#259;&#x1E63;a&#x1E6F; &#8217;&#259;&#x1E25;&icirc;&#x1E6F;&#333;fel: </P>
<P>35&nbsp;wah&#259;lw&#333;&#8217; &#8216;imm&#601;&#x1E35;&#257; &#353;&#257;m &#x1E63;&#257;&#x1E0F;w&#333;q w&#601;&#8217;e&#x1E07;&#601;y&#257;&#x1E6F;&#257;r hak&#333;h&#259;n&icirc;m w&#601;h&#257;y&acirc; k&#257;l-had&#257;&#x1E07;&#257;r &#8217;&#259;&#353;er ti&#353;&#601;m<sup>a</sup>&#8216; mib&ecirc;&#x1E6F; hammele&#x1E35;&#601; tag&icirc;&#x1E0F; l&#601;&#x1E63;&#257;&#x1E0F;w&#333;q &ucirc;l&#601;&#8217;e&#x1E07;&#601;y&#257;&#x1E6F;&#257;r hak&#333;h&#259;n&icirc;m: </P>
<P>36&nbsp;hinn&#275;h-&#353;&#257;m &#8216;imm&#257;m &#353;&#601;n&ecirc; &#x1E07;&#601;n&ecirc;hem &#8217;&#259;&#x1E25;&icirc;m<sup>a</sup>&#8216;a&#x1E63; l&#601;&#x1E63;&#257;&#x1E0F;w&#333;q w&icirc;hw&#333;n&#257;&#x1E6F;&#257;n l&#601;&#8217;e&#x1E07;&#601;y&#257;&#x1E6F;&#257;r &ucirc;&#353;&#601;l<sup>a</sup>&#x1E25;&#601;tem b&#601;y&#257;&#x1E0F;&#257;m &#8217;&#275;lay k&#257;l-d&#257;&#x1E07;&#257;r &#8217;&#259;&#353;er ti&#353;&#601;m&#257;&#8216;&ucirc;: </P>
<P>37&nbsp;wayy&#257;&#x1E07;&#333;&#8217; &#x1E25;&ucirc;&#353;ay r&#275;&#8216;eh &#x1E0F;&#257;wi&#x1E0F; h&#257;&#8216;&icirc;r w&#601;&#8217;a&#x1E07;&#601;&#353;&#257;l&#333;m y&#257;&#x1E07;&#333;&#8217; y&#601;r&ucirc;&#353;&#257;l&#257;im: </P>
</TD>
</TABLE>
<P><HR>
<CENTER>
<A HREF="sa2016">Next: 2 Samuel (2 Shmuel) Chapter 16</A></CENTER>
</BODY>
</HTML>
