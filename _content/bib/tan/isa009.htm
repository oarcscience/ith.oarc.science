<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 9</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa009">Polyglot</A>&nbsp;
<A HREF="../kjv/isa009">KJV</A>&nbsp;
<A HREF="../sep/isa009">Sep</A>&nbsp;
<A HREF="../vul/isa009">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa008">Previous</A>&nbsp;
<A HREF="isa010">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הָעָם֙ הַהֹלְכִ֣ים בַּחֹ֔שֶׁךְ רָא֖וּ א֣וֹר גָּד֑וֹל יֹשְׁבֵי֙ בְּאֶ֣רֶץ צַלְמָ֔וֶת א֖וֹר נָגַ֥הּ עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הִרְבִּ֣יתָ הַגּ֔וֹי <font color="brown">לא</font> <font color="blue">ל֖וֹ</font> הִגְדַּ֣לְתָּ הַשִּׂמְחָ֑ה שָׂמְח֤וּ לְפָנֶ֙יךָ֙ כְּשִׂמְחַ֣ת בַּקָּצִ֔יר כַּאֲשֶׁ֥ר יָגִ֖ילוּ בְּחַלְּקָ֥ם שָׁלָֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּ֣י׀ אֶת־עֹ֣ל סֻבֳּל֗וֹ וְאֵת֙ מַטֵּ֣ה שִׁכְמ֔וֹ שֵׁ֖בֶט הַנֹּגֵ֣שׂ בּ֑וֹ הַחִתֹּ֖תָ כְּי֥וֹם מִדְיָֽן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֤י כָל־סְאוֹן֙ סֹאֵ֣ן בְּרַ֔עַשׁ וְשִׂמְלָ֖ה מְגוֹלָלָ֣ה בְדָמִ֑ים וְהָיְתָ֥ה לִשְׂרֵפָ֖ה מַאֲכֹ֥לֶת אֵֽשׁ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּי־יֶ֣לֶד יֻלַּד־לָ֗נוּ בֵּ֚ן נִתַּן־לָ֔נוּ וַתְּהִ֥י הַמִּשְׂרָ֖ה עַל־שִׁכְמ֑וֹ וַיִּקְרָ֨א שְׁמ֜וֹ פֶּ֠לֶא יוֹעֵץ֙ אֵ֣ל גִּבּ֔וֹר אֲבִיעַ֖ד שַׂר־שָׁלֽוֹם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;<font color="brown">למרבה<font color="red"><sup>m</font></sup></font> <font color="blue">לְמַרְבֵּ֨ה</font> הַמִּשְׂרָ֜ה וּלְשָׁל֣וֹם אֵֽין־קֵ֗ץ עַל־כִּסֵּ֤א דָוִד֙ וְעַל־מַמְלַכְתּ֔וֹ לְהָכִ֤ין אֹתָהּ֙ וּֽלְסַעֲדָ֔הּ בְּמִשְׁפָּ֖ט וּבִצְדָקָ֑ה מֵעַתָּה֙ וְעַד־עוֹלָ֔ם קִנְאַ֛ת יְהוָ֥ה צְבָא֖וֹת תַּעֲשֶׂה־זֹּֽאת׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;דָּבָ֛ר שָׁלַ֥ח אֲדֹנָ֖י בְּיַעֲקֹ֑ב וְנָפַ֖ל בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְיָדְעוּ֙ הָעָ֣ם כֻּלּ֔וֹ אֶפְרַ֖יִם וְיוֹשֵׁ֣ב שֹׁמְר֑וֹן בְּגַאֲוָ֛ה וּבְגֹ֥דֶל לֵבָ֖ב לֵאמֹֽר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לְבֵנִ֥ים נָפָ֖לוּ וְגָזִ֣ית נִבְנֶ֑ה שִׁקְמִ֣ים גֻּדָּ֔עוּ וַאֲרָזִ֖ים נַחֲלִֽיף׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְשַׂגֵּ֧ב יְהוָ֛ה אֶת־צָרֵ֥י רְצִ֖ין עָלָ֑יו וְאֶת־אֹיְבָ֖יו יְסַכְסֵֽךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אֲרָ֣ם מִקֶּ֗דֶם וּפְלִשְׁתִּים֙ מֵֽאָח֔וֹר וַיֹּאכְל֥וּ אֶת־יִשְׂרָאֵ֖ל בְּכָל־פֶּ֑ה בְּכָל־זֹאת֙ לֹא־שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהָעָ֥ם לֹא־שָׁ֖ב עַד־הַמַּכֵּ֑הוּ וְאֶת־יְהוָ֥ה צְבָא֖וֹת לֹ֥א דָרָֽשׁוּ׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיַּכְרֵ֨ת יְהוָ֜ה מִיִּשְׂרָאֵ֗ל רֹ֧אשׁ וְזָנָ֛ב כִּפָּ֥ה וְאַגְמ֖וֹן י֥וֹם אֶחָֽד׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;זָקֵ֥ן וּנְשׂוּא־פָנִ֖ים ה֣וּא הָרֹ֑אשׁ וְנָבִ֥יא מֽוֹרֶה־שֶּׁ֖קֶר ה֥וּא הַזָּנָֽב׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּֽהְי֛וּ מְאַשְּׁרֵ֥י הָֽעָם־הַזֶּ֖ה מַתְעִ֑ים וּמְאֻשָּׁרָ֖יו מְבֻלָּעִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;עַל־כֵּ֨ן עַל־בַּחוּרָ֜יו לֹֽא־יִשְׂמַ֣ח׀ אֲדֹנָ֗י וְאֶת־יְתֹמָ֤יו וְאֶת־אַלְמְנֹתָיו֙ לֹ֣א יְרַחֵ֔ם כִּ֤י כֻלּוֹ֙ חָנֵ֣ף וּמֵרַ֔ע וְכָל־פֶּ֖ה דֹּבֵ֣ר נְבָלָ֑ה בְּכָל־זֹאת֙ לֹא־שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּֽי־בָעֲרָ֤ה כָאֵשׁ֙ רִשְׁעָ֔ה שָׁמִ֥יר וָשַׁ֖יִת תֹּאכֵ֑ל וַתִּצַּת֙ בְּסִֽבְכֵ֣י הַיַּ֔עַר וַיִּֽתְאַבְּכ֖וּ גֵּא֥וּת עָשָֽׁן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בְּעֶבְרַ֛ת יְהוָ֥ה צְבָא֖וֹת נֶעְתַּ֣ם אָ֑רֶץ וַיְהִ֤י הָעָם֙ כְּמַאֲכֹ֣לֶת אֵ֔שׁ אִ֥ישׁ אֶל־אָחִ֖יו לֹ֥א יַחְמֹֽלוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּגְזֹ֤ר עַל־יָמִין֙ וְרָעֵ֔ב וַיֹּ֥אכַל עַל־שְׂמֹ֖אול וְלֹ֣א שָׂבֵ֑עוּ אִ֥ישׁ בְּשַׂר־זְרֹע֖וֹ יֹאכֵֽלוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;מְנַשֶּׁ֣ה אֶת־אֶפְרַ֗יִם וְאֶפְרַ֙יִם֙ אֶת־מְנַשֶּׁ֔ה יַחְדָּ֥ו הֵ֖מָּה עַל־יְהוּדָ֑ה בְּכָל־זֹאת֙ לֹא־שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ ס</P>
</TD>
<TD WIDTH="50%">
<P>1&nbsp;h&#257;&#8216;&#257;m hah&#333;l&#601;&#x1E35;&icirc;m b<sup>a</sup>&#x1E25;&#333;&#353;e&#x1E35;&#601; r&#257;&#8217;&ucirc; &#8217;w&#333;r g&#257;&#x1E0F;w&#333;l y&#333;&#353;&#601;&#x1E07;&ecirc; b&#601;&#8217;ere&#x1E63; &#x1E63;al&#601;m&#257;we&#x1E6F; &#8217;w&#333;r n&#257;&#x1E21;<sup>a</sup>h &#8216;&#259;l&ecirc;hem: </P>
<P>2&nbsp;hir&#601;b&icirc;&#x1E6F;&#257; hagw&#333;y <font color="brown">l&#333;&#8217;</font> <font color="blue">lw&#333;</font> hi&#x1E21;&#601;dal&#601;t&#257; ha&#347;&#347;im&#601;&#x1E25;&acirc; &#347;&#257;m&#601;&#x1E25;&ucirc; l&#601;f&#257;ney&#x1E35;&#257; k&#601;&#347;im&#601;&#x1E25;a&#x1E6F; baqq&#257;&#x1E63;&icirc;r ka&#8217;&#259;&#353;er y&#257;&#x1E21;&icirc;l&ucirc; b&#601;&#x1E25;all&#601;q&#257;m &#353;&#257;l&#257;l: </P>
<P>3&nbsp;k&icirc;| &#8217;e&#x1E6F;-&#8216;&#333;l sub&#335;lw&#333; w&#601;&#8217;&#275;&#x1E6F; ma&#x1E6D;&#x1E6D;&#275;h &#353;i&#x1E35;&#601;mw&#333; &#353;&#275;&#x1E07;e&#x1E6D; hann&#333;&#x1E21;&#275;&#347; bw&#333; h<sup>a</sup>&#x1E25;it&#333;&#x1E6F;&#257; k&#601;yw&#333;m mi&#x1E0F;&#601;y&#257;n: </P>
<P>4&nbsp;k&icirc; &#x1E35;&#257;l-s&#601;&#8217;w&#333;n s&#333;&#8217;&#275;n b&#601;r<sup>a</sup>&#8216;a&#353; w&#601;&#347;im&#601;l&acirc; m&#601;&#x1E21;w&#333;l&#257;l&acirc; &#x1E07;&#601;&#x1E0F;&#257;m&icirc;m w&#601;h&#257;y&#601;&#x1E6F;&acirc; li&#347;&#601;r&#275;f&acirc; ma&#8217;&#259;&#x1E35;&#333;le&#x1E6F; &#8217;&#275;&#353;: </P>
<P>5&nbsp;k&icirc;-yele&#x1E0F; yulla&#x1E0F;-l&#257;n&ucirc; b&#275;n nitan-l&#257;n&ucirc; wat&#601;h&icirc; hammi&#347;&#601;r&acirc; &#8216;al-&#353;i&#x1E35;&#601;mw&#333; wayyiq&#601;r&#257;&#8217; &#353;&#601;mw&#333; pele&#8217; yw&#333;&#8216;&#275;&#x1E63; &#8217;&#275;l gibw&#333;r &#8217;&#259;&#x1E07;&icirc;&#8216;a&#x1E0F; &#347;ar-&#353;&#257;lw&#333;m: </P>
<P>6&nbsp;<font color="brown">l&#601;mar&#601;b&#275;h</font> <font color="blue">l&#601;mar&#601;b&#275;h<font color="red"><sup>m</font></sup></font> hammi&#347;&#601;r&acirc; &ucirc;l&#601;&#353;&#257;lw&#333;m &#8217;&ecirc;n-q&#275;&#x1E63; &#8216;al-kiss&#275;&#8217; &#x1E0F;&#257;wi&#x1E0F; w&#601;&#8216;al-mam&#601;la&#x1E35;&#601;tw&#333; l&#601;h&#257;&#x1E35;&icirc;n &#8217;&#333;&#x1E6F;&#257;h &ucirc;l&#601;s<sup>a</sup>&#8216;&#259;&#x1E0F;&#257;h b&#601;mi&#353;&#601;p&#257;&#x1E6D; &ucirc;&#x1E07;i&#x1E63;&#601;&#x1E0F;&#257;q&acirc; m&#275;&#8216;at&acirc; w&#601;&#8216;a&#x1E0F;-&#8216;w&#333;l&#257;m qin&#601;&#8217;a&#x1E6F; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; t<sup>a</sup>&#8216;&#259;&#347;eh-zz&#333;&#8217;&#x1E6F;: s</P>
<P>7&nbsp;d&#257;&#x1E07;&#257;r &#353;&#257;l<sup>a</sup>&#x1E25; &#8217;&#259;&#x1E0F;&#333;n&#257;y b&#601;y<sup>a</sup>&#8216;&#259;q&#333;&#x1E07; w&#601;n&#257;fal b&#601;yi&#347;&#601;r&#257;&#8217;&#275;l: </P>
<P>8&nbsp;w&#601;y&#257;&#x1E0F;&#601;&#8216;&ucirc; h&#257;&#8216;&#257;m kullw&#333; &#8217;ef&#601;rayim w&#601;yw&#333;&#353;&#275;&#x1E07; &#353;&#333;m&#601;rw&#333;n b&#601;&#x1E21;a&#8217;&#259;w&acirc; &ucirc;&#x1E07;&#601;&#x1E21;&#333;&#x1E0F;el l&#275;&#x1E07;&#257;&#x1E07; l&#275;&#8217;m&#333;r: </P>
<P>9&nbsp;l&#601;&#x1E07;&#275;n&icirc;m n&#257;f&#257;l&ucirc; w&#601;&#x1E21;&#257;z&icirc;&#x1E6F; ni&#x1E07;&#601;neh &#353;iq&#601;m&icirc;m gud&#257;&#8216;&ucirc; wa&#8217;&#259;r&#257;z&icirc;m n<sup>a</sup>&#x1E25;&#259;l&icirc;f: </P>
<P>10&nbsp;way&#601;&#347;ag&#275;&#x1E07; y&#601;hw&acirc; &#8217;e&#x1E6F;-&#x1E63;&#257;r&ecirc; r&#601;&#x1E63;&icirc;n &#8216;&#257;l&#257;yw w&#601;&#8217;e&#x1E6F;-&#8217;&#333;y&#601;&#x1E07;&#257;yw y&#601;sa&#x1E35;&#601;s&#275;&#x1E35;&#601;: </P>
<P>11&nbsp;&#8217;&#259;r&#257;m miqqe&#x1E0F;em &ucirc;f&#601;li&#353;&#601;t&icirc;m m&#275;&#8217;&#257;&#x1E25;w&#333;r wayy&#333;&#8217;&#x1E35;&#601;l&ucirc; &#8217;e&#x1E6F;-yi&#347;&#601;r&#257;&#8217;&#275;l b&#601;&#x1E35;&#257;l-peh b&#601;&#x1E35;&#257;l-z&#333;&#8217;&#x1E6F; l&#333;&#8217;-&#353;&#257;&#x1E07; &#8217;apw&#333; w&#601;&#8216;w&#333;&#x1E0F; y&#257;&#x1E0F;w&#333; n&#601;&#x1E6D;&ucirc;y&acirc;: </P>
<P>12&nbsp;w&#601;h&#257;&#8216;&#257;m l&#333;&#8217;-&#353;&#257;&#x1E07; &#8216;a&#x1E0F;-hammak&#275;h&ucirc; w&#601;&#8217;e&#x1E6F;-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; l&#333;&#8217; &#x1E0F;&#257;r&#257;&#353;&ucirc;: s</P>
<P>13&nbsp;wayya&#x1E35;&#601;r&#275;&#x1E6F; y&#601;hw&acirc; m&icirc;yi&#347;&#601;r&#257;&#8217;&#275;l r&#333;&#8217;&#353; w&#601;z&#257;n&#257;&#x1E07; kip&acirc; w&#601;&#8217;a&#x1E21;&#601;mw&#333;n yw&#333;m &#8217;e&#x1E25;&#257;&#x1E0F;: </P>
<P>14&nbsp;z&#257;q&#275;n &ucirc;n&#601;&#347;&ucirc;&#8217;-f&#257;n&icirc;m h&ucirc;&#8217; h&#257;r&#333;&#8217;&#353; w&#601;n&#257;&#x1E07;&icirc;&#8217; mw&#333;reh-&#353;&#353;eqer h&ucirc;&#8217; hazz&#257;n&#257;&#x1E07;: </P>
<P>15&nbsp;wayyih&#601;y&ucirc; m&#601;&#8217;a&#353;&#353;&#601;r&ecirc; h&#257;&#8216;&#257;m-hazzeh ma&#x1E6F;&#601;&#8216;&icirc;m &ucirc;m&#601;&#8217;u&#353;&#353;&#257;r&#257;yw m&#601;&#x1E07;ull&#257;&#8216;&icirc;m: </P>
<P>16&nbsp;&#8216;al-k&#275;n &#8216;al-b<sup>a</sup>&#x1E25;&ucirc;r&#257;yw l&#333;&#8217;-yi&#347;&#601;m<sup>a</sup>&#x1E25;| &#8217;&#259;&#x1E0F;&#333;n&#257;y w&#601;&#8217;e&#x1E6F;-y&#601;&#x1E6F;&#333;m&#257;yw w&#601;&#8217;e&#x1E6F;-&#8217;al&#601;m&#601;n&#333;&#x1E6F;&#257;yw l&#333;&#8217; y&#601;r<sup>a</sup>&#x1E25;&#275;m k&icirc; &#x1E35;ullw&#333; &#x1E25;&#257;n&#275;f &ucirc;m&#275;r<sup>a</sup>&#8216; w&#601;&#x1E35;&#257;l-peh d&#333;&#x1E07;&#275;r n&#601;&#x1E07;&#257;l&acirc; b&#601;&#x1E35;&#257;l-z&#333;&#8217;&#x1E6F; l&#333;&#8217;-&#353;&#257;&#x1E07; &#8217;apw&#333; w&#601;&#8216;w&#333;&#x1E0F; y&#257;&#x1E0F;w&#333; n&#601;&#x1E6D;&ucirc;y&acirc;: </P>
<P>17&nbsp;k&icirc;-&#x1E07;&#257;&#8216;&#259;r&acirc; &#x1E35;&#257;&#8217;&#275;&#353; ri&#353;&#601;&#8216;&acirc; &#353;&#257;m&icirc;r w&#257;&#353;ayi&#x1E6F; t&#333;&#8217;&#x1E35;&#275;l wati&#x1E63;&#x1E63;a&#x1E6F; b&#601;si&#x1E07;&#601;&#x1E35;&ecirc; hayy<sup>a</sup>&#8216;ar wayyi&#x1E6F;&#601;&#8217;ab&#601;&#x1E35;&ucirc; g&#275;&#8217;&ucirc;&#x1E6F; &#8216;&#257;&#353;&#257;n: </P>
<P>18&nbsp;b&#601;&#8216;e&#x1E07;&#601;ra&#x1E6F; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; ne&#8216;&#601;tam &#8217;&#257;re&#x1E63; way&#601;h&icirc; h&#257;&#8216;&#257;m k&#601;ma&#8217;&#259;&#x1E35;&#333;le&#x1E6F; &#8217;&#275;&#353; &#8217;&icirc;&#353; &#8217;el-&#8217;&#257;&#x1E25;&icirc;w l&#333;&#8217; y<sup>a</sup>&#x1E25;&#601;m&#333;l&ucirc;: </P>
<P>19&nbsp;wayyi&#x1E21;&#601;z&#333;r &#8216;al-y&#257;m&icirc;n w&#601;r&#257;&#8216;&#275;&#x1E07; wayy&#333;&#8217;&#x1E35;al &#8216;al-&#347;&#601;m&#333;&#8217;wl w&#601;l&#333;&#8217; &#347;&#257;&#x1E07;&#275;&#8216;&ucirc; &#8217;&icirc;&#353; b&#601;&#347;ar-z&#601;r&#333;&#8216;w&#333; y&#333;&#8217;&#x1E35;&#275;l&ucirc;: </P>
<P>20&nbsp;m&#601;na&#353;&#353;eh &#8217;e&#x1E6F;-&#8217;ef&#601;rayim w&#601;&#8217;ef&#601;rayim &#8217;e&#x1E6F;-m&#601;na&#353;&#353;eh y<sup>a</sup>&#x1E25;&#601;d&#257;w h&#275;mm&acirc; &#8216;al-y&#601;h&ucirc;&#x1E0F;&acirc; b&#601;&#x1E35;&#257;l-z&#333;&#8217;&#x1E6F; l&#333;&#8217;-&#353;&#257;&#x1E07; &#8217;apw&#333; w&#601;&#8216;w&#333;&#x1E0F; y&#257;&#x1E0F;w&#333; n&#601;&#x1E6D;&ucirc;y&acirc;: s</P>
</TD>
</TABLE>
<P><HR>
<CENTER>
<A HREF="isa010">Next: Isaiah (Yisheyah) Chapter 10</A></CENTER>
</BODY>
</HTML>
