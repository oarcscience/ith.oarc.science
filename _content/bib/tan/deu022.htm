<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 22</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu022.htm">Polyglot</A>&nbsp;
<A HREF="../kjv/deu022.htm">KJV</A>&nbsp;
<A HREF="../sep/deu022.htm">Sep</A>&nbsp;
<A HREF="../vul/deu022.htm">Vul</A>&nbsp;

<BR>
<BR><A HREF="deu.htm">Deuteronomy (Devarim) Index</A><BR>
&nbsp;
<A HREF="deu021.htm">Previous</A>&nbsp;
<A HREF="deu023.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 22</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לֹֽא־תִרְאֶה֩ אֶת־שׁ֨וֹר אָחִ֜יךָ א֤וֹ אֶת־שֵׂיוֹ֙ נִדָּחִ֔ים וְהִתְעַלַּמְתָּ֖ מֵהֶ֑ם הָשֵׁ֥ב תְּשִׁיבֵ֖ם לְאָחִֽיךָ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאִם־לֹ֨א קָר֥וֹב אָחִ֛יךָ אֵלֶ֖יךָ וְלֹ֣א יְדַעְתּ֑וֹ וַאֲסַפְתּוֹ֙ אֶל־תּ֣וֹךְ בֵּיתֶ֔ךָ וְהָיָ֣ה עִמְּךָ֗ עַ֣ד דְּרֹ֤שׁ אָחִ֙יךָ֙ אֹת֔וֹ וַהֲשֵׁבֹת֖וֹ לֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְכֵ֧ן תַּעֲשֶׂ֣ה לַחֲמֹר֗וֹ וְכֵ֣ן תַּעֲשֶׂה֮ לְשִׂמְלָתוֹ֒ וְכֵ֣ן תַּעֲשֶׂ֜ה לְכָל־אֲבֵדַ֥ת אָחִ֛יךָ אֲשֶׁר־תֹּאבַ֥ד מִמֶּ֖נּוּ וּמְצָאתָ֑הּ לֹ֥א תוּכַ֖ל לְהִתְעַלֵּֽם׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לֹא־תִרְאֶה֩ אֶת־חֲמ֨וֹר אָחִ֜יךָ א֤וֹ שׁוֹרוֹ֙ נֹפְלִ֣ים בַּדֶּ֔רֶךְ וְהִתְעַלַּמְתָּ֖ מֵהֶ֑ם הָקֵ֥ם תָּקִ֖ים עִמּֽוֹ׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לֹא־יִהְיֶ֤ה כְלִי־גֶ֙בֶר֙ עַל־אִשָּׁ֔ה וְלֹא־יִלְבַּ֥שׁ גֶּ֖בֶר שִׂמְלַ֣ת אִשָּׁ֑ה כִּ֧י תוֹעֲבַ֛ת יְהוָ֥ה אֱלֹהֶ֖יךָ כָּל־עֹ֥שֵׂה אֵֽלֶּה׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּ֣י יִקָּרֵ֣א קַן־צִפּ֣וֹר׀ לְפָנֶ֡יךָ בַּדֶּ֜רֶךְ בְּכָל־עֵ֣ץ׀ א֣וֹ עַל־הָאָ֗רֶץ אֶפְרֹחִים֙ א֣וֹ בֵיצִ֔ים וְהָאֵ֤ם רֹבֶ֙צֶת֙ עַל־הָֽאֶפְרֹחִ֔ים א֖וֹ עַל־הַבֵּיצִ֑ים לֹא־תִקַּ֥ח הָאֵ֖ם עַל־הַבָּנִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;שַׁלֵּ֤חַ תְּשַׁלַּח֙ אֶת־הָאֵ֔ם וְאֶת־הַבָּנִ֖ים תִּֽקַּֽח־לָ֑ךְ לְמַ֙עַן֙ יִ֣יטַב לָ֔ךְ וְהַאֲרַכְתָּ֖ יָמִֽים׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּ֤י תִבְנֶה֙ בַּ֣יִת חָדָ֔שׁ וְעָשִׂ֥יתָ מַעֲקֶ֖ה לְגַגֶּ֑ךָ וְלֹֽא־תָשִׂ֤ים דָּמִים֙ בְּבֵיתֶ֔ךָ כִּֽי־יִפֹּ֥ל הַנֹּפֵ֖ל מִמֶּֽנּוּ׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לֹא־תִזְרַ֥ע כַּרְמְךָ֖ כִּלְאָ֑יִם פֶּן־תִּקְדַּ֗שׁ הַֽמְלֵאָ֤ה הַזֶּ֙רַע֙ אֲשֶׁ֣ר תִּזְרָ֔ע וּתְבוּאַ֖ת הַכָּֽרֶם׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לֹֽא־תַחֲרֹ֥שׁ בְּשׁוֹר־וּבַחֲמֹ֖ר יַחְדָּֽו׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לֹ֤א תִלְבַּשׁ֙ שַֽׁעַטְנֵ֔ז צֶ֥מֶר וּפִשְׁתִּ֖ים יַחְדָּֽו׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;גְּדִלִ֖ים תַּעֲשֶׂה־לָּ֑ךְ עַל־אַרְבַּ֛ע כַּנְפ֥וֹת כְּסוּתְךָ֖ אֲשֶׁ֥ר תְּכַסֶּה־בָּֽהּ׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּֽי־יִקַּ֥ח אִ֖ישׁ אִשָּׁ֑ה וּבָ֥א אֵלֶ֖יהָ וּשְׂנֵאָֽהּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְשָׂ֥ם לָהּ֙ עֲלִילֹ֣ת דְּבָרִ֔ים וְהוֹצִ֥יא עָלֶ֖יהָ שֵׁ֣ם רָ֑ע וְאָמַ֗ר אֶת־הָאִשָּׁ֤ה הַזֹּאת֙ לָקַ֔חְתִּי וָאֶקְרַ֣ב אֵלֶ֔יהָ וְלֹא־מָצָ֥אתִי לָ֖הּ בְּתוּלִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְלָקַ֛ח אֲבִ֥י <font color="brown">הנער</font> <font color="blue">הַֽנַּעֲרָ֖ה</font> וְאִמָּ֑הּ וְהוֹצִ֜יאוּ אֶת־בְּתוּלֵ֧י <font color="brown">הנער</font> <font color="blue">הַֽנַּעֲרָ֛ה</font> אֶל־זִקְנֵ֥י הָעִ֖יר הַשָּֽׁעְרָה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאָמַ֛ר אֲבִ֥י <font color="brown">הנער</font> <font color="blue">הַֽנַּעֲרָ֖ה</font> אֶל־הַזְּקֵנִ֑ים אֶת־בִּתִּ֗י נָתַ֜תִּי לָאִ֥ישׁ הַזֶּ֛ה לְאִשָּׁ֖ה וַיִּשְׂנָאֶֽהָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהִנֵּה־ה֡וּא שָׂם֩ עֲלִילֹ֨ת דְּבָרִ֜ים לֵאמֹ֗ר לֹֽא־מָצָ֤אתִי לְבִתְּךָ֙ בְּתוּלִ֔ים וְאֵ֖לֶּה בְּתוּלֵ֣י בִתִּ֑י וּפָֽרְשׂוּ֙ הַשִּׂמְלָ֔ה לִפְנֵ֖י זִקְנֵ֥י הָעִֽיר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְלָֽקְח֛וּ זִקְנֵ֥י הָֽעִיר־הַהִ֖וא אֶת־הָאִ֑ישׁ וְיִסְּר֖וּ אֹתֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְעָנְשׁ֨וּ אֹת֜וֹ מֵ֣אָה כֶ֗סֶף וְנָתְנוּ֙ לַאֲבִ֣י הַֽנַּעֲרָ֔ה כִּ֤י הוֹצִיא֙ שֵׁ֣ם רָ֔ע עַ֖ל בְּתוּלַ֣ת יִשְׂרָאֵ֑ל וְלֽוֹ־תִהְיֶ֣ה לְאִשָּׁ֔ה לֹא־יוּכַ֥ל לְשַׁלְּחָ֖הּ כָּל־יָמָֽיו׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאִם־אֱמֶ֣ת הָיָ֔ה הַדָּבָ֖ר הַזֶּ֑ה לֹא־נִמְצְא֥וּ בְתוּלִ֖ים <font color="brown">לנער</font> <font color="blue">לַֽנַּעֲרָֽה׃</font> </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהוֹצִ֨יאוּ אֶת־<font color="brown">הנער</font> <font color="blue">הַֽנַּעֲרָ֜ה</font> אֶל־פֶּ֣תַח בֵּית־אָבִ֗יהָ וּסְקָלוּהָ֩ אַנְשֵׁ֨י עִירָ֤הּ בָּאֲבָנִים֙ וָמֵ֔תָה כִּֽי־עָשְׂתָ֤ה נְבָלָה֙ בְּיִשְׂרָאֵ֔ל לִזְנ֖וֹת בֵּ֣ית אָבִ֑יהָ וּבִֽעַרְתָּ֥ הָרָ֖ע מִקִּרְבֶּֽךָ׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּֽי־יִמָּצֵ֨א אִ֜ישׁ שֹׁכֵ֣ב׀ עִם־אִשָּׁ֣ה בְעֻֽלַת־בַּ֗עַל וּמֵ֙תוּ֙ גַּם־שְׁנֵיהֶ֔ם הָאִ֛ישׁ הַשֹּׁכֵ֥ב עִם־הָאִשָּׁ֖ה וְהָאִשָּׁ֑ה וּבִֽעַרְתָּ֥ הָרָ֖ע מִיִּשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כִּ֤י יִהְיֶה֙ <font color="brown">נער</font> <font color="blue">נַעֲרָ֣ה</font> בְתוּלָ֔ה מְאֹרָשָׂ֖ה לְאִ֑ישׁ וּמְצָאָ֥הּ אִ֛ישׁ בָּעִ֖יר וְשָׁכַ֥ב עִמָּֽהּ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְהוֹצֵאתֶ֨ם אֶת־שְׁנֵיהֶ֜ם אֶל־שַׁ֣עַר׀ הָעִ֣יר הַהִ֗וא וּסְקַלְתֶּ֨ם אֹתָ֥ם בָּאֲבָנִים֮ וָמֵתוּ֒ אֶת־<font color="brown">הנער</font> <font color="blue">הַֽנַּעֲרָ֗ה</font> עַל־דְּבַר֙ אֲשֶׁ֣ר לֹא־צָעֲקָ֣ה בָעִ֔יר וְאֶ֨ת־הָאִ֔ישׁ עַל־דְּבַ֥ר אֲשֶׁר־עִנָּ֖ה אֶת־אֵ֣שֶׁת רֵעֵ֑הוּ וּבִֽעַרְתָּ֥ הָרָ֖ע מִקִּרְבֶּֽךָ׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְֽאִם־בַּשָּׂדֶ֞ה יִמְצָ֣א הָאִ֗ישׁ אֶת־<font color="brown">הנער</font> <font color="blue">הַֽנַּעֲרָה֙</font> הַמְאֹ֣רָשָׂ֔ה וְהֶחֱזִֽיק־בָּ֥הּ הָאִ֖ישׁ וְשָׁכַ֣ב עִמָּ֑הּ וּמֵ֗ת הָאִ֛ישׁ אֲשֶׁר־שָׁכַ֥ב עִמָּ֖הּ לְבַדּֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;<font color="brown">ולנער</font> <font color="blue">וְלַֽנַּעֲרָה֙<font color="red"><sup>3</font></sup></font> לֹא־תַעֲשֶׂ֣ה דָבָ֔ר אֵ֥ין <font color="brown">לנער</font> <font color="blue">לַֽנַּעֲרָ֖ה</font> חֵ֣טְא מָ֑וֶת כִּ֡י כַּאֲשֶׁר֩ יָק֨וּם אִ֤ישׁ עַל־רֵעֵ֙הוּ֙ וּרְצָח֣וֹ נֶ֔פֶשׁ כֵּ֖ן הַדָּבָ֥ר הַזֶּֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;כִּ֥י בַשָּׂדֶ֖ה מְצָאָ֑הּ צָעֲקָ֗ה <font color="brown">הנער</font> <font color="blue">הַֽנַּעֲרָה֙</font> הַמְאֹ֣רָשָׂ֔ה<font color="red"><sup>3</font></sup> וְאֵ֥ין מוֹשִׁ֖יעַ לָֽהּ׃ ס</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;כִּֽי־יִמְצָ֣א אִ֗ישׁ <font color="brown">נער</font> <font color="blue">נַעֲרָ֤ה</font> בְתוּלָה֙ אֲשֶׁ֣ר לֹא־אֹרָ֔שָׂה וּתְפָשָׂ֖הּ וְשָׁכַ֣ב עִמָּ֑הּ וְנִמְצָֽאוּ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְ֠נָתַן הָאִ֨ישׁ הַשֹּׁכֵ֥ב עִמָּ֛הּ לַאֲבִ֥י <font color="brown">הנער</font> <font color="blue">הַֽנַּעֲרָ֖ה</font> חֲמִשִּׁ֣ים כָּ֑סֶף וְלֽוֹ־תִהְיֶ֣ה לְאִשָּׁ֗ה תַּ֚חַת אֲשֶׁ֣ר עִנָּ֔הּ לֹא־יוּכַ֥ל שַׁלְּחָ֖הּ כָּל־יָמָֽיו׃ ס</P>
</TD>
<TD WIDTH="50%">
<P>1&nbsp;l&#333;&#8217;-&#x1E6F;ir&#601;&#8217;eh &#8217;e&#x1E6F;-&#353;w&#333;r &#8217;&#257;&#x1E25;&icirc;&#x1E35;&#257; &#8217;w&#333; &#8217;e&#x1E6F;-&#347;&ecirc;w&#333; nid&#257;&#x1E25;&icirc;m w&#601;hi&#x1E6F;&#601;&#8216;allam&#601;t&#257; m&#275;hem h&#257;&#353;&#275;&#x1E07; t&#601;&#353;&icirc;&#x1E07;&#275;m l&#601;&#8217;&#257;&#x1E25;&icirc;&#x1E35;&#257;: </P>
<P>2&nbsp;w&#601;&#8217;im-l&#333;&#8217; q&#257;rw&#333;&#x1E07; &#8217;&#257;&#x1E25;&icirc;&#x1E35;&#257; &#8217;&#275;ley&#x1E35;&#257; w&#601;l&#333;&#8217; y&#601;&#x1E0F;<sup>a</sup>&#8216;&#601;tw&#333; wa&#8217;&#259;saf&#601;tw&#333; &#8217;el-tw&#333;&#x1E35;&#601; b&ecirc;&#x1E6F;e&#x1E35;&#257; w&#601;h&#257;y&acirc; &#8216;imm&#601;&#x1E35;&#257; &#8216;a&#x1E0F; d&#601;r&#333;&#353; &#8217;&#257;&#x1E25;&icirc;&#x1E35;&#257; &#8217;&#333;&#x1E6F;w&#333; wah&#259;&#353;&#275;&#x1E07;&#333;&#x1E6F;w&#333; lw&#333;: </P>
<P>3&nbsp;w&#601;&#x1E35;&#275;n t<sup>a</sup>&#8216;&#259;&#347;eh l<sup>a</sup>&#x1E25;&#259;m&#333;rw&#333; w&#601;&#x1E35;&#275;n t<sup>a</sup>&#8216;&#259;&#347;eh l&#601;&#347;im&#601;l&#257;&#x1E6F;w&#333; w&#601;&#x1E35;&#275;n t<sup>a</sup>&#8216;&#259;&#347;eh l&#601;&#x1E35;&#257;l-&#8217;&#259;&#x1E07;&#275;&#x1E0F;a&#x1E6F; &#8217;&#257;&#x1E25;&icirc;&#x1E35;&#257; &#8217;&#259;&#353;er-t&#333;&#8217;&#x1E07;a&#x1E0F; mimmenn&ucirc; &ucirc;m&#601;&#x1E63;&#257;&#8217;&#x1E6F;&#257;h l&#333;&#8217; &#x1E6F;&ucirc;&#x1E35;al l&#601;hi&#x1E6F;&#601;&#8216;all&#275;m: s</P>
<P>4&nbsp;l&#333;&#8217;-&#x1E6F;ir&#601;&#8217;eh &#8217;e&#x1E6F;-&#x1E25;&#259;mw&#333;r &#8217;&#257;&#x1E25;&icirc;&#x1E35;&#257; &#8217;w&#333; &#353;w&#333;rw&#333; n&#333;f&#601;l&icirc;m badere&#x1E35;&#601; w&#601;hi&#x1E6F;&#601;&#8216;allam&#601;t&#257; m&#275;hem h&#257;q&#275;m t&#257;q&icirc;m &#8216;immw&#333;: s</P>
<P>5&nbsp;l&#333;&#8217;-yih&#601;yeh &#x1E35;&#601;l&icirc;-&#x1E21;e&#x1E07;er &#8216;al-&#8217;i&#353;&#353;&acirc; w&#601;l&#333;&#8217;-yil&#601;ba&#353; ge&#x1E07;er &#347;im&#601;la&#x1E6F; &#8217;i&#353;&#353;&acirc; k&icirc; &#x1E6F;w&#333;&#8216;&#259;&#x1E07;a&#x1E6F; y&#601;hw&acirc; &#8217;&#277;l&#333;hey&#x1E35;&#257; k&#257;l-&#8216;&#333;&#347;&#275;h &#8217;&#275;lleh: f</P>
<P>6&nbsp;k&icirc; yiqq&#257;r&#275;&#8217; qan-&#x1E63;ipw&#333;r| l&#601;f&#257;ney&#x1E35;&#257; badere&#x1E35;&#601; b&#601;&#x1E35;&#257;l-&#8216;&#275;&#x1E63;| &#8217;w&#333; &#8216;al-h&#257;&#8217;&#257;re&#x1E63; &#8217;ef&#601;r&#333;&#x1E25;&icirc;m &#8217;w&#333; &#x1E07;&ecirc;&#x1E63;&icirc;m w&#601;h&#257;&#8217;&#275;m r&#333;&#x1E07;e&#x1E63;e&#x1E6F; &#8216;al-h&#257;&#8217;ef&#601;r&#333;&#x1E25;&icirc;m &#8217;w&#333; &#8216;al-hab&ecirc;&#x1E63;&icirc;m l&#333;&#8217;-&#x1E6F;iqq<sup>a</sup>&#x1E25; h&#257;&#8217;&#275;m &#8216;al-hab&#257;n&icirc;m: </P>
<P>7&nbsp;&#353;all&#275;&#x1E25;a t&#601;&#353;all<sup>a</sup>&#x1E25; &#8217;e&#x1E6F;-h&#257;&#8217;&#275;m w&#601;&#8217;e&#x1E6F;-hab&#257;n&icirc;m tiqq<sup>a</sup>&#x1E25;-l&#257;&#x1E35;&#601; l&#601;m<sup>a</sup>&#8216;an y&icirc;&#x1E6D;a&#x1E07; l&#257;&#x1E35;&#601; w&#601;ha&#8217;&#259;ra&#x1E35;&#601;t&#257; y&#257;m&icirc;m: s</P>
<P>8&nbsp;k&icirc; &#x1E6F;i&#x1E07;&#601;neh bayi&#x1E6F; &#x1E25;&#257;&#x1E0F;&#257;&#353; w&#601;&#8216;&#257;&#347;&icirc;&#x1E6F;&#257; m<sup>a</sup>&#8216;&#259;qeh l&#601;&#x1E21;age&#x1E35;&#257; w&#601;l&#333;&#8217;-&#x1E6F;&#257;&#347;&icirc;m d&#257;m&icirc;m b&#601;&#x1E07;&ecirc;&#x1E6F;e&#x1E35;&#257; k&icirc;-yip&#333;l hann&#333;f&#275;l mimmenn&ucirc;: s</P>
<P>9&nbsp;l&#333;&#8217;-&#x1E6F;iz&#601;r<sup>a</sup>&#8216; kar&#601;m&#601;&#x1E35;&#257; kil&#601;&#8217;&#257;yim pen-tiq&#601;da&#353; ham&#601;l&#275;&#8217;&acirc; hazzer<sup>a</sup>&#8216; &#8217;&#259;&#353;er tiz&#601;r&#257;&#8216; &ucirc;&#x1E6F;&#601;&#x1E07;&ucirc;&#8217;a&#x1E6F; hak&#257;rem: s</P>
<P>10&nbsp;l&#333;&#8217;-&#x1E6F;<sup>a</sup>&#x1E25;&#259;r&#333;&#353; b&#601;&#353;w&#333;r-&ucirc;&#x1E07;<sup>a</sup>&#x1E25;&#259;m&#333;r y<sup>a</sup>&#x1E25;&#601;d&#257;w: s</P>
<P>11&nbsp;l&#333;&#8217; &#x1E6F;il&#601;ba&#353; &#353;<sup>a</sup>&#8216;a&#x1E6D;&#601;n&#275;z &#x1E63;emer &ucirc;fi&#353;&#601;t&icirc;m y<sup>a</sup>&#x1E25;&#601;d&#257;w: s</P>
<P>12&nbsp;g&#601;&#x1E0F;il&icirc;m t<sup>a</sup>&#8216;&#259;&#347;eh-ll&#257;&#x1E35;&#601; &#8216;al-&#8217;ar&#601;b<sup>a</sup>&#8216; kan&#601;fw&#333;&#x1E6F; k&#601;s&ucirc;&#x1E6F;&#601;&#x1E35;&#257; &#8217;&#259;&#353;er t&#601;&#x1E35;asseh-b&#257;h: s</P>
<P>13&nbsp;k&icirc;-yiqq<sup>a</sup>&#x1E25; &#8217;&icirc;&#353; &#8217;i&#353;&#353;&acirc; &ucirc;&#x1E07;&#257;&#8217; &#8217;&#275;leyh&#257; &ucirc;&#347;&#601;n&#275;&#8217;&#257;h: </P>
<P>14&nbsp;w&#601;&#347;&#257;m l&#257;h &#8216;&#259;l&icirc;l&#333;&#x1E6F; d&#601;&#x1E07;&#257;r&icirc;m w&#601;hw&#333;&#x1E63;&icirc;&#8217; &#8216;&#257;leyh&#257; &#353;&#275;m r&#257;&#8216; w&#601;&#8217;&#257;mar &#8217;e&#x1E6F;-h&#257;&#8217;i&#353;&#353;&acirc; hazz&#333;&#8217;&#x1E6F; l&#257;q<sup>a</sup>&#x1E25;&#601;t&icirc; w&#257;&#8217;eq&#601;ra&#x1E07; &#8217;&#275;leyh&#257; w&#601;l&#333;&#8217;-m&#257;&#x1E63;&#257;&#8217;&#x1E6F;&icirc; l&#257;h b&#601;&#x1E6F;&ucirc;l&icirc;m: </P>
<P>15&nbsp;w&#601;l&#257;q<sup>a</sup>&#x1E25; &#8217;&#259;&#x1E07;&icirc; <font color="brown">hann<sup>a</sup>&#8216;ar</font> <font color="blue">hann<sup>a</sup>&#8216;&#259;r&acirc;</font> w&#601;&#8217;imm&#257;h w&#601;hw&#333;&#x1E63;&icirc;&#8217;&ucirc; &#8217;e&#x1E6F;-b&#601;&#x1E6F;&ucirc;l&ecirc; <font color="brown">hann<sup>a</sup>&#8216;ar</font> <font color="blue">hann<sup>a</sup>&#8216;&#259;r&acirc;</font> &#8217;el-ziq&#601;n&ecirc; h&#257;&#8216;&icirc;r ha&#353;&#353;&#257;&#8216;&#601;r&acirc;: </P>
<P>16&nbsp;w&#601;&#8217;&#257;mar &#8217;&#259;&#x1E07;&icirc; <font color="brown">hann<sup>a</sup>&#8216;ar</font> <font color="blue">hann<sup>a</sup>&#8216;&#259;r&acirc;</font> &#8217;el-hazz&#601;q&#275;n&icirc;m &#8217;e&#x1E6F;-bit&icirc; n&#257;&#x1E6F;at&icirc; l&#257;&#8217;&icirc;&#353; hazzeh l&#601;&#8217;i&#353;&#353;&acirc; wayyi&#347;&#601;n&#257;&#8217;eh&#257;: </P>
<P>17&nbsp;w&#601;hinn&#275;h-h&ucirc;&#8217; &#347;&#257;m &#8216;&#259;l&icirc;l&#333;&#x1E6F; d&#601;&#x1E07;&#257;r&icirc;m l&#275;&#8217;m&#333;r l&#333;&#8217;-m&#257;&#x1E63;&#257;&#8217;&#x1E6F;&icirc; l&#601;&#x1E07;it&#601;&#x1E35;&#257; b&#601;&#x1E6F;&ucirc;l&icirc;m w&#601;&#8217;&#275;lleh b&#601;&#x1E6F;&ucirc;l&ecirc; &#x1E07;it&icirc; &ucirc;f&#257;r&#601;&#347;&ucirc; ha&#347;&#347;im&#601;l&acirc; lif&#601;n&ecirc; ziq&#601;n&ecirc; h&#257;&#8216;&icirc;r: </P>
<P>18&nbsp;w&#601;l&#257;q&#601;&#x1E25;&ucirc; ziq&#601;n&ecirc; h&#257;&#8216;&icirc;r-hahiw&#8217; &#8217;e&#x1E6F;-h&#257;&#8217;&icirc;&#353; w&#601;yiss&#601;r&ucirc; &#8217;&#333;&#x1E6F;w&#333;: </P>
<P>19&nbsp;w&#601;&#8216;&#257;n&#601;&#353;&ucirc; &#8217;&#333;&#x1E6F;w&#333; m&#275;&#8217;&acirc; &#x1E35;esef w&#601;n&#257;&#x1E6F;&#601;n&ucirc; la&#8217;&#259;&#x1E07;&icirc; hann<sup>a</sup>&#8216;&#259;r&acirc; k&icirc; hw&#333;&#x1E63;&icirc;&#8217; &#353;&#275;m r&#257;&#8216; &#8216;al b&#601;&#x1E6F;&ucirc;la&#x1E6F; yi&#347;&#601;r&#257;&#8217;&#275;l w&#601;lw&#333;-&#x1E6F;ih&#601;yeh l&#601;&#8217;i&#353;&#353;&acirc; l&#333;&#8217;-y&ucirc;&#x1E35;al l&#601;&#353;all&#601;&#x1E25;&#257;h k&#257;l-y&#257;m&#257;yw: s</P>
<P>20&nbsp;w&#601;&#8217;im-&#8217;&#277;me&#x1E6F; h&#257;y&acirc; had&#257;&#x1E07;&#257;r hazzeh l&#333;&#8217;-nim&#601;&#x1E63;&#601;&#8217;&ucirc; &#x1E07;&#601;&#x1E6F;&ucirc;l&icirc;m <font color="brown">lann<sup>a</sup>&#8216;ar</font> <font color="blue">lann<sup>a</sup>&#8216;&#259;r&acirc;:</font> </P>
<P>21&nbsp;w&#601;hw&#333;&#x1E63;&icirc;&#8217;&ucirc; &#8217;e&#x1E6F;-<font color="brown">hann<sup>a</sup>&#8216;ar</font> <font color="blue">hann<sup>a</sup>&#8216;&#259;r&acirc;</font> &#8217;el-pe&#x1E6F;<sup>a</sup>&#x1E25; b&ecirc;&#x1E6F;-&#8217;&#257;&#x1E07;&icirc;h&#257; &ucirc;s&#601;q&#257;l&ucirc;h&#257; &#8217;an&#601;&#353;&ecirc; &#8216;&icirc;r&#257;h b&#257;&#8217;&#259;&#x1E07;&#257;n&icirc;m w&#257;m&#275;&#x1E6F;&acirc; k&icirc;-&#8216;&#257;&#347;&#601;&#x1E6F;&acirc; n&#601;&#x1E07;&#257;l&acirc; b&#601;yi&#347;&#601;r&#257;&#8217;&#275;l liz&#601;nw&#333;&#x1E6F; b&ecirc;&#x1E6F; &#8217;&#257;&#x1E07;&icirc;h&#257; &ucirc;&#x1E07;i&#8216;ar&#601;t&#257; h&#257;r&#257;&#8216; miqqir&#601;be&#x1E35;&#257;: s</P>
<P>22&nbsp;k&icirc;-yimm&#257;&#x1E63;&#275;&#8217; &#8217;&icirc;&#353; &#353;&#333;&#x1E35;&#275;&#x1E07;| &#8216;im-&#8217;i&#353;&#353;&acirc; &#x1E07;&#601;&#8216;ula&#x1E6F;-b<sup>a</sup>&#8216;al &ucirc;m&#275;&#x1E6F;&ucirc; gam-&#353;&#601;n&ecirc;hem h&#257;&#8217;&icirc;&#353; ha&#353;&#353;&#333;&#x1E35;&#275;&#x1E07; &#8216;im-h&#257;&#8217;i&#353;&#353;&acirc; w&#601;h&#257;&#8217;i&#353;&#353;&acirc; &ucirc;&#x1E07;i&#8216;ar&#601;t&#257; h&#257;r&#257;&#8216; m&icirc;yi&#347;&#601;r&#257;&#8217;&#275;l: s</P>
<P>23&nbsp;k&icirc; yih&#601;yeh <font color="brown">n<sup>a</sup>&#8216;ar</font> <font color="blue">n<sup>a</sup>&#8216;&#259;r&acirc;</font> &#x1E07;&#601;&#x1E6F;&ucirc;l&acirc; m&#601;&#8217;&#333;r&#257;&#347;&acirc; l&#601;&#8217;&icirc;&#353; &ucirc;m&#601;&#x1E63;&#257;&#8217;&#257;h &#8217;&icirc;&#353; b&#257;&#8216;&icirc;r w&#601;&#353;&#257;&#x1E35;a&#x1E07; &#8216;imm&#257;h: </P>
<P>24&nbsp;w&#601;hw&#333;&#x1E63;&#275;&#8217;&#x1E6F;em &#8217;e&#x1E6F;-&#353;&#601;n&ecirc;hem &#8217;el-&#353;<sup>a</sup>&#8216;ar| h&#257;&#8216;&icirc;r hahiw&#8217; &ucirc;s&#601;qal&#601;tem &#8217;&#333;&#x1E6F;&#257;m b&#257;&#8217;&#259;&#x1E07;&#257;n&icirc;m w&#257;m&#275;&#x1E6F;&ucirc; &#8217;e&#x1E6F;-<font color="brown">hann<sup>a</sup>&#8216;ar</font> <font color="blue">hann<sup>a</sup>&#8216;&#259;r&acirc;</font> &#8216;al-d&#601;&#x1E07;ar &#8217;&#259;&#353;er l&#333;&#8217;-&#x1E63;&#257;&#8216;&#259;q&acirc; &#x1E07;&#257;&#8216;&icirc;r w&#601;&#8217;e&#x1E6F;-h&#257;&#8217;&icirc;&#353; &#8216;al-d&#601;&#x1E07;ar &#8217;&#259;&#353;er-&#8216;inn&acirc; &#8217;e&#x1E6F;-&#8217;&#275;&#353;e&#x1E6F; r&#275;&#8216;&#275;h&ucirc; &ucirc;&#x1E07;i&#8216;ar&#601;t&#257; h&#257;r&#257;&#8216; miqqir&#601;be&#x1E35;&#257;: s</P>
<P>25&nbsp;w&#601;&#8217;im-ba&#347;&#347;&#257;&#x1E0F;eh yim&#601;&#x1E63;&#257;&#8217; h&#257;&#8217;&icirc;&#353; &#8217;e&#x1E6F;-<font color="brown">hann<sup>a</sup>&#8216;ar</font> <font color="blue">hann<sup>a</sup>&#8216;&#259;r&acirc;</font> ham&#601;&#8217;&#333;r&#257;&#347;&acirc; w&#601;he&#x1E25;&#277;z&icirc;q-b&#257;h h&#257;&#8217;&icirc;&#353; w&#601;&#353;&#257;&#x1E35;a&#x1E07; &#8216;imm&#257;h &ucirc;m&#275;&#x1E6F; h&#257;&#8217;&icirc;&#353; &#8217;&#259;&#353;er-&#353;&#257;&#x1E35;a&#x1E07; &#8216;imm&#257;h l&#601;&#x1E07;adw&#333;: </P>
<P>26&nbsp;<font color="brown">w&#601;lann<sup>a</sup>&#8216;ar</font> <font color="blue">w&#601;lann<sup>a</sup>&#8216;&#259;r&acirc;<font color="red"><sup>3</font></sup></font> l&#333;&#8217;-&#x1E6F;<sup>a</sup>&#8216;&#259;&#347;eh &#x1E0F;&#257;&#x1E07;&#257;r &#8217;&ecirc;n <font color="brown">lann<sup>a</sup>&#8216;ar</font> <font color="blue">lann<sup>a</sup>&#8216;&#259;r&acirc;</font> &#x1E25;&#275;&#x1E6D;&#601;&#8217; m&#257;we&#x1E6F; k&icirc; ka&#8217;&#259;&#353;er y&#257;q&ucirc;m &#8217;&icirc;&#353; &#8216;al-r&#275;&#8216;&#275;h&ucirc; &ucirc;r&#601;&#x1E63;&#257;&#x1E25;w&#333; nefe&#353; k&#275;n had&#257;&#x1E07;&#257;r hazzeh: </P>
<P>27&nbsp;k&icirc; &#x1E07;a&#347;&#347;&#257;&#x1E0F;eh m&#601;&#x1E63;&#257;&#8217;&#257;h &#x1E63;&#257;&#8216;&#259;q&acirc; <font color="brown">hann<sup>a</sup>&#8216;ar</font> <font color="blue">hann<sup>a</sup>&#8216;&#259;r&acirc;</font> ham&#601;&#8217;&#333;r&#257;&#347;&acirc;<font color="red"><sup>3</font></sup> w&#601;&#8217;&ecirc;n mw&#333;&#353;&icirc;&#8216;a l&#257;h: s</P>
<P>28&nbsp;k&icirc;-yim&#601;&#x1E63;&#257;&#8217; &#8217;&icirc;&#353; <font color="brown">n<sup>a</sup>&#8216;ar</font> <font color="blue">n<sup>a</sup>&#8216;&#259;r&acirc;</font> &#x1E07;&#601;&#x1E6F;&ucirc;l&acirc; &#8217;&#259;&#353;er l&#333;&#8217;-&#8217;&#333;r&#257;&#347;&acirc; &ucirc;&#x1E6F;&#601;f&#257;&#347;&#257;h w&#601;&#353;&#257;&#x1E35;a&#x1E07; &#8216;imm&#257;h w&#601;nim&#601;&#x1E63;&#257;&#8217;&ucirc;: </P>
<P>29&nbsp;w&#601;n&#257;&#x1E6F;an h&#257;&#8217;&icirc;&#353; ha&#353;&#353;&#333;&#x1E35;&#275;&#x1E07; &#8216;imm&#257;h la&#8217;&#259;&#x1E07;&icirc; <font color="brown">hann<sup>a</sup>&#8216;ar</font> <font color="blue">hann<sup>a</sup>&#8216;&#259;r&acirc;</font> &#x1E25;&#259;mi&#353;&#353;&icirc;m k&#257;sef w&#601;lw&#333;-&#x1E6F;ih&#601;yeh l&#601;&#8217;i&#353;&#353;&acirc; t<sup>a</sup>&#x1E25;a&#x1E6F; &#8217;&#259;&#353;er &#8216;inn&#257;h l&#333;&#8217;-y&ucirc;&#x1E35;al &#353;all&#601;&#x1E25;&#257;h k&#257;l-y&#257;m&#257;yw: s</P>
</TD>
</TABLE>
<P><HR>
<CENTER>
<A HREF="deu023.htm">Next: Deuteronomy (Devarim) Chapter 23</A></CENTER>
</BODY>
</HTML>
