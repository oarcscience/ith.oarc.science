<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 19</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen019.htm">Polyglot</A>&nbsp;
<A HREF="../kjv/gen019.htm">KJV</A>&nbsp;
<A HREF="../sep/gen019.htm">Sep</A>&nbsp;
<A HREF="../vul/gen019.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen018.htm">Previous</A>&nbsp;
<A HREF="gen020.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 19</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַ֠יָּבֹאוּ שְׁנֵ֨י הַמַּלְאָכִ֤ים סְדֹ֙מָה֙ בָּעֶ֔רֶב וְל֖וֹט יֹשֵׁ֣ב בְּשַֽׁעַר־סְדֹ֑ם וַיַּרְא־לוֹט֙ וַיָּ֣קָם לִקְרָאתָ֔ם וַיִּשְׁתַּ֥חוּ אַפַּ֖יִם אָֽרְצָה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֜אמֶר הִנֶּ֣ה נָּא־אֲדֹנַ֗י ס֣וּרוּ נָ֠א אֶל־בֵּ֨ית עַבְדְּכֶ֤ם וְלִ֙ינוּ֙ וְרַחֲצ֣וּ רַגְלֵיכֶ֔ם וְהִשְׁכַּמְתֶּ֖ם וַהֲלַכְתֶּ֣ם<font color="red"><sup>3</font></sup> לְדַרְכְּכֶ֑ם וַיֹּאמְר֣וּ לֹּ֔א כִּ֥י בָרְח֖וֹב נָלִֽין׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּפְצַר־בָּ֣ם מְאֹ֔ד וַיָּסֻ֣רוּ אֵלָ֔יו וַיָּבֹ֖אוּ אֶל־בֵּית֑וֹ וַיַּ֤עַשׂ לָהֶם֙ מִשְׁתֶּ֔ה וּמַצּ֥וֹת אָפָ֖ה וַיֹּאכֵֽלוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;טֶרֶם֮ יִשְׁכָּבוּ֒ וְאַנְשֵׁ֨י הָעִ֜יר אַנְשֵׁ֤י סְדֹם֙ נָסַ֣בּוּ עַל־הַבַּ֔יִת מִנַּ֖עַר וְעַד־זָקֵ֑ן כָּל־הָעָ֖ם מִקָּצֶֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּקְרְא֤וּ אֶל־לוֹט֙ וַיֹּ֣אמְרוּ ל֔וֹ אַיֵּ֧ה הָאֲנָשִׁ֛ים<font color="red"><sup>3</font></sup> אֲשֶׁר־בָּ֥אוּ אֵלֶ֖יךָ הַלָּ֑יְלָה הוֹצִיאֵ֣ם אֵלֵ֔ינוּ וְנֵדְעָ֖ה אֹתָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֵּצֵ֧א אֲלֵהֶ֛ם ל֖וֹט הַפֶּ֑תְחָה וְהַדֶּ֖לֶת סָגַ֥ר אַחֲרָֽיו׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּאמַ֑ר אַל־נָ֥א אַחַ֖י תָּרֵֽעוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הִנֵּה־נָ֨א לִ֜י שְׁתֵּ֣י בָנ֗וֹת אֲשֶׁ֤ר לֹֽא־יָדְעוּ֙ אִ֔ישׁ אוֹצִֽיאָה־נָּ֤א אֶתְהֶן֙ אֲלֵיכֶ֔ם וַעֲשׂ֣וּ לָהֶ֔ן כַּטּ֖וֹב בְּעֵינֵיכֶ֑ם רַ֠ק לָֽאֲנָשִׁ֤ים הָאֵל֙ אַל־תַּעֲשׂ֣וּ דָבָ֔ר כִּֽי־עַל־כֵּ֥ן בָּ֖אוּ בְּצֵ֥ל קֹרָתִֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּאמְר֣וּ׀ גֶּשׁ־הָ֗לְאָה וַיֹּֽאמְרוּ֙ הָאֶחָ֤ד בָּֽא־לָגוּר֙ וַיִּשְׁפֹּ֣ט שָׁפ֔וֹט עַתָּ֕ה נָרַ֥ע לְךָ֖ מֵהֶ֑ם וַיִּפְצְר֨וּ בָאִ֤ישׁ בְּלוֹט֙ מְאֹ֔ד וַֽיִּגְּשׁ֖וּ לִשְׁבֹּ֥ר הַדָּֽלֶת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּשְׁלְח֤וּ הָֽאֲנָשִׁים֙ אֶת־יָדָ֔ם וַיָּבִ֧יאוּ אֶת־ל֛וֹט אֲלֵיהֶ֖ם הַבָּ֑יְתָה וְאֶת־הַדֶּ֖לֶת סָגָֽרוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְֽאֶת־הָאֲנָשִׁ֞ים אֲשֶׁר־פֶּ֣תַח הַבַּ֗יִת הִכּוּ֙ בַּסַּנְוֵרִ֔ים מִקָּטֹ֖ן וְעַד־גָּד֑וֹל וַיִּלְא֖וּ לִמְצֹ֥א הַפָּֽתַח׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּאמְר֨וּ<font color="red"><sup>3</font></sup> הָאֲנָשִׁ֜ים אֶל־ל֗וֹט עֹ֚ד מִֽי־לְךָ֣ פֹ֔ה חָתָן֙ וּבָנֶ֣יךָ וּבְנֹתֶ֔יךָ וְכֹ֥ל אֲשֶׁר־לְךָ֖ בָּעִ֑יר הוֹצֵ֖א מִן־הַמָּקֽוֹם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּֽי־מַשְׁחִתִ֣ים אֲנַ֔חְנוּ אֶת־הַמָּק֖וֹם הַזֶּ֑ה כִּֽי־גָֽדְלָ֤ה צַעֲקָתָם֙ אֶת־פְּנֵ֣י יְהוָ֔ה וַיְשַׁלְּחֵ֥נוּ יְהוָ֖ה לְשַׁחֲתָֽהּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֵּצֵ֨א ל֜וֹט וַיְדַבֵּ֣ר׀ אֶל־חֲתָנָ֣יו׀ לֹקְחֵ֣י בְנֹתָ֗יו וַיֹּ֙אמֶר֙ ק֤וּמוּ צְּאוּ֙ מִן־הַמָּק֣וֹם הַזֶּ֔ה כִּֽי־מַשְׁחִ֥ית יְהוָ֖ה אֶת־הָעִ֑יר וַיְהִ֥י כִמְצַחֵ֖ק בְּעֵינֵ֥י חֲתָנָֽיו׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּכְמוֹ֙ הַשַּׁ֣חַר עָלָ֔ה וַיָּאִ֥יצוּ הַמַּלְאָכִ֖ים בְּל֣וֹט לֵאמֹ֑ר קוּם֩ קַ֨ח אֶֽת־אִשְׁתְּךָ֜ וְאֶת־שְׁתֵּ֤י בְנֹתֶ֙יךָ֙ הַנִּמְצָאֹ֔ת פֶּן־תִּסָּפֶ֖ה בַּעֲוֹ֥ן הָעִֽיר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַֽיִּתְמַהְמָ֓הּ׀ וַיַּחֲזִ֨קוּ<font color="red"><sup>3</font></sup> הָאֲנָשִׁ֜ים בְּיָד֣וֹ וּבְיַד־אִשְׁתּ֗וֹ וּבְיַד֙ שְׁתֵּ֣י בְנֹתָ֔יו בְּחֶמְלַ֥ת יְהוָ֖ה עָלָ֑יו וַיֹּצִאֻ֥הוּ וַיַּנִּחֻ֖הוּ מִח֥וּץ לָעִֽיר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְהִי֩ כְהוֹצִיאָ֨ם אֹתָ֜ם הַח֗וּצָה וַיֹּ֙אמֶר֙ הִמָּלֵ֣ט עַל־נַפְשֶׁ֔ךָ אַל־תַּבִּ֣יט אַחֲרֶ֔יךָ וְאַֽל־תַּעֲמֹ֖ד בְּכָל־הַכִּכָּ֑ר הָהָ֥רָה הִמָּלֵ֖ט פֶּן־תִּסָּפֶֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּ֥אמֶר ל֖וֹט אֲלֵהֶ֑ם אַל־נָ֖א אֲדֹנָֽי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הִנֵּה־נָ֠א מָצָ֨א עַבְדְּךָ֣ חֵן֮ בְּעֵינֶיךָ֒ וַתַּגְדֵּ֣ל חַסְדְּךָ֗ אֲשֶׁ֤ר עָשִׂ֙יתָ֙ עִמָּדִ֔י לְהַחֲי֖וֹת אֶת־נַפְשִׁ֑י וְאָנֹכִ֗י לֹ֤א אוּכַל֙ לְהִמָּלֵ֣ט הָהָ֔רָה פֶּן־תִּדְבָּקַ֥נִי הָרָעָ֖ה וָמַֽתִּי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הִנֵּה־נָ֠א הָעִ֨יר הַזֹּ֧את קְרֹבָ֛ה לָנ֥וּס שָׁ֖מָּה וְהִ֣יא מִצְעָ֑ר אִמָּלְטָ֨ה נָּ֜א שָׁ֗מָּה הֲלֹ֥א מִצְעָ֛ר הִ֖וא וּתְחִ֥י נַפְשִֽׁי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּ֣אמֶר אֵלָ֔יו הִנֵּה֙ נָשָׂ֣אתִי פָנֶ֔יךָ גַּ֖ם לַדָּבָ֣ר הַזֶּ֑ה לְבִלְתִּ֛י הָפְכִּ֥י אֶת־הָעִ֖יר אֲשֶׁ֥ר דִּבַּֽרְתָּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;מַהֵר֙ הִמָּלֵ֣ט שָׁ֔מָּה כִּ֣י לֹ֤א אוּכַל֙ לַעֲשׂ֣וֹת דָּבָ֔ר עַד־בֹּאֲךָ֖ שָׁ֑מָּה עַל־כֵּ֛ן קָרָ֥א שֵׁם־הָעִ֖יר צֽוֹעַר׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;הַשֶּׁ֖מֶשׁ יָצָ֣א עַל־הָאָ֑רֶץ וְל֖וֹט בָּ֥א צֹֽעֲרָה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַֽיהוָ֗ה הִמְטִ֧יר עַל־סְדֹ֛ם וְעַל־עֲמֹרָ֖ה גָּפְרִ֣ית וָאֵ֑שׁ מֵאֵ֥ת יְהוָ֖ה מִן־הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַֽיַּהֲפֹךְ֙ אֶת־הֶעָרִ֣ים הָאֵ֔ל וְאֵ֖ת כָּל־הַכִּכָּ֑ר וְאֵת֙ כָּל־יֹשְׁבֵ֣י הֶעָרִ֔ים וְצֶ֖מַח הָאֲדָמָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַתַּבֵּ֥ט אִשְׁתּ֖וֹ מֵאַחֲרָ֑יו וַתְּהִ֖י נְצִ֥יב מֶֽלַח׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיַּשְׁכֵּ֥ם אַבְרָהָ֖ם בַּבֹּ֑קֶר אֶל־הַ֨מָּק֔וֹם אֲשֶׁר־עָ֥מַד שָׁ֖ם אֶת־פְּנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיַּשְׁקֵ֗ף עַל־פְּנֵ֤י סְדֹם֙ וַעֲמֹרָ֔ה וְעַֽל־כָּל־פְּנֵ֖י אֶ֣רֶץ הַכִּכָּ֑ר וַיַּ֗רְא וְהִנֵּ֤ה עָלָה֙ קִיטֹ֣ר הָאָ֔רֶץ כְּקִיטֹ֖ר הַכִּבְשָֽׁן׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיְהִ֗י בְּשַׁחֵ֤ת אֱלֹהִים֙ אֶת־עָרֵ֣י הַכִּכָּ֔ר וַיִּזְכֹּ֥ר אֱלֹהִ֖ים אֶת־אַבְרָהָ֑ם וַיְשַׁלַּ֤ח אֶת־לוֹט֙ מִתּ֣וֹךְ הַהֲפֵכָ֔ה בַּהֲפֹךְ֙ אֶת־הֶ֣עָרִ֔ים אֲשֶׁר־יָשַׁ֥ב בָּהֵ֖ן לֽוֹט׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיַּעַל֩ ל֨וֹט מִצּ֜וֹעַר וַיֵּ֣שֶׁב בָּהָ֗ר וּשְׁתֵּ֤י בְנֹתָיו֙ עִמּ֔וֹ כִּ֥י יָרֵ֖א לָשֶׁ֣בֶת בְּצ֑וֹעַר וַיֵּ֙שֶׁב֙ בַּמְּעָרָ֔ה ה֖וּא וּשְׁתֵּ֥י בְנֹתָֽיו׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַתֹּ֧אמֶר הַבְּכִירָ֛ה אֶל־הַצְּעִירָ֖ה אָבִ֣ינוּ זָקֵ֑ן וְאִ֨ישׁ אֵ֤ין בָּאָ֙רֶץ֙ לָב֣וֹא עָלֵ֔ינוּ כְּדֶ֖רֶךְ כָּל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;לְכָ֨ה נַשְׁקֶ֧ה אֶת־אָבִ֛ינוּ יַ֖יִן וְנִשְׁכְּבָ֣ה עִמּ֑וֹ וּנְחַיֶּ֥ה מֵאָבִ֖ינוּ זָֽרַע׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַתַּשְׁקֶ֧יןָ אֶת־אֲבִיהֶ֛ן יַ֖יִן בַּלַּ֣יְלָה ה֑וּא וַתָּבֹ֤א הַבְּכִירָה֙ וַתִּשְׁכַּ֣ב אֶת־אָבִ֔יהָ וְלֹֽא־יָדַ֥ע בְּשִׁכְבָ֖הּ וּבְקוּׅמָֽהּ׃<font color="red"><sup>4</font></sup> </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַֽיְהִי֙ מִֽמָּחֳרָ֔ת וַתֹּ֤אמֶר הַבְּכִירָה֙ אֶל־הַצְּעִירָ֔ה הֵן־שָׁכַ֥בְתִּי אֶ֖מֶשׁ אֶת־אָבִ֑י נַשְׁקֶ֨נּוּ יַ֜יִן גַּם־הַלַּ֗יְלָה וּבֹ֙אִי֙ שִׁכְבִ֣י עִמּ֔וֹ וּנְחַיֶּ֥ה מֵאָבִ֖ינוּ זָֽרַע׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַתַּשְׁקֶ֜יןָ גַּ֣ם בַּלַּ֧יְלָה הַה֛וּא אֶת־אֲבִיהֶ֖ן יָ֑יִן וַתָּ֤קָם הַצְּעִירָה֙ וַתִּשְׁכַּ֣ב עִמּ֔וֹ וְלֹֽא־יָדַ֥ע בְּשִׁכְבָ֖הּ וּבְקֻמָֽהּ׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַֽתַּהֲרֶ֛יןָ שְׁתֵּ֥י בְנֽוֹת־ל֖וֹט מֵאֲבִיהֶֽן׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַתֵּ֤לֶד הַבְּכִירָה֙ בֵּ֔ן וַתִּקְרָ֥א שְׁמ֖וֹ מוֹאָ֑ב ה֥וּא אֲבִֽי־מוֹאָ֖ב עַד־הַיּֽוֹם׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְהַצְּעִירָ֤ה גַם־הִוא֙ יָ֣לְדָה בֵּ֔ן וַתִּקְרָ֥א שְׁמ֖וֹ בֶּן־עַמִּ֑י ה֛וּא אֲבִ֥י בְנֵֽי־עַמּ֖וֹן עַד־הַיּֽוֹם׃ ס</P>
</TD>
<TD WIDTH="50%">
<P>1&nbsp;wayy&#257;&#x1E07;&#333;&#8217;&ucirc; &#353;&#601;n&ecirc; hammal&#601;&#8217;&#257;&#x1E35;&icirc;m s&#601;&#x1E0F;&#333;m&acirc; b&#257;&#8216;ere&#x1E07; w&#601;lw&#333;&#x1E6D; y&#333;&#353;&#275;&#x1E07; b&#601;&#353;<sup>a</sup>&#8216;ar-s&#601;&#x1E0F;&#333;m wayyar&#601;&#8217;-lw&#333;&#x1E6D; wayy&#257;q&#257;m liq&#601;r&#257;&#8217;&#x1E6F;&#257;m wayyi&#353;&#601;t<sup>a</sup>&#x1E25;&ucirc; &#8217;apayim &#8217;&#257;r&#601;&#x1E63;&acirc;: </P>
<P>2&nbsp;wayy&#333;&#8217;mer hinneh nn&#257;&#8217;-&#8217;&#259;&#x1E0F;&#333;nay s&ucirc;r&ucirc; n&#257;&#8217; &#8217;el-b&ecirc;&#x1E6F; &#8216;a&#x1E07;&#601;d&#601;&#x1E35;em w&#601;l&icirc;n&ucirc; w&#601;r<sup>a</sup>&#x1E25;&#259;&#x1E63;&ucirc; ra&#x1E21;&#601;l&ecirc;&#x1E35;em w&#601;hi&#353;&#601;kam&#601;tem wah&#259;la&#x1E35;&#601;tem<font color="red"><sup>3</font></sup> l&#601;&#x1E0F;ar&#601;k&#601;&#x1E35;em wayy&#333;&#8217;m&#601;r&ucirc; ll&#333;&#8217; k&icirc; &#x1E07;&#257;r&#601;&#x1E25;w&#333;&#x1E07; n&#257;l&icirc;n: </P>
<P>3&nbsp;wayyif&#601;&#x1E63;ar-b&#257;m m&#601;&#8217;&#333;&#x1E0F; wayy&#257;sur&ucirc; &#8217;&#275;l&#257;yw wayy&#257;&#x1E07;&#333;&#8217;&ucirc; &#8217;el-b&ecirc;&#x1E6F;w&#333; wayy<sup>a</sup>&#8216;a&#347; l&acirc;em mi&#353;&#601;teh &ucirc;ma&#x1E63;&#x1E63;w&#333;&#x1E6F; &#8217;&#257;f&acirc; wayy&#333;&#8217;&#x1E35;&#275;l&ucirc;: </P>
<P>4&nbsp;&#x1E6D;erem yi&#353;&#601;k&#257;&#x1E07;&ucirc; w&#601;&#8217;an&#601;&#353;&ecirc; h&#257;&#8216;&icirc;r &#8217;an&#601;&#353;&ecirc; s&#601;&#x1E0F;&#333;m n&#257;sab&ucirc; &#8216;al-habayi&#x1E6F; minn<sup>a</sup>&#8216;ar w&#601;&#8216;a&#x1E0F;-z&#257;q&#275;n k&#257;l-h&#257;&#8216;&#257;m miqq&#257;&#x1E63;eh: </P>
<P>5&nbsp;wayyiq&#601;r&#601;&#8217;&ucirc; &#8217;el-lw&#333;&#x1E6D; wayy&#333;&#8217;m&#601;r&ucirc; lw&#333; &#8217;ayy&#275;h h&#257;&#8217;&#259;n&#257;&#353;&icirc;m<font color="red"><sup>3</font></sup> &#8217;&#259;&#353;er-b&#257;&#8217;&ucirc; &#8217;&#275;ley&#x1E35;&#257; hall&#257;y&#601;l&acirc; hw&#333;&#x1E63;&icirc;&#8217;&#275;m &#8217;&#275;l&ecirc;n&ucirc; w&#601;n&#275;&#x1E0F;&#601;&#8216;&acirc; &#8217;&#333;&#x1E6F;&#257;m: </P>
<P>6&nbsp;wayy&#275;&#x1E63;&#275;&#8217; &#8217;&#259;l&#275;hem lw&#333;&#x1E6D; hape&#x1E6F;&#601;&#x1E25;&acirc; w&#601;hadele&#x1E6F; s&#257;&#x1E21;ar &#8217;<sup>a</sup>&#x1E25;&#259;r&#257;yw: </P>
<P>7&nbsp;wayy&#333;&#8217;mar &#8217;al-n&#257;&#8217; &#8217;<sup>a</sup>&#x1E25;ay t&#257;r&#275;&#8216;&ucirc;: </P>
<P>8&nbsp;hinn&#275;h-n&#257;&#8217; l&icirc; &#353;&#601;t&ecirc; &#x1E07;&#257;nw&#333;&#x1E6F; &#8217;&#259;&#353;er l&#333;&#8217;-y&#257;&#x1E0F;&#601;&#8216;&ucirc; &#8217;&icirc;&#353; &#8217;w&#333;&#x1E63;&icirc;&#8217;&acirc;-nn&#257;&#8217; &#8217;e&#x1E6F;&#601;hen &#8217;&#259;l&ecirc;&#x1E35;em w<sup>a</sup>&#8216;&#259;&#347;&ucirc; l&acirc;en ka&#x1E6D;&#x1E6D;w&#333;&#x1E07; b&#601;&#8216;&ecirc;n&ecirc;&#x1E35;em raq l&#257;&#8217;&#259;n&#257;&#353;&icirc;m h&#257;&#8217;&#275;l &#8217;al-t<sup>a</sup>&#8216;&#259;&#347;&ucirc; &#x1E0F;&#257;&#x1E07;&#257;r k&icirc;-&#8216;al-k&#275;n b&#257;&#8217;&ucirc; b&#601;&#x1E63;&#275;l q&#333;r&#257;&#x1E6F;&icirc;: </P>
<P>9&nbsp;wayy&#333;&#8217;m&#601;r&ucirc;| ge&#353;-h&#257;l&#601;&#8217;&acirc; wayy&#333;&#8217;m&#601;r&ucirc; h&#257;&#8217;e&#x1E25;&#257;&#x1E0F; b&#257;&#8217;-l&#257;&#x1E21;&ucirc;r wayyi&#353;&#601;p&#333;&#x1E6D; &#353;&#257;fw&#333;&#x1E6D; &#8216;at&acirc; n&#257;r<sup>a</sup>&#8216; l&#601;&#x1E35;&#257; m&#275;hem wayyif&#601;&#x1E63;&#601;r&ucirc; &#x1E07;&#257;&#8217;&icirc;&#353; b&#601;lw&#333;&#x1E6D; m&#601;&#8217;&#333;&#x1E0F; wayyig&#601;&#353;&ucirc; li&#353;&#601;b&#333;r had&#257;le&#x1E6F;: </P>
<P>10&nbsp;wayyi&#353;&#601;l&#601;&#x1E25;&ucirc; h&#257;&#8217;&#259;n&#257;&#353;&icirc;m &#8217;e&#x1E6F;-y&#257;&#x1E0F;&#257;m wayy&#257;&#x1E07;&icirc;&#8217;&ucirc; &#8217;e&#x1E6F;-lw&#333;&#x1E6D; &#8217;&#259;l&ecirc;hem hab&#257;y&#601;&#x1E6F;&acirc; w&#601;&#8217;e&#x1E6F;-hadele&#x1E6F; s&#257;&#x1E21;&#257;r&ucirc;: </P>
<P>11&nbsp;w&#601;&#8217;e&#x1E6F;-h&#257;&#8217;&#259;n&#257;&#353;&icirc;m &#8217;&#259;&#353;er-pe&#x1E6F;<sup>a</sup>&#x1E25; habayi&#x1E6F; hik&ucirc; bassan&#601;w&#275;r&icirc;m miqq&#257;&#x1E6D;&#333;n w&#601;&#8216;a&#x1E0F;-g&#257;&#x1E0F;w&#333;l wayyil&#601;&#8217;&ucirc; lim&#601;&#x1E63;&#333;&#8217; hap&#257;&#x1E6F;<sup>a</sup>&#x1E25;: </P>
<P>12&nbsp;wayy&#333;&#8217;m&#601;r&ucirc;<font color="red"><sup>3</font></sup> h&#257;&#8217;&#259;n&#257;&#353;&icirc;m &#8217;el-lw&#333;&#x1E6D; &#8216;&#333;&#x1E0F; m&icirc;-l&#601;&#x1E35;&#257; f&#333;h &#x1E25;&#257;&#x1E6F;&#257;n &ucirc;&#x1E07;&#257;ney&#x1E35;&#257; &ucirc;&#x1E07;&#601;n&#333;&#x1E6F;ey&#x1E35;&#257; w&#601;&#x1E35;&#333;l &#8217;&#259;&#353;er-l&#601;&#x1E35;&#257; b&#257;&#8216;&icirc;r hw&#333;&#x1E63;&#275;&#8217; min-hamm&#257;qw&#333;m: </P>
<P>13&nbsp;k&icirc;-ma&#353;&#601;&#x1E25;i&#x1E6F;&icirc;m &#8217;&#259;n<sup>a</sup>&#x1E25;&#601;n&ucirc; &#8217;e&#x1E6F;-hamm&#257;qw&#333;m hazzeh k&icirc;-&#x1E21;&#257;&#x1E0F;&#601;l&acirc; &#x1E63;<sup>a</sup>&#8216;&#259;q&#257;&#x1E6F;&#257;m &#8217;e&#x1E6F;-p&#601;n&ecirc; y&#601;hw&acirc; way&#601;&#353;all&#601;&#x1E25;&#275;n&ucirc; y&#601;hw&acirc; l&#601;&#353;<sup>a</sup>&#x1E25;&#259;&#x1E6F;&#257;h: </P>
<P>14&nbsp;wayy&#275;&#x1E63;&#275;&#8217; lw&#333;&#x1E6D; way&#601;&#x1E0F;ab&#275;r| &#8217;el-&#x1E25;&#259;&#x1E6F;&#257;n&#257;yw| l&#333;q&#601;&#x1E25;&ecirc; &#x1E07;&#601;n&#333;&#x1E6F;&#257;yw wayy&#333;&#8217;mer q&ucirc;m&ucirc; &#x1E63;&#x1E63;&#601;&#8217;&ucirc; min-hamm&#257;qw&#333;m hazzeh k&icirc;-ma&#353;&#601;&#x1E25;&icirc;&#x1E6F; y&#601;hw&acirc; &#8217;e&#x1E6F;-h&#257;&#8216;&icirc;r way&#601;h&icirc; &#x1E35;im&#601;&#x1E63;<sup>a</sup>&#x1E25;&#275;q b&#601;&#8216;&ecirc;n&ecirc; &#x1E25;&#259;&#x1E6F;&#257;n&#257;yw: </P>
<P>15&nbsp;&ucirc;&#x1E35;&#601;mw&#333; ha&#353;&#353;<sup>a</sup>&#x1E25;ar &#8216;&#257;l&acirc; wayy&#257;&#8217;&icirc;&#x1E63;&ucirc; hammal&#601;&#8217;&#257;&#x1E35;&icirc;m b&#601;lw&#333;&#x1E6D; l&#275;&#8217;m&#333;r q&ucirc;m q<sup>a</sup>&#x1E25; &#8217;e&#x1E6F;-&#8217;i&#353;&#601;t&#601;&#x1E35;&#257; w&#601;&#8217;e&#x1E6F;-&#353;&#601;t&ecirc; &#x1E07;&#601;n&#333;&#x1E6F;ey&#x1E35;&#257; hannim&#601;&#x1E63;&#257;&#8217;&#333;&#x1E6F; pen-tiss&#257;feh b<sup>a</sup>&#8216;&#259;w&#333;n h&#257;&#8216;&icirc;r: </P>
<P>16&nbsp;wayyi&#x1E6F;&#601;mah&#601;m&#257;h| wayy<sup>a</sup>&#x1E25;&#259;ziq&ucirc;<font color="red"><sup>3</font></sup> h&#257;&#8217;&#259;n&#257;&#353;&icirc;m b&#601;y&#257;&#x1E0F;w&#333; &ucirc;&#x1E07;&#601;ya&#x1E0F;-&#8217;i&#353;&#601;tw&#333; &ucirc;&#x1E07;&#601;ya&#x1E0F; &#353;&#601;t&ecirc; &#x1E07;&#601;n&#333;&#x1E6F;&#257;yw b&#601;&#x1E25;em&#601;la&#x1E6F; y&#601;hw&acirc; &#8216;&#257;l&#257;yw wayy&#333;&#x1E63;i&#8217;uh&ucirc; wayyanni&#x1E25;uh&ucirc; mi&#x1E25;&ucirc;&#x1E63; l&#257;&#8216;&icirc;r: </P>
<P>17&nbsp;way&#601;h&icirc; &#x1E35;&#601;hw&#333;&#x1E63;&icirc;&#8217;&#257;m &#8217;&#333;&#x1E6F;&#257;m h<sup>a</sup>&#x1E25;&ucirc;&#x1E63;&acirc; wayy&#333;&#8217;mer himm&#257;l&#275;&#x1E6D; &#8216;al-naf&#601;&#353;e&#x1E35;&#257; &#8217;al-tab&icirc;&#x1E6D; &#8217;<sup>a</sup>&#x1E25;&#259;rey&#x1E35;&#257; w&#601;&#8217;al-t<sup>a</sup>&#8216;&#259;m&#333;&#x1E0F; b&#601;&#x1E35;&#257;l-hakik&#257;r h&acirc;&#257;r&acirc; himm&#257;l&#275;&#x1E6D; pen-tiss&#257;feh: </P>
<P>18&nbsp;wayy&#333;&#8217;mer lw&#333;&#x1E6D; &#8217;&#259;l&#275;hem &#8217;al-n&#257;&#8217; &#8217;&#259;&#x1E0F;&#333;n&#257;y: </P>
<P>19&nbsp;hinn&#275;h-n&#257;&#8217; m&#257;&#x1E63;&#257;&#8217; &#8216;a&#x1E07;&#601;d&#601;&#x1E35;&#257; &#x1E25;&#275;n b&#601;&#8216;&ecirc;ney&#x1E35;&#257; wata&#x1E21;&#601;d&#275;l &#x1E25;as&#601;d&#601;&#x1E35;&#257; &#8217;&#259;&#353;er &#8216;&#257;&#347;&icirc;&#x1E6F;&#257; &#8216;imm&#257;&#x1E0F;&icirc; l&#601;h<sup>a</sup>&#x1E25;&#259;yw&#333;&#x1E6F; &#8217;e&#x1E6F;-naf&#601;&#353;&icirc; w&#601;&#8217;&#257;n&#333;&#x1E35;&icirc; l&#333;&#8217; &#8217;&ucirc;&#x1E35;al l&#601;himm&#257;l&#275;&#x1E6D; h&acirc;&#257;r&acirc; pen-ti&#x1E0F;&#601;b&#257;qan&icirc; h&#257;r&#257;&#8216;&acirc; w&#257;mat&icirc;: </P>
<P>20&nbsp;hinn&#275;h-n&#257;&#8217; h&#257;&#8216;&icirc;r hazz&#333;&#8217;&#x1E6F; q&#601;r&#333;&#x1E07;&acirc; l&#257;n&ucirc;s &#353;&#257;mm&acirc; w&#601;h&icirc;&#8217; mi&#x1E63;&#601;&#8216;&#257;r &#8217;imm&#257;l&#601;&#x1E6D;&acirc; nn&#257;&#8217; &#353;&#257;mm&acirc; h&#259;l&#333;&#8217; mi&#x1E63;&#601;&#8216;&#257;r hiw&#8217; &ucirc;&#x1E6F;&#601;&#x1E25;&icirc; naf&#601;&#353;&icirc;: </P>
<P>21&nbsp;wayy&#333;&#8217;mer &#8217;&#275;l&#257;yw hinn&#275;h n&#257;&#347;&#257;&#8217;&#x1E6F;&icirc; f&#257;ney&#x1E35;&#257; gam lad&#257;&#x1E07;&#257;r hazzeh l&#601;&#x1E07;il&#601;t&icirc; h&#257;f&#601;k&icirc; &#8217;e&#x1E6F;-h&#257;&#8216;&icirc;r &#8217;&#259;&#353;er dibar&#601;t&#257;: </P>
<P>22&nbsp;mah&#275;r himm&#257;l&#275;&#x1E6D; &#353;&#257;mm&acirc; k&icirc; l&#333;&#8217; &#8217;&ucirc;&#x1E35;al l<sup>a</sup>&#8216;&#259;&#347;w&#333;&#x1E6F; d&#257;&#x1E07;&#257;r &#8216;a&#x1E0F;-b&#333;&#8217;&#259;&#x1E35;&#257; &#353;&#257;mm&acirc; &#8216;al-k&#275;n q&#257;r&#257;&#8217; &#353;&#275;m-h&#257;&#8216;&icirc;r &#x1E63;w&#333;&#8216;ar: </P>
<P>23&nbsp;ha&#353;&#353;eme&#353; y&#257;&#x1E63;&#257;&#8217; &#8216;al-h&#257;&#8217;&#257;re&#x1E63; w&#601;lw&#333;&#x1E6D; b&#257;&#8217; &#x1E63;&#333;&#8216;&#259;r&acirc;: </P>
<P>24&nbsp;wayhw&acirc; him&#601;&#x1E6D;&icirc;r &#8216;al-s&#601;&#x1E0F;&#333;m w&#601;&#8216;al-&#8216;&#259;m&#333;r&acirc; g&#257;f&#601;r&icirc;&#x1E6F; w&#257;&#8217;&#275;&#353; m&#275;&#8217;&#275;&#x1E6F; y&#601;hw&acirc; min-ha&#353;&#353;&#257;m&#257;yim: </P>
<P>25&nbsp;wayyah&#259;f&#333;&#x1E35;&#601; &#8217;e&#x1E6F;-he&#8216;&#257;r&icirc;m h&#257;&#8217;&#275;l w&#601;&#8217;&#275;&#x1E6F; k&#257;l-hakik&#257;r w&#601;&#8217;&#275;&#x1E6F; k&#257;l-y&#333;&#353;&#601;&#x1E07;&ecirc; he&#8216;&#257;r&icirc;m w&#601;&#x1E63;em<sup>a</sup>&#x1E25; h&#257;&#8217;&#259;&#x1E0F;&#257;m&acirc;: </P>
<P>26&nbsp;watab&#275;&#x1E6D; &#8217;i&#353;&#601;tw&#333; m&#275;&#8217;<sup>a</sup>&#x1E25;&#259;r&#257;yw wat&#601;h&icirc; n&#601;&#x1E63;&icirc;&#x1E07; mel<sup>a</sup>&#x1E25;: </P>
<P>27&nbsp;wayya&#353;&#601;k&#275;m &#8217;a&#x1E07;&#601;r&acirc;&#257;m bab&#333;qer &#8217;el-hamm&#257;qw&#333;m &#8217;&#259;&#353;er-&#8216;&#257;ma&#x1E0F; &#353;&#257;m &#8217;e&#x1E6F;-p&#601;n&ecirc; y&#601;hw&acirc;: </P>
<P>28&nbsp;wayya&#353;&#601;q&#275;f &#8216;al-p&#601;n&ecirc; s&#601;&#x1E0F;&#333;m w<sup>a</sup>&#8216;&#259;m&#333;r&acirc; w&#601;&#8216;al-k&#257;l-p&#601;n&ecirc; &#8217;ere&#x1E63; hakik&#257;r wayyar&#601;&#8217; w&#601;hinn&#275;h &#8216;&#257;l&acirc; q&icirc;&#x1E6D;&#333;r h&#257;&#8217;&#257;re&#x1E63; k&#601;q&icirc;&#x1E6D;&#333;r haki&#x1E07;&#601;&#353;&#257;n: </P>
<P>29&nbsp;way&#601;h&icirc; b&#601;&#353;<sup>a</sup>&#x1E25;&#275;&#x1E6F; &#8217;&#277;l&#333;h&icirc;m &#8217;e&#x1E6F;-&#8216;&#257;r&ecirc; hakik&#257;r wayyiz&#601;k&#333;r &#8217;&#277;l&#333;h&icirc;m &#8217;e&#x1E6F;-&#8217;a&#x1E07;&#601;r&acirc;&#257;m way&#601;&#353;all<sup>a</sup>&#x1E25; &#8217;e&#x1E6F;-lw&#333;&#x1E6D; mitw&#333;&#x1E35;&#601; hah&#259;f&#275;&#x1E35;&acirc; bah&#259;f&#333;&#x1E35;&#601; &#8217;e&#x1E6F;-he&#8216;&#257;r&icirc;m &#8217;&#259;&#353;er-y&#257;&#353;a&#x1E07; b&acirc;&#275;n lw&#333;&#x1E6D;: </P>
<P>30&nbsp;wayy<sup>a</sup>&#8216;al lw&#333;&#x1E6D; mi&#x1E63;&#x1E63;w&#333;&#8216;ar wayy&#275;&#353;e&#x1E07; b&acirc;&#257;r &ucirc;&#353;&#601;t&ecirc; &#x1E07;&#601;n&#333;&#x1E6F;&#257;yw &#8216;immw&#333; k&icirc; y&#257;r&#275;&#8217; l&#257;&#353;e&#x1E07;e&#x1E6F; b&#601;&#x1E63;w&#333;&#8216;ar wayy&#275;&#353;e&#x1E07; bamm&#601;&#8216;&#257;r&acirc; h&ucirc;&#8217; &ucirc;&#353;&#601;t&ecirc; &#x1E07;&#601;n&#333;&#x1E6F;&#257;yw: </P>
<P>31&nbsp;wat&#333;&#8217;mer hab&#601;&#x1E35;&icirc;r&acirc; &#8217;el-ha&#x1E63;&#x1E63;&#601;&#8216;&icirc;r&acirc; &#8217;&#257;&#x1E07;&icirc;n&ucirc; z&#257;q&#275;n w&#601;&#8217;&icirc;&#353; &#8217;&ecirc;n b&#257;&#8217;&#257;re&#x1E63; l&#257;&#x1E07;w&#333;&#8217; &#8216;&#257;l&ecirc;n&ucirc; k&#601;&#x1E0F;ere&#x1E35;&#601; k&#257;l-h&#257;&#8217;&#257;re&#x1E63;: </P>
<P>32&nbsp;l&#601;&#x1E35;&acirc; na&#353;&#601;qeh &#8217;e&#x1E6F;-&#8217;&#257;&#x1E07;&icirc;n&ucirc; yayin w&#601;ni&#353;&#601;k&#601;&#x1E07;&acirc; &#8216;immw&#333; &ucirc;n&#601;&#x1E25;ayyeh m&#275;&#8217;&#257;&#x1E07;&icirc;n&ucirc; z&#257;r<sup>a</sup>&#8216;: </P>
<P>33&nbsp;wata&#353;&#601;qeyn&#257; &#8217;e&#x1E6F;-&#8217;&#259;&#x1E07;&icirc;hen yayin ballay&#601;l&acirc; h&ucirc;&#8217; wat&#257;&#x1E07;&#333;&#8217; hab&#601;&#x1E35;&icirc;r&acirc; wati&#353;&#601;ka&#x1E07; &#8217;e&#x1E6F;-&#8217;&#257;&#x1E07;&icirc;h&#257; w&#601;l&#333;&#8217;-y&#257;&#x1E0F;<sup>a</sup>&#8216; b&#601;&#353;i&#x1E35;&#601;&#x1E07;&#257;h &ucirc;&#x1E07;&#601;q&ucirc;&#x5C5;m&#257;h:<font color="red"><sup>4</font></sup> </P>
<P>34&nbsp;way&#601;h&icirc; mimm&#257;&#x1E25;&#335;r&#257;&#x1E6F; wat&#333;&#8217;mer hab&#601;&#x1E35;&icirc;r&acirc; &#8217;el-ha&#x1E63;&#x1E63;&#601;&#8216;&icirc;r&acirc; h&#275;n-&#353;&#257;&#x1E35;a&#x1E07;&#601;t&icirc; &#8217;eme&#353; &#8217;e&#x1E6F;-&#8217;&#257;&#x1E07;&icirc; na&#353;&#601;qenn&ucirc; yayin gam-hallay&#601;l&acirc; &ucirc;&#x1E07;&#333;&#8217;&icirc; &#353;i&#x1E35;&#601;&#x1E07;&icirc; &#8216;immw&#333; &ucirc;n&#601;&#x1E25;ayyeh m&#275;&#8217;&#257;&#x1E07;&icirc;n&ucirc; z&#257;r<sup>a</sup>&#8216;: </P>
<P>35&nbsp;wata&#353;&#601;qeyn&#257; gam ballay&#601;l&acirc; hah&ucirc;&#8217; &#8217;e&#x1E6F;-&#8217;&#259;&#x1E07;&icirc;hen y&#257;yin wat&#257;q&#257;m ha&#x1E63;&#x1E63;&#601;&#8216;&icirc;r&acirc; wati&#353;&#601;ka&#x1E07; &#8216;immw&#333; w&#601;l&#333;&#8217;-y&#257;&#x1E0F;<sup>a</sup>&#8216; b&#601;&#353;i&#x1E35;&#601;&#x1E07;&#257;h &ucirc;&#x1E07;&#601;qum&#257;h: </P>
<P>36&nbsp;watah&#259;reyn&#257; &#353;&#601;t&ecirc; &#x1E07;&#601;nw&#333;&#x1E6F;-lw&#333;&#x1E6D; m&#275;&#8217;&#259;&#x1E07;&icirc;hen: </P>
<P>37&nbsp;wat&#275;le&#x1E0F; hab&#601;&#x1E35;&icirc;r&acirc; b&#275;n watiq&#601;r&#257;&#8217; &#353;&#601;mw&#333; mw&#333;&#8217;&#257;&#x1E07; h&ucirc;&#8217; &#8217;&#259;&#x1E07;&icirc;-mw&#333;&#8217;&#257;&#x1E07; &#8216;a&#x1E0F;-hayyw&#333;m: </P>
<P>38&nbsp;w&#601;ha&#x1E63;&#x1E63;&#601;&#8216;&icirc;r&acirc; &#x1E21;am-hiw&#8217; y&#257;l&#601;&#x1E0F;&acirc; b&#275;n watiq&#601;r&#257;&#8217; &#353;&#601;mw&#333; ben-&#8216;amm&icirc; h&ucirc;&#8217; &#8217;&#259;&#x1E07;&icirc; &#x1E07;&#601;n&ecirc;-&#8216;ammw&#333;n &#8216;a&#x1E0F;-hayyw&#333;m: s</P>
</TD>
</TABLE>
<P><HR>
<CENTER>
<A HREF="gen020.htm">Next: Genesis (Bereshit) Chapter 20</A></CENTER>
</BODY>
</HTML>
