<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Samuel (2 Shmuel): 2 Samuel (2 Shmuel) Chapter 17</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa2017">Polyglot</A>&nbsp;
<A HREF="../kjv/sa2017">KJV</A>&nbsp;
<A HREF="../sep/sa2017">Sep</A>&nbsp;
<A HREF="../vul/sa2017">Vul</A>&nbsp;

<BR>
<BR><A HREF="sa2">2 Samuel (2 Shmuel) Index</A><BR>
&nbsp;
<A HREF="sa2016">Previous</A>&nbsp;
<A HREF="sa2018">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Samuel (2 Shmuel) Chapter 17</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֥אמֶר אֲחִיתֹ֖פֶל אֶל־אַבְשָׁלֹ֑ם אֶבְחֲרָ֣ה נָּ֗א שְׁנֵים־עָשָׂ֥ר אֶ֙לֶף֙ אִ֔ישׁ וְאָק֛וּמָה וְאֶרְדְּפָ֥ה אַחֲרֵי־דָוִ֖ד הַלָּֽיְלָה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאָב֣וֹא עָלָ֗יו וְה֤וּא יָגֵ֙עַ֙ וּרְפֵ֣ה יָדַ֔יִם וְהַֽחֲרַדְתִּ֣י אֹת֔וֹ וְנָ֖ס כָּל־הָעָ֣ם אֲשֶׁר־אִתּ֑וֹ וְהִכֵּיתִ֥י אֶת־הַמֶּ֖לֶךְ לְבַדּֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאָשִׁ֥יבָה כָל־הָעָ֖ם אֵלֶ֑יךָ כְּשׁ֣וּב הַכֹּ֔ל הָאִישׁ֙ אֲשֶׁ֣ר אַתָּ֣ה מְבַקֵּ֔שׁ כָּל־הָעָ֖ם יִהְיֶ֥ה שָׁלֽוֹם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּישַׁ֥ר הַדָּבָ֖ר בְּעֵינֵ֣י אַבְשָׁלֹ֑ם וּבְעֵינֵ֖י כָּל־זִקְנֵ֥י יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֙אמֶר֙ אַבְשָׁל֔וֹם קְרָ֣א נָ֔א גַּ֖ם לְחוּשַׁ֣י הָאַרְכִּ֑י וְנִשְׁמְעָ֥ה מַה־בְּפִ֖יו גַּם־הֽוּא׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּבֹ֣א חוּשַׁי֮ אֶל־אַבְשָׁלוֹם֒ וַיֹּאמֶר֩ אַבְשָׁל֨וֹם אֵלָ֜יו לֵאמֹ֗ר כַּדָּבָ֤ר הַזֶּה֙ דִּבֶּ֣ר אֲחִיתֹ֔פֶל הֲנַעֲשֶׂ֖ה אֶת־דְּבָר֑וֹ אִם־אַ֖יִן אַתָּ֥ה דַבֵּֽר׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֥אמֶר חוּשַׁ֖י אֶל־אַבְשָׁל֑וֹם לֹֽא־טוֹבָ֧ה הָעֵצָ֛ה אֲשֶׁר־יָעַ֥ץ אֲחִיתֹ֖פֶל בַּפַּ֥עַם הַזֹּֽאת׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֣אמֶר חוּשַׁ֗י אַתָּ֣ה יָ֠דַעְתָּ אֶת־אָבִ֨יךָ וְאֶת־אֲנָשָׁ֜יו כִּ֧י גִבֹּרִ֣ים הֵ֗מָּה וּמָרֵ֥י נֶ֙פֶשׁ֙ הֵ֔מָּה כְּדֹ֥ב שַׁכּ֖וּל בַּשָּׂדֶ֑ה וְאָבִ֙יךָ֙ אִ֣ישׁ מִלְחָמָ֔ה וְלֹ֥א יָלִ֖ין אֶת־הָעָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הִנֵּ֨ה עַתָּ֤ה הֽוּא־נֶחְבָּא֙ בְּאַחַ֣ת הַפְּחָתִ֔ים א֖וֹ בְּאַחַ֣ד הַמְּקוֹמֹ֑ת וְהָיָ֗ה כִּנְפֹ֤ל בָּהֶם֙ בַּתְּחִלָּ֔ה וְשָׁמַ֤ע הַשֹּׁמֵ֙עַ֙ וְאָמַ֔ר הָֽיְתָה֙ מַגֵּפָ֔ה בָּעָ֕ם אֲשֶׁ֖ר אַחֲרֵ֥י אַבְשָׁלֹֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְה֣וּא גַם־בֶּן־חַ֗יִל אֲשֶׁ֥ר לִבּ֛וֹ כְּלֵ֥ב הָאַרְיֵ֖ה הִמֵּ֣ס יִמָּ֑ס כִּֽי־יֹדֵ֤עַ כָּל־יִשְׂרָאֵל֙ כִּי־גִבּ֣וֹר אָבִ֔יךָ וּבְנֵי־חַ֖יִל אֲשֶׁ֥ר אִתּֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֣י יָעַ֗צְתִּי הֵ֠אָסֹף יֵאָסֵ֨ף עָלֶ֤יךָ כָל־יִשְׂרָאֵל֙ מִדָּן֙ וְעַד־בְּאֵ֣ר שֶׁ֔בַע כַּח֥וֹל אֲשֶׁר־עַל־הַיָּ֖ם לָרֹ֑ב וּפָנֶ֥יךָ הֹלְכִ֖ים בַּקְרָֽב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּבָ֣אנוּ אֵלָ֗יו <font color="brown">באחת</font> <font color="blue">בְּאַחַ֤ד</font> הַמְּקוֹמֹת֙ אֲשֶׁ֣ר נִמְצָ֣א שָׁ֔ם וְנַ֣חְנוּ עָלָ֔יו כַּאֲשֶׁ֛ר יִפֹּ֥ל הַטַּ֖ל עַל־הָאֲדָמָ֑ה וְלֹֽא־נ֥וֹתַר בּ֛וֹ וּבְכָל־הָאֲנָשִׁ֥ים אֲשֶׁר־אִתּ֖וֹ גַּם־אֶחָֽד׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאִם־אֶל־עִיר֙ יֵֽאָסֵ֔ף וְהִשִּׂ֧יאוּ כָֽל־יִשְׂרָאֵ֛ל אֶל־הָעִ֥יר הַהִ֖יא חֲבָלִ֑ים וְסָחַ֤בְנוּ אֹתוֹ֙ עַד־הַנַּ֔חַל עַ֛ד אֲשֶֽׁר־לֹא־נִמְצָ֥א שָׁ֖ם גַּם־צְרֽוֹר׃ פ</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֤אמֶר אַבְשָׁלוֹם֙ וְכָל־אִ֣ישׁ יִשְׂרָאֵ֔ל טוֹבָ֗ה עֲצַת֙ חוּשַׁ֣י הָאַרְכִּ֔י מֵעֲצַ֖ת אֲחִיתֹ֑פֶל וַיהוָ֣ה צִוָּ֗ה לְהָפֵ֞ר אֶת־עֲצַ֤ת אֲחִיתֹ֙פֶל֙ הַטּוֹבָ֔ה לְבַעֲב֗וּר הָבִ֧יא יְהוָ֛ה אֶל־אַבְשָׁל֖וֹם אֶת־הָרָעָֽה׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֣אמֶר חוּשַׁ֗י אֶל־צָד֤וֹק וְאֶל־אֶבְיָתָר֙ הַכֹּ֣הֲנִ֔ים כָּזֹ֣את וְכָזֹ֗את יָעַ֤ץ אֲחִיתֹ֙פֶל֙ אֶת־אַבְשָׁלֹ֔ם וְאֵ֖ת זִקְנֵ֣י יִשְׂרָאֵ֑ל וְכָזֹ֥את וְכָזֹ֖את יָעַ֥צְתִּי אָֽנִי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְעַתָּ֡ה שִׁלְח֣וּ מְהֵרָה֩ וְהַגִּ֨ידוּ לְדָוִ֜ד לֵאמֹ֗ר אַל־תָּ֤לֶן הַלַּ֙יְלָה֙ בְּעַֽרְב֣וֹת הַמִּדְבָּ֔ר וְגַ֖ם עָב֣וֹר תַּעֲב֑וֹר פֶּ֚ן יְבֻלַּ֣ע לַמֶּ֔לֶךְ וּלְכָל־הָעָ֖ם אֲשֶׁ֥ר אִתּֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וִיהוֹנָתָ֨ן וַאֲחִימַ֜עַץ עֹמְדִ֣ים בְּעֵין־רֹגֵ֗ל וְהָלְכָ֤ה הַשִּׁפְחָה֙ וְהִגִּ֣ידָה לָהֶ֔ם וְהֵם֙ יֵֽלְכ֔וּ וְהִגִּ֖ידוּ לַמֶּ֣לֶךְ דָּוִ֑ד כִּ֣י לֹ֥א יוּכְל֛וּ לְהֵרָא֖וֹת לָב֥וֹא הָעִֽירָה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיַּ֤רְא אֹתָם֙ נַ֔עַר וַיַּגֵּ֖ד לְאַבְשָׁלֹ֑ם וַיֵּלְכוּ֩ שְׁנֵיהֶ֨ם מְהֵרָ֜ה וַיָּבֹ֣אוּ׀ אֶל־בֵּֽית־אִ֣ישׁ בְּבַחוּרִ֗ים וְל֥וֹ בְאֵ֛ר בַּחֲצֵר֖וֹ וַיֵּ֥רְדוּ שָֽׁם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַתִּקַּ֣ח הָאִשָּׁ֗ה וַתִּפְרֹ֤שׂ אֶת־הַמָּסָךְ֙ עַל־פְּנֵ֣י הַבְּאֵ֔ר וַתִּשְׁטַ֥ח עָלָ֖יו הָֽרִפ֑וֹת וְלֹ֥א נוֹדַ֖ע דָּבָֽר׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיָּבֹ֣אוּ עַבְדֵי֩ אַבְשָׁל֨וֹם אֶֽל־הָאִשָּׁ֜ה הַבַּ֗יְתָה וַיֹּֽאמְרוּ֙ אַיֵּ֗ה אֲחִימַ֙עַץ֙ וִיה֣וֹנָתָ֔ן וַתֹּ֤אמֶר לָהֶם֙ הָֽאִשָּׁ֔ה עָבְר֖וּ מִיכַ֣ל הַמָּ֑יִם וַיְבַקְשׁוּ֙ וְלֹ֣א מָצָ֔אוּ וַיָּשֻׁ֖בוּ יְרוּשָׁלִָֽם׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיְהִ֣י׀ אַחֲרֵ֣י לֶכְתָּ֗ם וַֽיַּעֲלוּ֙ מֵֽהַבְּאֵ֔ר וַיֵּ֣לְכ֔וּ וַיַּגִּ֖דוּ לַמֶּ֣לֶךְ דָּוִ֑ד וַיֹּאמְר֣וּ אֶל־דָּוִ֗ד ק֣וּמוּ וְעִבְר֤וּ מְהֵרָה֙ אֶת־הַמַּ֔יִם כִּי־כָ֛כָה יָעַ֥ץ עֲלֵיכֶ֖ם אֲחִיתֹֽפֶל׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיָּ֣קָם דָּוִ֗ד וְכָל־הָעָם֙ אֲשֶׁ֣ר אִתּ֔וֹ וַיַּעַבְר֖וּ אֶת־הַיַּרְדֵּ֑ן עַד־א֣וֹר הַבֹּ֗קֶר עַד־אַחַד֙ לֹ֣א נֶעְדָּ֔ר אֲשֶׁ֥ר לֹא־עָבַ֖ר אֶת־הַיַּרְדֵּֽן׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַאֲחִיתֹ֣פֶל רָאָ֗ה כִּ֣י לֹ֣א נֶעֶשְׂתָה֮ עֲצָתוֹ֒ וַיַּחֲבֹ֣שׁ אֶֽת־הַחֲמ֗וֹר וַיָּ֜קָם וַיֵּ֤לֶךְ אֶל־בֵּיתוֹ֙ אֶל־עִיר֔וֹ וַיְצַ֥ו אֶל־בֵּית֖וֹ וַיֵּחָנַ֑ק וַיָּ֕מָת וַיִּקָּבֵ֖ר בְּקֶ֥בֶר אָבִֽיו׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְדָוִ֖ד בָּ֣א מַחֲנָ֑יְמָה וְאַבְשָׁלֹ֗ם עָבַר֙ אֶת־הַיַּרְדֵּ֔ן ה֕וּא וְכָל־אִ֥ישׁ יִשְׂרָאֵ֖ל עִמּֽוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאֶת־עֲמָשָׂ֗א שָׂ֧ם אַבְשָׁלֹ֛ם תַּ֥חַת יוֹאָ֖ב עַל־הַצָּבָ֑א וַעֲמָשָׂ֣א בֶן־אִ֗ישׁ וּשְׁמוֹ֙ יִתְרָ֣א הַיִּשְׂרְאֵלִ֔י אֲשֶׁר־בָּא֙ אֶל־אֲבִיגַ֣ל בַּת־נָחָ֔שׁ אֲח֥וֹת צְרוּיָ֖ה אֵ֥ם יוֹאָֽב׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּ֤חַן יִשְׂרָאֵל֙ וְאַבְשָׁלֹ֔ם אֶ֖רֶץ הַגִּלְעָֽד׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיְהִ֕י כְּב֥וֹא דָוִ֖ד מַחֲנָ֑יְמָה וְשֹׁבִ֨י בֶן־נָחָ֜שׁ מֵרַבַּ֣ת בְּנֵֽי־עַמּ֗וֹן וּמָכִ֤יר בֶּן־עַמִּיאֵל֙ מִלֹּ֣א דְבָ֔ר וּבַרְזִלַּ֥י הַגִּלְעָדִ֖י מֵרֹגְלִֽים׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;מִשְׁכָּ֤ב וְסַפּוֹת֙ וּכְלִ֣י יוֹצֵ֔ר וְחִטִּ֥ים וּשְׂעֹרִ֖ים וְקֶ֣מַח וְקָלִ֑י וּפ֥וֹל וַעֲדָשִׁ֖ים וְקָלִֽי׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וּדְבַ֣שׁ וְחֶמְאָ֗ה וְצֹאן֙ וּשְׁפ֣וֹת בָּקָ֔ר הִגִּ֧ישׁוּ לְדָוִ֛ד וְלָעָ֥ם אֲשֶׁר־אִתּ֖וֹ לֶאֱכ֑וֹל כִּ֣י אָמְר֔וּ הָעָ֗ם רָעֵ֛ב וְעָיֵ֥ף וְצָמֵ֖א בַּמִּדְבָּֽר׃ </P>
</TD>
<TD WIDTH="50%">
<P>1&nbsp;wayy&#333;&#8217;mer &#8217;&#259;&#x1E25;&icirc;&#x1E6F;&#333;fel &#8217;el-&#8217;a&#x1E07;&#601;&#353;&#257;l&#333;m &#8217;e&#x1E07;&#601;&#x1E25;&#259;r&acirc; nn&#257;&#8217; &#353;&#601;n&ecirc;m-&#8216;&#257;&#347;&#257;r &#8217;elef &#8217;&icirc;&#353; w&#601;&#8217;&#257;q&ucirc;m&acirc; w&#601;&#8217;er&#601;d&#601;f&acirc; &#8217;<sup>a</sup>&#x1E25;&#259;r&ecirc;-&#x1E0F;&#257;wi&#x1E0F; hall&#257;y&#601;l&acirc;: </P>
<P>2&nbsp;w&#601;&#8217;&#257;&#x1E07;w&#333;&#8217; &#8216;&#257;l&#257;yw w&#601;h&ucirc;&#8217; y&#257;&#x1E21;&#275;&#8216;a &ucirc;r&#601;f&#275;h y&#257;&#x1E0F;ayim w&#601;h<sup>a</sup>&#x1E25;&#259;ra&#x1E0F;&#601;t&icirc; &#8217;&#333;&#x1E6F;w&#333; w&#601;n&#257;s k&#257;l-h&#257;&#8216;&#257;m &#8217;&#259;&#353;er-&#8217;itw&#333; w&#601;hik&ecirc;&#x1E6F;&icirc; &#8217;e&#x1E6F;-hammele&#x1E35;&#601; l&#601;&#x1E07;adw&#333;: </P>
<P>3&nbsp;w&#601;&#8217;&#257;&#353;&icirc;&#x1E07;&acirc; &#x1E35;&#257;l-h&#257;&#8216;&#257;m &#8217;&#275;ley&#x1E35;&#257; k&#601;&#353;&ucirc;&#x1E07; hak&#333;l h&#257;&#8217;&icirc;&#353; &#8217;&#259;&#353;er &#8217;at&acirc; m&#601;&#x1E07;aqq&#275;&#353; k&#257;l-h&#257;&#8216;&#257;m yih&#601;yeh &#353;&#257;lw&#333;m: </P>
<P>4&nbsp;wayy&icirc;&#353;ar had&#257;&#x1E07;&#257;r b&#601;&#8216;&ecirc;n&ecirc; &#8217;a&#x1E07;&#601;&#353;&#257;l&#333;m &ucirc;&#x1E07;&#601;&#8216;&ecirc;n&ecirc; k&#257;l-ziq&#601;n&ecirc; yi&#347;&#601;r&#257;&#8217;&#275;l: s</P>
<P>5&nbsp;wayy&#333;&#8217;mer &#8217;a&#x1E07;&#601;&#353;&#257;lw&#333;m q&#601;r&#257;&#8217; n&#257;&#8217; gam l&#601;&#x1E25;&ucirc;&#353;ay h&#257;&#8217;ar&#601;k&icirc; w&#601;ni&#353;&#601;m&#601;&#8216;&acirc; mah-b&#601;f&icirc;w gam-h&ucirc;&#8217;: </P>
<P>6&nbsp;wayy&#257;&#x1E07;&#333;&#8217; &#x1E25;&ucirc;&#353;ay &#8217;el-&#8217;a&#x1E07;&#601;&#353;&#257;lw&#333;m wayy&#333;&#8217;mer &#8217;a&#x1E07;&#601;&#353;&#257;lw&#333;m &#8217;&#275;l&#257;yw l&#275;&#8217;m&#333;r kad&#257;&#x1E07;&#257;r hazzeh diber &#8217;&#259;&#x1E25;&icirc;&#x1E6F;&#333;fel h&#259;n<sup>a</sup>&#8216;&#259;&#347;eh &#8217;e&#x1E6F;-d&#601;&#x1E07;&#257;rw&#333; &#8217;im-&#8217;ayin &#8217;at&acirc; &#x1E0F;ab&#275;r: s</P>
<P>7&nbsp;wayy&#333;&#8217;mer &#x1E25;&ucirc;&#353;ay &#8217;el-&#8217;a&#x1E07;&#601;&#353;&#257;lw&#333;m l&#333;&#8217;-&#x1E6D;w&#333;&#x1E07;&acirc; h&#257;&#8216;&#275;&#x1E63;&acirc; &#8217;&#259;&#353;er-y&#257;&#8216;a&#x1E63; &#8217;&#259;&#x1E25;&icirc;&#x1E6F;&#333;fel bap<sup>a</sup>&#8216;am hazz&#333;&#8217;&#x1E6F;: </P>
<P>8&nbsp;wayy&#333;&#8217;mer &#x1E25;&ucirc;&#353;ay &#8217;at&acirc; y&#257;&#x1E0F;<sup>a</sup>&#8216;&#601;t&#257; &#8217;e&#x1E6F;-&#8217;&#257;&#x1E07;&icirc;&#x1E35;&#257; w&#601;&#8217;e&#x1E6F;-&#8217;&#259;n&#257;&#353;&#257;yw k&icirc; &#x1E21;ib&#333;r&icirc;m h&#275;mm&acirc; &ucirc;m&#257;r&ecirc; nefe&#353; h&#275;mm&acirc; k&#601;&#x1E0F;&#333;&#x1E07; &#353;ak&ucirc;l ba&#347;&#347;&#257;&#x1E0F;eh w&#601;&#8217;&#257;&#x1E07;&icirc;&#x1E35;&#257; &#8217;&icirc;&#353; mil&#601;&#x1E25;&#257;m&acirc; w&#601;l&#333;&#8217; y&#257;l&icirc;n &#8217;e&#x1E6F;-h&#257;&#8216;&#257;m: </P>
<P>9&nbsp;hinn&#275;h &#8216;at&acirc; h&ucirc;&#8217;-ne&#x1E25;&#601;b&#257;&#8217; b&#601;&#8217;<sup>a</sup>&#x1E25;a&#x1E6F; hap&#601;&#x1E25;&#257;&#x1E6F;&icirc;m &#8217;w&#333; b&#601;&#8217;<sup>a</sup>&#x1E25;a&#x1E0F; hamm&#601;qw&#333;m&#333;&#x1E6F; w&#601;h&#257;y&acirc; kin&#601;f&#333;l b&acirc;em bat&#601;&#x1E25;ill&acirc; w&#601;&#353;&#257;m<sup>a</sup>&#8216; ha&#353;&#353;&#333;m&#275;&#8216;a w&#601;&#8217;&#257;mar h&#257;y&#601;&#x1E6F;&acirc; mag&#275;f&acirc; b&#257;&#8216;&#257;m &#8217;&#259;&#353;er &#8217;<sup>a</sup>&#x1E25;&#259;r&ecirc; &#8217;a&#x1E07;&#601;&#353;&#257;l&#333;m: </P>
<P>10&nbsp;w&#601;h&ucirc;&#8217; &#x1E21;am-ben-&#x1E25;ayil &#8217;&#259;&#353;er libw&#333; k&#601;l&#275;&#x1E07; h&#257;&#8217;ar&#601;y&#275;h himm&#275;s yimm&#257;s k&icirc;-y&#333;&#x1E0F;&#275;&#8216;a k&#257;l-yi&#347;&#601;r&#257;&#8217;&#275;l k&icirc;-&#x1E21;ibw&#333;r &#8217;&#257;&#x1E07;&icirc;&#x1E35;&#257; &ucirc;&#x1E07;&#601;n&ecirc;-&#x1E25;ayil &#8217;&#259;&#353;er &#8217;itw&#333;: </P>
<P>11&nbsp;k&icirc; y&#257;&#8216;a&#x1E63;&#601;t&icirc; h&#275;&#8217;&#257;s&#333;f y&#275;&#8217;&#257;s&#275;f &#8216;&#257;ley&#x1E35;&#257; &#x1E35;&#257;l-yi&#347;&#601;r&#257;&#8217;&#275;l mid&#257;n w&#601;&#8216;a&#x1E0F;-b&#601;&#8217;&#275;r &#353;e&#x1E07;<sup>a</sup>&#8216; k<sup>a</sup>&#x1E25;w&#333;l &#8217;&#259;&#353;er-&#8216;al-hayy&#257;m l&#257;r&#333;&#x1E07; &ucirc;f&#257;ney&#x1E35;&#257; h&#333;l&#601;&#x1E35;&icirc;m baq&#601;r&#257;&#x1E07;: </P>
<P>12&nbsp;&ucirc;&#x1E07;&#257;&#8217;n&ucirc; &#8217;&#275;l&#257;yw <font color="brown">b&#601;&#8217;<sup>a</sup>&#x1E25;a&#x1E6F;</font> <font color="blue">b&#601;&#8217;<sup>a</sup>&#x1E25;a&#x1E0F;</font> hamm&#601;qw&#333;m&#333;&#x1E6F; &#8217;&#259;&#353;er nim&#601;&#x1E63;&#257;&#8217; &#353;&#257;m w&#601;n<sup>a</sup>&#x1E25;&#601;n&ucirc; &#8216;&#257;l&#257;yw ka&#8217;&#259;&#353;er yip&#333;l ha&#x1E6D;&#x1E6D;al &#8216;al-h&#257;&#8217;&#259;&#x1E0F;&#257;m&acirc; w&#601;l&#333;&#8217;-nw&#333;&#x1E6F;ar bw&#333; &ucirc;&#x1E07;&#601;&#x1E35;&#257;l-h&#257;&#8217;&#259;n&#257;&#353;&icirc;m &#8217;&#259;&#353;er-&#8217;itw&#333; gam-&#8217;e&#x1E25;&#257;&#x1E0F;: </P>
<P>13&nbsp;w&#601;&#8217;im-&#8217;el-&#8216;&icirc;r y&#275;&#8217;&#257;s&#275;f w&#601;hi&#347;&#347;&icirc;&#8217;&ucirc; &#x1E35;&#257;l-yi&#347;&#601;r&#257;&#8217;&#275;l &#8217;el-h&#257;&#8216;&icirc;r hah&icirc;&#8217; &#x1E25;&#259;&#x1E07;&#257;l&icirc;m w&#601;s&#257;&#x1E25;a&#x1E07;&#601;n&ucirc; &#8217;&#333;&#x1E6F;w&#333; &#8216;a&#x1E0F;-hann<sup>a</sup>&#x1E25;al &#8216;a&#x1E0F; &#8217;&#259;&#353;er-l&#333;&#8217;-nim&#601;&#x1E63;&#257;&#8217; &#353;&#257;m gam-&#x1E63;&#601;rw&#333;r: f</P>
<P>14&nbsp;wayy&#333;&#8217;mer &#8217;a&#x1E07;&#601;&#353;&#257;lw&#333;m w&#601;&#x1E35;&#257;l-&#8217;&icirc;&#353; yi&#347;&#601;r&#257;&#8217;&#275;l &#x1E6D;w&#333;&#x1E07;&acirc; &#8216;&#259;&#x1E63;a&#x1E6F; &#x1E25;&ucirc;&#353;ay h&#257;&#8217;ar&#601;k&icirc; m&#275;&#8216;&#259;&#x1E63;a&#x1E6F; &#8217;&#259;&#x1E25;&icirc;&#x1E6F;&#333;fel wayhw&acirc; &#x1E63;i&ucirc;&acirc; l&#601;h&#257;f&#275;r &#8217;e&#x1E6F;-&#8216;&#259;&#x1E63;a&#x1E6F; &#8217;&#259;&#x1E25;&icirc;&#x1E6F;&#333;fel ha&#x1E6D;&#x1E6D;w&#333;&#x1E07;&acirc; l&#601;&#x1E07;<sup>a</sup>&#8216;&#259;&#x1E07;&ucirc;r h&#257;&#x1E07;&icirc;&#8217; y&#601;hw&acirc; &#8217;el-&#8217;a&#x1E07;&#601;&#353;&#257;lw&#333;m &#8217;e&#x1E6F;-h&#257;r&#257;&#8216;&acirc;: s</P>
<P>15&nbsp;wayy&#333;&#8217;mer &#x1E25;&ucirc;&#353;ay &#8217;el-&#x1E63;&#257;&#x1E0F;w&#333;q w&#601;&#8217;el-&#8217;e&#x1E07;&#601;y&#257;&#x1E6F;&#257;r hak&#333;h&#259;n&icirc;m k&#257;z&#333;&#8217;&#x1E6F; w&#601;&#x1E35;&#257;z&#333;&#8217;&#x1E6F; y&#257;&#8216;a&#x1E63; &#8217;&#259;&#x1E25;&icirc;&#x1E6F;&#333;fel &#8217;e&#x1E6F;-&#8217;a&#x1E07;&#601;&#353;&#257;l&#333;m w&#601;&#8217;&#275;&#x1E6F; ziq&#601;n&ecirc; yi&#347;&#601;r&#257;&#8217;&#275;l w&#601;&#x1E35;&#257;z&#333;&#8217;&#x1E6F; w&#601;&#x1E35;&#257;z&#333;&#8217;&#x1E6F; y&#257;&#8216;a&#x1E63;&#601;t&icirc; &#8217;&#257;n&icirc;: </P>
<P>16&nbsp;w&#601;&#8216;at&acirc; &#353;il&#601;&#x1E25;&ucirc; m&#601;h&#275;r&acirc; w&#601;hag&icirc;&#x1E0F;&ucirc; l&#601;&#x1E0F;&#257;wi&#x1E0F; l&#275;&#8217;m&#333;r &#8217;al-t&#257;len hallay&#601;l&acirc; b&#601;&#8216;ar&#601;&#x1E07;w&#333;&#x1E6F; hammi&#x1E0F;&#601;b&#257;r w&#601;&#x1E21;am &#8216;&#257;&#x1E07;w&#333;r t<sup>a</sup>&#8216;&#259;&#x1E07;w&#333;r pen y&#601;&#x1E07;ull<sup>a</sup>&#8216; lammele&#x1E35;&#601; &ucirc;l&#601;&#x1E35;&#257;l-h&#257;&#8216;&#257;m &#8217;&#259;&#353;er &#8217;itw&#333;: </P>
<P>17&nbsp;w&icirc;hw&#333;n&#257;&#x1E6F;&#257;n wa&#8217;&#259;&#x1E25;&icirc;m<sup>a</sup>&#8216;a&#x1E63; &#8216;&#333;m&#601;&#x1E0F;&icirc;m b&#601;&#8216;&ecirc;n-r&#333;&#x1E21;&#275;l w&#601;h&#257;l&#601;&#x1E35;&acirc; ha&#353;&#353;if&#601;&#x1E25;&acirc; w&#601;hig&icirc;&#x1E0F;&acirc; l&acirc;em w&#601;h&#275;m y&#275;l&#601;&#x1E35;&ucirc; w&#601;hig&icirc;&#x1E0F;&ucirc; lammele&#x1E35;&#601; d&#257;wi&#x1E0F; k&icirc; l&#333;&#8217; y&ucirc;&#x1E35;&#601;l&ucirc; l&#601;h&#275;r&#257;&#8217;w&#333;&#x1E6F; l&#257;&#x1E07;w&#333;&#8217; h&#257;&#8216;&icirc;r&acirc;: </P>
<P>18&nbsp;wayyar&#601;&#8217; &#8217;&#333;&#x1E6F;&#257;m n<sup>a</sup>&#8216;ar wayyag&#275;&#x1E0F; l&#601;&#8217;a&#x1E07;&#601;&#353;&#257;l&#333;m wayy&#275;l&#601;&#x1E35;&ucirc; &#353;&#601;n&ecirc;hem m&#601;h&#275;r&acirc; wayy&#257;&#x1E07;&#333;&#8217;&ucirc;| &#8217;el-b&ecirc;&#x1E6F;-&#8217;&icirc;&#353; b&#601;&#x1E07;<sup>a</sup>&#x1E25;&ucirc;r&icirc;m w&#601;lw&#333; &#x1E07;&#601;&#8217;&#275;r b<sup>a</sup>&#x1E25;&#259;&#x1E63;&#275;rw&#333; wayy&#275;r&#601;&#x1E0F;&ucirc; &#353;&#257;m: </P>
<P>19&nbsp;watiqq<sup>a</sup>&#x1E25; h&#257;&#8217;i&#353;&#353;&acirc; watif&#601;r&#333;&#347; &#8217;e&#x1E6F;-hamm&#257;s&#257;&#x1E35;&#601; &#8216;al-p&#601;n&ecirc; hab&#601;&#8217;&#275;r wati&#353;&#601;&#x1E6D;<sup>a</sup>&#x1E25; &#8216;&#257;l&#257;yw h&#257;rifw&#333;&#x1E6F; w&#601;l&#333;&#8217; nw&#333;&#x1E0F;<sup>a</sup>&#8216; d&#257;&#x1E07;&#257;r: </P>
<P>20&nbsp;wayy&#257;&#x1E07;&#333;&#8217;&ucirc; &#8216;a&#x1E07;&#601;&#x1E0F;&ecirc; &#8217;a&#x1E07;&#601;&#353;&#257;lw&#333;m &#8217;el-h&#257;&#8217;i&#353;&#353;&acirc; habay&#601;&#x1E6F;&acirc; wayy&#333;&#8217;m&#601;r&ucirc; &#8217;ayy&#275;h &#8217;&#259;&#x1E25;&icirc;m<sup>a</sup>&#8216;a&#x1E63; w&icirc;hw&#333;n&#257;&#x1E6F;&#257;n wat&#333;&#8217;mer l&acirc;em h&#257;&#8217;i&#353;&#353;&acirc; &#8216;&#257;&#x1E07;&#601;r&ucirc; m&icirc;&#x1E35;al hamm&#257;yim way&#601;&#x1E07;aq&#601;&#353;&ucirc; w&#601;l&#333;&#8217; m&#257;&#x1E63;&#257;&#8217;&ucirc; wayy&#257;&#353;u&#x1E07;&ucirc; y&#601;r&ucirc;&#353;&#257;l&#257;im: s</P>
<P>21&nbsp;way&#601;h&icirc;| &#8217;<sup>a</sup>&#x1E25;&#259;r&ecirc; le&#x1E35;&#601;t&#257;m wayy<sup>a</sup>&#8216;&#259;l&ucirc; m&#275;hab&#601;&#8217;&#275;r wayy&#275;l&#601;&#x1E35;&ucirc; wayyagi&#x1E0F;&ucirc; lammele&#x1E35;&#601; d&#257;wi&#x1E0F; wayy&#333;&#8217;m&#601;r&ucirc; &#8217;el-d&#257;wi&#x1E0F; q&ucirc;m&ucirc; w&#601;&#8216;i&#x1E07;&#601;r&ucirc; m&#601;h&#275;r&acirc; &#8217;e&#x1E6F;-hammayim k&icirc;-&#x1E35;&#257;&#x1E35;&acirc; y&#257;&#8216;a&#x1E63; &#8216;&#259;l&ecirc;&#x1E35;em &#8217;&#259;&#x1E25;&icirc;&#x1E6F;&#333;fel: </P>
<P>22&nbsp;wayy&#257;q&#257;m d&#257;wi&#x1E0F; w&#601;&#x1E35;&#257;l-h&#257;&#8216;&#257;m &#8217;&#259;&#353;er &#8217;itw&#333; wayy<sup>a</sup>&#8216;a&#x1E07;&#601;r&ucirc; &#8217;e&#x1E6F;-hayyar&#601;d&#275;n &#8216;a&#x1E0F;-&#8217;w&#333;r hab&#333;qer &#8216;a&#x1E0F;-&#8217;<sup>a</sup>&#x1E25;a&#x1E0F; l&#333;&#8217; ne&#8216;&#601;d&#257;r &#8217;&#259;&#353;er l&#333;&#8217;-&#8216;&#257;&#x1E07;ar &#8217;e&#x1E6F;-hayyar&#601;d&#275;n: </P>
<P>23&nbsp;wa&#8217;&#259;&#x1E25;&icirc;&#x1E6F;&#333;fel r&#257;&#8217;&acirc; k&icirc; l&#333;&#8217; ne&#8216;e&#347;&#601;&#x1E6F;&acirc; &#8216;&#259;&#x1E63;&#257;&#x1E6F;w&#333; wayy<sup>a</sup>&#x1E25;&#259;&#x1E07;&#333;&#353; &#8217;e&#x1E6F;-h<sup>a</sup>&#x1E25;&#259;mw&#333;r wayy&#257;q&#257;m wayy&#275;le&#x1E35;&#601; &#8217;el-b&ecirc;&#x1E6F;w&#333; &#8217;el-&#8216;&icirc;rw&#333; way&#601;&#x1E63;aw &#8217;el-b&ecirc;&#x1E6F;w&#333; wayy&#275;&#x1E25;&#257;naq wayy&#257;m&#257;&#x1E6F; wayyiqq&#257;&#x1E07;&#275;r b&#601;qe&#x1E07;er &#8217;&#257;&#x1E07;&icirc;w: s</P>
<P>24&nbsp;w&#601;&#x1E0F;&#257;wi&#x1E0F; b&#257;&#8217; m<sup>a</sup>&#x1E25;&#259;n&#257;y&#601;m&acirc; w&#601;&#8217;a&#x1E07;&#601;&#353;&#257;l&#333;m &#8216;&#257;&#x1E07;ar &#8217;e&#x1E6F;-hayyar&#601;d&#275;n h&ucirc;&#8217; w&#601;&#x1E35;&#257;l-&#8217;&icirc;&#353; yi&#347;&#601;r&#257;&#8217;&#275;l &#8216;immw&#333;: </P>
<P>25&nbsp;w&#601;&#8217;e&#x1E6F;-&#8216;&#259;m&#257;&#347;&#257;&#8217; &#347;&#257;m &#8217;a&#x1E07;&#601;&#353;&#257;l&#333;m t<sup>a</sup>&#x1E25;a&#x1E6F; yw&#333;&#8217;&#257;&#x1E07; &#8216;al-ha&#x1E63;&#x1E63;&#257;&#x1E07;&#257;&#8217; w<sup>a</sup>&#8216;&#259;m&#257;&#347;&#257;&#8217; &#x1E07;en-&#8217;&icirc;&#353; &ucirc;&#353;&#601;mw&#333; yi&#x1E6F;&#601;r&#257;&#8217; hayyi&#347;&#601;r&#601;&#8217;&#275;l&icirc; &#8217;&#259;&#353;er-b&#257;&#8217; &#8217;el-&#8217;&#259;&#x1E07;&icirc;&#x1E21;al ba&#x1E6F;-n&#257;&#x1E25;&#257;&#353; &#8217;&#259;&#x1E25;w&#333;&#x1E6F; &#x1E63;&#601;r&ucirc;y&acirc; &#8217;&#275;m yw&#333;&#8217;&#257;&#x1E07;: </P>
<P>26&nbsp;wayyi&#x1E25;an yi&#347;&#601;r&#257;&#8217;&#275;l w&#601;&#8217;a&#x1E07;&#601;&#353;&#257;l&#333;m &#8217;ere&#x1E63; hagil&#601;&#8216;&#257;&#x1E0F;: s</P>
<P>27&nbsp;way&#601;h&icirc; k&#601;&#x1E07;w&#333;&#8217; &#x1E0F;&#257;wi&#x1E0F; m<sup>a</sup>&#x1E25;&#259;n&#257;y&#601;m&acirc; w&#601;&#353;&#333;&#x1E07;&icirc; &#x1E07;en-n&#257;&#x1E25;&#257;&#353; m&#275;raba&#x1E6F; b&#601;n&ecirc;-&#8216;ammw&#333;n &ucirc;m&#257;&#x1E35;&icirc;r ben-&#8216;amm&icirc;&#8217;&#275;l mill&#333;&#8217; &#x1E0F;&#601;&#x1E07;&#257;r &ucirc;&#x1E07;ar&#601;zillay hagil&#601;&#8216;&#257;&#x1E0F;&icirc; m&#275;r&#333;&#x1E21;&#601;l&icirc;m: </P>
<P>28&nbsp;mi&#353;&#601;k&#257;&#x1E07; w&#601;sapw&#333;&#x1E6F; &ucirc;&#x1E35;&#601;l&icirc; yw&#333;&#x1E63;&#275;r w&#601;&#x1E25;i&#x1E6D;&#x1E6D;&icirc;m &ucirc;&#347;&#601;&#8216;&#333;r&icirc;m w&#601;qem<sup>a</sup>&#x1E25; w&#601;q&#257;l&icirc; &ucirc;fw&#333;l w<sup>a</sup>&#8216;&#259;&#x1E0F;&#257;&#353;&icirc;m w&#601;q&#257;l&icirc;: </P>
<P>29&nbsp;&ucirc;&#x1E0F;&#601;&#x1E07;a&#353; w&#601;&#x1E25;em&#601;&#8217;&acirc; w&#601;&#x1E63;&#333;&#8217;n &ucirc;&#353;&#601;fw&#333;&#x1E6F; b&#257;q&#257;r hig&icirc;&#353;&ucirc; l&#601;&#x1E0F;&#257;wi&#x1E0F; w&#601;l&#257;&#8216;&#257;m &#8217;&#259;&#353;er-&#8217;itw&#333; le&#8217;&#277;&#x1E35;w&#333;l k&icirc; &#8217;&#257;m&#601;r&ucirc; h&#257;&#8216;&#257;m r&#257;&#8216;&#275;&#x1E07; w&#601;&#8216;&#257;y&#275;f w&#601;&#x1E63;&#257;m&#275;&#8217; bammi&#x1E0F;&#601;b&#257;r: </P>
</TD>
</TABLE>
<P><HR>
<CENTER>
<A HREF="sa2018">Next: 2 Samuel (2 Shmuel) Chapter 18</A></CENTER>
</BODY>
</HTML>
