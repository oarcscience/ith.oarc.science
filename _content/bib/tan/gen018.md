[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/gen018)  [KJV](../kjv/gen018)  [Sep](../sep/gen018) 
[Vul](../vul/gen018)   
  
[Genesis (Bereshit) Index](gen)  
  [Previous](gen017)  [Next](gen019) 

------------------------------------------------------------------------

### Tanach (Hebrew): Genesis (Bereshit) Chapter 18

‎<span id="001">1</span> ‏וַיֵּרָ֤א אֵלָיו֙ יְהוָ֔ה בְּאֵלֹנֵ֖י מַמְרֵ֑א
וְה֛וּא יֹשֵׁ֥ב פֶּֽתַח־הָאֹ֖הֶל כְּחֹ֥ם הַיּֽוֹם׃

‎<span id="002">2</span> ‏וַיִּשָּׂ֤א עֵינָיו֙ וַיַּ֔רְא וְהִנֵּה֙
שְׁלֹשָׁ֣ה אֲנָשִׁ֔ים נִצָּבִ֖ים עָלָ֑יו וַיַּ֗רְא וַיָּ֤רָץ לִקְרָאתָם֙
מִפֶּ֣תַח הָאֹ֔הֶל וַיִּשְׁתַּ֖חוּ אָֽרְצָה׃

‎<span id="003">3</span> ‏וַיֹּאמַ֑ר אֲדֹנָ֗י אִם־נָ֨א מָצָ֤אתִי חֵן֙
בְּעֵינֶ֔יךָ אַל־נָ֥א תַעֲבֹ֖ר מֵעַ֥ל עַבְדֶּֽךָ׃

‎<span id="004">4</span> ‏יֻקַּֽח־נָ֣א מְעַט־מַ֔יִם וְרַחֲצ֖וּ
רַגְלֵיכֶ֑ם וְהִֽשָּׁעֲנ֖וּ תַּ֥חַת הָעֵֽץ׃

‎<span id="005">5</span> ‏וְאֶקְחָ֨ה פַת־לֶ֜חֶם וְסַעֲד֤וּ לִבְּכֶם֙
אַחַ֣ר תַּעֲבֹ֔רוּ כִּֽי־עַל־כֵּ֥ן עֲבַרְתֶּ֖ם עַֽל־עַבְדְּכֶ֑ם
וַיֹּ֣אמְר֔וּ כֵּ֥ן תַּעֲשֶׂ֖ה כַּאֲשֶׁ֥ר דִּבַּֽרְתָּ׃

‎<span id="006">6</span> ‏וַיְמַהֵ֧ר אַבְרָהָ֛ם הָאֹ֖הֱלָה אֶל־שָׂרָ֑ה
וַיֹּ֗אמֶר מַהֲרִ֞י שְׁלֹ֤שׁ סְאִים֙ קֶ֣מַח סֹ֔לֶת ל֖וּשִׁי וַעֲשִׂ֥י
עֻגֽוֹת׃

‎<span id="007">7</span> ‏וְאֶל־הַבָּקָ֖ר רָ֣ץ אַבְרָהָ֑ם וַיִּקַּ֨ח
בֶּן־בָּקָ֜ר רַ֤ךְ וָטוֹב֙ וַיִּתֵּ֣ן אֶל־הַנַּ֔עַר וַיְמַהֵ֖ר
לַעֲשׂ֥וֹת אֹתֽוֹ׃

‎<span id="008">8</span> ‏וַיִּקַּ֨ח חֶמְאָ֜ה וְחָלָ֗ב וּבֶן־הַבָּקָר֙
אֲשֶׁ֣ר עָשָׂ֔ה וַיִּתֵּ֖ן לִפְנֵיהֶ֑ם וְהֽוּא־עֹמֵ֧ד עֲלֵיהֶ֛ם תַּ֥חַת
הָעֵ֖ץ וַיֹּאכֵֽלוּ׃

‎<span id="009">9</span> ‏וַיֹּאמְר֣וּ אֵׅלָׅ֔יׅוׅ<sup>4</sup> אַיֵּ֖ה
שָׂרָ֣ה אִשְׁתֶּ֑ךָ וַיֹּ֖אמֶר הִנֵּ֥ה בָאֹֽהֶל׃

‎<span id="010">10</span> ‏וַיֹּ֗אמֶר שׁ֣וֹב אָשׁ֤וּב אֵלֶ֙יךָ֙ כָּעֵ֣ת
חַיָּ֔ה וְהִנֵּה־בֵ֖ן לְשָׂרָ֣ה אִשְׁתֶּ֑ךָ וְשָׂרָ֥ה שֹׁמַ֛עַת פֶּ֥תַח
הָאֹ֖הֶל וְה֥וּא אַחֲרָֽיו׃

‎<span id="011">11</span> ‏וְאַבְרָהָ֤ם וְשָׂרָה֙ זְקֵנִ֔ים בָּאִ֖ים
בַּיָּמִ֑ים חָדַל֙ לִהְי֣וֹת לְשָׂרָ֔ה אֹ֖רַח כַּנָּשִֽׁים׃

‎<span id="012">12</span> ‏וַתִּצְחַ֥ק שָׂרָ֖ה בְּקִרְבָּ֣הּ לֵאמֹ֑ר
אַחֲרֵ֤י בְלֹתִי֙ הָֽיְתָה־לִּ֣י עֶדְנָ֔ה וַֽאדֹנִ֖י זָקֵֽן׃

‎<span id="013">13</span> ‏וַיֹּ֥אמֶר יְהוָ֖ה אֶל־אַבְרָהָ֑ם לָ֣מָּה
זֶּה֩ צָחֲקָ֨ה שָׂרָ֜ה לֵאמֹ֗ר הַאַ֥ף אֻמְנָ֛ם אֵלֵ֖ד וַאֲנִ֥י
זָקַֽנְתִּי׃

‎<span id="014">14</span> ‏הֲיִפָּלֵ֥א מֵיְהוָ֖ה דָּבָ֑ר לַמּוֹעֵ֞ד
אָשׁ֥וּב אֵלֶ֛יךָ כָּעֵ֥ת חַיָּ֖ה וּלְשָׂרָ֥ה בֵֽן׃

‎<span id="015">15</span> ‏וַתְּכַחֵ֨שׁ שָׂרָ֧ה׀ לֵאמֹ֛ר לֹ֥א
צָחַ֖קְתִּי כִּ֣י׀ יָרֵ֑אָה וַיֹּ֥אמֶר׀ לֹ֖א כִּ֥י צָחָֽקְתְּ׃

‎<span id="016">16</span> ‏וַיָּקֻ֤מוּ מִשָּׁם֙ הָֽאֲנָשִׁ֔ים
וַיַּשְׁקִ֖פוּ עַל־פְּנֵ֣י סְדֹ֑ם וְאַ֨בְרָהָ֔ם הֹלֵ֥ךְ עִמָּ֖ם
לְשַׁלְּחָֽם׃

‎<span id="017">17</span> ‏וַֽיהוָֹ֖ה אָמָ֑ר הַֽמְכַסֶּ֤ה אֲנִי֙
מֵֽאַבְרָהָ֔ם אֲשֶׁ֖ר אֲנִ֥י עֹשֶֽׂה׃

‎<span id="018">18</span> ‏וְאַ֨בְרָהָ֔ם הָי֧וֹ יִֽהְיֶ֛ה לְג֥וֹי
גָּד֖וֹל וְעָצ֑וּם וְנִ֨בְרְכוּ ב֔וֹ כֹּ֖ל גּוֹיֵ֥י הָאָֽרֶץ׃

‎<span id="019">19</span> ‏כִּ֣י יְדַעְתִּ֗יו לְמַעַן֩ אֲשֶׁ֨ר יְצַוֶּ֜ה
אֶת־בָּנָ֤יו וְאֶת־בֵּיתוֹ֙ אַחֲרָ֔יו וְשָֽׁמְרוּ֙ דֶּ֣רֶךְ יְהוָ֔ה
לַעֲשׂ֥וֹת צְדָקָ֖ה וּמִשְׁפָּ֑ט לְמַ֗עַן הָבִ֤יא יְהוָה֙ עַל־אַבְרָהָ֔ם
אֵ֥ת אֲשֶׁר־דִּבֶּ֖ר עָלָֽיו׃

‎<span id="020">20</span> ‏וַיֹּ֣אמֶר יְהוָ֔ה זַעֲקַ֛ת סְדֹ֥ם וַעֲמֹרָ֖ה
כִּי־רָ֑בָּה וְחַ֨טָּאתָ֔ם כִּ֥י כָבְדָ֖ה מְאֹֽד׃

‎<span id="021">21</span> ‏אֵֽרֲדָה־נָּ֣א וְאֶרְאֶ֔ה הַכְּצַעֲקָתָ֛הּ
הַבָּ֥אָה אֵלַ֖י עָשׂ֣וּ׀ כָּלָ֑ה וְאִם־לֹ֖א אֵדָֽעָה׃

‎<span id="022">22</span> ‏וַיִּפְנ֤וּ מִשָּׁם֙ הָֽאֲנָשִׁ֔ים
וַיֵּלְכ֖וּ סְדֹ֑מָה וְאַ֨בְרָהָ֔ם עוֹדֶ֥נּוּ עֹמֵ֖ד לִפְנֵ֥י יְהוָֽה׃

‎<span id="023">23</span> ‏וַיִּגַּ֥שׁ אַבְרָהָ֖ם וַיֹּאמַ֑ר הַאַ֣ף
תִּסְפֶּ֔ה צַדִּ֖יק עִם־רָשָֽׁע׃

‎<span id="024">24</span> ‏אוּלַ֥י יֵ֛שׁ חֲמִשִּׁ֥ים צַדִּיקִ֖ם
בְּת֣וֹךְ הָעִ֑יר הַאַ֤ף תִּסְפֶּה֙ וְלֹא־תִשָּׂ֣א לַמָּק֔וֹם לְמַ֛עַן
חֲמִשִּׁ֥ים הַצַּדִּיקִ֖ם אֲשֶׁ֥ר בְּקִרְבָּֽהּ׃

‎<span id="025">25</span> ‏חָלִ֨לָה לְּךָ֜ מֵעֲשֹׂ֣ת׀ כַּדָּבָ֣ר הַזֶּ֗ה
לְהָמִ֤ית צַדִּיק֙ עִם־רָשָׁ֔ע וְהָיָ֥ה כַצַּדִּ֖יק כָּרָשָׁ֑ע חָלִ֣לָה
לָּ֔ךְ הֲשֹׁפֵט֙ כָּל־הָאָ֔רֶץ לֹ֥א יַעֲשֶׂ֖ה מִשְׁפָּֽט׃

‎<span id="026">26</span> ‏וַיֹּ֣אמֶר יְהוָ֔ה אִם־אֶמְצָ֥א בִסְדֹ֛ם
חֲמִשִּׁ֥ים צַדִּיקִ֖ם בְּת֣וֹךְ הָעִ֑יר וְנָשָׂ֥אתִי לְכָל־הַמָּק֖וֹם
בַּעֲבוּרָֽם׃

‎<span id="027">27</span> ‏וַיַּ֥עַן אַבְרָהָ֖ם וַיֹּאמַ֑ר הִנֵּה־נָ֤א
הוֹאַ֙לְתִּי֙ לְדַבֵּ֣ר אֶל־אֲדֹנָ֔י וְאָנֹכִ֖י עָפָ֥ר וָאֵֽפֶר׃

‎<span id="028">28</span> ‏א֠וּלַי יַחְסְר֞וּן חֲמִשִּׁ֤ים הַצַּדִּיקִם֙
חֲמִשָּׁ֔ה הֲתַשְׁחִ֥ית בַּחֲמִשָּׁ֖ה אֶת־כָּל־הָעִ֑יר וַיֹּ֙אמֶר֙ לֹ֣א
אַשְׁחִ֔ית אִם־אֶמְצָ֣א שָׁ֔ם אַרְבָּעִ֖ים וַחֲמִשָּֽׁה׃

‎<span id="029">29</span> ‏וַיֹּ֨סֶף ע֜וֹד לְדַבֵּ֤ר אֵלָיו֙ וַיֹּאמַ֔ר
אוּלַ֛י יִמָּצְא֥וּן שָׁ֖ם אַרְבָּעִ֑ים וַיֹּ֙אמֶר֙ לֹ֣א אֶֽעֱשֶׂ֔ה
בַּעֲב֖וּר הָאַרְבָּעִֽים׃

‎<span id="030">30</span> ‏וַ֠יֹּאמֶר אַל־נָ֞א יִ֤חַר לַֽאדֹנָי֙
וַאֲדַבֵּ֔רָה אוּלַ֛י יִמָּצְא֥וּן שָׁ֖ם שְׁלֹשִׁ֑ים וַיֹּ֙אמֶר֙ לֹ֣א
אֶֽעֱשֶׂ֔ה אִם־אֶמְצָ֥א שָׁ֖ם שְׁלֹשִֽׁים׃

‎<span id="031">31</span> ‏וַיֹּ֗אמֶר הִנֵּֽה־נָ֤א הוֹאַ֙לְתִּי֙
לְדַבֵּ֣ר אֶל־אֲדֹנָ֔י אוּלַ֛י יִמָּצְא֥וּן שָׁ֖ם עֶשְׂרִ֑ים וַיֹּ֙אמֶר֙
לֹ֣א אַשְׁחִ֔ית בַּעֲב֖וּר הָֽעֶשְׂרִֽים׃

‎<span id="032">32</span> ‏וַ֠יֹּאמֶר אַל־נָ֞א יִ֤חַר לַֽאדֹנָי֙
וַאֲדַבְּרָ֣ה אַךְ־הַפַּ֔עַם אוּלַ֛י יִמָּצְא֥וּן שָׁ֖ם עֲשָׂרָ֑ה
וַיֹּ֙אמֶר֙ לֹ֣א אַשְׁחִ֔ית בַּעֲב֖וּר הָעֲשָׂרָֽה׃

‎<span id="033">33</span> ‏וַיֵּ֣לֶךְ יְהוָ֔ה כַּאֲשֶׁ֣ר כִּלָּ֔ה
לְדַבֵּ֖ר אֶל־אַבְרָהָ֑ם וְאַבְרָהָ֖ם שָׁ֥ב לִמְקֹמֽוֹ׃

1 wayyērā’ ’ēlāyw yəhwâ bə’ēlōnê mamərē’ wəhû’ yōšēḇ
peṯ<sup>a</sup>ḥ-hā’ōhel kəḥōm hayywōm:

2 wayyiśśā’ ‘ênāyw wayyarə’ wəhinnēh šəlōšâ ’ănāšîm niṣṣāḇîm ‘ālāyw
wayyarə’ wayyārāṣ liqərā’ṯām mipeṯ<sup>a</sup>ḥ hā’ōhel
wayyišət<sup>a</sup>ḥû ’ārəṣâ:

3 wayyō’mar ’ăḏōnāy ’im-nā’ māṣā’ṯî ḥēn bə‘êneyḵā ’al-nā’
ṯ<sup>a</sup>‘ăḇōr mē‘al ‘aḇədeḵā:

4 yuqq<sup>a</sup>ḥ-nā’ mə‘aṭ-mayim wər<sup>a</sup>ḥăṣû raḡəlêḵem
wəhiššā‘ănû t<sup>a</sup>ḥaṯ hā‘ēṣ:

5 wə’eqəḥâ faṯ-leḥem wəs<sup>a</sup>‘ăḏû libəḵem ’<sup>a</sup>ḥar
t<sup>a</sup>‘ăḇōrû kî-‘al-kēn ‘ăḇarətem ‘al-‘aḇədəḵem wayyō’mərû kēn
t<sup>a</sup>‘ăśeh ka’ăšer dibarətā:

6 wayəmahēr ’aḇərâām hā’ōhĕlâ ’el-śārâ wayyō’mer mahărî šəlōš sə’îm
qem<sup>a</sup>ḥ sōleṯ lûšî w<sup>a</sup>‘ăśî ‘uḡwōṯ:

7 wə’el-habāqār rāṣ ’aḇərâām wayyiqq<sup>a</sup>ḥ ben-bāqār raḵə wāṭwōḇ
wayyitēn ’el-hann<sup>a</sup>‘ar wayəmahēr l<sup>a</sup>‘ăśwōṯ ’ōṯwō:

8 wayyiqq<sup>a</sup>ḥ ḥemə’â wəḥālāḇ ûḇen-habāqār ’ăšer ‘āśâ wayyitēn
lifənêhem wəhû’-‘ōmēḏ ‘ălêhem t<sup>a</sup>ḥaṯ hā‘ēṣ wayyō’ḵēlû:

9 wayyō’mərû ’ēׅlāׅyׅwׅ<sup>4</sup> ’ayyēh śārâ ’išəteḵā wayyō’mer
hinnēh ḇā’ōhel:

10 wayyō’mer šwōḇ ’āšûḇ ’ēleyḵā kā‘ēṯ ḥayyâ wəhinnēh-ḇēn ləśārâ ’išəteḵā
wəśārâ šōm<sup>a</sup>‘aṯ peṯ<sup>a</sup>ḥ hā’ōhel wəhû’
’<sup>a</sup>ḥărāyw:

11 wə’aḇərâām wəśārâ zəqēnîm bā’îm bayyāmîm ḥāḏal lihəywōṯ ləśārâ
’ōr<sup>a</sup>ḥ kannāšîm:

12 watiṣəḥaq śārâ bəqirəbāh lē’mōr ’<sup>a</sup>ḥărê ḇəlōṯî hāyəṯâ-llî
‘eḏənâ wa’ḏōnî zāqēn:

13 wayyō’mer yəhwâ ’el-’aḇərâām lāmmâ zzeh ṣāḥăqâ śārâ lē’mōr ha’af
’umənām ’ēlēḏ wa’ănî zāqanətî:

14 hăyipālē’ mêəhwâ dāḇār lammwō‘ēḏ ’āšûḇ ’ēleyḵā kā‘ēṯ ḥayyâ ûləśārâ
ḇēn:

15 watəḵ<sup>a</sup>ḥēš śārâ\| lē’mōr lō’ ṣāḥaqətî kî\| yārē’â
wayyō’mer\| lō’ kî ṣāḥāqətə:

16 wayyāqumû miššām hā’ănāšîm wayyašəqifû ‘al-pənê səḏōm wə’aḇərâām
hōlēḵə ‘immām ləšalləḥām:

17 wayhwōâ ’āmār haməḵasseh ’ănî mē’aḇərâām ’ăšer ’ănî ‘ōśeh:

18 wə’aḇərâām hāywō yihəyeh ləḡwōy gāḏwōl wə‘āṣûm wəniḇərəḵû ḇwō kōl
gwōyê hā’āreṣ:

19 kî yəḏ<sup>a</sup>‘ətîw ləm<sup>a</sup>‘an ’ăšer yəṣaûeh ’eṯ-bānāyw
wə’eṯ-bêṯwō ’<sup>a</sup>ḥărāyw wəšāmərû dereḵə yəhwâ
l<sup>a</sup>‘ăśwōṯ ṣəḏāqâ ûmišəpāṭ ləm<sup>a</sup>‘an hāḇî’ yəhwâ
‘al-’aḇərâām ’ēṯ ’ăšer-diber ‘ālāyw:

20 wayyō’mer yəhwâ z<sup>a</sup>‘ăqaṯ səḏōm w<sup>a</sup>‘ămōrâ kî-rābâ
wəḥaṭṭā’ṯām kî ḵāḇəḏâ mə’ōḏ:

21 ’ērăḏâ-nnā’ wə’erə’eh hakəṣ<sup>a</sup>‘ăqāṯāh habā’â ’ēlay ‘āśû\|
kālâ wə’im-lō’ ’ēḏā‘â:

22 wayyifənû miššām hā’ănāšîm wayyēləḵû səḏōmâ wə’aḇərâām ‘wōḏennû ‘ōmēḏ
lifənê yəhwâ:

23 wayyigaš ’aḇərâām wayyō’mar ha’af tisəpeh ṣadîq ‘im-rāšā‘:

24 ’ûlay yēš ḥămiššîm ṣadîqim bəṯwōḵə hā‘îr ha’af tisəpeh wəlō’-ṯiśśā’
lammāqwōm ləm<sup>a</sup>‘an ḥămiššîm haṣṣadîqim ’ăšer bəqirəbāh:

25 ḥālilâ lləḵā mē‘ăśōṯ\| kadāḇār hazzeh ləhāmîṯ ṣadîq ‘im-rāšā‘ wəhāyâ
ḵaṣṣadîq kārāšā‘ ḥālilâ llāḵə hăšōfēṭ kāl-hā’āreṣ lō’ y<sup>a</sup>‘ăśeh
mišəpāṭ:

26 wayyō’mer yəhwâ ’im-’eməṣā’ ḇisəḏōm ḥămiššîm ṣadîqim bəṯwōḵə hā‘îr
wənāśā’ṯî ləḵāl-hammāqwōm b<sup>a</sup>‘ăḇûrām:

27 wayy<sup>a</sup>‘an ’aḇərâām wayyō’mar hinnēh-nā’ hwō’alətî ləḏabēr
’el-’ăḏōnāy wə’ānōḵî ‘āfār wā’ēfer:

28 ’ûlay y<sup>a</sup>ḥəsərûn ḥămiššîm haṣṣadîqim ḥămiššâ hăṯašəḥîṯ
b<sup>a</sup>ḥămiššâ ’eṯ-kāl-hā‘îr wayyō’mer lō’ ’ašəḥîṯ ’im-’eməṣā’ šām
’arəbā‘îm w<sup>a</sup>ḥămiššâ:

29 wayyōsef ‘wōḏ ləḏabēr ’ēlāyw wayyō’mar ’ûlay yimmāṣə’ûn šām ’arəbā‘îm
wayyō’mer lō’ ’e‘ĕśeh b<sup>a</sup>‘ăḇûr hā’arəbā‘îm:

30 wayyō’mer ’al-nā’ yiḥar la’ḏōnāy wa’ăḏabērâ ’ûlay yimmāṣə’ûn šām
šəlōšîm wayyō’mer lō’ ’e‘ĕśeh ’im-’eməṣā’ šām šəlōšîm:

31 wayyō’mer hinnēh-nā’ hwō’alətî ləḏabēr ’el-’ăḏōnāy ’ûlay yimmāṣə’ûn
šām ‘eśərîm wayyō’mer lō’ ’ašəḥîṯ b<sup>a</sup>‘ăḇûr hā‘eśərîm:

32 wayyō’mer ’al-nā’ yiḥar la’ḏōnāy wa’ăḏabərâ ’aḵə-hap<sup>a</sup>‘am
’ûlay yimmāṣə’ûn šām ‘ăśārâ wayyō’mer lō’ ’ašəḥîṯ b<sup>a</sup>‘ăḇûr
hā‘ăśārâ:

33 wayyēleḵə yəhwâ ka’ăšer killâ ləḏabēr ’el-’aḇərâām wə’aḇərâām šāḇ
liməqōmwō:

------------------------------------------------------------------------

[Next: Genesis (Bereshit) Chapter 19](gen019)
