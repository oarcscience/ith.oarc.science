<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 7</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro007">Polyglot</A>&nbsp;
<A HREF="../kjv/pro007">KJV</A>&nbsp;
<A HREF="../sep/pro007">Sep</A>&nbsp;
<A HREF="../vul/pro007">Vul</A>&nbsp;

<BR>
<BR><A HREF="pro">Proverbs (Mishlei) Index</A><BR>
&nbsp;
<A HREF="pro006">Previous</A>&nbsp;
<A HREF="pro008">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 7</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בְּ֭נִי שְׁמֹ֣ר אֲמָרָ֑י וּ֝מִצְוֹתַ֗י תִּצְפֹּ֥ן אִתָּֽךְ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שְׁמֹ֣ר מִצְוֹתַ֣י וֶחְיֵ֑ה וְ֝תוֹרָתִ֗י כְּאִישׁ֥וֹן עֵינֶֽיךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;קָשְׁרֵ֥ם עַל־אֶצְבְּעֹתֶ֑יךָ כָּ֝תְבֵ֗ם עַל־ל֥וּחַ לִבֶּֽךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֱמֹ֣ר לַֽ֭חָכְמָה אֲחֹ֣תִי אָ֑תְּ וּ֝מֹדָ֗ע לַבִּינָ֥ה תִקְרָֽא׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לִ֭שְׁמָרְךָ מֵאִשָּׁ֣ה זָרָ֑ה מִ֝נָּכְרִיָּ֗ה אֲמָרֶ֥יהָ הֶחֱלִֽיקָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּ֭י בְּחַלּ֣וֹן בֵּיתִ֑י בְּעַ֖ד אֶשְׁנַבִּ֣י נִשְׁקָֽפְתִּי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וָאֵ֤רֶא בַפְּתָאיִ֗ם אָ֘בִ֤ינָה בַבָּנִ֗ים נַ֣עַר חֲסַר־לֵֽב׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עֹבֵ֣ר בַּ֭שּׁוּק אֵ֣צֶל פִּנָּ֑הּ וְדֶ֖רֶךְ בֵּיתָ֣הּ יִצְעָֽד׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;בְּנֶֽשֶׁף־בְּעֶ֥רֶב י֑וֹם בְּאִישׁ֥וֹן לַ֝֗יְלָה וַאֲפֵלָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהִנֵּ֣ה אִ֭שָּׁה לִקְרָאת֑וֹ שִׁ֥ית ז֝וֹנָ֗ה וּנְצֻ֥רַת לֵֽב׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הֹמִיָּ֣ה הִ֣יא וְסֹרָ֑רֶת בְּ֝בֵיתָ֗הּ לֹא־יִשְׁכְּנ֥וּ רַגְלֶֽיהָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;פַּ֤עַם׀ בַּח֗וּץ פַּ֥עַם בָּרְחֹב֑וֹת וְאֵ֖צֶל כָּל־פִּנָּ֣ה תֶאֱרֹֽב׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהֶחֱזִ֣יקָה בּ֖וֹ וְנָ֣שְׁקָה־לּ֑וֹ הֵעֵ֥זָה פָ֝נֶ֗יהָ וַתֹּ֣אמַר לֽוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;זִבְחֵ֣י שְׁלָמִ֣ים עָלָ֑י הַ֝יּ֗וֹם שִׁלַּ֥מְתִּי נְדָרָֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עַל־כֵּ֭ן יָצָ֣אתִי לִקְרָאתֶ֑ךָ לְשַׁחֵ֥ר פָּ֝נֶ֗יךָ וָאֶמְצָאֶֽךָּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;מַ֭רְבַדִּים רָבַ֣דְתִּי עַרְשִׂ֑י חֲ֝טֻב֗וֹת אֵט֥וּן מִצְרָֽיִם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;נַ֥פְתִּי מִשְׁכָּבִ֑י מֹ֥ר אֲ֝הָלִ֗ים וְקִנָּמֽוֹן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לְכָ֤ה נִרְוֶ֣ה דֹ֭דִים עַד־הַבֹּ֑קֶר נִ֝תְעַלְּסָ֗ה בָּאֳהָבִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּ֤י אֵ֣ין הָאִ֣ישׁ בְּבֵית֑וֹ הָ֝לַ֗ךְ בְּדֶ֣רֶךְ מֵרָחֽוֹק׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;צְֽרוֹר־הַ֭כֶּסֶף לָקַ֣ח בְּיָד֑וֹ לְי֥וֹם הַ֝כֵּ֗סֶא יָבֹ֥א בֵיתֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;הִ֭טַּתּוּ בְּרֹ֣ב לִקְחָ֑הּ בְּחֵ֥לֶק שְׂ֝פָתֶ֗יהָ תַּדִּיחֶֽנּוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;ה֤וֹלֵ֥ךְ אַחֲרֶ֗יהָ פִּ֫תְאֹ֥ם כְּ֭שׁוֹר אֶל־טָ֣בַח<font color="red"><sup>1</font></sup> יָב֑וֹא וּ֝כְעֶ֗כֶס אֶל־מוּסַ֥ר אֱוִֽיל׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;עַ֤ד יְפַלַּ֪ח חֵ֡ץ כְּֽבֵד֗וֹ כְּמַהֵ֣ר צִפּ֣וֹר אֶל־פָּ֑ח וְלֹֽא־יָ֝דַ֗ע כִּֽי־בְנַפְשׁ֥וֹ הֽוּא׃ פ</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְעַתָּ֣ה בָ֭נִים שִׁמְעוּ־לִ֑י וְ֝הַקְשִׁ֗יבוּ לְאִמְרֵי־פִֽי׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אַל־יֵ֣שְׂטְ אֶל־דְּרָכֶ֣יהָ לִבֶּ֑ךָ אַל־תֵּ֝תַע בִּנְתִיבוֹתֶֽיהָ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כִּֽי־רַבִּ֣ים חֲלָלִ֣ים הִפִּ֑ילָה וַ֝עֲצֻמִ֗ים כָּל־הֲרֻגֶֽיהָ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;דַּרְכֵ֣י שְׁא֣וֹל בֵּיתָ֑הּ יֹ֝רְד֗וֹת אֶל־חַדְרֵי־מָֽוֶת׃ פ</P>
</TD>
<TD WIDTH="50%">
<P>1&nbsp;b&#601;n&icirc; &#353;&#601;m&#333;r &#8217;&#259;m&#257;r&#257;y &ucirc;mi&#x1E63;&#601;w&#333;&#x1E6F;ay ti&#x1E63;&#601;p&#333;n &#8217;it&#257;&#x1E35;&#601;: </P>
<P>2&nbsp;&#353;&#601;m&#333;r mi&#x1E63;&#601;w&#333;&#x1E6F;ay we&#x1E25;&#601;y&#275;h w&#601;&#x1E6F;w&#333;r&#257;&#x1E6F;&icirc; k&#601;&#8217;&icirc;&#353;w&#333;n &#8216;&ecirc;ney&#x1E35;&#257;: </P>
<P>3&nbsp;q&#257;&#353;&#601;r&#275;m &#8216;al-&#8217;e&#x1E63;&#601;b&#601;&#8216;&#333;&#x1E6F;ey&#x1E35;&#257; k&#257;&#x1E6F;&#601;&#x1E07;&#275;m &#8216;al-l&ucirc;&#x1E25;a libe&#x1E35;&#257;: </P>
<P>4&nbsp;&#8217;&#277;m&#333;r l<sup>a</sup>&#x1E25;&#257;&#x1E35;&#601;m&acirc; &#8217;&#259;&#x1E25;&#333;&#x1E6F;&icirc; &#8217;&#257;t&#601; &ucirc;m&#333;&#x1E0F;&#257;&#8216; lab&icirc;n&acirc; &#x1E6F;iq&#601;r&#257;&#8217;: </P>
<P>5&nbsp;li&#353;&#601;m&#257;r&#601;&#x1E35;&#257; m&#275;&#8217;i&#353;&#353;&acirc; z&#257;r&acirc; minn&#257;&#x1E35;&#601;r&icirc;y&acirc; &#8217;&#259;m&#257;reyh&#257; he&#x1E25;&#277;l&icirc;q&acirc;: </P>
<P>6&nbsp;k&icirc; b&#601;&#x1E25;allw&#333;n b&ecirc;&#x1E6F;&icirc; b&#601;&#8216;a&#x1E0F; &#8217;e&#353;&#601;nab&icirc; ni&#353;&#601;q&#257;f&#601;t&icirc;: </P>
<P>7&nbsp;w&#257;&#8217;&#275;re&#8217; &#x1E07;ap&#601;&#x1E6F;&#257;&#8217;yim &#8217;&#257;&#x1E07;&icirc;n&acirc; &#x1E07;ab&#257;n&icirc;m n<sup>a</sup>&#8216;ar &#x1E25;&#259;sar-l&#275;&#x1E07;: </P>
<P>8&nbsp;&#8216;&#333;&#x1E07;&#275;r ba&#353;&#353;&ucirc;q &#8217;&#275;&#x1E63;el pinn&#257;h w&#601;&#x1E0F;ere&#x1E35;&#601; b&ecirc;&#x1E6F;&#257;h yi&#x1E63;&#601;&#8216;&#257;&#x1E0F;: </P>
<P>9&nbsp;b&#601;ne&#353;ef-b&#601;&#8216;ere&#x1E07; yw&#333;m b&#601;&#8217;&icirc;&#353;w&#333;n lay&#601;l&acirc; wa&#8217;&#259;f&#275;l&acirc;: </P>
<P>10&nbsp;w&#601;hinn&#275;h &#8217;i&#353;&#353;&acirc; liq&#601;r&#257;&#8217;&#x1E6F;w&#333; &#353;&icirc;&#x1E6F; zw&#333;n&acirc; &ucirc;n&#601;&#x1E63;ura&#x1E6F; l&#275;&#x1E07;: </P>
<P>11&nbsp;h&#333;m&icirc;y&acirc; h&icirc;&#8217; w&#601;s&#333;r&#257;re&#x1E6F; b&#601;&#x1E07;&ecirc;&#x1E6F;&#257;h l&#333;&#8217;-yi&#353;&#601;k&#601;n&ucirc; ra&#x1E21;&#601;leyh&#257;: </P>
<P>12&nbsp;p<sup>a</sup>&#8216;am| b<sup>a</sup>&#x1E25;&ucirc;&#x1E63; p<sup>a</sup>&#8216;am b&#257;r&#601;&#x1E25;&#333;&#x1E07;w&#333;&#x1E6F; w&#601;&#8217;&#275;&#x1E63;el k&#257;l-pinn&acirc; &#x1E6F;e&#8217;&#277;r&#333;&#x1E07;: </P>
<P>13&nbsp;w&#601;he&#x1E25;&#277;z&icirc;q&acirc; bw&#333; w&#601;n&#257;&#353;&#601;q&acirc;-llw&#333; h&#275;&#8216;&#275;z&acirc; f&#257;neyh&#257; wat&#333;&#8217;mar lw&#333;: </P>
<P>14&nbsp;zi&#x1E07;&#601;&#x1E25;&ecirc; &#353;&#601;l&#257;m&icirc;m &#8216;&#257;l&#257;y hayyw&#333;m &#353;illam&#601;t&icirc; n&#601;&#x1E0F;&#257;r&#257;y: </P>
<P>15&nbsp;&#8216;al-k&#275;n y&#257;&#x1E63;&#257;&#8217;&#x1E6F;&icirc; liq&#601;r&#257;&#8217;&#x1E6F;e&#x1E35;&#257; l&#601;&#353;<sup>a</sup>&#x1E25;&#275;r p&#257;ney&#x1E35;&#257; w&#257;&#8217;em&#601;&#x1E63;&#257;&#8217;e&#x1E35;&#x1E35;&#257;: </P>
<P>16&nbsp;mar&#601;&#x1E07;ad&icirc;m r&#257;&#x1E07;a&#x1E0F;&#601;t&icirc; &#8216;ar&#601;&#347;&icirc; &#x1E25;&#259;&#x1E6D;u&#x1E07;w&#333;&#x1E6F; &#8217;&#275;&#x1E6D;&ucirc;n mi&#x1E63;&#601;r&#257;yim: </P>
<P>17&nbsp;naf&#601;t&icirc; mi&#353;&#601;k&#257;&#x1E07;&icirc; m&#333;r &#8217;&#259;h&#257;l&icirc;m w&#601;qinn&#257;mw&#333;n: </P>
<P>18&nbsp;l&#601;&#x1E35;&acirc; nir&#601;weh &#x1E0F;&#333;&#x1E0F;&icirc;m &#8216;a&#x1E0F;-hab&#333;qer ni&#x1E6F;&#601;&#8216;all&#601;s&acirc; b&#257;&#8217;&#335;h&#257;&#x1E07;&icirc;m: </P>
<P>19&nbsp;k&icirc; &#8217;&ecirc;n h&#257;&#8217;&icirc;&#353; b&#601;&#x1E07;&ecirc;&#x1E6F;w&#333; h&#257;la&#x1E35;&#601; b&#601;&#x1E0F;ere&#x1E35;&#601; m&#275;r&#257;&#x1E25;w&#333;q: </P>
<P>20&nbsp;&#x1E63;&#601;rw&#333;r-hakesef l&#257;q<sup>a</sup>&#x1E25; b&#601;y&#257;&#x1E0F;w&#333; l&#601;yw&#333;m hak&#275;se&#8217; y&#257;&#x1E07;&#333;&#8217; &#x1E07;&ecirc;&#x1E6F;w&#333;: </P>
<P>21&nbsp;hi&#x1E6D;&#x1E6D;at&ucirc; b&#601;r&#333;&#x1E07; liq&#601;&#x1E25;&#257;h b&#601;&#x1E25;&#275;leq &#347;&#601;f&#257;&#x1E6F;eyh&#257; tad&icirc;&#x1E25;enn&ucirc;: </P>
<P>22&nbsp;hw&#333;l&#275;&#x1E35;&#601; &#8217;<sup>a</sup>&#x1E25;&#259;reyh&#257; pi&#x1E6F;&#601;&#8217;&#333;m k&#601;&#353;w&#333;r &#8217;el-&#x1E6D;&#257;&#x1E07;<sup>a</sup>&#x1E25;<font color="red"><sup>1</font></sup> y&#257;&#x1E07;w&#333;&#8217; &ucirc;&#x1E35;&#601;&#8216;e&#x1E35;es &#8217;el-m&ucirc;sar &#8217;&#277;w&icirc;l: </P>
<P>23&nbsp;&#8216;a&#x1E0F; y&#601;fall<sup>a</sup>&#x1E25; &#x1E25;&#275;&#x1E63; k&#601;&#x1E07;&#275;&#x1E0F;w&#333; k&#601;mah&#275;r &#x1E63;ipw&#333;r &#8217;el-p&#257;&#x1E25; w&#601;l&#333;&#8217;-y&#257;&#x1E0F;<sup>a</sup>&#8216; k&icirc;-&#x1E07;&#601;naf&#601;&#353;w&#333; h&ucirc;&#8217;: f</P>
<P>24&nbsp;w&#601;&#8216;at&acirc; &#x1E07;&#257;n&icirc;m &#353;im&#601;&#8216;&ucirc;-l&icirc; w&#601;haq&#601;&#353;&icirc;&#x1E07;&ucirc; l&#601;&#8217;im&#601;r&ecirc;-f&icirc;: </P>
<P>25&nbsp;&#8217;al-y&#275;&#347;&#601;&#x1E6D;&#601; &#8217;el-d&#601;r&#257;&#x1E35;eyh&#257; libe&#x1E35;&#257; &#8217;al-t&#275;&#x1E6F;<sup>a</sup>&#8216; bin&#601;&#x1E6F;&icirc;&#x1E07;w&#333;&#x1E6F;eyh&#257;: </P>
<P>26&nbsp;k&icirc;-rab&icirc;m &#x1E25;&#259;l&#257;l&icirc;m hip&icirc;l&acirc; w<sup>a</sup>&#8216;&#259;&#x1E63;um&icirc;m k&#257;l-h&#259;ru&#x1E21;eyh&#257;: </P>
<P>27&nbsp;dar&#601;&#x1E35;&ecirc; &#353;&#601;&#8217;w&#333;l b&ecirc;&#x1E6F;&#257;h y&#333;r&#601;&#x1E0F;w&#333;&#x1E6F; &#8217;el-&#x1E25;a&#x1E0F;&#601;r&ecirc;-m&#257;we&#x1E6F;: f</P>
</TD>
</TABLE>
<P><HR>
<CENTER>
<A HREF="pro008">Next: Proverbs (Mishlei) Chapter 8</A></CENTER>
</BODY>
</HTML>
