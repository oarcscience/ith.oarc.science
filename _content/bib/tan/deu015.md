[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/deu015)  [KJV](../kjv/deu015)  [Sep](../sep/deu015) 
[Vul](../vul/deu015)   
  
[Deuteronomy (Devarim) Index](deu)  
  [Previous](deu014)  [Next](deu016) 

------------------------------------------------------------------------

### Tanach (Hebrew): Deuteronomy (Devarim) Chapter 15

‎<span id="001">1</span> ‏מִקֵּ֥ץ שֶֽׁבַע־שָׁנִ֖ים תַּעֲשֶׂ֥ה
שְׁמִטָּֽה׃

‎<span id="002">2</span> ‏וְזֶה֮ דְּבַ֣ר הַשְּׁמִטָּה֒ שָׁמ֗וֹט
כָּל־בַּ֙עַל֙ מַשֵּׁ֣ה יָד֔וֹ אֲשֶׁ֥ר יַשֶּׁ֖ה בְּרֵעֵ֑הוּ לֹֽא־יִגֹּ֤שׂ
אֶת־רֵעֵ֙הוּ֙ וְאֶת־אָחִ֔יו כִּֽי־קָרָ֥א שְׁמִטָּ֖ה לַֽיהוָֽה׃

‎<span id="003">3</span> ‏אֶת־הַנָּכְרִ֖י תִּגֹּ֑שׂ וַאֲשֶׁ֨ר יִהְיֶ֥ה
לְךָ֛ אֶת־אָחִ֖יךָ תַּשְׁמֵ֥ט יָדֶֽךָ׃

‎<span id="004">4</span> ‏אֶ֕פֶס כִּ֛י לֹ֥א יִֽהְיֶה־בְּךָ֖ אֶבְי֑וֹן
כִּֽי־בָרֵ֤ךְ יְבָֽרֶכְךָ֙ יְהוָ֔ה בָּאָ֕רֶץ אֲשֶׁר֙ יְהוָ֣ה אֱלֹהֶ֔יךָ
נֹֽתֵן־לְךָ֥ נַחֲלָ֖ה לְרִשְׁתָּֽהּ׃

‎<span id="005">5</span> ‏רַ֚ק אִם־שָׁמ֣וֹעַ תִּשְׁמַ֔ע בְּק֖וֹל יְהוָ֣ה
אֱלֹהֶ֑יךָ לִשְׁמֹ֤ר לַעֲשׂוֹת֙ אֶת־כָּל־הַמִּצְוָ֣ה הַזֹּ֔את אֲשֶׁ֛ר
אָנֹכִ֥י מְצַוְּךָ֖ הַיּֽוֹם׃

‎<span id="006">6</span> ‏כִּֽי־יְהוָ֤ה אֱלֹהֶ֙יךָ֙ בֵּֽרַכְךָ֔
כַּאֲשֶׁ֖ר דִּבֶּר־לָ֑ךְ וְהַֽעֲבַטְתָּ֞ גּוֹיִ֣ם רַבִּ֗ים וְאַתָּה֙
לֹ֣א תַעֲבֹ֔ט וּמָֽשַׁלְתָּ֙ בְּגוֹיִ֣ם רַבִּ֔ים וּבְךָ֖ לֹ֥א
יִמְשֹֽׁלוּ׃ ס

‎<span id="007">7</span> ‏כִּֽי־יִהְיֶה֩ בְךָ֨ אֶבְי֜וֹן מֵאַחַ֤ד
אַחֶ֙יךָ֙ בְּאַחַ֣ד שְׁעָרֶ֔יךָ בְּאַ֨רְצְךָ֔ אֲשֶׁר־יְהוָ֥ה אֱלֹהֶ֖יךָ
נֹתֵ֣ן לָ֑ךְ לֹ֧א תְאַמֵּ֣ץ אֶת־לְבָבְךָ֗ וְלֹ֤א תִקְפֹּץ֙ אֶת־יָ֣דְךָ֔
מֵאָחִ֖יךָ הָאֶבְיֽוֹן׃

‎<span id="008">8</span> ‏כִּֽי־פָתֹ֧חַ תִּפְתַּ֛ח אֶת־יָדְךָ֖ ל֑וֹ
וְהַעֲבֵט֙ תַּעֲבִיטֶ֔נּוּ דֵּ֚י מַחְסֹר֔וֹ אֲשֶׁ֥ר יֶחְסַ֖ר לֽוֹ׃

‎<span id="009">9</span> ‏הִשָּׁ֣מֶר לְךָ֡ פֶּן־יִהְיֶ֣ה דָבָר֩
עִם־לְבָבְךָ֨ בְלִיַּ֜עַל לֵאמֹ֗ר קָֽרְבָ֣ה שְׁנַֽת־הַשֶּׁבַע֮ שְׁנַ֣ת
הַשְּׁמִטָּה֒ וְרָעָ֣ה עֵֽינְךָ֗ בְּאָחִ֙יךָ֙ הָֽאֶבְי֔וֹן וְלֹ֥א
תִתֵּ֖ן ל֑וֹ וְקָרָ֤א עָלֶ֙יךָ֙ אֶל־יְהוָ֔ה וְהָיָ֥ה בְךָ֖ חֵֽטְא׃

‎<span id="010">10</span> ‏נָת֤וֹן תִּתֵּן֙ ל֔וֹ וְלֹא־יֵרַ֥ע לְבָבְךָ֖
בְּתִתְּךָ֣ ל֑וֹ כִּ֞י בִּגְלַ֣ל׀ הַדָּבָ֣ר הַזֶּ֗ה יְבָרֶכְךָ֙ יְהוָ֣ה
אֱלֹהֶ֔יךָ בְּכָֽל־מַעֲשֶׂ֔ךָ וּבְכֹ֖ל מִשְׁלַ֥ח יָדֶֽךָ׃

‎<span id="011">11</span> ‏כִּ֛י לֹא־יֶחְדַּ֥ל אֶבְי֖וֹן מִקֶּ֣רֶב
הָאָ֑רֶץ עַל־כֵּ֞ן אָנֹכִ֤י מְצַוְּךָ֙ לֵאמֹ֔ר פָּ֠תֹחַ תִּפְתַּ֨ח
אֶת־יָדְךָ֜ לְאָחִ֧יךָ לַעֲנִיֶּ֛ךָ וּלְאֶבְיֹנְךָ֖ בְּאַרְצֶֽךָ׃ ס

‎<span id="012">12</span> ‏כִּֽי־יִמָּכֵ֨ר לְךָ֜ אָחִ֣יךָ הָֽעִבְרִ֗י
א֚וֹ הָֽעִבְרִיָּ֔ה וַעֲבָֽדְךָ֖ שֵׁ֣שׁ שָׁנִ֑ים וּבַשָּׁנָה֙
הַשְּׁבִיעִ֔ת תְּשַׁלְּחֶ֥נּוּ חָפְשִׁ֖י מֵעִמָּֽךְ׃

‎<span id="013">13</span> ‏וְכִֽי־תְשַׁלְּחֶ֥נּוּ חָפְשִׁ֖י מֵֽעִמָּ֑ךְ
לֹ֥א תְשַׁלְּחֶ֖נּוּ רֵיקָֽם׃

‎<span id="014">14</span> ‏הַעֲנֵ֤יק תַּעֲנִיק֙ ל֔וֹ מִצֹּ֣אנְךָ֔
וּמִֽגָּרְנְךָ֖ וּמִיִּקְבֶ֑ךָ אֲשֶׁ֧ר בֵּרַכְךָ֛ יְהוָ֥ה אֱלֹהֶ֖יךָ
תִּתֶּן־לֽוֹ׃

‎<span id="015">15</span> ‏וְזָכַרְתָּ֗ כִּ֣י עֶ֤בֶד הָיִ֙יתָ֙ בְּאֶ֣רֶץ
מִצְרַ֔יִם וַֽיִּפְדְּךָ֖ יְהוָ֣ה אֱלֹהֶ֑יךָ עַל־כֵּ֞ן אָנֹכִ֧י
מְצַוְּךָ֛ אֶת־הַדָּבָ֥ר הַזֶּ֖ה הַיּֽוֹם׃

‎<span id="016">16</span> ‏וְהָיָה֙ כִּֽי־יֹאמַ֣ר אֵלֶ֔יךָ לֹ֥א אֵצֵ֖א
מֵעִמָּ֑ךְ כִּ֤י אֲהֵֽבְךָ֙ וְאֶת־בֵּיתֶ֔ךָ כִּי־ט֥וֹב ל֖וֹ עִמָּֽךְ׃

‎<span id="017">17</span> ‏וְלָקַחְתָּ֣ אֶת־הַמַּרְצֵ֗עַ וְנָתַתָּ֤ה
בְאָזְנוֹ֙ וּבַדֶּ֔לֶת וְהָיָ֥ה לְךָ֖ עֶ֣בֶד עוֹלָ֑ם וְאַ֥ף לַאֲמָתְךָ֖
תַּעֲשֶׂה־כֵּֽן׃

‎<span id="018">18</span> ‏לֹא־יִקְשֶׁ֣ה בְעֵינֶ֗ךָ בְּשַׁלֵּֽחֲךָ֙
אֹת֤וֹ חָפְשִׁי֙ מֵֽעִמָּ֔ךְ כִּ֗י מִשְׁנֶה֙ שְׂכַ֣ר שָׂכִ֔יר עֲבָֽדְךָ֖
שֵׁ֣שׁ שָׁנִ֑ים וּבֵֽרַכְךָ֙ יְהוָ֣ה אֱלֹהֶ֔יךָ בְּכֹ֖ל אֲשֶׁ֥ר
תַּעֲשֶֽׂה׃ פ

‎<span id="019">19</span> ‏כָּֽל־הַבְּכ֡וֹר אֲשֶׁר֩ יִוָּלֵ֨ד
בִּבְקָרְךָ֤ וּבְצֹֽאנְךָ֙ הַזָּכָ֔ר תַּקְדִּ֖ישׁ לַיהוָ֣ה אֱלֹהֶ֑יךָ
לֹ֤א תַעֲבֹד֙ בִּבְכֹ֣ר שׁוֹרֶ֔ךָ וְלֹ֥א תָגֹ֖ז בְּכ֥וֹר צֹאנֶֽךָ׃

‎<span id="020">20</span> ‏לִפְנֵי֩ יְהוָ֨ה אֱלֹהֶ֤יךָ תֹאכֲלֶ֙נּוּ֙
שָׁנָ֣ה בְשָׁנָ֔ה בַּמָּק֖וֹם אֲשֶׁר־יִבְחַ֣ר יְהוָ֑ה אַתָּ֖ה
וּבֵיתֶֽךָ׃

‎<span id="021">21</span> ‏וְכִֽי־יִהְיֶ֨ה ב֜וֹ מ֗וּם פִּסֵּ֙חַ֙ א֣וֹ
עִוֵּ֔ר כֹּ֖ל מ֣וּם רָ֑ע לֹ֣א תִזְבָּחֶ֔נּוּ לַיהוָ֖ה אֱלֹהֶֽיךָ׃

‎<span id="022">22</span> ‏בִּשְׁעָרֶ֖יךָ תֹּאכֲלֶ֑נּוּ הַטָּמֵ֤א
וְהַטָּהוֹר֙ יַחְדָּ֔ו כַּצְּבִ֖י וְכָאַיָּֽל׃

‎<span id="023">23</span> ‏רַ֥ק אֶת־דָּמ֖וֹ לֹ֣א תֹאכֵ֑ל עַל־הָאָ֥רֶץ
תִּשְׁפְּכֶ֖נּוּ כַּמָּֽיִם׃ פ

1 miqqēṣ šeḇ<sup>a</sup>‘-šānîm t<sup>a</sup>‘ăśeh šəmiṭṭâ:

2 wəzeh dəḇar haššəmiṭṭâ šāmwōṭ kāl-b<sup>a</sup>‘al maššēh yāḏwō ’ăšer
yaššeh bərē‘ēhû lō’-yigōś ’eṯ-rē‘ēhû wə’eṯ-’āḥîw kî-qārā’ šəmiṭṭâ
layhwâ:

3 ’eṯ-hannāḵərî tigōś wa’ăšer yihəyeh ləḵā ’eṯ-’āḥîḵā tašəmēṭ yāḏeḵā:

4 ’efes kî lō’ yihəyeh-bəḵā ’eḇəywōn kî-ḇārēḵə yəḇāreḵəḵā yəhwâ bā’āreṣ
’ăšer yəhwâ ’ĕlōheyḵā nōṯēn-ləḵā n<sup>a</sup>ḥălâ lərišətāh:

5 raq ’im-šāmwō‘a tišəm<sup>a</sup>‘ bəqwōl yəhwâ ’ĕlōheyḵā lišəmōr
l<sup>a</sup>‘ăśwōṯ ’eṯ-kāl-hammiṣəwâ hazzō’ṯ ’ăšer ’ānōḵî məṣaûəḵā
hayywōm:

6 kî-yəhwâ ’ĕlōheyḵā bēraḵəḵā ka’ăšer diber-lāḵə wəh<sup>a</sup>‘ăḇaṭətā
gwōyim rabîm wə’atâ lō’ ṯ<sup>a</sup>‘ăḇōṭ ûmāšalətā bəḡwōyim rabîm
ûḇəḵā lō’ yiməšōlû: s

7 kî-yihəyeh ḇəḵā ’eḇəywōn mē’<sup>a</sup>ḥaḏ ’<sup>a</sup>ḥeyḵā
bə’<sup>a</sup>ḥaḏ šə‘āreyḵā bə’arəṣəḵā ’ăšer-yəhwâ ’ĕlōheyḵā nōṯēn lāḵə
lō’ ṯə’ammēṣ ’eṯ-ləḇāḇəḵā wəlō’ ṯiqəpōṣ ’eṯ-yāḏəḵā mē’āḥîḵā hā’eḇəywōn:

8 kî-fāṯōḥa tifət<sup>a</sup>ḥ ’eṯ-yāḏəḵā lwō wəh<sup>a</sup>‘ăḇēṭ
t<sup>a</sup>‘ăḇîṭennû dê m<sup>a</sup>ḥəsōrwō ’ăšer yeḥəsar lwō:

9 hiššāmer ləḵā pen-yihəyeh ḏāḇār ‘im-ləḇāḇəḵā ḇəlîy<sup>a</sup>‘al
lē’mōr qārəḇâ šənaṯ-haššeḇ<sup>a</sup>‘ šənaṯ haššəmiṭṭâ wərā‘â ‘ênəḵā
bə’āḥîḵā hā’eḇəywōn wəlō’ ṯitēn lwō wəqārā’ ‘āleyḵā ’el-yəhwâ wəhāyâ
ḇəḵā ḥēṭə’:

10 nāṯwōn titēn lwō wəlō’-yēr<sup>a</sup>‘ ləḇāḇəḵā bəṯitəḵā lwō kî
biḡəlal\| hadāḇār hazzeh yəḇāreḵəḵā yəhwâ ’ĕlōheyḵā
bəḵāl-m<sup>a</sup>‘ăśeḵā ûḇəḵōl mišəl<sup>a</sup>ḥ yāḏeḵā:

11 kî lō’-yeḥədal ’eḇəywōn miqqereḇ hā’āreṣ ‘al-kēn ’ānōḵî məṣaûəḵā
lē’mōr pāṯōḥa tifət<sup>a</sup>ḥ ’eṯ-yāḏəḵā lə’āḥîḵā
l<sup>a</sup>‘ănîyeḵā ûlə’eḇəyōnəḵā bə’arəṣeḵā: s

12 kî-yimmāḵēr ləḵā ’āḥîḵā hā‘iḇərî ’wō hā‘iḇərîyâ w<sup>a</sup>‘ăḇāḏəḵā
šēš šānîm ûḇaššānâ haššəḇî‘iṯ təšalləḥennû ḥāfəšî mē‘immāḵə:

13 wəḵî-ṯəšalləḥennû ḥāfəšî mē‘immāḵə lō’ ṯəšalləḥennû rêqām:

14 h<sup>a</sup>‘ănêq t<sup>a</sup>‘ănîq lwō miṣṣō’nəḵā ûmigārənəḵā
ûmîyiqəḇeḵā ’ăšer bēraḵəḵā yəhwâ ’ĕlōheyḵā titen-lwō:

15 wəzāḵarətā kî ‘eḇeḏ hāyîṯā bə’ereṣ miṣərayim wayyifədəḵā yəhwâ
’ĕlōheyḵā ‘al-kēn ’ānōḵî məṣaûəḵā ’eṯ-hadāḇār hazzeh hayywōm:

16 wəhāyâ kî-yō’mar ’ēleyḵā lō’ ’ēṣē’ mē‘immāḵə kî ’ăhēḇəḵā wə’eṯ-bêṯeḵā
kî-ṭwōḇ lwō ‘immāḵə:

17 wəlāq<sup>a</sup>ḥətā ’eṯ-hammarəṣē‘a wənāṯatâ ḇə’āzənwō ûḇadeleṯ
wəhāyâ ləḵā ‘eḇeḏ ‘wōlām wə’af la’ămāṯəḵā t<sup>a</sup>‘ăśeh-kēn:

18 lō’-yiqəšeh ḇə‘êneḵā bəšallēḥăḵā ’ōṯwō ḥāfəšî mē‘immāḵə kî mišəneh
śəḵar śāḵîr ‘ăḇāḏəḵā šēš šānîm ûḇēraḵəḵā yəhwâ ’ĕlōheyḵā bəḵōl ’ăšer
t<sup>a</sup>‘ăśeh: f

19 kāl-habəḵwōr ’ăšer yiûālēḏ biḇəqārəḵā ûḇəṣō’nəḵā hazzāḵār taqədîš
layhwâ ’ĕlōheyḵā lō’ ṯ<sup>a</sup>‘ăḇōḏ biḇəḵōr šwōreḵā wəlō’ ṯāḡōz
bəḵwōr ṣō’neḵā:

20 lifənê yəhwâ ’ĕlōheyḵā ṯō’ḵălennû šānâ ḇəšānâ bammāqwōm ’ăšer-yiḇəḥar
yəhwâ ’atâ ûḇêṯeḵā:

21 wəḵî-yihəyeh ḇwō mûm pissēḥa ’wō ‘iûēr kōl mûm rā‘ lō’ ṯizəbāḥennû
layhwâ ’ĕlōheyḵā:

22 bišə‘āreyḵā tō’ḵălennû haṭṭāmē’ wəhaṭṭâwōr y<sup>a</sup>ḥədāw kaṣṣəḇî
wəḵā’ayyāl:

23 raq ’eṯ-dāmwō lō’ ṯō’ḵēl ‘al-hā’āreṣ tišəpəḵennû kammāyim: f

------------------------------------------------------------------------

[Next: Deuteronomy (Devarim) Chapter 16](deu016)
