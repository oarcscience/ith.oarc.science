[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ezr010)  [KJV](../kjv/ezr010) 
[Vul](../vul/ezr010)   
  
[Ezra Index](ezr)  
  [Previous](ezr009)  [Next](neh001) 

------------------------------------------------------------------------

### Tanach (Hebrew): Ezra Chapter 10

‎<span id="001">1</span> ‏וּכְהִתְפַּלֵּ֤ל עֶזְרָא֙
וּכְ֨הִתְוַדֹּת֔וֹ<sup>3</sup> בֹּכֶה֙ וּמִתְנַפֵּ֔ל לִפְנֵ֖י בֵּ֣ית
הָאֱלֹהִ֑ים נִקְבְּצוּ֩ אֵלָ֨יו מִיִּשְׂרָאֵ֜ל קָהָ֣ל רַב־מְאֹ֗ד
אֲנָשִׁ֤ים וְנָשִׁים֙ וִֽילָדִ֔ים כִּֽי־בָכ֥וּ הָעָ֖ם הַרְבֵּה־בֶֽכֶה׃ ס

‎<span id="002">2</span> ‏וַיַּעַן֩ שְׁכַנְיָ֨ה בֶן־יְחִיאֵ֜ל מִבְּנֵ֤י
עולם עֵילָם֙ וַיֹּ֣אמֶר לְעֶזְרָ֔א אֲנַ֙חְנוּ֙ מָעַ֣לְנוּ בֵאלֹהֵ֔ינוּ
וַנֹּ֛שֶׁב נָשִׁ֥ים נָכְרִיּ֖וֹת מֵעַמֵּ֣י הָאָ֑רֶץ וְעַתָּ֛ה
יֵשׁ־מִקְוֶ֥ה לְיִשְׂרָאֵ֖ל עַל־זֹֽאת׃

‎<span id="003">3</span> ‏וְעַתָּ֣ה נִֽכְרָת־בְּרִ֣ית לֵ֠אלֹהֵינוּ
לְהוֹצִ֨יא כָל־נָשִׁ֜ים וְהַנּוֹלָ֤ד מֵהֶם֙ בַּעֲצַ֣ת אֲדֹנָ֔י
וְהַחֲרֵדִ֖ים בְּמִצְוַ֣ת אֱלֹהֵ֑ינוּ וְכַתּוֹרָ֖ה יֵעָשֶֽׂה׃

‎<span id="004">4</span> ‏ק֛וּם כִּֽי־עָלֶ֥יךָ הַדָּבָ֖ר וַאֲנַ֣חְנוּ
עִמָּ֑ךְ חֲזַ֖ק וַעֲשֵֽׂה׃ פ

‎<span id="005">5</span> ‏וַיָּ֣קָם עֶזְרָ֡א וַיַּשְׁבַּ֣ע אֶת־שָׂרֵי֩
הַכֹּהֲנִ֨ים הַלְוִיִּ֜ם וְכָל־יִשְׂרָאֵ֗ל לַעֲשׂ֛וֹת כַּדָּבָ֥ר הַזֶּ֖ה
וַיִּשָּׁבֵֽעוּ׃

‎<span id="006">6</span> ‏וַיָּ֣קָם עֶזְרָ֗א מִלִּפְנֵי֙ בֵּ֣ית
הָֽאֱלֹהִ֔ים וַיֵּ֕לֶךְ אֶל־לִשְׁכַּ֖ת יְהוֹחָנָ֣ן בֶּן־אֶלְיָשִׁ֑יב
וַיֵּ֣לֶךְ שָׁ֗ם לֶ֤חֶם לֹֽא־אָכַל֙ וּמַ֣יִם לֹֽא־שָׁתָ֔ה כִּ֥י
מִתְאַבֵּ֖ל עַל־מַ֥עַל הַגּוֹלָֽה׃ ס

‎<span id="007">7</span> ‏וַיַּעֲבִ֨ירוּ ק֜וֹל בִּיהוּדָ֣ה
וִירֽוּשָׁלִַ֗ם לְכֹל֙ בְּנֵ֣י הַגּוֹלָ֔ה לְהִקָּבֵ֖ץ יְרוּשָׁלִָֽם׃

‎<span id="008">8</span> ‏וְכֹל֩ אֲשֶׁ֨ר לֹֽא־יָב֜וֹא<sup>1</sup>
לִשְׁלֹ֣שֶׁת הַיָּמִ֗ים כַּעֲצַ֤ת הַשָּׂרִים֙ וְהַזְּקֵנִ֔ים יָחֳרַ֖ם
כָּל־רְכוּשׁ֑וֹ וְה֥וּא יִבָּדֵ֖ל מִקְּהַ֥ל הַגּוֹלָֽה׃ ס

‎<span id="009">9</span> ‏וַיִּקָּבְצ֣וּ כָל־אַנְשֵֽׁי־יְהוּדָה֩
וּבִנְיָמִ֨ן׀ יְרוּשָׁלִַ֜ם לִשְׁלֹ֣שֶׁת הַיָּמִ֗ים ה֛וּא חֹ֥דֶשׁ
הַתְּשִׁיעִ֖י בְּעֶשְׂרִ֣ים בַּחֹ֑דֶשׁ וַיֵּשְׁב֣וּ כָל־הָעָ֗ם
בִּרְחוֹב֙ בֵּ֣ית הָאֱלֹהִ֔ים מַרְעִידִ֥ים עַל־הַדָּבָ֖ר
וּמֵהַגְּשָׁמִֽים׃ פ

‎<span id="010">10</span> ‏וַיָּ֨קָם עֶזְרָ֤א הַכֹּהֵן֙ וַיֹּ֣אמֶר
אֲלֵהֶ֔ם אַתֶּ֣ם מְעַלְתֶּ֔ם וַתֹּשִׁ֖יבוּ נָשִׁ֣ים נָכְרִיּ֑וֹת
לְהוֹסִ֖יף עַל־אַשְׁמַ֥ת יִשְׂרָאֵֽל׃

‎<span id="011">11</span> ‏וְעַתָּ֗ה תְּנ֥וּ תוֹדָ֛ה לַיהוָ֥ה
אֱלֹהֵֽי־אֲבֹתֵיכֶ֖ם וַעֲשׂ֣וּ רְצוֹנ֑וֹ וְהִבָּֽדְלוּ֙ מֵעַמֵּ֣י
הָאָ֔רֶץ וּמִן־הַנָּשִׁ֖ים הַנָּכְרִיּֽוֹת׃

‎<span id="012">12</span> ‏וַיַּֽעְנ֧וּ כָֽל־הַקָּהָ֛ל וַיֹּאמְר֖וּ
ק֣וֹל גָּד֑וֹל כֵּ֛ן כדבריך כִּדְבָרְךָ֥ עָלֵ֖ינוּ לַעֲשֽׂוֹת׃

‎<span id="013">13</span> ‏אֲבָ֞ל הָעָ֥ם רָב֙ וְהָעֵ֣ת גְּשָׁמִ֔ים
וְאֵ֥ין כֹּ֖חַ לַעֲמ֣וֹד בַּח֑וּץ וְהַמְּלָאכָ֗ה לֹֽא־לְי֤וֹם אֶחָד֙
וְלֹ֣א לִשְׁנַ֔יִם כִּֽי־הִרְבִּ֥ינוּ לִפְשֹׁ֖עַ בַּדָּבָ֥ר הַזֶּֽה׃

‎<span id="014">14</span> ‏יַֽעֲמְדוּ־נָ֣א שָׂ֠רֵינוּ לְֽכָל־הַקָּהָ֞ל
וְכֹ֣ל׀ אֲשֶׁ֣ר בֶּעָרֵ֗ינוּ הַהֹשִׁ֞יב נָשִׁ֤ים נָכְרִיּוֹת֙ יָבֹא֙
לְעִתִּ֣ים מְזֻמָּנִ֔ים וְעִמָּהֶ֛ם זִקְנֵי־עִ֥יר וָעִ֖יר וְשֹׁפְטֶ֑יהָ
עַ֠ד לְהָשִׁ֞יב חֲר֤וֹן אַף־אֱלֹהֵ֙ינוּ֙ מִמֶּ֔נּוּ עַ֖ד לַדָּבָ֥ר
הַזֶּֽה׃ פ

‎<span id="015">15</span> ‏אַ֣ךְ יוֹנָתָ֧ן בֶּן־עֲשָׂהאֵ֛ל וְיַחְזְיָ֥ה
בֶן־תִּקְוָ֖ה עָמְד֣וּ עַל־זֹ֑את וּמְשֻׁלָּ֛ם וְשַׁבְּתַ֥י הַלֵּוִ֖י
עֲזָרֻֽם׃

‎<span id="016">16</span> ‏וַיַּֽעֲשׂוּ־כֵן֮ בְּנֵ֣י הַגּוֹלָה֒
וַיִּבָּדְלוּ֩ עֶזְרָ֨א הַכֹּהֵ֜ן אֲנָשִׁ֨ים רָאשֵׁ֧י הָאָב֛וֹת לְבֵ֥ית
אֲבֹתָ֖ם וְכֻלָּ֣ם בְּשֵׁמ֑וֹת וַיֵּשְׁב֗וּ בְּי֤וֹם אֶחָד֙ לַחֹ֣דֶשׁ
הָעֲשִׂירִ֔י לְדַרְי֖וֹשׁ הַדָּבָֽר׃

‎<span id="017">17</span> ‏וַיְכַלּ֣וּ בַכֹּ֔ל אֲנָשִׁ֕ים הַהֹשִׁ֖יבוּ
נָשִׁ֣ים נָכְרִיּ֑וֹת עַ֛ד י֥וֹם אֶחָ֖ד לַחֹ֥דֶשׁ הָרִאשֽׁוֹן׃ פ

‎<span id="018">18</span> ‏וַיִּמָּצֵא֙ מִבְּנֵ֣י הַכֹּהֲנִ֔ים אֲשֶׁ֥ר
הֹשִׁ֖יבוּ נָשִׁ֣ים נָכְרִיּ֑וֹת מִבְּנֵי֙ יֵשׁ֤וּעַ בֶּן־יֽוֹצָדָק֙
וְאֶחָ֔יו מַֽעֲשֵׂיָה֙ וֶֽאֱלִיעֶ֔זֶר וְיָרִ֖יב וּגְדַלְיָֽה׃

‎<span id="019">19</span> ‏וַיִּתְּנ֥וּ יָדָ֖ם לְהוֹצִ֣יא נְשֵׁיהֶ֑ם
וַאֲשֵׁמִ֥ים אֵֽיל־צֹ֖אן עַל־אַשְׁמָתָֽם׃ ס

‎<span id="020">20</span> ‏וּמִבְּנֵ֣י אִמֵּ֔ר חֲנָ֖נִי וּזְבַדְיָֽה׃ ס

‎<span id="021">21</span> ‏וּמִבְּנֵ֖י חָרִ֑ם מַעֲשֵׂיָ֤ה וְאֵֽלִיָּה֙
וּֽשְׁמַֽעְיָ֔ה וִיחִיאֵ֖ל וְעֻזִיָּֽה׃

‎<span id="022">22</span> ‏וּמִבְּנֵ֖י פַּשְׁח֑וּר אֶלְיוֹעֵינַ֤י
מַֽעֲשֵׂיָה֙ יִשְׁמָעֵ֣אל נְתַנְאֵ֔ל יוֹזָבָ֖ד וְאֶלְעָשָֽׂה׃ ס

‎<span id="023">23</span> ‏וּמִֽן־הַלְוִיִּ֑ם יוֹזָבָ֣ד וְשִׁמְעִ֗י
וְקֵֽלָיָה֙ ה֣וּא קְלִיטָ֔א פְּתַֽחְיָ֥ה יְהוּדָ֖ה וֶאֱלִיעֶֽזֶר׃ ס

‎<span id="024">24</span> ‏וּמִן־הַמְשֹׁרְרִ֖ים אֶלְיָשִׁ֑יב
וּמִן־הַשֹּׁ֣עֲרִ֔ים שַׁלֻּ֥ם וָטֶ֖לֶם וְאוּרִֽי׃ ס

‎<span id="025">25</span> ‏וּמִֽיִּשְׂרָאֵ֑ל מִבְּנֵ֣י פַרְעֹ֡שׁ
רַ֠מְיָה וְיִזִּיָּ֤ה וּמַלְכִּיָּה֙ וּמִיָּמִ֣ן וְאֶלְעָזָ֔ר
וּמַלְכִּיָּ֖ה וּבְנָיָֽה׃ ס

‎<span id="026">26</span> ‏וּמִבְּנֵ֖י עֵילָ֑ם מַתַּנְיָ֤ה זְכַרְיָה֙
וִיחִיאֵ֣ל וְעַבְדִּ֔י וִירֵמ֖וֹת וְאֵלִיָּֽה׃ ס

‎<span id="027">27</span> ‏וּמִבְּנֵ֖י זַתּ֑וּא אֶלְיוֹעֵנַ֤י
אֶלְיָשִׁיב֙ מַתַּנְיָ֣ה וִֽירֵמ֔וֹת וְזָבָ֖ד וַעֲזִיזָֽא׃ ס

‎<span id="028">28</span> ‏וּמִבְּנֵ֖י בֵּבָ֑י יְהוֹחָנָ֥ן חֲנַנְיָ֖ה
זַבַּ֥י עַתְלָֽי׃ ס

‎<span id="029">29</span> ‏וּמִבְּנֵ֖י בָּנִ֑י מְשֻׁלָּ֤ם מַלּוּךְ֙
וַעֲדָיָ֔ה יָשׁ֖וּב וּשְׁאָ֥ל ירמות וְרָמֽוֹת׃ ס

‎<span id="030">30</span> ‏וּמִבְּנֵ֛י פַּחַ֥ת מוֹאָ֖ב עַדְנָ֣א וּכְלָ֑ל
בְּנָיָ֤ה מַעֲשֵׂיָה֙ מַתַּנְיָ֣ה בְצַלְאֵ֔ל וּבִנּ֖וּי וּמְנַשֶּֽׁה׃ ס

‎<span id="031">31</span> ‏וּבְנֵ֖י חָרִ֑ם אֱלִיעֶ֧זֶר יִשִּׁיָּ֛ה
מַלְכִּיָּ֖ה שְׁמַֽעְיָ֥ה שִׁמְעֽוֹן׃

‎<span id="032">32</span> ‏בְּנְיָמִ֥ן<sup>1</sup> מַלּ֖וּךְ
שְׁמַרְיָֽה׃ ס

‎<span id="033">33</span> ‏מִבְּנֵ֖י חָשֻׁ֑ם מַתְּנַ֤י מַתַּתָּה֙ זָבָ֣ד
אֱלִיפֶ֔לֶט יְרֵמַ֥י מְנַשֶּׁ֖ה שִׁמְעִֽי׃ ס

‎<span id="034">34</span> ‏מִבְּנֵ֣י בָנִ֔י מַעֲדַ֥י עַמְרָ֖ם וְאוּאֵֽל׃
ס

‎<span id="035">35</span> ‏בְּנָיָ֥ה בֵדְיָ֖ה כלהי כְּלֽוּהוּ׃

‎<span id="036">36</span> ‏וַנְיָ֥ה מְרֵמ֖וֹת אֶלְיָשִֽׁיב׃

‎<span id="037">37</span> ‏מַתַּנְיָ֥ה מַתְּנַ֖י ויעשו וְיַעֲשָֽׂי׃

‎<span id="038">38</span> ‏וּבָנִ֥י וּבִנּ֖וּי שִׁמְעִֽי׃

‎<span id="039">39</span> ‏וְשֶֽׁלֶמְיָ֥ה וְנָתָ֖ן וַעֲדָיָֽה׃

‎<span id="040">40</span> ‏מַכְנַדְבַ֥י שָׁשַׁ֖י שָׁרָֽי׃

‎<span id="041">41</span> ‏עֲזַרְאֵ֥ל וְשֶׁלֶמְיָ֖הוּ שְׁמַרְיָֽה׃

‎<span id="042">42</span> ‏שַׁלּ֥וּם אֲמַרְיָ֖ה יוֹסֵֽף׃ ס

‎<span id="043">43</span> ‏מִבְּנֵ֖י נְב֑וֹ יְעִיאֵ֤ל מַתִּתְיָה֙ זָבָ֣ד
זְבִינָ֔א ידו יַדַּ֥י וְיוֹאֵ֖ל בְּנָיָֽה׃

‎<span id="044">44</span> ‏כָּל־אֵ֕לֶּה נשאו<sup>1</sup> נָשְׂא֖וּ
נָשִׁ֣ים נָכְרִיּ֑וֹת וְיֵ֣שׁ מֵהֶ֣ם נָשִׁ֔ים וַיָּשִׂ֖ימוּ בָּנִֽים׃ פ

1 ûḵəhiṯəpallēl ‘ezərā’ ûḵəhiṯəwadōṯwō<sup>3</sup> bōḵeh ûmiṯənapēl
lifənê bêṯ hā’ĕlōhîm niqəbəṣû ’ēlāyw mîyiśərā’ēl qâāl raḇ-mə’ōḏ ’ănāšîm
wənāšîm wîlāḏîm kî-ḇāḵû hā‘ām harəbēh-ḇeḵeh: s

2 wayy<sup>a</sup>‘an šəḵanəyâ ḇen-yəḥî’ēl mibənê ‘wōlām ‘êlām wayyō’mer
lə‘ezərā’ ’ăn<sup>a</sup>ḥənû mā‘alənû ḇē’lōhênû wannōšeḇ nāšîm
nāḵərîywōṯ mē‘ammê hā’āreṣ wə‘atâ yēš-miqəweh ləyiśərā’ēl ‘al-zō’ṯ:

3 wə‘atâ niḵərāṯ-bərîṯ lē’lōhênû ləhwōṣî’ ḵāl-nāšîm wəhannwōlāḏ mēhem
b<sup>a</sup>‘ăṣaṯ ’ăḏōnāy wəh<sup>a</sup>ḥărēḏîm bəmiṣəwaṯ ’ĕlōhênû
wəḵatwōrâ yē‘āśeh:

4 qûm kî-‘āleyḵā hadāḇār wa’ăn<sup>a</sup>ḥənû ‘immāḵə ḥăzaq
w<sup>a</sup>‘ăśēh: f

5 wayyāqām ‘ezərā’ wayyašəb<sup>a</sup>‘ ’eṯ-śārê hakōhănîm haləwîyim
wəḵāl-yiśərā’ēl l<sup>a</sup>‘ăśwōṯ kadāḇār hazzeh wayyiššāḇē‘û:

6 wayyāqām ‘ezərā’ millifənê bêṯ hā’ĕlōhîm wayyēleḵə ’el-lišəkaṯ
yəhwōḥānān ben-’eləyāšîḇ wayyēleḵə šām leḥem lō’-’āḵal ûmayim lō’-šāṯâ
kî miṯə’abēl ‘al-m<sup>a</sup>‘al hagwōlâ: s

7 wayy<sup>a</sup>‘ăḇîrû qwōl bîhûḏâ wîrûšālaim ləḵōl bənê hagwōlâ
ləhiqqāḇēṣ yərûšālāim:

8 wəḵōl ’ăšer lō’-yāḇwō’<sup>1</sup> lišəlōšeṯ hayyāmîm
k<sup>a</sup>‘ăṣaṯ haśśārîm wəhazzəqēnîm yāḥŏram kāl-rəḵûšwō wəhû’
yibāḏēl miqqəhal hagwōlâ: s

9 wayyiqqāḇəṣû ḵāl-’anəšê-yəhûḏâ ûḇinəyāmin\| yərûšālaim lišəlōšeṯ
hayyāmîm hû’ ḥōḏeš hatəšî‘î bə‘eśərîm b<sup>a</sup>ḥōḏeš wayyēšəḇû
ḵāl-hā‘ām birəḥwōḇ bêṯ hā’ĕlōhîm marə‘îḏîm ‘al-hadāḇār ûmēhagəšāmîm: f

10 wayyāqām ‘ezərā’ hakōhēn wayyō’mer ’ălēhem ’atem mə‘alətem watōšîḇû
nāšîm nāḵərîywōṯ ləhwōsîf ‘al-’ašəmaṯ yiśərā’ēl:

11 wə‘atâ tənû ṯwōḏâ layhwâ ’ĕlōhê-’ăḇōṯêḵem w<sup>a</sup>‘ăśû rəṣwōnwō
wəhibāḏəlû mē‘ammê hā’āreṣ ûmin-hannāšîm hannāḵərîywōṯ:

12 wayy<sup>a</sup>‘ənû ḵāl-haqqâāl wayyō’mərû qwōl gāḏwōl kēn
kiḏəḇāreyḵā kiḏəḇārəḵā ‘ālênû l<sup>a</sup>‘ăśwōṯ:

13 ’ăḇāl hā‘ām rāḇ wəhā‘ēṯ gəšāmîm wə’ên kōḥa l<sup>a</sup>‘ămwōḏ
b<sup>a</sup>ḥûṣ wəhamməlā’ḵâ lō’-ləywōm ’eḥāḏ wəlō’ lišənayim
kî-hirəbînû lifəšō‘a badāḇār hazzeh:

14 y<sup>a</sup>‘ăməḏû-nā’ śārênû ləḵāl-haqqâāl wəḵōl\| ’ăšer be‘ārênû
hahōšîḇ nāšîm nāḵərîywōṯ yāḇō’ lə‘itîm məzummānîm wə‘immâem ziqənê-‘îr
wā‘îr wəšōfəṭeyhā ‘aḏ ləhāšîḇ ḥărwōn ’af-’ĕlōhênû mimmennû ‘aḏ ladāḇār
hazzeh: f

15 ’aḵə ywōnāṯān ben-‘ăśâ’ēl wəy<sup>a</sup>ḥəzəyâ ḇen-tiqəwâ ‘āməḏû
‘al-zō’ṯ ûməšullām wəšabəṯay hallēwî ‘ăzārum:

16 wayy<sup>a</sup>‘ăśû-ḵēn bənê hagwōlâ wayyibāḏəlû ‘ezərā’ hakōhēn
’ănāšîm rā’šê hā’āḇwōṯ ləḇêṯ ’ăḇōṯām wəḵullām bəšēmwōṯ wayyēšəḇû bəywōm
’eḥāḏ l<sup>a</sup>ḥōḏeš hā‘ăśîrî ləḏarəywōš hadāḇār:

17 wayəḵallû ḇakōl ’ănāšîm hahōšîḇû nāšîm nāḵərîywōṯ ‘aḏ ywōm ’eḥāḏ
l<sup>a</sup>ḥōḏeš hāri’šwōn: f

18 wayyimmāṣē’ mibənê hakōhănîm ’ăšer hōšîḇû nāšîm nāḵərîywōṯ mibənê
yēšû‘a ben-ywōṣāḏāq wə’eḥāyw m<sup>a</sup>‘ăśêâ we’ĕlî‘ezer wəyārîḇ
ûḡəḏaləyâ:

19 wayyitənû yāḏām ləhwōṣî’ nəšêhem wa’ăšēmîm ’êl-ṣō’n ‘al-’ašəmāṯām: s

20 ûmibənê ’immēr ḥănānî ûzəḇaḏəyâ: s

21 ûmibənê ḥārim m<sup>a</sup>‘ăśêâ wə’ēlîyâ ûšəm<sup>a</sup>‘əyâ
wîḥî’ēl wə‘uzîyâ:

22 ûmibənê pašəḥûr ’eləywō‘ênay m<sup>a</sup>‘ăśêâ yišəmā‘ē’l nəṯanə’ēl
ywōzāḇāḏ wə’elə‘āśâ: s

23 ûmin-haləwîyim ywōzāḇāḏ wəšimə‘î wəqēlāyâ hû’ qəlîṭā’
pəṯ<sup>a</sup>ḥəyâ yəhûḏâ we’ĕlî‘ezer: s

24 ûmin-haməšōrərîm ’eləyāšîḇ ûmin-haššō‘ărîm šallum wāṭelem wə’ûrî: s

25 ûmîyiśərā’ēl mibənê farə‘ōš raməyâ wəyizzîyâ ûmaləkîyâ ûmîyāmin
wə’elə‘āzār ûmaləkîyâ ûḇənāyâ: s

26 ûmibənê ‘êlām matanəyâ zəḵarəyâ wîḥî’ēl wə‘aḇədî wîrēmwōṯ wə’ēlîyâ: s

27 ûmibənê zatû’ ’eləywō‘ēnay ’eləyāšîḇ matanəyâ wîrēmwōṯ wəzāḇāḏ
w<sup>a</sup>‘ăzîzā’: s

28 ûmibənê bēḇāy yəhwōḥānān ḥănanəyâ zabay ‘aṯəlāy: s

29 ûmibənê bānî məšullām mallûḵə w<sup>a</sup>‘ăḏāyâ yāšûḇ ûšə’āl
yərēmwōṯ wərāmwōṯ: s

30 ûmibənê p<sup>a</sup>ḥaṯ mwō’āḇ ‘aḏənā’ ûḵəlāl bənāyâ
m<sup>a</sup>‘ăśêâ matanəyâ ḇəṣalə’ēl ûḇinnûy ûmənaššeh: s

31 ûḇənê ḥārim ’ĕlî‘ezer yiššîyâ maləkîyâ šəm<sup>a</sup>‘əyâ šimə‘wōn:

32 bənəyāmin<sup>1</sup> mallûḵə šəmarəyâ: s

33 mibənê ḥāšum matənay matatâ zāḇāḏ ’ĕlîfeleṭ yərēmay mənaššeh šimə‘î:
s

34 mibənê ḇānî m<sup>a</sup>‘ăḏay ‘amərām wə’û’ēl: s

35 bənāyâ ḇēḏəyâ kəlâay kəlûhû:

36 wanəyâ mərēmwōṯ ’eləyāšîḇ:

37 matanəyâ matənay wəy<sup>a</sup>‘ăśwō wəy<sup>a</sup>‘ăśāy:

38 ûḇānî ûḇinnûy šimə‘î:

39 wəšeleməyâ wənāṯān w<sup>a</sup>‘ăḏāyâ:

40 maḵənaḏəḇay šāšay šārāy:

41 ‘ăzarə’ēl wəšeleməyâû šəmarəyâ:

42 šallûm ’ămarəyâ ywōsēf: s

43 mibənê nəḇwō yə‘î’ēl matiṯəyâ zāḇāḏ zəḇînā’ yadwō yaday wəywō’ēl
bənāyâ:

44 kāl-’ēlleh nāśə’û<sup>1</sup> nāśə’û nāšîm nāḵərîywōṯ wəyēš mēhem
nāšîm wayyāśîmû bānîm: f

------------------------------------------------------------------------

[Next: Nehemiah (Nechemiyah) Chapter 1](neh001)
