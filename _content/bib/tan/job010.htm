<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job010">Polyglot</A>&nbsp;
<A HREF="../kjv/job010">KJV</A>&nbsp;
<A HREF="../sep/job010">Sep</A>&nbsp;
<A HREF="../vul/job010">Vul</A>&nbsp;

<BR>
<BR><A HREF="job">Job (Iyov) Index</A><BR>
&nbsp;
<A HREF="job009">Previous</A>&nbsp;
<A HREF="job011">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 10</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;נָֽקְטָ֥ה נַפְשִׁ֗י בְּחַ֫יָּ֥י אֶֽעֶזְבָ֣ה עָלַ֣י שִׂיחִ֑י אֲ֝דַבְּרָה֗ בְּמַ֣ר נַפְשִֽׁי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֹמַ֣ר אֶל־אֱ֭לוֹהַּ אַל־תַּרְשִׁיעֵ֑נִי הֽ֝וֹדִיעֵ֗נִי עַ֣ל מַה־תְּרִיבֵֽנִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הֲט֤וֹב לְךָ֨׀<font color="red"><sup>3</font></sup> כִּֽי־תַעֲשֹׁ֗ק כִּֽי־תִ֭מְאַס יְגִ֣יעַ כַּפֶּ֑יךָ וְעַל־עֲצַ֖ת רְשָׁעִ֣ים הוֹפָֽעְתָּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הַעֵינֵ֣י בָשָׂ֣ר לָ֑ךְ אִם־כִּרְא֖וֹת אֱנ֣וֹשׁ תִּרְאֶֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הֲכִימֵ֣י אֱנ֣וֹשׁ יָמֶ֑יךָ אִם־שְׁ֝נוֹתֶ֗יךָ כִּ֣ימֵי גָֽבֶר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּֽי־תְבַקֵּ֥שׁ לַעֲוֹנִ֑י וּ֭לְחַטָּאתִ֥י תִדְרֽוֹשׁ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;עַֽל־דַּ֭עְתְּךָ כִּי־לֹ֣א אֶרְשָׁ֑ע וְאֵ֖ין מִיָּדְךָ֣ מַצִּֽיל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יָדֶ֣יךָ עִ֭צְּבוּנִי וַֽיַּעֲשׂ֑וּנִי יַ֥חַד סָ֝בִ֗יב וַֽתְּבַלְּעֵֽנִי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;זְכָר־נָ֭א כִּי־כַחֹ֣מֶר עֲשִׂיתָ֑נִי וְֽאֶל־עָפָ֥ר תְּשִׁיבֵֽנִי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הֲלֹ֣א כֶ֭חָלָב תַּתִּיכֵ֑נִי וְ֝כַגְּבִנָּ֗ה תַּקְפִּיאֵֽנִי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;ע֣וֹר וּ֭בָשָׂר תַּלְבִּישֵׁ֑נִי וּֽבַעֲצָמ֥וֹת וְ֝גִידִ֗ים תְּסֹכְכֵֽנִי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;חַיִּ֣ים וָ֭חֶסֶד עָשִׂ֣יתָ עִמָּדִ֑י וּ֝פְקֻדָּתְךָ֗ שָֽׁמְרָ֥ה רוּחִֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְ֭אֵלֶּה צָפַ֣נְתָּ בִלְבָבֶ֑ךָ יָ֝דַ֗עְתִּי כִּי־זֹ֥את עִמָּֽךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אִם־חָטָ֥אתִי וּשְׁמַרְתָּ֑נִי וּ֝מֵעֲוֹנִ֗י לֹ֣א תְנַקֵּֽנִי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אִם־רָשַׁ֡עְתִּי אַלְלַ֬י לִ֗י וְ֭צָדַקְתִּי לֹא־אֶשָּׂ֣א רֹאשִׁ֑י שְׂבַ֥ע קָ֝ל֗וֹן וּרְאֵ֥ה עָנְיִֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְ֭יִגְאֶה כַּשַּׁ֣חַל תְּצוּדֵ֑נִי וְ֝תָשֹׁ֗ב תִּתְפַּלָּא־בִֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;תְּחַדֵּ֬שׁ עֵדֶ֨יךָ׀ נֶגְדִּ֗י וְתֶ֣רֶב כַּֽ֭עַשְׂךָ עִמָּדִ֑י חֲלִיפ֖וֹת וְצָבָ֣א עִמִּֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְלָ֣מָּה מֵ֭רֶחֶם הֹצֵאתָ֑נִי אֶ֝גְוַ֗ע וְעַ֣יִן לֹא־תִרְאֵֽנִי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כַּאֲשֶׁ֣ר לֹא־הָיִ֣יתִי אֶהְיֶ֑ה מִ֝בֶּ֗טֶן לַקֶּ֥בֶר אוּבָֽל׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הֲלֹא־מְעַ֣ט יָמַ֣י <font color="brown">יחדל</font> <font color="blue">וַחֲדָ֑ל</font> <font color="brown">ישית</font> <font color="blue">וְשִׁ֥ית</font> מִ֝מֶּ֗נִּי וְאַבְלִ֥יגָה מְּעָֽט׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;בְּטֶ֣רֶם אֵ֭לֵךְ וְלֹ֣א אָשׁ֑וּב אֶל־אֶ֖רֶץ חֹ֣שֶׁךְ וְצַלְמָֽוֶת׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֶ֤רֶץ עֵיפָ֨תָה׀ כְּמ֥וֹ אֹ֗פֶל צַ֭לְמָוֶת וְלֹ֥א סְדָרִ֗ים וַתֹּ֥פַע כְּמוֹ־אֹֽפֶל׃ פ</P>
</TD>
<TD WIDTH="50%">
<P>1&nbsp;n&#257;q&#601;&#x1E6D;&acirc; naf&#601;&#353;&icirc; b&#601;&#x1E25;ayy&#257;y &#8217;e&#8216;ez&#601;&#x1E07;&acirc; &#8216;&#257;lay &#347;&icirc;&#x1E25;&icirc; &#8217;&#259;&#x1E0F;ab&#601;r&acirc; b&#601;mar naf&#601;&#353;&icirc;: </P>
<P>2&nbsp;&#8217;&#333;mar &#8217;el-&#8217;&#277;lw&#333;hha &#8217;al-tar&#601;&#353;&icirc;&#8216;&#275;n&icirc; hw&#333;&#x1E0F;&icirc;&#8216;&#275;n&icirc; &#8216;al mah-t&#601;r&icirc;&#x1E07;&#275;n&icirc;: </P>
<P>3&nbsp;h&#259;&#x1E6D;w&#333;&#x1E07; l&#601;&#x1E35;&#257;|<font color="red"><sup>3</font></sup> k&icirc;-&#x1E6F;<sup>a</sup>&#8216;&#259;&#353;&#333;q k&icirc;-&#x1E6F;im&#601;&#8217;as y&#601;&#x1E21;&icirc;&#8216;a kapey&#x1E35;&#257; w&#601;&#8216;al-&#8216;&#259;&#x1E63;a&#x1E6F; r&#601;&#353;&#257;&#8216;&icirc;m hw&#333;f&#257;&#8216;&#601;t&#257;: </P>
<P>4&nbsp;h<sup>a</sup>&#8216;&ecirc;n&ecirc; &#x1E07;&#257;&#347;&#257;r l&#257;&#x1E35;&#601; &#8217;im-kir&#601;&#8217;w&#333;&#x1E6F; &#8217;&#277;nw&#333;&#353; tir&#601;&#8217;eh: </P>
<P>5&nbsp;h&#259;&#x1E35;&icirc;m&ecirc; &#8217;&#277;nw&#333;&#353; y&#257;mey&#x1E35;&#257; &#8217;im-&#353;&#601;nw&#333;&#x1E6F;ey&#x1E35;&#257; k&icirc;m&ecirc; &#x1E21;&#257;&#x1E07;er: </P>
<P>6&nbsp;k&icirc;-&#x1E6F;&#601;&#x1E07;aqq&#275;&#353; l<sup>a</sup>&#8216;&#259;w&#333;n&icirc; &ucirc;l&#601;&#x1E25;a&#x1E6D;&#x1E6D;&#257;&#8217;&#x1E6F;&icirc; &#x1E6F;i&#x1E0F;&#601;rw&#333;&#353;: </P>
<P>7&nbsp;&#8216;al-d<sup>a</sup>&#8216;&#601;t&#601;&#x1E35;&#257; k&icirc;-l&#333;&#8217; &#8217;er&#601;&#353;&#257;&#8216; w&#601;&#8217;&ecirc;n m&icirc;y&#257;&#x1E0F;&#601;&#x1E35;&#257; ma&#x1E63;&#x1E63;&icirc;l: </P>
<P>8&nbsp;y&#257;&#x1E0F;ey&#x1E35;&#257; &#8216;i&#x1E63;&#x1E63;&#601;&#x1E07;&ucirc;n&icirc; wayy<sup>a</sup>&#8216;&#259;&#347;&ucirc;n&icirc; y<sup>a</sup>&#x1E25;a&#x1E0F; s&#257;&#x1E07;&icirc;&#x1E07; wat&#601;&#x1E07;all&#601;&#8216;&#275;n&icirc;: </P>
<P>9&nbsp;z&#601;&#x1E35;&#257;r-n&#257;&#8217; k&icirc;-&#x1E35;<sup>a</sup>&#x1E25;&#333;mer &#8216;&#259;&#347;&icirc;&#x1E6F;&#257;n&icirc; w&#601;&#8217;el-&#8216;&#257;f&#257;r t&#601;&#353;&icirc;&#x1E07;&#275;n&icirc;: </P>
<P>10&nbsp;h&#259;l&#333;&#8217; &#x1E35;e&#x1E25;&#257;l&#257;&#x1E07; tat&icirc;&#x1E35;&#275;n&icirc; w&#601;&#x1E35;ag&#601;&#x1E07;inn&acirc; taq&#601;p&icirc;&#8217;&#275;n&icirc;: </P>
<P>11&nbsp;&#8216;w&#333;r &ucirc;&#x1E07;&#257;&#347;&#257;r tal&#601;b&icirc;&#353;&#275;n&icirc; &ucirc;&#x1E07;<sup>a</sup>&#8216;&#259;&#x1E63;&#257;mw&#333;&#x1E6F; w&#601;&#x1E21;&icirc;&#x1E0F;&icirc;m t&#601;s&#333;&#x1E35;&#601;&#x1E35;&#275;n&icirc;: </P>
<P>12&nbsp;&#x1E25;ayy&icirc;m w&#257;&#x1E25;ese&#x1E0F; &#8216;&#257;&#347;&icirc;&#x1E6F;&#257; &#8216;imm&#257;&#x1E0F;&icirc; &ucirc;f&#601;qud&#257;&#x1E6F;&#601;&#x1E35;&#257; &#353;&#257;m&#601;r&acirc; r&ucirc;&#x1E25;&icirc;: </P>
<P>13&nbsp;w&#601;&#8217;&#275;lleh &#x1E63;&#257;fan&#601;t&#257; &#x1E07;il&#601;&#x1E07;&#257;&#x1E07;e&#x1E35;&#257; y&#257;&#x1E0F;<sup>a</sup>&#8216;&#601;t&icirc; k&icirc;-z&#333;&#8217;&#x1E6F; &#8216;imm&#257;&#x1E35;&#601;: </P>
<P>14&nbsp;&#8217;im-&#x1E25;&#257;&#x1E6D;&#257;&#8217;&#x1E6F;&icirc; &ucirc;&#353;&#601;mar&#601;t&#257;n&icirc; &ucirc;m&#275;&#8216;&#259;w&#333;n&icirc; l&#333;&#8217; &#x1E6F;&#601;naqq&#275;n&icirc;: </P>
<P>15&nbsp;&#8217;im-r&#257;&#353;<sup>a</sup>&#8216;&#601;t&icirc; &#8217;al&#601;lay l&icirc; w&#601;&#x1E63;&#257;&#x1E0F;aq&#601;t&icirc; l&#333;&#8217;-&#8217;e&#347;&#347;&#257;&#8217; r&#333;&#8217;&#353;&icirc; &#347;&#601;&#x1E07;<sup>a</sup>&#8216; q&#257;lw&#333;n &ucirc;r&#601;&#8217;&#275;h &#8216;&#257;n&#601;y&icirc;: </P>
<P>16&nbsp;w&#601;yi&#x1E21;&#601;&#8217;eh ka&#353;&#353;<sup>a</sup>&#x1E25;al t&#601;&#x1E63;&ucirc;&#x1E0F;&#275;n&icirc; w&#601;&#x1E6F;&#257;&#353;&#333;&#x1E07; ti&#x1E6F;&#601;pall&#257;&#8217;-&#x1E07;&icirc;: </P>
<P>17&nbsp;t&#601;&#x1E25;ad&#275;&#353; &#8216;&#275;&#x1E0F;ey&#x1E35;&#257;| ne&#x1E21;&#601;d&icirc; w&#601;&#x1E6F;ere&#x1E07; k<sup>a</sup>&#8216;a&#347;&#601;&#x1E35;&#257; &#8216;imm&#257;&#x1E0F;&icirc; &#x1E25;&#259;l&icirc;fw&#333;&#x1E6F; w&#601;&#x1E63;&#257;&#x1E07;&#257;&#8217; &#8216;imm&icirc;: </P>
<P>18&nbsp;w&#601;l&#257;mm&acirc; m&#275;re&#x1E25;em h&#333;&#x1E63;&#275;&#8217;&#x1E6F;&#257;n&icirc; &#8217;e&#x1E21;&#601;w<sup>a</sup>&#8216; w&#601;&#8216;ayin l&#333;&#8217;-&#x1E6F;ir&#601;&#8217;&#275;n&icirc;: </P>
<P>19&nbsp;ka&#8217;&#259;&#353;er l&#333;&#8217;-h&#257;y&icirc;&#x1E6F;&icirc; &#8217;eh&#601;yeh mibe&#x1E6D;en laqqe&#x1E07;er &#8217;&ucirc;&#x1E07;&#257;l: </P>
<P>20&nbsp;h&#259;l&#333;&#8217;-m&#601;&#8216;a&#x1E6D; y&#257;may <font color="brown">ye&#x1E25;&#601;d&#257;l</font> <font color="blue">w<sup>a</sup>&#x1E25;&#259;&#x1E0F;&#257;l</font> <font color="brown">y&#257;&#353;&icirc;&#x1E6F;</font> <font color="blue">w&#601;&#353;&icirc;&#x1E6F;</font> mimmenn&icirc; w&#601;&#8217;a&#x1E07;&#601;l&icirc;&#x1E21;&acirc; mm&#601;&#8216;&#257;&#x1E6D;: </P>
<P>21&nbsp;b&#601;&#x1E6D;erem &#8217;&#275;l&#275;&#x1E35;&#601; w&#601;l&#333;&#8217; &#8217;&#257;&#353;&ucirc;&#x1E07; &#8217;el-&#8217;ere&#x1E63; &#x1E25;&#333;&#353;e&#x1E35;&#601; w&#601;&#x1E63;al&#601;m&#257;we&#x1E6F;: </P>
<P>22&nbsp;&#8217;ere&#x1E63; &#8216;&ecirc;f&#257;&#x1E6F;&acirc;| k&#601;mw&#333; &#8217;&#333;fel &#x1E63;al&#601;m&#257;we&#x1E6F; w&#601;l&#333;&#8217; s&#601;&#x1E0F;&#257;r&icirc;m wat&#333;f<sup>a</sup>&#8216; k&#601;mw&#333;-&#8217;&#333;fel: f</P>
</TD>
</TABLE>
<P><HR>
<CENTER>
<A HREF="job011">Next: Job (Iyov) Chapter 11</A></CENTER>
</BODY>
</HTML>
