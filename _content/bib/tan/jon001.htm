<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jonah (Yonah): Jonah (Yonah) Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jon001.htm">Polyglot</A>&nbsp;
<A HREF="../kjv/jon001.htm">KJV</A>&nbsp;
<A HREF="../sep/jon001.htm">Sep</A>&nbsp;
<A HREF="../vul/jon001.htm">Vul</A>&nbsp;

<BR>
<BR><A HREF="jon.htm">Jonah (Yonah) Index</A><BR>
&nbsp;
<A HREF="oba001.htm">Previous</A>&nbsp;
<A HREF="jon002.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jonah (Yonah) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽיְהִי֙ דְּבַר־יְהוָ֔ה אֶל־יוֹנָ֥ה בֶן־אֲמִתַּ֖י לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;ק֠וּם לֵ֧ךְ אֶל־נִֽינְוֵ֛ה הָעִ֥יר הַגְּדוֹלָ֖ה וּקְרָ֣א עָלֶ֑יהָ כִּֽי־עָלְתָ֥ה רָעָתָ֖ם לְפָנָֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּ֤קָם יוֹנָה֙ לִבְרֹ֣חַ תַּרְשִׁ֔ישָׁה מִלִּפְנֵ֖י יְהוָ֑ה וַיֵּ֨רֶד יָפ֜וֹ וַיִּמְצָ֥א אָנִיָּ֣ה׀<font color="red"><sup>1</font></sup> בָּאָ֣ה תַרְשִׁ֗ישׁ וַיִּתֵּ֨ן שְׂכָרָ֜הּ וַיֵּ֤רֶד בָּהּ֙ לָב֤וֹא עִמָּהֶם֙ תַּרְשִׁ֔ישָׁה מִלִּפְנֵ֖י יְהוָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַֽיהוָ֗ה הֵטִ֤יל רֽוּחַ־גְּדוֹלָה֙ אֶל־הַיָּ֔ם וַיְהִ֥י סַֽעַר־גָּד֖וֹל בַּיָּ֑ם וְהָ֣אֳנִיָּ֔ה חִשְּׁבָ֖ה לְהִשָּׁבֵֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּֽירְא֣וּ הַמַּלָּחִ֗ים וַֽיִּזְעֲקוּ֮ אִ֣ישׁ אֶל־אֱלֹהָיו֒ וַיָּטִ֨לוּ אֶת־הַכֵּלִ֜ים אֲשֶׁ֤ר בָּֽאֳנִיָּה֙ אֶל־הַיָּ֔ם לְהָקֵ֖ל מֵֽעֲלֵיהֶ֑ם וְיוֹנָ֗ה יָרַד֙ אֶל־יַרְכְּתֵ֣י הַסְּפִינָ֔ה וַיִּשְׁכַּ֖ב וַיֵּרָדַֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּקְרַ֤ב אֵלָיו֙ רַ֣ב הַחֹבֵ֔ל וַיֹּ֥אמֶר ל֖וֹ מַה־לְּךָ֣ נִרְדָּ֑ם ק֚וּם קְרָ֣א אֶל־אֱלֹהֶ֔יךָ אוּלַ֞י יִתְעַשֵּׁ֧ת הָאֱלֹהִ֛ים לָ֖נוּ וְלֹ֥א נֹאבֵֽד׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּאמְר֞וּ אִ֣ישׁ אֶל־רֵעֵ֗הוּ לְכוּ֙ וְנַפִּ֣ילָה גֽוֹרָל֔וֹת וְנֵ֣דְעָ֔ה בְּשֶׁלְּמִ֛י הָרָעָ֥ה הַזֹּ֖את לָ֑נוּ וַיַּפִּ֙לוּ֙ גּֽוֹרָל֔וֹת וַיִּפֹּ֥ל הַגּוֹרָ֖ל עַל־יוֹנָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּאמְר֣וּ אֵלָ֔יו הַגִּידָה־נָּ֣א לָ֔נוּ בַּאֲשֶׁ֛ר לְמִי־הָרָעָ֥ה הַזֹּ֖את לָ֑נוּ מַה־מְּלַאכְתְּךָ֙ וּמֵאַ֣יִן תָּב֔וֹא מָ֣ה אַרְצֶ֔ךָ וְאֵֽי־מִזֶּ֥ה עַ֖ם אָֽתָּה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֥אמֶר אֲלֵיהֶ֖ם עִבְרִ֣י אָנֹ֑כִי וְאֶת־יְהוָ֞ה אֱלֹהֵ֤י הַשָּׁמַ֙יִם֙ אֲנִ֣י יָרֵ֔א אֲשֶׁר־עָשָׂ֥ה אֶת־הַיָּ֖ם וְאֶת־הַיַּבָּשָֽׁה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּֽירְא֤וּ הָֽאֲנָשִׁים֙ יִרְאָ֣ה גְדוֹלָ֔ה וַיֹּאמְר֥וּ אֵלָ֖יו מַה־זֹּ֣את עָשִׂ֑יתָ כִּֽי־יָדְע֣וּ הָאֲנָשִׁ֗ים כִּֽי־מִלִּפְנֵ֤י יְהוָה֙ ה֣וּא בֹרֵ֔חַ כִּ֥י הִגִּ֖יד לָהֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּאמְר֤וּ אֵלָיו֙ מַה־נַּ֣עֲשֶׂה לָּ֔ךְ וְיִשְׁתֹּ֥ק הַיָּ֖ם מֵֽעָלֵ֑ינוּ כִּ֥י הַיָּ֖ם הוֹלֵ֥ךְ וְסֹעֵֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֣אמֶר אֲלֵיהֶ֗ם שָׂא֙וּנִי֙ וַהֲטִילֻ֣נִי אֶל־הַיָּ֔ם וְיִשְׁתֹּ֥ק הַיָּ֖ם מֵֽעֲלֵיכֶ֑ם כִּ֚י יוֹדֵ֣עַ אָ֔נִי כִּ֣י בְשֶׁלִּ֔י הַסַּ֧עַר הַגָּד֛וֹל הַזֶּ֖ה עֲלֵיכֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיַּחְתְּר֣וּ הָאֲנָשִׁ֗ים לְהָשִׁ֛יב אֶל־הַיַּבָּשָׁ֖ה וְלֹ֣א יָכֹ֑לוּ כִּ֣י הַיָּ֔ם הוֹלֵ֥ךְ וְסֹעֵ֖ר עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּקְרְא֨וּ אֶל־יְהוָ֜ה וַיֹּאמְר֗וּ אָנָּ֤ה יְהוָה֙ אַל־נָ֣א נֹאבְדָ֗ה בְּנֶ֙פֶשׁ֙ הָאִ֣ישׁ הַזֶּ֔ה וְאַל־תִּתֵּ֥ן עָלֵ֖ינוּ דָּ֣ם נָקִ֑יא כִּֽי־אַתָּ֣ה יְהוָ֔ה כַּאֲשֶׁ֥ר חָפַ֖צְתָּ עָשִֽׂיתָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּשְׂאוּ֙ אֶת־יוֹנָ֔ה וַיְטִלֻ֖הוּ אֶל־הַיָּ֑ם וַיַּעֲמֹ֥ד הַיָּ֖ם מִזַּעְפּֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּֽירְא֧וּ הָאֲנָשִׁ֛ים יִרְאָ֥ה גְדוֹלָ֖ה אֶת־יְהוָ֑ה וַיִּֽזְבְּחוּ־זֶ֙בַח֙ לַֽיהוָ֔ה וַֽיִּדְּר֖וּ נְדָרִֽים׃ </P>
</TD>
<TD WIDTH="50%">
<P>1&nbsp;way&#601;h&icirc; d&#601;&#x1E07;ar-y&#601;hw&acirc; &#8217;el-yw&#333;n&acirc; &#x1E07;en-&#8217;&#259;mitay l&#275;&#8217;m&#333;r: </P>
<P>2&nbsp;q&ucirc;m l&#275;&#x1E35;&#601; &#8217;el-n&icirc;n&#601;w&#275;h h&#257;&#8216;&icirc;r hag&#601;&#x1E0F;w&#333;l&acirc; &ucirc;q&#601;r&#257;&#8217; &#8216;&#257;leyh&#257; k&icirc;-&#8216;&#257;l&#601;&#x1E6F;&acirc; r&#257;&#8216;&#257;&#x1E6F;&#257;m l&#601;f&#257;n&#257;y: </P>
<P>3&nbsp;wayy&#257;q&#257;m yw&#333;n&acirc; li&#x1E07;&#601;r&#333;&#x1E25;a tar&#601;&#353;&icirc;&#353;&acirc; millif&#601;n&ecirc; y&#601;hw&acirc; wayy&#275;re&#x1E0F; y&#257;fw&#333; wayyim&#601;&#x1E63;&#257;&#8217; &#8217;&#257;n&icirc;y&acirc;|<font color="red"><sup>1</font></sup> b&#257;&#8217;&acirc; &#x1E6F;ar&#601;&#353;&icirc;&#353; wayyit&#275;n &#347;&#601;&#x1E35;&#257;r&#257;h wayy&#275;re&#x1E0F; b&#257;h l&#257;&#x1E07;w&#333;&#8217; &#8216;imm&acirc;em tar&#601;&#353;&icirc;&#353;&acirc; millif&#601;n&ecirc; y&#601;hw&acirc;: </P>
<P>4&nbsp;wayhw&acirc; h&#275;&#x1E6D;&icirc;l r&ucirc;&#x1E25;a-g&#601;&#x1E0F;w&#333;l&acirc; &#8217;el-hayy&#257;m way&#601;h&icirc; s<sup>a</sup>&#8216;ar-g&#257;&#x1E0F;w&#333;l bayy&#257;m w&#601;h&#257;&#8217;&#335;n&icirc;y&acirc; &#x1E25;i&#353;&#353;&#601;&#x1E07;&acirc; l&#601;hi&#353;&#353;&#257;&#x1E07;&#275;r: </P>
<P>5&nbsp;wayy&icirc;r&#601;&#8217;&ucirc; hammall&#257;&#x1E25;&icirc;m wayyiz&#601;&#8216;&#259;q&ucirc; &#8217;&icirc;&#353; &#8217;el-&#8217;&#277;l&#333;h&#257;yw wayy&#257;&#x1E6D;il&ucirc; &#8217;e&#x1E6F;-hak&#275;l&icirc;m &#8217;&#259;&#353;er b&#257;&#8217;&#335;n&icirc;y&acirc; &#8217;el-hayy&#257;m l&#601;h&#257;q&#275;l m&#275;&#8216;&#259;l&ecirc;hem w&#601;yw&#333;n&acirc; y&#257;ra&#x1E0F; &#8217;el-yar&#601;k&#601;&#x1E6F;&ecirc; hass&#601;f&icirc;n&acirc; wayyi&#353;&#601;ka&#x1E07; wayy&#275;r&#257;&#x1E0F;am: </P>
<P>6&nbsp;wayyiq&#601;ra&#x1E07; &#8217;&#275;l&#257;yw ra&#x1E07; h<sup>a</sup>&#x1E25;&#333;&#x1E07;&#275;l wayy&#333;&#8217;mer lw&#333; mah-ll&#601;&#x1E35;&#257; nir&#601;d&#257;m q&ucirc;m q&#601;r&#257;&#8217; &#8217;el-&#8217;&#277;l&#333;hey&#x1E35;&#257; &#8217;&ucirc;lay yi&#x1E6F;&#601;&#8216;a&#353;&#353;&#275;&#x1E6F; h&#257;&#8217;&#277;l&#333;h&icirc;m l&#257;n&ucirc; w&#601;l&#333;&#8217; n&#333;&#8217;&#x1E07;&#275;&#x1E0F;: </P>
<P>7&nbsp;wayy&#333;&#8217;m&#601;r&ucirc; &#8217;&icirc;&#353; &#8217;el-r&#275;&#8216;&#275;h&ucirc; l&#601;&#x1E35;&ucirc; w&#601;nap&icirc;l&acirc; &#x1E21;w&#333;r&#257;lw&#333;&#x1E6F; w&#601;n&#275;&#x1E0F;&#601;&#8216;&acirc; b&#601;&#353;ell&#601;m&icirc; h&#257;r&#257;&#8216;&acirc; hazz&#333;&#8217;&#x1E6F; l&#257;n&ucirc; wayyapil&ucirc; gw&#333;r&#257;lw&#333;&#x1E6F; wayyip&#333;l hagw&#333;r&#257;l &#8216;al-yw&#333;n&acirc;: </P>
<P>8&nbsp;wayy&#333;&#8217;m&#601;r&ucirc; &#8217;&#275;l&#257;yw hag&icirc;&#x1E0F;&acirc;-nn&#257;&#8217; l&#257;n&ucirc; ba&#8217;&#259;&#353;er l&#601;m&icirc;-h&#257;r&#257;&#8216;&acirc; hazz&#333;&#8217;&#x1E6F; l&#257;n&ucirc; mah-mm&#601;la&#8217;&#x1E35;&#601;t&#601;&#x1E35;&#257; &ucirc;m&#275;&#8217;ayin t&#257;&#x1E07;w&#333;&#8217; m&acirc; &#8217;ar&#601;&#x1E63;e&#x1E35;&#257; w&#601;&#8217;&ecirc;-mizzeh &#8216;am &#8217;&#257;t&acirc;: </P>
<P>9&nbsp;wayy&#333;&#8217;mer &#8217;&#259;l&ecirc;hem &#8216;i&#x1E07;&#601;r&icirc; &#8217;&#257;n&#333;&#x1E35;&icirc; w&#601;&#8217;e&#x1E6F;-y&#601;hw&acirc; &#8217;&#277;l&#333;h&ecirc; ha&#353;&#353;&#257;mayim &#8217;&#259;n&icirc; y&#257;r&#275;&#8217; &#8217;&#259;&#353;er-&#8216;&#257;&#347;&acirc; &#8217;e&#x1E6F;-hayy&#257;m w&#601;&#8217;e&#x1E6F;-hayyab&#257;&#353;&acirc;: </P>
<P>10&nbsp;wayy&icirc;r&#601;&#8217;&ucirc; h&#257;&#8217;&#259;n&#257;&#353;&icirc;m yir&#601;&#8217;&acirc; &#x1E21;&#601;&#x1E0F;w&#333;l&acirc; wayy&#333;&#8217;m&#601;r&ucirc; &#8217;&#275;l&#257;yw mah-zz&#333;&#8217;&#x1E6F; &#8216;&#257;&#347;&icirc;&#x1E6F;&#257; k&icirc;-y&#257;&#x1E0F;&#601;&#8216;&ucirc; h&#257;&#8217;&#259;n&#257;&#353;&icirc;m k&icirc;-millif&#601;n&ecirc; y&#601;hw&acirc; h&ucirc;&#8217; &#x1E07;&#333;r&#275;&#x1E25;a k&icirc; hig&icirc;&#x1E0F; l&acirc;em: </P>
<P>11&nbsp;wayy&#333;&#8217;m&#601;r&ucirc; &#8217;&#275;l&#257;yw mah-nn<sup>a</sup>&#8216;&#259;&#347;eh ll&#257;&#x1E35;&#601; w&#601;yi&#353;&#601;t&#333;q hayy&#257;m m&#275;&#8216;&#257;l&ecirc;n&ucirc; k&icirc; hayy&#257;m hw&#333;l&#275;&#x1E35;&#601; w&#601;s&#333;&#8216;&#275;r: </P>
<P>12&nbsp;wayy&#333;&#8217;mer &#8217;&#259;l&ecirc;hem &#347;&#257;&#8217;&ucirc;n&icirc; wah&#259;&#x1E6D;&icirc;lun&icirc; &#8217;el-hayy&#257;m w&#601;yi&#353;&#601;t&#333;q hayy&#257;m m&#275;&#8216;&#259;l&ecirc;&#x1E35;em k&icirc; yw&#333;&#x1E0F;&#275;&#8216;a &#8217;&#257;n&icirc; k&icirc; &#x1E07;&#601;&#353;ell&icirc; hass<sup>a</sup>&#8216;ar hag&#257;&#x1E0F;w&#333;l hazzeh &#8216;&#259;l&ecirc;&#x1E35;em: </P>
<P>13&nbsp;wayy<sup>a</sup>&#x1E25;&#601;t&#601;r&ucirc; h&#257;&#8217;&#259;n&#257;&#353;&icirc;m l&#601;h&#257;&#353;&icirc;&#x1E07; &#8217;el-hayyab&#257;&#353;&acirc; w&#601;l&#333;&#8217; y&#257;&#x1E35;&#333;l&ucirc; k&icirc; hayy&#257;m hw&#333;l&#275;&#x1E35;&#601; w&#601;s&#333;&#8216;&#275;r &#8216;&#259;l&ecirc;hem: </P>
<P>14&nbsp;wayyiq&#601;r&#601;&#8217;&ucirc; &#8217;el-y&#601;hw&acirc; wayy&#333;&#8217;m&#601;r&ucirc; &#8217;&#257;nn&acirc; y&#601;hw&acirc; &#8217;al-n&#257;&#8217; n&#333;&#8217;&#x1E07;&#601;&#x1E0F;&acirc; b&#601;nefe&#353; h&#257;&#8217;&icirc;&#353; hazzeh w&#601;&#8217;al-tit&#275;n &#8216;&#257;l&ecirc;n&ucirc; d&#257;m n&#257;q&icirc;&#8217; k&icirc;-&#8217;at&acirc; y&#601;hw&acirc; ka&#8217;&#259;&#353;er &#x1E25;&#257;fa&#x1E63;&#601;t&#257; &#8216;&#257;&#347;&icirc;&#x1E6F;&#257;: </P>
<P>15&nbsp;wayyi&#347;&#601;&#8217;&ucirc; &#8217;e&#x1E6F;-yw&#333;n&acirc; way&#601;&#x1E6D;iluh&ucirc; &#8217;el-hayy&#257;m wayy<sup>a</sup>&#8216;&#259;m&#333;&#x1E0F; hayy&#257;m mizz<sup>a</sup>&#8216;&#601;pw&#333;: </P>
<P>16&nbsp;wayy&icirc;r&#601;&#8217;&ucirc; h&#257;&#8217;&#259;n&#257;&#353;&icirc;m yir&#601;&#8217;&acirc; &#x1E21;&#601;&#x1E0F;w&#333;l&acirc; &#8217;e&#x1E6F;-y&#601;hw&acirc; wayyiz&#601;b&#601;&#x1E25;&ucirc;-ze&#x1E07;<sup>a</sup>&#x1E25; layhw&acirc; wayyid&#601;r&ucirc; n&#601;&#x1E0F;&#257;r&icirc;m: </P>
</TD>
</TABLE>
<P><HR>
<CENTER>
<A HREF="jon002.htm">Next: Jonah (Yonah) Chapter 2</A></CENTER>
</BODY>
</HTML>
