<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Micah (Mikhah): Micah (Mikhah) Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mic006.htm">Polyglot</A>&nbsp;
<A HREF="../kjv/mic006.htm">KJV</A>&nbsp;
<A HREF="../sep/mic006.htm">Sep</A>&nbsp;
<A HREF="../vul/mic006.htm">Vul</A>&nbsp;

<BR>
<BR><A HREF="mic.htm">Micah (Mikhah) Index</A><BR>
&nbsp;
<A HREF="mic005.htm">Previous</A>&nbsp;
<A HREF="mic007.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Micah (Mikhah) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;שִׁמְעוּ־נָ֕א אֵ֥ת אֲשֶׁר־יְהוָ֖ה אֹמֵ֑ר ק֚וּם רִ֣יב אֶת־הֶהָרִ֔ים וְתִשְׁמַ֥עְנָה הַגְּבָע֖וֹת קוֹלֶֽךָ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שִׁמְע֤וּ הָרִים֙ אֶת־רִ֣יב יְהוָ֔ה וְהָאֵתָנִ֖ים מֹ֣סְדֵי אָ֑רֶץ כִּ֣י רִ֤יב לַֽיהוָה֙ עִם־עַמּ֔וֹ וְעִם־יִשְׂרָאֵ֖ל יִתְוַכָּֽח׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עַמִּ֛י מֶה־עָשִׂ֥יתִי לְךָ֖ וּמָ֣ה הֶלְאֵתִ֑יךָ עֲנֵ֥ה בִֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֤י הֶעֱלִתִ֙יךָ֙ מֵאֶ֣רֶץ מִצְרַ֔יִם וּמִבֵּ֥ית עֲבָדִ֖ים פְּדִיתִ֑יךָ וָאֶשְׁלַ֣ח לְפָנֶ֔יךָ אֶת־מֹשֶׁ֖ה אַהֲרֹ֥ן וּמִרְיָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;עַמִּ֗י זְכָר־נָא֙ מַה־יָּעַ֗ץ בָּלָק֙ מֶ֣לֶךְ מוֹאָ֔ב וּמֶה־עָנָ֥ה אֹת֖וֹ בִּלְעָ֣ם בֶּן־בְּע֑וֹר מִן־הַשִּׁטִּים֙ עַד־הַגִּלְגָּ֔ל לְמַ֕עַן דַּ֖עַת צִדְק֥וֹת יְהוָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בַּמָּה֙ אֲקַדֵּ֣ם יְהוָ֔ה אִכַּ֖ף לֵאלֹהֵ֣י מָר֑וֹם הַאֲקַדְּמֶ֣נּוּ בְעוֹל֔וֹת בַּעֲגָלִ֖ים בְּנֵ֥י שָׁנָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הֲיִרְצֶ֤ה יְהוָה֙ בְּאַלְפֵ֣י אֵילִ֔ים בְּרִֽבְב֖וֹת נַֽחֲלֵי־שָׁ֑מֶן הַאֶתֵּ֤ן בְּכוֹרִי֙ פִּשְׁעִ֔י פְּרִ֥י בִטְנִ֖י חַטַּ֥את נַפְשִֽׁי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הִגִּ֥יד לְךָ֛ אָדָ֖ם מַה־טּ֑וֹב וּמָֽה־יְהוָ֞ה דּוֹרֵ֣שׁ מִמְּךָ֗ כִּ֣י אִם־עֲשׂ֤וֹת מִשְׁפָּט֙ וְאַ֣הֲבַת חֶ֔סֶד וְהַצְנֵ֥עַ לֶ֖כֶת עִם־אֱלֹהֶֽיךָ׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;ק֤וֹל יְהוָה֙ לָעִ֣יר יִקְרָ֔א וְתוּשִׁיָּ֖ה יִרְאֶ֣ה שְׁמֶ֑ךָ שִׁמְע֥וּ מַטֶּ֖ה וּמִ֥י יְעָדָֽהּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;ע֗וֹד הַאִשׁ֙ בֵּ֣ית רָשָׁ֔ע אֹצְר֖וֹת רֶ֑שַׁע וְאֵיפַ֥ת רָז֖וֹן זְעוּמָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הַאֶזְכֶּ֖ה בְּמֹ֣אזְנֵי רֶ֑שַׁע וּבְכִ֖יס אַבְנֵ֥י מִרְמָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֲשֶׁ֤ר עֲשִׁירֶ֙יהָ֙ מָלְא֣וּ חָמָ֔ס וְיֹשְׁבֶ֖יהָ דִּבְּרוּ־שָׁ֑קֶר וּלְשׁוֹנָ֖ם רְמִיָּ֥ה בְּפִיהֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְגַם־אֲנִ֖י הֶחֱלֵ֣יתִי הַכּוֹתֶ֑ךָ הַשְׁמֵ֖ם עַל־חַטֹּאתֶֽךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אַתָּ֤ה תֹאכַל֙ וְלֹ֣א תִשְׂבָּ֔ע וְיֶשְׁחֲךָ֖ בְּקִרְבֶּ֑ךָ וְתַסֵּג֙ וְלֹ֣א תַפְלִ֔יט וַאֲשֶׁ֥ר תְּפַלֵּ֖ט לַחֶ֥רֶב אֶתֵּֽן׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אַתָּ֥ה תִזְרַ֖ע וְלֹ֣א תִקְצ֑וֹר אַתָּ֤ה תִדְרֹֽךְ־זַ֙יִת֙ וְלֹא־תָס֣וּךְ שֶׁ֔מֶן וְתִיר֖וֹשׁ וְלֹ֥א תִשְׁתֶּה־יָּֽיִן׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְיִשְׁתַּמֵּ֞ר חֻקּ֣וֹת עָמְרִ֗י וְכֹל֙ מַעֲשֵׂ֣ה בֵית־אַחְאָ֔ב וַתֵּלְכ֖וּ בְּמֹֽעֲצוֹתָ֑ם לְמַעַן֩ תִּתִּ֨י אֹתְךָ֜ לְשַׁמָּ֗ה וְיֹשְׁבֶ֙יהָ֙ לִשְׁרֵקָ֔ה וְחֶרְפַּ֥ת עַמִּ֖י תִּשָּֽׂאוּ׃ פ</P>
</TD>
<TD WIDTH="50%">
<P>1&nbsp;&#353;im&#601;&#8216;&ucirc;-n&#257;&#8217; &#8217;&#275;&#x1E6F; &#8217;&#259;&#353;er-y&#601;hw&acirc; &#8217;&#333;m&#275;r q&ucirc;m r&icirc;&#x1E07; &#8217;e&#x1E6F;-heh&#257;r&icirc;m w&#601;&#x1E6F;i&#353;&#601;m<sup>a</sup>&#8216;&#601;n&acirc; hag&#601;&#x1E07;&#257;&#8216;w&#333;&#x1E6F; qw&#333;le&#x1E35;&#257;: </P>
<P>2&nbsp;&#353;im&#601;&#8216;&ucirc; h&#257;r&icirc;m &#8217;e&#x1E6F;-r&icirc;&#x1E07; y&#601;hw&acirc; w&#601;h&#257;&#8217;&#275;&#x1E6F;&#257;n&icirc;m m&#333;s&#601;&#x1E0F;&ecirc; &#8217;&#257;re&#x1E63; k&icirc; r&icirc;&#x1E07; layhw&acirc; &#8216;im-&#8216;ammw&#333; w&#601;&#8216;im-yi&#347;&#601;r&#257;&#8217;&#275;l yi&#x1E6F;&#601;wak&#257;&#x1E25;: </P>
<P>3&nbsp;&#8216;amm&icirc; meh-&#8216;&#257;&#347;&icirc;&#x1E6F;&icirc; l&#601;&#x1E35;&#257; &ucirc;m&acirc; hel&#601;&#8217;&#275;&#x1E6F;&icirc;&#x1E35;&#257; &#8216;&#259;n&#275;h &#x1E07;&icirc;: </P>
<P>4&nbsp;k&icirc; he&#8216;&#277;li&#x1E6F;&icirc;&#x1E35;&#257; m&#275;&#8217;ere&#x1E63; mi&#x1E63;&#601;rayim &ucirc;mib&ecirc;&#x1E6F; &#8216;&#259;&#x1E07;&#257;&#x1E0F;&icirc;m p&#601;&#x1E0F;&icirc;&#x1E6F;&icirc;&#x1E35;&#257; w&#257;&#8217;e&#353;&#601;l<sup>a</sup>&#x1E25; l&#601;f&#257;ney&#x1E35;&#257; &#8217;e&#x1E6F;-m&#333;&#353;eh &#8217;ah&#259;r&#333;n &ucirc;mir&#601;y&#257;m: </P>
<P>5&nbsp;&#8216;amm&icirc; z&#601;&#x1E35;&#257;r-n&#257;&#8217; mah-yy&#257;&#8216;a&#x1E63; b&#257;l&#257;q mele&#x1E35;&#601; mw&#333;&#8217;&#257;&#x1E07; &ucirc;meh-&#8216;&#257;n&acirc; &#8217;&#333;&#x1E6F;w&#333; bil&#601;&#8216;&#257;m ben-b&#601;&#8216;w&#333;r min-ha&#353;&#353;i&#x1E6D;&#x1E6D;&icirc;m &#8216;a&#x1E0F;-hagil&#601;g&#257;l l&#601;m<sup>a</sup>&#8216;an d<sup>a</sup>&#8216;a&#x1E6F; &#x1E63;i&#x1E0F;&#601;qw&#333;&#x1E6F; y&#601;hw&acirc;: </P>
<P>6&nbsp;bamm&acirc; &#8217;&#259;qad&#275;m y&#601;hw&acirc; &#8217;ikaf l&#275;&#8217;l&#333;h&ecirc; m&#257;rw&#333;m ha&#8217;&#259;qad&#601;menn&ucirc; &#x1E07;&#601;&#8216;w&#333;lw&#333;&#x1E6F; b<sup>a</sup>&#8216;&#259;&#x1E21;&#257;l&icirc;m b&#601;n&ecirc; &#353;&#257;n&acirc;: </P>
<P>7&nbsp;h&#259;yir&#601;&#x1E63;eh y&#601;hw&acirc; b&#601;&#8217;al&#601;f&ecirc; &#8217;&ecirc;l&icirc;m b&#601;ri&#x1E07;&#601;&#x1E07;w&#333;&#x1E6F; n<sup>a</sup>&#x1E25;&#259;l&ecirc;-&#353;&#257;men ha&#8217;et&#275;n b&#601;&#x1E35;w&#333;r&icirc; pi&#353;&#601;&#8216;&icirc; p&#601;r&icirc; &#x1E07;i&#x1E6D;&#601;n&icirc; &#x1E25;a&#x1E6D;&#x1E6D;a&#8217;&#x1E6F; naf&#601;&#353;&icirc;: </P>
<P>8&nbsp;hig&icirc;&#x1E0F; l&#601;&#x1E35;&#257; &#8217;&#257;&#x1E0F;&#257;m mah-&#x1E6D;&#x1E6D;w&#333;&#x1E07; &ucirc;m&acirc;-y&#601;hw&acirc; dw&#333;r&#275;&#353; mimm&#601;&#x1E35;&#257; k&icirc; &#8217;im-&#8216;&#259;&#347;w&#333;&#x1E6F; mi&#353;&#601;p&#257;&#x1E6D; w&#601;&#8217;ah&#259;&#x1E07;a&#x1E6F; &#x1E25;ese&#x1E0F; w&#601;ha&#x1E63;&#601;n&#275;&#8216;a le&#x1E35;e&#x1E6F; &#8216;im-&#8217;&#277;l&#333;hey&#x1E35;&#257;: f</P>
<P>9&nbsp;qw&#333;l y&#601;hw&acirc; l&#257;&#8216;&icirc;r yiq&#601;r&#257;&#8217; w&#601;&#x1E6F;&ucirc;&#353;&icirc;y&acirc; yir&#601;&#8217;eh &#353;&#601;me&#x1E35;&#257; &#353;im&#601;&#8216;&ucirc; ma&#x1E6D;&#x1E6D;eh &ucirc;m&icirc; y&#601;&#8216;&#257;&#x1E0F;&#257;h: </P>
<P>10&nbsp;&#8216;w&#333;&#x1E0F; ha&#8217;i&#353; b&ecirc;&#x1E6F; r&#257;&#353;&#257;&#8216; &#8217;&#333;&#x1E63;&#601;rw&#333;&#x1E6F; re&#353;<sup>a</sup>&#8216; w&#601;&#8217;&ecirc;fa&#x1E6F; r&#257;zw&#333;n z&#601;&#8216;&ucirc;m&acirc;: </P>
<P>11&nbsp;ha&#8217;ez&#601;keh b&#601;m&#333;&#8217;z&#601;n&ecirc; re&#353;<sup>a</sup>&#8216; &ucirc;&#x1E07;&#601;&#x1E35;&icirc;s &#8217;a&#x1E07;&#601;n&ecirc; mir&#601;m&acirc;: </P>
<P>12&nbsp;&#8217;&#259;&#353;er &#8216;&#259;&#353;&icirc;reyh&#257; m&#257;l&#601;&#8217;&ucirc; &#x1E25;&#257;m&#257;s w&#601;y&#333;&#353;&#601;&#x1E07;eyh&#257; dib&#601;r&ucirc;-&#353;&#257;qer &ucirc;l&#601;&#353;w&#333;n&#257;m r&#601;m&icirc;y&acirc; b&#601;f&icirc;hem: </P>
<P>13&nbsp;w&#601;&#x1E21;am-&#8217;&#259;n&icirc; he&#x1E25;&#277;l&ecirc;&#x1E6F;&icirc; hakw&#333;&#x1E6F;e&#x1E35;&#257; ha&#353;&#601;m&#275;m &#8216;al-&#x1E25;a&#x1E6D;&#x1E6D;&#333;&#8217;&#x1E6F;e&#x1E35;&#257;: </P>
<P>14&nbsp;&#8217;at&acirc; &#x1E6F;&#333;&#8217;&#x1E35;al w&#601;l&#333;&#8217; &#x1E6F;i&#347;&#601;b&#257;&#8216; w&#601;ye&#353;&#601;&#x1E25;&#259;&#x1E35;&#257; b&#601;qir&#601;be&#x1E35;&#257; w&#601;&#x1E6F;ass&#275;&#x1E21; w&#601;l&#333;&#8217; &#x1E6F;af&#601;l&icirc;&#x1E6D; wa&#8217;&#259;&#353;er t&#601;fall&#275;&#x1E6D; l<sup>a</sup>&#x1E25;ere&#x1E07; &#8217;et&#275;n: </P>
<P>15&nbsp;&#8217;at&acirc; &#x1E6F;iz&#601;r<sup>a</sup>&#8216; w&#601;l&#333;&#8217; &#x1E6F;iq&#601;&#x1E63;w&#333;r &#8217;at&acirc; &#x1E6F;i&#x1E0F;&#601;r&#333;&#x1E35;&#601;-zayi&#x1E6F; w&#601;l&#333;&#8217;-&#x1E6F;&#257;s&ucirc;&#x1E35;&#601; &#353;emen w&#601;&#x1E6F;&icirc;rw&#333;&#353; w&#601;l&#333;&#8217; &#x1E6F;i&#353;&#601;teh-yy&#257;yin: </P>
<P>16&nbsp;w&#601;yi&#353;&#601;tamm&#275;r &#x1E25;uqqw&#333;&#x1E6F; &#8216;&#257;m&#601;r&icirc; w&#601;&#x1E35;&#333;l m<sup>a</sup>&#8216;&#259;&#347;&#275;h &#x1E07;&ecirc;&#x1E6F;-&#8217;<sup>a</sup>&#x1E25;&#601;&#8217;&#257;&#x1E07; wat&#275;l&#601;&#x1E35;&ucirc; b&#601;m&#333;&#8216;&#259;&#x1E63;w&#333;&#x1E6F;&#257;m l&#601;m<sup>a</sup>&#8216;an tit&icirc; &#8217;&#333;&#x1E6F;&#601;&#x1E35;&#257; l&#601;&#353;amm&acirc; w&#601;y&#333;&#353;&#601;&#x1E07;eyh&#257; li&#353;&#601;r&#275;q&acirc; w&#601;&#x1E25;er&#601;pa&#x1E6F; &#8216;amm&icirc; ti&#347;&#347;&#257;&#8217;&ucirc;: f</P>
</TD>
</TABLE>
<P><HR>
<CENTER>
<A HREF="mic007.htm">Next: Micah (Mikhah) Chapter 7</A></CENTER>
</BODY>
</HTML>
