<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 11</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev011">Polyglot</A>&nbsp;
<A HREF="../kjv/lev011">KJV</A>&nbsp;
<A HREF="../sep/lev011">Sep</A>&nbsp;
<A HREF="../vul/lev011">Vul</A>&nbsp;

<BR>
<BR><A HREF="lev">Leviticus (Vayikra) Index</A><BR>
&nbsp;
<A HREF="lev010">Previous</A>&nbsp;
<A HREF="lev012">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 11</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֧ר יְהוָ֛ה אֶל־מֹשֶׁ֥ה וְאֶֽל־אַהֲרֹ֖ן לֵאמֹ֥ר אֲלֵהֶֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;דַּבְּר֛וּ אֶל־בְּנֵ֥י יִשְׂרָאֵ֖ל לֵאמֹ֑ר זֹ֤את הַֽחַיָּה֙ אֲשֶׁ֣ר תֹּאכְל֔וּ מִכָּל־הַבְּהֵמָ֖ה אֲשֶׁ֥ר עַל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כֹּ֣ל׀ מַפְרֶ֣סֶת פַּרְסָ֗ה וְשֹׁסַ֤עַת שֶׁ֙סַע֙ פְּרָסֹ֔ת מַעֲלַ֥ת גֵּרָ֖ה בַּבְּהֵמָ֑ה אֹתָ֖הּ תֹּאכֵֽלוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַ֤ךְ אֶת־זֶה֙ לֹ֣א תֹֽאכְל֔וּ מִֽמַּעֲלֵי֙ הַגֵּרָ֔ה וּמִמַּפְרִיסֵ֖י הַפַּרְסָ֑ה אֶֽת־הַ֠גָּמָל כִּֽי־מַעֲלֵ֨ה גֵרָ֜ה ה֗וּא וּפַרְסָה֙ אֵינֶ֣נּוּ מַפְרִ֔יס טָמֵ֥א ה֖וּא לָכֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְאֶת־הַשָּׁפָ֗ן כִּֽי־מַעֲלֵ֤ה גֵרָה֙ ה֔וּא וּפַרְסָ֖ה לֹ֣א יַפְרִ֑יס טָמֵ֥א ה֖וּא לָכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאֶת־הָאַרְנֶ֗בֶת כִּֽי־מַעֲלַ֤ת גֵּרָה֙ הִ֔וא וּפַרְסָ֖ה לֹ֣א הִפְרִ֑יסָה טְמֵאָ֥ה הִ֖וא לָכֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאֶת־הַ֠חֲזִיר כִּֽי־מַפְרִ֨יס פַּרְסָ֜ה ה֗וּא וְשֹׁסַ֥ע שֶׁ֙סַע֙ פַּרְסָ֔ה וְה֖וּא גֵּרָ֣ה לֹֽא־יִגָּ֑ר טָמֵ֥א ה֖וּא לָכֶֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מִבְּשָׂרָם֙ לֹ֣א תֹאכֵ֔לוּ וּבְנִבְלָתָ֖ם לֹ֣א תִגָּ֑עוּ טְמֵאִ֥ים הֵ֖ם לָכֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֶת־זֶה֙ תֹּֽאכְל֔וּ מִכֹּ֖ל אֲשֶׁ֣ר בַּמָּ֑יִם כֹּ֣ל אֲשֶׁר־לוֹ֩ סְנַפִּ֨יר וְקַשְׂקֶ֜שֶׂת בַּמַּ֗יִם בַּיַּמִּ֛ים וּבַנְּחָלִ֖ים אֹתָ֥ם תֹּאכֵֽלוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְכֹל֩ אֲשֶׁ֨ר אֵֽין־ל֜וֹ סְנַפִּ֣יר וְקַשְׂקֶ֗שֶׂת בַּיַּמִּים֙ וּבַנְּחָלִ֔ים מִכֹּל֙ שֶׁ֣רֶץ הַמַּ֔יִם וּמִכֹּ֛ל נֶ֥פֶשׁ הַחַיָּ֖ה אֲשֶׁ֣ר בַּמָּ֑יִם שֶׁ֥קֶץ הֵ֖ם לָכֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְשֶׁ֖קֶץ יִהְי֣וּ לָכֶ֑ם מִבְּשָׂרָם֙ לֹ֣א תֹאכֵ֔לוּ וְאֶת־נִבְלָתָ֖ם תְּשַׁקֵּֽצוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כֹּ֣ל אֲשֶׁ֥ר אֵֽין־ל֛וֹ סְנַפִּ֥יר וְקַשְׂקֶ֖שֶׂת בַּמָּ֑יִם שֶׁ֥קֶץ ה֖וּא לָכֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאֶת־אֵ֙לֶּה֙ תְּשַׁקְּצ֣וּ מִן־הָע֔וֹף לֹ֥א יֵאָכְל֖וּ שֶׁ֣קֶץ הֵ֑ם אֶת־הַנֶּ֙שֶׁר֙ וְאֶת־הַפֶּ֔רֶס וְאֵ֖ת הָעָזְנִיָּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאֶת־הַ֨דָּאָ֔ה וְאֶת־הָאַיָּ֖ה לְמִינָֽהּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֵ֥ת כָּל־עֹרֵ֖ב לְמִינֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאֵת֙ בַּ֣ת הַֽיַּעֲנָ֔ה וְאֶת־הַתַּחְמָ֖ס וְאֶת־הַשָּׁ֑חַף וְאֶת־הַנֵּ֖ץ לְמִינֵֽהוּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאֶת־הַכּ֥וֹס וְאֶת־הַשָּׁלָ֖ךְ וְאֶת־הַיַּנְשֽׁוּף׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאֶת־הַתִּנְשֶׁ֥מֶת וְאֶת־הַקָּאָ֖ת וְאֶת־הָרָחָֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאֵת֙ הַחֲסִידָ֔ה הָאֲנָפָ֖ה לְמִינָ֑הּ וְאֶת־הַדּוּכִיפַ֖ת וְאֶת־הָעֲטַלֵּֽף׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כֹּ֚ל שֶׁ֣רֶץ הָע֔וֹף הַהֹלֵ֖ךְ עַל־אַרְבַּ֑ע שֶׁ֥קֶץ ה֖וּא לָכֶֽם׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אַ֤ךְ אֶת־זֶה֙ תֹּֽאכְל֔וּ מִכֹּל֙ שֶׁ֣רֶץ הָע֔וֹף הַהֹלֵ֖ךְ עַל־אַרְבַּ֑ע אֲשֶׁר־<font color="brown">לא</font> <font color="blue">ל֤וֹ</font> כְרָעַ֙יִם֙ מִמַּ֣עַל לְרַגְלָ֔יו לְנַתֵּ֥ר בָּהֵ֖ן עַל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֶת־אֵ֤לֶּה מֵהֶם֙ תֹּאכֵ֔לוּ אֶת־הָֽאַרְבֶּ֣ה<font color="red"><sup>3</font></sup> לְמִינ֔וֹ וְאֶת־הַסָּלְעָ֖ם לְמִינֵ֑הוּ וְאֶת־הַחַרְגֹּ֣ל לְמִינֵ֔הוּ וְאֶת־הֶחָגָ֖ב לְמִינֵֽהוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְכֹל֙ שֶׁ֣רֶץ הָע֔וֹף אֲשֶׁר־ל֖וֹ אַרְבַּ֣ע רַגְלָ֑יִם שֶׁ֥קֶץ ה֖וּא לָכֶֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּלְאֵ֖לֶּה תִּטַּמָּ֑אוּ כָּל־הַנֹּגֵ֥עַ בְּנִבְלָתָ֖ם יִטְמָ֥א עַד־הָעָֽרֶב׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְכָל־הַנֹּשֵׂ֖א מִנִּבְלָתָ֑ם יְכַבֵּ֥ס בְּגָדָ֖יו וְטָמֵ֥א עַד־הָעָֽרֶב׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;לְֽכָל־הַבְּהֵמָ֡ה אֲשֶׁ֣ר הִוא֩ מַפְרֶ֨סֶת פַּרְסָ֜ה וְשֶׁ֣סַע׀ אֵינֶ֣נָּה שֹׁסַ֗עַת וְגֵרָה֙ אֵינֶ֣נָּה מַעֲלָ֔ה טְמֵאִ֥ים הֵ֖ם לָכֶ֑ם כָּל־הַנֹּגֵ֥עַ בָּהֶ֖ם יִטְמָֽא׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְכֹ֣ל׀ הוֹלֵ֣ךְ עַל־כַּפָּ֗יו בְּכָל־הַֽחַיָּה֙ הַהֹלֶ֣כֶת עַל־אַרְבַּ֔ע טְמֵאִ֥ים הֵ֖ם לָכֶ֑ם כָּל־הַנֹּגֵ֥עַ בְּנִבְלָתָ֖ם יִטְמָ֥א עַד־הָעָֽרֶב׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְהַנֹּשֵׂא֙ אֶת־נִבְלָתָ֔ם יְכַבֵּ֥ס בְּגָדָ֖יו וְטָמֵ֣א עַד־הָעָ֑רֶב טְמֵאִ֥ים הֵ֖מָּה לָכֶֽם׃ ס</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְזֶ֤ה לָכֶם֙ הַטָּמֵ֔א בַּשֶּׁ֖רֶץ הַשֹּׁרֵ֣ץ עַל־הָאָ֑רֶץ הַחֹ֥לֶד וְהָעַכְבָּ֖ר וְהַצָּ֥ב לְמִינֵֽהוּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְהָאֲנָקָ֥ה וְהַכֹּ֖חַ וְהַלְּטָאָ֑ה וְהַחֹ֖מֶט וְהַתִּנְשָֽׁמֶת׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;אֵ֛לֶּה הַטְּמֵאִ֥ים לָכֶ֖ם בְּכָל־הַשָּׁ֑רֶץ כָּל־הַנֹּגֵ֧עַ בָּהֶ֛ם בְּמֹתָ֖ם יִטְמָ֥א עַד־הָעָֽרֶב׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְכֹ֣ל אֲשֶׁר־יִפֹּל־עָלָיו֩ מֵהֶ֨ם׀ בְּמֹתָ֜ם יִטְמָ֗א מִכָּל־כְּלִי־עֵץ֙ א֣וֹ בֶ֤גֶד אוֹ־עוֹר֙ א֣וֹ שָׂ֔ק כָּל־כְּלִ֕י אֲשֶׁר־יֵעָשֶׂ֥ה מְלָאכָ֖ה בָּהֶ֑ם בַּמַּ֧יִם יוּבָ֛א וְטָמֵ֥א עַד־הָעֶ֖רֶב וְטָהֵֽר׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְכָל־כְּלִי־חֶ֔רֶשׂ אֲשֶׁר־יִפֹּ֥ל מֵהֶ֖ם אֶל־תּוֹכ֑וֹ כֹּ֣ל אֲשֶׁ֧ר בְּתוֹכ֛וֹ יִטְמָ֖א וְאֹת֥וֹ תִשְׁבֹּֽרוּ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;מִכָּל־הָאֹ֜כֶל אֲשֶׁ֣ר יֵאָכֵ֗ל אֲשֶׁ֨ר יָב֥וֹא עָלָ֛יו מַ֖יִם יִטְמָ֑א וְכָל־מַשְׁקֶה֙ אֲשֶׁ֣ר יִשָּׁתֶ֔ה בְּכָל־כְּלִ֖י יִטְמָֽא׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְ֠כֹל אֲשֶׁר־יִפֹּ֨ל מִנִּבְלָתָ֥ם׀ עָלָיו֮ יִטְמָא֒ תַּנּ֧וּר וְכִירַ֛יִם יֻתָּ֖ץ טְמֵאִ֣ים הֵ֑ם וּטְמֵאִ֖ים יִהְי֥וּ לָכֶֽם׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;אַ֣ךְ מַעְיָ֥ן וּב֛וֹר מִקְוֵה־מַ֖יִם יִהְיֶ֣ה טָה֑וֹר וְנֹגֵ֥עַ בְּנִבְלָתָ֖ם יִטְמָֽא׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְכִ֤י יִפֹּל֙ מִנִּבְלָתָ֔ם עַל־כָּל־זֶ֥רַע זֵר֖וּעַ אֲשֶׁ֣ר יִזָּרֵ֑עַ טָה֖וֹר הֽוּא׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְכִ֤י יֻתַּן־מַ֙יִם֙ עַל־זֶ֔רַע וְנָפַ֥ל מִנִּבְלָתָ֖ם עָלָ֑יו טָמֵ֥א ה֖וּא לָכֶֽם׃ ס</P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְכִ֤י יָמוּת֙ מִן־הַבְּהֵמָ֔ה אֲשֶׁר־הִ֥יא לָכֶ֖ם לְאָכְלָ֑ה הַנֹּגֵ֥עַ בְּנִבְלָתָ֖הּ יִטְמָ֥א עַד־הָעָֽרֶב׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וְהָֽאֹכֵל֙ מִנִּבְלָתָ֔הּ יְכַבֵּ֥ס בְּגָדָ֖יו וְטָמֵ֣א עַד־הָעָ֑רֶב וְהַנֹּשֵׂא֙ אֶת־נִבְלָתָ֔הּ יְכַבֵּ֥ס בְּגָדָ֖יו וְטָמֵ֥א עַד־הָעָֽרֶב׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְכָל־הַשֶּׁ֖רֶץ הַשֹּׁרֵ֣ץ עַל־הָאָ֑רֶץ שֶׁ֥קֶץ ה֖וּא לֹ֥א יֵאָכֵֽל׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;כֹּל֩ הוֹלֵ֨ךְ עַל־גָּח֜וֹ<font color="red"><sup>5</font></sup>ן וְכֹ֣ל׀ הוֹלֵ֣ךְ עַל־אַרְבַּ֗ע עַ֚ד כָּל־מַרְבֵּ֣ה רַגְלַ֔יִם לְכָל־הַשֶּׁ֖רֶץ הַשֹּׁרֵ֣ץ עַל־הָאָ֑רֶץ לֹ֥א תֹאכְל֖וּם כִּי־שֶׁ֥קֶץ הֵֽם׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;אַל־תְּשַׁקְּצוּ֙ אֶת־נַפְשֹׁ֣תֵיכֶ֔ם בְּכָל־הַשֶּׁ֖רֶץ הַשֹּׁרֵ֑ץ וְלֹ֤א תִֽטַּמְּאוּ֙ בָּהֶ֔ם וְנִטְמֵתֶ֖ם בָּֽם׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;כִּ֣י אֲנִ֣י יְהוָה֮ אֱלֹֽהֵיכֶם֒ וְהִתְקַדִּשְׁתֶּם֙ וִהְיִיתֶ֣ם קְדֹשִׁ֔ים כִּ֥י קָד֖וֹשׁ אָ֑נִי וְלֹ֤א תְטַמְּאוּ֙ אֶת־נַפְשֹׁ֣תֵיכֶ֔ם בְּכָל־הַשֶּׁ֖רֶץ הָרֹמֵ֥שׂ עַל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;כִּ֣י׀ אֲנִ֣י יְהוָ֗ה הַֽמַּעֲלֶ֤ה אֶתְכֶם֙ מֵאֶ֣רֶץ מִצְרַ֔יִם לִהְיֹ֥ת לָכֶ֖ם לֵאלֹהִ֑ים וִהְיִיתֶ֣ם קְדֹשִׁ֔ים כִּ֥י קָד֖וֹשׁ אָֽנִי׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;זֹ֣את תּוֹרַ֤ת הַבְּהֵמָה֙ וְהָע֔וֹף וְכֹל֙ נֶ֣פֶשׁ הַֽחַיָּ֔ה הָרֹמֶ֖שֶׂת בַּמָּ֑יִם וּלְכָל־נֶ֖פֶשׁ הַשֹּׁרֶ֥צֶת עַל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;לְהַבְדִּ֕יל בֵּ֥ין הַטָּמֵ֖א וּבֵ֣ין הַטָּהֹ֑ר וּבֵ֤ין הַֽחַיָּה֙ הַֽנֶּאֱכֶ֔לֶת וּבֵין֙ הַֽחַיָּ֔ה אֲשֶׁ֖ר לֹ֥א תֵאָכֵֽל׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh w&#601;&#8217;el-&#8217;ah&#259;r&#333;n l&#275;&#8217;m&#333;r &#8217;&#259;l&#275;hem: </P>
<P>2&nbsp;dab&#601;r&ucirc; &#8217;el-b&#601;n&ecirc; yi&#347;&#601;r&#257;&#8217;&#275;l l&#275;&#8217;m&#333;r z&#333;&#8217;&#x1E6F; h<sup>a</sup>&#x1E25;ayy&acirc; &#8217;&#259;&#353;er t&#333;&#8217;&#x1E35;&#601;l&ucirc; mik&#257;l-hab&#601;h&#275;m&acirc; &#8217;&#259;&#353;er &#8216;al-h&#257;&#8217;&#257;re&#x1E63;: </P>
<P>3&nbsp;k&#333;l| maf&#601;rese&#x1E6F; par&#601;s&acirc; w&#601;&#353;&#333;s<sup>a</sup>&#8216;a&#x1E6F; &#353;es<sup>a</sup>&#8216; p&#601;r&#257;s&#333;&#x1E6F; m<sup>a</sup>&#8216;&#259;la&#x1E6F; g&#275;r&acirc; bab&#601;h&#275;m&acirc; &#8217;&#333;&#x1E6F;&#257;h t&#333;&#8217;&#x1E35;&#275;l&ucirc;: </P>
<P>4&nbsp;&#8217;a&#x1E35;&#601; &#8217;e&#x1E6F;-zeh l&#333;&#8217; &#x1E6F;&#333;&#8217;&#x1E35;&#601;l&ucirc; mimm<sup>a</sup>&#8216;&#259;l&ecirc; hag&#275;r&acirc; &ucirc;mimmaf&#601;r&icirc;s&ecirc; hapar&#601;s&acirc; &#8217;e&#x1E6F;-hag&#257;m&#257;l k&icirc;-m<sup>a</sup>&#8216;&#259;l&#275;h &#x1E21;&#275;r&acirc; h&ucirc;&#8217; &ucirc;far&#601;s&acirc; &#8217;&ecirc;nenn&ucirc; maf&#601;r&icirc;s &#x1E6D;&#257;m&#275;&#8217; h&ucirc;&#8217; l&#257;&#x1E35;em: </P>
<P>5&nbsp;w&#601;&#8217;e&#x1E6F;-ha&#353;&#353;&#257;f&#257;n k&icirc;-m<sup>a</sup>&#8216;&#259;l&#275;h &#x1E21;&#275;r&acirc; h&ucirc;&#8217; &ucirc;far&#601;s&acirc; l&#333;&#8217; yaf&#601;r&icirc;s &#x1E6D;&#257;m&#275;&#8217; h&ucirc;&#8217; l&#257;&#x1E35;em: </P>
<P>6&nbsp;w&#601;&#8217;e&#x1E6F;-h&#257;&#8217;ar&#601;ne&#x1E07;e&#x1E6F; k&icirc;-m<sup>a</sup>&#8216;&#259;la&#x1E6F; g&#275;r&acirc; hiw&#8217; &ucirc;far&#601;s&acirc; l&#333;&#8217; hif&#601;r&icirc;s&acirc; &#x1E6D;&#601;m&#275;&#8217;&acirc; hiw&#8217; l&#257;&#x1E35;em: </P>
<P>7&nbsp;w&#601;&#8217;e&#x1E6F;-h<sup>a</sup>&#x1E25;&#259;z&icirc;r k&icirc;-maf&#601;r&icirc;s par&#601;s&acirc; h&ucirc;&#8217; w&#601;&#353;&#333;s<sup>a</sup>&#8216; &#353;es<sup>a</sup>&#8216; par&#601;s&acirc; w&#601;h&ucirc;&#8217; g&#275;r&acirc; l&#333;&#8217;-yig&#257;r &#x1E6D;&#257;m&#275;&#8217; h&ucirc;&#8217; l&#257;&#x1E35;em: </P>
<P>8&nbsp;mib&#601;&#347;&#257;r&#257;m l&#333;&#8217; &#x1E6F;&#333;&#8217;&#x1E35;&#275;l&ucirc; &ucirc;&#x1E07;&#601;ni&#x1E07;&#601;l&#257;&#x1E6F;&#257;m l&#333;&#8217; &#x1E6F;ig&#257;&#8216;&ucirc; &#x1E6D;&#601;m&#275;&#8217;&icirc;m h&#275;m l&#257;&#x1E35;em: </P>
<P>9&nbsp;&#8217;e&#x1E6F;-zeh t&#333;&#8217;&#x1E35;&#601;l&ucirc; mik&#333;l &#8217;&#259;&#353;er bamm&#257;yim k&#333;l &#8217;&#259;&#353;er-lw&#333; s&#601;nap&icirc;r w&#601;qa&#347;&#601;qe&#347;e&#x1E6F; bammayim bayyamm&icirc;m &ucirc;&#x1E07;ann&#601;&#x1E25;&#257;l&icirc;m &#8217;&#333;&#x1E6F;&#257;m t&#333;&#8217;&#x1E35;&#275;l&ucirc;: </P>
<P>10&nbsp;w&#601;&#x1E35;&#333;l &#8217;&#259;&#353;er &#8217;&ecirc;n-lw&#333; s&#601;nap&icirc;r w&#601;qa&#347;&#601;qe&#347;e&#x1E6F; bayyamm&icirc;m &ucirc;&#x1E07;ann&#601;&#x1E25;&#257;l&icirc;m mik&#333;l &#353;ere&#x1E63; hammayim &ucirc;mik&#333;l nefe&#353; h<sup>a</sup>&#x1E25;ayy&acirc; &#8217;&#259;&#353;er bamm&#257;yim &#353;eqe&#x1E63; h&#275;m l&#257;&#x1E35;em: </P>
<P>11&nbsp;w&#601;&#353;eqe&#x1E63; yih&#601;y&ucirc; l&#257;&#x1E35;em mib&#601;&#347;&#257;r&#257;m l&#333;&#8217; &#x1E6F;&#333;&#8217;&#x1E35;&#275;l&ucirc; w&#601;&#8217;e&#x1E6F;-ni&#x1E07;&#601;l&#257;&#x1E6F;&#257;m t&#601;&#353;aqq&#275;&#x1E63;&ucirc;: </P>
<P>12&nbsp;k&#333;l &#8217;&#259;&#353;er &#8217;&ecirc;n-lw&#333; s&#601;nap&icirc;r w&#601;qa&#347;&#601;qe&#347;e&#x1E6F; bamm&#257;yim &#353;eqe&#x1E63; h&ucirc;&#8217; l&#257;&#x1E35;em: </P>
<P>13&nbsp;w&#601;&#8217;e&#x1E6F;-&#8217;&#275;lleh t&#601;&#353;aqq&#601;&#x1E63;&ucirc; min-h&#257;&#8216;w&#333;f l&#333;&#8217; y&#275;&#8217;&#257;&#x1E35;&#601;l&ucirc; &#353;eqe&#x1E63; h&#275;m &#8217;e&#x1E6F;-hanne&#353;er w&#601;&#8217;e&#x1E6F;-haperes w&#601;&#8217;&#275;&#x1E6F; h&#257;&#8216;&#257;z&#601;n&icirc;y&acirc;: </P>
<P>14&nbsp;w&#601;&#8217;e&#x1E6F;-had&#257;&#8217;&acirc; w&#601;&#8217;e&#x1E6F;-h&#257;&#8217;ayy&acirc; l&#601;m&icirc;n&#257;h: </P>
<P>15&nbsp;&#8217;&#275;&#x1E6F; k&#257;l-&#8216;&#333;r&#275;&#x1E07; l&#601;m&icirc;nw&#333;: </P>
<P>16&nbsp;w&#601;&#8217;&#275;&#x1E6F; ba&#x1E6F; hayy<sup>a</sup>&#8216;&#259;n&acirc; w&#601;&#8217;e&#x1E6F;-hat<sup>a</sup>&#x1E25;&#601;m&#257;s w&#601;&#8217;e&#x1E6F;-ha&#353;&#353;&#257;&#x1E25;af w&#601;&#8217;e&#x1E6F;-hann&#275;&#x1E63; l&#601;m&icirc;n&#275;h&ucirc;: </P>
<P>17&nbsp;w&#601;&#8217;e&#x1E6F;-hakw&#333;s w&#601;&#8217;e&#x1E6F;-ha&#353;&#353;&#257;l&#257;&#x1E35;&#601; w&#601;&#8217;e&#x1E6F;-hayyan&#601;&#353;&ucirc;f: </P>
<P>18&nbsp;w&#601;&#8217;e&#x1E6F;-hatin&#601;&#353;eme&#x1E6F; w&#601;&#8217;e&#x1E6F;-haqq&#257;&#8217;&#257;&#x1E6F; w&#601;&#8217;e&#x1E6F;-h&#257;r&#257;&#x1E25;&#257;m: </P>
<P>19&nbsp;w&#601;&#8217;&#275;&#x1E6F; h<sup>a</sup>&#x1E25;&#259;s&icirc;&#x1E0F;&acirc; h&#257;&#8217;&#259;n&#257;f&acirc; l&#601;m&icirc;n&#257;h w&#601;&#8217;e&#x1E6F;-had&ucirc;&#x1E35;&icirc;fa&#x1E6F; w&#601;&#8217;e&#x1E6F;-h&#257;&#8216;&#259;&#x1E6D;all&#275;f: </P>
<P>20&nbsp;k&#333;l &#353;ere&#x1E63; h&#257;&#8216;w&#333;f hah&#333;l&#275;&#x1E35;&#601; &#8216;al-&#8217;ar&#601;b<sup>a</sup>&#8216; &#353;eqe&#x1E63; h&ucirc;&#8217; l&#257;&#x1E35;em: s</P>
<P>21&nbsp;&#8217;a&#x1E35;&#601; &#8217;e&#x1E6F;-zeh t&#333;&#8217;&#x1E35;&#601;l&ucirc; mik&#333;l &#353;ere&#x1E63; h&#257;&#8216;w&#333;f hah&#333;l&#275;&#x1E35;&#601; &#8216;al-&#8217;ar&#601;b<sup>a</sup>&#8216; &#8217;&#259;&#353;er-<font color="brown">l&#333;&#8217;</font> <font color="blue">lw&#333;</font> &#x1E35;&#601;r&#257;&#8216;ayim mimm<sup>a</sup>&#8216;al l&#601;ra&#x1E21;&#601;l&#257;yw l&#601;nat&#275;r b&acirc;&#275;n &#8216;al-h&#257;&#8217;&#257;re&#x1E63;: </P>
<P>22&nbsp;&#8217;e&#x1E6F;-&#8217;&#275;lleh m&#275;hem t&#333;&#8217;&#x1E35;&#275;l&ucirc; &#8217;e&#x1E6F;-h&#257;&#8217;ar&#601;beh<font color="red"><sup>3</font></sup> l&#601;m&icirc;nw&#333; w&#601;&#8217;e&#x1E6F;-hass&#257;l&#601;&#8216;&#257;m l&#601;m&icirc;n&#275;h&ucirc; w&#601;&#8217;e&#x1E6F;-h<sup>a</sup>&#x1E25;ar&#601;g&#333;l l&#601;m&icirc;n&#275;h&ucirc; w&#601;&#8217;e&#x1E6F;-he&#x1E25;&#257;&#x1E21;&#257;&#x1E07; l&#601;m&icirc;n&#275;h&ucirc;: </P>
<P>23&nbsp;w&#601;&#x1E35;&#333;l &#353;ere&#x1E63; h&#257;&#8216;w&#333;f &#8217;&#259;&#353;er-lw&#333; &#8217;ar&#601;b<sup>a</sup>&#8216; ra&#x1E21;&#601;l&#257;yim &#353;eqe&#x1E63; h&ucirc;&#8217; l&#257;&#x1E35;em: </P>
<P>24&nbsp;&ucirc;l&#601;&#8217;&#275;lleh ti&#x1E6D;&#x1E6D;amm&#257;&#8217;&ucirc; k&#257;l-hann&#333;&#x1E21;&#275;&#8216;a b&#601;ni&#x1E07;&#601;l&#257;&#x1E6F;&#257;m yi&#x1E6D;&#601;m&#257;&#8217; &#8216;a&#x1E0F;-h&#257;&#8216;&#257;re&#x1E07;: </P>
<P>25&nbsp;w&#601;&#x1E35;&#257;l-hann&#333;&#347;&#275;&#8217; minni&#x1E07;&#601;l&#257;&#x1E6F;&#257;m y&#601;&#x1E35;ab&#275;s b&#601;&#x1E21;&#257;&#x1E0F;&#257;yw w&#601;&#x1E6D;&#257;m&#275;&#8217; &#8216;a&#x1E0F;-h&#257;&#8216;&#257;re&#x1E07;: </P>
<P>26&nbsp;l&#601;&#x1E35;&#257;l-hab&#601;h&#275;m&acirc; &#8217;&#259;&#353;er hiw&#8217; maf&#601;rese&#x1E6F; par&#601;s&acirc; w&#601;&#353;es<sup>a</sup>&#8216;| &#8217;&ecirc;nenn&acirc; &#353;&#333;s<sup>a</sup>&#8216;a&#x1E6F; w&#601;&#x1E21;&#275;r&acirc; &#8217;&ecirc;nenn&acirc; m<sup>a</sup>&#8216;&#259;l&acirc; &#x1E6D;&#601;m&#275;&#8217;&icirc;m h&#275;m l&#257;&#x1E35;em k&#257;l-hann&#333;&#x1E21;&#275;&#8216;a b&acirc;em yi&#x1E6D;&#601;m&#257;&#8217;: </P>
<P>27&nbsp;w&#601;&#x1E35;&#333;l| hw&#333;l&#275;&#x1E35;&#601; &#8216;al-kap&#257;yw b&#601;&#x1E35;&#257;l-h<sup>a</sup>&#x1E25;ayy&acirc; hah&#333;le&#x1E35;e&#x1E6F; &#8216;al-&#8217;ar&#601;b<sup>a</sup>&#8216; &#x1E6D;&#601;m&#275;&#8217;&icirc;m h&#275;m l&#257;&#x1E35;em k&#257;l-hann&#333;&#x1E21;&#275;&#8216;a b&#601;ni&#x1E07;&#601;l&#257;&#x1E6F;&#257;m yi&#x1E6D;&#601;m&#257;&#8217; &#8216;a&#x1E0F;-h&#257;&#8216;&#257;re&#x1E07;: </P>
<P>28&nbsp;w&#601;hann&#333;&#347;&#275;&#8217; &#8217;e&#x1E6F;-ni&#x1E07;&#601;l&#257;&#x1E6F;&#257;m y&#601;&#x1E35;ab&#275;s b&#601;&#x1E21;&#257;&#x1E0F;&#257;yw w&#601;&#x1E6D;&#257;m&#275;&#8217; &#8216;a&#x1E0F;-h&#257;&#8216;&#257;re&#x1E07; &#x1E6D;&#601;m&#275;&#8217;&icirc;m h&#275;mm&acirc; l&#257;&#x1E35;em: s</P>
<P>29&nbsp;w&#601;zeh l&#257;&#x1E35;em ha&#x1E6D;&#x1E6D;&#257;m&#275;&#8217; ba&#353;&#353;ere&#x1E63; ha&#353;&#353;&#333;r&#275;&#x1E63; &#8216;al-h&#257;&#8217;&#257;re&#x1E63; h<sup>a</sup>&#x1E25;&#333;le&#x1E0F; w&#601;h&#257;&#8216;a&#x1E35;&#601;b&#257;r w&#601;ha&#x1E63;&#x1E63;&#257;&#x1E07; l&#601;m&icirc;n&#275;h&ucirc;: </P>
<P>30&nbsp;w&#601;h&#257;&#8217;&#259;n&#257;q&acirc; w&#601;hak&#333;&#x1E25;a w&#601;hall&#601;&#x1E6D;&#257;&#8217;&acirc; w&#601;h<sup>a</sup>&#x1E25;&#333;me&#x1E6D; w&#601;hatin&#601;&#353;&#257;me&#x1E6F;: </P>
<P>31&nbsp;&#8217;&#275;lleh ha&#x1E6D;&#x1E6D;&#601;m&#275;&#8217;&icirc;m l&#257;&#x1E35;em b&#601;&#x1E35;&#257;l-ha&#353;&#353;&#257;re&#x1E63; k&#257;l-hann&#333;&#x1E21;&#275;&#8216;a b&acirc;em b&#601;m&#333;&#x1E6F;&#257;m yi&#x1E6D;&#601;m&#257;&#8217; &#8216;a&#x1E0F;-h&#257;&#8216;&#257;re&#x1E07;: </P>
<P>32&nbsp;w&#601;&#x1E35;&#333;l &#8217;&#259;&#353;er-yip&#333;l-&#8216;&#257;l&#257;yw m&#275;hem| b&#601;m&#333;&#x1E6F;&#257;m yi&#x1E6D;&#601;m&#257;&#8217; mik&#257;l-k&#601;l&icirc;-&#8216;&#275;&#x1E63; &#8217;w&#333; &#x1E07;e&#x1E21;e&#x1E0F; &#8217;w&#333;-&#8216;w&#333;r &#8217;w&#333; &#347;&#257;q k&#257;l-k&#601;l&icirc; &#8217;&#259;&#353;er-y&#275;&#8216;&#257;&#347;eh m&#601;l&#257;&#8217;&#x1E35;&acirc; b&acirc;em bammayim y&ucirc;&#x1E07;&#257;&#8217; w&#601;&#x1E6D;&#257;m&#275;&#8217; &#8216;a&#x1E0F;-h&#257;&#8216;ere&#x1E07; w&#601;&#x1E6D;&acirc;&#275;r: </P>
<P>33&nbsp;w&#601;&#x1E35;&#257;l-k&#601;l&icirc;-&#x1E25;ere&#347; &#8217;&#259;&#353;er-yip&#333;l m&#275;hem &#8217;el-tw&#333;&#x1E35;w&#333; k&#333;l &#8217;&#259;&#353;er b&#601;&#x1E6F;w&#333;&#x1E35;w&#333; yi&#x1E6D;&#601;m&#257;&#8217; w&#601;&#8217;&#333;&#x1E6F;w&#333; &#x1E6F;i&#353;&#601;b&#333;r&ucirc;: </P>
<P>34&nbsp;mik&#257;l-h&#257;&#8217;&#333;&#x1E35;el &#8217;&#259;&#353;er y&#275;&#8217;&#257;&#x1E35;&#275;l &#8217;&#259;&#353;er y&#257;&#x1E07;w&#333;&#8217; &#8216;&#257;l&#257;yw mayim yi&#x1E6D;&#601;m&#257;&#8217; w&#601;&#x1E35;&#257;l-ma&#353;&#601;qeh &#8217;&#259;&#353;er yi&#353;&#353;&#257;&#x1E6F;eh b&#601;&#x1E35;&#257;l-k&#601;l&icirc; yi&#x1E6D;&#601;m&#257;&#8217;: </P>
<P>35&nbsp;w&#601;&#x1E35;&#333;l &#8217;&#259;&#353;er-yip&#333;l minni&#x1E07;&#601;l&#257;&#x1E6F;&#257;m| &#8216;&#257;l&#257;yw yi&#x1E6D;&#601;m&#257;&#8217; tann&ucirc;r w&#601;&#x1E35;&icirc;rayim yut&#257;&#x1E63; &#x1E6D;&#601;m&#275;&#8217;&icirc;m h&#275;m &ucirc;&#x1E6D;&#601;m&#275;&#8217;&icirc;m yih&#601;y&ucirc; l&#257;&#x1E35;em: </P>
<P>36&nbsp;&#8217;a&#x1E35;&#601; m<sup>a</sup>&#8216;&#601;y&#257;n &ucirc;&#x1E07;w&#333;r miq&#601;w&#275;h-mayim yih&#601;yeh &#x1E6D;&acirc;w&#333;r w&#601;n&#333;&#x1E21;&#275;&#8216;a b&#601;ni&#x1E07;&#601;l&#257;&#x1E6F;&#257;m yi&#x1E6D;&#601;m&#257;&#8217;: </P>
<P>37&nbsp;w&#601;&#x1E35;&icirc; yip&#333;l minni&#x1E07;&#601;l&#257;&#x1E6F;&#257;m &#8216;al-k&#257;l-zer<sup>a</sup>&#8216; z&#275;r&ucirc;&#8216;a &#8217;&#259;&#353;er yizz&#257;r&#275;&#8216;a &#x1E6D;&acirc;w&#333;r h&ucirc;&#8217;: </P>
<P>38&nbsp;w&#601;&#x1E35;&icirc; yutan-mayim &#8216;al-zer<sup>a</sup>&#8216; w&#601;n&#257;fal minni&#x1E07;&#601;l&#257;&#x1E6F;&#257;m &#8216;&#257;l&#257;yw &#x1E6D;&#257;m&#275;&#8217; h&ucirc;&#8217; l&#257;&#x1E35;em: s</P>
<P>39&nbsp;w&#601;&#x1E35;&icirc; y&#257;m&ucirc;&#x1E6F; min-hab&#601;h&#275;m&acirc; &#8217;&#259;&#353;er-h&icirc;&#8217; l&#257;&#x1E35;em l&#601;&#8217;&#257;&#x1E35;&#601;l&acirc; hann&#333;&#x1E21;&#275;&#8216;a b&#601;ni&#x1E07;&#601;l&#257;&#x1E6F;&#257;h yi&#x1E6D;&#601;m&#257;&#8217; &#8216;a&#x1E0F;-h&#257;&#8216;&#257;re&#x1E07;: </P>
<P>40&nbsp;w&#601;h&#257;&#8217;&#333;&#x1E35;&#275;l minni&#x1E07;&#601;l&#257;&#x1E6F;&#257;h y&#601;&#x1E35;ab&#275;s b&#601;&#x1E21;&#257;&#x1E0F;&#257;yw w&#601;&#x1E6D;&#257;m&#275;&#8217; &#8216;a&#x1E0F;-h&#257;&#8216;&#257;re&#x1E07; w&#601;hann&#333;&#347;&#275;&#8217; &#8217;e&#x1E6F;-ni&#x1E07;&#601;l&#257;&#x1E6F;&#257;h y&#601;&#x1E35;ab&#275;s b&#601;&#x1E21;&#257;&#x1E0F;&#257;yw w&#601;&#x1E6D;&#257;m&#275;&#8217; &#8216;a&#x1E0F;-h&#257;&#8216;&#257;re&#x1E07;: </P>
<P>41&nbsp;w&#601;&#x1E35;&#257;l-ha&#353;&#353;ere&#x1E63; ha&#353;&#353;&#333;r&#275;&#x1E63; &#8216;al-h&#257;&#8217;&#257;re&#x1E63; &#353;eqe&#x1E63; h&ucirc;&#8217; l&#333;&#8217; y&#275;&#8217;&#257;&#x1E35;&#275;l: </P>
<P>42&nbsp;k&#333;l hw&#333;l&#275;&#x1E35;&#601; &#8216;al-g&#257;&#x1E25;w&#333;<font color="red"><sup>5</font></sup>n w&#601;&#x1E35;&#333;l| hw&#333;l&#275;&#x1E35;&#601; &#8216;al-&#8217;ar&#601;b<sup>a</sup>&#8216; &#8216;a&#x1E0F; k&#257;l-mar&#601;b&#275;h ra&#x1E21;&#601;layim l&#601;&#x1E35;&#257;l-ha&#353;&#353;ere&#x1E63; ha&#353;&#353;&#333;r&#275;&#x1E63; &#8216;al-h&#257;&#8217;&#257;re&#x1E63; l&#333;&#8217; &#x1E6F;&#333;&#8217;&#x1E35;&#601;l&ucirc;m k&icirc;-&#353;eqe&#x1E63; h&#275;m: </P>
<P>43&nbsp;&#8217;al-t&#601;&#353;aqq&#601;&#x1E63;&ucirc; &#8217;e&#x1E6F;-naf&#601;&#353;&#333;&#x1E6F;&ecirc;&#x1E35;em b&#601;&#x1E35;&#257;l-ha&#353;&#353;ere&#x1E63; ha&#353;&#353;&#333;r&#275;&#x1E63; w&#601;l&#333;&#8217; &#x1E6F;i&#x1E6D;&#x1E6D;amm&#601;&#8217;&ucirc; b&acirc;em w&#601;ni&#x1E6D;&#601;m&#275;&#x1E6F;em b&#257;m: </P>
<P>44&nbsp;k&icirc; &#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em w&#601;hi&#x1E6F;&#601;qadi&#353;&#601;tem wih&#601;y&icirc;&#x1E6F;em q&#601;&#x1E0F;&#333;&#353;&icirc;m k&icirc; q&#257;&#x1E0F;w&#333;&#353; &#8217;&#257;n&icirc; w&#601;l&#333;&#8217; &#x1E6F;&#601;&#x1E6D;amm&#601;&#8217;&ucirc; &#8217;e&#x1E6F;-naf&#601;&#353;&#333;&#x1E6F;&ecirc;&#x1E35;em b&#601;&#x1E35;&#257;l-ha&#353;&#353;ere&#x1E63; h&#257;r&#333;m&#275;&#347; &#8216;al-h&#257;&#8217;&#257;re&#x1E63;: </P>
<P>45&nbsp;k&icirc;| &#8217;&#259;n&icirc; y&#601;hw&acirc; hamm<sup>a</sup>&#8216;&#259;leh &#8217;e&#x1E6F;&#601;&#x1E35;em m&#275;&#8217;ere&#x1E63; mi&#x1E63;&#601;rayim lih&#601;y&#333;&#x1E6F; l&#257;&#x1E35;em l&#275;&#8217;l&#333;h&icirc;m wih&#601;y&icirc;&#x1E6F;em q&#601;&#x1E0F;&#333;&#353;&icirc;m k&icirc; q&#257;&#x1E0F;w&#333;&#353; &#8217;&#257;n&icirc;: </P>
<P>46&nbsp;z&#333;&#8217;&#x1E6F; tw&#333;ra&#x1E6F; hab&#601;h&#275;m&acirc; w&#601;h&#257;&#8216;w&#333;f w&#601;&#x1E35;&#333;l nefe&#353; h<sup>a</sup>&#x1E25;ayy&acirc; h&#257;r&#333;me&#347;e&#x1E6F; bamm&#257;yim &ucirc;l&#601;&#x1E35;&#257;l-nefe&#353; ha&#353;&#353;&#333;re&#x1E63;e&#x1E6F; &#8216;al-h&#257;&#8217;&#257;re&#x1E63;: </P>
<P>47&nbsp;l&#601;ha&#x1E07;&#601;d&icirc;l b&ecirc;n ha&#x1E6D;&#x1E6D;&#257;m&#275;&#8217; &ucirc;&#x1E07;&ecirc;n ha&#x1E6D;&#x1E6D;&acirc;&#333;r &ucirc;&#x1E07;&ecirc;n h<sup>a</sup>&#x1E25;ayy&acirc; hanne&#8217;&#277;&#x1E35;ele&#x1E6F; &ucirc;&#x1E07;&ecirc;n h<sup>a</sup>&#x1E25;ayy&acirc; &#8217;&#259;&#353;er l&#333;&#8217; &#x1E6F;&#275;&#8217;&#257;&#x1E35;&#275;l: f</P>
</TD>
</TABLE>
<P><HR>
<CENTER>
<A HREF="lev012">Next: Leviticus (Vayikra) Chapter 12</A></CENTER>
</BODY>
</HTML>
