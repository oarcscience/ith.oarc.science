[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/lev005)  [KJV](../kjv/lev005)  [Sep](../sep/lev005) 
[Vul](../vul/lev005)   
  
[Leviticus (Vayikra) Index](lev)  
  [Previous](lev004)  [Next](lev006) 

------------------------------------------------------------------------

### Tanach (Hebrew): Leviticus (Vayikra) Chapter 5

‎<span id="001">1</span> ‏וְנֶ֣פֶשׁ כִּֽי־תֶחֱטָ֗א וְשָֽׁמְעָה֙ ק֣וֹל
אָלָ֔ה וְה֣וּא עֵ֔ד א֥וֹ רָאָ֖ה א֣וֹ יָדָ֑ע אִם־ל֥וֹא יַגִּ֖יד וְנָשָׂ֥א
עֲוֹנֽוֹ׃

‎<span id="002">2</span> ‏א֣וֹ נֶ֗פֶשׁ אֲשֶׁ֣ר תִּגַּע֮ בְּכָל־דָּבָ֣ר
טָמֵא֒ אוֹ֩ בְנִבְלַ֨ת חַיָּ֜ה טְמֵאָ֗ה א֚וֹ<sup>3</sup> בְּנִבְלַת֙
בְּהֵמָ֣ה טְמֵאָ֔ה א֕וֹ בְּנִבְלַ֖ת שֶׁ֣רֶץ טָמֵ֑א וְנֶעְלַ֣ם מִמֶּ֔נּוּ
וְה֥וּא טָמֵ֖א וְאָשֵֽׁם׃

‎<span id="003">3</span> ‏א֣וֹ כִ֤י יִגַּע֙ בְּטֻמְאַ֣ת אָדָ֔ם לְכֹל֙
טֻמְאָת֔וֹ אֲשֶׁ֥ר יִטְמָ֖א בָּ֑הּ וְנֶעְלַ֣ם מִמֶּ֔נּוּ וְה֥וּא יָדַ֖ע
וְאָשֵֽׁם׃

‎<span id="004">4</span> ‏א֣וֹ נֶ֡פֶשׁ כִּ֣י תִשָּׁבַע֩ לְבַטֵּ֨א
בִשְׂפָתַ֜יִם לְהָרַ֣ע׀ א֣וֹ לְהֵיטִ֗יב לְ֠כֹל אֲשֶׁ֨ר יְבַטֵּ֧א
הָאָדָ֛ם בִּשְׁבֻעָ֖ה וְנֶעְלַ֣ם מִמֶּ֑נּוּ וְהוּא־יָדַ֥ע וְאָשֵׁ֖ם
לְאַחַ֥ת מֵאֵֽלֶּה׃

‎<span id="005">5</span> ‏וְהָיָ֥ה כִֽי־יֶאְשַׁ֖ם לְאַחַ֣ת מֵאֵ֑לֶּה
וְהִ֨תְוַדָּ֔ה אֲשֶׁ֥ר חָטָ֖א עָלֶֽיהָ׃

‎<span id="006">6</span> ‏וְהֵבִ֣יא אֶת־אֲשָׁמ֣וֹ לַיהוָ֡ה עַ֣ל
חַטָּאתוֹ֩ אֲשֶׁ֨ר חָטָ֜א נְקֵבָ֨ה מִן־הַצֹּ֥אן כִּשְׂבָּ֛ה
אֽוֹ־שְׂעִירַ֥ת עִזִּ֖ים לְחַטָּ֑את וְכִפֶּ֥ר עָלָ֛יו הַכֹּהֵ֖ן
מֵחַטָּאתֽוֹ׃

‎<span id="007">7</span> ‏וְאִם־לֹ֨א תַגִּ֣יע<sup>1</sup> יָדוֹ֮ דֵּ֣י
שֶׂה֒ וְהֵבִ֨יא אֶת־אֲשָׁמ֜וֹ אֲשֶׁ֣ר חָטָ֗א שְׁתֵּ֥י תֹרִ֛ים
אֽוֹ־שְׁנֵ֥י בְנֵֽי־יוֹנָ֖ה לַֽיהוָ֑ה אֶחָ֥ד לְחַטָּ֖את וְאֶחָ֥ד
לְעֹלָֽה׃

‎<span id="008">8</span> ‏וְהֵבִ֤יא אֹתָם֙ אֶל־הַכֹּהֵ֔ן וְהִקְרִ֛יב
אֶת־אֲשֶׁ֥ר לַחַטָּ֖את רִאשׁוֹנָ֑ה וּמָלַ֧ק אֶת־רֹאשׁ֛וֹ מִמּ֥וּל
עָרְפּ֖וֹ וְלֹ֥א יַבְדִּֽיל׃

‎<span id="009">9</span> ‏וְהִזָּ֞ה מִדַּ֤ם הַחַטָּאת֙ עַל־קִ֣יר
הַמִּזְבֵּ֔חַ וְהַנִּשְׁאָ֣ר בַּדָּ֔ם יִמָּצֵ֖ה אֶל־יְס֣וֹד
הַמִּזְבֵּ֑חַ חַטָּ֖את הֽוּא׃

‎<span id="010">10</span> ‏וְאֶת־הַשֵּׁנִ֛י יַעֲשֶׂ֥ה עֹלָ֖ה
כַּמִּשְׁפָּ֑ט וְכִפֶּ֨ר עָלָ֧יו הַכֹּהֵ֛ן מֵחַטָּאת֥וֹ אֲשֶׁר־חָטָ֖א
וְנִסְלַ֥ח לֽוֹ׃ ס

‎<span id="011">11</span> ‏וְאִם־לֹא֩ תַשִּׂ֨יג יָד֜וֹ לִשְׁתֵּ֣י
תֹרִ֗ים אוֹ֮ לִשְׁנֵ֣י בְנֵי־יוֹנָה֒ וְהֵבִ֨יא אֶת־קָרְבָּנ֜וֹ אֲשֶׁ֣ר
חָטָ֗א עֲשִׂירִ֧ת הָאֵפָ֛ה סֹ֖לֶת לְחַטָּ֑את לֹא־יָשִׂ֨ים עָלֶ֜יהָ
שֶׁ֗מֶן וְלֹא־יִתֵּ֤ן עָלֶ֙יהָ֙ לְבֹנָ֔ה כִּ֥י חַטָּ֖את הִֽיא׃

‎<span id="012">12</span> ‏וֶהֱבִיאָהּ֮ אֶל־הַכֹּהֵן֒ וְקָמַ֣ץ
הַכֹּהֵ֣ן׀ מִ֠מֶּנָּה מְל֨וֹא קֻמְצ֜וֹ אֶת־אַזְכָּרָתָה֙ וְהִקְטִ֣יר
הַמִּזְבֵּ֔חָה עַ֖ל אִשֵּׁ֣י יְהוָ֑ה חַטָּ֖את הִֽוא׃

‎<span id="013">13</span> ‏וְכִפֶּר֩ עָלָ֨יו הַכֹּהֵ֜ן עַל־חַטָּאת֧וֹ
אֲשֶׁר־חָטָ֛א מֵֽאַחַ֥ת מֵאֵ֖לֶּה וְנִסְלַ֣ח ל֑וֹ וְהָיְתָ֥ה לַכֹּהֵ֖ן
כַּמִּנְחָֽה׃ ס

‎<span id="014">14</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="015">15</span> ‏נֶ֚פֶשׁ כִּֽי־תִמְעֹ֣ל מַ֔עַל וְחָֽטְאָה֙
בִּשְׁגָגָ֔ה מִקָּדְשֵׁ֖י יְהוָ֑ה וְהֵבִיא֩ אֶת־אֲשָׁמ֨וֹ לַֽיהוָ֜ה
אַ֧יִל תָּמִ֣ים מִן־הַצֹּ֗אן בְּעֶרְכְּךָ֛ כֶּֽסֶף־שְׁקָלִ֥ים
בְּשֶֽׁקֶל־הַקֹּ֖דֶשׁ לְאָשָֽׁם׃

‎<span id="016">16</span> ‏וְאֵ֣ת אֲשֶׁר֩ חָטָ֨א מִן־הַקֹּ֜דֶשׁ
יְשַׁלֵּ֗ם וְאֶת־חֲמִֽישִׁתוֹ֙ יוֹסֵ֣ף עָלָ֔יו וְנָתַ֥ן אֹת֖וֹ לַכֹּהֵ֑ן
וְהַכֹּהֵ֗ן יְכַפֵּ֥ר עָלָ֛יו בְּאֵ֥יל הָאָשָׁ֖ם וְנִסְלַ֥ח לֽוֹ׃ פ

‎<span id="017">17</span> ‏וְאִם־נֶ֙פֶשׁ֙ כִּ֣י תֶֽחֱטָ֔א וְעָֽשְׂתָ֗ה
אַחַת֙ מִכָּל־מִצְוֹ֣ת יְהוָ֔ה אֲשֶׁ֖ר לֹ֣א תֵעָשֶׂ֑ינָה וְלֹֽא־יָדַ֥ע
וְאָשֵׁ֖ם וְנָשָׂ֥א עֲוֹנֽוֹ׃

‎<span id="018">18</span> ‏וְ֠הֵבִיא אַ֣יִל תָּמִ֧ים מִן־הַצֹּ֛אן
בְּעֶרְכְּךָ֥ לְאָשָׁ֖ם אֶל־הַכֹּהֵ֑ן וְכִפֶּר֩ עָלָ֨יו הַכֹּהֵ֜ן עַ֣ל
שִׁגְגָת֧וֹ אֲשֶׁר־שָׁגָ֛ג וְה֥וּא לֹֽא־יָדַ֖ע וְנִסְלַ֥ח לֽוֹ׃

‎<span id="019">19</span> ‏אָשָׁ֖ם ה֑וּא אָשֹׁ֥ם אָשַׁ֖ם לַיהוָֽה׃ פ

‎<span id="020">20</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="021">21</span> ‏נֶ֚פֶשׁ כִּ֣י תֶחֱטָ֔א וּמָעֲלָ֥ה מַ֖עַל
בַּיהוָ֑ה וְכִחֵ֨שׁ בַּעֲמִית֜וֹ בְּפִקָּד֗וֹן אֽוֹ־בִתְשׂ֤וּמֶת יָד֙
א֣וֹ בְגָזֵ֔ל א֖וֹ עָשַׁ֥ק אֶת־עֲמִיתֽוֹ׃

‎<span id="022">22</span> ‏אֽוֹ־מָצָ֧א אֲבֵדָ֛ה וְכִ֥חֶשׁ בָּ֖הּ
וְנִשְׁבַּ֣ע עַל־שָׁ֑קֶר עַל־אַחַ֗ת מִכֹּ֛ל אֲשֶׁר־יַעֲשֶׂ֥ה הָאָדָ֖ם
לַחֲטֹ֥א בָהֵֽנָּה׃

‎<span id="023">23</span> ‏וְהָיָה֮ כִּֽי־יֶחֱטָ֣א וְאָשֵׁם֒ וְהֵשִׁ֨יב
אֶת־הַגְּזֵלָ֜ה אֲשֶׁ֣ר גָּזָ֗ל א֤וֹ אֶת־הָעֹ֙שֶׁק֙ אֲשֶׁ֣ר עָשָׁ֔ק א֚וֹ
אֶת־הַפִּקָּד֔וֹן אֲשֶׁ֥ר הָפְקַ֖ד אִתּ֑וֹ א֥וֹ אֶת־הָאֲבֵדָ֖ה אֲשֶׁ֥ר
מָצָֽא׃

‎<span id="024">24</span> ‏א֠וֹ מִכֹּ֞ל אֲשֶׁר־יִשָּׁבַ֣ע עָלָיו֮
לַשֶּׁקֶר֒ וְשִׁלַּ֤ם אֹתוֹ֙ בְּרֹאשׁ֔וֹ וַחֲמִשִׁתָ֖יו יֹסֵ֣ף עָלָ֑יו
לַאֲשֶׁ֨ר ה֥וּא ל֛וֹ יִתְּנֶ֖נּוּ בְּי֥וֹם אַשְׁמָתֽוֹ׃

‎<span id="025">25</span> ‏וְאֶת־אֲשָׁמ֥וֹ יָבִ֖יא לַיהוָ֑ה אַ֣יִל
תָּמִ֧ים מִן־הַצֹּ֛אן בְּעֶרְכְּךָ֥ לְאָשָׁ֖ם אֶל־הַכֹּהֵֽן׃

‎<span id="026">26</span> ‏וְכִפֶּ֨ר עָלָ֧יו הַכֹּהֵ֛ן לִפְנֵ֥י יְהוָ֖ה
וְנִסְלַ֣ח ל֑וֹ עַל־אַחַ֛ת מִכֹּ֥ל אֲשֶֽׁר־יַעֲשֶׂ֖ה לְאַשְׁמָ֥ה בָֽהּ׃
פ

1 wənefeš kî-ṯeḥĕṭā’ wəšāmə‘â qwōl ’ālâ wəhû’ ‘ēḏ ’wō rā’â ’wō yāḏā‘
’im-lwō’ yagîḏ wənāśā’ ‘ăwōnwō:

2 ’wō nefeš ’ăšer tig<sup>a</sup>‘ bəḵāl-dāḇār ṭāmē’ ’wō ḇəniḇəlaṯ ḥayyâ
ṭəmē’â ’wō<sup>3</sup> bəniḇəlaṯ bəhēmâ ṭəmē’â ’wō bəniḇəlaṯ šereṣ ṭāmē’
wəne‘əlam mimmennû wəhû’ ṭāmē’ wə’āšēm:

3 ’wō ḵî yig<sup>a</sup>‘ bəṭumə’aṯ ’āḏām ləḵōl ṭumə’āṯwō ’ăšer yiṭəmā’
bāh wəne‘əlam mimmennû wəhû’ yāḏ<sup>a</sup>‘ wə’āšēm:

4 ’wō nefeš kî ṯiššāḇ<sup>a</sup>‘ ləḇaṭṭē’ ḇiśəfāṯayim
ləhār<sup>a</sup>‘\| ’wō ləhêṭîḇ ləḵōl ’ăšer yəḇaṭṭē’ hā’āḏām bišəḇu‘â
wəne‘əlam mimmennû wəhû’-yāḏ<sup>a</sup>‘ wə’āšēm lə’<sup>a</sup>ḥaṯ
mē’ēlleh:

5 wəhāyâ ḵî-ye’əšam lə’<sup>a</sup>ḥaṯ mē’ēlleh wəhiṯəwadâ ’ăšer ḥāṭā’
‘āleyhā:

6 wəhēḇî’ ’eṯ-’ăšāmwō layhwâ ‘al ḥaṭṭā’ṯwō ’ăšer ḥāṭā’ nəqēḇâ
min-haṣṣō’n kiśəbâ ’wō-śə‘îraṯ ‘izzîm ləḥaṭṭā’ṯ wəḵiper ‘ālāyw hakōhēn
mēḥaṭṭā’ṯwō:

7 wə’im-lō’ ṯagî‘<sup>1</sup> yāḏwō dê śeh wəhēḇî’ ’eṯ-’ăšāmwō ’ăšer
ḥāṭā’ šətê ṯōrîm ’wō-šənê ḇənê-ywōnâ layhwâ ’eḥāḏ ləḥaṭṭā’ṯ wə’eḥāḏ
lə‘ōlâ:

8 wəhēḇî’ ’ōṯām ’el-hakōhēn wəhiqərîḇ ’eṯ-’ăšer l<sup>a</sup>ḥaṭṭā’ṯ
ri’šwōnâ ûmālaq ’eṯ-rō’šwō mimmûl ‘ārəpwō wəlō’ yaḇədîl:

9 wəhizzâ midam h<sup>a</sup>ḥaṭṭā’ṯ ‘al-qîr hammizəbēḥa wəhannišə’ār
badām yimmāṣēh ’el-yəswōḏ hammizəbēḥa ḥaṭṭā’ṯ hû’:

10 wə’eṯ-haššēnî y<sup>a</sup>‘ăśeh ‘ōlâ kammišəpāṭ wəḵiper ‘ālāyw
hakōhēn mēḥaṭṭā’ṯwō ’ăšer-ḥāṭā’ wənisəl<sup>a</sup>ḥ lwō: s

11 wə’im-lō’ ṯaśśîḡ yāḏwō lišətê ṯōrîm ’wō lišənê ḇənê-ywōnâ wəhēḇî’
’eṯ-qārəbānwō ’ăšer ḥāṭā’ ‘ăśîriṯ hā’ēfâ sōleṯ ləḥaṭṭā’ṯ lō’-yāśîm
‘āleyhā šemen wəlō’-yitēn ‘āleyhā ləḇōnâ kî ḥaṭṭā’ṯ hî’:

12 wehĕḇî’āh ’el-hakōhēn wəqāmaṣ hakōhēn\| mimmennâ məlwō’ quməṣwō
’eṯ-’azəkārāṯâ wəhiqəṭîr hammizəbēḥâ ‘al ’iššê yəhwâ ḥaṭṭā’ṯ hiw’:

13 wəḵiper ‘ālāyw hakōhēn ‘al-ḥaṭṭā’ṯwō ’ăšer-ḥāṭā’ mē’<sup>a</sup>ḥaṯ
mē’ēlleh wənisəl<sup>a</sup>ḥ lwō wəhāyəṯâ lakōhēn kamminəḥâ: s

14 wayəḏabēr yəhwâ ’el-mōšeh llē’mōr:

15 nefeš kî-ṯimə‘ōl m<sup>a</sup>‘al wəḥāṭə’â bišəḡāḡâ miqqāḏəšê yəhwâ
wəhēḇî’ ’eṯ-’ăšāmwō layhwâ ’ayil tāmîm min-haṣṣō’n bə‘erəkəḵā
kesef-šəqālîm bəšeqel-haqqōḏeš lə’āšām:

16 wə’ēṯ ’ăšer ḥāṭā’ min-haqqōḏeš yəšallēm wə’eṯ-ḥămîšiṯwō ywōsēf ‘ālāyw
wənāṯan ’ōṯwō lakōhēn wəhakōhēn yəḵapēr ‘ālāyw bə’êl hā’āšām
wənisəl<sup>a</sup>ḥ lwō: f

17 wə’im-nefeš kî ṯeḥĕṭā’ wə‘āśəṯâ ’<sup>a</sup>ḥaṯ mikāl-miṣəwōṯ yəhwâ
’ăšer lō’ ṯē‘āśeynâ wəlō’-yāḏ<sup>a</sup>‘ wə’āšēm wənāśā’ ‘ăwōnwō:

18 wəhēḇî’ ’ayil tāmîm min-haṣṣō’n bə‘erəkəḵā lə’āšām ’el-hakōhēn
wəḵiper ‘ālāyw hakōhēn ‘al šiḡəḡāṯwō ’ăšer-šāḡāḡ wəhû’
lō’-yāḏ<sup>a</sup>‘ wənisəl<sup>a</sup>ḥ lwō:

19 ’āšām hû’ ’āšōm ’āšam layhwâ: f

20 wayəḏabēr yəhwâ ’el-mōšeh llē’mōr:

21 nefeš kî ṯeḥĕṭā’ ûmā‘ălâ m<sup>a</sup>‘al bayhwâ wəḵiḥēš
b<sup>a</sup>‘ămîṯwō bəfiqqāḏwōn ’wō-ḇiṯəśûmeṯ yāḏ ’wō ḇəḡāzēl ’wō ‘āšaq
’eṯ-‘ămîṯwō:

22 ’wō-māṣā’ ’ăḇēḏâ wəḵiḥeš bāh wənišəb<sup>a</sup>‘ ‘al-šāqer
‘al-’<sup>a</sup>ḥaṯ mikōl ’ăšer-y<sup>a</sup>‘ăśeh hā’āḏām
l<sup>a</sup>ḥăṭō’ ḇâēnnâ:

23 wəhāyâ kî-yeḥĕṭā’ wə’āšēm wəhēšîḇ ’eṯ-hagəzēlâ ’ăšer gāzāl ’wō
’eṯ-hā‘ōšeq ’ăšer ‘āšāq ’wō ’eṯ-hapiqqāḏwōn ’ăšer hāfəqaḏ ’itwō ’wō
’eṯ-hā’ăḇēḏâ ’ăšer māṣā’:

24 ’wō mikōl ’ăšer-yiššāḇ<sup>a</sup>‘ ‘ālāyw laššeqer wəšillam ’ōṯwō
bərō’šwō w<sup>a</sup>ḥămišiṯāyw yōsēf ‘ālāyw la’ăšer hû’ lwō yitənennû
bəywōm ’ašəmāṯwō:

25 wə’eṯ-’ăšāmwō yāḇî’ layhwâ ’ayil tāmîm min-haṣṣō’n bə‘erəkəḵā lə’āšām
’el-hakōhēn:

26 wəḵiper ‘ālāyw hakōhēn lifənê yəhwâ wənisəl<sup>a</sup>ḥ lwō
‘al-’<sup>a</sup>ḥaṯ mikōl ’ăšer-y<sup>a</sup>‘ăśeh lə’ašəmâ ḇāh: f

------------------------------------------------------------------------

[Next: Leviticus (Vayikra) Chapter 6](lev006)
