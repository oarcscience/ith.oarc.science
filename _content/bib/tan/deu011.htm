<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu011.htm">Polyglot</A>&nbsp;
<A HREF="../kjv/deu011.htm">KJV</A>&nbsp;
<A HREF="../sep/deu011.htm">Sep</A>&nbsp;
<A HREF="../vul/deu011.htm">Vul</A>&nbsp;

<BR>
<BR><A HREF="deu.htm">Deuteronomy (Devarim) Index</A><BR>
&nbsp;
<A HREF="deu010.htm">Previous</A>&nbsp;
<A HREF="deu012.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 11</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְאָ֣הַבְתָּ֔ אֵ֖ת יְהוָ֣ה אֱלֹהֶ֑יךָ וְשָׁמַרְתָּ֣ מִשְׁמַרְתּ֗וֹ וְחֻקֹּתָ֧יו וּמִשְׁפָּטָ֛יו וּמִצְוֹתָ֖יו כָּל־הַיָּמִֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וִֽידַעְתֶּם֮ הַיּוֹם֒ כִּ֣י׀ לֹ֣א אֶת־בְּנֵיכֶ֗ם אֲשֶׁ֤ר לֹֽא־יָדְעוּ֙ וַאֲשֶׁ֣ר לֹא־רָא֔וּ אֶת־מוּסַ֖ר יְהוָ֣ה אֱלֹהֵיכֶ֑ם אֶת־גָּדְל֕וֹ אֶת־יָדוֹ֙ הַחֲזָקָ֔ה וּזְרֹע֖וֹ הַנְּטוּיָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאֶת־אֹֽתֹתָיו֙ וְאֶֽת־מַעֲשָׂ֔יו אֲשֶׁ֥ר עָשָׂ֖ה בְּת֣וֹךְ מִצְרָ֑יִם לְפַרְעֹ֥ה מֶֽלֶךְ־מִצְרַ֖יִם וּלְכָל־אַרְצֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַאֲשֶׁ֣ר עָשָׂה֩ לְחֵ֨יל מִצְרַ֜יִם לְסוּסָ֣יו וּלְרִכְבּ֗וֹ אֲשֶׁ֨ר הֵצִ֜יף אֶת־מֵ֤י יַם־סוּף֙ עַל־פְּנֵיהֶ֔ם בְּרָדְפָ֖ם אַחֲרֵיכֶ֑ם וַיְאַבְּדֵ֣ם יְהוָ֔ה עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַאֲשֶׁ֥ר עָשָׂ֛ה לָכֶ֖ם בַּמִּדְבָּ֑ר עַד־בֹּאֲכֶ֖ם עַד־הַמָּק֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַאֲשֶׁ֨ר עָשָׂ֜ה לְדָתָ֣ן וְלַאֲבִירָ֗ם בְּנֵ֣י אֱלִיאָב֮ בֶּן־רְאוּבֵן֒ אֲשֶׁ֨ר פָּצְתָ֤ה הָאָ֙רֶץ֙ אֶת־פִּ֔יהָ וַתִּבְלָעֵ֥ם וְאֶת־בָּתֵּיהֶ֖ם וְאֶת־אָהֳלֵיהֶ֑ם וְאֵ֤ת כָּל־הַיְקוּם֙ אֲשֶׁ֣ר בְּרַגְלֵיהֶ֔ם בְּקֶ֖רֶב כָּל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֤י עֵֽינֵיכֶם֙ הָֽרֹאֹ֔ת אֶת־כָּל־מַעֲשֵׂ֥ה יְהוָ֖ה הַגָּדֹ֑ל אֲשֶׁ֖ר עָשָֽׂה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּשְׁמַרְתֶּם֙ אֶת־כָּל־הַמִּצְוָ֔ה אֲשֶׁ֛ר אָנֹכִ֥י מְצַוְּךָ֖ הַיּ֑וֹם לְמַ֣עַן תֶּחֶזְק֗וּ וּבָאתֶם֙ וִֽירִשְׁתֶּ֣ם אֶת־הָאָ֔רֶץ אֲשֶׁ֥ר אַתֶּ֛ם עֹבְרִ֥ים שָׁ֖מָּה לְרִשְׁתָּֽהּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וּלְמַ֨עַן תַּאֲרִ֤יכוּ יָמִים֙ עַל־הָ֣אֲדָמָ֔ה אֲשֶׁר֩ נִשְׁבַּ֨ע יְהוָ֧ה לַאֲבֹתֵיכֶ֛ם לָתֵ֥ת לָהֶ֖ם וּלְזַרְעָ֑ם אֶ֛רֶץ זָבַ֥ת חָלָ֖ב וּדְבָֽשׁ׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֣י הָאָ֗רֶץ אֲשֶׁ֨ר אַתָּ֤ה בָא־שָׁ֙מָּה֙ לְרִשְׁתָּ֔הּ לֹ֣א כְאֶ֤רֶץ מִצְרַ֙יִם֙ הִ֔וא אֲשֶׁ֥ר יְצָאתֶ֖ם מִשָּׁ֑ם אֲשֶׁ֤ר תִּזְרַע֙ אֶֽת־זַרְעֲךָ֔ וְהִשְׁקִ֥יתָ בְרַגְלְךָ֖ כְּגַ֥ן הַיָּרָֽק׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהָאָ֗רֶץ אֲשֶׁ֨ר אַתֶּ֜ם עֹבְרִ֥ים שָׁ֙מָּה֙ לְרִשְׁתָּ֔הּ אֶ֥רֶץ הָרִ֖ים וּבְקָעֹ֑ת לִמְטַ֥ר הַשָּׁמַ֖יִם תִּשְׁתֶּה־מָּֽיִם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֶ֕רֶץ אֲשֶׁר־יְהוָ֥ה אֱלֹהֶ֖יךָ דֹּרֵ֣שׁ אֹתָ֑הּ תָּמִ֗יד עֵינֵ֨י יְהוָ֤ה אֱלֹהֶ֙יךָ֙ בָּ֔הּ מֵֽרֵשִׁית֙ הַשָּׁנָ֔ה וְעַ֖ד אַחֲרִ֥ית שָׁנָֽה׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהָיָ֗ה אִם־שָׁמֹ֤עַ תִּשְׁמְעוּ֙ אֶל־מִצְוֹתַ֔י אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם הַיּ֑וֹם לְאַהֲבָ֞ה אֶת־יְהוָ֤ה אֱלֹֽהֵיכֶם֙ וּלְעָבְד֔וֹ בְּכָל־לְבַבְכֶ֖ם וּבְכָל־נַפְשְׁכֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְנָתַתִּ֧י מְטַֽר־אַרְצְכֶ֛ם בְּעִתּ֖וֹ יוֹרֶ֣ה וּמַלְק֑וֹשׁ וְאָסַפְתָּ֣ דְגָנֶ֔ךָ וְתִֽירֹשְׁךָ֖ וְיִצְהָרֶֽךָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְנָתַתִּ֛י עֵ֥שֶׂב בְּשָׂדְךָ֖ לִבְהֶמְתֶּ֑ךָ וְאָכַלְתָּ֖ וְשָׂבָֽעְתָּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הִשָּֽׁמְר֣וּ לָכֶ֔ם פֶּ֥ן יִפְתֶּ֖ה לְבַבְכֶ֑ם וְסַרְתֶּ֗ם וַעֲבַדְתֶּם֙ אֱלֹהִ֣ים אֲחֵרִ֔ים וְהִשְׁתַּחֲוִיתֶ֖ם לָהֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְחָרָ֨ה אַף־יְהוָ֜ה בָּכֶ֗ם וְעָצַ֤ר אֶת־הַשָּׁמַ֙יִם֙ וְלֹֽא־יִהְיֶ֣ה מָטָ֔ר וְהָ֣אֲדָמָ֔ה לֹ֥א תִתֵּ֖ן אֶת־יְבוּלָ֑הּ וַאֲבַדְתֶּ֣ם מְהֵרָ֗ה מֵעַל֙ הָאָ֣רֶץ הַטֹּבָ֔ה אֲשֶׁ֥ר יְהוָ֖ה נֹתֵ֥ן לָכֶֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְשַׂמְתֶּם֙ אֶת־דְּבָרַ֣י אֵ֔לֶּה עַל־לְבַבְכֶ֖ם וְעַֽל־נַפְשְׁכֶ֑ם וּקְשַׁרְתֶּ֨ם אֹתָ֤ם לְאוֹת֙ עַל־יֶדְכֶ֔ם וְהָי֥וּ לְטוֹטָפֹ֖ת בֵּ֥ין עֵינֵיכֶֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְלִמַּדְתֶּ֥ם אֹתָ֛ם אֶת־בְּנֵיכֶ֖ם לְדַבֵּ֣ר בָּ֑ם בְּשִׁבְתְּךָ֤ בְּבֵיתֶ֙ךָ֙ וּבְלֶכְתְּךָ֣ בַדֶּ֔רֶךְ וּֽבְשָׁכְבְּךָ֖ וּבְקוּמֶֽךָ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּכְתַבְתָּ֛ם עַל־מְזוּז֥וֹת בֵּיתֶ֖ךָ וּבִשְׁעָרֶֽיךָ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לְמַ֨עַן יִרְבּ֤וּ יְמֵיכֶם֙ וִימֵ֣י בְנֵיכֶ֔ם עַ֚ל הָֽאֲדָמָ֔ה אֲשֶׁ֨ר נִשְׁבַּ֧ע יְהוָ֛ה לַאֲבֹתֵיכֶ֖ם לָתֵ֣ת לָהֶ֑ם כִּימֵ֥י הַשָּׁמַ֖יִם עַל־הָאָֽרֶץ׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּי֩ אִם־שָׁמֹ֨ר תִּשְׁמְר֜וּן אֶת־כָּל־הַמִּצְוָ֣ה הַזֹּ֗את אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם לַעֲשֹׂתָ֑הּ לְאַהֲבָ֞ה אֶת־יְהוָ֧ה אֱלֹהֵיכֶ֛ם לָלֶ֥כֶת בְּכָל־דְּרָכָ֖יו וּלְדָבְקָה־בֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְהוֹרִ֧ישׁ יְהוָ֛ה אֶת־כָּל־הַגּוֹיִ֥ם הָאֵ֖לֶּה מִלִּפְנֵיכֶ֑ם וִֽירִשְׁתֶּ֣ם גּוֹיִ֔ם גְּדֹלִ֥ים וַעֲצֻמִ֖ים מִכֶּֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;כָּל־הַמָּק֗וֹם אֲשֶׁ֨ר תִּדְרֹ֧ךְ כַּֽף־רַגְלְכֶ֛ם בּ֖וֹ לָכֶ֣ם יִהְיֶ֑ה מִן־הַמִּדְבָּ֨ר וְהַלְּבָנ֜וֹן מִן־הַנָּהָ֣ר נְהַר־פְּרָ֗ת וְעַד֙ הַיָּ֣ם הָֽאַחֲר֔וֹן יִהְיֶ֖ה גְּבֻלְכֶֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;לֹא־יִתְיַצֵּ֥ב אִ֖ישׁ בִּפְנֵיכֶ֑ם פַּחְדְּכֶ֨ם וּמֽוֹרַאֲכֶ֜ם יִתֵּ֣ן׀ יְהוָ֣ה אֱלֹֽהֵיכֶ֗ם עַל־פְּנֵ֤י<font color="red"><sup>3</font></sup> כָל־הָאָ֙רֶץ֙ אֲשֶׁ֣ר תִּדְרְכוּ־בָ֔הּ כַּאֲשֶׁ֖ר דִּבֶּ֥ר לָכֶֽם׃ ס</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;רְאֵ֗ה אָנֹכִ֛י נֹתֵ֥ן לִפְנֵיכֶ֖ם הַיּ֑וֹם בְּרָכָ֖ה וּקְלָלָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אֶֽת־הַבְּרָכָ֑ה אֲשֶׁ֣ר תִּשְׁמְע֗וּ אֶל־מִצְוֹת֙ יְהוָ֣ה אֱלֹֽהֵיכֶ֔ם אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם הַיּֽוֹם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְהַקְּלָלָ֗ה אִם־לֹ֤א תִשְׁמְעוּ֙ אֶל־מִצְוֹת֙ יְהוָ֣ה אֱלֹֽהֵיכֶ֔ם וְסַרְתֶּ֣ם מִן־הַדֶּ֔רֶךְ אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם הַיּ֑וֹם לָלֶ֗כֶת אַחֲרֵ֛י אֱלֹהִ֥ים אֲחֵרִ֖ים אֲשֶׁ֥ר לֹֽא־יְדַעְתֶּֽם׃ ס</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְהָיָ֗ה כִּ֤י יְבִֽיאֲךָ֙ יְהוָ֣ה אֱלֹהֶ֔יךָ אֶל־הָאָ֕רֶץ אֲשֶׁר־אַתָּ֥ה בָא־שָׁ֖מָּה לְרִשְׁתָּ֑הּ וְנָתַתָּ֤ה אֶת־הַבְּרָכָה֙ עַל־הַ֣ר גְּרִזִ֔ים וְאֶת־הַקְּלָלָ֖ה עַל־הַ֥ר עֵיבָֽל׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;הֲלֹא־הֵ֜מָּה בְּעֵ֣בֶר הַיַּרְדֵּ֗ן אַֽחֲרֵי֙ דֶּ֚רֶךְ מְב֣וֹא הַשֶּׁ֔מֶשׁ בְּאֶ֙רֶץ֙ הַֽכְּנַעֲנִ֔י הַיֹּשֵׁ֖ב בָּעֲרָבָ֑ה מ֚וּל הַגִּלְגָּ֔ל אֵ֖צֶל אֵלוֹנֵ֥י מֹרֶֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;כִּ֤י אַתֶּם֙ עֹבְרִ֣ים אֶת־הַיַּרְדֵּ֔ן לָבֹא֙ לָרֶ֣שֶׁת אֶת־הָאָ֔רֶץ אֲשֶׁר־יְהוָ֥ה אֱלֹהֵיכֶ֖ם נֹתֵ֣ן לָכֶ֑ם וִֽירִשְׁתֶּ֥ם אֹתָ֖הּ וִֽישַׁבְתֶּם־בָּֽהּ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וּשְׁמַרְתֶּ֣ם לַעֲשׂ֔וֹת אֵ֥ת כָּל־הַֽחֻקִּ֖ים וְאֶת־הַמִּשְׁפָּטִ֑ים אֲשֶׁ֧ר אָנֹכִ֛י נֹתֵ֥ן לִפְנֵיכֶ֖ם הַיּֽוֹם׃ </P>
</TD>
<TD WIDTH="50%">
<P>1&nbsp;w&#601;&#8217;&acirc;a&#x1E07;&#601;t&#257; &#8217;&#275;&#x1E6F; y&#601;hw&acirc; &#8217;&#277;l&#333;hey&#x1E35;&#257; w&#601;&#353;&#257;mar&#601;t&#257; mi&#353;&#601;mar&#601;tw&#333; w&#601;&#x1E25;uqq&#333;&#x1E6F;&#257;yw &ucirc;mi&#353;&#601;p&#257;&#x1E6D;&#257;yw &ucirc;mi&#x1E63;&#601;w&#333;&#x1E6F;&#257;yw k&#257;l-hayy&#257;m&icirc;m: </P>
<P>2&nbsp;w&icirc;&#x1E0F;<sup>a</sup>&#8216;&#601;tem hayyw&#333;m k&icirc;| l&#333;&#8217; &#8217;e&#x1E6F;-b&#601;n&ecirc;&#x1E35;em &#8217;&#259;&#353;er l&#333;&#8217;-y&#257;&#x1E0F;&#601;&#8216;&ucirc; wa&#8217;&#259;&#353;er l&#333;&#8217;-r&#257;&#8217;&ucirc; &#8217;e&#x1E6F;-m&ucirc;sar y&#601;hw&acirc; &#8217;&#277;l&#333;h&ecirc;&#x1E35;em &#8217;e&#x1E6F;-g&#257;&#x1E0F;&#601;lw&#333; &#8217;e&#x1E6F;-y&#257;&#x1E0F;w&#333; h<sup>a</sup>&#x1E25;&#259;z&#257;q&acirc; &ucirc;z&#601;r&#333;&#8216;w&#333; hann&#601;&#x1E6D;&ucirc;y&acirc;: </P>
<P>3&nbsp;w&#601;&#8217;e&#x1E6F;-&#8217;&#333;&#x1E6F;&#333;&#x1E6F;&#257;yw w&#601;&#8217;e&#x1E6F;-m<sup>a</sup>&#8216;&#259;&#347;&#257;yw &#8217;&#259;&#353;er &#8216;&#257;&#347;&acirc; b&#601;&#x1E6F;w&#333;&#x1E35;&#601; mi&#x1E63;&#601;r&#257;yim l&#601;far&#601;&#8216;&#333;h mele&#x1E35;&#601;-mi&#x1E63;&#601;rayim &ucirc;l&#601;&#x1E35;&#257;l-&#8217;ar&#601;&#x1E63;w&#333;: </P>
<P>4&nbsp;wa&#8217;&#259;&#353;er &#8216;&#257;&#347;&acirc; l&#601;&#x1E25;&ecirc;l mi&#x1E63;&#601;rayim l&#601;s&ucirc;s&#257;yw &ucirc;l&#601;ri&#x1E35;&#601;bw&#333; &#8217;&#259;&#353;er h&#275;&#x1E63;&icirc;f &#8217;e&#x1E6F;-m&ecirc; yam-s&ucirc;f &#8216;al-p&#601;n&ecirc;hem b&#601;r&#257;&#x1E0F;&#601;f&#257;m &#8217;<sup>a</sup>&#x1E25;&#259;r&ecirc;&#x1E35;em way&#601;&#8217;ab&#601;&#x1E0F;&#275;m y&#601;hw&acirc; &#8216;a&#x1E0F; hayyw&#333;m hazzeh: </P>
<P>5&nbsp;wa&#8217;&#259;&#353;er &#8216;&#257;&#347;&acirc; l&#257;&#x1E35;em bammi&#x1E0F;&#601;b&#257;r &#8216;a&#x1E0F;-b&#333;&#8217;&#259;&#x1E35;em &#8216;a&#x1E0F;-hamm&#257;qw&#333;m hazzeh: </P>
<P>6&nbsp;wa&#8217;&#259;&#353;er &#8216;&#257;&#347;&acirc; l&#601;&#x1E0F;&#257;&#x1E6F;&#257;n w&#601;la&#8217;&#259;&#x1E07;&icirc;r&#257;m b&#601;n&ecirc; &#8217;&#277;l&icirc;&#8217;&#257;&#x1E07; ben-r&#601;&#8217;&ucirc;&#x1E07;&#275;n &#8217;&#259;&#353;er p&#257;&#x1E63;&#601;&#x1E6F;&acirc; h&#257;&#8217;&#257;re&#x1E63; &#8217;e&#x1E6F;-p&icirc;h&#257; wati&#x1E07;&#601;l&#257;&#8216;&#275;m w&#601;&#8217;e&#x1E6F;-b&#257;t&ecirc;hem w&#601;&#8217;e&#x1E6F;-&#8217;&acirc;&#335;l&ecirc;hem w&#601;&#8217;&#275;&#x1E6F; k&#257;l-hay&#601;q&ucirc;m &#8217;&#259;&#353;er b&#601;ra&#x1E21;&#601;l&ecirc;hem b&#601;qere&#x1E07; k&#257;l-yi&#347;&#601;r&#257;&#8217;&#275;l: </P>
<P>7&nbsp;k&icirc; &#8216;&ecirc;n&ecirc;&#x1E35;em h&#257;r&#333;&#8217;&#333;&#x1E6F; &#8217;e&#x1E6F;-k&#257;l-m<sup>a</sup>&#8216;&#259;&#347;&#275;h y&#601;hw&acirc; hag&#257;&#x1E0F;&#333;l &#8217;&#259;&#353;er &#8216;&#257;&#347;&acirc;: </P>
<P>8&nbsp;&ucirc;&#353;&#601;mar&#601;tem &#8217;e&#x1E6F;-k&#257;l-hammi&#x1E63;&#601;w&acirc; &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;&#601;&#x1E35;&#257; hayyw&#333;m l&#601;m<sup>a</sup>&#8216;an te&#x1E25;ez&#601;q&ucirc; &ucirc;&#x1E07;&#257;&#8217;&#x1E6F;em w&icirc;ri&#353;&#601;tem &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er &#8217;atem &#8216;&#333;&#x1E07;&#601;r&icirc;m &#353;&#257;mm&acirc; l&#601;ri&#353;&#601;t&#257;h: </P>
<P>9&nbsp;&ucirc;l&#601;m<sup>a</sup>&#8216;an ta&#8217;&#259;r&icirc;&#x1E35;&ucirc; y&#257;m&icirc;m &#8216;al-h&#257;&#8217;&#259;&#x1E0F;&#257;m&acirc; &#8217;&#259;&#353;er ni&#353;&#601;b<sup>a</sup>&#8216; y&#601;hw&acirc; la&#8217;&#259;&#x1E07;&#333;&#x1E6F;&ecirc;&#x1E35;em l&#257;&#x1E6F;&#275;&#x1E6F; l&acirc;em &ucirc;l&#601;zar&#601;&#8216;&#257;m &#8217;ere&#x1E63; z&#257;&#x1E07;a&#x1E6F; &#x1E25;&#257;l&#257;&#x1E07; &ucirc;&#x1E0F;&#601;&#x1E07;&#257;&#353;: s</P>
<P>10&nbsp;k&icirc; h&#257;&#8217;&#257;re&#x1E63; &#8217;&#259;&#353;er &#8217;at&acirc; &#x1E07;&#257;&#8217;-&#353;&#257;mm&acirc; l&#601;ri&#353;&#601;t&#257;h l&#333;&#8217; &#x1E35;&#601;&#8217;ere&#x1E63; mi&#x1E63;&#601;rayim hiw&#8217; &#8217;&#259;&#353;er y&#601;&#x1E63;&#257;&#8217;&#x1E6F;em mi&#353;&#353;&#257;m &#8217;&#259;&#353;er tiz&#601;r<sup>a</sup>&#8216; &#8217;e&#x1E6F;-zar&#601;&#8216;&#259;&#x1E35;&#257; w&#601;hi&#353;&#601;q&icirc;&#x1E6F;&#257; &#x1E07;&#601;ra&#x1E21;&#601;l&#601;&#x1E35;&#257; k&#601;&#x1E21;an hayy&#257;r&#257;q: </P>
<P>11&nbsp;w&#601;h&#257;&#8217;&#257;re&#x1E63; &#8217;&#259;&#353;er &#8217;atem &#8216;&#333;&#x1E07;&#601;r&icirc;m &#353;&#257;mm&acirc; l&#601;ri&#353;&#601;t&#257;h &#8217;ere&#x1E63; h&#257;r&icirc;m &ucirc;&#x1E07;&#601;q&#257;&#8216;&#333;&#x1E6F; lim&#601;&#x1E6D;ar ha&#353;&#353;&#257;mayim ti&#353;&#601;teh-mm&#257;yim: </P>
<P>12&nbsp;&#8217;ere&#x1E63; &#8217;&#259;&#353;er-y&#601;hw&acirc; &#8217;&#277;l&#333;hey&#x1E35;&#257; d&#333;r&#275;&#353; &#8217;&#333;&#x1E6F;&#257;h t&#257;m&icirc;&#x1E0F; &#8216;&ecirc;n&ecirc; y&#601;hw&acirc; &#8217;&#277;l&#333;hey&#x1E35;&#257; b&#257;h m&#275;r&#275;&#353;&icirc;&#x1E6F; ha&#353;&#353;&#257;n&acirc; w&#601;&#8216;a&#x1E0F; &#8217;<sup>a</sup>&#x1E25;&#259;r&icirc;&#x1E6F; &#353;&#257;n&acirc;: s</P>
<P>13&nbsp;w&#601;h&#257;y&acirc; &#8217;im-&#353;&#257;m&#333;&#8216;a ti&#353;&#601;m&#601;&#8216;&ucirc; &#8217;el-mi&#x1E63;&#601;w&#333;&#x1E6F;ay &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;eh &#8217;e&#x1E6F;&#601;&#x1E35;em hayyw&#333;m l&#601;&#8217;ah&#259;&#x1E07;&acirc; &#8217;e&#x1E6F;-y&#601;hw&acirc; &#8217;&#277;l&#333;h&ecirc;&#x1E35;em &ucirc;l&#601;&#8216;&#257;&#x1E07;&#601;&#x1E0F;w&#333; b&#601;&#x1E35;&#257;l-l&#601;&#x1E07;a&#x1E07;&#601;&#x1E35;em &ucirc;&#x1E07;&#601;&#x1E35;&#257;l-naf&#601;&#353;&#601;&#x1E35;em: </P>
<P>14&nbsp;w&#601;n&#257;&#x1E6F;at&icirc; m&#601;&#x1E6D;ar-&#8217;ar&#601;&#x1E63;&#601;&#x1E35;em b&#601;&#8216;itw&#333; yw&#333;reh &ucirc;mal&#601;qw&#333;&#353; w&#601;&#8217;&#257;saf&#601;t&#257; &#x1E0F;&#601;&#x1E21;&#257;ne&#x1E35;&#257; w&#601;&#x1E6F;&icirc;r&#333;&#353;&#601;&#x1E35;&#257; w&#601;yi&#x1E63;&#601;h&#257;re&#x1E35;&#257;: </P>
<P>15&nbsp;w&#601;n&#257;&#x1E6F;at&icirc; &#8216;&#275;&#347;e&#x1E07; b&#601;&#347;&#257;&#x1E0F;&#601;&#x1E35;&#257; li&#x1E07;&#601;hem&#601;te&#x1E35;&#257; w&#601;&#8217;&#257;&#x1E35;al&#601;t&#257; w&#601;&#347;&#257;&#x1E07;&#257;&#8216;&#601;t&#257;: </P>
<P>16&nbsp;hi&#353;&#353;&#257;m&#601;r&ucirc; l&#257;&#x1E35;em pen yif&#601;teh l&#601;&#x1E07;a&#x1E07;&#601;&#x1E35;em w&#601;sar&#601;tem w<sup>a</sup>&#8216;&#259;&#x1E07;a&#x1E0F;&#601;tem &#8217;&#277;l&#333;h&icirc;m &#8217;&#259;&#x1E25;&#275;r&icirc;m w&#601;hi&#353;&#601;t<sup>a</sup>&#x1E25;&#259;w&icirc;&#x1E6F;em l&acirc;em: </P>
<P>17&nbsp;w&#601;&#x1E25;&#257;r&acirc; &#8217;af-y&#601;hw&acirc; b&#257;&#x1E35;em w&#601;&#8216;&#257;&#x1E63;ar &#8217;e&#x1E6F;-ha&#353;&#353;&#257;mayim w&#601;l&#333;&#8217;-yih&#601;yeh m&#257;&#x1E6D;&#257;r w&#601;h&#257;&#8217;&#259;&#x1E0F;&#257;m&acirc; l&#333;&#8217; &#x1E6F;it&#275;n &#8217;e&#x1E6F;-y&#601;&#x1E07;&ucirc;l&#257;h wa&#8217;&#259;&#x1E07;a&#x1E0F;&#601;tem m&#601;h&#275;r&acirc; m&#275;&#8216;al h&#257;&#8217;&#257;re&#x1E63; ha&#x1E6D;&#x1E6D;&#333;&#x1E07;&acirc; &#8217;&#259;&#353;er y&#601;hw&acirc; n&#333;&#x1E6F;&#275;n l&#257;&#x1E35;em: </P>
<P>18&nbsp;w&#601;&#347;am&#601;tem &#8217;e&#x1E6F;-d&#601;&#x1E07;&#257;ray &#8217;&#275;lleh &#8216;al-l&#601;&#x1E07;a&#x1E07;&#601;&#x1E35;em w&#601;&#8216;al-naf&#601;&#353;&#601;&#x1E35;em &ucirc;q&#601;&#353;ar&#601;tem &#8217;&#333;&#x1E6F;&#257;m l&#601;&#8217;w&#333;&#x1E6F; &#8216;al-ye&#x1E0F;&#601;&#x1E35;em w&#601;h&#257;y&ucirc; l&#601;&#x1E6D;w&#333;&#x1E6D;&#257;f&#333;&#x1E6F; b&ecirc;n &#8216;&ecirc;n&ecirc;&#x1E35;em: </P>
<P>19&nbsp;w&#601;limma&#x1E0F;&#601;tem &#8217;&#333;&#x1E6F;&#257;m &#8217;e&#x1E6F;-b&#601;n&ecirc;&#x1E35;em l&#601;&#x1E0F;ab&#275;r b&#257;m b&#601;&#353;i&#x1E07;&#601;t&#601;&#x1E35;&#257; b&#601;&#x1E07;&ecirc;&#x1E6F;e&#x1E35;&#257; &ucirc;&#x1E07;&#601;le&#x1E35;&#601;t&#601;&#x1E35;&#257; &#x1E07;adere&#x1E35;&#601; &ucirc;&#x1E07;&#601;&#353;&#257;&#x1E35;&#601;b&#601;&#x1E35;&#257; &ucirc;&#x1E07;&#601;q&ucirc;me&#x1E35;&#257;: </P>
<P>20&nbsp;&ucirc;&#x1E35;&#601;&#x1E6F;a&#x1E07;&#601;t&#257;m &#8216;al-m&#601;z&ucirc;zw&#333;&#x1E6F; b&ecirc;&#x1E6F;e&#x1E35;&#257; &ucirc;&#x1E07;i&#353;&#601;&#8216;&#257;rey&#x1E35;&#257;: </P>
<P>21&nbsp;l&#601;m<sup>a</sup>&#8216;an yir&#601;b&ucirc; y&#601;m&ecirc;&#x1E35;em w&icirc;m&ecirc; &#x1E07;&#601;n&ecirc;&#x1E35;em &#8216;al h&#257;&#8217;&#259;&#x1E0F;&#257;m&acirc; &#8217;&#259;&#353;er ni&#353;&#601;b<sup>a</sup>&#8216; y&#601;hw&acirc; la&#8217;&#259;&#x1E07;&#333;&#x1E6F;&ecirc;&#x1E35;em l&#257;&#x1E6F;&#275;&#x1E6F; l&acirc;em k&icirc;m&ecirc; ha&#353;&#353;&#257;mayim &#8216;al-h&#257;&#8217;&#257;re&#x1E63;: s</P>
<P>22&nbsp;k&icirc; &#8217;im-&#353;&#257;m&#333;r ti&#353;&#601;m&#601;r&ucirc;n &#8217;e&#x1E6F;-k&#257;l-hammi&#x1E63;&#601;w&acirc; hazz&#333;&#8217;&#x1E6F; &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;eh &#8217;e&#x1E6F;&#601;&#x1E35;em l<sup>a</sup>&#8216;&#259;&#347;&#333;&#x1E6F;&#257;h l&#601;&#8217;ah&#259;&#x1E07;&acirc; &#8217;e&#x1E6F;-y&#601;hw&acirc; &#8217;&#277;l&#333;h&ecirc;&#x1E35;em l&#257;le&#x1E35;e&#x1E6F; b&#601;&#x1E35;&#257;l-d&#601;r&#257;&#x1E35;&#257;yw &ucirc;l&#601;&#x1E0F;&#257;&#x1E07;&#601;q&acirc;-&#x1E07;w&#333;: </P>
<P>23&nbsp;w&#601;hw&#333;r&icirc;&#353; y&#601;hw&acirc; &#8217;e&#x1E6F;-k&#257;l-hagw&#333;yim h&#257;&#8217;&#275;lleh millif&#601;n&ecirc;&#x1E35;em w&icirc;ri&#353;&#601;tem gw&#333;yim g&#601;&#x1E0F;&#333;l&icirc;m w<sup>a</sup>&#8216;&#259;&#x1E63;um&icirc;m mikem: </P>
<P>24&nbsp;k&#257;l-hamm&#257;qw&#333;m &#8217;&#259;&#353;er ti&#x1E0F;&#601;r&#333;&#x1E35;&#601; kaf-ra&#x1E21;&#601;l&#601;&#x1E35;em bw&#333; l&#257;&#x1E35;em yih&#601;yeh min-hammi&#x1E0F;&#601;b&#257;r w&#601;hall&#601;&#x1E07;&#257;nw&#333;n min-hann&acirc;&#257;r n&#601;har-p&#601;r&#257;&#x1E6F; w&#601;&#8216;a&#x1E0F; hayy&#257;m h&#257;&#8217;<sup>a</sup>&#x1E25;&#259;rw&#333;n yih&#601;yeh g&#601;&#x1E07;ul&#601;&#x1E35;em: </P>
<P>25&nbsp;l&#333;&#8217;-yi&#x1E6F;&#601;ya&#x1E63;&#x1E63;&#275;&#x1E07; &#8217;&icirc;&#353; bif&#601;n&ecirc;&#x1E35;em p<sup>a</sup>&#x1E25;&#601;d&#601;&#x1E35;em &ucirc;mw&#333;ra&#8217;&#259;&#x1E35;em yit&#275;n| y&#601;hw&acirc; &#8217;&#277;l&#333;h&ecirc;&#x1E35;em &#8216;al-p&#601;n&ecirc;<font color="red"><sup>3</font></sup> &#x1E35;&#257;l-h&#257;&#8217;&#257;re&#x1E63; &#8217;&#259;&#353;er ti&#x1E0F;&#601;r&#601;&#x1E35;&ucirc;-&#x1E07;&#257;h ka&#8217;&#259;&#353;er diber l&#257;&#x1E35;em: s</P>
<P>26&nbsp;r&#601;&#8217;&#275;h &#8217;&#257;n&#333;&#x1E35;&icirc; n&#333;&#x1E6F;&#275;n lif&#601;n&ecirc;&#x1E35;em hayyw&#333;m b&#601;r&#257;&#x1E35;&acirc; &ucirc;q&#601;l&#257;l&acirc;: </P>
<P>27&nbsp;&#8217;e&#x1E6F;-hab&#601;r&#257;&#x1E35;&acirc; &#8217;&#259;&#353;er ti&#353;&#601;m&#601;&#8216;&ucirc; &#8217;el-mi&#x1E63;&#601;w&#333;&#x1E6F; y&#601;hw&acirc; &#8217;&#277;l&#333;h&ecirc;&#x1E35;em &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;eh &#8217;e&#x1E6F;&#601;&#x1E35;em hayyw&#333;m: </P>
<P>28&nbsp;w&#601;haqq&#601;l&#257;l&acirc; &#8217;im-l&#333;&#8217; &#x1E6F;i&#353;&#601;m&#601;&#8216;&ucirc; &#8217;el-mi&#x1E63;&#601;w&#333;&#x1E6F; y&#601;hw&acirc; &#8217;&#277;l&#333;h&ecirc;&#x1E35;em w&#601;sar&#601;tem min-hadere&#x1E35;&#601; &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;eh &#8217;e&#x1E6F;&#601;&#x1E35;em hayyw&#333;m l&#257;le&#x1E35;e&#x1E6F; &#8217;<sup>a</sup>&#x1E25;&#259;r&ecirc; &#8217;&#277;l&#333;h&icirc;m &#8217;&#259;&#x1E25;&#275;r&icirc;m &#8217;&#259;&#353;er l&#333;&#8217;-y&#601;&#x1E0F;<sup>a</sup>&#8216;&#601;tem: s</P>
<P>29&nbsp;w&#601;h&#257;y&acirc; k&icirc; y&#601;&#x1E07;&icirc;&#8217;&#259;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; &#8217;el-h&#257;&#8217;&#257;re&#x1E63; &#8217;&#259;&#353;er-&#8217;at&acirc; &#x1E07;&#257;&#8217;-&#353;&#257;mm&acirc; l&#601;ri&#353;&#601;t&#257;h w&#601;n&#257;&#x1E6F;at&acirc; &#8217;e&#x1E6F;-hab&#601;r&#257;&#x1E35;&acirc; &#8216;al-har g&#601;riz&icirc;m w&#601;&#8217;e&#x1E6F;-haqq&#601;l&#257;l&acirc; &#8216;al-har &#8216;&ecirc;&#x1E07;&#257;l: </P>
<P>30&nbsp;h&#259;l&#333;&#8217;-h&#275;mm&acirc; b&#601;&#8216;&#275;&#x1E07;er hayyar&#601;d&#275;n &#8217;<sup>a</sup>&#x1E25;&#259;r&ecirc; dere&#x1E35;&#601; m&#601;&#x1E07;w&#333;&#8217; ha&#353;&#353;eme&#353; b&#601;&#8217;ere&#x1E63; hak&#601;n<sup>a</sup>&#8216;&#259;n&icirc; hayy&#333;&#353;&#275;&#x1E07; b&#257;&#8216;&#259;r&#257;&#x1E07;&acirc; m&ucirc;l hagil&#601;g&#257;l &#8217;&#275;&#x1E63;el &#8217;&#275;lw&#333;n&ecirc; m&#333;reh: </P>
<P>31&nbsp;k&icirc; &#8217;atem &#8216;&#333;&#x1E07;&#601;r&icirc;m &#8217;e&#x1E6F;-hayyar&#601;d&#275;n l&#257;&#x1E07;&#333;&#8217; l&#257;re&#353;e&#x1E6F; &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er-y&#601;hw&acirc; &#8217;&#277;l&#333;h&ecirc;&#x1E35;em n&#333;&#x1E6F;&#275;n l&#257;&#x1E35;em w&icirc;ri&#353;&#601;tem &#8217;&#333;&#x1E6F;&#257;h w&icirc;&#353;a&#x1E07;&#601;tem-b&#257;h: </P>
<P>32&nbsp;&ucirc;&#353;&#601;mar&#601;tem l<sup>a</sup>&#8216;&#259;&#347;w&#333;&#x1E6F; &#8217;&#275;&#x1E6F; k&#257;l-h<sup>a</sup>&#x1E25;uqq&icirc;m w&#601;&#8217;e&#x1E6F;-hammi&#353;&#601;p&#257;&#x1E6D;&icirc;m &#8217;&#259;&#353;er &#8217;&#257;n&#333;&#x1E35;&icirc; n&#333;&#x1E6F;&#275;n lif&#601;n&ecirc;&#x1E35;em hayyw&#333;m: </P>
</TD>
</TABLE>
<P><HR>
<CENTER>
<A HREF="deu012.htm">Next: Deuteronomy (Devarim) Chapter 12</A></CENTER>
</BODY>
</HTML>
