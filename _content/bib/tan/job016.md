[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/job016)  [KJV](../kjv/job016)  [Sep](../sep/job016) 
[Vul](../vul/job016)   
  
[Job (Iyov) Index](job)  
  [Previous](job015)  [Next](job017) 

------------------------------------------------------------------------

### Tanach (Hebrew): Job (Iyov) Chapter 16

‎<span id="001">1</span> ‏וַיַּ֥עַן אִיּ֗וֹב וַיֹּאמַֽר׃

‎<span id="002">2</span> ‏שָׁמַ֣עְתִּי כְאֵ֣לֶּה רַבּ֑וֹת מְנַחֲמֵ֖י
עָמָ֣ל כֻּלְּכֶֽם׃

‎<span id="003">3</span> ‏הֲקֵ֥ץ לְדִבְרֵי־ר֑וּחַ א֥וֹ
מַה־יַּ֝מְרִֽיצְךָ֗ כִּ֣י תַעֲנֶֽה׃

‎<span id="004">4</span> ‏גַּ֤ם׀ אָנֹכִי֮ כָּכֶ֪ם אֲדַ֫בֵּ֥רָה
ל֤וּ־יֵ֪שׁ נַפְשְׁכֶ֡ם תַּ֤חַת נַפְשִׁ֗י אַחְבִּ֣ירָה עֲלֵיכֶ֣ם
בְּמִלִּ֑ים וְאָנִ֥יעָה עֲ֝לֵיכֶ֗ם בְּמ֣וֹ רֹאשִֽׁי׃

‎<span id="005">5</span> ‏אֲאַמִּצְכֶ֥ם בְּמוֹ־פִ֑י וְנִ֖יד שְׂפָתַ֣י
יַחְשֹֽׂךְ׃

‎<span id="006">6</span> ‏אִֽם־אֲ֭דַבְּרָה לֹא־יֵחָשֵׂ֣ךְ כְּאֵבִ֑י
וְ֝אַחְדְּלָ֗ה מַה־מִנִּ֥י יַהֲלֹֽךְ׃

‎<span id="007">7</span> ‏אַךְ־עַתָּ֥ה הֶלְאָ֑נִי הֲ֝שִׁמּ֗וֹתָ
כָּל־עֲדָתִֽי׃

‎<span id="008">8</span> ‏וַֽ֭תִּקְמְטֵנִי לְעֵ֣ד הָיָ֑ה וַיָּ֥קָם בִּ֥י
כַ֝חֲשִׁ֗י בְּפָנַ֥י יַעֲנֶֽה׃

‎<span id="009">9</span> ‏אַפּ֤וֹ טָרַ֨ף׀ וַֽיִּשְׂטְמֵ֗נִי חָרַ֣ק
עָלַ֣י בְּשִׁנָּ֑יו צָרִ֓י׀ יִלְט֖וֹשׁ עֵינָ֣יו לִֽי׃

‎<span id="010">10</span> ‏פָּעֲר֬וּ עָלַ֨י׀ בְּפִיהֶ֗ם בְּ֭חֶרְפָּה
הִכּ֣וּ לְחָיָ֑י יַ֝֗חַד עָלַ֥י יִתְמַלָּאֽוּן׃

‎<span id="011">11</span> ‏יַסְגִּירֵ֣נִי אֵ֭ל אֶ֣ל עֲוִ֑יל וְעַל־יְדֵ֖י
רְשָׁעִ֣ים יִרְטֵֽנִי׃

‎<span id="012">12</span> ‏שָׁ֘לֵ֤ו הָיִ֨יתִי׀ וַֽיְפַרְפְּרֵ֗נִי
וְאָחַ֣ז בְּ֭עָרְפִּי וַֽיְפַצְפְּצֵ֑נִי וַיְקִימֵ֥נִי ל֝֗וֹ
לְמַטָּרָֽה׃

‎<span id="013">13</span> ‏יָ֘סֹ֤בּוּ עָלַ֨י׀ רַבָּ֗יו יְפַלַּ֣ח
כִּ֭לְיוֹתַי וְלֹ֣א יַחְמ֑וֹל יִשְׁפֹּ֥ךְ לָ֝אָ֗רֶץ מְרֵרָֽתִי׃

‎<span id="014">14</span> ‏יִפְרְצֵ֣נִי פֶ֭רֶץ עַל־פְּנֵי־פָ֑רֶץ יָרֻ֖ץ
עָלַ֣י כְּגִבּֽוֹר׃

‎<span id="015">15</span> ‏שַׂ֣ק תָּ֭פַרְתִּי עֲלֵ֣י גִלְדִּ֑י
וְעֹלַ֖לְתִּי בֶעָפָ֣ר קַרְנִֽי׃

‎<span id="016">16</span> ‏פָּנַ֣י חמרמרה חֳ֭מַרְמְרוּ מִנִּי־בֶ֑כִי
וְעַ֖ל עַפְעַפַּ֣י צַלְמָֽוֶת׃

‎<span id="017">17</span> ‏עַ֭ל לֹא־חָמָ֣ס בְּכַפָּ֑י וּֽתְפִלָּתִ֥י
זַכָּֽה׃

‎<span id="018">18</span> ‏אֶ֭רֶץ אַל־תְּכַסִּ֣י דָמִ֑י וְֽאַל־יְהִ֥י
מָ֝ק֗וֹם לְזַעֲקָתִֽי׃

‎<span id="019">19</span> ‏גַּם־עַ֭תָּה הִנֵּה־בַשָּׁמַ֣יִם עֵדִ֑י
וְ֝שָׂהֲדִ֗י בַּמְּרוֹמִֽים׃

‎<span id="020">20</span> ‏מְלִיצַ֥י רֵעָ֑י אֶל־אֱ֝ל֗וֹהַ דָּלְפָ֥ה
עֵינִֽי׃

‎<span id="021">21</span> ‏וְיוֹכַ֣ח לְגֶ֣בֶר עִם־אֱל֑וֹהַּ
וּֽבֶן־אָדָ֥ם לְרֵעֵֽהוּ׃

‎<span id="022">22</span> ‏כִּֽי־שְׁנ֣וֹת מִסְפָּ֣ר יֶאֱתָ֑יוּ וְאֹ֖רַח
לֹא־אָשׁ֣וּב אֶהֱלֹֽךְ׃

1 wayy<sup>a</sup>‘an ’îywōḇ wayyō’mar:

2 šām<sup>a</sup>‘ətî ḵə’ēlleh rabwōṯ mən<sup>a</sup>ḥămê ‘āmāl
kulləḵem:

3 hăqēṣ ləḏiḇərê-rûḥa ’wō mah-yyamərîṣəḵā kî ṯ<sup>a</sup>‘ăneh:

4 gam\| ’ānōḵî kāḵem ’ăḏabērâ lû-yēš nafəšəḵem t<sup>a</sup>ḥaṯ nafəšî
’<sup>a</sup>ḥəbîrâ ‘ălêḵem bəmillîm wə’ānî‘â ‘ălêḵem bəmwō rō’šî:

5 ’ă’ammiṣəḵem bəmwō-fî wənîḏ śəfāṯay y<sup>a</sup>ḥəśōḵə:

6 ’im-’ăḏabərâ lō’-yēḥāśēḵə kə’ēḇî wə’<sup>a</sup>ḥədəlâ mah-minnî
yahălōḵə:

7 ’aḵə-‘atâ helə’ānî hăšimmwōṯā kāl-‘ăḏāṯî:

8 watiqəməṭēnî lə‘ēḏ hāyâ wayyāqām bî ḵ<sup>a</sup>ḥăšî bəfānay
y<sup>a</sup>‘ăneh:

9 ’apwō ṭāraf\| wayyiśəṭəmēnî ḥāraq ‘ālay bəšinnāyw ṣārî\| yiləṭwōš
‘ênāyw lî:

10 pā‘ărû ‘ālay\| bəfîhem bəḥerəpâ hikû ləḥāyāy y<sup>a</sup>ḥaḏ ‘ālay
yiṯəmallā’ûn:

11 yasəgîrēnî ’ēl ’el ‘ăwîl wə‘al-yəḏê rəšā‘îm yirəṭēnî:

12 šālēw hāyîṯî\| wayəfarəpərēnî wə’āḥaz bə‘ārəpî wayəfaṣəpəṣēnî
wayəqîmēnî lwō ləmaṭṭārâ:

13 yāsōbû ‘ālay\| rabāyw yəfall<sup>a</sup>ḥ kiləywōṯay wəlō’
y<sup>a</sup>ḥəmwōl yišəpōḵə lā’āreṣ mərērāṯî:

14 yifərəṣēnî fereṣ ‘al-pənê-fāreṣ yāruṣ ‘ālay kəḡibwōr:

15 śaq tāfarətî ‘ălê ḡilədî wə‘ōlalətî ḇe‘āfār qarənî:

16 pānay ḥŏmarəmərâ ḥŏmarəmərû minnî-ḇeḵî wə‘al ‘afə‘apay ṣaləmāweṯ:

17 ‘al lō’-ḥāmās bəḵapāy ûṯəfillāṯî zakâ:

18 ’ereṣ ’al-təḵassî ḏāmî wə’al-yəhî māqwōm ləz<sup>a</sup>‘ăqāṯî:

19 gam-‘atâ hinnēh-ḇaššāmayim ‘ēḏî wəśâăḏî bammərwōmîm:

20 məlîṣay rē‘āy ’el-’ĕlwōha dāləfâ ‘ênî:

21 wəywōḵ<sup>a</sup>ḥ ləḡeḇer ‘im-’ĕlwōhha ûḇen-’āḏām lərē‘ēhû:

22 kî-šənwōṯ misəpār ye’ĕṯāyû wə’ōr<sup>a</sup>ḥ lō’-’āšûḇ ’ehĕlōḵə:

------------------------------------------------------------------------

[Next: Job (Iyov) Chapter 17](job017)
