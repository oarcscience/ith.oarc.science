<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 30</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/sa1030">Polyglot</A>&nbsp;
<A HREF="../kjv/sa1030">KJV</A>&nbsp;
<A HREF="../sep/sa1030">Sep</A>&nbsp;
<A HREF="../vul/sa1030">Vul</A>&nbsp;

<BR>
<BR><A HREF="sa1">1 Samuel (1 Shmuel) Index</A><BR>
&nbsp;
<A HREF="sa1029">Previous</A>&nbsp;
<A HREF="sa1031">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 30</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֞י בְּבֹ֨א דָוִ֧ד וַאֲנָשָׁ֛יו צִֽקְלַ֖ג בַּיּ֣וֹם הַשְּׁלִישִׁ֑י וַעֲמָלֵקִ֣י פָֽשְׁט֗וּ אֶל־נֶ֙גֶב֙ וְאֶל־צִ֣קְלַ֔ג וַיַּכּוּ֙ אֶת־צִ֣קְלַ֔ג וַיִּשְׂרְפ֥וּ אֹתָ֖הּ בָּאֵֽשׁ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּשְׁבּ֨וּ אֶת־הַנָּשִׁ֤ים אֲשֶׁר־בָּהּ֙ מִקָּטֹ֣ן וְעַד־גָּד֔וֹל לֹ֥א הֵמִ֖יתוּ אִ֑ישׁ וַיִּֽנְהֲג֔וּ וַיֵּלְכ֖וּ לְדַרְכָּֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּבֹ֨א דָוִ֤ד וַֽאֲנָשָׁיו֙ אֶל־הָעִ֔יר וְהִנֵּ֥ה שְׂרוּפָ֖ה בָּאֵ֑שׁ וּנְשֵׁיהֶ֛ם וּבְנֵיהֶ֥ם וּבְנֹתֵיהֶ֖ם נִשְׁבּֽוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּשָּׂ֨א דָוִ֜ד וְהָעָ֧ם אֲשֶׁר־אִתּ֛וֹ אֶת־קוֹלָ֖ם וַיִּבְכּ֑וּ עַ֣ד אֲשֶׁ֧ר אֵין־בָּהֶ֛ם כֹּ֖חַ לִבְכּֽוֹת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּשְׁתֵּ֥י נְשֵֽׁי־דָוִ֖ד נִשְׁבּ֑וּ אֲחִינֹ֙עַם֙ הַיִּזְרְעֵלִ֔ית וַאֲבִיגַ֕יִל אֵ֖שֶׁת נָבָ֥ל הַֽכַּרְמְלִֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַתֵּ֨צֶר לְדָוִ֜ד מְאֹ֗ד כִּֽי־אָמְר֤וּ הָעָם֙ לְסָקְל֔וֹ כִּֽי־מָ֙רָה֙ נֶ֣פֶשׁ כָּל־הָעָ֔ם אִ֖ישׁ עַל־<font color="brown">בנו</font> <font color="blue">בָּנָ֣יו</font> וְעַל־בְּנֹתָ֑יו וַיִּתְחַזֵּ֣ק דָּוִ֔ד בַּיהוָ֖ה אֱלֹהָֽיו׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֣אמֶר דָּוִ֗ד אֶל־אֶבְיָתָ֤ר הַכֹּהֵן֙ בֶּן־אֲחִימֶ֔לֶךְ הַגִּֽישָׁה־נָּ֥א לִ֖י הָאֵפֹ֑ד וַיַּגֵּ֧שׁ אֶבְיָתָ֛ר אֶת־הָאֵפֹ֖ד אֶל־דָּוִֽד׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּשְׁאַ֨ל דָּוִ֤ד בַּֽיהוָה֙ לֵאמֹ֔ר אֶרְדֹּ֛ף אַחֲרֵ֥י הַגְּדוּד־הַזֶּ֖ה הַֽאַשִּׂגֶ֑נּוּ וַיֹּ֤אמֶר לוֹ֙ רְדֹ֔ף כִּֽי־הַשֵּׂ֥ג תַּשִּׂ֖יג וְהַצֵּ֥ל תַּצִּֽיל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֵּ֣לֶךְ דָּוִ֗ד ה֤וּא וְשֵׁשׁ־מֵא֥וֹת אִישׁ֙ אֲשֶׁ֣ר אִתּ֔וֹ וַיָּבֹ֖אוּ עַד־נַ֣חַל הַבְּשׂ֑וֹר וְהַנּֽוֹתָרִ֖ים עָמָֽדוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּרְדֹּ֣ף דָּוִ֔ד ה֖וּא וְאַרְבַּע־מֵא֣וֹת אִ֑ישׁ וַיַּֽעַמְדוּ֙ מָאתַ֣יִם אִ֔ישׁ אֲשֶׁ֣ר פִּגְּר֔וּ מֵעֲבֹ֖ר אֶת־נַ֥חַל הַבְּשֽׂוֹר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַֽיִּמְצְא֤וּ אִישׁ־מִצְרִי֙ בַּשָּׂדֶ֔ה וַיִּקְח֥וּ אֹת֖וֹ אֶל־דָּוִ֑ד וַיִּתְּנוּ־ל֥וֹ לֶ֙חֶם֙ וַיֹּ֔אכַל וַיַּשְׁקֻ֖הוּ מָֽיִם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּתְּנוּ־לוֹ֩ פֶ֨לַח דְּבֵלָ֜ה וּשְׁנֵ֤י צִמֻּקִים֙ וַיֹּ֔אכַל וַתָּ֥שָׁב רוּח֖וֹ אֵלָ֑יו כִּ֠י לֹֽא־אָ֤כַל לֶ֙חֶם֙ וְלֹא־שָׁ֣תָה מַ֔יִם שְׁלֹשָׁ֥ה יָמִ֖ים וּשְׁלֹשָׁ֥ה לֵילֽוֹת׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֨אמֶר ל֤וֹ דָוִד֙ לְֽמִי־אַ֔תָּה וְאֵ֥י מִזֶּ֖ה אָ֑תָּה וַיֹּ֜אמֶר נַ֧עַר מִצְרִ֣י אָנֹ֗כִי עֶ֚בֶד לְאִ֣ישׁ עֲמָֽלֵקִ֔י וַיַּעַזְבֵ֧נִי אֲדֹנִ֛י כִּ֥י חָלִ֖יתִי הַיּ֥וֹם שְׁלֹשָֽׁה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אֲנַ֡חְנוּ פָּשַׁ֜טְנוּ נֶ֧גֶב הַכְּרֵתִ֛י וְעַל־אֲשֶׁ֥ר לִֽיהוּדָ֖ה וְעַל־נֶ֣גֶב כָּלֵ֑ב וְאֶת־צִקְלַ֖ג שָׂרַ֥פְנוּ בָאֵֽשׁ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֤אמֶר אֵלָיו֙ דָּוִ֔ד הֲתוֹרִדֵ֖נִי אֶל־הַגְּד֣וּד הַזֶּ֑ה וַיֹּ֡אמֶר הִשָּׁבְעָה֩ לִּ֨י בֵֽאלֹהִ֜ים אִם־תְּמִיתֵ֗נִי וְאִם־תַּסְגִּרֵ֙נִי֙ בְּיַד־אֲדֹנִ֔י וְאוֹרִֽדְךָ֖ אֶל־הַגְּד֥וּד הַזֶּֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֣רִדֵ֔הוּ וְהִנֵּ֥ה נְטֻשִׁ֖ים עַל־פְּנֵ֣י כָל־הָאָ֑רֶץ אֹכְלִ֤ים וְשֹׁתִים֙ וְחֹ֣גְגִ֔ים בְּכֹל֙ הַשָּׁלָ֣ל הַגָּד֔וֹל אֲשֶׁ֥ר לָקְח֛וּ מֵאֶ֥רֶץ פְּלִשְׁתִּ֖ים וּמֵאֶ֥רֶץ יְהוּדָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּכֵּ֥ם דָּוִ֛ד מֵהַנֶּ֥שֶׁף וְעַד־הָעֶ֖רֶב לְמָֽחֳרָתָ֑ם וְלֹֽא־נִמְלַ֤ט מֵהֶם֙ אִ֔ישׁ כִּי֩ אִם־אַרְבַּ֨ע מֵא֧וֹת אִֽישׁ־נַ֛עַר אֲשֶׁר־רָכְב֥וּ עַל־הַגְּמַלִּ֖ים וַיָּנֻֽסוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיַּצֵּ֣ל דָּוִ֔ד אֵ֛ת כָּל־אֲשֶׁ֥ר לָקְח֖וּ עֲמָלֵ֑ק וְאֶת־שְׁתֵּ֥י נָשָׁ֖יו הִצִּ֥יל דָּוִֽד׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְלֹ֣א נֶעְדַּר־לָ֠הֶם מִן־הַקָּטֹ֨ן וְעַד־הַגָּד֜וֹל וְעַד־בָּנִ֤ים וּבָנוֹת֙ וּמִשָּׁלָ֔ל וְעַ֛ד כָּל־אֲשֶׁ֥ר לָקְח֖וּ לָהֶ֑ם הַכֹּ֖ל הֵשִׁ֥יב דָּוִֽד׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּקַּ֣ח דָּוִ֔ד אֶת־כָּל־הַצֹּ֖אן וְהַבָּקָ֑ר נָהֲג֗וּ לִפְנֵי֙ הַמִּקְנֶ֣ה הַה֔וּא וַיֹּ֣אמְר֔וּ זֶ֖ה שְׁלַ֥ל דָּוִֽד׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיָּבֹ֣א דָוִ֗ד אֶל־מָאתַ֨יִם הָאֲנָשִׁ֜ים אֲשֶֽׁר־פִּגְּר֣וּ׀ מִלֶּ֣כֶת׀ אַחֲרֵ֣י דָוִ֗ד וַיֹּֽשִׁיבֻם֙ בְּנַ֣חַל הַבְּשׂ֔וֹר וַיֵּֽצְאוּ֙ לִקְרַ֣את דָּוִ֔ד וְלִקְרַ֖את הָעָ֣ם אֲשֶׁר־אִתּ֑וֹ וַיִּגַּ֤שׁ דָּוִד֙ אֶת־הָעָ֔ם וַיִּשְׁאַ֥ל לָהֶ֖ם לְשָׁלֽוֹם׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיַּ֜עַן כָּל־אִֽישׁ־רָ֣ע וּבְלִיַּ֗עַל מֵֽהָאֲנָשִׁים֮ אֲשֶׁ֣ר הָלְכ֣וּ עִם־דָּוִד֒ וַיֹּאמְר֗וּ יַ֚עַן אֲשֶׁ֣ר לֹֽא־הָלְכ֣וּ עִמִּ֔י לֹֽא־נִתֵּ֣ן לָהֶ֔ם מֵהַשָּׁלָ֖ל אֲשֶׁ֣ר הִצַּ֑לְנוּ כִּֽי־אִם־אִ֤ישׁ אֶת־אִשְׁתּוֹ֙ וְאֶת־בָּנָ֔יו וְיִנְהֲג֖וּ וְיֵלֵֽכוּ׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֣אמֶר דָּוִ֔ד לֹֽא־תַעֲשׂ֥וּ כֵ֖ן אֶחָ֑י אֵ֠ת אֲשֶׁר־נָתַ֨ן יְהוָ֥ה לָ֙נוּ֙ וַיִּשְׁמֹ֣ר אֹתָ֔נוּ וַיִּתֵּ֗ן אֶֽת־הַגְּד֛וּד הַבָּ֥א עָלֵ֖ינוּ בְּיָדֵֽנוּ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּמִי֙ יִשְׁמַ֣ע לָכֶ֔ם לַדָּבָ֖ר הַזֶּ֑ה כִּ֞י כְּחֵ֣לֶק׀ הַיֹּרֵ֣ד בַּמִּלְחָמָ֗ה וּֽכְחֵ֛לֶק הַיֹּשֵׁ֥ב עַל־הַכֵּלִ֖ים יַחְדָּ֥ו יַחֲלֹֽקוּ׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְהִ֕י מֵֽהַיּ֥וֹם הַה֖וּא וָמָ֑עְלָה וַיְשִׂמֶ֜הָ לְחֹ֤ק וּלְמִשְׁפָּט֙ לְיִשְׂרָאֵ֔ל עַ֖ד הַיּ֥וֹם הַזֶּֽה׃ פ</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיָּבֹ֤א דָוִד֙ אֶל־צִ֣קְלַ֔ג וַיְשַׁלַּ֧ח מֵֽהַשָּׁלָ֛ל לְזִקְנֵ֥י יְהוּדָ֖ה לְרֵעֵ֣הוּ לֵאמֹ֑ר הִנֵּ֤ה לָכֶם֙ בְּרָכָ֔ה מִשְּׁלַ֖ל אֹיְבֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;לַאֲשֶׁ֧ר בְּבֵֽית־אֵ֛ל וְלַאֲשֶׁ֥ר בְּרָמֽוֹת־נֶ֖גֶב וְלַאֲשֶׁ֥ר בְּיַתִּֽר׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְלַאֲשֶׁ֧ר בַּעֲרֹעֵ֛ר וְלַאֲשֶׁ֥ר בְּשִֽׂפְמ֖וֹת וְלַאֲשֶׁ֥ר בְּאֶשְׁתְּמֹֽעַ׃ ס</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְלַאֲשֶׁ֣ר בְּרָכָ֗ל וְלַֽאֲשֶׁר֙ בְּעָרֵ֣י הַיְּרַחְמְאֵלִ֔י<font color="red"><sup>3</font></sup> וְלַאֲשֶׁ֖ר בְּעָרֵ֥י הַקֵּינִֽי׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְלַאֲשֶׁ֧ר בְּחָרְמָ֛ה וְלַאֲשֶׁ֥ר בְּבוֹר־עָשָׁ֖ן וְלַאֲשֶׁ֥ר בַּעֲתָֽךְ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְלַאֲשֶׁ֖ר בְּחֶבְר֑וֹן וּֽלְכָל־הַמְּקֹמ֛וֹת אֲשֶֽׁר־הִתְהַלֶּךְ־שָׁ֥ם דָּוִ֖ד ה֥וּא וַאֲנָשָֽׁיו׃ פ</P>
</TD>
<TD WIDTH="50%">
<P>1&nbsp;way&#601;h&icirc; b&#601;&#x1E07;&#333;&#8217; &#x1E0F;&#257;wi&#x1E0F; wa&#8217;&#259;n&#257;&#353;&#257;yw &#x1E63;iq&#601;la&#x1E21; bayyw&#333;m ha&#353;&#353;&#601;l&icirc;&#353;&icirc; w<sup>a</sup>&#8216;&#259;m&#257;l&#275;q&icirc; f&#257;&#353;&#601;&#x1E6D;&ucirc; &#8217;el-ne&#x1E21;e&#x1E07; w&#601;&#8217;el-&#x1E63;iq&#601;la&#x1E21; wayyak&ucirc; &#8217;e&#x1E6F;-&#x1E63;iq&#601;la&#x1E21; wayyi&#347;&#601;r&#601;f&ucirc; &#8217;&#333;&#x1E6F;&#257;h b&#257;&#8217;&#275;&#353;: </P>
<P>2&nbsp;wayyi&#353;&#601;b&ucirc; &#8217;e&#x1E6F;-hann&#257;&#353;&icirc;m &#8217;&#259;&#353;er-b&#257;h miqq&#257;&#x1E6D;&#333;n w&#601;&#8216;a&#x1E0F;-g&#257;&#x1E0F;w&#333;l l&#333;&#8217; h&#275;m&icirc;&#x1E6F;&ucirc; &#8217;&icirc;&#353; wayyin&#601;h&#259;&#x1E21;&ucirc; wayy&#275;l&#601;&#x1E35;&ucirc; l&#601;&#x1E0F;ar&#601;k&#257;m: </P>
<P>3&nbsp;wayy&#257;&#x1E07;&#333;&#8217; &#x1E0F;&#257;wi&#x1E0F; wa&#8217;&#259;n&#257;&#353;&#257;yw &#8217;el-h&#257;&#8216;&icirc;r w&#601;hinn&#275;h &#347;&#601;r&ucirc;f&acirc; b&#257;&#8217;&#275;&#353; &ucirc;n&#601;&#353;&ecirc;hem &ucirc;&#x1E07;&#601;n&ecirc;hem &ucirc;&#x1E07;&#601;n&#333;&#x1E6F;&ecirc;hem ni&#353;&#601;b&ucirc;: </P>
<P>4&nbsp;wayyi&#347;&#347;&#257;&#8217; &#x1E0F;&#257;wi&#x1E0F; w&#601;h&#257;&#8216;&#257;m &#8217;&#259;&#353;er-&#8217;itw&#333; &#8217;e&#x1E6F;-qw&#333;l&#257;m wayyi&#x1E07;&#601;k&ucirc; &#8216;a&#x1E0F; &#8217;&#259;&#353;er &#8217;&ecirc;n-b&acirc;em k&#333;&#x1E25;a li&#x1E07;&#601;kw&#333;&#x1E6F;: </P>
<P>5&nbsp;&ucirc;&#353;&#601;t&ecirc; n&#601;&#353;&ecirc;-&#x1E0F;&#257;wi&#x1E0F; ni&#353;&#601;b&ucirc; &#8217;&#259;&#x1E25;&icirc;n&#333;&#8216;am hayyiz&#601;r&#601;&#8216;&#275;l&icirc;&#x1E6F; wa&#8217;&#259;&#x1E07;&icirc;&#x1E21;ayil &#8217;&#275;&#353;e&#x1E6F; n&#257;&#x1E07;&#257;l hakar&#601;m&#601;l&icirc;: </P>
<P>6&nbsp;wat&#275;&#x1E63;er l&#601;&#x1E0F;&#257;wi&#x1E0F; m&#601;&#8217;&#333;&#x1E0F; k&icirc;-&#8217;&#257;m&#601;r&ucirc; h&#257;&#8216;&#257;m l&#601;s&#257;q&#601;lw&#333; k&icirc;-m&#257;r&acirc; nefe&#353; k&#257;l-h&#257;&#8216;&#257;m &#8217;&icirc;&#353; &#8216;al-<font color="brown">b&#601;nw&#333;</font> <font color="blue">b&#257;n&#257;yw</font> w&#601;&#8216;al-b&#601;n&#333;&#x1E6F;&#257;yw wayyi&#x1E6F;&#601;&#x1E25;azz&#275;q d&#257;wi&#x1E0F; bayhw&acirc; &#8217;&#277;l&#333;h&#257;yw: s</P>
<P>7&nbsp;wayy&#333;&#8217;mer d&#257;wi&#x1E0F; &#8217;el-&#8217;e&#x1E07;&#601;y&#257;&#x1E6F;&#257;r hak&#333;h&#275;n ben-&#8217;&#259;&#x1E25;&icirc;mele&#x1E35;&#601; hag&icirc;&#353;&acirc;-nn&#257;&#8217; l&icirc; h&#257;&#8217;&#275;f&#333;&#x1E0F; wayyag&#275;&#353; &#8217;e&#x1E07;&#601;y&#257;&#x1E6F;&#257;r &#8217;e&#x1E6F;-h&#257;&#8217;&#275;f&#333;&#x1E0F; &#8217;el-d&#257;wi&#x1E0F;: </P>
<P>8&nbsp;wayyi&#353;&#601;&#8217;al d&#257;wi&#x1E0F; bayhw&acirc; l&#275;&#8217;m&#333;r &#8217;er&#601;d&#333;f &#8217;<sup>a</sup>&#x1E25;&#259;r&ecirc; hag&#601;&#x1E0F;&ucirc;&#x1E0F;-hazzeh ha&#8217;a&#347;&#347;i&#x1E21;enn&ucirc; wayy&#333;&#8217;mer lw&#333; r&#601;&#x1E0F;&#333;f k&icirc;-ha&#347;&#347;&#275;&#x1E21; ta&#347;&#347;&icirc;&#x1E21; w&#601;ha&#x1E63;&#x1E63;&#275;l ta&#x1E63;&#x1E63;&icirc;l: </P>
<P>9&nbsp;wayy&#275;le&#x1E35;&#601; d&#257;wi&#x1E0F; h&ucirc;&#8217; w&#601;&#353;&#275;&#353;-m&#275;&#8217;w&#333;&#x1E6F; &#8217;&icirc;&#353; &#8217;&#259;&#353;er &#8217;itw&#333; wayy&#257;&#x1E07;&#333;&#8217;&ucirc; &#8216;a&#x1E0F;-n<sup>a</sup>&#x1E25;al hab&#601;&#347;w&#333;r w&#601;hannw&#333;&#x1E6F;&#257;r&icirc;m &#8216;&#257;m&#257;&#x1E0F;&ucirc;: </P>
<P>10&nbsp;wayyir&#601;d&#333;f d&#257;wi&#x1E0F; h&ucirc;&#8217; w&#601;&#8217;ar&#601;b<sup>a</sup>&#8216;-m&#275;&#8217;w&#333;&#x1E6F; &#8217;&icirc;&#353; wayy<sup>a</sup>&#8216;am&#601;&#x1E0F;&ucirc; m&#257;&#8217;&#x1E6F;ayim &#8217;&icirc;&#353; &#8217;&#259;&#353;er pig&#601;r&ucirc; m&#275;&#8216;&#259;&#x1E07;&#333;r &#8217;e&#x1E6F;-n<sup>a</sup>&#x1E25;al hab&#601;&#347;w&#333;r: </P>
<P>11&nbsp;wayyim&#601;&#x1E63;&#601;&#8217;&ucirc; &#8217;&icirc;&#353;-mi&#x1E63;&#601;r&icirc; ba&#347;&#347;&#257;&#x1E0F;eh wayyiq&#601;&#x1E25;&ucirc; &#8217;&#333;&#x1E6F;w&#333; &#8217;el-d&#257;wi&#x1E0F; wayyit&#601;n&ucirc;-lw&#333; le&#x1E25;em wayy&#333;&#8217;&#x1E35;al wayya&#353;&#601;quh&ucirc; m&#257;yim: </P>
<P>12&nbsp;wayyit&#601;n&ucirc;-lw&#333; fel<sup>a</sup>&#x1E25; d&#601;&#x1E07;&#275;l&acirc; &ucirc;&#353;&#601;n&ecirc; &#x1E63;immuq&icirc;m wayy&#333;&#8217;&#x1E35;al wat&#257;&#353;&#257;&#x1E07; r&ucirc;&#x1E25;w&#333; &#8217;&#275;l&#257;yw k&icirc; l&#333;&#8217;-&#8217;&#257;&#x1E35;al le&#x1E25;em w&#601;l&#333;&#8217;-&#353;&#257;&#x1E6F;&acirc; mayim &#353;&#601;l&#333;&#353;&acirc; y&#257;m&icirc;m &ucirc;&#353;&#601;l&#333;&#353;&acirc; l&ecirc;lw&#333;&#x1E6F;: s</P>
<P>13&nbsp;wayy&#333;&#8217;mer lw&#333; &#x1E0F;&#257;wi&#x1E0F; l&#601;m&icirc;-&#8217;at&acirc; w&#601;&#8217;&ecirc; mizzeh &#8217;&#257;t&acirc; wayy&#333;&#8217;mer n<sup>a</sup>&#8216;ar mi&#x1E63;&#601;r&icirc; &#8217;&#257;n&#333;&#x1E35;&icirc; &#8216;e&#x1E07;e&#x1E0F; l&#601;&#8217;&icirc;&#353; &#8216;&#259;m&#257;l&#275;q&icirc; wayy<sup>a</sup>&#8216;az&#601;&#x1E07;&#275;n&icirc; &#8217;&#259;&#x1E0F;&#333;n&icirc; k&icirc; &#x1E25;&#257;l&icirc;&#x1E6F;&icirc; hayyw&#333;m &#353;&#601;l&#333;&#353;&acirc;: </P>
<P>14&nbsp;&#8217;&#259;n<sup>a</sup>&#x1E25;&#601;n&ucirc; p&#257;&#353;a&#x1E6D;&#601;n&ucirc; ne&#x1E21;e&#x1E07; hak&#601;r&#275;&#x1E6F;&icirc; w&#601;&#8216;al-&#8217;&#259;&#353;er l&icirc;h&ucirc;&#x1E0F;&acirc; w&#601;&#8216;al-ne&#x1E21;e&#x1E07; k&#257;l&#275;&#x1E07; w&#601;&#8217;e&#x1E6F;-&#x1E63;iq&#601;la&#x1E21; &#347;&#257;raf&#601;n&ucirc; &#x1E07;&#257;&#8217;&#275;&#353;: </P>
<P>15&nbsp;wayy&#333;&#8217;mer &#8217;&#275;l&#257;yw d&#257;wi&#x1E0F; h&#259;&#x1E6F;w&#333;ri&#x1E0F;&#275;n&icirc; &#8217;el-hag&#601;&#x1E0F;&ucirc;&#x1E0F; hazzeh wayy&#333;&#8217;mer hi&#353;&#353;&#257;&#x1E07;&#601;&#8216;&acirc; ll&icirc; &#x1E07;&#275;&#8217;l&#333;h&icirc;m &#8217;im-t&#601;m&icirc;&#x1E6F;&#275;n&icirc; w&#601;&#8217;im-tas&#601;gir&#275;n&icirc; b&#601;ya&#x1E0F;-&#8217;&#259;&#x1E0F;&#333;n&icirc; w&#601;&#8217;w&#333;ri&#x1E0F;&#601;&#x1E35;&#257; &#8217;el-hag&#601;&#x1E0F;&ucirc;&#x1E0F; hazzeh: </P>
<P>16&nbsp;wayy&#333;ri&#x1E0F;&#275;h&ucirc; w&#601;hinn&#275;h n&#601;&#x1E6D;u&#353;&icirc;m &#8216;al-p&#601;n&ecirc; &#x1E35;&#257;l-h&#257;&#8217;&#257;re&#x1E63; &#8217;&#333;&#x1E35;&#601;l&icirc;m w&#601;&#353;&#333;&#x1E6F;&icirc;m w&#601;&#x1E25;&#333;&#x1E21;&#601;&#x1E21;&icirc;m b&#601;&#x1E35;&#333;l ha&#353;&#353;&#257;l&#257;l hag&#257;&#x1E0F;w&#333;l &#8217;&#259;&#353;er l&#257;q&#601;&#x1E25;&ucirc; m&#275;&#8217;ere&#x1E63; p&#601;li&#353;&#601;t&icirc;m &ucirc;m&#275;&#8217;ere&#x1E63; y&#601;h&ucirc;&#x1E0F;&acirc;: </P>
<P>17&nbsp;wayyak&#275;m d&#257;wi&#x1E0F; m&#275;hanne&#353;ef w&#601;&#8216;a&#x1E0F;-h&#257;&#8216;ere&#x1E07; l&#601;m&#257;&#x1E25;&#335;r&#257;&#x1E6F;&#257;m w&#601;l&#333;&#8217;-nim&#601;la&#x1E6D; m&#275;hem &#8217;&icirc;&#353; k&icirc; &#8217;im-&#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#8217;&icirc;&#353;-n<sup>a</sup>&#8216;ar &#8217;&#259;&#353;er-r&#257;&#x1E35;&#601;&#x1E07;&ucirc; &#8216;al-hag&#601;mall&icirc;m wayy&#257;nus&ucirc;: </P>
<P>18&nbsp;wayya&#x1E63;&#x1E63;&#275;l d&#257;wi&#x1E0F; &#8217;&#275;&#x1E6F; k&#257;l-&#8217;&#259;&#353;er l&#257;q&#601;&#x1E25;&ucirc; &#8216;&#259;m&#257;l&#275;q w&#601;&#8217;e&#x1E6F;-&#353;&#601;t&ecirc; n&#257;&#353;&#257;yw hi&#x1E63;&#x1E63;&icirc;l d&#257;wi&#x1E0F;: </P>
<P>19&nbsp;w&#601;l&#333;&#8217; ne&#8216;&#601;dar-l&acirc;em min-haqq&#257;&#x1E6D;&#333;n w&#601;&#8216;a&#x1E0F;-hag&#257;&#x1E0F;w&#333;l w&#601;&#8216;a&#x1E0F;-b&#257;n&icirc;m &ucirc;&#x1E07;&#257;nw&#333;&#x1E6F; &ucirc;mi&#353;&#353;&#257;l&#257;l w&#601;&#8216;a&#x1E0F; k&#257;l-&#8217;&#259;&#353;er l&#257;q&#601;&#x1E25;&ucirc; l&acirc;em hak&#333;l h&#275;&#353;&icirc;&#x1E07; d&#257;wi&#x1E0F;: </P>
<P>20&nbsp;wayyiqq<sup>a</sup>&#x1E25; d&#257;wi&#x1E0F; &#8217;e&#x1E6F;-k&#257;l-ha&#x1E63;&#x1E63;&#333;&#8217;n w&#601;hab&#257;q&#257;r n&acirc;&#259;&#x1E21;&ucirc; lif&#601;n&ecirc; hammiq&#601;neh hah&ucirc;&#8217; wayy&#333;&#8217;m&#601;r&ucirc; zeh &#353;&#601;lal d&#257;wi&#x1E0F;: </P>
<P>21&nbsp;wayy&#257;&#x1E07;&#333;&#8217; &#x1E0F;&#257;wi&#x1E0F; &#8217;el-m&#257;&#8217;&#x1E6F;ayim h&#257;&#8217;&#259;n&#257;&#353;&icirc;m &#8217;&#259;&#353;er-pig&#601;r&ucirc;| mille&#x1E35;e&#x1E6F;| &#8217;<sup>a</sup>&#x1E25;&#259;r&ecirc; &#x1E0F;&#257;wi&#x1E0F; wayy&#333;&#353;&icirc;&#x1E07;um b&#601;n<sup>a</sup>&#x1E25;al hab&#601;&#347;w&#333;r wayy&#275;&#x1E63;&#601;&#8217;&ucirc; liq&#601;ra&#8217;&#x1E6F; d&#257;wi&#x1E0F; w&#601;liq&#601;ra&#8217;&#x1E6F; h&#257;&#8216;&#257;m &#8217;&#259;&#353;er-&#8217;itw&#333; wayyiga&#353; d&#257;wi&#x1E0F; &#8217;e&#x1E6F;-h&#257;&#8216;&#257;m wayyi&#353;&#601;&#8217;al l&acirc;em l&#601;&#353;&#257;lw&#333;m: s</P>
<P>22&nbsp;wayy<sup>a</sup>&#8216;an k&#257;l-&#8217;&icirc;&#353;-r&#257;&#8216; &ucirc;&#x1E07;&#601;l&icirc;y<sup>a</sup>&#8216;al m&#275;h&#257;&#8217;&#259;n&#257;&#353;&icirc;m &#8217;&#259;&#353;er h&#257;l&#601;&#x1E35;&ucirc; &#8216;im-d&#257;wi&#x1E0F; wayy&#333;&#8217;m&#601;r&ucirc; y<sup>a</sup>&#8216;an &#8217;&#259;&#353;er l&#333;&#8217;-h&#257;l&#601;&#x1E35;&ucirc; &#8216;imm&icirc; l&#333;&#8217;-nit&#275;n l&acirc;em m&#275;ha&#353;&#353;&#257;l&#257;l &#8217;&#259;&#353;er hi&#x1E63;&#x1E63;al&#601;n&ucirc; k&icirc;-&#8217;im-&#8217;&icirc;&#353; &#8217;e&#x1E6F;-&#8217;i&#353;&#601;tw&#333; w&#601;&#8217;e&#x1E6F;-b&#257;n&#257;yw w&#601;yin&#601;h&#259;&#x1E21;&ucirc; w&#601;y&#275;l&#275;&#x1E35;&ucirc;: s</P>
<P>23&nbsp;wayy&#333;&#8217;mer d&#257;wi&#x1E0F; l&#333;&#8217;-&#x1E6F;<sup>a</sup>&#8216;&#259;&#347;&ucirc; &#x1E35;&#275;n &#8217;e&#x1E25;&#257;y &#8217;&#275;&#x1E6F; &#8217;&#259;&#353;er-n&#257;&#x1E6F;an y&#601;hw&acirc; l&#257;n&ucirc; wayyi&#353;&#601;m&#333;r &#8217;&#333;&#x1E6F;&#257;n&ucirc; wayyit&#275;n &#8217;e&#x1E6F;-hag&#601;&#x1E0F;&ucirc;&#x1E0F; hab&#257;&#8217; &#8216;&#257;l&ecirc;n&ucirc; b&#601;y&#257;&#x1E0F;&#275;n&ucirc;: </P>
<P>24&nbsp;&ucirc;m&icirc; yi&#353;&#601;m<sup>a</sup>&#8216; l&#257;&#x1E35;em lad&#257;&#x1E07;&#257;r hazzeh k&icirc; k&#601;&#x1E25;&#275;leq| hayy&#333;r&#275;&#x1E0F; bammil&#601;&#x1E25;&#257;m&acirc; &ucirc;&#x1E35;&#601;&#x1E25;&#275;leq hayy&#333;&#353;&#275;&#x1E07; &#8216;al-hak&#275;l&icirc;m y<sup>a</sup>&#x1E25;&#601;d&#257;w y<sup>a</sup>&#x1E25;&#259;l&#333;q&ucirc;: s</P>
<P>25&nbsp;way&#601;h&icirc; m&#275;hayyw&#333;m hah&ucirc;&#8217; w&#257;m&#257;&#8216;&#601;l&acirc; way&#601;&#347;imeh&#257; l&#601;&#x1E25;&#333;q &ucirc;l&#601;mi&#353;&#601;p&#257;&#x1E6D; l&#601;yi&#347;&#601;r&#257;&#8217;&#275;l &#8216;a&#x1E0F; hayyw&#333;m hazzeh: f</P>
<P>26&nbsp;wayy&#257;&#x1E07;&#333;&#8217; &#x1E0F;&#257;wi&#x1E0F; &#8217;el-&#x1E63;iq&#601;la&#x1E21; way&#601;&#353;all<sup>a</sup>&#x1E25; m&#275;ha&#353;&#353;&#257;l&#257;l l&#601;ziq&#601;n&ecirc; y&#601;h&ucirc;&#x1E0F;&acirc; l&#601;r&#275;&#8216;&#275;h&ucirc; l&#275;&#8217;m&#333;r hinn&#275;h l&#257;&#x1E35;em b&#601;r&#257;&#x1E35;&acirc; mi&#353;&#353;&#601;lal &#8217;&#333;y&#601;&#x1E07;&ecirc; y&#601;hw&acirc;: </P>
<P>27&nbsp;la&#8217;&#259;&#353;er b&#601;&#x1E07;&ecirc;&#x1E6F;-&#8217;&#275;l w&#601;la&#8217;&#259;&#353;er b&#601;r&#257;mw&#333;&#x1E6F;-ne&#x1E21;e&#x1E07; w&#601;la&#8217;&#259;&#353;er b&#601;yatir: </P>
<P>28&nbsp;w&#601;la&#8217;&#259;&#353;er b<sup>a</sup>&#8216;&#259;r&#333;&#8216;&#275;r w&#601;la&#8217;&#259;&#353;er b&#601;&#347;if&#601;mw&#333;&#x1E6F; w&#601;la&#8217;&#259;&#353;er b&#601;&#8217;e&#353;&#601;t&#601;m&#333;&#8216;a: s</P>
<P>29&nbsp;w&#601;la&#8217;&#259;&#353;er b&#601;r&#257;&#x1E35;&#257;l w&#601;la&#8217;&#259;&#353;er b&#601;&#8216;&#257;r&ecirc; hayy&#601;r<sup>a</sup>&#x1E25;&#601;m&#601;&#8217;&#275;l&icirc;<font color="red"><sup>3</font></sup> w&#601;la&#8217;&#259;&#353;er b&#601;&#8216;&#257;r&ecirc; haqq&ecirc;n&icirc;: </P>
<P>30&nbsp;w&#601;la&#8217;&#259;&#353;er b&#601;&#x1E25;&#257;r&#601;m&acirc; w&#601;la&#8217;&#259;&#353;er b&#601;&#x1E07;w&#333;r-&#8216;&#257;&#353;&#257;n w&#601;la&#8217;&#259;&#353;er b<sup>a</sup>&#8216;&#259;&#x1E6F;&#257;&#x1E35;&#601;: </P>
<P>31&nbsp;w&#601;la&#8217;&#259;&#353;er b&#601;&#x1E25;e&#x1E07;&#601;rw&#333;n &ucirc;l&#601;&#x1E35;&#257;l-hamm&#601;q&#333;mw&#333;&#x1E6F; &#8217;&#259;&#353;er-hi&#x1E6F;&#601;halle&#x1E35;&#601;-&#353;&#257;m d&#257;wi&#x1E0F; h&ucirc;&#8217; wa&#8217;&#259;n&#257;&#353;&#257;yw: f</P>
</TD>
</TABLE>
<P><HR>
<CENTER>
<A HREF="sa1031">Next: 1 Samuel (1 Shmuel) Chapter 31</A></CENTER>
</BODY>
</HTML>
