<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 43</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer043">Polyglot</A>&nbsp;
<A HREF="../kjv/jer043">KJV</A>&nbsp;
<A HREF="../sep/jer043">Sep</A>&nbsp;
<A HREF="../vul/jer043">Vul</A>&nbsp;

<BR>
<BR><A HREF="jer">Jeremiah (Yermiyah) Index</A><BR>
&nbsp;
<A HREF="jer042">Previous</A>&nbsp;
<A HREF="jer044">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 43</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִי֩ כְּכַלּ֨וֹת יִרְמְיָ֜הוּ לְדַבֵּ֣ר אֶל־כָּל־הָעָ֗ם אֶת־כָּל־דִּבְרֵי֙ יְהוָ֣ה אֱלֹהֵיהֶ֔ם אֲשֶׁ֧ר שְׁלָח֛וֹ יְהוָ֥ה אֱלֹהֵיהֶ֖ם אֲלֵיהֶ֑ם אֵ֥ת כָּל־הַדְּבָרִ֖ים הָאֵֽלֶּה׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֨אמֶר עֲזַרְיָ֤ה בֶן־הוֹשַֽׁעְיָה֙ וְיוֹחָנָ֣ן בֶּן־קָרֵ֔חַ וְכָל־הָאֲנָשִׁ֖ים הַזֵּדִ֑ים אֹמְרִ֣ים אֶֽל־יִרְמְיָ֗הוּ שֶׁ֚קֶר אַתָּ֣ה מְדַבֵּ֔ר לֹ֣א שְׁלָחֲךָ֞ יְהוָ֤ה אֱלֹהֵ֙ינוּ֙ לֵאמֹ֔ר לֹֽא־תָבֹ֥אוּ מִצְרַ֖יִם לָג֥וּר שָֽׁם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּ֗י בָּרוּךְ֙ בֶּן־נֵ֣רִיָּ֔ה מַסִּ֥ית אֹתְךָ֖ בָּ֑נוּ לְמַעַן֩ תֵּ֨ת אֹתָ֤נוּ בְיַֽד־הַכַּשְׂדִּים֙ לְהָמִ֣ית אֹתָ֔נוּ וּלְהַגְל֥וֹת אֹתָ֖נוּ בָּבֶֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְלֹֽא־שָׁמַע֩ יוֹחָנָ֨ן בֶּן־קָרֵ֜חַ וְכָל־שָׂרֵ֧י הַחֲיָלִ֛ים וְכָל־הָעָ֖ם בְּק֣וֹל יְהוָ֑ה לָשֶׁ֖בֶת בְּאֶ֥רֶץ יְהוּדָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּקַּ֞ח יוֹחָנָ֤ן בֶּן־קָרֵ֙חַ֙ וְכָל־שָׂרֵ֣י הַחֲיָלִ֔ים אֵ֖ת כָּל־שְׁאֵרִ֣ית יְהוּדָ֑ה אֲשֶׁר־שָׁ֗בוּ מִכָּל־הַגּוֹיִם֙ אֲשֶׁ֣ר נִדְּחוּ־שָׁ֔ם לָג֖וּר בְּאֶ֥רֶץ יְהוּדָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אֶֽת־הַ֠גְּבָרִים וְאֶת־הַנָּשִׁ֣ים וְאֶת־הַטַּף֮ וְאֶת־בְּנ֣וֹת הַמֶּלֶךְ֒ וְאֵ֣ת כָּל־הַנֶּ֗פֶשׁ אֲשֶׁ֤ר הִנִּ֙יחַ֙ נְבוּזַרְאֲדָ֣ן רַב־טַבָּחִ֔ים אֶת־גְּדַלְיָ֖הוּ בֶּן־אֲחִיקָ֣ם בֶּן־שָׁפָ֑ן וְאֵת֙ יִרְמְיָ֣הוּ הַנָּבִ֔יא וְאֶת־בָּר֖וּךְ בֶּן־נֵרִיָּֽהוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיָּבֹ֙אוּ֙ אֶ֣רֶץ מִצְרַ֔יִם כִּ֛י לֹ֥א שָׁמְע֖וּ בְּק֣וֹל יְהוָ֑ה וַיָּבֹ֖אוּ עַד־תַּחְפַּנְחֵֽס׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְהִ֤י דְבַר־יְהוָה֙ אֶֽל־יִרְמְיָ֔הוּ בְּתַחְפַּנְחֵ֖ס לֵאמֹֽר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;קַ֣ח בְּיָדְךָ֞ אֲבָנִ֣ים גְּדֹל֗וֹת וּטְמַנְתָּ֤ם בַּמֶּ֙לֶט֙ בַּמַּלְבֵּ֔ן אֲשֶׁ֛ר בְּפֶ֥תַח בֵּית־פַּרְעֹ֖ה בְּתַחְפַּנְחֵ֑ס לְעֵינֵ֖י אֲנָשִׁ֥ים יְהוּדִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאָמַרְתָּ֣ אֲלֵיהֶ֡ם כֹּֽה־אָמַר֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל הִנְנִ֤י שֹׁלֵ֙חַ֙ וְ֠לָקַחְתִּי אֶת־נְבוּכַדְרֶאצַּ֤ר מֶֽלֶךְ־בָּבֶל֙ עַבְדִּ֔י וְשַׂמְתִּ֣י כִסְא֔וֹ מִמַּ֛עַל לָאֲבָנִ֥ים הָאֵ֖לֶּה אֲשֶׁ֣ר טָמָ֑נְתִּי וְנָטָ֥ה אֶת־<font color="brown">שפרורו</font> <font color="blue">שַׁפְרִיר֖וֹ</font> עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;<font color="brown">ובאה</font> <font color="blue">וּבָ֕א</font> וְהִכָּ֖ה אֶת־אֶ֣רֶץ מִצְרָ֑יִם אֲשֶׁ֧ר לַמָּ֣וֶת לַמָּ֗וֶת וַאֲשֶׁ֤ר לַשְּׁבִי֙ לַשֶּׁ֔בִי וַאֲשֶׁ֥ר לַחֶ֖רֶב לֶחָֽרֶב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהִצַּ֣תִּי אֵ֗שׁ בְּבָתֵּי֙ אֱלֹהֵ֣י מִצְרַ֔יִם וּשְׂרָפָ֖ם וְשָׁבָ֑ם וְעָטָה֩ אֶת־אֶ֨רֶץ מִצְרַ֜יִם כַּאֲשֶׁר־יַעְטֶ֤ה הָֽרֹעֶה֙ אֶת־בִּגְד֔וֹ וְיָצָ֥א מִשָּׁ֖ם בְּשָׁלֽוֹם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְשִׁבַּ֗ר אֶֽת־מַצְּבוֹת֙ בֵּ֣ית שֶׁ֔מֶשׁ אֲשֶׁ֖ר בְּאֶ֣רֶץ מִצְרָ֑יִם וְאֶת־בָּתֵּ֥י אֱלֹהֵֽי־מִצְרַ֖יִם יִשְׂרֹ֥ף בָּאֵֽשׁ׃ ס</P>
</TD>
<TD WIDTH="50%">
<P>1&nbsp;way&#601;h&icirc; k&#601;&#x1E35;allw&#333;&#x1E6F; yir&#601;m&#601;y&acirc;&ucirc; l&#601;&#x1E0F;ab&#275;r &#8217;el-k&#257;l-h&#257;&#8216;&#257;m &#8217;e&#x1E6F;-k&#257;l-di&#x1E07;&#601;r&ecirc; y&#601;hw&acirc; &#8217;&#277;l&#333;h&ecirc;hem &#8217;&#259;&#353;er &#353;&#601;l&#257;&#x1E25;w&#333; y&#601;hw&acirc; &#8217;&#277;l&#333;h&ecirc;hem &#8217;&#259;l&ecirc;hem &#8217;&#275;&#x1E6F; k&#257;l-had&#601;&#x1E07;&#257;r&icirc;m h&#257;&#8217;&#275;lleh: s</P>
<P>2&nbsp;wayy&#333;&#8217;mer &#8216;&#259;zar&#601;y&acirc; &#x1E07;en-hw&#333;&#353;<sup>a</sup>&#8216;&#601;y&acirc; w&#601;yw&#333;&#x1E25;&#257;n&#257;n ben-q&#257;r&#275;&#x1E25;a w&#601;&#x1E35;&#257;l-h&#257;&#8217;&#259;n&#257;&#353;&icirc;m hazz&#275;&#x1E0F;&icirc;m &#8217;&#333;m&#601;r&icirc;m &#8217;el-yir&#601;m&#601;y&acirc;&ucirc; &#353;eqer &#8217;at&acirc; m&#601;&#x1E0F;ab&#275;r l&#333;&#8217; &#353;&#601;l&#257;&#x1E25;&#259;&#x1E35;&#257; y&#601;hw&acirc; &#8217;&#277;l&#333;h&ecirc;n&ucirc; l&#275;&#8217;m&#333;r l&#333;&#8217;-&#x1E6F;&#257;&#x1E07;&#333;&#8217;&ucirc; mi&#x1E63;&#601;rayim l&#257;&#x1E21;&ucirc;r &#353;&#257;m: </P>
<P>3&nbsp;k&icirc; b&#257;r&ucirc;&#x1E35;&#601; ben-n&#275;r&icirc;y&acirc; mass&icirc;&#x1E6F; &#8217;&#333;&#x1E6F;&#601;&#x1E35;&#257; b&#257;n&ucirc; l&#601;m<sup>a</sup>&#8216;an t&#275;&#x1E6F; &#8217;&#333;&#x1E6F;&#257;n&ucirc; &#x1E07;&#601;ya&#x1E0F;-haka&#347;&#601;d&icirc;m l&#601;h&#257;m&icirc;&#x1E6F; &#8217;&#333;&#x1E6F;&#257;n&ucirc; &ucirc;l&#601;ha&#x1E21;&#601;lw&#333;&#x1E6F; &#8217;&#333;&#x1E6F;&#257;n&ucirc; b&#257;&#x1E07;el: </P>
<P>4&nbsp;w&#601;l&#333;&#8217;-&#353;&#257;m<sup>a</sup>&#8216; yw&#333;&#x1E25;&#257;n&#257;n ben-q&#257;r&#275;&#x1E25;a w&#601;&#x1E35;&#257;l-&#347;&#257;r&ecirc; h<sup>a</sup>&#x1E25;&#259;y&#257;l&icirc;m w&#601;&#x1E35;&#257;l-h&#257;&#8216;&#257;m b&#601;qw&#333;l y&#601;hw&acirc; l&#257;&#353;e&#x1E07;e&#x1E6F; b&#601;&#8217;ere&#x1E63; y&#601;h&ucirc;&#x1E0F;&acirc;: </P>
<P>5&nbsp;wayyiqq<sup>a</sup>&#x1E25; yw&#333;&#x1E25;&#257;n&#257;n ben-q&#257;r&#275;&#x1E25;a w&#601;&#x1E35;&#257;l-&#347;&#257;r&ecirc; h<sup>a</sup>&#x1E25;&#259;y&#257;l&icirc;m &#8217;&#275;&#x1E6F; k&#257;l-&#353;&#601;&#8217;&#275;r&icirc;&#x1E6F; y&#601;h&ucirc;&#x1E0F;&acirc; &#8217;&#259;&#353;er-&#353;&#257;&#x1E07;&ucirc; mik&#257;l-hagw&#333;yim &#8217;&#259;&#353;er nid&#601;&#x1E25;&ucirc;-&#353;&#257;m l&#257;&#x1E21;&ucirc;r b&#601;&#8217;ere&#x1E63; y&#601;h&ucirc;&#x1E0F;&acirc;: </P>
<P>6&nbsp;&#8217;e&#x1E6F;-hag&#601;&#x1E07;&#257;r&icirc;m w&#601;&#8217;e&#x1E6F;-hann&#257;&#353;&icirc;m w&#601;&#8217;e&#x1E6F;-ha&#x1E6D;&#x1E6D;af w&#601;&#8217;e&#x1E6F;-b&#601;nw&#333;&#x1E6F; hammele&#x1E35;&#601; w&#601;&#8217;&#275;&#x1E6F; k&#257;l-hannefe&#353; &#8217;&#259;&#353;er hinn&icirc;&#x1E25;a n&#601;&#x1E07;&ucirc;zar&#601;&#8217;&#259;&#x1E0F;&#257;n ra&#x1E07;-&#x1E6D;ab&#257;&#x1E25;&icirc;m &#8217;e&#x1E6F;-g&#601;&#x1E0F;al&#601;y&acirc;&ucirc; ben-&#8217;&#259;&#x1E25;&icirc;q&#257;m ben-&#353;&#257;f&#257;n w&#601;&#8217;&#275;&#x1E6F; yir&#601;m&#601;y&acirc;&ucirc; hann&#257;&#x1E07;&icirc;&#8217; w&#601;&#8217;e&#x1E6F;-b&#257;r&ucirc;&#x1E35;&#601; ben-n&#275;r&icirc;y&acirc;&ucirc;: </P>
<P>7&nbsp;wayy&#257;&#x1E07;&#333;&#8217;&ucirc; &#8217;ere&#x1E63; mi&#x1E63;&#601;rayim k&icirc; l&#333;&#8217; &#353;&#257;m&#601;&#8216;&ucirc; b&#601;qw&#333;l y&#601;hw&acirc; wayy&#257;&#x1E07;&#333;&#8217;&ucirc; &#8216;a&#x1E0F;-t<sup>a</sup>&#x1E25;&#601;pan&#601;&#x1E25;&#275;s: s</P>
<P>8&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;el-yir&#601;m&#601;y&acirc;&ucirc; b&#601;&#x1E6F;<sup>a</sup>&#x1E25;&#601;pan&#601;&#x1E25;&#275;s l&#275;&#8217;m&#333;r: </P>
<P>9&nbsp;q<sup>a</sup>&#x1E25; b&#601;y&#257;&#x1E0F;&#601;&#x1E35;&#257; &#8217;&#259;&#x1E07;&#257;n&icirc;m g&#601;&#x1E0F;&#333;lw&#333;&#x1E6F; &ucirc;&#x1E6D;&#601;man&#601;t&#257;m bammele&#x1E6D; bammal&#601;b&#275;n &#8217;&#259;&#353;er b&#601;fe&#x1E6F;<sup>a</sup>&#x1E25; b&ecirc;&#x1E6F;-par&#601;&#8216;&#333;h b&#601;&#x1E6F;<sup>a</sup>&#x1E25;&#601;pan&#601;&#x1E25;&#275;s l&#601;&#8216;&ecirc;n&ecirc; &#8217;&#259;n&#257;&#353;&icirc;m y&#601;h&ucirc;&#x1E0F;&icirc;m: </P>
<P>10&nbsp;w&#601;&#8217;&#257;mar&#601;t&#257; &#8217;&#259;l&ecirc;hem k&#333;h-&#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc; yi&#347;&#601;r&#257;&#8217;&#275;l hin&#601;n&icirc; &#353;&#333;l&#275;&#x1E25;a w&#601;l&#257;q<sup>a</sup>&#x1E25;&#601;t&icirc; &#8217;e&#x1E6F;-n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar mele&#x1E35;&#601;-b&#257;&#x1E07;el &#8216;a&#x1E07;&#601;d&icirc; w&#601;&#347;am&#601;t&icirc; &#x1E35;is&#601;&#8217;w&#333; mimm<sup>a</sup>&#8216;al l&#257;&#8217;&#259;&#x1E07;&#257;n&icirc;m h&#257;&#8217;&#275;lleh &#8217;&#259;&#353;er &#x1E6D;&#257;m&#257;n&#601;t&icirc; w&#601;n&#257;&#x1E6D;&acirc; &#8217;e&#x1E6F;-<font color="brown">&#353;af&#601;r&ucirc;rw&#333;</font> <font color="blue">&#353;af&#601;r&icirc;rw&#333;</font> &#8216;&#259;l&ecirc;hem: </P>
<P>11&nbsp;<font color="brown">&ucirc;&#x1E07;&#257;&#8217;&acirc;</font> <font color="blue">&ucirc;&#x1E07;&#257;&#8217;</font> w&#601;hik&acirc; &#8217;e&#x1E6F;-&#8217;ere&#x1E63; mi&#x1E63;&#601;r&#257;yim &#8217;&#259;&#353;er lamm&#257;we&#x1E6F; lamm&#257;we&#x1E6F; wa&#8217;&#259;&#353;er la&#353;&#353;&#601;&#x1E07;&icirc; la&#353;&#353;e&#x1E07;&icirc; wa&#8217;&#259;&#353;er l<sup>a</sup>&#x1E25;ere&#x1E07; le&#x1E25;&#257;re&#x1E07;: </P>
<P>12&nbsp;w&#601;hi&#x1E63;&#x1E63;at&icirc; &#8217;&#275;&#353; b&#601;&#x1E07;&#257;t&ecirc; &#8217;&#277;l&#333;h&ecirc; mi&#x1E63;&#601;rayim &ucirc;&#347;&#601;r&#257;f&#257;m w&#601;&#353;&#257;&#x1E07;&#257;m w&#601;&#8216;&#257;&#x1E6D;&acirc; &#8217;e&#x1E6F;-&#8217;ere&#x1E63; mi&#x1E63;&#601;rayim ka&#8217;&#259;&#353;er-y<sup>a</sup>&#8216;&#601;&#x1E6D;eh h&#257;r&#333;&#8216;eh &#8217;e&#x1E6F;-bi&#x1E21;&#601;&#x1E0F;w&#333; w&#601;y&#257;&#x1E63;&#257;&#8217; mi&#353;&#353;&#257;m b&#601;&#353;&#257;lw&#333;m: </P>
<P>13&nbsp;w&#601;&#353;ibar &#8217;e&#x1E6F;-ma&#x1E63;&#x1E63;&#601;&#x1E07;w&#333;&#x1E6F; b&ecirc;&#x1E6F; &#353;eme&#353; &#8217;&#259;&#353;er b&#601;&#8217;ere&#x1E63; mi&#x1E63;&#601;r&#257;yim w&#601;&#8217;e&#x1E6F;-b&#257;t&ecirc; &#8217;&#277;l&#333;h&ecirc;-mi&#x1E63;&#601;rayim yi&#347;&#601;r&#333;f b&#257;&#8217;&#275;&#353;: s</P>
</TD>
</TABLE>
<P><HR>
<CENTER>
<A HREF="jer044">Next: Jeremiah (Yermiyah) Chapter 44</A></CENTER>
</BODY>
</HTML>
