<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen008.htm">Polyglot</A>&nbsp;
<A HREF="../kjv/gen008.htm">KJV</A>&nbsp;
<A HREF="../sep/gen008.htm">Sep</A>&nbsp;
<A HREF="../vul/gen008.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen007.htm">Previous</A>&nbsp;
<A HREF="gen009.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 8</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּזְכֹּ֤ר אֱלֹהִים֙ אֶת־נֹ֔חַ וְאֵ֤ת כָּל־הַֽחַיָּה֙ וְאֶת־כָּל־הַבְּהֵמָ֔ה אֲשֶׁ֥ר אִתּ֖וֹ בַּתֵּבָ֑ה וַיַּעֲבֵ֨ר אֱלֹהִ֥ים ר֙וּחַ֙ עַל־הָאָ֔רֶץ וַיָּשֹׁ֖כּוּ הַמָּֽיִם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּסָּֽכְרוּ֙ מַעְיְנֹ֣ת תְּה֔וֹם וַֽאֲרֻבֹּ֖ת הַשָּׁמָ֑יִם וַיִּכָּלֵ֥א הַגֶּ֖שֶׁם מִן־הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּשֻׁ֧בוּ הַמַּ֛יִם מֵעַ֥ל הָאָ֖רֶץ הָל֣וֹךְ וָשׁ֑וֹב וַיַּחְסְר֣וּ הַמַּ֔יִם מִקְצֵ֕ה חֲמִשִּׁ֥ים וּמְאַ֖ת יֽוֹם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַתָּ֤נַח הַתֵּבָה֙ בַּחֹ֣דֶשׁ הַשְּׁבִיעִ֔י בְּשִׁבְעָה־עָשָׂ֥ר י֖וֹם לַחֹ֑דֶשׁ עַ֖ל הָרֵ֥י אֲרָרָֽט׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהַמַּ֗יִם הָיוּ֙ הָל֣וֹךְ וְחָס֔וֹר עַ֖ד הַחֹ֣דֶשׁ הָֽעֲשִׂירִ֑י בָּֽעֲשִׂירִי֙ בְּאֶחָ֣ד לַחֹ֔דֶשׁ נִרְא֖וּ רָאשֵׁ֥י הֶֽהָרִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַֽיְהִ֕י מִקֵּ֖ץ אַרְבָּעִ֣ים י֑וֹם וַיִּפְתַּ֣ח נֹ֔חַ אֶת־חַלּ֥וֹן הַתֵּבָ֖ה אֲשֶׁ֥ר עָשָֽׂה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְשַׁלַּ֖ח אֶת־הָֽעֹרֵ֑ב וַיֵּצֵ֤א יָצוֹא֙ וָשׁ֔וֹב עַד־יְבֹ֥שֶׁת הַמַּ֖יִם מֵעַ֥ל הָאָֽרֶץ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְשַׁלַּ֥ח אֶת־הַיּוֹנָ֖ה מֵאִתּ֑וֹ לִרְאוֹת֙ הֲקַ֣לּוּ הַמַּ֔יִם מֵעַ֖ל פְּנֵ֥י הָֽאֲדָמָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְלֹֽא־מָצְאָה֩ הַיּוֹנָ֨ה מָנ֜וֹחַ לְכַף־רַגְלָ֗הּ וַתָּ֤שָׁב אֵלָיו֙ אֶל־הַתֵּבָ֔ה כִּי־מַ֖יִם עַל־פְּנֵ֣י כָל־הָאָ֑רֶץ וַיִּשְׁלַ֤ח יָדוֹ֙ וַיִּקָּחֶ֔הָ וַיָּבֵ֥א אֹתָ֛הּ אֵלָ֖יו אֶל־הַתֵּבָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיָּ֣חֶל ע֔וֹד שִׁבְעַ֥ת יָמִ֖ים אֲחֵרִ֑ים וַיֹּ֛סֶף שַׁלַּ֥ח אֶת־הַיּוֹנָ֖ה מִן־הַתֵּבָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַתָּבֹ֨א אֵלָ֤יו הַיּוֹנָה֙ לְעֵ֣ת עֶ֔רֶב וְהִנֵּ֥ה עֲלֵה־זַ֖יִת טָרָ֣ף בְּפִ֑יהָ וַיֵּ֣דַע נֹ֔חַ כִּי־קַ֥לּוּ הַמַּ֖יִם מֵעַ֥ל הָאָֽרֶץ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּיָּ֣חֶל ע֔וֹד שִׁבְעַ֥ת יָמִ֖ים אֲחֵרִ֑ים וַיְשַׁלַּח֙ אֶת־הַיּוֹנָ֔ה וְלֹֽא־יָסְפָ֥ה שׁוּב־אֵלָ֖יו עֽוֹד׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַֽ֠יְהִי בְּאַחַ֨ת וְשֵׁשׁ־מֵא֜וֹת שָׁנָ֗ה בָּֽרִאשׁוֹן֙ בְּאֶחָ֣ד לַחֹ֔דֶשׁ חָֽרְב֥וּ הַמַּ֖יִם מֵעַ֣ל הָאָ֑רֶץ וַיָּ֤סַר נֹ֙חַ֙ אֶת־מִכְסֵ֣ה הַתֵּבָ֔ה וַיַּ֕רְא וְהִנֵּ֥ה חָֽרְב֖וּ פְּנֵ֥י הָֽאֲדָמָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּבַחֹ֙דֶשׁ֙ הַשֵּׁנִ֔י בְּשִׁבְעָ֧ה וְעֶשְׂרִ֛ים י֖וֹם לַחֹ֑דֶשׁ יָבְשָׁ֖ה הָאָֽרֶץ׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיְדַבֵּ֥ר אֱלֹהִ֖ים אֶל־נֹ֥חַ לֵאמֹֽר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;צֵ֖א מִן־הַתֵּבָ֑ה אַתָּ֕ה וְאִשְׁתְּךָ֛ וּבָנֶ֥יךָ וּנְשֵֽׁי־בָנֶ֖יךָ אִתָּֽךְ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כָּל־הַחַיָּ֨ה אֲשֶֽׁר־אִתְּךָ֜ מִכָּל־בָּשָׂ֗ר בָּע֧וֹף וּבַבְּהֵמָ֛ה וּבְכָל־הָרֶ֛מֶשׂ הָרֹמֵ֥שׂ עַל־הָאָ֖רֶץ <font color="brown">הוצא</font> <font color="blue">הַיְצֵ֣א</font> אִתָּ֑ךְ וְשָֽׁרְצ֣וּ בָאָ֔רֶץ וּפָר֥וּ וְרָב֖וּ עַל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֵּ֖צֵא־נֹ֑חַ וּבָנָ֛יו וְאִשְׁתּ֥וֹ וּנְשֵֽׁי־בָנָ֖יו אִתּֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כָּל־הַֽחַיָּ֗ה כָּל־הָרֶ֙מֶשׂ֙ וְכָל־הָע֔וֹף כֹּ֖ל רוֹמֵ֣שׂ עַל־הָאָ֑רֶץ לְמִשְׁפְּחֹ֣תֵיהֶ֔ם יָצְא֖וּ מִן־הַתֵּבָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּ֥בֶן נֹ֛חַ מִזְבֵּ֖חַ לַֽיהוָ֑ה וַיִּקַּ֞ח מִכֹּ֣ל׀ הַבְּהֵמָ֣ה הַטְּהוֹרָ֗ה וּמִכֹּל֙ הָע֣וֹף הַטָּהֹ֔ר וַיַּ֥עַל עֹלֹ֖ת בַּמִּזְבֵּֽחַ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיָּ֣רַח יְהוָה֮ אֶת־רֵ֣יחַ הַנִּיחֹחַ֒ וַיֹּ֨אמֶר יְהוָ֜ה אֶל־לִבּ֗וֹ לֹֽא־אֹ֠סִף לְקַלֵּ֨ל ע֤וֹד אֶת־הָֽאֲדָמָה֙ בַּעֲב֣וּר הָֽאָדָ֔ם כִּ֠י יֵ֣צֶר לֵ֧ב הָאָדָ֛ם רַ֖ע מִנְּעֻרָ֑יו וְלֹֽא־אֹסִ֥ף ע֛וֹד לְהַכּ֥וֹת אֶת־כָּל־חַ֖י כַּֽאֲשֶׁ֥ר עָשִֽׂיתִי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;עֹ֖ד כָּל־יְמֵ֣י הָאָ֑רֶץ זֶ֡רַע וְ֠קָצִיר וְקֹ֨ר וָחֹ֜ם וְקַ֧יִץ וָחֹ֛רֶף וְי֥וֹם וָלַ֖יְלָה לֹ֥א יִשְׁבֹּֽתוּ׃ </P>
</TD>
<TD WIDTH="50%">
<P>1&nbsp;wayyiz&#601;k&#333;r &#8217;&#277;l&#333;h&icirc;m &#8217;e&#x1E6F;-n&#333;&#x1E25;a w&#601;&#8217;&#275;&#x1E6F; k&#257;l-h<sup>a</sup>&#x1E25;ayy&acirc; w&#601;&#8217;e&#x1E6F;-k&#257;l-hab&#601;h&#275;m&acirc; &#8217;&#259;&#353;er &#8217;itw&#333; bat&#275;&#x1E07;&acirc; wayy<sup>a</sup>&#8216;&#259;&#x1E07;&#275;r &#8217;&#277;l&#333;h&icirc;m r&ucirc;&#x1E25;a &#8216;al-h&#257;&#8217;&#257;re&#x1E63; wayy&#257;&#353;&#333;k&ucirc; hamm&#257;yim: </P>
<P>2&nbsp;wayyiss&#257;&#x1E35;&#601;r&ucirc; m<sup>a</sup>&#8216;&#601;y&#601;n&#333;&#x1E6F; t&#601;hw&#333;m wa&#8217;&#259;rub&#333;&#x1E6F; ha&#353;&#353;&#257;m&#257;yim wayyik&#257;l&#275;&#8217; hage&#353;em min-ha&#353;&#353;&#257;m&#257;yim: </P>
<P>3&nbsp;wayy&#257;&#353;u&#x1E07;&ucirc; hammayim m&#275;&#8216;al h&#257;&#8217;&#257;re&#x1E63; h&#257;lw&#333;&#x1E35;&#601; w&#257;&#353;w&#333;&#x1E07; wayy<sup>a</sup>&#x1E25;&#601;s&#601;r&ucirc; hammayim miq&#601;&#x1E63;&#275;h &#x1E25;&#259;mi&#353;&#353;&icirc;m &ucirc;m&#601;&#8217;a&#x1E6F; yw&#333;m: </P>
<P>4&nbsp;wat&#257;n<sup>a</sup>&#x1E25; hat&#275;&#x1E07;&acirc; b<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;&icirc;&#8216;&icirc; b&#601;&#353;i&#x1E07;&#601;&#8216;&acirc;-&#8216;&#257;&#347;&#257;r yw&#333;m l<sup>a</sup>&#x1E25;&#333;&#x1E0F;e&#353; &#8216;al h&#257;r&ecirc; &#8217;&#259;r&#257;r&#257;&#x1E6D;: </P>
<P>5&nbsp;w&#601;hammayim h&#257;y&ucirc; h&#257;lw&#333;&#x1E35;&#601; w&#601;&#x1E25;&#257;sw&#333;r &#8216;a&#x1E0F; h<sup>a</sup>&#x1E25;&#333;&#x1E0F;e&#353; h&#257;&#8216;&#259;&#347;&icirc;r&icirc; b&#257;&#8216;&#259;&#347;&icirc;r&icirc; b&#601;&#8217;e&#x1E25;&#257;&#x1E0F; l<sup>a</sup>&#x1E25;&#333;&#x1E0F;e&#353; nir&#601;&#8217;&ucirc; r&#257;&#8217;&#353;&ecirc; heh&#257;r&icirc;m: </P>
<P>6&nbsp;way&#601;h&icirc; miqq&#275;&#x1E63; &#8217;ar&#601;b&#257;&#8216;&icirc;m yw&#333;m wayyif&#601;t<sup>a</sup>&#x1E25; n&#333;&#x1E25;a &#8217;e&#x1E6F;-&#x1E25;allw&#333;n hat&#275;&#x1E07;&acirc; &#8217;&#259;&#353;er &#8216;&#257;&#347;&acirc;: </P>
<P>7&nbsp;way&#601;&#353;all<sup>a</sup>&#x1E25; &#8217;e&#x1E6F;-h&#257;&#8216;&#333;r&#275;&#x1E07; wayy&#275;&#x1E63;&#275;&#8217; y&#257;&#x1E63;w&#333;&#8217; w&#257;&#353;w&#333;&#x1E07; &#8216;a&#x1E0F;-y&#601;&#x1E07;&#333;&#353;e&#x1E6F; hammayim m&#275;&#8216;al h&#257;&#8217;&#257;re&#x1E63;: </P>
<P>8&nbsp;way&#601;&#353;all<sup>a</sup>&#x1E25; &#8217;e&#x1E6F;-hayyw&#333;n&acirc; m&#275;&#8217;itw&#333; lir&#601;&#8217;w&#333;&#x1E6F; h&#259;qall&ucirc; hammayim m&#275;&#8216;al p&#601;n&ecirc; h&#257;&#8217;&#259;&#x1E0F;&#257;m&acirc;: </P>
<P>9&nbsp;w&#601;l&#333;&#8217;-m&#257;&#x1E63;&#601;&#8217;&acirc; hayyw&#333;n&acirc; m&#257;nw&#333;&#x1E25;a l&#601;&#x1E35;af-ra&#x1E21;&#601;l&#257;h wat&#257;&#353;&#257;&#x1E07; &#8217;&#275;l&#257;yw &#8217;el-hat&#275;&#x1E07;&acirc; k&icirc;-mayim &#8216;al-p&#601;n&ecirc; &#x1E35;&#257;l-h&#257;&#8217;&#257;re&#x1E63; wayyi&#353;&#601;l<sup>a</sup>&#x1E25; y&#257;&#x1E0F;w&#333; wayyiqq&#257;&#x1E25;eh&#257; wayy&#257;&#x1E07;&#275;&#8217; &#8217;&#333;&#x1E6F;&#257;h &#8217;&#275;l&#257;yw &#8217;el-hat&#275;&#x1E07;&acirc;: </P>
<P>10&nbsp;wayy&#257;&#x1E25;el &#8216;w&#333;&#x1E0F; &#353;i&#x1E07;&#601;&#8216;a&#x1E6F; y&#257;m&icirc;m &#8217;&#259;&#x1E25;&#275;r&icirc;m wayy&#333;sef &#353;all<sup>a</sup>&#x1E25; &#8217;e&#x1E6F;-hayyw&#333;n&acirc; min-hat&#275;&#x1E07;&acirc;: </P>
<P>11&nbsp;wat&#257;&#x1E07;&#333;&#8217; &#8217;&#275;l&#257;yw hayyw&#333;n&acirc; l&#601;&#8216;&#275;&#x1E6F; &#8216;ere&#x1E07; w&#601;hinn&#275;h &#8216;&#259;l&#275;h-zayi&#x1E6F; &#x1E6D;&#257;r&#257;f b&#601;f&icirc;h&#257; wayy&#275;&#x1E0F;<sup>a</sup>&#8216; n&#333;&#x1E25;a k&icirc;-qall&ucirc; hammayim m&#275;&#8216;al h&#257;&#8217;&#257;re&#x1E63;: </P>
<P>12&nbsp;wayy&icirc;y&#257;&#x1E25;el &#8216;w&#333;&#x1E0F; &#353;i&#x1E07;&#601;&#8216;a&#x1E6F; y&#257;m&icirc;m &#8217;&#259;&#x1E25;&#275;r&icirc;m way&#601;&#353;all<sup>a</sup>&#x1E25; &#8217;e&#x1E6F;-hayyw&#333;n&acirc; w&#601;l&#333;&#8217;-y&#257;s&#601;f&acirc; &#353;&ucirc;&#x1E07;-&#8217;&#275;l&#257;yw &#8216;w&#333;&#x1E0F;: </P>
<P>13&nbsp;way&#601;h&icirc; b&#601;&#8217;<sup>a</sup>&#x1E25;a&#x1E6F; w&#601;&#353;&#275;&#353;-m&#275;&#8217;w&#333;&#x1E6F; &#353;&#257;n&acirc; b&#257;ri&#8217;&#353;w&#333;n b&#601;&#8217;e&#x1E25;&#257;&#x1E0F; l<sup>a</sup>&#x1E25;&#333;&#x1E0F;e&#353; &#x1E25;&#257;r&#601;&#x1E07;&ucirc; hammayim m&#275;&#8216;al h&#257;&#8217;&#257;re&#x1E63; wayy&#257;sar n&#333;&#x1E25;a &#8217;e&#x1E6F;-mi&#x1E35;&#601;s&#275;h hat&#275;&#x1E07;&acirc; wayyar&#601;&#8217; w&#601;hinn&#275;h &#x1E25;&#257;r&#601;&#x1E07;&ucirc; p&#601;n&ecirc; h&#257;&#8217;&#259;&#x1E0F;&#257;m&acirc;: </P>
<P>14&nbsp;&ucirc;&#x1E07;<sup>a</sup>&#x1E25;&#333;&#x1E0F;e&#353; ha&#353;&#353;&#275;n&icirc; b&#601;&#353;i&#x1E07;&#601;&#8216;&acirc; w&#601;&#8216;e&#347;&#601;r&icirc;m yw&#333;m l<sup>a</sup>&#x1E25;&#333;&#x1E0F;e&#353; y&#257;&#x1E07;&#601;&#353;&acirc; h&#257;&#8217;&#257;re&#x1E63;: s</P>
<P>15&nbsp;way&#601;&#x1E0F;ab&#275;r &#8217;&#277;l&#333;h&icirc;m &#8217;el-n&#333;&#x1E25;a l&#275;&#8217;m&#333;r: </P>
<P>16&nbsp;&#x1E63;&#275;&#8217; min-hat&#275;&#x1E07;&acirc; &#8217;at&acirc; w&#601;&#8217;i&#353;&#601;t&#601;&#x1E35;&#257; &ucirc;&#x1E07;&#257;ney&#x1E35;&#257; &ucirc;n&#601;&#353;&ecirc;-&#x1E07;&#257;ney&#x1E35;&#257; &#8217;it&#257;&#x1E35;&#601;: </P>
<P>17&nbsp;k&#257;l-h<sup>a</sup>&#x1E25;ayy&acirc; &#8217;&#259;&#353;er-&#8217;it&#601;&#x1E35;&#257; mik&#257;l-b&#257;&#347;&#257;r b&#257;&#8216;w&#333;f &ucirc;&#x1E07;ab&#601;h&#275;m&acirc; &ucirc;&#x1E07;&#601;&#x1E35;&#257;l-h&#257;reme&#347; h&#257;r&#333;m&#275;&#347; &#8216;al-h&#257;&#8217;&#257;re&#x1E63; <font color="brown">hw&#333;&#x1E63;&#275;&#8217;</font> <font color="blue">hay&#601;&#x1E63;&#275;&#8217;</font> &#8217;it&#257;&#x1E35;&#601; w&#601;&#353;&#257;r&#601;&#x1E63;&ucirc; &#x1E07;&#257;&#8217;&#257;re&#x1E63; &ucirc;f&#257;r&ucirc; w&#601;r&#257;&#x1E07;&ucirc; &#8216;al-h&#257;&#8217;&#257;re&#x1E63;: </P>
<P>18&nbsp;wayy&#275;&#x1E63;&#275;&#8217;-n&#333;&#x1E25;a &ucirc;&#x1E07;&#257;n&#257;yw w&#601;&#8217;i&#353;&#601;tw&#333; &ucirc;n&#601;&#353;&ecirc;-&#x1E07;&#257;n&#257;yw &#8217;itw&#333;: </P>
<P>19&nbsp;k&#257;l-h<sup>a</sup>&#x1E25;ayy&acirc; k&#257;l-h&#257;reme&#347; w&#601;&#x1E35;&#257;l-h&#257;&#8216;w&#333;f k&#333;l rw&#333;m&#275;&#347; &#8216;al-h&#257;&#8217;&#257;re&#x1E63; l&#601;mi&#353;&#601;p&#601;&#x1E25;&#333;&#x1E6F;&ecirc;hem y&#257;&#x1E63;&#601;&#8217;&ucirc; min-hat&#275;&#x1E07;&acirc;: </P>
<P>20&nbsp;wayyi&#x1E07;en n&#333;&#x1E25;a miz&#601;b&#275;&#x1E25;a layhw&acirc; wayyiqq<sup>a</sup>&#x1E25; mik&#333;l| hab&#601;h&#275;m&acirc; ha&#x1E6D;&#x1E6D;&#601;hw&#333;r&acirc; &ucirc;mik&#333;l h&#257;&#8216;w&#333;f ha&#x1E6D;&#x1E6D;&acirc;&#333;r wayy<sup>a</sup>&#8216;al &#8216;&#333;l&#333;&#x1E6F; bammiz&#601;b&#275;&#x1E25;a: </P>
<P>21&nbsp;wayy&#257;r<sup>a</sup>&#x1E25; y&#601;hw&acirc; &#8217;e&#x1E6F;-r&ecirc;&#x1E25;a hann&icirc;&#x1E25;&#333;&#x1E25;a wayy&#333;&#8217;mer y&#601;hw&acirc; &#8217;el-libw&#333; l&#333;&#8217;-&#8217;&#333;sif l&#601;qall&#275;l &#8216;w&#333;&#x1E0F; &#8217;e&#x1E6F;-h&#257;&#8217;&#259;&#x1E0F;&#257;m&acirc; b<sup>a</sup>&#8216;&#259;&#x1E07;&ucirc;r h&#257;&#8217;&#257;&#x1E0F;&#257;m k&icirc; y&#275;&#x1E63;er l&#275;&#x1E07; h&#257;&#8217;&#257;&#x1E0F;&#257;m r<sup>a</sup>&#8216; minn&#601;&#8216;ur&#257;yw w&#601;l&#333;&#8217;-&#8217;&#333;sif &#8216;w&#333;&#x1E0F; l&#601;hakw&#333;&#x1E6F; &#8217;e&#x1E6F;-k&#257;l-&#x1E25;ay ka&#8217;&#259;&#353;er &#8216;&#257;&#347;&icirc;&#x1E6F;&icirc;: </P>
<P>22&nbsp;&#8216;&#333;&#x1E0F; k&#257;l-y&#601;m&ecirc; h&#257;&#8217;&#257;re&#x1E63; zer<sup>a</sup>&#8216; w&#601;q&#257;&#x1E63;&icirc;r w&#601;q&#333;r w&#257;&#x1E25;&#333;m w&#601;qayi&#x1E63; w&#257;&#x1E25;&#333;ref w&#601;yw&#333;m w&#257;lay&#601;l&acirc; l&#333;&#8217; yi&#353;&#601;b&#333;&#x1E6F;&ucirc;: </P>
</TD>
</TABLE>
<P><HR>
<CENTER>
<A HREF="gen009.htm">Next: Genesis (Bereshit) Chapter 9</A></CENTER>
</BODY>
</HTML>
