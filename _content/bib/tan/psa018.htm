<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 18</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa018">Polyglot</A>&nbsp;
<A HREF="../kjv/psa018">KJV</A>&nbsp;
<A HREF="../sep/psa018">Sep</A>&nbsp;
<A HREF="../vul/psa018">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa017">Previous</A>&nbsp;
<A HREF="psa019">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 18</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֤חַ׀ לְעֶ֥בֶד יְהוָ֗ה לְדָ֫וִ֥ד אֲשֶׁ֤ר דִּבֶּ֨ר׀ לַיהוָ֗ה אֶת־דִּ֭בְרֵי הַשִּׁירָ֣ה הַזֹּ֑את בְּי֤וֹם הִֽצִּיל־יְהוָ֘ה אוֹת֥וֹ מִכַּ֥ף כָּל־אֹ֝יְבָ֗יו וּמִיַּ֥ד שָׁאֽוּל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּאמַ֡ר אֶרְחָמְךָ֖ יְהוָ֣ה חִזְקִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יְהוָ֤ה׀ סַֽלְעִ֥י וּמְצוּדָתִ֗י וּמְפַ֫לְטִ֥י אֵלִ֣י צ֭וּרִי אֶֽחֱסֶה־בּ֑וֹ מָֽגִנִּ֥י וְקֶֽרֶן־יִ֝שְׁעִ֗י מִשְׂגַּבִּֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מְ֭הֻלָּל אֶקְרָ֣א יְהוָ֑ה וּמִן־אֹ֝יְבַ֗י אִוָּשֵֽׁעַ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אֲפָפ֥וּנִי חֶבְלֵי־מָ֑וֶת וְֽנַחֲלֵ֖י בְלִיַּ֣עַל יְבַֽעֲתֽוּנִי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;חֶבְלֵ֣י שְׁא֣וֹל סְבָב֑וּנִי קִ֝דְּמ֗וּנִי מ֣וֹקְשֵׁי מָֽוֶת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בַּצַּר־לִ֤י׀ אֶֽקְרָ֣א יְהוָה֮ וְאֶל־אֱלֹהַ֪י אֲשַׁ֫וֵּ֥עַ יִשְׁמַ֣ע מֵהֵיכָל֣וֹ קוֹלִ֑י וְ֝שַׁוְעָתִ֗י לְפָנָ֤יו׀ תָּב֬וֹא בְאָזְנָֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַתִּגְעַ֬שׁ וַתִּרְעַ֨שׁ׀ הָאָ֗רֶץ וּמוֹסְדֵ֣י הָרִ֣ים יִרְגָּ֑זוּ וַ֝יִּתְגָּֽעֲשׁ֗וּ כִּי־חָ֥רָה לֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;עָ֘לָ֤ה עָשָׁ֨ן׀ בְּאַפּ֗וֹ וְאֵשׁ־מִפִּ֥יו תֹּאכֵ֑ל גֶּ֝חָלִ֗ים בָּעֲר֥וּ מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֵּ֣ט שָׁ֭מַיִם וַיֵּרַ֑ד וַ֝עֲרָפֶ֗ל תַּ֣חַת רַגְלָֽיו׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּרְכַּ֣ב עַל־כְּ֭רוּב וַיָּעֹ֑ף וַ֝יֵּ֗דֶא עַל־כַּנְפֵי־רֽוּחַ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;יָ֤שֶׁת חֹ֨שֶׁךְ׀ סִתְר֗וֹ סְבִֽיבוֹתָ֥יו סֻכָּת֑וֹ חֶשְׁכַת־מַ֝֗יִם עָבֵ֥י שְׁחָקִֽים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מִנֹּ֗גַהּ נֶ֫גְדּ֥וֹ עָבָ֥יו עָבְר֑וּ בָּ֝רָ֗ד וְגַֽחֲלֵי־אֵֽשׁ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיַּרְעֵ֬ם בַּשָּׁמַ֨יִם׀ יְֽהוָ֗ה וְ֭עֶלְיוֹן יִתֵּ֣ן קֹל֑וֹ בָּ֝רָ֗ד וְגַֽחֲלֵי־אֵֽשׁ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּשְׁלַ֣ח חִ֭צָּיו וַיְפִיצֵ֑ם וּבְרָקִ֥ים רָ֝ב וַיְהֻמֵּֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֵּ֤רָא֨וּ׀ אֲפִ֥יקֵי מַ֗יִם וַֽיִּגָּלוּ֮ מוֹסְד֪וֹת תֵּ֫בֵ֥ל מִגַּעֲרָ֣תְךָ֣ יְהוָ֑ה מִ֝נִּשְׁמַ֗ת ר֣וּחַ אַפֶּֽךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;יִשְׁלַ֣ח מִ֭מָּרוֹם יִקָּחֵ֑נִי יַֽ֝מְשֵׁ֗נִי מִמַּ֥יִם רַבִּֽים׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;יַצִּילֵ֗נִי מֵאֹיְבִ֥י עָ֑ז וּ֝מִשֹּׂנְאַ֗י כִּֽי־אָמְצ֥וּ מִמֶּֽנִּי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;יְקַדְּמ֥וּנִי בְיוֹם־אֵידִ֑י וַֽיְהִי־יְהוָ֖ה לְמִשְׁעָ֣ן לִֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיּוֹצִיאֵ֥נִי לַמֶּרְחָ֑ב יְ֝חַלְּצֵ֗נִי כִּ֘י חָ֥פֵֽץ בִּֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;יִגְמְלֵ֣נִי יְהוָ֣ה כְּצִדְקִ֑י כְּבֹ֥ר יָ֝דַ֗י יָשִׁ֥יב לִֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּֽי־שָׁ֭מַרְתִּי דַּרְכֵ֣י יְהוָ֑ה וְלֹֽא־רָ֝שַׁ֗עְתִּי מֵאֱלֹהָֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כִּ֣י כָל־מִשְׁפָּטָ֣יו לְנֶגְדִּ֑י וְ֝חֻקֹּתָ֗יו לֹא־אָסִ֥יר מֶֽנִּי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וָאֱהִ֣י תָמִ֣ים עִמּ֑וֹ וָ֝אֶשְׁתַּמֵּ֗ר מֵעֲוֹנִֽי׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיָּֽשֶׁב־יְהוָ֣ה לִ֣י כְצִדְקִ֑י כְּבֹ֥ר יָ֝דַ֗י לְנֶ֣גֶד עֵינָֽיו׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;עִם־חָסִ֥יד תִּתְחַסָּ֑ד עִם־גְּבַ֥ר תָּ֝מִ֗ים תִּתַּמָּֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;עִם־נָבָ֥ר תִּתְבָּרָ֑ר וְעִם־עִ֝קֵּ֗שׁ תִּתְפַּתָּֽל׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;כִּֽי־אַ֭תָּה עַם־עָנִ֣י תוֹשִׁ֑יעַ וְעֵינַ֖יִם רָמ֣וֹת תַּשְׁפִּֽיל׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;כִּֽי־אַ֭תָּה תָּאִ֣יר נֵרִ֑י יְהוָ֥ה אֱ֝לֹהַ֗י יַגִּ֥יהַּ חָשְׁכִּֽי׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;כִּֽי־בְ֭ךָ אָרֻ֣ץ גְּד֑וּד וּ֝בֵֽאלֹהַ֗י אֲדַלֶּג־שֽׁוּר׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;הָאֵל֮ תָּמִ֪ים דַּ֫רְכּ֥וֹ אִמְרַֽת־יְהוָ֥ה צְרוּפָ֑ה מָגֵ֥ן ה֝֗וּא לְכֹ֤ל׀ הַחֹסִ֬ים בּֽוֹ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;כִּ֤י מִ֣י אֱ֭לוֹהַּ מִבַּלְעֲדֵ֣י יְהוָ֑ה וּמִ֥י צ֝֗וּר זוּלָתִ֥י אֱלֹהֵֽינוּ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;הָ֭אֵל הַמְאַזְּרֵ֣נִי חָ֑יִל וַיִּתֵּ֖ן תָּמִ֣ים דַּרְכִּֽי׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;מְשַׁוֶּ֣ה רַ֭גְלַי כָּאַיָּל֑וֹת וְעַ֥ל בָּ֝מֹתַ֗י יַעֲמִידֵֽנִי׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;מְלַמֵּ֣ד יָ֭דַי לַמִּלְחָמָ֑ה וְֽנִחֲתָ֥ה קֶֽשֶׁת־נְ֝חוּשָׁ֗ה זְרוֹעֹתָֽי׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַתִּתֶּן־לִי֮ מָגֵ֪ן יִ֫שְׁעֶ֥ךָ וִֽימִינְךָ֥ תִסְעָדֵ֑נִי וְֽעַנְוַתְךָ֥ תַרְבֵּֽנִי׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;תַּרְחִ֣יב צַעֲדִ֣י תַחְתָּ֑י וְלֹ֥א מָ֝עֲד֗וּ קַרְסֻלָּֽי׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;אֶרְדּ֣וֹף א֭וֹיְבַי וְאַשִּׂיגֵ֑ם וְלֹֽא־אָ֝שׁוּב<font color="red"><sup>1</font></sup> עַד־כַּלּוֹתָֽם׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;אֶ֭מְחָצֵם וְלֹא־יֻ֣כְלוּ ק֑וּם יִ֝פְּל֗וּ תַּ֣חַת רַגְלָֽי׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַתְּאַזְּרֵ֣נִי חַ֭יִל לַמִּלְחָמָ֑ה תַּכְרִ֖יעַ קָמַ֣י תַּחְתָּֽי׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְֽאֹיְבַ֗י נָתַ֣תָּה לִּ֣י עֹ֑רֶף וּ֝מְשַׂנְאַ֗י אַצְמִיתֵֽם׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;יְשַׁוְּע֥וּ וְאֵין־מוֹשִׁ֑יעַ עַל־יְ֝הוָ֗ה וְלֹ֣א עָנָֽם׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וְֽאֶשְׁחָקֵ֗ם כְּעָפָ֥ר עַל־פְּנֵי־ר֑וּחַ כְּטִ֖יט חוּצ֣וֹת אֲרִיקֵֽם׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;תְּפַלְּטֵנִי֮ מֵרִ֪יבֵ֫י עָ֥ם תְּ֭שִׂימֵנִי לְרֹ֣אשׁ גּוֹיִ֑ם עַ֖ם לֹא־יָדַ֣עְתִּי יַֽעַבְדֽוּנִי׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;לְשֵׁ֣מַֽע אֹ֭זֶן יִשָּׁ֣מְעוּ לִ֑י בְּנֵֽי־נֵ֝כָ֗ר יְכַחֲשׁוּ־לִֽי׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;בְּנֵי־נֵכָ֥ר יִבֹּ֑לוּ וְ֝יַחְרְג֗וּ מִֽמִּסְגְּרֽוֹתֵיהֶֽם׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;חַי־יְ֭הוָה וּבָר֣וּךְ צוּרִ֑י וְ֝יָר֗וּם אֱלוֹהֵ֥י יִשְׁעִֽי׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;הָאֵ֗ל הַנּוֹתֵ֣ן נְקָמ֣וֹת לִ֑י וַיַּדְבֵּ֖ר עַמִּ֣ים תַּחְתָּֽי׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;מְפַלְּטִ֗י מֵאֹ֫יְבָ֥י אַ֣ף מִן־קָ֭מַי תְּרוֹמְמֵ֑נִי מֵאִ֥ישׁ חָ֝מָ֗ס תַּצִּילֵֽנִי׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;עַל־כֵּ֤ן׀ אוֹדְךָ֖ בַגּוֹיִ֥ם׀ יְהוָ֑ה וּלְשִׁמְךָ֥ אֲזַמֵּֽרָה׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;<font color="brown">מגדל</font> <font color="blue">מַגְדִּיל֮</font> יְשׁוּע֪וֹת מַ֫לְכּ֥וֹ וְעֹ֤שֶׂה חֶ֨סֶד׀ לִמְשִׁיח֗וֹ לְדָוִ֥ד וּלְזַרְע֗וֹ עַד־עוֹלָֽם׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a| l&#601;&#8216;e&#x1E07;e&#x1E0F; y&#601;hw&acirc; l&#601;&#x1E0F;&#257;wi&#x1E0F; &#8217;&#259;&#353;er diber| layhw&acirc; &#8217;e&#x1E6F;-di&#x1E07;&#601;r&ecirc; ha&#353;&#353;&icirc;r&acirc; hazz&#333;&#8217;&#x1E6F; b&#601;yw&#333;m hi&#x1E63;&#x1E63;&icirc;l-y&#601;hw&acirc; &#8217;w&#333;&#x1E6F;w&#333; mikaf k&#257;l-&#8217;&#333;y&#601;&#x1E07;&#257;yw &ucirc;m&icirc;ya&#x1E0F; &#353;&#257;&#8217;&ucirc;l: </P>
<P>2&nbsp;wayy&#333;&#8217;mar &#8217;er&#601;&#x1E25;&#257;m&#601;&#x1E35;&#257; y&#601;hw&acirc; &#x1E25;iz&#601;q&icirc;: </P>
<P>3&nbsp;y&#601;hw&acirc;| sal&#601;&#8216;&icirc; &ucirc;m&#601;&#x1E63;&ucirc;&#x1E0F;&#257;&#x1E6F;&icirc; &ucirc;m&#601;fal&#601;&#x1E6D;&icirc; &#8217;&#275;l&icirc; &#x1E63;&ucirc;r&icirc; &#8217;e&#x1E25;&#277;seh-bw&#333; m&#257;&#x1E21;inn&icirc; w&#601;qeren-yi&#353;&#601;&#8216;&icirc; mi&#347;&#601;gab&icirc;: </P>
<P>4&nbsp;m&#601;hull&#257;l &#8217;eq&#601;r&#257;&#8217; y&#601;hw&acirc; &ucirc;min-&#8217;&#333;y&#601;&#x1E07;ay &#8217;i&ucirc;&#257;&#353;&#275;&#8216;a: </P>
<P>5&nbsp;&#8217;&#259;f&#257;f&ucirc;n&icirc; &#x1E25;e&#x1E07;&#601;l&ecirc;-m&#257;we&#x1E6F; w&#601;n<sup>a</sup>&#x1E25;&#259;l&ecirc; &#x1E07;&#601;l&icirc;y<sup>a</sup>&#8216;al y&#601;&#x1E07;<sup>a</sup>&#8216;&#259;&#x1E6F;&ucirc;n&icirc;: </P>
<P>6&nbsp;&#x1E25;e&#x1E07;&#601;l&ecirc; &#353;&#601;&#8217;w&#333;l s&#601;&#x1E07;&#257;&#x1E07;&ucirc;n&icirc; qid&#601;m&ucirc;n&icirc; mw&#333;q&#601;&#353;&ecirc; m&#257;we&#x1E6F;: </P>
<P>7&nbsp;ba&#x1E63;&#x1E63;ar-l&icirc;| &#8217;eq&#601;r&#257;&#8217; y&#601;hw&acirc; w&#601;&#8217;el-&#8217;&#277;l&#333;hay &#8217;&#259;&#353;a&ucirc;&#275;&#8216;a yi&#353;&#601;m<sup>a</sup>&#8216; m&#275;h&ecirc;&#x1E35;&#257;lw&#333; qw&#333;l&icirc; w&#601;&#353;aw&#601;&#8216;&#257;&#x1E6F;&icirc; l&#601;f&#257;n&#257;yw| t&#257;&#x1E07;w&#333;&#8217; &#x1E07;&#601;&#8217;&#257;z&#601;n&#257;yw: </P>
<P>8&nbsp;wati&#x1E21;&#601;&#8216;a&#353; watir&#601;&#8216;a&#353;| h&#257;&#8217;&#257;re&#x1E63; &ucirc;mw&#333;s&#601;&#x1E0F;&ecirc; h&#257;r&icirc;m yir&#601;g&#257;z&ucirc; wayyi&#x1E6F;&#601;g&#257;&#8216;&#259;&#353;&ucirc; k&icirc;-&#x1E25;&#257;r&acirc; lw&#333;: </P>
<P>9&nbsp;&#8216;&#257;l&acirc; &#8216;&#257;&#353;&#257;n| b&#601;&#8217;apw&#333; w&#601;&#8217;&#275;&#353;-mip&icirc;w t&#333;&#8217;&#x1E35;&#275;l ge&#x1E25;&#257;l&icirc;m b&#257;&#8216;&#259;r&ucirc; mimmenn&ucirc;: </P>
<P>10&nbsp;wayy&#275;&#x1E6D; &#353;&#257;mayim wayy&#275;ra&#x1E0F; w<sup>a</sup>&#8216;&#259;r&#257;fel t<sup>a</sup>&#x1E25;a&#x1E6F; ra&#x1E21;&#601;l&#257;yw: </P>
<P>11&nbsp;wayyir&#601;ka&#x1E07; &#8216;al-k&#601;r&ucirc;&#x1E07; wayy&#257;&#8216;&#333;f wayy&#275;&#x1E0F;e&#8217; &#8216;al-kan&#601;f&ecirc;-r&ucirc;&#x1E25;a: </P>
<P>12&nbsp;y&#257;&#353;e&#x1E6F; &#x1E25;&#333;&#353;e&#x1E35;&#601;| si&#x1E6F;&#601;rw&#333; s&#601;&#x1E07;&icirc;&#x1E07;w&#333;&#x1E6F;&#257;yw suk&#257;&#x1E6F;w&#333; &#x1E25;e&#353;&#601;&#x1E35;a&#x1E6F;-mayim &#8216;&#257;&#x1E07;&ecirc; &#353;&#601;&#x1E25;&#257;q&icirc;m: </P>
<P>13&nbsp;minn&#333;&#x1E21;<sup>a</sup>h ne&#x1E21;&#601;dw&#333; &#8216;&#257;&#x1E07;&#257;yw &#8216;&#257;&#x1E07;&#601;r&ucirc; b&#257;r&#257;&#x1E0F; w&#601;&#x1E21;<sup>a</sup>&#x1E25;&#259;l&ecirc;-&#8217;&#275;&#353;: </P>
<P>14&nbsp;wayyar&#601;&#8216;&#275;m ba&#353;&#353;&#257;mayim| y&#601;hw&acirc; w&#601;&#8216;el&#601;yw&#333;n yit&#275;n q&#333;lw&#333; b&#257;r&#257;&#x1E0F; w&#601;&#x1E21;<sup>a</sup>&#x1E25;&#259;l&ecirc;-&#8217;&#275;&#353;: </P>
<P>15&nbsp;wayyi&#353;&#601;l<sup>a</sup>&#x1E25; &#x1E25;i&#x1E63;&#x1E63;&#257;yw way&#601;f&icirc;&#x1E63;&#275;m &ucirc;&#x1E07;&#601;r&#257;q&icirc;m r&#257;&#x1E07; way&#601;humm&#275;m: </P>
<P>16&nbsp;wayy&#275;r&#257;&#8217;&ucirc;| &#8217;&#259;f&icirc;q&ecirc; mayim wayyig&#257;l&ucirc; mw&#333;s&#601;&#x1E0F;w&#333;&#x1E6F; t&#275;&#x1E07;&#275;l mig<sup>a</sup>&#8216;&#259;r&#257;&#x1E6F;&#601;&#x1E35;&#257; y&#601;hw&acirc; minni&#353;&#601;ma&#x1E6F; r&ucirc;&#x1E25;a &#8217;ape&#x1E35;&#257;: </P>
<P>17&nbsp;yi&#353;&#601;l<sup>a</sup>&#x1E25; mimm&#257;rw&#333;m yiqq&#257;&#x1E25;&#275;n&icirc; yam&#601;&#353;&#275;n&icirc; mimmayim rab&icirc;m: </P>
<P>18&nbsp;ya&#x1E63;&#x1E63;&icirc;l&#275;n&icirc; m&#275;&#8217;&#333;y&#601;&#x1E07;&icirc; &#8216;&#257;z &ucirc;mi&#347;&#347;&#333;n&#601;&#8217;ay k&icirc;-&#8217;&#257;m&#601;&#x1E63;&ucirc; mimmenn&icirc;: </P>
<P>19&nbsp;y&#601;qad&#601;m&ucirc;n&icirc; &#x1E07;&#601;yw&#333;m-&#8217;&ecirc;&#x1E0F;&icirc; way&#601;h&icirc;-y&#601;hw&acirc; l&#601;mi&#353;&#601;&#8216;&#257;n l&icirc;: </P>
<P>20&nbsp;wayyw&#333;&#x1E63;&icirc;&#8217;&#275;n&icirc; lammer&#601;&#x1E25;&#257;&#x1E07; y&#601;&#x1E25;all&#601;&#x1E63;&#275;n&icirc; k&icirc; &#x1E25;&#257;f&#275;&#x1E63; b&icirc;: </P>
<P>21&nbsp;yi&#x1E21;&#601;m&#601;l&#275;n&icirc; y&#601;hw&acirc; k&#601;&#x1E63;i&#x1E0F;&#601;q&icirc; k&#601;&#x1E07;&#333;r y&#257;&#x1E0F;ay y&#257;&#353;&icirc;&#x1E07; l&icirc;: </P>
<P>22&nbsp;k&icirc;-&#353;&#257;mar&#601;t&icirc; dar&#601;&#x1E35;&ecirc; y&#601;hw&acirc; w&#601;l&#333;&#8217;-r&#257;&#353;<sup>a</sup>&#8216;&#601;t&icirc; m&#275;&#8217;&#277;l&#333;h&#257;y: </P>
<P>23&nbsp;k&icirc; &#x1E35;&#257;l-mi&#353;&#601;p&#257;&#x1E6D;&#257;yw l&#601;ne&#x1E21;&#601;d&icirc; w&#601;&#x1E25;uqq&#333;&#x1E6F;&#257;yw l&#333;&#8217;-&#8217;&#257;s&icirc;r menn&icirc;: </P>
<P>24&nbsp;w&#257;&#8217;&#277;h&icirc; &#x1E6F;&#257;m&icirc;m &#8216;immw&#333; w&#257;&#8217;e&#353;&#601;tamm&#275;r m&#275;&#8216;&#259;w&#333;n&icirc;: </P>
<P>25&nbsp;wayy&#257;&#353;e&#x1E07;-y&#601;hw&acirc; l&icirc; &#x1E35;&#601;&#x1E63;i&#x1E0F;&#601;q&icirc; k&#601;&#x1E07;&#333;r y&#257;&#x1E0F;ay l&#601;ne&#x1E21;e&#x1E0F; &#8216;&ecirc;n&#257;yw: </P>
<P>26&nbsp;&#8216;im-&#x1E25;&#257;s&icirc;&#x1E0F; ti&#x1E6F;&#601;&#x1E25;ass&#257;&#x1E0F; &#8216;im-g&#601;&#x1E07;ar t&#257;m&icirc;m titamm&#257;m: </P>
<P>27&nbsp;&#8216;im-n&#257;&#x1E07;&#257;r ti&#x1E6F;&#601;b&#257;r&#257;r w&#601;&#8216;im-&#8216;iqq&#275;&#353; ti&#x1E6F;&#601;pat&#257;l: </P>
<P>28&nbsp;k&icirc;-&#8217;at&acirc; &#8216;am-&#8216;&#257;n&icirc; &#x1E6F;w&#333;&#353;&icirc;&#8216;a w&#601;&#8216;&ecirc;nayim r&#257;mw&#333;&#x1E6F; ta&#353;&#601;p&icirc;l: </P>
<P>29&nbsp;k&icirc;-&#8217;at&acirc; t&#257;&#8217;&icirc;r n&#275;r&icirc; y&#601;hw&acirc; &#8217;&#277;l&#333;hay yag&icirc;hha &#x1E25;&#257;&#353;&#601;k&icirc;: </P>
<P>30&nbsp;k&icirc;-&#x1E07;&#601;&#x1E35;&#257; &#8217;&#257;ru&#x1E63; g&#601;&#x1E0F;&ucirc;&#x1E0F; &ucirc;&#x1E07;&#275;&#8217;l&#333;hay &#8217;&#259;&#x1E0F;alle&#x1E21;-&#353;&ucirc;r: </P>
<P>31&nbsp;h&#257;&#8217;&#275;l t&#257;m&icirc;m dar&#601;kw&#333; &#8217;im&#601;ra&#x1E6F;-y&#601;hw&acirc; &#x1E63;&#601;r&ucirc;f&acirc; m&#257;&#x1E21;&#275;n h&ucirc;&#8217; l&#601;&#x1E35;&#333;l| h<sup>a</sup>&#x1E25;&#333;s&icirc;m bw&#333;: </P>
<P>32&nbsp;k&icirc; m&icirc; &#8217;&#277;lw&#333;hha mibal&#601;&#8216;&#259;&#x1E0F;&ecirc; y&#601;hw&acirc; &ucirc;m&icirc; &#x1E63;&ucirc;r z&ucirc;l&#257;&#x1E6F;&icirc; &#8217;&#277;l&#333;h&ecirc;n&ucirc;: </P>
<P>33&nbsp;h&#257;&#8217;&#275;l ham&#601;&#8217;azz&#601;r&#275;n&icirc; &#x1E25;&#257;yil wayyit&#275;n t&#257;m&icirc;m dar&#601;k&icirc;: </P>
<P>34&nbsp;m&#601;&#353;a&ucirc;eh ra&#x1E21;&#601;lay k&#257;&#8217;ayy&#257;lw&#333;&#x1E6F; w&#601;&#8216;al b&#257;m&#333;&#x1E6F;ay y<sup>a</sup>&#8216;&#259;m&icirc;&#x1E0F;&#275;n&icirc;: </P>
<P>35&nbsp;m&#601;lamm&#275;&#x1E0F; y&#257;&#x1E0F;ay lammil&#601;&#x1E25;&#257;m&acirc; w&#601;ni&#x1E25;&#259;&#x1E6F;&acirc; qe&#353;e&#x1E6F;-n&#601;&#x1E25;&ucirc;&#353;&acirc; z&#601;rw&#333;&#8216;&#333;&#x1E6F;&#257;y: </P>
<P>36&nbsp;watiten-l&icirc; m&#257;&#x1E21;&#275;n yi&#353;&#601;&#8216;e&#x1E35;&#257; w&icirc;m&icirc;n&#601;&#x1E35;&#257; &#x1E6F;is&#601;&#8216;&#257;&#x1E0F;&#275;n&icirc; w&#601;&#8216;an&#601;wa&#x1E6F;&#601;&#x1E35;&#257; &#x1E6F;ar&#601;b&#275;n&icirc;: </P>
<P>37&nbsp;tar&#601;&#x1E25;&icirc;&#x1E07; &#x1E63;<sup>a</sup>&#8216;&#259;&#x1E0F;&icirc; &#x1E6F;<sup>a</sup>&#x1E25;&#601;t&#257;y w&#601;l&#333;&#8217; m&#257;&#8216;&#259;&#x1E0F;&ucirc; qar&#601;sull&#257;y: </P>
<P>38&nbsp;&#8217;er&#601;dw&#333;f &#8217;w&#333;y&#601;&#x1E07;ay w&#601;&#8217;a&#347;&#347;&icirc;&#x1E21;&#275;m w&#601;l&#333;&#8217;-&#8217;&#257;&#353;&ucirc;&#x1E07;<font color="red"><sup>1</font></sup> &#8216;a&#x1E0F;-kallw&#333;&#x1E6F;&#257;m: </P>
<P>39&nbsp;&#8217;em&#601;&#x1E25;&#257;&#x1E63;&#275;m w&#601;l&#333;&#8217;-yu&#x1E35;&#601;l&ucirc; q&ucirc;m yip&#601;l&ucirc; t<sup>a</sup>&#x1E25;a&#x1E6F; ra&#x1E21;&#601;l&#257;y: </P>
<P>40&nbsp;wat&#601;&#8217;azz&#601;r&#275;n&icirc; &#x1E25;ayil lammil&#601;&#x1E25;&#257;m&acirc; ta&#x1E35;&#601;r&icirc;&#8216;a q&#257;may t<sup>a</sup>&#x1E25;&#601;t&#257;y: </P>
<P>41&nbsp;w&#601;&#8217;&#333;y&#601;&#x1E07;ay n&#257;&#x1E6F;at&acirc; ll&icirc; &#8216;&#333;ref &ucirc;m&#601;&#347;an&#601;&#8217;ay &#8217;a&#x1E63;&#601;m&icirc;&#x1E6F;&#275;m: </P>
<P>42&nbsp;y&#601;&#353;a&ucirc;&#601;&#8216;&ucirc; w&#601;&#8217;&ecirc;n-mw&#333;&#353;&icirc;&#8216;a &#8216;al-y&#601;hw&acirc; w&#601;l&#333;&#8217; &#8216;&#257;n&#257;m: </P>
<P>43&nbsp;w&#601;&#8217;e&#353;&#601;&#x1E25;&#257;q&#275;m k&#601;&#8216;&#257;f&#257;r &#8216;al-p&#601;n&ecirc;-r&ucirc;&#x1E25;a k&#601;&#x1E6D;&icirc;&#x1E6D; &#x1E25;&ucirc;&#x1E63;w&#333;&#x1E6F; &#8217;&#259;r&icirc;q&#275;m: </P>
<P>44&nbsp;t&#601;fall&#601;&#x1E6D;&#275;n&icirc; m&#275;r&icirc;&#x1E07;&ecirc; &#8216;&#257;m t&#601;&#347;&icirc;m&#275;n&icirc; l&#601;r&#333;&#8217;&#353; gw&#333;yim &#8216;am l&#333;&#8217;-y&#257;&#x1E0F;<sup>a</sup>&#8216;&#601;t&icirc; y<sup>a</sup>&#8216;a&#x1E07;&#601;&#x1E0F;&ucirc;n&icirc;: </P>
<P>45&nbsp;l&#601;&#353;&#275;m<sup>a</sup>&#8216; &#8217;&#333;zen yi&#353;&#353;&#257;m&#601;&#8216;&ucirc; l&icirc; b&#601;n&ecirc;-n&#275;&#x1E35;&#257;r y&#601;&#x1E35;<sup>a</sup>&#x1E25;&#259;&#353;&ucirc;-l&icirc;: </P>
<P>46&nbsp;b&#601;n&ecirc;-n&#275;&#x1E35;&#257;r yib&#333;l&ucirc; w&#601;y<sup>a</sup>&#x1E25;&#601;r&#601;&#x1E21;&ucirc; mimmis&#601;g&#601;rw&#333;&#x1E6F;&ecirc;hem: </P>
<P>47&nbsp;&#x1E25;ay-y&#601;hw&acirc; &ucirc;&#x1E07;&#257;r&ucirc;&#x1E35;&#601; &#x1E63;&ucirc;r&icirc; w&#601;y&#257;r&ucirc;m &#8217;&#277;lw&#333;h&ecirc; yi&#353;&#601;&#8216;&icirc;: </P>
<P>48&nbsp;h&#257;&#8217;&#275;l hannw&#333;&#x1E6F;&#275;n n&#601;q&#257;mw&#333;&#x1E6F; l&icirc; wayya&#x1E0F;&#601;b&#275;r &#8216;amm&icirc;m t<sup>a</sup>&#x1E25;&#601;t&#257;y: </P>
<P>49&nbsp;m&#601;fall&#601;&#x1E6D;&icirc; m&#275;&#8217;&#333;y&#601;&#x1E07;&#257;y &#8217;af min-q&#257;may t&#601;rw&#333;m&#601;m&#275;n&icirc; m&#275;&#8217;&icirc;&#353; &#x1E25;&#257;m&#257;s ta&#x1E63;&#x1E63;&icirc;l&#275;n&icirc;: </P>
<P>50&nbsp;&#8216;al-k&#275;n| &#8217;w&#333;&#x1E0F;&#601;&#x1E35;&#257; &#x1E07;agw&#333;yim| y&#601;hw&acirc; &ucirc;l&#601;&#353;im&#601;&#x1E35;&#257; &#8217;&#259;zamm&#275;r&acirc;: </P>
<P>51&nbsp;<font color="brown">ma&#x1E21;&#601;dil</font> <font color="blue">ma&#x1E21;&#601;d&icirc;l</font> y&#601;&#353;&ucirc;&#8216;w&#333;&#x1E6F; mal&#601;kw&#333; w&#601;&#8216;&#333;&#347;eh &#x1E25;ese&#x1E0F;| lim&#601;&#353;&icirc;&#x1E25;w&#333; l&#601;&#x1E0F;&#257;wi&#x1E0F; &ucirc;l&#601;zar&#601;&#8216;w&#333; &#8216;a&#x1E0F;-&#8216;w&#333;l&#257;m: </P>
</TD>
</TABLE>
<P><HR>
<CENTER>
<A HREF="psa019">Next: Psalms (Tehilim) Chapter 19</A></CENTER>
</BODY>
</HTML>
