<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 41</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job041">Polyglot</A>&nbsp;
<A HREF="../kjv/job041">KJV</A>&nbsp;
<A HREF="../sep/job041">Sep</A>&nbsp;
<A HREF="../vul/job041">Vul</A>&nbsp;

<BR>
<BR><A HREF="job">Job (Iyov) Index</A><BR>
&nbsp;
<A HREF="job040">Previous</A>&nbsp;
<A HREF="job042">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 41</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הֵן־תֹּחַלְתּ֥וֹ נִכְזָ֑בָה הֲגַ֖ם אֶל־מַרְאָ֣יו יֻטָֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לֹֽא־אַ֭כְזָר כִּ֣י יְעוּרֶ֑נּוּ וּמִ֥י ה֝֗וּא לְפָנַ֥י יִתְיַצָּֽב׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;מִ֣י הִ֭קְדִּימַנִי וַאֲשַׁלֵּ֑ם תַּ֖חַת כָּל־הַשָּׁמַ֣יִם לִי־הֽוּא׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;<font color="brown">לא־</font> <font color="blue">לֽוֹ־</font> אַחֲרִ֥ישׁ בַּדָּ֑יו וּדְבַר־גְּ֝בוּר֗וֹת וְחִ֣ין עֶרְכּֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;מִֽי־גִ֭לָּה פְּנֵ֣י לְבוּשׁ֑וֹ בְּכֶ֥פֶל רִ֝סְנ֗וֹ מִ֣י יָבֽוֹא׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;דַּלְתֵ֣י פָ֭נָיו מִ֣י פִתֵּ֑חַ סְבִיב֖וֹת שִׁנָּ֣יו אֵימָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;גַּ֭אֲוָה אֲפִיקֵ֣י מָֽגִנִּ֑ים סָ֝ג֗וּר חוֹתָ֥ם צָֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֶחָ֣ד בְּאֶחָ֣ד יִגַּ֑שׁוּ וְ֝ר֗וּחַ לֹא־יָב֥וֹא בֵֽינֵיהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אִישׁ־בְּאָחִ֥יהוּ יְדֻבָּ֑קוּ יִ֝תְלַכְּד֗וּ וְלֹ֣א יִתְפָּרָֽדוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עֲ‍ֽ֭טִישֹׁתָיו תָּ֣הֶל א֑וֹר וְ֝עֵינָ֗יו כְּעַפְעַפֵּי־שָֽׁחַר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;מִ֭פִּיו לַפִּידִ֣ים יַהֲלֹ֑כוּ כִּיד֥וֹדֵי אֵ֝֗שׁ יִתְמַלָּֽטוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;מִ֭נְּחִירָיו יֵצֵ֣א עָשָׁ֑ן כְּד֖וּד נָפ֣וּחַ וְאַגְמֹֽן׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;נַ֭פְשׁוֹ גֶּחָלִ֣ים תְּלַהֵ֑ט וְ֝לַ֗הַב מִפִּ֥יו יֵצֵֽא׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;בְּֽ֭צַוָּארוֹ יָלִ֣ין עֹ֑ז וּ֝לְפָנָ֗יו תָּד֥וּץ דְּאָבָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;מַפְּלֵ֣י בְשָׂר֣וֹ דָבֵ֑קוּ יָצ֥וּק עָ֝לָ֗יו בַּל־יִמּֽוֹט׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לִ֭בּוֹ יָצ֣וּק כְּמוֹ־אָ֑בֶן וְ֝יָצ֗וּק כְּפֶ֣לַח תַּחְתִּֽית׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;מִ֭שֵּׂתוֹ יָג֣וּרוּ אֵלִ֑ים מִ֝שְּׁבָרִ֗ים יִתְחַטָּֽאוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;מַשִּׂיגֵ֣הוּ חֶ֭רֶב בְּלִ֣י תָק֑וּם חֲנִ֖ית מַסָּ֣ע וְשִׁרְיָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;יַחְשֹׁ֣ב לְתֶ֣בֶן בַּרְזֶ֑ל לְעֵ֖ץ רִקָּב֣וֹן נְחוּשָֽׁה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לֹֽא־יַבְרִיחֶ֥נּוּ בֶן־קָ֑שֶׁת לְ֝קַ֗שׁ נֶהְפְּכוּ־ל֥וֹ אַבְנֵי־קָֽלַע׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כְּ֭קַשׁ נֶחְשְׁב֣וּ תוֹתָ֑ח וְ֝יִשְׂחַ֗ק לְרַ֣עַשׁ כִּידֽוֹן׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;תַּ֭חְתָּיו חַדּ֣וּדֵי חָ֑רֶשׂ יִרְפַּ֖ד חָר֣וּץ עֲלֵי־טִֽיט׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;יַרְתִּ֣יחַ כַּסִּ֣יר מְצוּלָ֑ה יָ֝֗ם יָשִׂ֥ים כַּמֶּרְקָחָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אַ֭חֲרָיו יָאִ֣יר נָתִ֑יב יַחְשֹׁ֖ב תְּה֣וֹם לְשֵׂיבָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אֵֽין־עַל־עָפָ֥ר מָשְׁל֑וֹ הֶ֝עָשׂ֗וּ לִבְלִי־חָֽת׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;אֵֽת־כָּל־גָּבֹ֥הַּ יִרְאֶ֑ה ה֝֗וּא מֶ֣לֶךְ עַל־כָּל־בְּנֵי־שָֽׁחַץ׃ ס</P>
</TD>
<TD WIDTH="50%">
<P>1&nbsp;h&#275;n-t&#333;&#x1E25;al&#601;tw&#333; ni&#x1E35;&#601;z&#257;&#x1E07;&acirc; h&#259;&#x1E21;am &#8217;el-mar&#601;&#8217;&#257;yw yu&#x1E6D;&#257;l: </P>
<P>2&nbsp;l&#333;&#8217;-&#8217;a&#x1E35;&#601;z&#257;r k&icirc; y&#601;&#8216;&ucirc;renn&ucirc; &ucirc;m&icirc; h&ucirc;&#8217; l&#601;f&#257;nay yi&#x1E6F;&#601;ya&#x1E63;&#x1E63;&#257;&#x1E07;: </P>
<P>3&nbsp;m&icirc; hiq&#601;d&icirc;man&icirc; wa&#8217;&#259;&#353;all&#275;m t<sup>a</sup>&#x1E25;a&#x1E6F; k&#257;l-ha&#353;&#353;&#257;mayim l&icirc;-h&ucirc;&#8217;: </P>
<P>4&nbsp;<font color="brown">l&#333;&#8217;-</font> <font color="blue">lw&#333;-</font> &#8217;<sup>a</sup>&#x1E25;&#259;r&icirc;&#353; bad&#257;yw &ucirc;&#x1E0F;&#601;&#x1E07;ar-g&#601;&#x1E07;&ucirc;rw&#333;&#x1E6F; w&#601;&#x1E25;&icirc;n &#8216;er&#601;kw&#333;: </P>
<P>5&nbsp;m&icirc;-&#x1E21;ill&acirc; p&#601;n&ecirc; l&#601;&#x1E07;&ucirc;&#353;w&#333; b&#601;&#x1E35;efel ris&#601;nw&#333; m&icirc; y&#257;&#x1E07;w&#333;&#8217;: </P>
<P>6&nbsp;dal&#601;&#x1E6F;&ecirc; f&#257;n&#257;yw m&icirc; fit&#275;&#x1E25;a s&#601;&#x1E07;&icirc;&#x1E07;w&#333;&#x1E6F; &#353;inn&#257;yw &#8217;&ecirc;m&acirc;: </P>
<P>7&nbsp;ga&#8217;&#259;w&acirc; &#8217;&#259;f&icirc;q&ecirc; m&#257;&#x1E21;inn&icirc;m s&#257;&#x1E21;&ucirc;r &#x1E25;w&#333;&#x1E6F;&#257;m &#x1E63;&#257;r: </P>
<P>8&nbsp;&#8217;e&#x1E25;&#257;&#x1E0F; b&#601;&#8217;e&#x1E25;&#257;&#x1E0F; yiga&#353;&ucirc; w&#601;r&ucirc;&#x1E25;a l&#333;&#8217;-y&#257;&#x1E07;w&#333;&#8217; &#x1E07;&ecirc;n&ecirc;hem: </P>
<P>9&nbsp;&#8217;&icirc;&#353;-b&#601;&#8217;&#257;&#x1E25;&icirc;h&ucirc; y&#601;&#x1E0F;ub&#257;q&ucirc; yi&#x1E6F;&#601;lak&#601;&#x1E0F;&ucirc; w&#601;l&#333;&#8217; yi&#x1E6F;&#601;p&#257;r&#257;&#x1E0F;&ucirc;: </P>
<P>10&nbsp;&#8216;&#259;&#x200D;&#x1E6D;&icirc;&#353;&#333;&#x1E6F;&#257;yw t&acirc;el &#8217;w&#333;r w&#601;&#8216;&ecirc;n&#257;yw k&#601;&#8216;af&#601;&#8216;ap&ecirc;-&#353;&#257;&#x1E25;ar: </P>
<P>11&nbsp;mip&icirc;w lap&icirc;&#x1E0F;&icirc;m yah&#259;l&#333;&#x1E35;&ucirc; k&icirc;&#x1E0F;w&#333;&#x1E0F;&ecirc; &#8217;&#275;&#353; yi&#x1E6F;&#601;mall&#257;&#x1E6D;&ucirc;: </P>
<P>12&nbsp;minn&#601;&#x1E25;&icirc;r&#257;yw y&#275;&#x1E63;&#275;&#8217; &#8216;&#257;&#353;&#257;n k&#601;&#x1E0F;&ucirc;&#x1E0F; n&#257;f&ucirc;&#x1E25;a w&#601;&#8217;a&#x1E21;&#601;m&#333;n: </P>
<P>13&nbsp;naf&#601;&#353;w&#333; ge&#x1E25;&#257;l&icirc;m t&#601;lah&#275;&#x1E6D; w&#601;laha&#x1E07; mip&icirc;w y&#275;&#x1E63;&#275;&#8217;: </P>
<P>14&nbsp;b&#601;&#x1E63;a&ucirc;&#257;&#8217;rw&#333; y&#257;l&icirc;n &#8216;&#333;z &ucirc;l&#601;f&#257;n&#257;yw t&#257;&#x1E0F;&ucirc;&#x1E63; d&#601;&#8217;&#257;&#x1E07;&acirc;: </P>
<P>15&nbsp;map&#601;l&ecirc; &#x1E07;&#601;&#347;&#257;rw&#333; &#x1E0F;&#257;&#x1E07;&#275;q&ucirc; y&#257;&#x1E63;&ucirc;q &#8216;&#257;l&#257;yw bal-yimmw&#333;&#x1E6D;: </P>
<P>16&nbsp;libw&#333; y&#257;&#x1E63;&ucirc;q k&#601;mw&#333;-&#8217;&#257;&#x1E07;en w&#601;y&#257;&#x1E63;&ucirc;q k&#601;fel<sup>a</sup>&#x1E25; t<sup>a</sup>&#x1E25;&#601;t&icirc;&#x1E6F;: </P>
<P>17&nbsp;mi&#347;&#347;&#275;&#x1E6F;w&#333; y&#257;&#x1E21;&ucirc;r&ucirc; &#8217;&#275;l&icirc;m mi&#353;&#353;&#601;&#x1E07;&#257;r&icirc;m yi&#x1E6F;&#601;&#x1E25;a&#x1E6D;&#x1E6D;&#257;&#8217;&ucirc;: </P>
<P>18&nbsp;ma&#347;&#347;&icirc;&#x1E21;&#275;h&ucirc; &#x1E25;ere&#x1E07; b&#601;l&icirc; &#x1E6F;&#257;q&ucirc;m &#x1E25;&#259;n&icirc;&#x1E6F; mass&#257;&#8216; w&#601;&#353;ir&#601;y&acirc;: </P>
<P>19&nbsp;y<sup>a</sup>&#x1E25;&#601;&#353;&#333;&#x1E07; l&#601;&#x1E6F;e&#x1E07;en bar&#601;zel l&#601;&#8216;&#275;&#x1E63; riqq&#257;&#x1E07;w&#333;n n&#601;&#x1E25;&ucirc;&#353;&acirc;: </P>
<P>20&nbsp;l&#333;&#8217;-ya&#x1E07;&#601;r&icirc;&#x1E25;enn&ucirc; &#x1E07;en-q&#257;&#353;e&#x1E6F; l&#601;qa&#353; neh&#601;p&#601;&#x1E35;&ucirc;-lw&#333; &#8217;a&#x1E07;&#601;n&ecirc;-q&#257;l<sup>a</sup>&#8216;: </P>
<P>21&nbsp;k&#601;qa&#353; ne&#x1E25;&#601;&#353;&#601;&#x1E07;&ucirc; &#x1E6F;w&#333;&#x1E6F;&#257;&#x1E25; w&#601;yi&#347;&#601;&#x1E25;aq l&#601;r<sup>a</sup>&#8216;a&#353; k&icirc;&#x1E0F;w&#333;n: </P>
<P>22&nbsp;t<sup>a</sup>&#x1E25;&#601;t&#257;yw &#x1E25;ad&ucirc;&#x1E0F;&ecirc; &#x1E25;&#257;re&#347; yir&#601;pa&#x1E0F; &#x1E25;&#257;r&ucirc;&#x1E63; &#8216;&#259;l&ecirc;-&#x1E6D;&icirc;&#x1E6D;: </P>
<P>23&nbsp;yar&#601;t&icirc;&#x1E25;a kass&icirc;r m&#601;&#x1E63;&ucirc;l&acirc; y&#257;m y&#257;&#347;&icirc;m kammer&#601;q&#257;&#x1E25;&acirc;: </P>
<P>24&nbsp;&#8217;<sup>a</sup>&#x1E25;&#259;r&#257;yw y&#257;&#8217;&icirc;r n&#257;&#x1E6F;&icirc;&#x1E07; y<sup>a</sup>&#x1E25;&#601;&#353;&#333;&#x1E07; t&#601;hw&#333;m l&#601;&#347;&ecirc;&#x1E07;&acirc;: </P>
<P>25&nbsp;&#8217;&ecirc;n-&#8216;al-&#8216;&#257;f&#257;r m&#257;&#353;&#601;lw&#333; he&#8216;&#257;&#347;&ucirc; li&#x1E07;&#601;l&icirc;-&#x1E25;&#257;&#x1E6F;: </P>
<P>26&nbsp;&#8217;&#275;&#x1E6F;-k&#257;l-g&#257;&#x1E07;&#333;hha yir&#601;&#8217;eh h&ucirc;&#8217; mele&#x1E35;&#601; &#8216;al-k&#257;l-b&#601;n&ecirc;-&#353;&#257;&#x1E25;a&#x1E63;: s</P>
</TD>
</TABLE>
<P><HR>
<CENTER>
<A HREF="job042">Next: Job (Iyov) Chapter 42</A></CENTER>
</BODY>
</HTML>
