<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 13</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num013">Polyglot</A>&nbsp;
<A HREF="../kjv/num013">KJV</A>&nbsp;
<A HREF="../sep/num013">Sep</A>&nbsp;
<A HREF="../vul/num013">Vul</A>&nbsp;

<BR>
<BR><A HREF="num">Numbers (Bemidbar) Index</A><BR>
&nbsp;
<A HREF="num012">Previous</A>&nbsp;
<A HREF="num014">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 13</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שְׁלַח־לְךָ֣ אֲנָשִׁ֗ים וְיָתֻ֙רוּ֙ אֶת־אֶ֣רֶץ כְּנַ֔עַן אֲשֶׁר־אֲנִ֥י נֹתֵ֖ן לִבְנֵ֣י יִשְׂרָאֵ֑ל אִ֣ישׁ אֶחָד֩ אִ֨ישׁ אֶחָ֜ד לְמַטֵּ֤ה אֲבֹתָיו֙ תִּשְׁלָ֔חוּ כֹּ֖ל נָשִׂ֥יא בָהֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּשְׁלַ֨ח אֹתָ֥ם מֹשֶׁ֛ה מִמִּדְבַּ֥ר פָּארָ֖ן עַל־פִּ֣י יְהוָ֑ה כֻּלָּ֣ם אֲנָשִׁ֔ים רָאשֵׁ֥י בְנֵֽי־יִשְׂרָאֵ֖ל הֵֽמָּה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאֵ֖לֶּה שְׁמוֹתָ֑ם לְמַטֵּ֣ה רְאוּבֵ֔ן שַׁמּ֖וּעַ בֶּן־זַכּֽוּר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לְמַטֵּ֣ה שִׁמְע֔וֹן שָׁפָ֖ט בֶּן־חוֹרִֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לְמַטֵּ֣ה יְהוּדָ֔ה כָּלֵ֖ב בֶּן־יְפֻנֶּֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לְמַטֵּ֣ה יִשָּׂשכָ֔ר יִגְאָ֖ל בֶּן־יוֹסֵֽף׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;לְמַטֵּ֥ה אֶפְרָ֖יִם הוֹשֵׁ֥עַ בִּן־נֽוּן׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לְמַטֵּ֣ה בִנְיָמִ֔ן פַּלְטִ֖י בֶּן־רָפֽוּא׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לְמַטֵּ֣ה זְבוּלֻ֔ן גַּדִּיאֵ֖ל בֶּן־סוֹדִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לְמַטֵּ֥ה יוֹסֵ֖ף לְמַטֵּ֣ה מְנַשֶּׁ֑ה גַּדִּ֖י בֶּן־סוּסִֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לְמַטֵּ֣ה דָ֔ן עַמִּיאֵ֖ל בֶּן־גְּמַלִּֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לְמַטֵּ֣ה אָשֵׁ֔ר סְת֖וּר בֶּן־מִיכָאֵֽל׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לְמַטֵּ֣ה נַפְתָּלִ֔י נַחְבִּ֖י בֶּן־וָפְסִֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;לְמַטֵּ֣ה גָ֔ד גְּאוּאֵ֖ל בֶּן־מָכִֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אֵ֚לֶּה שְׁמ֣וֹת הָֽאֲנָשִׁ֔ים אֲשֶׁר־שָׁלַ֥ח מֹשֶׁ֖ה לָת֣וּר אֶת־הָאָ֑רֶץ וַיִּקְרָ֥א מֹשֶׁ֛ה לְהוֹשֵׁ֥עַ בִּן־נ֖וּן יְהוֹשֻֽׁעַ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּשְׁלַ֤ח אֹתָם֙ מֹשֶׁ֔ה לָת֖וּר אֶת־אֶ֣רֶץ כְּנָ֑עַן וַיֹּ֣אמֶר אֲלֵהֶ֗ם עֲל֥וּ זֶה֙ בַּנֶּ֔גֶב וַעֲלִיתֶ֖ם אֶת־הָהָֽר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּרְאִיתֶ֥ם אֶת־הָאָ֖רֶץ מַה־הִ֑וא וְאֶת־הָעָם֙ הַיֹּשֵׁ֣ב עָלֶ֔יהָ הֶחָזָ֥ק הוּא֙ הֲרָפֶ֔ה הַמְעַ֥ט ה֖וּא אִם־רָֽב׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּמָ֣ה הָאָ֗רֶץ אֲשֶׁר־הוּא֙ יֹשֵׁ֣ב בָּ֔הּ הֲטוֹבָ֥ה הִ֖וא אִם־רָעָ֑ה וּמָ֣ה הֶֽעָרִ֗ים אֲשֶׁר־הוּא֙ יוֹשֵׁ֣ב בָּהֵ֔נָּה הַבְּמַֽחֲנִ֖ים אִ֥ם בְּמִבְצָרִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּמָ֣ה הָ֠אָרֶץ הַשְּׁמֵנָ֨ה הִ֜וא אִם־רָזָ֗ה הֲיֵֽשׁ־בָּ֥הּ עֵץ֙ אִם־אַ֔יִן וְהִ֨תְחַזַּקְתֶּ֔ם וּלְקַחְתֶּ֖ם מִפְּרִ֣י הָאָ֑רֶץ וְהַ֨יָּמִ֔ים יְמֵ֖י בִּכּוּרֵ֥י עֲנָבִֽים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַֽיַּעֲל֖וּ וַיָּתֻ֣רוּ אֶת־הָאָ֑רֶץ מִמִּדְבַּר־צִ֥ן עַד־רְחֹ֖ב לְבֹ֥א חֲמָֽת׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיַּעֲל֣וּ בַנֶּגֶב֮ וַיָּבֹ֣א עַד־חֶבְרוֹן֒ וְשָׁ֤ם אֲחִימַן֙ שֵׁשַׁ֣י וְתַלְמַ֔י יְלִידֵ֖י הָעֲנָ֑ק וְחֶבְר֗וֹן שֶׁ֤בַע שָׁנִים֙ נִבְנְתָ֔ה לִפְנֵ֖י צֹ֥עַן מִצְרָֽיִם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיָּבֹ֜אוּ עַד־נַ֣חַל אֶשְׁכֹּ֗ל וַיִּכְרְת֨וּ מִשָּׁ֤ם זְמוֹרָה֙ וְאֶשְׁכּ֤וֹל עֲנָבִים֙ אֶחָ֔ד וַיִּשָּׂאֻ֥הוּ בַמּ֖וֹט בִּשְׁנָ֑יִם וּמִן־הָרִמֹּנִ֖ים וּמִן־הַתְּאֵנִֽים׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;לַמָּק֣וֹם הַה֔וּא קָרָ֖א נַ֣חַל אֶשְׁכּ֑וֹל עַ֚ל אֹד֣וֹת הָֽאֶשְׁכּ֔וֹל אֲשֶׁר־כָּרְת֥וּ מִשָּׁ֖ם בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיָּשֻׁ֖בוּ מִתּ֣וּר הָאָ֑רֶץ מִקֵּ֖ץ אַרְבָּעִ֥ים יֽוֹם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֵּלְכ֡וּ וַיָּבֹאוּ֩ אֶל־מֹשֶׁ֨ה וְאֶֽל־אַהֲרֹ֜ן וְאֶל־כָּל־עֲדַ֧ת בְּנֵֽי־יִשְׂרָאֵ֛ל אֶל־מִדְבַּ֥ר פָּארָ֖ן קָדֵ֑שָׁה וַיָּשִׁ֨יבוּ אוֹתָ֤ם דָּבָר֙ וְאֶת־כָּל־הָ֣עֵדָ֔ה וַיַּרְא֖וּם אֶת־פְּרִ֥י הָאָֽרֶץ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיְסַפְּרוּ־לוֹ֙ וַיֹּ֣אמְר֔וּ בָּ֕אנוּ אֶל־הָאָ֖רֶץ אֲשֶׁ֣ר שְׁלַחְתָּ֑נוּ וְ֠גַם זָבַ֨ת חָלָ֥ב וּדְבַ֛שׁ הִ֖וא וְזֶה־פִּרְיָֽהּ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;אֶ֚פֶס כִּֽי־עַ֣ז הָעָ֔ם הַיֹּשֵׁ֖ב בָּאָ֑רֶץ וְהֶֽעָרִ֗ים בְּצֻר֤וֹת גְּדֹלֹת֙ מְאֹ֔ד וְגַם־יְלִדֵ֥י הָֽעֲנָ֖ק רָאִ֥ינוּ שָֽׁם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;עֲמָלֵ֥ק יוֹשֵׁ֖ב בְּאֶ֣רֶץ הַנֶּ֑גֶב וְ֠הַֽחִתִּי וְהַיְבוּסִ֤י וְהָֽאֱמֹרִי֙ יוֹשֵׁ֣ב בָּהָ֔ר וְהַֽכְּנַעֲנִי֙ יֹשֵׁ֣ב עַל־הַיָּ֔ם וְעַ֖ל יַ֥ד הַיַּרְדֵּֽן׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיַּ֧הַס כָּלֵ֛ב אֶת־הָעָ֖ם אֶל־מֹשֶׁ֑ה וַיֹּ֗אמֶר עָלֹ֤ה נַעֲלֶה֙ וְיָרַ֣שְׁנוּ אֹתָ֔הּ כִּֽי־יָכ֥וֹל נוּכַ֖ל לָֽהּ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְהָ֨אֲנָשִׁ֜ים אֲשֶׁר־עָל֤וּ עִמּוֹ֙ אָֽמְר֔וּ לֹ֥א נוּכַ֖ל לַעֲל֣וֹת אֶל־הָעָ֑ם כִּֽי־חָזָ֥ק ה֖וּא מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיּוֹצִ֜יאוּ דִּבַּ֤ת הָאָ֙רֶץ֙ אֲשֶׁ֣ר תָּר֣וּ אֹתָ֔הּ אֶל־בְּנֵ֥י יִשְׂרָאֵ֖ל לֵאמֹ֑ר הָאָ֡רֶץ אֲשֶׁר֩ עָבַ֨רְנוּ בָ֜הּ לָת֣וּר אֹתָ֗הּ אֶ֣רֶץ אֹכֶ֤לֶת יוֹשְׁבֶ֙יהָ֙ הִ֔וא וְכָל־הָעָ֛ם אֲשֶׁר־רָאִ֥ינוּ בְתוֹכָ֖הּ אַנְשֵׁ֥י מִדּֽוֹת׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְשָׁ֣ם רָאִ֗ינוּ אֶת־הַנְּפִילִ֛ים בְּנֵ֥י עֲנָ֖ק מִן־הַנְּפִלִ֑ים וַנְּהִ֤י בְעֵינֵ֙ינוּ֙ כַּֽחֲגָבִ֔ים וְכֵ֥ן הָיִ֖ינוּ בְּעֵינֵיהֶֽם׃ </P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;&#353;&#601;l<sup>a</sup>&#x1E25;-l&#601;&#x1E35;&#257; &#8217;&#259;n&#257;&#353;&icirc;m w&#601;y&#257;&#x1E6F;ur&ucirc; &#8217;e&#x1E6F;-&#8217;ere&#x1E63; k&#601;n<sup>a</sup>&#8216;an &#8217;&#259;&#353;er-&#8217;&#259;n&icirc; n&#333;&#x1E6F;&#275;n li&#x1E07;&#601;n&ecirc; yi&#347;&#601;r&#257;&#8217;&#275;l &#8217;&icirc;&#353; &#8217;e&#x1E25;&#257;&#x1E0F; &#8217;&icirc;&#353; &#8217;e&#x1E25;&#257;&#x1E0F; l&#601;ma&#x1E6D;&#x1E6D;&#275;h &#8217;&#259;&#x1E07;&#333;&#x1E6F;&#257;yw ti&#353;&#601;l&#257;&#x1E25;&ucirc; k&#333;l n&#257;&#347;&icirc;&#8217; &#x1E07;&acirc;em: </P>
<P>3&nbsp;wayyi&#353;&#601;l<sup>a</sup>&#x1E25; &#8217;&#333;&#x1E6F;&#257;m m&#333;&#353;eh mimmi&#x1E0F;&#601;bar p&#257;&#8217;r&#257;n &#8216;al-p&icirc; y&#601;hw&acirc; kull&#257;m &#8217;&#259;n&#257;&#353;&icirc;m r&#257;&#8217;&#353;&ecirc; &#x1E07;&#601;n&ecirc;-yi&#347;&#601;r&#257;&#8217;&#275;l h&#275;mm&acirc;: </P>
<P>4&nbsp;w&#601;&#8217;&#275;lleh &#353;&#601;mw&#333;&#x1E6F;&#257;m l&#601;ma&#x1E6D;&#x1E6D;&#275;h r&#601;&#8217;&ucirc;&#x1E07;&#275;n &#353;amm&ucirc;&#8216;a ben-zak&ucirc;r: </P>
<P>5&nbsp;l&#601;ma&#x1E6D;&#x1E6D;&#275;h &#353;im&#601;&#8216;w&#333;n &#353;&#257;f&#257;&#x1E6D; ben-&#x1E25;w&#333;r&icirc;: </P>
<P>6&nbsp;l&#601;ma&#x1E6D;&#x1E6D;&#275;h y&#601;h&ucirc;&#x1E0F;&acirc; k&#257;l&#275;&#x1E07; ben-y&#601;funneh: </P>
<P>7&nbsp;l&#601;ma&#x1E6D;&#x1E6D;&#275;h yi&#347;&#347;&#257;s&#x1E35;&#257;r yi&#x1E21;&#601;&#8217;&#257;l ben-yw&#333;s&#275;f: </P>
<P>8&nbsp;l&#601;ma&#x1E6D;&#x1E6D;&#275;h &#8217;ef&#601;r&#257;yim hw&#333;&#353;&#275;&#8216;a bin-n&ucirc;n: </P>
<P>9&nbsp;l&#601;ma&#x1E6D;&#x1E6D;&#275;h &#x1E07;in&#601;y&#257;min pal&#601;&#x1E6D;&icirc; ben-r&#257;f&ucirc;&#8217;: </P>
<P>10&nbsp;l&#601;ma&#x1E6D;&#x1E6D;&#275;h z&#601;&#x1E07;&ucirc;lun gad&icirc;&#8217;&#275;l ben-sw&#333;&#x1E0F;&icirc;: </P>
<P>11&nbsp;l&#601;ma&#x1E6D;&#x1E6D;&#275;h yw&#333;s&#275;f l&#601;ma&#x1E6D;&#x1E6D;&#275;h m&#601;na&#353;&#353;eh gad&icirc; ben-s&ucirc;s&icirc;: </P>
<P>12&nbsp;l&#601;ma&#x1E6D;&#x1E6D;&#275;h &#x1E0F;&#257;n &#8216;amm&icirc;&#8217;&#275;l ben-g&#601;mall&icirc;: </P>
<P>13&nbsp;l&#601;ma&#x1E6D;&#x1E6D;&#275;h &#8217;&#257;&#353;&#275;r s&#601;&#x1E6F;&ucirc;r ben-m&icirc;&#x1E35;&#257;&#8217;&#275;l: </P>
<P>14&nbsp;l&#601;ma&#x1E6D;&#x1E6D;&#275;h naf&#601;t&#257;l&icirc; n<sup>a</sup>&#x1E25;&#601;b&icirc; ben-w&#257;f&#601;s&icirc;: </P>
<P>15&nbsp;l&#601;ma&#x1E6D;&#x1E6D;&#275;h &#x1E21;&#257;&#x1E0F; g&#601;&#8217;&ucirc;&#8217;&#275;l ben-m&#257;&#x1E35;&icirc;: </P>
<P>16&nbsp;&#8217;&#275;lleh &#353;&#601;mw&#333;&#x1E6F; h&#257;&#8217;&#259;n&#257;&#353;&icirc;m &#8217;&#259;&#353;er-&#353;&#257;l<sup>a</sup>&#x1E25; m&#333;&#353;eh l&#257;&#x1E6F;&ucirc;r &#8217;e&#x1E6F;-h&#257;&#8217;&#257;re&#x1E63; wayyiq&#601;r&#257;&#8217; m&#333;&#353;eh l&#601;hw&#333;&#353;&#275;&#8216;a bin-n&ucirc;n y&#601;hw&#333;&#353;u&#8216;a: </P>
<P>17&nbsp;wayyi&#353;&#601;l<sup>a</sup>&#x1E25; &#8217;&#333;&#x1E6F;&#257;m m&#333;&#353;eh l&#257;&#x1E6F;&ucirc;r &#8217;e&#x1E6F;-&#8217;ere&#x1E63; k&#601;n&#257;&#8216;an wayy&#333;&#8217;mer &#8217;&#259;l&#275;hem &#8216;&#259;l&ucirc; zeh banne&#x1E21;e&#x1E07; w<sup>a</sup>&#8216;&#259;l&icirc;&#x1E6F;em &#8217;e&#x1E6F;-h&acirc;&#257;r: </P>
<P>18&nbsp;&ucirc;r&#601;&#8217;&icirc;&#x1E6F;em &#8217;e&#x1E6F;-h&#257;&#8217;&#257;re&#x1E63; mah-hiw&#8217; w&#601;&#8217;e&#x1E6F;-h&#257;&#8216;&#257;m hayy&#333;&#353;&#275;&#x1E07; &#8216;&#257;leyh&#257; he&#x1E25;&#257;z&#257;q h&ucirc;&#8217; h&#259;r&#257;feh ham&#601;&#8216;a&#x1E6D; h&ucirc;&#8217; &#8217;im-r&#257;&#x1E07;: </P>
<P>19&nbsp;&ucirc;m&acirc; h&#257;&#8217;&#257;re&#x1E63; &#8217;&#259;&#353;er-h&ucirc;&#8217; y&#333;&#353;&#275;&#x1E07; b&#257;h h&#259;&#x1E6D;w&#333;&#x1E07;&acirc; hiw&#8217; &#8217;im-r&#257;&#8216;&acirc; &ucirc;m&acirc; he&#8216;&#257;r&icirc;m &#8217;&#259;&#353;er-h&ucirc;&#8217; yw&#333;&#353;&#275;&#x1E07; b&acirc;&#275;nn&acirc; hab&#601;m<sup>a</sup>&#x1E25;&#259;n&icirc;m &#8217;im b&#601;mi&#x1E07;&#601;&#x1E63;&#257;r&icirc;m: </P>
<P>20&nbsp;&ucirc;m&acirc; h&#257;&#8217;&#257;re&#x1E63; ha&#353;&#353;&#601;m&#275;n&acirc; hiw&#8217; &#8217;im-r&#257;z&acirc; h&#259;y&#275;&#353;-b&#257;h &#8216;&#275;&#x1E63; &#8217;im-&#8217;ayin w&#601;hi&#x1E6F;&#601;&#x1E25;azzaq&#601;tem &ucirc;l&#601;q<sup>a</sup>&#x1E25;&#601;tem mip&#601;r&icirc; h&#257;&#8217;&#257;re&#x1E63; w&#601;hayy&#257;m&icirc;m y&#601;m&ecirc; bik&ucirc;r&ecirc; &#8216;&#259;n&#257;&#x1E07;&icirc;m: </P>
<P>21&nbsp;wayy<sup>a</sup>&#8216;&#259;l&ucirc; wayy&#257;&#x1E6F;ur&ucirc; &#8217;e&#x1E6F;-h&#257;&#8217;&#257;re&#x1E63; mimmi&#x1E0F;&#601;bar-&#x1E63;in &#8216;a&#x1E0F;-r&#601;&#x1E25;&#333;&#x1E07; l&#601;&#x1E07;&#333;&#8217; &#x1E25;&#259;m&#257;&#x1E6F;: </P>
<P>22&nbsp;wayy<sup>a</sup>&#8216;&#259;l&ucirc; &#x1E07;anne&#x1E21;e&#x1E07; wayy&#257;&#x1E07;&#333;&#8217; &#8216;a&#x1E0F;-&#x1E25;e&#x1E07;&#601;rw&#333;n w&#601;&#353;&#257;m &#8217;&#259;&#x1E25;&icirc;man &#353;&#275;&#353;ay w&#601;&#x1E6F;al&#601;may y&#601;l&icirc;&#x1E0F;&ecirc; h&#257;&#8216;&#259;n&#257;q w&#601;&#x1E25;e&#x1E07;&#601;rw&#333;n &#353;e&#x1E07;<sup>a</sup>&#8216; &#353;&#257;n&icirc;m ni&#x1E07;&#601;n&#601;&#x1E6F;&acirc; lif&#601;n&ecirc; &#x1E63;&#333;&#8216;an mi&#x1E63;&#601;r&#257;yim: </P>
<P>23&nbsp;wayy&#257;&#x1E07;&#333;&#8217;&ucirc; &#8216;a&#x1E0F;-n<sup>a</sup>&#x1E25;al &#8217;e&#353;&#601;k&#333;l wayyi&#x1E35;&#601;r&#601;&#x1E6F;&ucirc; mi&#353;&#353;&#257;m z&#601;mw&#333;r&acirc; w&#601;&#8217;e&#353;&#601;kw&#333;l &#8216;&#259;n&#257;&#x1E07;&icirc;m &#8217;e&#x1E25;&#257;&#x1E0F; wayyi&#347;&#347;&#257;&#8217;uh&ucirc; &#x1E07;ammw&#333;&#x1E6D; bi&#353;&#601;n&#257;yim &ucirc;min-h&#257;rimm&#333;n&icirc;m &ucirc;min-hat&#601;&#8217;&#275;n&icirc;m: </P>
<P>24&nbsp;lamm&#257;qw&#333;m hah&ucirc;&#8217; q&#257;r&#257;&#8217; n<sup>a</sup>&#x1E25;al &#8217;e&#353;&#601;kw&#333;l &#8216;al &#8217;&#333;&#x1E0F;w&#333;&#x1E6F; h&#257;&#8217;e&#353;&#601;kw&#333;l &#8217;&#259;&#353;er-k&#257;r&#601;&#x1E6F;&ucirc; mi&#353;&#353;&#257;m b&#601;n&ecirc; yi&#347;&#601;r&#257;&#8217;&#275;l: </P>
<P>25&nbsp;wayy&#257;&#353;u&#x1E07;&ucirc; mit&ucirc;r h&#257;&#8217;&#257;re&#x1E63; miqq&#275;&#x1E63; &#8217;ar&#601;b&#257;&#8216;&icirc;m yw&#333;m: </P>
<P>26&nbsp;wayy&#275;l&#601;&#x1E35;&ucirc; wayy&#257;&#x1E07;&#333;&#8217;&ucirc; &#8217;el-m&#333;&#353;eh w&#601;&#8217;el-&#8217;ah&#259;r&#333;n w&#601;&#8217;el-k&#257;l-&#8216;&#259;&#x1E0F;a&#x1E6F; b&#601;n&ecirc;-yi&#347;&#601;r&#257;&#8217;&#275;l &#8217;el-mi&#x1E0F;&#601;bar p&#257;&#8217;r&#257;n q&#257;&#x1E0F;&#275;&#353;&acirc; wayy&#257;&#353;&icirc;&#x1E07;&ucirc; &#8217;w&#333;&#x1E6F;&#257;m d&#257;&#x1E07;&#257;r w&#601;&#8217;e&#x1E6F;-k&#257;l-h&#257;&#8216;&#275;&#x1E0F;&acirc; wayyar&#601;&#8217;&ucirc;m &#8217;e&#x1E6F;-p&#601;r&icirc; h&#257;&#8217;&#257;re&#x1E63;: </P>
<P>27&nbsp;way&#601;sap&#601;r&ucirc;-lw&#333; wayy&#333;&#8217;m&#601;r&ucirc; b&#257;&#8217;n&ucirc; &#8217;el-h&#257;&#8217;&#257;re&#x1E63; &#8217;&#259;&#353;er &#353;&#601;l<sup>a</sup>&#x1E25;&#601;t&#257;n&ucirc; w&#601;&#x1E21;am z&#257;&#x1E07;a&#x1E6F; &#x1E25;&#257;l&#257;&#x1E07; &ucirc;&#x1E0F;&#601;&#x1E07;a&#353; hiw&#8217; w&#601;zeh-pir&#601;y&#257;h: </P>
<P>28&nbsp;&#8217;efes k&icirc;-&#8216;az h&#257;&#8216;&#257;m hayy&#333;&#353;&#275;&#x1E07; b&#257;&#8217;&#257;re&#x1E63; w&#601;he&#8216;&#257;r&icirc;m b&#601;&#x1E63;urw&#333;&#x1E6F; g&#601;&#x1E0F;&#333;l&#333;&#x1E6F; m&#601;&#8217;&#333;&#x1E0F; w&#601;&#x1E21;am-y&#601;li&#x1E0F;&ecirc; h&#257;&#8216;&#259;n&#257;q r&#257;&#8217;&icirc;n&ucirc; &#353;&#257;m: </P>
<P>29&nbsp;&#8216;&#259;m&#257;l&#275;q yw&#333;&#353;&#275;&#x1E07; b&#601;&#8217;ere&#x1E63; hanne&#x1E21;e&#x1E07; w&#601;h<sup>a</sup>&#x1E25;it&icirc; w&#601;hay&#601;&#x1E07;&ucirc;s&icirc; w&#601;h&#257;&#8217;&#277;m&#333;r&icirc; yw&#333;&#353;&#275;&#x1E07; b&acirc;&#257;r w&#601;hak&#601;n<sup>a</sup>&#8216;&#259;n&icirc; y&#333;&#353;&#275;&#x1E07; &#8216;al-hayy&#257;m w&#601;&#8216;al ya&#x1E0F; hayyar&#601;d&#275;n: </P>
<P>30&nbsp;wayyahas k&#257;l&#275;&#x1E07; &#8217;e&#x1E6F;-h&#257;&#8216;&#257;m &#8217;el-m&#333;&#353;eh wayy&#333;&#8217;mer &#8216;&#257;l&#333;h n<sup>a</sup>&#8216;&#259;leh w&#601;y&#257;ra&#353;&#601;n&ucirc; &#8217;&#333;&#x1E6F;&#257;h k&icirc;-y&#257;&#x1E35;w&#333;l n&ucirc;&#x1E35;al l&#257;h: </P>
<P>31&nbsp;w&#601;h&#257;&#8217;&#259;n&#257;&#353;&icirc;m &#8217;&#259;&#353;er-&#8216;&#257;l&ucirc; &#8216;immw&#333; &#8217;&#257;m&#601;r&ucirc; l&#333;&#8217; n&ucirc;&#x1E35;al l<sup>a</sup>&#8216;&#259;lw&#333;&#x1E6F; &#8217;el-h&#257;&#8216;&#257;m k&icirc;-&#x1E25;&#257;z&#257;q h&ucirc;&#8217; mimmenn&ucirc;: </P>
<P>32&nbsp;wayyw&#333;&#x1E63;&icirc;&#8217;&ucirc; diba&#x1E6F; h&#257;&#8217;&#257;re&#x1E63; &#8217;&#259;&#353;er t&#257;r&ucirc; &#8217;&#333;&#x1E6F;&#257;h &#8217;el-b&#601;n&ecirc; yi&#347;&#601;r&#257;&#8217;&#275;l l&#275;&#8217;m&#333;r h&#257;&#8217;&#257;re&#x1E63; &#8217;&#259;&#353;er &#8216;&#257;&#x1E07;ar&#601;n&ucirc; &#x1E07;&#257;h l&#257;&#x1E6F;&ucirc;r &#8217;&#333;&#x1E6F;&#257;h &#8217;ere&#x1E63; &#8217;&#333;&#x1E35;ele&#x1E6F; yw&#333;&#353;&#601;&#x1E07;eyh&#257; hiw&#8217; w&#601;&#x1E35;&#257;l-h&#257;&#8216;&#257;m &#8217;&#259;&#353;er-r&#257;&#8217;&icirc;n&ucirc; &#x1E07;&#601;&#x1E6F;w&#333;&#x1E35;&#257;h &#8217;an&#601;&#353;&ecirc; midw&#333;&#x1E6F;: </P>
<P>33&nbsp;w&#601;&#353;&#257;m r&#257;&#8217;&icirc;n&ucirc; &#8217;e&#x1E6F;-hann&#601;f&icirc;l&icirc;m b&#601;n&ecirc; &#8216;&#259;n&#257;q min-hann&#601;fil&icirc;m wann&#601;h&icirc; &#x1E07;&#601;&#8216;&ecirc;n&ecirc;n&ucirc; k<sup>a</sup>&#x1E25;&#259;&#x1E21;&#257;&#x1E07;&icirc;m w&#601;&#x1E35;&#275;n h&#257;y&icirc;n&ucirc; b&#601;&#8216;&ecirc;n&ecirc;hem: </P>
</TD>
</TABLE>
<P><HR>
<CENTER>
<A HREF="num014">Next: Numbers (Bemidbar) Chapter 14</A></CENTER>
</BODY>
</HTML>
