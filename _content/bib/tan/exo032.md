[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/exo032)  [KJV](../kjv/exo032)  [Sep](../sep/exo032) 
[Vul](../vul/exo032)   
  
[Exodus (Shemot) Index](exo)  
  [Previous](exo031)  [Next](exo033) 

------------------------------------------------------------------------

### Tanach (Hebrew): Exodus (Shemot) Chapter 32

‎<span id="001">1</span> ‏וַיַּ֣רְא הָעָ֔ם כִּֽי־בֹשֵׁ֥שׁ מֹשֶׁ֖ה
לָרֶ֣דֶת מִן־הָהָ֑ר וַיִּקָּהֵ֨ל הָעָ֜ם עַֽל־אַהֲרֹ֗ן וַיֹּאמְר֤וּ
אֵלָיו֙ ק֣וּם׀ עֲשֵׂה־לָ֣נוּ אֱלֹהִ֗ים אֲשֶׁ֤ר יֵֽלְכוּ֙ לְפָנֵ֔ינוּ
כִּי־זֶ֣ה׀ מֹשֶׁ֣ה הָאִ֗ישׁ אֲשֶׁ֤ר הֶֽעֱלָ֙נוּ֙ מֵאֶ֣רֶץ מִצְרַ֔יִם
לֹ֥א יָדַ֖עְנוּ מֶה־הָ֥יָה לֽוֹ׃

‎<span id="002">2</span> ‏וַיֹּ֤אמֶר אֲלֵהֶם֙ אַהֲרֹ֔ן פָּֽרְקוּ֙
נִזְמֵ֣י הַזָּהָ֔ב אֲשֶׁר֙ בְּאָזְנֵ֣י נְשֵׁיכֶ֔ם בְּנֵיכֶ֖ם
וּבְנֹתֵיכֶ֑ם וְהָבִ֖יאוּ אֵלָֽי׃

‎<span id="003">3</span> ‏וַיִּתְפָּֽרְקוּ֙ כָּל־הָעָ֔ם אֶת־נִזְמֵ֥י
הַזָּהָ֖ב אֲשֶׁ֣ר בְּאָזְנֵיהֶ֑ם וַיָּבִ֖יאוּ אֶֽל־אַהֲרֹֽן׃

‎<span id="004">4</span> ‏וַיִּקַּ֣ח מִיָּדָ֗ם וַיָּ֤צַר אֹתוֹ֙
בַּחֶ֔רֶט וַֽיַּעֲשֵׂ֖הוּ עֵ֣גֶל מַסֵּכָ֑ה וַיֹּ֣אמְר֔וּ אֵ֤לֶּה
אֱלֹהֶ֙יךָ֙ יִשְׂרָאֵ֔ל אֲשֶׁ֥ר הֶעֱל֖וּךָ מֵאֶ֥רֶץ מִצְרָֽיִם׃

‎<span id="005">5</span> ‏וַיַּ֣רְא אַהֲרֹ֔ן וַיִּ֥בֶן מִזְבֵּ֖חַ
לְפָנָ֑יו וַיִּקְרָ֤א אַֽהֲרֹן֙ וַיֹּאמַ֔ר חַ֥ג לַיהוָ֖ה מָחָֽר׃

‎<span id="006">6</span> ‏וַיַּשְׁכִּ֙ימוּ֙ מִֽמָּחֳרָ֔ת וַיַּעֲל֣וּ
עֹלֹ֔ת וַיַּגִּ֖שׁוּ שְׁלָמִ֑ים וַיֵּ֤שֶׁב הָעָם֙ לֶֽאֱכֹ֣ל וְשָׁת֔וֹ
וַיָּקֻ֖מוּ לְצַחֵֽק׃ פ

‎<span id="007">7</span> ‏וַיְדַבֵּ֥ר יְהוָ֖ה אֶל־מֹשֶׁ֑ה לֶךְ־רֵ֕ד
כִּ֚י שִׁחֵ֣ת עַמְּךָ֔ אֲשֶׁ֥ר הֶעֱלֵ֖יתָ מֵאֶ֥רֶץ מִצְרָֽיִם׃

‎<span id="008">8</span> ‏סָ֣רוּ מַהֵ֗ר מִן־הַדֶּ֙רֶךְ֙ אֲשֶׁ֣ר
צִוִּיתִ֔ם עָשׂ֣וּ לָהֶ֔ם עֵ֖גֶל מַסֵּכָ֑ה וַיִּשְׁתַּֽחֲווּ־לוֹ֙
וַיִּזְבְּחוּ־ל֔וֹ וַיֹּ֣אמְר֔וּ אֵ֤לֶּה אֱלֹהֶ֙יךָ֙ יִשְׂרָאֵ֔ל אֲשֶׁ֥ר
הֶֽעֱל֖וּךָ מֵאֶ֥רֶץ מִצְרָֽיִם׃

‎<span id="009">9</span> ‏וַיֹּ֥אמֶר יְהוָ֖ה אֶל־מֹשֶׁ֑ה רָאִ֙יתִי֙
אֶת־הָעָ֣ם הַזֶּ֔ה וְהִנֵּ֥ה עַם־קְשֵׁה־עֹ֖רֶף הֽוּא׃

‎<span id="010">10</span> ‏וְעַתָּה֙ הַנִּ֣יחָה לִּ֔י וְיִֽחַר־אַפִּ֥י
בָהֶ֖ם וַאֲכַלֵּ֑ם וְאֶֽעֱשֶׂ֥ה אוֹתְךָ֖ לְג֥וֹי גָּדֽוֹל׃

‎<span id="011">11</span> ‏וַיְחַ֣ל מֹשֶׁ֔ה אֶת־פְּנֵ֖י יְהוָ֣ה
אֱלֹהָ֑יו וַיֹּ֗אמֶר לָמָ֤ה יְהוָה֙ יֶחֱרֶ֤ה אַפְּךָ֙ בְּעַמֶּ֔ךָ
אֲשֶׁ֤ר הוֹצֵ֙אתָ֙ מֵאֶ֣רֶץ מִצְרַ֔יִם בְּכֹ֥חַ גָּד֖וֹל וּבְיָ֥ד
חֲזָקָֽה׃

‎<span id="012">12</span> ‏לָמָּה֩ יֹאמְר֨וּ מִצְרַ֜יִם לֵאמֹ֗ר
בְּרָעָ֤ה הֽוֹצִיאָם֙ לַהֲרֹ֤ג אֹתָם֙ בֶּֽהָרִ֔ים וּ֨לְכַלֹּתָ֔ם מֵעַ֖ל
פְּנֵ֣י הָֽאֲדָמָ֑ה שׁ֚וּב מֵחֲר֣וֹן אַפֶּ֔ךָ וְהִנָּחֵ֥ם עַל־הָרָעָ֖ה
לְעַמֶּֽךָ׃

‎<span id="013">13</span> ‏זְכֹ֡ר לְאַבְרָהָם֩ לְיִצְחָ֨ק
וּלְיִשְׂרָאֵ֜ל עֲבָדֶ֗יךָ אֲשֶׁ֨ר נִשְׁבַּ֣עְתָּ לָהֶם֮ בָּךְ֒
וַתְּדַבֵּ֣ר אֲלֵהֶ֔ם אַרְבֶּה֙ אֶֽת־זַרְעֲכֶ֔ם כְּכוֹכְבֵ֖י
הַשָּׁמָ֑יִם וְכָל־הָאָ֨רֶץ הַזֹּ֜את אֲשֶׁ֣ר אָמַ֗רְתִּי אֶתֵּן֙
לְזַרְעֲכֶ֔ם וְנָחֲל֖וּ לְעֹלָֽם׃

‎<span id="014">14</span> ‏וַיִּנָּ֖חֶם יְהוָ֑ה עַל־הָ֣רָעָ֔ה אֲשֶׁ֥ר
דִּבֶּ֖ר לַעֲשׂ֥וֹת לְעַמּֽוֹ׃ פ

‎<span id="015">15</span> ‏וַיִּ֜פֶן וַיֵּ֤רֶד מֹשֶׁה֙ מִן־הָהָ֔ר
וּשְׁנֵ֛י לֻחֹ֥ת הָעֵדֻ֖ת בְּיָד֑וֹ לֻחֹ֗ת כְּתֻבִים֙ מִשְּׁנֵ֣י
עֶבְרֵיהֶ֔ם מִזֶּ֥ה וּמִזֶּ֖ה הֵ֥ם כְּתֻבִֽים׃

‎<span id="016">16</span> ‏וְהַ֨לֻּחֹ֔ת מַעֲשֵׂ֥ה אֱלֹהִ֖ים הֵ֑מָּה
וְהַמִּכְתָּ֗ב מִכְתַּ֤ב אֱלֹהִים֙ ה֔וּא חָר֖וּת עַל־הַלֻּחֹֽת׃

‎<span id="017">17</span> ‏וַיִּשְׁמַ֧ע יְהוֹשֻׁ֛עַ אֶת־ק֥וֹל הָעָ֖ם
בְּרֵעֹ֑ה<sup>q</sup> וַיֹּ֙אמֶר֙ אֶל־מֹשֶׁ֔ה ק֥וֹל מִלְחָמָ֖ה
בַּֽמַּחֲנֶה׃<sup>1</sup>

‎<span id="018">18</span> ‏וַיֹּ֗אמֶר אֵ֥ין קוֹל֙ עֲנ֣וֹת גְּבוּרָ֔ה
וְאֵ֥ין ק֖וֹל עֲנ֣וֹת חֲלוּשָׁ֑ה ק֣וֹל עַנּ֔וֹת אָנֹכִ֖י שֹׁמֵֽעַ׃

‎<span id="019">19</span> ‏וַֽיְהִ֗י כַּאֲשֶׁ֤ר קָרַב֙ אֶל־הַֽמַּחֲנֶ֔ה
וַיַּ֥רְא אֶת־הָעֵ֖גֶל וּמְחֹלֹ֑ת וַיִּֽחַר־אַ֣ף מֹשֶׁ֗ה וַיַּשְׁלֵ֤ךְ
מידו מִיָּדָיו֙ אֶת־הַלֻּחֹ֔ת וַיְשַׁבֵּ֥ר אֹתָ֖ם תַּ֥חַת הָהָֽר׃

‎<span id="020">20</span> ‏וַיִּקַּ֞ח אֶת־הָעֵ֨גֶל אֲשֶׁ֤ר עָשׂוּ֙
וַיִּשְׂרֹ֣ף בָּאֵ֔שׁ וַיִּטְחַ֖ן עַ֣ד אֲשֶׁר־דָּ֑ק וַיִּ֙זֶר֙
עַל־פְּנֵ֣י הַמַּ֔יִם וַיַּ֖שְׁקְ אֶת־בְּנֵ֥י יִשְׂרָאֵֽל׃

‎<span id="021">21</span> ‏וַיֹּ֤אמֶר מֹשֶׁה֙ אֶֽל־אַהֲרֹ֔ן מֶֽה־עָשָׂ֥ה
לְךָ֖ הָעָ֣ם הַזֶּ֑ה כִּֽי־הֵבֵ֥אתָ עָלָ֖יו חֲטָאָ֥ה גְדֹלָֽה׃

‎<span id="022">22</span> ‏וַיֹּ֣אמֶר אַהֲרֹ֔ן אַל־יִ֥חַר אַ֖ף אֲדֹנִ֑י
אַתָּה֙ יָדַ֣עְתָּ אֶת־הָעָ֔ם כִּ֥י בְרָ֖ע הֽוּא׃

‎<span id="023">23</span> ‏וַיֹּ֣אמְרוּ לִ֔י עֲשֵׂה־לָ֣נוּ אֱלֹהִ֔ים
אֲשֶׁ֥ר יֵלְכ֖וּ לְפָנֵ֑ינוּ כִּי־זֶ֣ה׀ מֹשֶׁ֣ה הָאִ֗ישׁ אֲשֶׁ֤ר
הֶֽעֱלָ֙נוּ֙ מֵאֶ֣רֶץ מִצְרַ֔יִם לֹ֥א יָדַ֖עְנוּ מֶה־הָ֥יָה לֽוֹ׃

‎<span id="024">24</span> ‏וָאֹמַ֤ר לָהֶם֙ לְמִ֣י זָהָ֔ב הִתְפָּרָ֖קוּ
וַיִּתְּנוּ־לִ֑י וָאַשְׁלִכֵ֣הוּ בָאֵ֔שׁ וַיֵּצֵ֖א הָעֵ֥גֶל הַזֶּֽה׃

‎<span id="025">25</span> ‏וַיַּ֤רְא מֹשֶׁה֙ אֶת־הָעָ֔ם כִּ֥י פָרֻ֖עַ
ה֑וּא כִּֽי־פְרָעֹ֣ה אַהֲרֹ֔ן לְשִׁמְצָ֖ה בְּקָמֵיהֶֽם׃

‎<span id="026">26</span> ‏וַיַּעֲמֹ֤ד מֹשֶׁה֙ בְּשַׁ֣עַר הַֽמַּחֲנֶ֔ה
וַיֹּ֕אמֶר מִ֥י לַיהוָ֖ה אֵלָ֑י וַיֵּאָסְפ֥וּ אֵלָ֖יו כָּל־בְּנֵ֥י
לֵוִֽי׃

‎<span id="027">27</span> ‏וַיֹּ֣אמֶר לָהֶ֗ם כֹּֽה־אָמַ֤ר יְהוָה֙
אֱלֹהֵ֣י יִשְׂרָאֵ֔ל שִׂ֥ימוּ אִישׁ־חַרְבּ֖וֹ עַל־יְרֵכ֑וֹ עִבְר֨וּ
וָשׁ֜וּבוּ מִשַּׁ֤עַר לָשַׁ֙עַר֙ בַּֽמַּחֲנֶ֔ה וְהִרְג֧וּ
אִֽישׁ־אֶת־אָחִ֛יו וְאִ֥ישׁ אֶת־רֵעֵ֖הוּ וְאִ֥ישׁ אֶת־קְרֹבֽוֹ׃

‎<span id="028">28</span> ‏וַיַּֽעֲשׂ֥וּ בְנֵֽי־לֵוִ֖י כִּדְבַ֣ר מֹשֶׁ֑ה
וַיִּפֹּ֤ל מִן־הָעָם֙ בַּיּ֣וֹם הַה֔וּא כִּשְׁלֹ֥שֶׁת אַלְפֵ֖י אִֽישׁ׃

‎<span id="029">29</span> ‏וַיֹּ֣אמֶר מֹשֶׁ֗ה מִלְא֨וּ יֶדְכֶ֤ם הַיּוֹם֙
לַֽיהוָ֔ה כִּ֛י אִ֥ישׁ בִּבְנ֖וֹ וּבְאָחִ֑יו וְלָתֵ֧ת עֲלֵיכֶ֛ם הַיּ֖וֹם
בְּרָכָֽה׃

‎<span id="030">30</span> ‏וַיְהִי֙ מִֽמָּחֳרָ֔ת וַיֹּ֤אמֶר מֹשֶׁה֙
אֶל־הָעָ֔ם אַתֶּ֥ם חֲטָאתֶ֖ם חֲטָאָ֣ה גְדֹלָ֑ה וְעַתָּה֙ אֶֽעֱלֶ֣ה
אֶל־יְהוָ֔ה אוּלַ֥י אֲכַפְּרָ֖ה בְּעַ֥ד חַטַּאתְכֶֽם׃

‎<span id="031">31</span> ‏וַיָּ֧שָׁב מֹשֶׁ֛ה אֶל־יְהוָ֖ה וַיֹּאמַ֑ר
אָ֣נָּ֗א חָטָ֞א הָעָ֤ם הַזֶּה֙ חֲטָאָ֣ה גְדֹלָ֔ה וַיַּֽעֲשׂ֥וּ לָהֶ֖ם
אֱלֹהֵ֥י זָהָֽב׃

‎<span id="032">32</span> ‏וְעַתָּ֖ה אִם־תִּשָּׂ֣א חַטָּאתָ֑ם
וְאִם־אַ֕יִן מְחֵ֣נִי נָ֔א מִֽסִּפְרְךָ֖ אֲשֶׁ֥ר כָּתָֽבְתָּ׃

‎<span id="033">33</span> ‏וַיֹּ֥אמֶר יְהוָ֖ה אֶל־מֹשֶׁ֑ה מִ֚י אֲשֶׁ֣ר
חָֽטָא־לִ֔י אֶמְחֶ֖נּוּ מִסִּפְרִֽי׃

‎<span id="034">34</span> ‏וְעַתָּ֞ה לֵ֣ךְ׀ נְחֵ֣ה אֶת־הָעָ֗ם אֶ֤ל
אֲשֶׁר־דִּבַּ֙רְתִּי֙ לָ֔ךְ הִנֵּ֥ה מַלְאָכִ֖י יֵלֵ֣ךְ לְפָנֶ֑יךָ
וּבְי֣וֹם פָּקְדִ֔י וּפָקַדְתִּ֥י עֲלֵיהֶ֖ם חַטָּאתָֽם׃

‎<span id="035">35</span> ‏וַיִּגֹּ֥ף יְהוָ֖ה אֶת־הָעָ֑ם עַ֚ל אֲשֶׁ֣ר
עָשׂ֣וּ אֶת־הָעֵ֔גֶל אֲשֶׁ֥ר עָשָׂ֖ה אַהֲרֹֽן׃ ס

1 wayyarə’ hā‘ām kî-ḇōšēš mōšeh lāreḏeṯ min-hâār wayyiqqâēl hā‘ām
‘al-’ahărōn wayyō’mərû ’ēlāyw qûm\| ‘ăśēh-lānû ’ĕlōhîm ’ăšer yēləḵû
ləfānênû kî-zeh\| mōšeh hā’îš ’ăšer he‘ĕlānû mē’ereṣ miṣərayim lō’
yāḏ<sup>a</sup>‘ənû meh-hāyâ lwō:

2 wayyō’mer ’ălēhem ’ahărōn pārəqû nizəmê hazzâāḇ ’ăšer bə’āzənê nəšêḵem
bənêḵem ûḇənōṯêḵem wəhāḇî’û ’ēlāy:

3 wayyiṯəpārəqû kāl-hā‘ām ’eṯ-nizəmê hazzâāḇ ’ăšer bə’āzənêhem wayyāḇî’û
’el-’ahărōn:

4 wayyiqq<sup>a</sup>ḥ mîyāḏām wayyāṣar ’ōṯwō b<sup>a</sup>ḥereṭ
wayy<sup>a</sup>‘ăśēhû ‘ēḡel massēḵâ wayyō’mərû ’ēlleh ’ĕlōheyḵā
yiśərā’ēl ’ăšer he‘ĕlûḵā mē’ereṣ miṣərāyim:

5 wayyarə’ ’ahărōn wayyiḇen mizəbēḥa ləfānāyw wayyiqərā’ ’ahărōn
wayyō’mar ḥaḡ layhwâ māḥār:

6 wayyašəkîmû mimmāḥŏrāṯ wayy<sup>a</sup>‘ălû ‘ōlōṯ wayyagišû šəlāmîm
wayyēšeḇ hā‘ām le’ĕḵōl wəšāṯwō wayyāqumû ləṣ<sup>a</sup>ḥēq: f

7 wayəḏabēr yəhwâ ’el-mōšeh leḵə-rēḏ kî šiḥēṯ ‘amməḵā ’ăšer he‘ĕlêṯā
mē’ereṣ miṣərāyim:

8 sārû mahēr min-hadereḵə ’ăšer ṣiûîṯim ‘āśû lâem ‘ēḡel massēḵâ
wayyišət<sup>a</sup>ḥăwû-lwō wayyizəbəḥû-lwō wayyō’mərû ’ēlleh ’ĕlōheyḵā
yiśərā’ēl ’ăšer he‘ĕlûḵā mē’ereṣ miṣərāyim:

9 wayyō’mer yəhwâ ’el-mōšeh rā’îṯî ’eṯ-hā‘ām hazzeh wəhinnēh
‘am-qəšēh-‘ōref hû’:

10 wə‘atâ hannîḥâ llî wəyiḥar-’apî ḇâem wa’ăḵallēm wə’e‘ĕśeh ’wōṯəḵā
ləḡwōy gāḏwōl:

11 wayəḥal mōšeh ’eṯ-pənê yəhwâ ’ĕlōhāyw wayyō’mer lāmâ yəhwâ yeḥĕreh
’apəḵā bə‘ammeḵā ’ăšer hwōṣē’ṯā mē’ereṣ miṣərayim bəḵōḥa gāḏwōl ûḇəyāḏ
ḥăzāqâ:

12 lāmmâ yō’mərû miṣərayim lē’mōr bərā‘â hwōṣî’ām lahărōḡ ’ōṯām behārîm
ûləḵallōṯām mē‘al pənê hā’ăḏāmâ šûḇ mēḥărwōn ’apeḵā wəhinnāḥēm
‘al-hārā‘â lə‘ammeḵā:

13 zəḵōr lə’aḇərâām ləyiṣəḥāq ûləyiśərā’ēl ‘ăḇāḏeyḵā ’ăšer
nišəb<sup>a</sup>‘ətā lâem bāḵə watəḏabēr ’ălēhem ’arəbeh ’eṯ-zarə‘ăḵem
kəḵwōḵəḇê haššāmāyim wəḵāl-hā’āreṣ hazzō’ṯ ’ăšer ’āmarətî ’etēn
ləzarə‘ăḵem wənāḥălû lə‘ōlām:

14 wayyinnāḥem yəhwâ ‘al-hārā‘â ’ăšer diber l<sup>a</sup>‘ăśwōṯ
lə‘ammwō: f

15 wayyifen wayyēreḏ mōšeh min-hâār ûšənê luḥōṯ hā‘ēḏuṯ bəyāḏwō luḥōṯ
kəṯuḇîm miššənê ‘eḇərêhem mizzeh ûmizzeh hēm kəṯuḇîm:

16 wəhalluḥōṯ m<sup>a</sup>‘ăśēh ’ĕlōhîm hēmmâ wəhammiḵətāḇ miḵətaḇ
’ĕlōhîm hû’ ḥārûṯ ‘al-halluḥōṯ:

17 wayyišəm<sup>a</sup>‘ yəhwōšu‘a ’eṯ-qwōl hā‘ām bərē‘ōh<sup>q</sup>
wayyō’mer ’el-mōšeh qwōl miləḥāmâ bamm<sup>a</sup>ḥăneh:<sup>1</sup>

18 wayyō’mer ’ên qwōl ‘ănwōṯ gəḇûrâ wə’ên qwōl ‘ănwōṯ ḥălûšâ qwōl
‘annwōṯ ’ānōḵî šōmē‘a:

19 wayəhî ka’ăšer qāraḇ ’el-hamm<sup>a</sup>ḥăneh wayyarə’ ’eṯ-hā‘ēḡel
ûməḥōlōṯ wayyiḥar-’af mōšeh wayyašəlēḵə mîyāḏwō mîyāḏāyw ’eṯ-halluḥōṯ
wayəšabēr ’ōṯām t<sup>a</sup>ḥaṯ hâār:

20 wayyiqq<sup>a</sup>ḥ ’eṯ-hā‘ēḡel ’ăšer ‘āśû wayyiśərōf bā’ēš
wayyiṭəḥan ‘aḏ ’ăšer-dāq wayyizer ‘al-pənê hammayim wayyašəqə ’eṯ-bənê
yiśərā’ēl:

21 wayyō’mer mōšeh ’el-’ahărōn meh-‘āśâ ləḵā hā‘ām hazzeh kî-hēḇē’ṯā
‘ālāyw ḥăṭā’â ḡəḏōlâ:

22 wayyō’mer ’ahărōn ’al-yiḥar ’af ’ăḏōnî ’atâ yāḏ<sup>a</sup>‘ətā
’eṯ-hā‘ām kî ḇərā‘ hû’:

23 wayyō’mərû lî ‘ăśēh-lānû ’ĕlōhîm ’ăšer yēləḵû ləfānênû kî-zeh\| mōšeh
hā’îš ’ăšer he‘ĕlānû mē’ereṣ miṣərayim lō’ yāḏ<sup>a</sup>‘ənû meh-hāyâ
lwō:

24 wā’ōmar lâem ləmî zâāḇ hiṯəpārāqû wayyitənû-lî wā’ašəliḵēhû ḇā’ēš
wayyēṣē’ hā‘ēḡel hazzeh:

25 wayyarə’ mōšeh ’eṯ-hā‘ām kî fāru‘a hû’ kî-fərā‘ōh ’ahărōn ləšiməṣâ
bəqāmêhem:

26 wayy<sup>a</sup>‘ămōḏ mōšeh bəš<sup>a</sup>‘ar hamm<sup>a</sup>ḥăneh
wayyō’mer mî layhwâ ’ēlāy wayyē’āsəfû ’ēlāyw kāl-bənê lēwî:

27 wayyō’mer lâem kōh-’āmar yəhwâ ’ĕlōhê yiśərā’ēl śîmû ’îš-ḥarəbwō
‘al-yərēḵwō ‘iḇərû wāšûḇû mišš<sup>a</sup>‘ar lāš<sup>a</sup>‘ar
bamm<sup>a</sup>ḥăneh wəhirəḡû ’îš-’eṯ-’āḥîw wə’îš ’eṯ-rē‘ēhû wə’îš
’eṯ-qərōḇwō:

28 wayy<sup>a</sup>‘ăśû ḇənê-lēwî kiḏəḇar mōšeh wayyipōl min-hā‘ām
bayywōm hahû’ kišəlōšeṯ ’aləfê ’îš:

29 wayyō’mer mōšeh milə’û yeḏəḵem hayywōm layhwâ kî ’îš biḇənwō ûḇə’āḥîw
wəlāṯēṯ ‘ălêḵem hayywōm bərāḵâ:

30 wayəhî mimmāḥŏrāṯ wayyō’mer mōšeh ’el-hā‘ām ’atem ḥăṭā’ṯem ḥăṭā’â
ḡəḏōlâ wə‘atâ ’e‘ĕleh ’el-yəhwâ ’ûlay ’ăḵapərâ bə‘aḏ ḥaṭṭa’ṯəḵem:

31 wayyāšāḇ mōšeh ’el-yəhwâ wayyō’mar ’ānnā’ ḥāṭā’ hā‘ām hazzeh ḥăṭā’â
ḡəḏōlâ wayy<sup>a</sup>‘ăśû lâem ’ĕlōhê zâāḇ:

32 wə‘atâ ’im-tiśśā’ ḥaṭṭā’ṯām wə’im-’ayin məḥēnî nā’ missifərəḵā ’ăšer
kāṯāḇətā:

33 wayyō’mer yəhwâ ’el-mōšeh mî ’ăšer ḥāṭā’-lî ’eməḥennû missifərî:

34 wə‘atâ lēḵə\| nəḥēh ’eṯ-hā‘ām ’el ’ăšer-dibarətî lāḵə hinnēh malə’āḵî
yēlēḵə ləfāneyḵā ûḇəywōm pāqəḏî ûfāqaḏətî ‘ălêhem ḥaṭṭā’ṯām:

35 wayyigōf yəhwâ ’eṯ-hā‘ām ‘al ’ăšer ‘āśû ’eṯ-hā‘ēḡel ’ăšer ‘āśâ
’ahărōn: s

------------------------------------------------------------------------

[Next: Exodus (Shemot) Chapter 33](exo033)
