<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 88</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa088">Polyglot</A>&nbsp;
<A HREF="../kjv/psa088">KJV</A>&nbsp;
<A HREF="../sep/psa088">Sep</A>&nbsp;
<A HREF="../vul/psa088">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa087">Previous</A>&nbsp;
<A HREF="psa089">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 88</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;שִׁ֥יר מִזְמ֗וֹר לִבְנֵ֫י קֹ֥רַח לַמְנַצֵּ֣חַ עַל־מָחֲלַ֣ת לְעַנּ֑וֹת מַ֝שְׂכִּ֗יל לְהֵימָ֥ן הָאֶזְרָחִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;יְ֭הוָה אֱלֹהֵ֣י יְשׁוּעָתִ֑י יוֹם־צָעַ֖קְתִּי בַלַּ֣יְלָה נֶגְדֶּֽךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;תָּב֣וֹא לְ֭פָנֶיךָ תְּפִלָּתִ֑י הַטֵּֽה־אָ֝זְנְךָ֗ לְרִנָּתִֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּֽי־שָֽׂבְעָ֣ה בְרָע֣וֹת נַפְשִׁ֑י וְחַיַּ֗י לִשְׁא֥וֹל הִגִּֽיעוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;נֶ֭חְשַׁבְתִּי עִם־י֣וֹרְדֵי ב֑וֹר הָ֝יִ֗יתִי כְּגֶ֣בֶר אֵֽין־אֱיָֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בַּמֵּתִ֗ים חָ֫פְשִׁ֥י כְּמ֤וֹ חֲלָלִ֨ים׀ שֹׁ֥כְבֵי קֶ֗בֶר אֲשֶׁ֤ר לֹ֣א זְכַרְתָּ֣ם ע֑וֹד וְ֝הֵ֗מָּה מִיָּדְךָ֥ נִגְזָֽרוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;שַׁ֭תַּנִי בְּב֣וֹר תַּחְתִּיּ֑וֹת בְּ֝מַחֲשַׁכִּ֗ים בִּמְצֹלֽוֹת׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עָ֭לַי סָמְכָ֣ה חֲמָתֶ֑ךָ וְכָל־מִ֝שְׁבָּרֶ֗יךָ עִנִּ֥יתָ סֶּֽלָה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הִרְחַ֥קְתָּ מְיֻדָּעַ֗י מִ֫מֶּ֥נִּי שַׁתַּ֣נִי תוֹעֵב֣וֹת לָ֑מוֹ כָּ֝לֻ֗א וְלֹ֣א אֵצֵֽא׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עֵינִ֥י דָאֲבָ֗ה מִנִּ֫י עֹ֥נִי קְרָאתִ֣יךָ יְהוָ֣ה בְּכָל־י֑וֹם שִׁטַּ֖חְתִּי אֵלֶ֣יךָ כַפָּֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הֲלַמֵּתִ֥ים תַּעֲשֶׂה־פֶּ֑לֶא אִם־רְ֝פָאִ֗ים יָק֤וּמוּ׀ יוֹד֬וּךָ סֶּֽלָה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הַיְסֻפַּ֣ר בַּקֶּ֣בֶר חַסְדֶּ֑ךָ אֱ֝מֽוּנָתְךָ֗ בָּאֲבַדּֽוֹן׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הֲיִוָּדַ֣ע בַּחֹ֣שֶׁךְ פִּלְאֶ֑ךָ וְ֝צִדְקָתְךָ֗ בְּאֶ֣רֶץ נְשִׁיָּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַאֲנִ֤י׀ אֵלֶ֣יךָ יְהוָ֣ה שִׁוַּ֑עְתִּי וּ֝בַבֹּ֗קֶר תְּֽפִלָּתִ֥י תְקַדְּמֶֽךָּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;לָמָ֣ה יְ֭הוָה תִּזְנַ֣ח נַפְשִׁ֑י תַּסְתִּ֖יר פָּנֶ֣יךָ מִמֶּֽנִּי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;עָ֘נִ֤י אֲנִ֣י וְגוֵֹ֣עַ מִנֹּ֑עַר נָשָׂ֖אתִי אֵמֶ֣יךָ אָפֽוּנָה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;עָ֭לַי עָבְר֣וּ חֲרוֹנֶ֑יךָ בִּ֝עוּתֶ֗יךָ צִמְּתוּתֻֽנִי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;סַבּ֣וּנִי כַ֭מַּיִם כָּל־הַיּ֑וֹם הִקִּ֖יפוּ עָלַ֣י יָֽחַד׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הִרְחַ֣קְתָּ מִ֭מֶּנִּי אֹהֵ֣ב וָרֵ֑עַ מְֽיֻדָּעַ֥י מַחְשָֽׁךְ׃ </P>
</TD>
<TD WIDTH="50%">
<P>1&nbsp;&#353;&icirc;r miz&#601;mw&#333;r li&#x1E07;&#601;n&ecirc; q&#333;r<sup>a</sup>&#x1E25; lam&#601;na&#x1E63;&#x1E63;&#275;&#x1E25;a &#8216;al-m&#257;&#x1E25;&#259;la&#x1E6F; l&#601;&#8216;annw&#333;&#x1E6F; ma&#347;&#601;k&icirc;l l&#601;h&ecirc;m&#257;n h&#257;&#8217;ez&#601;r&#257;&#x1E25;&icirc;: </P>
<P>2&nbsp;y&#601;hw&acirc; &#8217;&#277;l&#333;h&ecirc; y&#601;&#353;&ucirc;&#8216;&#257;&#x1E6F;&icirc; yw&#333;m-&#x1E63;&#257;&#8216;aq&#601;t&icirc; &#x1E07;allay&#601;l&acirc; ne&#x1E21;&#601;de&#x1E35;&#257;: </P>
<P>3&nbsp;t&#257;&#x1E07;w&#333;&#8217; l&#601;f&#257;ney&#x1E35;&#257; t&#601;fill&#257;&#x1E6F;&icirc; ha&#x1E6D;&#x1E6D;&#275;h-&#8217;&#257;z&#601;n&#601;&#x1E35;&#257; l&#601;rinn&#257;&#x1E6F;&icirc;: </P>
<P>4&nbsp;k&icirc;-&#347;&#257;&#x1E07;&#601;&#8216;&acirc; &#x1E07;&#601;r&#257;&#8216;w&#333;&#x1E6F; naf&#601;&#353;&icirc; w&#601;&#x1E25;ayyay li&#353;&#601;&#8217;w&#333;l hig&icirc;&#8216;&ucirc;: </P>
<P>5&nbsp;ne&#x1E25;&#601;&#353;a&#x1E07;&#601;t&icirc; &#8216;im-yw&#333;r&#601;&#x1E0F;&ecirc; &#x1E07;w&#333;r h&#257;y&icirc;&#x1E6F;&icirc; k&#601;&#x1E21;e&#x1E07;er &#8217;&ecirc;n-&#8217;&#277;y&#257;l: </P>
<P>6&nbsp;bamm&#275;&#x1E6F;&icirc;m &#x1E25;&#257;f&#601;&#353;&icirc; k&#601;mw&#333; &#x1E25;&#259;l&#257;l&icirc;m| &#353;&#333;&#x1E35;&#601;&#x1E07;&ecirc; qe&#x1E07;er &#8217;&#259;&#353;er l&#333;&#8217; z&#601;&#x1E35;ar&#601;t&#257;m &#8216;w&#333;&#x1E0F; w&#601;h&#275;mm&acirc; m&icirc;y&#257;&#x1E0F;&#601;&#x1E35;&#257; ni&#x1E21;&#601;z&#257;r&ucirc;: </P>
<P>7&nbsp;&#353;atan&icirc; b&#601;&#x1E07;w&#333;r t<sup>a</sup>&#x1E25;&#601;t&icirc;yw&#333;&#x1E6F; b&#601;m<sup>a</sup>&#x1E25;&#259;&#353;ak&icirc;m bim&#601;&#x1E63;&#333;lw&#333;&#x1E6F;: </P>
<P>8&nbsp;&#8216;&#257;lay s&#257;m&#601;&#x1E35;&acirc; &#x1E25;&#259;m&#257;&#x1E6F;e&#x1E35;&#257; w&#601;&#x1E35;&#257;l-mi&#353;&#601;b&#257;rey&#x1E35;&#257; &#8216;inn&icirc;&#x1E6F;&#257; ssel&acirc;: </P>
<P>9&nbsp;hir&#601;&#x1E25;aq&#601;t&#257; m&#601;yud&#257;&#8216;ay mimmenn&icirc; &#353;atan&icirc; &#x1E6F;w&#333;&#8216;&#275;&#x1E07;w&#333;&#x1E6F; l&#257;mw&#333; k&#257;lu&#8217; w&#601;l&#333;&#8217; &#8217;&#275;&#x1E63;&#275;&#8217;: </P>
<P>10&nbsp;&#8216;&ecirc;n&icirc; &#x1E0F;&#257;&#8217;&#259;&#x1E07;&acirc; minn&icirc; &#8216;&#333;n&icirc; q&#601;r&#257;&#8217;&#x1E6F;&icirc;&#x1E35;&#257; y&#601;hw&acirc; b&#601;&#x1E35;&#257;l-yw&#333;m &#353;i&#x1E6D;&#x1E6D;<sup>a</sup>&#x1E25;&#601;t&icirc; &#8217;&#275;ley&#x1E35;&#257; &#x1E35;ap&#257;y: </P>
<P>11&nbsp;h&#259;lamm&#275;&#x1E6F;&icirc;m t<sup>a</sup>&#8216;&#259;&#347;eh-pele&#8217; &#8217;im-r&#601;f&#257;&#8217;&icirc;m y&#257;q&ucirc;m&ucirc;| yw&#333;&#x1E0F;&ucirc;&#x1E35;&#257; ssel&acirc;: </P>
<P>12&nbsp;hay&#601;supar baqqe&#x1E07;er &#x1E25;as&#601;de&#x1E35;&#257; &#8217;&#277;m&ucirc;n&#257;&#x1E6F;&#601;&#x1E35;&#257; b&#257;&#8217;&#259;&#x1E07;adw&#333;n: </P>
<P>13&nbsp;h&#259;yi&ucirc;&#257;&#x1E0F;<sup>a</sup>&#8216; b<sup>a</sup>&#x1E25;&#333;&#353;e&#x1E35;&#601; pil&#601;&#8217;e&#x1E35;&#257; w&#601;&#x1E63;i&#x1E0F;&#601;q&#257;&#x1E6F;&#601;&#x1E35;&#257; b&#601;&#8217;ere&#x1E63; n&#601;&#353;&icirc;y&acirc;: </P>
<P>14&nbsp;wa&#8217;&#259;n&icirc;| &#8217;&#275;ley&#x1E35;&#257; y&#601;hw&acirc; &#353;i&ucirc;<sup>a</sup>&#8216;&#601;t&icirc; &ucirc;&#x1E07;ab&#333;qer t&#601;fill&#257;&#x1E6F;&icirc; &#x1E6F;&#601;qad&#601;me&#x1E35;&#x1E35;&#257;: </P>
<P>15&nbsp;l&#257;m&acirc; y&#601;hw&acirc; tiz&#601;n<sup>a</sup>&#x1E25; naf&#601;&#353;&icirc; tas&#601;t&icirc;r p&#257;ney&#x1E35;&#257; mimmenn&icirc;: </P>
<P>16&nbsp;&#8216;&#257;n&icirc; &#8217;&#259;n&icirc; w&#601;&#x1E21;w&#333;&#275;&#8216;a minn&#333;&#8216;ar n&#257;&#347;&#257;&#8217;&#x1E6F;&icirc; &#8217;&#275;mey&#x1E35;&#257; &#8217;&#257;f&ucirc;n&acirc;: </P>
<P>17&nbsp;&#8216;&#257;lay &#8216;&#257;&#x1E07;&#601;r&ucirc; &#x1E25;&#259;rw&#333;ney&#x1E35;&#257; bi&#8216;&ucirc;&#x1E6F;ey&#x1E35;&#257; &#x1E63;imm&#601;&#x1E6F;&ucirc;&#x1E6F;un&icirc;: </P>
<P>18&nbsp;sab&ucirc;n&icirc; &#x1E35;ammayim k&#257;l-hayyw&#333;m hiqq&icirc;f&ucirc; &#8216;&#257;lay y&#257;&#x1E25;a&#x1E0F;: </P>
<P>19&nbsp;hir&#601;&#x1E25;aq&#601;t&#257; mimmenn&icirc; &#8217;&#333;h&#275;&#x1E07; w&#257;r&#275;&#8216;a m&#601;yud&#257;&#8216;ay m<sup>a</sup>&#x1E25;&#601;&#353;&#257;&#x1E35;&#601;: </P>
</TD>
</TABLE>
<P><HR>
<CENTER>
<A HREF="psa089">Next: Psalms (Tehilim) Chapter 89</A></CENTER>
</BODY>
</HTML>
