[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa054)  [KJV](../kjv/psa054)  [Sep](../sep/psa054) 
[Vul](../vul/psa054)   
  
[Psalms (Tehilim) Index](psa)  
  [Previous](psa053)  [Next](psa055) 

------------------------------------------------------------------------

### Tanach (Hebrew): Psalms (Tehilim) Chapter 54

‎<span id="001">1</span> ‏לַמְנַצֵּ֥חַ בִּנְגִינֹ֗ת מַשְׂכִּ֥יל
לְדָוִֽד׃

‎<span id="002">2</span> ‏בְּב֣וֹא<sup>3</sup> הַ֭זִּיפִים וַיֹּאמְר֣וּ
לְשָׁא֑וּל הֲלֹ֥א דָ֝וִ֗ד מִסְתַּתֵּ֥ר עִמָּֽנוּ׃

‎<span id="003">3</span> ‏אֱ֭לֹהִים בְּשִׁמְךָ֣ הוֹשִׁיעֵ֑נִי
וּבִגְבוּרָתְךָ֥ תְדִינֵֽנִי׃

‎<span id="004">4</span> ‏אֱ֭לֹהִים שְׁמַ֣ע תְּפִלָּתִ֑י הַ֝אֲזִ֗ינָה
לְאִמְרֵי־פִֽי׃

‎<span id="005">5</span> ‏כִּ֤י זָרִ֨ים׀ קָ֤מוּ עָלַ֗י וְֽ֭עָרִיצִים
בִּקְשׁ֣וּ נַפְשִׁ֑י לֹ֤א שָׂ֨מוּ אֱלֹהִ֖ים לְנֶגְדָּ֣ם סֶֽלָה׃

‎<span id="006">6</span> ‏הִנֵּ֣ה אֱ֭לֹהִים עֹזֵ֣ר לִ֑י אֲ֝דֹנָ֗י
בְּֽסֹמְכֵ֥י נַפְשִֽׁי׃

‎<span id="007">7</span> ‏ישוב יָשִׁ֣יב הָ֭רַע לְשֹׁרְרָ֑י
בַּ֝אֲמִתְּךָ֗ הַצְמִיתֵֽם׃

‎<span id="008">8</span> ‏בִּנְדָבָ֥ה אֶזְבְּחָה־לָּ֑ךְ א֤וֹדֶה
שִּׁמְךָ֖ יְהוָ֣ה כִּי־טֽוֹב׃

‎<span id="009">9</span> ‏כִּ֣י מִכָּל־צָ֭רָה הִצִּילָ֑נִי וּ֝בְאֹיְבַ֗י
רָאֲתָ֥ה עֵינִֽי׃

1 lamənaṣṣēḥa binəḡînōṯ maśəkîl ləḏāwiḏ:

2 bəḇwō’<sup>3</sup> hazzîfîm wayyō’mərû ləšā’ûl hălō’ ḏāwiḏ misətatēr
‘immānû:

3 ’ĕlōhîm bəšiməḵā hwōšî‘ēnî ûḇiḡəḇûrāṯəḵā ṯəḏînēnî:

4 ’ĕlōhîm šəm<sup>a</sup>‘ təfillāṯî ha’ăzînâ lə’imərê-fî:

5 kî zārîm\| qāmû ‘ālay wə‘ārîṣîm biqəšû nafəšî lō’ śāmû ’ĕlōhîm
ləneḡədām selâ:

6 hinnēh ’ĕlōhîm ‘ōzēr lî ’ăḏōnāy bəsōməḵê nafəšî:

7 yāšwōḇ yāšîḇ hār<sup>a</sup>‘ ləšōrərāy ba’ămitəḵā haṣəmîṯēm:

8 binəḏāḇâ ’ezəbəḥâ-llāḵə ’wōḏeh ššiməḵā yəhwâ kî-ṭwōḇ:

9 kî mikāl-ṣārâ hiṣṣîlānî ûḇə’ōyəḇay rā’ăṯâ ‘ênî:

------------------------------------------------------------------------

[Next: Psalms (Tehilim) Chapter 55](psa055)
