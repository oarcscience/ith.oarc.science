<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 51</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer051">Polyglot</A>&nbsp;
<A HREF="../kjv/jer051">KJV</A>&nbsp;
<A HREF="../sep/jer051">Sep</A>&nbsp;
<A HREF="../vul/jer051">Vul</A>&nbsp;

<BR>
<BR><A HREF="jer">Jeremiah (Yermiyah) Index</A><BR>
&nbsp;
<A HREF="jer050">Previous</A>&nbsp;
<A HREF="jer052">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 51</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כֹּ֚ה אָמַ֣ר יְהוָ֔ה הִנְנִי֙ מֵעִ֣יר עַל־בָּבֶ֔ל וְאֶל־יֹשְׁבֵ֖י לֵ֣ב קָמָ֑י ר֖וּחַ מַשְׁחִֽית׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְשִׁלַּחְתִּ֨י לְבָבֶ֤ל׀ זָרִים֙ וְזֵר֔וּהָ וִיבֹקְק֖וּ אֶת־אַרְצָ֑הּ כִּֽי־הָי֥וּ עָלֶ֛יהָ מִסָּבִ֖יב בְּי֥וֹם רָעָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֶֽל־יִדְרֹ֤ךְ <font color="brown">ידרך</font> הַדֹּרֵךְ֙ קַשְׁתּ֔וֹ וְאֶל־יִתְעַ֖ל בְּסִרְיֹנ֑וֹ וְאַֽל־תַּחְמְלוּ֙ אֶל־בַּ֣חֻרֶ֔יהָ הַחֲרִ֖ימוּ כָּל־צְבָאָֽהּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְנָפְל֥וּ חֲלָלִ֖ים בְּאֶ֣רֶץ כַּשְׂדִּ֑ים וּמְדֻקָּרִ֖ים בְּחוּצוֹתֶֽיהָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֠י לֹֽא־אַלְמָ֨ן יִשְׂרָאֵ֤ל וִֽיהוּדָה֙ מֵֽאֱלֹהָ֔יו מֵֽיְהוָ֖ה צְבָא֑וֹת כִּ֤י אַרְצָם֙ מָלְאָ֣ה אָשָׁ֔ם מִקְּד֖וֹשׁ יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;נֻ֣סוּ׀ מִתּ֣וֹךְ בָּבֶ֗ל וּמַלְּטוּ֙ אִ֣ישׁ נַפְשׁ֔וֹ אַל־תִּדַּ֖מּוּ בַּעֲוֹנָ֑הּ כִּי֩ עֵ֨ת נְקָמָ֥ה הִיא֙ לַֽיהוָ֔ה גְּמ֕וּל ה֥וּא מְשַׁלֵּ֖ם לָֽהּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כּוֹס־זָהָ֤ב בָּבֶל֙ בְּיַד־יְהוָ֔ה מְשַׁכֶּ֖רֶת כָּל־הָאָ֑רֶץ מִיֵּינָהּ֙ שָׁת֣וּ גוֹיִ֔ם עַל־כֵּ֖ן יִתְהֹלְל֥וּ גוֹיִֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;פִּתְאֹ֛ם נָפְלָ֥ה בָבֶ֖ל וַתִּשָּׁבֵ֑ר הֵילִ֣ילוּ עָלֶ֗יהָ קְח֤וּ צֳרִי֙ לְמַכְאוֹבָ֔הּ אוּלַ֖י תֵּרָפֵֽא׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;<font color="brown">רפאנו</font> <font color="blue">רִפִּ֣ינוּ</font> אֶת־בָּבֶל֙ וְלֹ֣א נִרְפָּ֔תָה עִזְב֕וּהָ וְנֵלֵ֖ךְ אִ֣ישׁ לְאַרְצ֑וֹ כִּֽי־נָגַ֤ע אֶל־הַשָּׁמַ֙יִם֙ מִשְׁפָּטָ֔הּ וְנִשָּׂ֖א עַד־שְׁחָקִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הוֹצִ֥יא יְהוָ֖ה אֶת־צִדְקֹתֵ֑ינוּ בֹּ֚אוּ וּנְסַפְּרָ֣ה בְצִיּ֔וֹן אֶֽת־מַעֲשֵׂ֖ה יְהוָ֥ה אֱלֹהֵֽינוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הָבֵ֣רוּ הַחִצִּים֮ מִלְא֣וּ הַשְּׁלָטִים֒ הֵעִ֣יר יְהוָ֗ה אֶת־ר֙וּחַ֙ מַלְכֵ֣י מָדַ֔י כִּֽי־עַל־בָּבֶ֥ל מְזִמָּת֖וֹ לְהַשְׁחִיתָ֑הּ כִּֽי־נִקְמַ֤ת יְהוָה֙ הִ֔יא נִקְמַ֖ת הֵיכָלֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֶל־חוֹמֹ֨ת בָּבֶ֜ל שְׂאוּ־נֵ֗ס הַחֲזִ֙יקוּ֙ הַמִּשְׁמָ֔ר הָקִ֙ימוּ֙ שֹֽׁמְרִ֔ים הָכִ֖ינוּ הָאֹֽרְבִ֑ים כִּ֚י גַּם־זָמַ֣ם יְהוָ֔ה גַּם־עָשָׂ֕ה אֵ֥ת אֲשֶׁר־דִּבֶּ֖ר אֶל־יֹשְׁבֵ֥י בָבֶֽל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;<font color="brown">שכנתי</font> <font color="blue">שֹׁכַנְתְּ֙</font> עַל־מַ֣יִם רַבִּ֔ים רַבַּ֖ת אֽוֹצָרֹ֑ת בָּ֥א קִצֵּ֖ךְ אַמַּ֥ת בִּצְעֵֽךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;נִשְׁבַּ֛ע יְהוָ֥ה צְבָא֖וֹת בְּנַפְשׁ֑וֹ כִּ֣י אִם־מִלֵּאתִ֤יךְ אָדָם֙ כַּיֶּ֔לֶק וְעָנ֥וּ עָלַ֖יִךְ הֵידָֽד׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עֹשֵׂ֥ה אֶ֙רֶץ֙ בְּכֹח֔וֹ מֵכִ֥ין תֵּבֵ֖ל בְּחָכְמָת֑וֹ וּבִתְבוּנָת֖וֹ נָטָ֥ה שָׁמָֽיִם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לְק֨וֹל תִּתּ֜וֹ הֲמ֥וֹן מַ֙יִם֙ בַּשָּׁמַ֔יִם וַיַּ֥עַל נְשִׂאִ֖ים מִקְצֵה־אָ֑רֶץ בְּרָקִ֤ים לַמָּטָר֙ עָשָׂ֔ה וַיֹּ֥צֵא ר֖וּחַ מֵאֹצְרֹתָֽיו׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;נִבְעַ֤ר כָּל־אָדָם֙ מִדַּ֔עַת הֹבִ֥ישׁ כָּל־צֹרֵ֖ף מִפָּ֑סֶל כִּ֛י שֶׁ֥קֶר נִסְכּ֖וֹ וְלֹא־ר֥וּחַ בָּֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;הֶ֣בֶל הֵ֔מָּה מַעֲשֵׂ֖ה תַּעְתֻּעִ֑ים בְּעֵ֥ת פְּקֻדָּתָ֖ם יֹאבֵֽדוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לֹֽא־כְאֵ֜לֶּה חֵ֣לֶק יַעֲק֗וֹב כִּֽי־יוֹצֵ֤ר הַכֹּל֙ ה֔וּא וְשֵׁ֖בֶט נַחֲלָת֑וֹ יְהוָ֥ה צְבָא֖וֹת שְׁמֽוֹ׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;מַפֵּץ־אַתָּ֣ה לִ֔י כְּלֵ֖י מִלְחָמָ֑ה וְנִפַּצְתִּ֤י בְךָ֙ גּוֹיִ֔ם וְהִשְׁחַתִּ֥י בְךָ֖ מַמְלָכֽוֹת׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְנִפַּצְתִּ֣י בְךָ֔ ס֖וּס וְרֹֽכְב֑וֹ וְנִפַּצְתִּ֣י בְךָ֔ רֶ֖כֶב וְרֹכְבֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְנִפַּצְתִּ֤י בְךָ֙ אִ֣ישׁ וְאִשָּׁ֔ה וְנִפַּצְתִּ֥י בְךָ֖ זָקֵ֣ן וָנָ֑עַר וְנִפַּצְתִּ֣י בְךָ֔ בָּח֖וּר וּבְתוּלָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְנִפַּצְתִּ֤י בְךָ֙ רֹעֶ֣ה וְעֶדְר֔וֹ וְנִפַּצְתִּ֥י בְךָ֖ אִכָּ֣ר וְצִמְדּ֑וֹ וְנִפַּצְתִּ֣י בְךָ֔ פַּח֖וֹת וּסְגָנִֽים׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְשִׁלַּמְתִּ֨י לְבָבֶ֜ל וּלְכֹ֣ל׀ יוֹשְׁבֵ֣י כַשְׂדִּ֗ים אֵ֧ת כָּל־רָעָתָ֛ם אֲשֶׁר־עָשׂ֥וּ בְצִיּ֖וֹן לְעֵֽינֵיכֶ֑ם נְאֻ֖ם יְהוָֽה׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;הִנְנִ֨י אֵלֶ֜יךָ הַ֤ר הַמַּשְׁחִית֙ נְאֻם־יְהוָ֔ה הַמַּשְׁחִ֖ית אֶת־כָּל־הָאָ֑רֶץ וְנָטִ֨יתִי אֶת־יָדִ֜י עָלֶ֗יךָ וְגִלְגַּלְתִּ֙יךָ֙ מִן־הַסְּלָעִ֔ים וּנְתַתִּ֖יךָ לְהַ֥ר שְׂרֵפָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְלֹֽא־יִקְח֤וּ מִמְּךָ֙ אֶ֣בֶן לְפִנָּ֔ה וְאֶ֖בֶן לְמֽוֹסָד֑וֹת כִּֽי־שִׁמְמ֥וֹת עוֹלָ֛ם תִּֽהְיֶ֖ה נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;שְׂאוּ־נֵ֣ס בָּאָ֗רֶץ תִּקְע֨וּ שׁוֹפָ֤ר בַּגּוֹיִם֙ קַדְּשׁ֤וּ עָלֶ֙יהָ֙ גּוֹיִ֔ם הַשְׁמִ֧יעוּ עָלֶ֛יהָ מַמְלְכ֥וֹת אֲרָרַ֖ט מִנִּ֣י וְאַשְׁכְּנָ֑ז פִּקְד֤וּ עָלֶ֙יהָ֙ טִפְסָ֔ר הַֽעֲלוּ־ס֖וּס כְּיֶ֥לֶק סָמָֽר׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;קַדְּשׁ֨וּ עָלֶ֤יהָ גוֹיִם֙ אֶת־מַלְכֵ֣י מָדַ֔י אֶת־פַּחוֹתֶ֖יהָ וְאֶת־כָּל־סְגָנֶ֑יהָ וְאֵ֖ת כָּל־אֶ֥רֶץ מֶמְשַׁלְתּֽוֹ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַתִּרְעַ֥שׁ הָאָ֖רֶץ וַתָּחֹ֑ל כִּ֣י קָ֤מָה עַל־בָּבֶל֙ מַחְשְׁב֣וֹת יְהוָ֔ה לָשׂ֞וּם אֶת־אֶ֧רֶץ בָּבֶ֛ל לְשַׁמָּ֖ה מֵאֵ֥ין יוֹשֵֽׁב׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;חָדְלוּ֩ גִבּוֹרֵ֨י בָבֶ֜ל לְהִלָּחֵ֗ם יָֽשְׁבוּ֙ בַּמְּצָד֔וֹת נָשְׁתָ֥ה גְבוּרָתָ֖ם הָי֣וּ לְנָשִׁ֑ים הִצִּ֥יתוּ מִשְׁכְּנֹתֶ֖יהָ נִשְׁבְּר֥וּ בְרִיחֶֽיהָ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;רָ֤ץ לִקְרַאת־רָץ֙ יָר֔וּץ וּמַגִּ֖יד לִקְרַ֣את מַגִּ֑יד לְהַגִּיד֙ לְמֶ֣לֶךְ בָּבֶ֔ל כִּֽי־נִלְכְּדָ֥ה עִיר֖וֹ מִקָּצֶֽה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְהַמַּעְבָּר֣וֹת נִתְפָּ֔שׂוּ וְאֶת־הָאֲגַמִּ֖ים שָׂרְפ֣וּ בָאֵ֑שׁ וְאַנְשֵׁ֥י הַמִּלְחָמָ֖ה נִבְהָֽלוּ׃ ס</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;כִּי֩ כֹ֨ה אָמַ֜ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל בַּת־בָּבֶ֕ל כְּגֹ֖רֶן עֵ֣ת הִדְרִיכָ֑הּ ע֣וֹד מְעַ֔ט וּבָ֥אָה עֵֽת־הַקָּצִ֖יר לָֽהּ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;<font color="brown">אכלנו</font> <font color="blue">אֲכָלַ֣נִי</font> <font color="brown">הממנו</font> <font color="blue">הֲמָמַ֗נִי</font> נְבוּכַדְרֶאצַּר֮ מֶ֣לֶךְ בָּבֶל֒ <font color="brown">הציגנו</font> <font color="blue">הִצִּיגַ֙נִי֙</font> כְּלִ֣י רִ֔יק <font color="brown">בלענו</font> <font color="blue">בְּלָעַ֙נִי֙</font> כַּתַּנִּ֔ין מִלָּ֥א כְרֵשׂ֖וֹ מֵֽעֲדָנָ֑י <font color="brown">הדיחנו</font> <font color="blue">הֱדִיחָֽנִי׃</font> </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;חֲמָסִ֤י וּשְׁאֵרִי֙ עַל־בָּבֶ֔ל תֹּאמַ֖ר יֹשֶׁ֣בֶת צִיּ֑וֹן וְדָמִי֙ אֶל־יֹשְׁבֵ֣י כַשְׂדִּ֔ים תֹּאמַ֖ר יְרוּשָׁלִָֽם׃ ס</P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;לָכֵ֗ן כֹּ֚ה אָמַ֣ר יְהוָ֔ה הִנְנִי־רָב֙ אֶת־רִיבֵ֔ךְ וְנִקַּמְתִּ֖י אֶת־נִקְמָתֵ֑ךְ וְהַחֲרַבְתִּי֙ אֶת־יַמָּ֔הּ וְהֹבַשְׁתִּ֖י אֶת־מְקוֹרָֽהּ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְהָיְתָה֩ בָבֶ֨ל׀ לְגַלִּ֧ים׀ מְעוֹן־תַּנִּ֛ים שַׁמָּ֥ה וּשְׁרֵקָ֖ה מֵאֵ֥ין יוֹשֵֽׁב׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;יַחְדָּ֖ו כַּכְּפִרִ֣ים יִשְׁאָ֑גוּ נָעֲר֖וּ כְּגוֹרֵ֥י אֲרָיֽוֹת׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;בְּחֻמָּ֞ם אָשִׁ֣ית אֶת־מִשְׁתֵּיהֶ֗ם וְהִשְׁכַּרְתִּים֙ לְמַ֣עַן יַעֲלֹ֔זוּ וְיָשְׁנ֥וּ שְׁנַת־עוֹלָ֖ם וְלֹ֣א יָקִ֑יצוּ נְאֻ֖ם יְהוָֽה׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;אֽוֹרִידֵ֖ם כְּכָרִ֣ים לִטְב֑וֹחַ כְּאֵילִ֖ים עִם־עַתּוּדִֽים׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;אֵ֚יךְ נִלְכְּדָ֣ה שֵׁשַׁ֔ךְ וַתִּתָּפֵ֖שׂ תְּהִלַּ֣ת כָּל־הָאָ֑רֶץ אֵ֣יךְ הָיְתָ֧ה לְשַׁמָּ֛ה בָּבֶ֖ל בַּגּוֹיִֽם׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;עָלָ֥ה עַל־בָּבֶ֖ל הַיָּ֑ם בַּהֲמ֥וֹן גַּלָּ֖יו נִכְסָֽתָה׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;הָי֤וּ עָרֶ֙יהָ֙ לְשַׁמָּ֔ה אֶ֖רֶץ צִיָּ֣ה וַעֲרָבָ֑ה אֶ֗רֶץ לֹֽא־יֵשֵׁ֤ב בָּהֵן֙ כָּל־אִ֔ישׁ וְלֹֽא־יַעֲבֹ֥ר בָּהֵ֖ן בֶּן־אָדָֽם׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וּפָקַדְתִּ֨י עַל־בֵּ֜ל בְּבָבֶ֗ל וְהֹצֵאתִ֤י אֶת־בִּלְעוֹ֙ מִפִּ֔יו וְלֹֽא־יִנְהֲר֥וּ אֵלָ֛יו ע֖וֹד גּוֹיִ֑ם גַּם־חוֹמַ֥ת בָּבֶ֖ל נָפָֽלָה׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;צְא֤וּ מִתּוֹכָהּ֙ עַמִּ֔י וּמַלְּט֖וּ אִ֣ישׁ אֶת־נַפְשׁ֑וֹ מֵחֲר֖וֹן אַף־יְהוָֽה׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;וּפֶן־יֵרַ֤ךְ לְבַבְכֶם֙ וְתִֽירְא֔וּ בַּשְּׁמוּעָ֖ה הַנִּשְׁמַ֣עַת בָּאָ֑רֶץ וּבָ֧א בַשָּׁנָ֣ה הַשְּׁמוּעָ֗ה וְאַחֲרָ֤יו בַּשָּׁנָה֙ הַשְּׁמוּעָ֔ה וְחָמָ֣ס בָּאָ֔רֶץ וּמֹשֵׁ֖ל עַל־מֹשֵֽׁל׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;לָכֵן֙ הִנֵּ֣ה יָמִ֣ים בָּאִ֔ים וּפָקַדְתִּי֙ עַל־פְּסִילֵ֣י בָבֶ֔ל וְכָל־אַרְצָ֖הּ תֵּב֑וֹשׁ וְכָל־חֲלָלֶ֖יהָ יִפְּל֥וּ בְתוֹכָֽהּ׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;וְרִנְּנ֤וּ עַל־בָּבֶל֙ שָׁמַ֣יִם וָאָ֔רֶץ וְכֹ֖ל אֲשֶׁ֣ר בָּהֶ֑ם כִּ֧י מִצָּפ֛וֹן יָבוֹא־לָ֥הּ הַשּׁוֹדְדִ֖ים נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;גַּם־בָּבֶ֕ל לִנְפֹּ֖ל חַֽלְלֵ֣י יִשְׂרָאֵ֑ל גַּם־לְבָבֶ֥ל נָפְל֖וּ חַֽלְלֵ֥י כָל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;פְּלֵטִ֣ים מֵחֶ֔רֶב הִלְכ֖וּ אַֽל־תַּעֲמֹ֑דוּ זִכְר֤וּ מֵֽרָחוֹק֙ אֶת־יְהוָ֔ה וִירֽוּשָׁלִַ֖ם תַּעֲלֶ֥ה עַל־לְבַבְכֶֽם׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;בֹּ֚שְׁנוּ כִּֽי־שָׁמַ֣עְנוּ חֶרְפָּ֔ה כִּסְּתָ֥ה כְלִמָּ֖ה פָּנֵ֑ינוּ כִּ֚י בָּ֣אוּ זָרִ֔ים עַֽל־מִקְדְּשֵׁ֖י בֵּ֥ית יְהוָֽה׃ ס</P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;לָכֵ֞ן הִנֵּֽה־יָמִ֤ים בָּאִים֙ נְאֻם־יְהוָ֔ה וּפָקַדְתִּ֖י עַל־פְּסִילֶ֑יהָ וּבְכָל־אַרְצָ֖הּ יֶאֱנֹ֥ק חָלָֽל׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;כִּֽי־תַעֲלֶ֤ה בָבֶל֙ הַשָּׁמַ֔יִם וְכִ֥י תְבַצֵּ֖ר מְר֣וֹם עֻזָּ֑הּ מֵאִתִּ֗י יָבֹ֧אוּ שֹׁדְדִ֛ים לָ֖הּ נְאֻם־יְהוָֽה׃ ס</P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;ק֥וֹל זְעָקָ֖ה מִבָּבֶ֑ל וְשֶׁ֥בֶר גָּד֖וֹל מֵאֶ֥רֶץ כַּשְׂדִּֽים׃ </P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;כִּֽי־שֹׁדֵ֤ד יְהוָה֙ אֶת־בָּבֶ֔ל וְאִבַּ֥ד מִמֶּ֖נָּה ק֣וֹל גָּד֑וֹל וְהָמ֤וּ גַלֵּיהֶם֙ כְּמַ֣יִם רַבִּ֔ים נִתַּ֥ן שְׁא֖וֹן קוֹלָֽם׃ </P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;כִּי֩ בָ֨א עָלֶ֤יהָ עַל־בָּבֶל֙ שׁוֹדֵ֔ד וְנִלְכְּדוּ֙ גִּבּוֹרֶ֔יהָ חִתְּתָ֖ה קַשְּׁתוֹתָ֑ם כִּ֣י אֵ֧ל גְּמֻל֛וֹת יְהוָ֖ה שַׁלֵּ֥ם יְשַׁלֵּֽם׃ </P>
<P ALIGN="RIGHT"><span lang="he">&#8206;<a name="057">57</A>&nbsp;&#8207;וְ֠הִשְׁכַּרְתִּי שָׂרֶ֨יהָ וַחֲכָמֶ֜יהָ פַּחוֹתֶ֤יהָ וּסְגָנֶ֙יהָ֙ וְגִבּוֹרֶ֔יהָ וְיָשְׁנ֥וּ שְׁנַת־עוֹלָ֖ם וְלֹ֣א יָקִ֑יצוּ נְאֻ֨ם־הַמֶּ֔לֶךְ יְהוָ֥ה צְבָא֖וֹת שְׁמֽוֹ׃ ס</P>
<P ALIGN="RIGHT"><span lang="he">&#8206;<a name="058">58</A>&nbsp;&#8207;כֹּֽה־אָמַ֞ר יְהוָ֣ה צְבָא֗וֹת חֹ֠מוֹת בָּבֶ֤ל הָֽרְחָבָה֙ עַרְעֵ֣ר תִּתְעַרְעָ֔ר וּשְׁעָרֶ֥יהָ הַגְּבֹהִ֖ים בָּאֵ֣שׁ יִצַּ֑תּוּ וְיִֽגְע֨וּ עַמִּ֧ים בְּדֵי־רִ֛יק וּלְאֻמִּ֥ים בְּדֵי־אֵ֖שׁ וְיָעֵֽפוּ׃ ס</P>
<P ALIGN="RIGHT"><span lang="he">&#8206;<a name="059">59</A>&nbsp;&#8207;הַדָּבָ֞ר אֲשֶׁר־צִוָּ֣ה׀ יִרְמְיָ֣הוּ הַנָּבִ֗יא אֶת־שְׂרָיָ֣ה בֶן־נֵרִיָּה֮ בֶּן־מַחְסֵיָה֒ בְּלֶכְתּ֞וֹ אֶת־צִדְקִיָּ֤הוּ מֶֽלֶךְ־יְהוּדָה֙ בָּבֶ֔ל בִּשְׁנַ֥ת הָרְבִעִ֖ית לְמָלְכ֑וֹ וּשְׂרָיָ֖ה שַׂ֥ר מְנוּחָֽה׃ </P>
<P ALIGN="RIGHT"><span lang="he">&#8206;<a name="060">60</A>&nbsp;&#8207;וַיִּכְתֹּ֣ב יִרְמְיָ֗הוּ אֵ֧ת כָּל־הָרָעָ֛ה אֲשֶׁר־תָּב֥וֹא אֶל־בָּבֶ֖ל אֶל־סֵ֣פֶר אֶחָ֑ד אֵ֚ת כָּל־הַדְּבָרִ֣ים הָאֵ֔לֶּה הַכְּתֻבִ֖ים אֶל־בָּבֶֽל׃ </P>
<P ALIGN="RIGHT"><span lang="he">&#8206;<a name="061">61</A>&nbsp;&#8207;וַיֹּ֥אמֶר יִרְמְיָ֖הוּ אֶל־שְׂרָיָ֑ה כְּבֹאֲךָ֣ בָבֶ֔ל וְֽרָאִ֔יתָ וְֽקָרָ֔אתָ אֵ֥ת כָּל־הַדְּבָרִ֖ים הָאֵֽלֶּה׃ </P>
<P ALIGN="RIGHT"><span lang="he">&#8206;<a name="062">62</A>&nbsp;&#8207;וְאָמַרְתָּ֗ יְהוָה֙ אַתָּ֨ה דִבַּ֜רְתָּ אֶל־הַמָּק֤וֹם הַזֶּה֙ לְהַכְרִית֔וֹ לְבִלְתִּ֤י הֱיֽוֹת־בּוֹ֙ יוֹשֵׁ֔ב לְמֵאָדָ֖ם וְעַד־בְּהֵמָ֑ה כִּֽי־שִׁמְמ֥וֹת עוֹלָ֖ם תִּֽהְיֶֽה׃ </P>
<P ALIGN="RIGHT"><span lang="he">&#8206;<a name="063">63</A>&nbsp;&#8207;וְהָיָה֙ כְּכַלֹּ֣תְךָ֔ לִקְרֹ֖א אֶת־הַסֵּ֣פֶר הַזֶּ֑ה תִּקְשֹׁ֤ר עָלָיו֙ אֶ֔בֶן וְהִשְׁלַכְתּ֖וֹ אֶל־תּ֥וֹךְ פְּרָֽת׃ </P>
<P ALIGN="RIGHT"><span lang="he">&#8206;<a name="064">64</A>&nbsp;&#8207;וְאָמַרְתָּ֗ כָּ֠כָה תִּשְׁקַ֨ע בָּבֶ֤ל וְלֹֽא־תָקוּם֙ מִפְּנֵ֣י הָרָעָ֗ה אֲשֶׁ֧ר אָנֹכִ֛י מֵבִ֥יא עָלֶ֖יהָ וְיָעֵ֑פוּ עַד־הֵ֖נָּה דִּבְרֵ֥י יִרְמְיָֽהוּ׃ ס</P>
</TD>
<TD WIDTH="50%">
<P>1&nbsp;k&#333;h &#8217;&#257;mar y&#601;hw&acirc; hin&#601;n&icirc; m&#275;&#8216;&icirc;r &#8216;al-b&#257;&#x1E07;el w&#601;&#8217;el-y&#333;&#353;&#601;&#x1E07;&ecirc; l&#275;&#x1E07; q&#257;m&#257;y r&ucirc;&#x1E25;a ma&#353;&#601;&#x1E25;&icirc;&#x1E6F;: </P>
<P>2&nbsp;w&#601;&#353;ill<sup>a</sup>&#x1E25;&#601;t&icirc; l&#601;&#x1E07;&#257;&#x1E07;el| z&#257;r&icirc;m w&#601;z&#275;r&ucirc;h&#257; w&icirc;&#x1E07;&#333;q&#601;q&ucirc; &#8217;e&#x1E6F;-&#8217;ar&#601;&#x1E63;&#257;h k&icirc;-h&#257;y&ucirc; &#8216;&#257;leyh&#257; miss&#257;&#x1E07;&icirc;&#x1E07; b&#601;yw&#333;m r&#257;&#8216;&acirc;: </P>
<P>3&nbsp;&#8217;el-yi&#x1E0F;&#601;r&#333;&#x1E35;&#601; <font color="brown">yi&#x1E0F;&#601;r&#333;&#x1E35;&#601;</font> had&#333;r&#275;&#x1E35;&#601; qa&#353;&#601;tw&#333; w&#601;&#8217;el-yi&#x1E6F;&#601;&#8216;al b&#601;sir&#601;y&#333;nw&#333; w&#601;&#8217;al-t<sup>a</sup>&#x1E25;&#601;m&#601;l&ucirc; &#8217;el-b<sup>a</sup>&#x1E25;ureyh&#257; h<sup>a</sup>&#x1E25;&#259;r&icirc;m&ucirc; k&#257;l-&#x1E63;&#601;&#x1E07;&#257;&#8217;&#257;h: </P>
<P>4&nbsp;w&#601;n&#257;f&#601;l&ucirc; &#x1E25;&#259;l&#257;l&icirc;m b&#601;&#8217;ere&#x1E63; ka&#347;&#601;d&icirc;m &ucirc;m&#601;&#x1E0F;uqq&#257;r&icirc;m b&#601;&#x1E25;&ucirc;&#x1E63;w&#333;&#x1E6F;eyh&#257;: </P>
<P>5&nbsp;k&icirc; l&#333;&#8217;-&#8217;al&#601;m&#257;n yi&#347;&#601;r&#257;&#8217;&#275;l w&icirc;h&ucirc;&#x1E0F;&acirc; m&#275;&#8217;&#277;l&#333;h&#257;yw m&ecirc;&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; k&icirc; &#8217;ar&#601;&#x1E63;&#257;m m&#257;l&#601;&#8217;&acirc; &#8217;&#257;&#353;&#257;m miqq&#601;&#x1E0F;w&#333;&#353; yi&#347;&#601;r&#257;&#8217;&#275;l: </P>
<P>6&nbsp;nus&ucirc;| mitw&#333;&#x1E35;&#601; b&#257;&#x1E07;el &ucirc;mall&#601;&#x1E6D;&ucirc; &#8217;&icirc;&#353; naf&#601;&#353;w&#333; &#8217;al-tidamm&ucirc; b<sup>a</sup>&#8216;&#259;w&#333;n&#257;h k&icirc; &#8216;&#275;&#x1E6F; n&#601;q&#257;m&acirc; h&icirc;&#8217; layhw&acirc; g&#601;m&ucirc;l h&ucirc;&#8217; m&#601;&#353;all&#275;m l&#257;h: </P>
<P>7&nbsp;kw&#333;s-z&acirc;&#257;&#x1E07; b&#257;&#x1E07;el b&#601;ya&#x1E0F;-y&#601;hw&acirc; m&#601;&#353;akere&#x1E6F; k&#257;l-h&#257;&#8217;&#257;re&#x1E63; m&icirc;y&ecirc;n&#257;h &#353;&#257;&#x1E6F;&ucirc; &#x1E21;w&#333;yim &#8216;al-k&#275;n yi&#x1E6F;&#601;h&#333;l&#601;l&ucirc; &#x1E21;w&#333;yim: </P>
<P>8&nbsp;pi&#x1E6F;&#601;&#8217;&#333;m n&#257;f&#601;l&acirc; &#x1E07;&#257;&#x1E07;el wati&#353;&#353;&#257;&#x1E07;&#275;r h&ecirc;l&icirc;l&ucirc; &#8216;&#257;leyh&#257; q&#601;&#x1E25;&ucirc; &#x1E63;&#335;r&icirc; l&#601;ma&#x1E35;&#601;&#8217;w&#333;&#x1E07;&#257;h &#8217;&ucirc;lay t&#275;r&#257;f&#275;&#8217;: </P>
<P>9&nbsp;<font color="brown">ripi&#8217;n&ucirc;</font> <font color="blue">rip&icirc;n&ucirc;</font> &#8217;e&#x1E6F;-b&#257;&#x1E07;el w&#601;l&#333;&#8217; nir&#601;p&#257;&#x1E6F;&acirc; &#8216;iz&#601;&#x1E07;&ucirc;h&#257; w&#601;n&#275;l&#275;&#x1E35;&#601; &#8217;&icirc;&#353; l&#601;&#8217;ar&#601;&#x1E63;w&#333; k&icirc;-n&#257;&#x1E21;<sup>a</sup>&#8216; &#8217;el-ha&#353;&#353;&#257;mayim mi&#353;&#601;p&#257;&#x1E6D;&#257;h w&#601;ni&#347;&#347;&#257;&#8217; &#8216;a&#x1E0F;-&#353;&#601;&#x1E25;&#257;q&icirc;m: </P>
<P>10&nbsp;hw&#333;&#x1E63;&icirc;&#8217; y&#601;hw&acirc; &#8217;e&#x1E6F;-&#x1E63;i&#x1E0F;&#601;q&#333;&#x1E6F;&ecirc;n&ucirc; b&#333;&#8217;&ucirc; &ucirc;n&#601;sap&#601;r&acirc; &#x1E07;&#601;&#x1E63;&icirc;yw&#333;n &#8217;e&#x1E6F;-m<sup>a</sup>&#8216;&#259;&#347;&#275;h y&#601;hw&acirc; &#8217;&#277;l&#333;h&ecirc;n&ucirc;: </P>
<P>11&nbsp;h&#257;&#x1E07;&#275;r&ucirc; h<sup>a</sup>&#x1E25;i&#x1E63;&#x1E63;&icirc;m mil&#601;&#8217;&ucirc; ha&#353;&#353;&#601;l&#257;&#x1E6D;&icirc;m h&#275;&#8216;&icirc;r y&#601;hw&acirc; &#8217;e&#x1E6F;-r&ucirc;&#x1E25;a mal&#601;&#x1E35;&ecirc; m&#257;&#x1E0F;ay k&icirc;-&#8216;al-b&#257;&#x1E07;el m&#601;zimm&#257;&#x1E6F;w&#333; l&#601;ha&#353;&#601;&#x1E25;&icirc;&#x1E6F;&#257;h k&icirc;-niq&#601;ma&#x1E6F; y&#601;hw&acirc; h&icirc;&#8217; niq&#601;ma&#x1E6F; h&ecirc;&#x1E35;&#257;lw&#333;: </P>
<P>12&nbsp;&#8217;el-&#x1E25;w&#333;m&#333;&#x1E6F; b&#257;&#x1E07;el &#347;&#601;&#8217;&ucirc;-n&#275;s h<sup>a</sup>&#x1E25;&#259;z&icirc;q&ucirc; hammi&#353;&#601;m&#257;r h&#257;q&icirc;m&ucirc; &#353;&#333;m&#601;r&icirc;m h&#257;&#x1E35;&icirc;n&ucirc; h&#257;&#8217;&#333;r&#601;&#x1E07;&icirc;m k&icirc; gam-z&#257;mam y&#601;hw&acirc; gam-&#8216;&#257;&#347;&acirc; &#8217;&#275;&#x1E6F; &#8217;&#259;&#353;er-diber &#8217;el-y&#333;&#353;&#601;&#x1E07;&ecirc; &#x1E07;&#257;&#x1E07;el: </P>
<P>13&nbsp;<font color="brown">&#353;&#333;&#x1E35;an&#601;t&icirc;</font> <font color="blue">&#353;&#333;&#x1E35;an&#601;t&#601;</font> &#8216;al-mayim rab&icirc;m raba&#x1E6F; &#8217;w&#333;&#x1E63;&#257;r&#333;&#x1E6F; b&#257;&#8217; qi&#x1E63;&#x1E63;&#275;&#x1E35;&#601; &#8217;amma&#x1E6F; bi&#x1E63;&#601;&#8216;&#275;&#x1E35;&#601;: </P>
<P>14&nbsp;ni&#353;&#601;b<sup>a</sup>&#8216; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; b&#601;naf&#601;&#353;w&#333; k&icirc; &#8217;im-mill&#275;&#8217;&#x1E6F;&icirc;&#x1E35;&#601; &#8217;&#257;&#x1E0F;&#257;m kayyeleq w&#601;&#8216;&#257;n&ucirc; &#8216;&#257;layi&#x1E35;&#601; h&ecirc;&#x1E0F;&#257;&#x1E0F;: s</P>
<P>15&nbsp;&#8216;&#333;&#347;&#275;h &#8217;ere&#x1E63; b&#601;&#x1E35;&#333;&#x1E25;w&#333; m&#275;&#x1E35;&icirc;n t&#275;&#x1E07;&#275;l b&#601;&#x1E25;&#257;&#x1E35;&#601;m&#257;&#x1E6F;w&#333; &ucirc;&#x1E07;i&#x1E6F;&#601;&#x1E07;&ucirc;n&#257;&#x1E6F;w&#333; n&#257;&#x1E6D;&acirc; &#353;&#257;m&#257;yim: </P>
<P>16&nbsp;l&#601;qw&#333;l titw&#333; h&#259;mw&#333;n mayim ba&#353;&#353;&#257;mayim wayy<sup>a</sup>&#8216;al n&#601;&#347;i&#8217;&icirc;m miq&#601;&#x1E63;&#275;h-&#8217;&#257;re&#x1E63; b&#601;r&#257;q&icirc;m lamm&#257;&#x1E6D;&#257;r &#8216;&#257;&#347;&acirc; wayy&#333;&#x1E63;&#275;&#8217; r&ucirc;&#x1E25;a m&#275;&#8217;&#333;&#x1E63;&#601;r&#333;&#x1E6F;&#257;yw: </P>
<P>17&nbsp;ni&#x1E07;&#601;&#8216;ar k&#257;l-&#8217;&#257;&#x1E0F;&#257;m mid<sup>a</sup>&#8216;a&#x1E6F; h&#333;&#x1E07;&icirc;&#353; k&#257;l-&#x1E63;&#333;r&#275;f mip&#257;sel k&icirc; &#353;eqer nis&#601;kw&#333; w&#601;l&#333;&#8217;-r&ucirc;&#x1E25;a b&#257;m: </P>
<P>18&nbsp;he&#x1E07;el h&#275;mm&acirc; m<sup>a</sup>&#8216;&#259;&#347;&#275;h t<sup>a</sup>&#8216;&#601;tu&#8216;&icirc;m b&#601;&#8216;&#275;&#x1E6F; p&#601;qud&#257;&#x1E6F;&#257;m y&#333;&#8217;&#x1E07;&#275;&#x1E0F;&ucirc;: </P>
<P>19&nbsp;l&#333;&#8217;-&#x1E35;&#601;&#8217;&#275;lleh &#x1E25;&#275;leq y<sup>a</sup>&#8216;&#259;qw&#333;&#x1E07; k&icirc;-yw&#333;&#x1E63;&#275;r hak&#333;l h&ucirc;&#8217; w&#601;&#353;&#275;&#x1E07;e&#x1E6D; n<sup>a</sup>&#x1E25;&#259;l&#257;&#x1E6F;w&#333; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#353;&#601;mw&#333;: s</P>
<P>20&nbsp;map&#275;&#x1E63;-&#8217;at&acirc; l&icirc; k&#601;l&ecirc; mil&#601;&#x1E25;&#257;m&acirc; w&#601;nipa&#x1E63;&#601;t&icirc; &#x1E07;&#601;&#x1E35;&#257; gw&#333;yim w&#601;hi&#353;&#601;&#x1E25;at&icirc; &#x1E07;&#601;&#x1E35;&#257; mam&#601;l&#257;&#x1E35;w&#333;&#x1E6F;: </P>
<P>21&nbsp;w&#601;nipa&#x1E63;&#601;t&icirc; &#x1E07;&#601;&#x1E35;&#257; s&ucirc;s w&#601;r&#333;&#x1E35;&#601;&#x1E07;w&#333; w&#601;nipa&#x1E63;&#601;t&icirc; &#x1E07;&#601;&#x1E35;&#257; re&#x1E35;e&#x1E07; w&#601;r&#333;&#x1E35;&#601;&#x1E07;w&#333;: </P>
<P>22&nbsp;w&#601;nipa&#x1E63;&#601;t&icirc; &#x1E07;&#601;&#x1E35;&#257; &#8217;&icirc;&#353; w&#601;&#8217;i&#353;&#353;&acirc; w&#601;nipa&#x1E63;&#601;t&icirc; &#x1E07;&#601;&#x1E35;&#257; z&#257;q&#275;n w&#257;n&#257;&#8216;ar w&#601;nipa&#x1E63;&#601;t&icirc; &#x1E07;&#601;&#x1E35;&#257; b&#257;&#x1E25;&ucirc;r &ucirc;&#x1E07;&#601;&#x1E6F;&ucirc;l&acirc;: </P>
<P>23&nbsp;w&#601;nipa&#x1E63;&#601;t&icirc; &#x1E07;&#601;&#x1E35;&#257; r&#333;&#8216;eh w&#601;&#8216;e&#x1E0F;&#601;rw&#333; w&#601;nipa&#x1E63;&#601;t&icirc; &#x1E07;&#601;&#x1E35;&#257; &#8217;ik&#257;r w&#601;&#x1E63;im&#601;dw&#333; w&#601;nipa&#x1E63;&#601;t&icirc; &#x1E07;&#601;&#x1E35;&#257; p<sup>a</sup>&#x1E25;w&#333;&#x1E6F; &ucirc;s&#601;&#x1E21;&#257;n&icirc;m: </P>
<P>24&nbsp;w&#601;&#353;illam&#601;t&icirc; l&#601;&#x1E07;&#257;&#x1E07;el &ucirc;l&#601;&#x1E35;&#333;l| yw&#333;&#353;&#601;&#x1E07;&ecirc; &#x1E35;a&#347;&#601;d&icirc;m &#8217;&#275;&#x1E6F; k&#257;l-r&#257;&#8216;&#257;&#x1E6F;&#257;m &#8217;&#259;&#353;er-&#8216;&#257;&#347;&ucirc; &#x1E07;&#601;&#x1E63;&icirc;yw&#333;n l&#601;&#8216;&ecirc;n&ecirc;&#x1E35;em n&#601;&#8217;um y&#601;hw&acirc;: s</P>
<P>25&nbsp;hin&#601;n&icirc; &#8217;&#275;ley&#x1E35;&#257; har hamma&#353;&#601;&#x1E25;&icirc;&#x1E6F; n&#601;&#8217;um-y&#601;hw&acirc; hamma&#353;&#601;&#x1E25;&icirc;&#x1E6F; &#8217;e&#x1E6F;-k&#257;l-h&#257;&#8217;&#257;re&#x1E63; w&#601;n&#257;&#x1E6D;&icirc;&#x1E6F;&icirc; &#8217;e&#x1E6F;-y&#257;&#x1E0F;&icirc; &#8216;&#257;ley&#x1E35;&#257; w&#601;&#x1E21;il&#601;gal&#601;t&icirc;&#x1E35;&#257; min-hass&#601;l&#257;&#8216;&icirc;m &ucirc;n&#601;&#x1E6F;at&icirc;&#x1E35;&#257; l&#601;har &#347;&#601;r&#275;f&acirc;: </P>
<P>26&nbsp;w&#601;l&#333;&#8217;-yiq&#601;&#x1E25;&ucirc; mimm&#601;&#x1E35;&#257; &#8217;e&#x1E07;en l&#601;finn&acirc; w&#601;&#8217;e&#x1E07;en l&#601;mw&#333;s&#257;&#x1E0F;w&#333;&#x1E6F; k&icirc;-&#353;im&#601;mw&#333;&#x1E6F; &#8216;w&#333;l&#257;m tih&#601;yeh n&#601;&#8217;um-y&#601;hw&acirc;: </P>
<P>27&nbsp;&#347;&#601;&#8217;&ucirc;-n&#275;s b&#257;&#8217;&#257;re&#x1E63; tiq&#601;&#8216;&ucirc; &#353;w&#333;f&#257;r bagw&#333;yim qad&#601;&#353;&ucirc; &#8216;&#257;leyh&#257; gw&#333;yim ha&#353;&#601;m&icirc;&#8216;&ucirc; &#8216;&#257;leyh&#257; mam&#601;l&#601;&#x1E35;w&#333;&#x1E6F; &#8217;&#259;r&#257;ra&#x1E6D; minn&icirc; w&#601;&#8217;a&#353;&#601;k&#601;n&#257;z piq&#601;&#x1E0F;&ucirc; &#8216;&#257;leyh&#257; &#x1E6D;if&#601;s&#257;r h<sup>a</sup>&#8216;&#259;l&ucirc;-s&ucirc;s k&#601;yeleq s&#257;m&#257;r: </P>
<P>28&nbsp;qad&#601;&#353;&ucirc; &#8216;&#257;leyh&#257; &#x1E21;w&#333;yim &#8217;e&#x1E6F;-mal&#601;&#x1E35;&ecirc; m&#257;&#x1E0F;ay &#8217;e&#x1E6F;-p<sup>a</sup>&#x1E25;w&#333;&#x1E6F;eyh&#257; w&#601;&#8217;e&#x1E6F;-k&#257;l-s&#601;&#x1E21;&#257;neyh&#257; w&#601;&#8217;&#275;&#x1E6F; k&#257;l-&#8217;ere&#x1E63; mem&#601;&#353;al&#601;tw&#333;: </P>
<P>29&nbsp;watir&#601;&#8216;a&#353; h&#257;&#8217;&#257;re&#x1E63; wat&#257;&#x1E25;&#333;l k&icirc; q&#257;m&acirc; &#8216;al-b&#257;&#x1E07;el m<sup>a</sup>&#x1E25;&#601;&#353;&#601;&#x1E07;w&#333;&#x1E6F; y&#601;hw&acirc; l&#257;&#347;&ucirc;m &#8217;e&#x1E6F;-&#8217;ere&#x1E63; b&#257;&#x1E07;el l&#601;&#353;amm&acirc; m&#275;&#8217;&ecirc;n yw&#333;&#353;&#275;&#x1E07;: </P>
<P>30&nbsp;&#x1E25;&#257;&#x1E0F;&#601;l&ucirc; &#x1E21;ibw&#333;r&ecirc; &#x1E07;&#257;&#x1E07;el l&#601;hill&#257;&#x1E25;&#275;m y&#257;&#353;&#601;&#x1E07;&ucirc; bamm&#601;&#x1E63;&#257;&#x1E0F;w&#333;&#x1E6F; n&#257;&#353;&#601;&#x1E6F;&acirc; &#x1E21;&#601;&#x1E07;&ucirc;r&#257;&#x1E6F;&#257;m h&#257;y&ucirc; l&#601;n&#257;&#353;&icirc;m hi&#x1E63;&#x1E63;&icirc;&#x1E6F;&ucirc; mi&#353;&#601;k&#601;n&#333;&#x1E6F;eyh&#257; ni&#353;&#601;b&#601;r&ucirc; &#x1E07;&#601;r&icirc;&#x1E25;eyh&#257;: </P>
<P>31&nbsp;r&#257;&#x1E63; liq&#601;ra&#8217;&#x1E6F;-r&#257;&#x1E63; y&#257;r&ucirc;&#x1E63; &ucirc;mag&icirc;&#x1E0F; liq&#601;ra&#8217;&#x1E6F; mag&icirc;&#x1E0F; l&#601;hag&icirc;&#x1E0F; l&#601;mele&#x1E35;&#601; b&#257;&#x1E07;el k&icirc;-nil&#601;k&#601;&#x1E0F;&acirc; &#8216;&icirc;rw&#333; miqq&#257;&#x1E63;eh: </P>
<P>32&nbsp;w&#601;hamm<sup>a</sup>&#8216;&#601;b&#257;rw&#333;&#x1E6F; ni&#x1E6F;&#601;p&#257;&#347;&ucirc; w&#601;&#8217;e&#x1E6F;-h&#257;&#8217;&#259;&#x1E21;amm&icirc;m &#347;&#257;r&#601;f&ucirc; &#x1E07;&#257;&#8217;&#275;&#353; w&#601;&#8217;an&#601;&#353;&ecirc; hammil&#601;&#x1E25;&#257;m&acirc; ni&#x1E07;&#601;h&#257;l&ucirc;: s</P>
<P>33&nbsp;k&icirc; &#x1E35;&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc; yi&#347;&#601;r&#257;&#8217;&#275;l ba&#x1E6F;-b&#257;&#x1E07;el k&#601;&#x1E21;&#333;ren &#8216;&#275;&#x1E6F; hi&#x1E0F;&#601;r&icirc;&#x1E35;&#257;h &#8216;w&#333;&#x1E0F; m&#601;&#8216;a&#x1E6D; &ucirc;&#x1E07;&#257;&#8217;&acirc; &#8216;&#275;&#x1E6F;-haqq&#257;&#x1E63;&icirc;r l&#257;h: </P>
<P>34&nbsp;<font color="brown">&#8217;&#259;&#x1E35;&#257;l&#257;n&ucirc;</font> <font color="blue">&#8217;&#259;&#x1E35;&#257;lan&icirc;</font> <font color="brown">h&#259;m&#257;m&#257;n&ucirc;</font> <font color="blue">h&#259;m&#257;man&icirc;</font> n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar mele&#x1E35;&#601; b&#257;&#x1E07;el <font color="brown">hi&#x1E63;&#x1E63;&icirc;&#x1E21;&#257;n&ucirc;</font> <font color="blue">hi&#x1E63;&#x1E63;&icirc;&#x1E21;an&icirc;</font> k&#601;l&icirc; r&icirc;q <font color="brown">b&#601;l&#257;&#8216;&#257;n&ucirc;</font> <font color="blue">b&#601;l&#257;&#8216;an&icirc;</font> katann&icirc;n mill&#257;&#8217; &#x1E35;&#601;r&#275;&#347;w&#333; m&#275;&#8216;&#259;&#x1E0F;&#257;n&#257;y <font color="brown">h&#277;&#x1E0F;&icirc;&#x1E25;&#257;n&ucirc;</font> <font color="blue">h&#277;&#x1E0F;&icirc;&#x1E25;&#257;n&icirc;:</font> </P>
<P>35&nbsp;&#x1E25;&#259;m&#257;s&icirc; &ucirc;&#353;&#601;&#8217;&#275;r&icirc; &#8216;al-b&#257;&#x1E07;el t&#333;&#8217;mar y&#333;&#353;e&#x1E07;e&#x1E6F; &#x1E63;&icirc;yw&#333;n w&#601;&#x1E0F;&#257;m&icirc; &#8217;el-y&#333;&#353;&#601;&#x1E07;&ecirc; &#x1E35;a&#347;&#601;d&icirc;m t&#333;&#8217;mar y&#601;r&ucirc;&#353;&#257;l&#257;im: s</P>
<P>36&nbsp;l&#257;&#x1E35;&#275;n k&#333;h &#8217;&#257;mar y&#601;hw&acirc; hin&#601;n&icirc;-r&#257;&#x1E07; &#8217;e&#x1E6F;-r&icirc;&#x1E07;&#275;&#x1E35;&#601; w&#601;niqqam&#601;t&icirc; &#8217;e&#x1E6F;-niq&#601;m&#257;&#x1E6F;&#275;&#x1E35;&#601; w&#601;h<sup>a</sup>&#x1E25;&#259;ra&#x1E07;&#601;t&icirc; &#8217;e&#x1E6F;-yamm&#257;h w&#601;h&#333;&#x1E07;a&#353;&#601;t&icirc; &#8217;e&#x1E6F;-m&#601;qw&#333;r&#257;h: </P>
<P>37&nbsp;w&#601;h&#257;y&#601;&#x1E6F;&acirc; &#x1E07;&#257;&#x1E07;el| l&#601;&#x1E21;all&icirc;m| m&#601;&#8216;w&#333;n-tann&icirc;m &#353;amm&acirc; &ucirc;&#353;&#601;r&#275;q&acirc; m&#275;&#8217;&ecirc;n yw&#333;&#353;&#275;&#x1E07;: </P>
<P>38&nbsp;y<sup>a</sup>&#x1E25;&#601;d&#257;w kak&#601;fir&icirc;m yi&#353;&#601;&#8217;&#257;&#x1E21;&ucirc; n&#257;&#8216;&#259;r&ucirc; k&#601;&#x1E21;w&#333;r&ecirc; &#8217;&#259;r&#257;yw&#333;&#x1E6F;: </P>
<P>39&nbsp;b&#601;&#x1E25;umm&#257;m &#8217;&#257;&#353;&icirc;&#x1E6F; &#8217;e&#x1E6F;-mi&#353;&#601;t&ecirc;hem w&#601;hi&#353;&#601;kar&#601;t&icirc;m l&#601;m<sup>a</sup>&#8216;an y<sup>a</sup>&#8216;&#259;l&#333;z&ucirc; w&#601;y&#257;&#353;&#601;n&ucirc; &#353;&#601;na&#x1E6F;-&#8216;w&#333;l&#257;m w&#601;l&#333;&#8217; y&#257;q&icirc;&#x1E63;&ucirc; n&#601;&#8217;um y&#601;hw&acirc;: </P>
<P>40&nbsp;&#8217;w&#333;r&icirc;&#x1E0F;&#275;m k&#601;&#x1E35;&#257;r&icirc;m li&#x1E6D;&#601;&#x1E07;w&#333;&#x1E25;a k&#601;&#8217;&ecirc;l&icirc;m &#8216;im-&#8216;at&ucirc;&#x1E0F;&icirc;m: </P>
<P>41&nbsp;&#8217;&ecirc;&#x1E35;&#601; nil&#601;k&#601;&#x1E0F;&acirc; &#353;&#275;&#353;a&#x1E35;&#601; watit&#257;f&#275;&#347; t&#601;hilla&#x1E6F; k&#257;l-h&#257;&#8217;&#257;re&#x1E63; &#8217;&ecirc;&#x1E35;&#601; h&#257;y&#601;&#x1E6F;&acirc; l&#601;&#353;amm&acirc; b&#257;&#x1E07;el bagw&#333;yim: </P>
<P>42&nbsp;&#8216;&#257;l&acirc; &#8216;al-b&#257;&#x1E07;el hayy&#257;m bah&#259;mw&#333;n gall&#257;yw ni&#x1E35;&#601;s&#257;&#x1E6F;&acirc;: </P>
<P>43&nbsp;h&#257;y&ucirc; &#8216;&#257;reyh&#257; l&#601;&#353;amm&acirc; &#8217;ere&#x1E63; &#x1E63;&icirc;y&acirc; w<sup>a</sup>&#8216;&#259;r&#257;&#x1E07;&acirc; &#8217;ere&#x1E63; l&#333;&#8217;-y&#275;&#353;&#275;&#x1E07; b&acirc;&#275;n k&#257;l-&#8217;&icirc;&#353; w&#601;l&#333;&#8217;-y<sup>a</sup>&#8216;&#259;&#x1E07;&#333;r b&acirc;&#275;n ben-&#8217;&#257;&#x1E0F;&#257;m: </P>
<P>44&nbsp;&ucirc;f&#257;qa&#x1E0F;&#601;t&icirc; &#8216;al-b&#275;l b&#601;&#x1E07;&#257;&#x1E07;el w&#601;h&#333;&#x1E63;&#275;&#8217;&#x1E6F;&icirc; &#8217;e&#x1E6F;-bil&#601;&#8216;w&#333; mip&icirc;w w&#601;l&#333;&#8217;-yin&#601;h&#259;r&ucirc; &#8217;&#275;l&#257;yw &#8216;w&#333;&#x1E0F; gw&#333;yim gam-&#x1E25;w&#333;ma&#x1E6F; b&#257;&#x1E07;el n&#257;f&#257;l&acirc;: </P>
<P>45&nbsp;&#x1E63;&#601;&#8217;&ucirc; mitw&#333;&#x1E35;&#257;h &#8216;amm&icirc; &ucirc;mall&#601;&#x1E6D;&ucirc; &#8217;&icirc;&#353; &#8217;e&#x1E6F;-naf&#601;&#353;w&#333; m&#275;&#x1E25;&#259;rw&#333;n &#8217;af-y&#601;hw&acirc;: </P>
<P>46&nbsp;&ucirc;fen-y&#275;ra&#x1E35;&#601; l&#601;&#x1E07;a&#x1E07;&#601;&#x1E35;em w&#601;&#x1E6F;&icirc;r&#601;&#8217;&ucirc; ba&#353;&#353;&#601;m&ucirc;&#8216;&acirc; hanni&#353;&#601;m<sup>a</sup>&#8216;a&#x1E6F; b&#257;&#8217;&#257;re&#x1E63; &ucirc;&#x1E07;&#257;&#8217; &#x1E07;a&#353;&#353;&#257;n&acirc; ha&#353;&#353;&#601;m&ucirc;&#8216;&acirc; w&#601;&#8217;<sup>a</sup>&#x1E25;&#259;r&#257;yw ba&#353;&#353;&#257;n&acirc; ha&#353;&#353;&#601;m&ucirc;&#8216;&acirc; w&#601;&#x1E25;&#257;m&#257;s b&#257;&#8217;&#257;re&#x1E63; &ucirc;m&#333;&#353;&#275;l &#8216;al-m&#333;&#353;&#275;l: </P>
<P>47&nbsp;l&#257;&#x1E35;&#275;n hinn&#275;h y&#257;m&icirc;m b&#257;&#8217;&icirc;m &ucirc;f&#257;qa&#x1E0F;&#601;t&icirc; &#8216;al-p&#601;s&icirc;l&ecirc; &#x1E07;&#257;&#x1E07;el w&#601;&#x1E35;&#257;l-&#8217;ar&#601;&#x1E63;&#257;h t&#275;&#x1E07;w&#333;&#353; w&#601;&#x1E35;&#257;l-&#x1E25;&#259;l&#257;leyh&#257; yip&#601;l&ucirc; &#x1E07;&#601;&#x1E6F;w&#333;&#x1E35;&#257;h: </P>
<P>48&nbsp;w&#601;rinn&#601;n&ucirc; &#8216;al-b&#257;&#x1E07;el &#353;&#257;mayim w&#257;&#8217;&#257;re&#x1E63; w&#601;&#x1E35;&#333;l &#8217;&#259;&#353;er b&acirc;em k&icirc; mi&#x1E63;&#x1E63;&#257;fw&#333;n y&#257;&#x1E07;w&#333;&#8217;-l&#257;h ha&#353;&#353;w&#333;&#x1E0F;&#601;&#x1E0F;&icirc;m n&#601;&#8217;um-y&#601;hw&acirc;: </P>
<P>49&nbsp;gam-b&#257;&#x1E07;el lin&#601;p&#333;l &#x1E25;al&#601;l&ecirc; yi&#347;&#601;r&#257;&#8217;&#275;l gam-l&#601;&#x1E07;&#257;&#x1E07;el n&#257;f&#601;l&ucirc; &#x1E25;al&#601;l&ecirc; &#x1E35;&#257;l-h&#257;&#8217;&#257;re&#x1E63;: </P>
<P>50&nbsp;p&#601;l&#275;&#x1E6D;&icirc;m m&#275;&#x1E25;ere&#x1E07; hil&#601;&#x1E35;&ucirc; &#8217;al-t<sup>a</sup>&#8216;&#259;m&#333;&#x1E0F;&ucirc; zi&#x1E35;&#601;r&ucirc; m&#275;r&#257;&#x1E25;w&#333;q &#8217;e&#x1E6F;-y&#601;hw&acirc; w&icirc;r&ucirc;&#353;&#257;laim t<sup>a</sup>&#8216;&#259;leh &#8216;al-l&#601;&#x1E07;a&#x1E07;&#601;&#x1E35;em: </P>
<P>51&nbsp;b&#333;&#353;&#601;n&ucirc; k&icirc;-&#353;&#257;m<sup>a</sup>&#8216;&#601;n&ucirc; &#x1E25;er&#601;p&acirc; kiss&#601;&#x1E6F;&acirc; &#x1E35;&#601;limm&acirc; p&#257;n&ecirc;n&ucirc; k&icirc; b&#257;&#8217;&ucirc; z&#257;r&icirc;m &#8216;al-miq&#601;d&#601;&#353;&ecirc; b&ecirc;&#x1E6F; y&#601;hw&acirc;: s</P>
<P>52&nbsp;l&#257;&#x1E35;&#275;n hinn&#275;h-y&#257;m&icirc;m b&#257;&#8217;&icirc;m n&#601;&#8217;um-y&#601;hw&acirc; &ucirc;f&#257;qa&#x1E0F;&#601;t&icirc; &#8216;al-p&#601;s&icirc;leyh&#257; &ucirc;&#x1E07;&#601;&#x1E35;&#257;l-&#8217;ar&#601;&#x1E63;&#257;h ye&#8217;&#277;n&#333;q &#x1E25;&#257;l&#257;l: </P>
<P>53&nbsp;k&icirc;-&#x1E6F;<sup>a</sup>&#8216;&#259;leh &#x1E07;&#257;&#x1E07;el ha&#353;&#353;&#257;mayim w&#601;&#x1E35;&icirc; &#x1E6F;&#601;&#x1E07;a&#x1E63;&#x1E63;&#275;r m&#601;rw&#333;m &#8216;uzz&#257;h m&#275;&#8217;it&icirc; y&#257;&#x1E07;&#333;&#8217;&ucirc; &#353;&#333;&#x1E0F;&#601;&#x1E0F;&icirc;m l&#257;h n&#601;&#8217;um-y&#601;hw&acirc;: s</P>
<P>54&nbsp;qw&#333;l z&#601;&#8216;&#257;q&acirc; mib&#257;&#x1E07;el w&#601;&#353;e&#x1E07;er g&#257;&#x1E0F;w&#333;l m&#275;&#8217;ere&#x1E63; ka&#347;&#601;d&icirc;m: </P>
<P>55&nbsp;k&icirc;-&#353;&#333;&#x1E0F;&#275;&#x1E0F; y&#601;hw&acirc; &#8217;e&#x1E6F;-b&#257;&#x1E07;el w&#601;&#8217;iba&#x1E0F; mimmenn&acirc; qw&#333;l g&#257;&#x1E0F;w&#333;l w&#601;h&#257;m&ucirc; &#x1E21;all&ecirc;hem k&#601;mayim rab&icirc;m nitan &#353;&#601;&#8217;w&#333;n qw&#333;l&#257;m: </P>
<P>56&nbsp;k&icirc; &#x1E07;&#257;&#8217; &#8216;&#257;leyh&#257; &#8216;al-b&#257;&#x1E07;el &#353;w&#333;&#x1E0F;&#275;&#x1E0F; w&#601;nil&#601;k&#601;&#x1E0F;&ucirc; gibw&#333;reyh&#257; &#x1E25;it&#601;&#x1E6F;&acirc; qa&#353;&#353;&#601;&#x1E6F;w&#333;&#x1E6F;&#257;m k&icirc; &#8217;&#275;l g&#601;mulw&#333;&#x1E6F; y&#601;hw&acirc; &#353;all&#275;m y&#601;&#353;all&#275;m: </P>
<P>57&nbsp;w&#601;hi&#353;&#601;kar&#601;t&icirc; &#347;&#257;reyh&#257; w<sup>a</sup>&#x1E25;&#259;&#x1E35;&#257;meyh&#257; p<sup>a</sup>&#x1E25;w&#333;&#x1E6F;eyh&#257; &ucirc;s&#601;&#x1E21;&#257;neyh&#257; w&#601;&#x1E21;ibw&#333;reyh&#257; w&#601;y&#257;&#353;&#601;n&ucirc; &#353;&#601;na&#x1E6F;-&#8216;w&#333;l&#257;m w&#601;l&#333;&#8217; y&#257;q&icirc;&#x1E63;&ucirc; n&#601;&#8217;um-hammele&#x1E35;&#601; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#353;&#601;mw&#333;: s</P>
<P>58&nbsp;k&#333;h-&#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#x1E25;&#333;mw&#333;&#x1E6F; b&#257;&#x1E07;el h&#257;r&#601;&#x1E25;&#257;&#x1E07;&acirc; &#8216;ar&#601;&#8216;&#275;r ti&#x1E6F;&#601;&#8216;ar&#601;&#8216;&#257;r &ucirc;&#353;&#601;&#8216;&#257;reyh&#257; hag&#601;&#x1E07;&#333;h&icirc;m b&#257;&#8217;&#275;&#353; yi&#x1E63;&#x1E63;at&ucirc; w&#601;yi&#x1E21;&#601;&#8216;&ucirc; &#8216;amm&icirc;m b&#601;&#x1E0F;&ecirc;-r&icirc;q &ucirc;l&#601;&#8217;umm&icirc;m b&#601;&#x1E0F;&ecirc;-&#8217;&#275;&#353; w&#601;y&#257;&#8216;&#275;f&ucirc;: s</P>
<P>59&nbsp;had&#257;&#x1E07;&#257;r &#8217;&#259;&#353;er-&#x1E63;i&ucirc;&acirc;| yir&#601;m&#601;y&acirc;&ucirc; hann&#257;&#x1E07;&icirc;&#8217; &#8217;e&#x1E6F;-&#347;&#601;r&#257;y&acirc; &#x1E07;en-n&#275;r&icirc;y&acirc; ben-m<sup>a</sup>&#x1E25;&#601;s&ecirc;&acirc; b&#601;le&#x1E35;&#601;tw&#333; &#8217;e&#x1E6F;-&#x1E63;i&#x1E0F;&#601;q&icirc;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; b&#257;&#x1E07;el bi&#353;&#601;na&#x1E6F; h&#257;r&#601;&#x1E07;i&#8216;&icirc;&#x1E6F; l&#601;m&#257;l&#601;&#x1E35;w&#333; &ucirc;&#347;&#601;r&#257;y&acirc; &#347;ar m&#601;n&ucirc;&#x1E25;&acirc;: </P>
<P>60&nbsp;wayyi&#x1E35;&#601;t&#333;&#x1E07; yir&#601;m&#601;y&acirc;&ucirc; &#8217;&#275;&#x1E6F; k&#257;l-h&#257;r&#257;&#8216;&acirc; &#8217;&#259;&#353;er-t&#257;&#x1E07;w&#333;&#8217; &#8217;el-b&#257;&#x1E07;el &#8217;el-s&#275;fer &#8217;e&#x1E25;&#257;&#x1E0F; &#8217;&#275;&#x1E6F; k&#257;l-had&#601;&#x1E07;&#257;r&icirc;m h&#257;&#8217;&#275;lleh hak&#601;&#x1E6F;u&#x1E07;&icirc;m &#8217;el-b&#257;&#x1E07;el: </P>
<P>61&nbsp;wayy&#333;&#8217;mer yir&#601;m&#601;y&acirc;&ucirc; &#8217;el-&#347;&#601;r&#257;y&acirc; k&#601;&#x1E07;&#333;&#8217;&#259;&#x1E35;&#257; &#x1E07;&#257;&#x1E07;el w&#601;r&#257;&#8217;&icirc;&#x1E6F;&#257; w&#601;q&#257;r&#257;&#8217;&#x1E6F;&#257; &#8217;&#275;&#x1E6F; k&#257;l-had&#601;&#x1E07;&#257;r&icirc;m h&#257;&#8217;&#275;lleh: </P>
<P>62&nbsp;w&#601;&#8217;&#257;mar&#601;t&#257; y&#601;hw&acirc; &#8217;at&acirc; &#x1E0F;ibar&#601;t&#257; &#8217;el-hamm&#257;qw&#333;m hazzeh l&#601;ha&#x1E35;&#601;r&icirc;&#x1E6F;w&#333; l&#601;&#x1E07;il&#601;t&icirc; h&#277;yw&#333;&#x1E6F;-bw&#333; yw&#333;&#353;&#275;&#x1E07; l&#601;m&#275;&#8217;&#257;&#x1E0F;&#257;m w&#601;&#8216;a&#x1E0F;-b&#601;h&#275;m&acirc; k&icirc;-&#353;im&#601;mw&#333;&#x1E6F; &#8216;w&#333;l&#257;m tih&#601;yeh: </P>
<P>63&nbsp;w&#601;h&#257;y&acirc; k&#601;&#x1E35;all&#333;&#x1E6F;&#601;&#x1E35;&#257; liq&#601;r&#333;&#8217; &#8217;e&#x1E6F;-hass&#275;fer hazzeh tiq&#601;&#353;&#333;r &#8216;&#257;l&#257;yw &#8217;e&#x1E07;en w&#601;hi&#353;&#601;la&#x1E35;&#601;tw&#333; &#8217;el-tw&#333;&#x1E35;&#601; p&#601;r&#257;&#x1E6F;: </P>
<P>64&nbsp;w&#601;&#8217;&#257;mar&#601;t&#257; k&#257;&#x1E35;&acirc; ti&#353;&#601;q<sup>a</sup>&#8216; b&#257;&#x1E07;el w&#601;l&#333;&#8217;-&#x1E6F;&#257;q&ucirc;m mip&#601;n&ecirc; h&#257;r&#257;&#8216;&acirc; &#8217;&#259;&#353;er &#8217;&#257;n&#333;&#x1E35;&icirc; m&#275;&#x1E07;&icirc;&#8217; &#8216;&#257;leyh&#257; w&#601;y&#257;&#8216;&#275;f&ucirc; &#8216;a&#x1E0F;-h&#275;nn&acirc; di&#x1E07;&#601;r&ecirc; yir&#601;m&#601;y&acirc;&ucirc;: s</P>
</TD>
</TABLE>
<P><HR>
<CENTER>
<A HREF="jer052">Next: Jeremiah (Yermiyah) Chapter 52</A></CENTER>
</BODY>
</HTML>
