<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job014.htm">Polyglot</A>&nbsp;
<A HREF="../kjv/job014.htm">KJV</A>&nbsp;
<A HREF="../sep/job014.htm">Sep</A>&nbsp;
<A HREF="../vul/job014.htm">Vul</A>&nbsp;

<BR>
<BR><A HREF="job.htm">Job (Iyov) Index</A><BR>
&nbsp;
<A HREF="job013.htm">Previous</A>&nbsp;
<A HREF="job015.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 14</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אָ֭דָם יְל֣וּד אִשָּׁ֑ה קְצַ֥ר יָ֝מִ֗ים וּֽשְׂבַֽע־רֹֽגֶז׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כְּצִ֣יץ יָ֭צָא וַיִּמָּ֑ל וַיִּבְרַ֥ח כַּ֝צֵּ֗ל וְלֹ֣א יַעֲמֽוֹד׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אַף־עַל־זֶ֭ה פָּקַ֣חְתָּ עֵינֶ֑ךָ וְאֹ֘תִ֤י תָבִ֖יא בְמִשְׁפָּ֣ט עִמָּֽךְ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מִֽי־יִתֵּ֣ן טָ֭הוֹר מִטָּמֵ֗א לֹ֣א אֶחָֽד׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אִ֥ם חֲרוּצִ֨ים׀ יָמָ֗יו מִֽסְפַּר־חֳדָשָׁ֥יו אִתָּ֑ךְ <font color="brown">חקו</font> <font color="blue">חֻקָּ֥יו</font> עָ֝שִׂ֗יתָ וְלֹ֣א יַעֲבֽוֹר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שְׁעֵ֣ה מֵעָלָ֣יו וְיֶחְדָּ֑ל עַד־יִ֝רְצֶ֗ה כְּשָׂכִ֥יר יוֹמֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֤י יֵ֥שׁ לָעֵ֗ץ תִּ֫קְוָ֥ה אִֽם־יִ֭כָּרֵת וְע֣וֹד יַחֲלִ֑יף וְ֝יֹֽנַקְתּ֗וֹ לֹ֣א תֶחְדָּֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אִם־יַזְקִ֣ין בָּאָ֣רֶץ שָׁרְשׁ֑וֹ וּ֝בֶעָפָ֗ר יָמ֥וּת גִּזְעֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מֵרֵ֣יחַ מַ֣יִם יַפְרִ֑חַ וְעָשָׂ֖ה קָצִ֣יר כְּמוֹ־נָֽטַע׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְגֶ֣בֶר יָ֭מוּת וַֽיֶּחֱלָ֑שׁ וַיִּגְוַ֖ע אָדָ֣ם וְאַיּֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אָֽזְלוּ־מַ֭יִם מִנִּי־יָ֑ם וְ֝נָהָ֗ר יֶחֱרַ֥ב וְיָבֵֽשׁ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאִ֥ישׁ שָׁכַ֗ב וְֽלֹא־יָ֫ק֥וּם עַד־בִּלְתִּ֣י שָׁ֭מַיִם לֹ֣א יָקִ֑יצוּ וְלֹֽא־יֵ֝עֹ֗רוּ מִשְּׁנָתָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מִ֤י יִתֵּ֨ן׀ בִּשְׁא֬וֹל תַּצְפִּנֵ֗נִי תַּ֭סְתִּירֵנִי עַד־שׁ֣וּב אַפֶּ֑ךָ תָּ֤שִׁ֥ית<font color="red"><sup>3</font></sup> לִ֖י חֹ֣ק וְתִזְכְּרֵֽנִי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אִם־יָמ֥וּת גֶּ֗בֶר הֲיִ֫חְיֶ֥ה כָּל־יְמֵ֣י צְבָאִ֣י אֲיַחֵ֑ל עַד־בּ֝֗וֹא חֲלִיפָתִֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;תִּ֭קְרָא וְאָנֹכִ֣י אֶֽעֱנֶ֑ךָּ לְֽמַעֲשֵׂ֖ה יָדֶ֣יךָ תִכְסֹֽף׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּֽי־עַ֭תָּה צְעָדַ֣י תִּסְפּ֑וֹר לֹֽא־תִ֝שְׁמ֗וֹר עַל־חַטָּאתִֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;חָתֻ֣ם בִּצְר֣וֹר פִּשְׁעִ֑י וַ֝תִּטְפֹּ֗ל עַל־עֲוֹנִֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְ֭אוּלָם הַר־נוֹפֵ֣ל יִבּ֑וֹל וְ֝צ֗וּר יֶעְתַּ֥ק מִמְּקֹמֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אֲבָנִ֤ים׀ שָׁ֥חֲקוּ מַ֗יִם תִּשְׁטֹֽף־סְפִיחֶ֥יהָ עֲפַר־אָ֑רֶץ וְתִקְוַ֖ת אֱנ֣וֹשׁ הֶאֱבַֽדְתָּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;תִּתְקְפֵ֣הוּ לָ֭נֶצַח וַֽיַּהֲלֹ֑ךְ מְשַׁנֶּ֥ה פָ֝נָ֗יו וַֽתְּשַׁלְּחֵֽהוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;יִכְבְּד֣וּ בָ֭נָיו וְלֹ֣א יֵדָ֑ע וְ֝יִצְעֲר֗וּ וְֽלֹא־יָבִ֥ין לָֽמוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אַךְ־בְּ֭שָׂרוֹ עָלָ֣יו יִכְאָ֑ב וְ֝נַפְשׁ֗וֹ עָלָ֥יו תֶּאֱבָֽל׃ פ</P>
</TD>
<TD WIDTH="50%">
<P>1&nbsp;&#8217;&#257;&#x1E0F;&#257;m y&#601;l&ucirc;&#x1E0F; &#8217;i&#353;&#353;&acirc; q&#601;&#x1E63;ar y&#257;m&icirc;m &ucirc;&#347;&#601;&#x1E07;<sup>a</sup>&#8216;-r&#333;&#x1E21;ez: </P>
<P>2&nbsp;k&#601;&#x1E63;&icirc;&#x1E63; y&#257;&#x1E63;&#257;&#8217; wayyimm&#257;l wayyi&#x1E07;&#601;r<sup>a</sup>&#x1E25; ka&#x1E63;&#x1E63;&#275;l w&#601;l&#333;&#8217; y<sup>a</sup>&#8216;&#259;mw&#333;&#x1E0F;: </P>
<P>3&nbsp;&#8217;af-&#8216;al-zeh p&#257;q<sup>a</sup>&#x1E25;&#601;t&#257; &#8216;&ecirc;ne&#x1E35;&#257; w&#601;&#8217;&#333;&#x1E6F;&icirc; &#x1E6F;&#257;&#x1E07;&icirc;&#8217; &#x1E07;&#601;mi&#353;&#601;p&#257;&#x1E6D; &#8216;imm&#257;&#x1E35;&#601;: </P>
<P>4&nbsp;m&icirc;-yit&#275;n &#x1E6D;&acirc;w&#333;r mi&#x1E6D;&#x1E6D;&#257;m&#275;&#8217; l&#333;&#8217; &#8217;e&#x1E25;&#257;&#x1E0F;: </P>
<P>5&nbsp;&#8217;im &#x1E25;&#259;r&ucirc;&#x1E63;&icirc;m| y&#257;m&#257;yw mis&#601;par-&#x1E25;&#335;&#x1E0F;&#257;&#353;&#257;yw &#8217;it&#257;&#x1E35;&#601; <font color="brown">&#x1E25;uqqw&#333;</font> <font color="blue">&#x1E25;uqq&#257;yw</font> &#8216;&#257;&#347;&icirc;&#x1E6F;&#257; w&#601;l&#333;&#8217; y<sup>a</sup>&#8216;&#259;&#x1E07;w&#333;r: </P>
<P>6&nbsp;&#353;&#601;&#8216;&#275;h m&#275;&#8216;&#257;l&#257;yw w&#601;ye&#x1E25;&#601;d&#257;l &#8216;a&#x1E0F;-yir&#601;&#x1E63;eh k&#601;&#347;&#257;&#x1E35;&icirc;r yw&#333;mw&#333;: </P>
<P>7&nbsp;k&icirc; y&#275;&#353; l&#257;&#8216;&#275;&#x1E63; tiq&#601;w&acirc; &#8217;im-yik&#257;r&#275;&#x1E6F; w&#601;&#8216;w&#333;&#x1E0F; y<sup>a</sup>&#x1E25;&#259;l&icirc;f w&#601;y&#333;naq&#601;tw&#333; l&#333;&#8217; &#x1E6F;e&#x1E25;&#601;d&#257;l: </P>
<P>8&nbsp;&#8217;im-yaz&#601;q&icirc;n b&#257;&#8217;&#257;re&#x1E63; &#353;&#257;r&#601;&#353;w&#333; &ucirc;&#x1E07;e&#8216;&#257;f&#257;r y&#257;m&ucirc;&#x1E6F; giz&#601;&#8216;w&#333;: </P>
<P>9&nbsp;m&#275;r&ecirc;&#x1E25;a mayim yaf&#601;ri&#x1E25;a w&#601;&#8216;&#257;&#347;&acirc; q&#257;&#x1E63;&icirc;r k&#601;mw&#333;-n&#257;&#x1E6D;<sup>a</sup>&#8216;: </P>
<P>10&nbsp;w&#601;&#x1E21;e&#x1E07;er y&#257;m&ucirc;&#x1E6F; wayye&#x1E25;&#277;l&#257;&#353; wayyi&#x1E21;&#601;w<sup>a</sup>&#8216; &#8217;&#257;&#x1E0F;&#257;m w&#601;&#8217;ayyw&#333;: </P>
<P>11&nbsp;&#8217;&#257;z&#601;l&ucirc;-mayim minn&icirc;-y&#257;m w&#601;n&acirc;&#257;r ye&#x1E25;&#277;ra&#x1E07; w&#601;y&#257;&#x1E07;&#275;&#353;: </P>
<P>12&nbsp;w&#601;&#8217;&icirc;&#353; &#353;&#257;&#x1E35;a&#x1E07; w&#601;l&#333;&#8217;-y&#257;q&ucirc;m &#8216;a&#x1E0F;-bil&#601;t&icirc; &#353;&#257;mayim l&#333;&#8217; y&#257;q&icirc;&#x1E63;&ucirc; w&#601;l&#333;&#8217;-y&#275;&#8216;&#333;r&ucirc; mi&#353;&#353;&#601;n&#257;&#x1E6F;&#257;m: </P>
<P>13&nbsp;m&icirc; yit&#275;n| bi&#353;&#601;&#8217;w&#333;l ta&#x1E63;&#601;pin&#275;n&icirc; tas&#601;t&icirc;r&#275;n&icirc; &#8216;a&#x1E0F;-&#353;&ucirc;&#x1E07; &#8217;ape&#x1E35;&#257; t&#257;&#353;&icirc;&#x1E6F;<font color="red"><sup>3</font></sup> l&icirc; &#x1E25;&#333;q w&#601;&#x1E6F;iz&#601;k&#601;r&#275;n&icirc;: </P>
<P>14&nbsp;&#8217;im-y&#257;m&ucirc;&#x1E6F; ge&#x1E07;er h&#259;yi&#x1E25;&#601;yeh k&#257;l-y&#601;m&ecirc; &#x1E63;&#601;&#x1E07;&#257;&#8217;&icirc; &#8217;&#259;y<sup>a</sup>&#x1E25;&#275;l &#8216;a&#x1E0F;-bw&#333;&#8217; &#x1E25;&#259;l&icirc;f&#257;&#x1E6F;&icirc;: </P>
<P>15&nbsp;tiq&#601;r&#257;&#8217; w&#601;&#8217;&#257;n&#333;&#x1E35;&icirc; &#8217;e&#8216;&#277;ne&#x1E35;&#x1E35;&#257; l&#601;m<sup>a</sup>&#8216;&#259;&#347;&#275;h y&#257;&#x1E0F;ey&#x1E35;&#257; &#x1E6F;i&#x1E35;&#601;s&#333;f: </P>
<P>16&nbsp;k&icirc;-&#8216;at&acirc; &#x1E63;&#601;&#8216;&#257;&#x1E0F;ay tis&#601;pw&#333;r l&#333;&#8217;-&#x1E6F;i&#353;&#601;mw&#333;r &#8216;al-&#x1E25;a&#x1E6D;&#x1E6D;&#257;&#8217;&#x1E6F;&icirc;: </P>
<P>17&nbsp;&#x1E25;&#257;&#x1E6F;um bi&#x1E63;&#601;rw&#333;r pi&#353;&#601;&#8216;&icirc; wati&#x1E6D;&#601;p&#333;l &#8216;al-&#8216;&#259;w&#333;n&icirc;: </P>
<P>18&nbsp;w&#601;&#8217;&ucirc;l&#257;m har-nw&#333;f&#275;l yibw&#333;l w&#601;&#x1E63;&ucirc;r ye&#8216;&#601;taq mimm&#601;q&#333;mw&#333;: </P>
<P>19&nbsp;&#8217;&#259;&#x1E07;&#257;n&icirc;m| &#353;&#257;&#x1E25;&#259;q&ucirc; mayim ti&#353;&#601;&#x1E6D;&#333;f-s&#601;f&icirc;&#x1E25;eyh&#257; &#8216;&#259;far-&#8217;&#257;re&#x1E63; w&#601;&#x1E6F;iq&#601;wa&#x1E6F; &#8217;&#277;nw&#333;&#353; he&#8217;&#277;&#x1E07;a&#x1E0F;&#601;t&#257;: </P>
<P>20&nbsp;ti&#x1E6F;&#601;q&#601;f&#275;h&ucirc; l&#257;ne&#x1E63;<sup>a</sup>&#x1E25; wayyah&#259;l&#333;&#x1E35;&#601; m&#601;&#353;anneh f&#257;n&#257;yw wat&#601;&#353;all&#601;&#x1E25;&#275;h&ucirc;: </P>
<P>21&nbsp;yi&#x1E35;&#601;b&#601;&#x1E0F;&ucirc; &#x1E07;&#257;n&#257;yw w&#601;l&#333;&#8217; y&#275;&#x1E0F;&#257;&#8216; w&#601;yi&#x1E63;&#601;&#8216;&#259;r&ucirc; w&#601;l&#333;&#8217;-y&#257;&#x1E07;&icirc;n l&#257;mw&#333;: </P>
<P>22&nbsp;&#8217;a&#x1E35;&#601;-b&#601;&#347;&#257;rw&#333; &#8216;&#257;l&#257;yw yi&#x1E35;&#601;&#8217;&#257;&#x1E07; w&#601;naf&#601;&#353;w&#333; &#8216;&#257;l&#257;yw te&#8217;&#277;&#x1E07;&#257;l: f</P>
</TD>
</TABLE>
<P><HR>
<CENTER>
<A HREF="job015.htm">Next: Job (Iyov) Chapter 15</A></CENTER>
</BODY>
</HTML>
