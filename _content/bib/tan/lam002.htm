<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Lamentations (Eichah): Lamentations (Eichah) Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lam002.htm">Polyglot</A>&nbsp;
<A HREF="../kjv/lam002.htm">KJV</A>&nbsp;
<A HREF="../sep/lam002.htm">Sep</A>&nbsp;
<A HREF="../vul/lam002.htm">Vul</A>&nbsp;

<BR>
<BR><A HREF="lam.htm">Lamentations (Eichah) Index</A><BR>
&nbsp;
<A HREF="lam001.htm">Previous</A>&nbsp;
<A HREF="lam003.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Lamentations (Eichah) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אֵיכָה֩ יָעִ֨יב בְּאַפּ֤וֹ׀ אֲדֹנָי֙ אֶת־בַּת־צִיּ֔וֹן הִשְׁלִ֤יךְ מִשָּׁמַ֙יִם֙ אֶ֔רֶץ תִּפְאֶ֖רֶת יִשְׂרָאֵ֑ל וְלֹא־זָכַ֥ר הֲדֹם־רַגְלָ֖יו בְּי֥וֹם אַפּֽוֹ׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בִּלַּ֨ע אֲדֹנָ֜י <font color="brown">לא</font> <font color="blue">וְלֹ֣א</font> חָמַ֗ל אֵ֚ת כָּל־נְא֣וֹת יַעֲקֹ֔ב הָרַ֧ס בְּעֶבְרָת֛וֹ מִבְצְרֵ֥י בַת־יְהוּדָ֖ה הִגִּ֣יעַ לָאָ֑רֶץ חִלֵּ֥ל מַמְלָכָ֖ה וְשָׂרֶֽיהָ׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;גָּדַ֣ע בָּֽחֳרִי־אַ֗ף כֹּ֚ל קֶ֣רֶן יִשְׂרָאֵ֔ל הֵשִׁ֥יב אָח֛וֹר יְמִינ֖וֹ מִפְּנֵ֣י אוֹיֵ֑ב וַיִּבְעַ֤ר בְּיַעֲקֹב֙ כְּאֵ֣שׁ לֶֽהָבָ֔ה אָכְלָ֖ה סָבִֽיב׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;דָּרַ֨ךְ קַשְׁתּ֜וֹ כְּאוֹיֵ֗ב נִצָּ֤ב יְמִינוֹ֙ כְּצָ֔ר וַֽיַּהֲרֹ֔ג כֹּ֖ל מַחֲמַדֵּי־עָ֑יִן בְּאֹ֙הֶל֙ בַּת־צִיּ֔וֹן שָׁפַ֥ךְ כָּאֵ֖שׁ חֲמָתֽוֹ׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הָיָ֨ה אֲדֹנָ֤י׀ כְּאוֹיֵב֙ בִּלַּ֣ע יִשְׂרָאֵ֔ל בִּלַּע֙ כָּל־אַרְמְנוֹתֶ֔יהָ שִׁחֵ֖ת מִבְצָרָ֑יו וַיֶּ֙רֶב֙ בְּבַת־יְהוּדָ֔ה תַּאֲנִיָּ֖ה וַאֲנִיָּֽה׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּחְמֹ֤ס כַּגַּן֙ שֻׂכּ֔וֹ שִׁחֵ֖ת מוֹעֲד֑וֹ שִׁכַּ֨ח יְהוָ֤ה׀ בְּצִיּוֹן֙ מוֹעֵ֣ד וְשַׁבָּ֔ת וַיִּנְאַ֥ץ בְּזַֽעַם־אַפּ֖וֹ מֶ֥לֶךְ וְכֹהֵֽן׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;זָנַ֨ח אֲדֹנָ֤י׀ מִזְבְּחוֹ֙ נִאֵ֣ר מִקְדָּשׁ֔וֹ הִסְגִּיר֙ בְּיַד־אוֹיֵ֔ב חוֹמֹ֖ת אַרְמְנוֹתֶ֑יהָ ק֛וֹל נָתְנ֥וּ בְּבֵית־יְהוָ֖ה כְּי֥וֹם מוֹעֵֽד׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;חָשַׁ֨ב יְהוָ֤ה׀ לְהַשְׁחִית֙ חוֹמַ֣ת בַּת־צִיּ֔וֹן נָ֣טָה קָ֔ו לֹא־הֵשִׁ֥יב יָד֖וֹ מִבַּלֵּ֑עַ וַיַּֽאֲבֶל־חֵ֥ל וְחוֹמָ֖ה יַחְדָּ֥ו אֻמְלָֽלוּ׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;טָבְע֤וּ בָאָ֙רֶץ֙ שְׁעָרֶ֔יהָ אִבַּ֥ד וְשִׁבַּ֖ר בְּרִיחֶ֑יהָ מַלְכָּ֨הּ וְשָׂרֶ֤יהָ בַגּוֹיִם֙ אֵ֣ין תּוֹרָ֔ה גַּם־נְבִיאֶ֕יהָ לֹא־מָצְא֥וּ חָז֖וֹן מֵיְהוָֽה׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יֵשְׁב֨וּ לָאָ֤רֶץ יִדְּמוּ֙ זִקְנֵ֣י בַת־צִיּ֔וֹן הֶֽעֱל֤וּ עָפָר֙ עַל־רֹאשָׁ֔ם חָגְר֖וּ שַׂקִּ֑ים הוֹרִ֤ידוּ לָאָ֙רֶץ֙ רֹאשָׁ֔ן בְּתוּלֹ֖ת יְרוּשָׁלִָֽם׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כָּל֨וּ בַדְּמָע֤וֹת עֵינַי֙ חֳמַרְמְר֣וּ מֵעַ֔י נִשְׁפַּ֤ךְ לָאָ֙רֶץ֙ כְּבֵדִ֔י עַל־שֶׁ֖בֶר בַּת־עַמִּ֑י בֵּֽעָטֵ֤ף עוֹלֵל֙ וְיוֹנֵ֔ק בִּרְחֹב֖וֹת קִרְיָֽה׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לְאִמֹּתָם֙ יֹֽאמְר֔וּ אַיֵּ֖ה דָּגָ֣ן וָיָ֑יִן בְּהִֽתְעַטְּפָ֤ם כֶּֽחָלָל֙ בִּרְחֹב֣וֹת עִ֔יר בְּהִשְׁתַּפֵּ֣ךְ נַפְשָׁ֔ם אֶל־חֵ֖יק אִמֹּתָֽם׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מָֽה־אֲעִידֵ֞ךְ מָ֣ה אֲדַמֶּה־לָּ֗ךְ הַבַּת֙ יְר֣וּשָׁלִַ֔ם מָ֤ה אַשְׁוֶה־לָּךְ֙ וַאֲנַֽחֲמֵ֔ךְ בְּתוּלַ֖ת בַּת־צִיּ֑וֹן כִּֽי־גָד֥וֹל כַּיָּ֛ם שִׁבְרֵ֖ךְ מִ֥י יִרְפָּא־לָֽךְ׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;נְבִיאַ֗יִךְ חָ֤זוּ לָךְ֙ שָׁ֣וְא וְתָפֵ֔ל וְלֹֽא־גִלּ֥וּ עַל־עֲוֹנֵ֖ךְ לְהָשִׁ֣יב <font color="brown">שביתך</font> <font color="blue">שְׁבוּתֵ֑ךְ</font> וַיֶּ֣חֱזוּ לָ֔ךְ מַשְׂא֥וֹת שָׁ֖וְא וּמַדּוּחִֽים׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;סָֽפְק֨וּ עָלַ֤יִךְ כַּפַּ֙יִם֙ כָּל־עֹ֣בְרֵי דֶ֔רֶךְ שָֽׁרְקוּ֙ וַיָּנִ֣עוּ רֹאשָׁ֔ם עַל־בַּ֖ת יְרוּשָׁלִָ֑ם הֲזֹ֣את הָעִ֗יר שֶׁיֹּֽאמְרוּ֙ כְּלִ֣ילַת יֹ֔פִי מָשׂ֖וֹשׂ<font color="red"><sup>3</font></sup> לְכָל־הָאָֽרֶץ׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;פָּצ֨וּ עָלַ֤יִךְ פִּיהֶם֙ כָּל־א֣וֹיְבַ֔יִךְ שָֽׁרְקוּ֙ וַיַּֽחַרְקוּ־שֵׁ֔ן אָמְר֖וּ בִּלָּ֑עְנוּ אַ֣ךְ זֶ֥ה הַיּ֛וֹם שֶׁקִּוִּינֻ֖הוּ מָצָ֥אנוּ רָאִֽינוּ׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;עָשָׂ֨ה יְהוָ֜ה אֲשֶׁ֣ר זָמָ֗ם בִּצַּ֤ע אֶמְרָתוֹ֙ אֲשֶׁ֣ר צִוָּ֣ה מִֽימֵי־קֶ֔דֶם הָרַ֖ס וְלֹ֣א חָמָ֑ל וַיְשַׂמַּ֤ח עָלַ֙יִךְ֙ אוֹיֵ֔ב הֵרִ֖ים קֶ֥רֶן צָרָֽיִךְ׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;צָעַ֥ק לִבָּ֖ם אֶל־אֲדֹנָ֑י חוֹמַ֣ת בַּת־צִ֠יּוֹן הוֹרִ֨ידִי כַנַּ֤חַל דִּמְעָה֙ יוֹמָ֣ם וָלַ֔יְלָה אַֽל־תִּתְּנִ֤י פוּגַת֙ לָ֔ךְ אַל־תִּדֹּ֖ם בַּת־עֵינֵֽךְ׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;ק֣וּמִי׀ רֹ֣נִּי <font color="brown">בליל</font> <font color="blue">בַלַּ֗יְלָה<font color="red"><sup>3</font></sup></font> לְרֹאשׁ֙ אַשְׁמֻר֔וֹת שִׁפְכִ֤י כַמַּ֙יִם֙ לִבֵּ֔ךְ נֹ֖כַח פְּנֵ֣י אֲדֹנָ֑י שְׂאִ֧י אֵלָ֣יו כַּפַּ֗יִךְ עַל־נֶ֙פֶשׁ֙ עֽוֹלָלַ֔יִךְ הָעֲטוּפִ֥ים בְּרָעָ֖ב בְּרֹ֥אשׁ כָּל־חוּצֽוֹת׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;רְאֵ֤ה יְהוָה֙ וְֽהַבִּ֔יטָה לְמִ֖י עוֹלַ֣לְתָּ כֹּ֑ה אִם־תֹּאכַ֨לְנָה נָשִׁ֤ים פִּרְיָם֙ עֹלֲלֵ֣י טִפֻּחִ֔ים אִם־יֵהָרֵ֛ג בְּמִקְדַּ֥שׁ אֲדֹנָ֖י כֹּהֵ֥ן וְנָבִֽיא׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;שָׁכְב֨וּ לָאָ֤רֶץ חוּצוֹת֙ נַ֣עַר וְזָקֵ֔ן בְּתוּלֹתַ֥י וּבַחוּרַ֖י נָפְל֣וּ בֶחָ֑רֶב הָרַ֙גְתָּ֙ בְּי֣וֹם אַפֶּ֔ךָ טָבַ֖חְתָּ לֹ֥א חָמָֽלְתָּ׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;תִּקְרָא֩ כְי֨וֹם מוֹעֵ֤ד מְגוּרַי֙ מִסָּבִ֔יב וְלֹ֥א הָיָ֛ה בְּי֥וֹם אַף־יְהוָ֖ה פָּלִ֣יט וְשָׂרִ֑יד אֲשֶׁר־טִפַּ֥חְתִּי וְרִבִּ֖יתִי אֹיְבִ֥י כִלָּֽם׃ פ</P>
</TD>
<TD WIDTH="50%">
<P>1&nbsp;&#8217;&ecirc;&#x1E35;&acirc; y&#257;&#8216;&icirc;&#x1E07; b&#601;&#8217;apw&#333;| &#8217;&#259;&#x1E0F;&#333;n&#257;y &#8217;e&#x1E6F;-ba&#x1E6F;-&#x1E63;&icirc;yw&#333;n hi&#353;&#601;l&icirc;&#x1E35;&#601; mi&#353;&#353;&#257;mayim &#8217;ere&#x1E63; tif&#601;&#8217;ere&#x1E6F; yi&#347;&#601;r&#257;&#8217;&#275;l w&#601;l&#333;&#8217;-z&#257;&#x1E35;ar h&#259;&#x1E0F;&#333;m-ra&#x1E21;&#601;l&#257;yw b&#601;yw&#333;m &#8217;apw&#333;: s</P>
<P>2&nbsp;bill<sup>a</sup>&#8216; &#8217;&#259;&#x1E0F;&#333;n&#257;y <font color="brown">l&#333;&#8217;</font> <font color="blue">w&#601;l&#333;&#8217;</font> &#x1E25;&#257;mal &#8217;&#275;&#x1E6F; k&#257;l-n&#601;&#8217;w&#333;&#x1E6F; y<sup>a</sup>&#8216;&#259;q&#333;&#x1E07; h&#257;ras b&#601;&#8216;e&#x1E07;&#601;r&#257;&#x1E6F;w&#333; mi&#x1E07;&#601;&#x1E63;&#601;r&ecirc; &#x1E07;a&#x1E6F;-y&#601;h&ucirc;&#x1E0F;&acirc; hig&icirc;&#8216;a l&#257;&#8217;&#257;re&#x1E63; &#x1E25;ill&#275;l mam&#601;l&#257;&#x1E35;&acirc; w&#601;&#347;&#257;reyh&#257;: s</P>
<P>3&nbsp;g&#257;&#x1E0F;<sup>a</sup>&#8216; b&#257;&#x1E25;&#335;r&icirc;-&#8217;af k&#333;l qeren yi&#347;&#601;r&#257;&#8217;&#275;l h&#275;&#353;&icirc;&#x1E07; &#8217;&#257;&#x1E25;w&#333;r y&#601;m&icirc;nw&#333; mip&#601;n&ecirc; &#8217;w&#333;y&#275;&#x1E07; wayyi&#x1E07;&#601;&#8216;ar b&#601;y<sup>a</sup>&#8216;&#259;q&#333;&#x1E07; k&#601;&#8217;&#275;&#353; leh&#257;&#x1E07;&acirc; &#8217;&#257;&#x1E35;&#601;l&acirc; s&#257;&#x1E07;&icirc;&#x1E07;: s</P>
<P>4&nbsp;d&#257;ra&#x1E35;&#601; qa&#353;&#601;tw&#333; k&#601;&#8217;w&#333;y&#275;&#x1E07; ni&#x1E63;&#x1E63;&#257;&#x1E07; y&#601;m&icirc;nw&#333; k&#601;&#x1E63;&#257;r wayyah&#259;r&#333;&#x1E21; k&#333;l m<sup>a</sup>&#x1E25;&#259;mad&ecirc;-&#8216;&#257;yin b&#601;&#8217;&#333;hel ba&#x1E6F;-&#x1E63;&icirc;yw&#333;n &#353;&#257;fa&#x1E35;&#601; k&#257;&#8217;&#275;&#353; &#x1E25;&#259;m&#257;&#x1E6F;w&#333;: s</P>
<P>5&nbsp;h&#257;y&acirc; &#8217;&#259;&#x1E0F;&#333;n&#257;y| k&#601;&#8217;w&#333;y&#275;&#x1E07; bill<sup>a</sup>&#8216; yi&#347;&#601;r&#257;&#8217;&#275;l bill<sup>a</sup>&#8216; k&#257;l-&#8217;ar&#601;m&#601;nw&#333;&#x1E6F;eyh&#257; &#353;i&#x1E25;&#275;&#x1E6F; mi&#x1E07;&#601;&#x1E63;&#257;r&#257;yw wayyere&#x1E07; b&#601;&#x1E07;a&#x1E6F;-y&#601;h&ucirc;&#x1E0F;&acirc; ta&#8217;&#259;n&icirc;y&acirc; wa&#8217;&#259;n&icirc;y&acirc;: s</P>
<P>6&nbsp;wayy<sup>a</sup>&#x1E25;&#601;m&#333;s kagan &#347;ukw&#333; &#353;i&#x1E25;&#275;&#x1E6F; mw&#333;&#8216;&#259;&#x1E0F;w&#333; &#353;ik<sup>a</sup>&#x1E25; y&#601;hw&acirc;| b&#601;&#x1E63;&icirc;yw&#333;n mw&#333;&#8216;&#275;&#x1E0F; w&#601;&#353;ab&#257;&#x1E6F; wayyin&#601;&#8217;a&#x1E63; b&#601;z<sup>a</sup>&#8216;am-&#8217;apw&#333; mele&#x1E35;&#601; w&#601;&#x1E35;&#333;h&#275;n: s</P>
<P>7&nbsp;z&#257;n<sup>a</sup>&#x1E25; &#8217;&#259;&#x1E0F;&#333;n&#257;y| miz&#601;b&#601;&#x1E25;w&#333; ni&#8217;&#275;r miq&#601;d&#257;&#353;w&#333; his&#601;g&icirc;r b&#601;ya&#x1E0F;-&#8217;w&#333;y&#275;&#x1E07; &#x1E25;w&#333;m&#333;&#x1E6F; &#8217;ar&#601;m&#601;nw&#333;&#x1E6F;eyh&#257; qw&#333;l n&#257;&#x1E6F;&#601;n&ucirc; b&#601;&#x1E07;&ecirc;&#x1E6F;-y&#601;hw&acirc; k&#601;yw&#333;m mw&#333;&#8216;&#275;&#x1E0F;: s</P>
<P>8&nbsp;&#x1E25;&#257;&#353;a&#x1E07; y&#601;hw&acirc;| l&#601;ha&#353;&#601;&#x1E25;&icirc;&#x1E6F; &#x1E25;w&#333;ma&#x1E6F; ba&#x1E6F;-&#x1E63;&icirc;yw&#333;n n&#257;&#x1E6D;&acirc; q&#257;w l&#333;&#8217;-h&#275;&#353;&icirc;&#x1E07; y&#257;&#x1E0F;w&#333; miball&#275;&#8216;a wayya&#8217;&#259;&#x1E07;el-&#x1E25;&#275;l w&#601;&#x1E25;w&#333;m&acirc; y<sup>a</sup>&#x1E25;&#601;d&#257;w &#8217;um&#601;l&#257;l&ucirc;: s</P>
<P>9&nbsp;&#x1E6D;&#257;&#x1E07;&#601;&#8216;&ucirc; &#x1E07;&#257;&#8217;&#257;re&#x1E63; &#353;&#601;&#8216;&#257;reyh&#257; &#8217;iba&#x1E0F; w&#601;&#353;ibar b&#601;r&icirc;&#x1E25;eyh&#257; mal&#601;k&#257;h w&#601;&#347;&#257;reyh&#257; &#x1E07;agw&#333;yim &#8217;&ecirc;n tw&#333;r&acirc; gam-n&#601;&#x1E07;&icirc;&#8217;eyh&#257; l&#333;&#8217;-m&#257;&#x1E63;&#601;&#8217;&ucirc; &#x1E25;&#257;zw&#333;n m&ecirc;&#601;hw&acirc;: s</P>
<P>10&nbsp;y&#275;&#353;&#601;&#x1E07;&ucirc; l&#257;&#8217;&#257;re&#x1E63; yid&#601;m&ucirc; ziq&#601;n&ecirc; &#x1E07;a&#x1E6F;-&#x1E63;&icirc;yw&#333;n he&#8216;&#277;l&ucirc; &#8216;&#257;f&#257;r &#8216;al-r&#333;&#8217;&#353;&#257;m &#x1E25;&#257;&#x1E21;&#601;r&ucirc; &#347;aqq&icirc;m hw&#333;r&icirc;&#x1E0F;&ucirc; l&#257;&#8217;&#257;re&#x1E63; r&#333;&#8217;&#353;&#257;n b&#601;&#x1E6F;&ucirc;l&#333;&#x1E6F; y&#601;r&ucirc;&#353;&#257;l&#257;im: s</P>
<P>11&nbsp;k&#257;l&ucirc; &#x1E07;ad&#601;m&#257;&#8216;w&#333;&#x1E6F; &#8216;&ecirc;nay &#x1E25;&#335;mar&#601;m&#601;r&ucirc; m&#275;&#8216;ay ni&#353;&#601;pa&#x1E35;&#601; l&#257;&#8217;&#257;re&#x1E63; k&#601;&#x1E07;&#275;&#x1E0F;&icirc; &#8216;al-&#353;e&#x1E07;er ba&#x1E6F;-&#8216;amm&icirc; b&#275;&#8216;&#257;&#x1E6D;&#275;f &#8216;w&#333;l&#275;l w&#601;yw&#333;n&#275;q bir&#601;&#x1E25;&#333;&#x1E07;w&#333;&#x1E6F; qir&#601;y&acirc;: s</P>
<P>12&nbsp;l&#601;&#8217;imm&#333;&#x1E6F;&#257;m y&#333;&#8217;m&#601;r&ucirc; &#8217;ayy&#275;h d&#257;&#x1E21;&#257;n w&#257;y&#257;yin b&#601;hi&#x1E6F;&#601;&#8216;a&#x1E6D;&#x1E6D;&#601;f&#257;m ke&#x1E25;&#257;l&#257;l bir&#601;&#x1E25;&#333;&#x1E07;w&#333;&#x1E6F; &#8216;&icirc;r b&#601;hi&#353;&#601;tap&#275;&#x1E35;&#601; naf&#601;&#353;&#257;m &#8217;el-&#x1E25;&ecirc;q &#8217;imm&#333;&#x1E6F;&#257;m: s</P>
<P>13&nbsp;m&acirc;-&#8217;&#259;&#8216;&icirc;&#x1E0F;&#275;&#x1E35;&#601; m&acirc; &#8217;&#259;&#x1E0F;ammeh-ll&#257;&#x1E35;&#601; haba&#x1E6F; y&#601;r&ucirc;&#353;&#257;laim m&acirc; &#8217;a&#353;&#601;weh-ll&#257;&#x1E35;&#601; wa&#8217;&#259;n<sup>a</sup>&#x1E25;&#259;m&#275;&#x1E35;&#601; b&#601;&#x1E6F;&ucirc;la&#x1E6F; ba&#x1E6F;-&#x1E63;&icirc;yw&#333;n k&icirc;-&#x1E21;&#257;&#x1E0F;w&#333;l kayy&#257;m &#353;i&#x1E07;&#601;r&#275;&#x1E35;&#601; m&icirc; yir&#601;p&#257;&#8217;-l&#257;&#x1E35;&#601;: s</P>
<P>14&nbsp;n&#601;&#x1E07;&icirc;&#8217;ayi&#x1E35;&#601; &#x1E25;&#257;z&ucirc; l&#257;&#x1E35;&#601; &#353;&#257;w&#601;&#8217; w&#601;&#x1E6F;&#257;f&#275;l w&#601;l&#333;&#8217;-&#x1E21;ill&ucirc; &#8216;al-&#8216;&#259;w&#333;n&#275;&#x1E35;&#601; l&#601;h&#257;&#353;&icirc;&#x1E07; <font color="brown">&#353;&#601;&#x1E07;&icirc;&#x1E6F;&#275;&#x1E35;&#601;</font> <font color="blue">&#353;&#601;&#x1E07;&ucirc;&#x1E6F;&#275;&#x1E35;&#601;</font> wayye&#x1E25;&#277;z&ucirc; l&#257;&#x1E35;&#601; ma&#347;&#601;&#8217;w&#333;&#x1E6F; &#353;&#257;w&#601;&#8217; &ucirc;mad&ucirc;&#x1E25;&icirc;m: s</P>
<P>15&nbsp;s&#257;f&#601;q&ucirc; &#8216;&#257;layi&#x1E35;&#601; kapayim k&#257;l-&#8216;&#333;&#x1E07;&#601;r&ecirc; &#x1E0F;ere&#x1E35;&#601; &#353;&#257;r&#601;q&ucirc; wayy&#257;ni&#8216;&ucirc; r&#333;&#8217;&#353;&#257;m &#8216;al-ba&#x1E6F; y&#601;r&ucirc;&#353;&#257;l&#257;im h&#259;z&#333;&#8217;&#x1E6F; h&#257;&#8216;&icirc;r &#353;eyy&#333;&#8217;m&#601;r&ucirc; k&#601;l&icirc;la&#x1E6F; y&#333;f&icirc; m&#257;&#347;w&#333;&#347;<font color="red"><sup>3</font></sup> l&#601;&#x1E35;&#257;l-h&#257;&#8217;&#257;re&#x1E63;: s</P>
<P>16&nbsp;p&#257;&#x1E63;&ucirc; &#8216;&#257;layi&#x1E35;&#601; p&icirc;hem k&#257;l-&#8217;w&#333;y&#601;&#x1E07;ayi&#x1E35;&#601; &#353;&#257;r&#601;q&ucirc; wayy<sup>a</sup>&#x1E25;ar&#601;q&ucirc;-&#353;&#275;n &#8217;&#257;m&#601;r&ucirc; bill&#257;&#8216;&#601;n&ucirc; &#8217;a&#x1E35;&#601; zeh hayyw&#333;m &#353;eqqi&ucirc;&icirc;nuh&ucirc; m&#257;&#x1E63;&#257;&#8217;n&ucirc; r&#257;&#8217;&icirc;n&ucirc;: s</P>
<P>17&nbsp;&#8216;&#257;&#347;&acirc; y&#601;hw&acirc; &#8217;&#259;&#353;er z&#257;m&#257;m bi&#x1E63;&#x1E63;<sup>a</sup>&#8216; &#8217;em&#601;r&#257;&#x1E6F;w&#333; &#8217;&#259;&#353;er &#x1E63;i&ucirc;&acirc; m&icirc;m&ecirc;-qe&#x1E0F;em h&#257;ras w&#601;l&#333;&#8217; &#x1E25;&#257;m&#257;l way&#601;&#347;amm<sup>a</sup>&#x1E25; &#8216;&#257;layi&#x1E35;&#601; &#8217;w&#333;y&#275;&#x1E07; h&#275;r&icirc;m qeren &#x1E63;&#257;r&#257;yi&#x1E35;&#601;: s</P>
<P>18&nbsp;&#x1E63;&#257;&#8216;aq lib&#257;m &#8217;el-&#8217;&#259;&#x1E0F;&#333;n&#257;y &#x1E25;w&#333;ma&#x1E6F; ba&#x1E6F;-&#x1E63;&icirc;yw&#333;n hw&#333;r&icirc;&#x1E0F;&icirc; &#x1E35;ann<sup>a</sup>&#x1E25;al dim&#601;&#8216;&acirc; yw&#333;m&#257;m w&#257;lay&#601;l&acirc; &#8217;al-tit&#601;n&icirc; f&ucirc;&#x1E21;a&#x1E6F; l&#257;&#x1E35;&#601; &#8217;al-tid&#333;m ba&#x1E6F;-&#8216;&ecirc;n&#275;&#x1E35;&#601;: s</P>
<P>19&nbsp;q&ucirc;m&icirc;| r&#333;nn&icirc; <font color="brown">&#x1E07;allayil</font> <font color="blue">&#x1E07;allay&#601;l&acirc;<font color="red"><sup>3</font></sup></font> l&#601;r&#333;&#8217;&#353; &#8217;a&#353;&#601;murw&#333;&#x1E6F; &#353;if&#601;&#x1E35;&icirc; &#x1E35;ammayim lib&#275;&#x1E35;&#601; n&#333;&#x1E35;<sup>a</sup>&#x1E25; p&#601;n&ecirc; &#8217;&#259;&#x1E0F;&#333;n&#257;y &#347;&#601;&#8217;&icirc; &#8217;&#275;l&#257;yw kapayi&#x1E35;&#601; &#8216;al-nefe&#353; &#8216;w&#333;l&#257;layi&#x1E35;&#601; h&#257;&#8216;&#259;&#x1E6D;&ucirc;f&icirc;m b&#601;r&#257;&#8216;&#257;&#x1E07; b&#601;r&#333;&#8217;&#353; k&#257;l-&#x1E25;&ucirc;&#x1E63;w&#333;&#x1E6F;: s</P>
<P>20&nbsp;r&#601;&#8217;&#275;h y&#601;hw&acirc; w&#601;hab&icirc;&#x1E6D;&acirc; l&#601;m&icirc; &#8216;w&#333;lal&#601;t&#257; k&#333;h &#8217;im-t&#333;&#8217;&#x1E35;al&#601;n&acirc; n&#257;&#353;&icirc;m pir&#601;y&#257;m &#8216;&#333;l&#259;l&ecirc; &#x1E6D;ipu&#x1E25;&icirc;m &#8217;im-y&#275;h&#257;r&#275;&#x1E21; b&#601;miq&#601;da&#353; &#8217;&#259;&#x1E0F;&#333;n&#257;y k&#333;h&#275;n w&#601;n&#257;&#x1E07;&icirc;&#8217;: s</P>
<P>21&nbsp;&#353;&#257;&#x1E35;&#601;&#x1E07;&ucirc; l&#257;&#8217;&#257;re&#x1E63; &#x1E25;&ucirc;&#x1E63;w&#333;&#x1E6F; n<sup>a</sup>&#8216;ar w&#601;z&#257;q&#275;n b&#601;&#x1E6F;&ucirc;l&#333;&#x1E6F;ay &ucirc;&#x1E07;<sup>a</sup>&#x1E25;&ucirc;ray n&#257;f&#601;l&ucirc; &#x1E07;e&#x1E25;&#257;re&#x1E07; h&#257;ra&#x1E21;&#601;t&#257; b&#601;yw&#333;m &#8217;ape&#x1E35;&#257; &#x1E6D;&#257;&#x1E07;<sup>a</sup>&#x1E25;&#601;t&#257; l&#333;&#8217; &#x1E25;&#257;m&#257;l&#601;t&#257;: s</P>
<P>22&nbsp;tiq&#601;r&#257;&#8217; &#x1E35;&#601;yw&#333;m mw&#333;&#8216;&#275;&#x1E0F; m&#601;&#x1E21;&ucirc;ray miss&#257;&#x1E07;&icirc;&#x1E07; w&#601;l&#333;&#8217; h&#257;y&acirc; b&#601;yw&#333;m &#8217;af-y&#601;hw&acirc; p&#257;l&icirc;&#x1E6D; w&#601;&#347;&#257;r&icirc;&#x1E0F; &#8217;&#259;&#353;er-&#x1E6D;ip<sup>a</sup>&#x1E25;&#601;t&icirc; w&#601;rib&icirc;&#x1E6F;&icirc; &#8217;&#333;y&#601;&#x1E07;&icirc; &#x1E35;ill&#257;m: f</P>
</TD>
</TABLE>
<P><HR>
<CENTER>
<A HREF="lam003.htm">Next: Lamentations (Eichah) Chapter 3</A></CENTER>
</BODY>
</HTML>
