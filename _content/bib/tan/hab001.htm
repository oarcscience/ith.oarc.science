<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Habakkuk (Chavaquq): Habakkuk (Chavaquq) Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/hab001">Polyglot</A>&nbsp;
<A HREF="../kjv/hab001">KJV</A>&nbsp;
<A HREF="../sep/hab001">Sep</A>&nbsp;
<A HREF="../vul/hab001">Vul</A>&nbsp;

<BR>
<BR><A HREF="hab">Habakkuk (Chavaquq) Index</A><BR>
&nbsp;
<A HREF="nah003">Previous</A>&nbsp;
<A HREF="hab002">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Habakkuk (Chavaquq) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הַמַּשָּׂא֙ אֲשֶׁ֣ר חָזָ֔ה חֲבַקּ֖וּק הַנָּבִֽיא׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;עַד־אָ֧נָה יְהוָ֛ה שִׁוַּ֖עְתִּי וְלֹ֣א תִשְׁמָ֑ע אֶזְעַ֥ק אֵלֶ֛יךָ חָמָ֖ס וְלֹ֥א תוֹשִֽׁיעַ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;לָ֣מָּה תַרְאֵ֤נִי אָ֙וֶן֙ וְעָמָ֣ל תַּבִּ֔יט וְשֹׁ֥ד וְחָמָ֖ס לְנֶגְדִּ֑י וַיְהִ֧י רִ֦יב וּמָד֖וֹן יִשָּֽׂא׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;עַל־כֵּן֙ תָּפ֣וּג תּוֹרָ֔ה וְלֹֽא־יֵצֵ֥א לָנֶ֖צַח מִשְׁפָּ֑ט כִּ֤י רָשָׁע֙ מַכְתִּ֣יר אֶת־הַצַּדִּ֔יק עַל־כֵּ֛ן יֵצֵ֥א מִשְׁפָּ֖ט מְעֻקָּֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;רְא֤וּ בַגּוֹיִם֙ וְֽהַבִּ֔יטוּ וְהִֽתַּמְּה֖וּ תְּמָ֑הוּ כִּי־פֹ֙עַל֙ פֹּעֵ֣ל בִּֽימֵיכֶ֔ם לֹ֥א תַאֲמִ֖ינוּ כִּ֥י יְסֻפָּֽר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּֽי־הִנְנִ֤י מֵקִים֙ אֶת־הַכַּשְׂדִּ֔ים הַגּ֖וֹי הַמַּ֣ר וְהַנִּמְהָ֑ר הַֽהוֹלֵךְ֙ לְמֶרְחֲבֵי־אֶ֔רֶץ לָרֶ֖שֶׁת מִשְׁכָּנ֥וֹת לֹּא־לֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אָיֹ֥ם וְנוֹרָ֖א ה֑וּא מִמֶּ֕נּוּ מִשְׁפָּט֥וֹ וּשְׂאֵת֖וֹ יֵצֵֽא׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְקַלּ֨וּ מִנְּמֵרִ֜ים סוּסָ֗יו וְחַדּוּ֙ מִזְּאֵ֣בֵי עֶ֔רֶב וּפָ֖שׁוּ פָּֽרָשָׁ֑יו וּפָֽרָשָׁיו֙ מֵרָח֣וֹק יָבֹ֔אוּ יָעֻ֕פוּ כְּנֶ֖שֶׁר חָ֥שׁ לֶאֱכֽוֹל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כֻּלֹּה֙ לְחָמָ֣ס יָב֔וֹא מְגַמַּ֥ת פְּנֵיהֶ֖ם קָדִ֑ימָה וַיֶּאֱסֹ֥ף כַּח֖וֹל שֶֽׁבִי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהוּא֙ בַּמְּלָכִ֣ים יִתְקַלָּ֔ס וְרֹזְנִ֖ים מִשְׂחָ֣ק ל֑וֹ ה֚וּא לְכָל־מִבְצָ֣ר יִשְׂחָ֔ק וַיִּצְבֹּ֥ר עָפָ֖ר וַֽיִּלְכְּדָֽהּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אָ֣ז חָלַ֥ף ר֛וּחַ וַֽיַּעֲבֹ֖ר וְאָשֵׁ֑ם ז֥וּ כֹח֖וֹ לֵאלֹהֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הֲל֧וֹא אַתָּ֣ה מִקֶּ֗דֶם יְהוָ֧ה אֱלֹהַ֛י קְדֹשִׁ֖י לֹ֣א נָמ֑וּת יְהוָה֙ לְמִשְׁפָּ֣ט שַׂמְתּ֔וֹ וְצ֖וּר לְהוֹכִ֥יחַ יְסַדְתּֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;טְה֤וֹר עֵינַ֙יִם֙ מֵרְא֣וֹת רָ֔ע וְהַבִּ֥יט אֶל־עָמָ֖ל לֹ֣א תוּכָ֑ל לָ֤מָּה תַבִּיט֙ בּֽוֹגְדִ֔ים תַּחֲרִ֕ישׁ בְּבַלַּ֥ע רָשָׁ֖ע צַדִּ֥יק מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַתַּעֲשֶׂ֥ה אָדָ֖ם כִּדְגֵ֣י הַיָּ֑ם כְּרֶ֖מֶשׂ לֹא־מֹשֵׁ֥ל בּֽוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כֻּלֹּה֙ בְּחַכָּ֣ה הֵֽעֲלָ֔ה יְגֹרֵ֣הוּ בְחֶרְמ֔וֹ וְיַאַסְפֵ֖הוּ בְּמִכְמַרְתּ֑וֹ עַל־כֵּ֖ן יִשְׂמַ֥ח וְיָגִֽיל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;עַל־כֵּן֙ יְזַבֵּ֣חַ לְחֶרְמ֔וֹ וִֽיקַטֵּ֖ר לְמִכְמַרְתּ֑וֹ כִּ֤י בָהֵ֙מָּה֙ שָׁמֵ֣ן חֶלְק֔וֹ וּמַאֲכָל֖וֹ בְּרִאָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הַ֥עַל כֵּ֖ן יָרִ֣יק חֶרְמ֑וֹ וְתָמִ֛יד לַהֲרֹ֥ג גּוֹיִ֖ם לֹ֥א יַחְמֽוֹל׃ ס</P>
</TD>
<TD WIDTH="50%">
<P>1&nbsp;hamma&#347;&#347;&#257;&#8217; &#8217;&#259;&#353;er &#x1E25;&#257;z&acirc; &#x1E25;&#259;&#x1E07;aqq&ucirc;q hann&#257;&#x1E07;&icirc;&#8217;: </P>
<P>2&nbsp;&#8216;a&#x1E0F;-&#8217;&#257;n&acirc; y&#601;hw&acirc; &#353;i&ucirc;<sup>a</sup>&#8216;&#601;t&icirc; w&#601;l&#333;&#8217; &#x1E6F;i&#353;&#601;m&#257;&#8216; &#8217;ez&#601;&#8216;aq &#8217;&#275;ley&#x1E35;&#257; &#x1E25;&#257;m&#257;s w&#601;l&#333;&#8217; &#x1E6F;w&#333;&#353;&icirc;&#8216;a: </P>
<P>3&nbsp;l&#257;mm&acirc; &#x1E6F;ar&#601;&#8217;&#275;n&icirc; &#8217;&#257;wen w&#601;&#8216;&#257;m&#257;l tab&icirc;&#x1E6D; w&#601;&#353;&#333;&#x1E0F; w&#601;&#x1E25;&#257;m&#257;s l&#601;ne&#x1E21;&#601;d&icirc; way&#601;h&icirc; r&icirc;&#x1E07; &ucirc;m&#257;&#x1E0F;w&#333;n yi&#347;&#347;&#257;&#8217;: </P>
<P>4&nbsp;&#8216;al-k&#275;n t&#257;f&ucirc;&#x1E21; tw&#333;r&acirc; w&#601;l&#333;&#8217;-y&#275;&#x1E63;&#275;&#8217; l&#257;ne&#x1E63;<sup>a</sup>&#x1E25; mi&#353;&#601;p&#257;&#x1E6D; k&icirc; r&#257;&#353;&#257;&#8216; ma&#x1E35;&#601;t&icirc;r &#8217;e&#x1E6F;-ha&#x1E63;&#x1E63;ad&icirc;q &#8216;al-k&#275;n y&#275;&#x1E63;&#275;&#8217; mi&#353;&#601;p&#257;&#x1E6D; m&#601;&#8216;uqq&#257;l: </P>
<P>5&nbsp;r&#601;&#8217;&ucirc; &#x1E07;agw&#333;yim w&#601;hab&icirc;&#x1E6D;&ucirc; w&#601;hitamm&#601;h&ucirc; t&#601;m&acirc;&ucirc; k&icirc;-f&#333;&#8216;al p&#333;&#8216;&#275;l b&icirc;m&ecirc;&#x1E35;em l&#333;&#8217; &#x1E6F;a&#8217;&#259;m&icirc;n&ucirc; k&icirc; y&#601;sup&#257;r: </P>
<P>6&nbsp;k&icirc;-hin&#601;n&icirc; m&#275;q&icirc;m &#8217;e&#x1E6F;-haka&#347;&#601;d&icirc;m hagw&#333;y hammar w&#601;hannim&#601;h&#257;r hahw&#333;l&#275;&#x1E35;&#601; l&#601;mer&#601;&#x1E25;&#259;&#x1E07;&ecirc;-&#8217;ere&#x1E63; l&#257;re&#353;e&#x1E6F; mi&#353;&#601;k&#257;nw&#333;&#x1E6F; ll&#333;&#8217;-lw&#333;: </P>
<P>7&nbsp;&#8217;&#257;y&#333;m w&#601;nw&#333;r&#257;&#8217; h&ucirc;&#8217; mimmenn&ucirc; mi&#353;&#601;p&#257;&#x1E6D;w&#333; &ucirc;&#347;&#601;&#8217;&#275;&#x1E6F;w&#333; y&#275;&#x1E63;&#275;&#8217;: </P>
<P>8&nbsp;w&#601;qall&ucirc; minn&#601;m&#275;r&icirc;m s&ucirc;s&#257;yw w&#601;&#x1E25;ad&ucirc; mizz&#601;&#8217;&#275;&#x1E07;&ecirc; &#8216;ere&#x1E07; &ucirc;f&#257;&#353;&ucirc; p&#257;r&#257;&#353;&#257;yw &ucirc;f&#257;r&#257;&#353;&#257;yw m&#275;r&#257;&#x1E25;w&#333;q y&#257;&#x1E07;&#333;&#8217;&ucirc; y&#257;&#8216;uf&ucirc; k&#601;ne&#353;er &#x1E25;&#257;&#353; le&#8217;&#277;&#x1E35;w&#333;l: </P>
<P>9&nbsp;kull&#333;h l&#601;&#x1E25;&#257;m&#257;s y&#257;&#x1E07;w&#333;&#8217; m&#601;&#x1E21;amma&#x1E6F; p&#601;n&ecirc;hem q&#257;&#x1E0F;&icirc;m&acirc; wayye&#8217;&#277;s&#333;f k<sup>a</sup>&#x1E25;w&#333;l &#353;e&#x1E07;&icirc;: </P>
<P>10&nbsp;w&#601;h&ucirc;&#8217; bamm&#601;l&#257;&#x1E35;&icirc;m yi&#x1E6F;&#601;qall&#257;s w&#601;r&#333;z&#601;n&icirc;m mi&#347;&#601;&#x1E25;&#257;q lw&#333; h&ucirc;&#8217; l&#601;&#x1E35;&#257;l-mi&#x1E07;&#601;&#x1E63;&#257;r yi&#347;&#601;&#x1E25;&#257;q wayyi&#x1E63;&#601;b&#333;r &#8216;&#257;f&#257;r wayyil&#601;k&#601;&#x1E0F;&#257;h: </P>
<P>11&nbsp;&#8217;&#257;z &#x1E25;&#257;laf r&ucirc;&#x1E25;a wayy<sup>a</sup>&#8216;&#259;&#x1E07;&#333;r w&#601;&#8217;&#257;&#353;&#275;m z&ucirc; &#x1E35;&#333;&#x1E25;w&#333; l&#275;&#8217;l&#333;hw&#333;: </P>
<P>12&nbsp;h&#259;lw&#333;&#8217; &#8217;at&acirc; miqqe&#x1E0F;em y&#601;hw&acirc; &#8217;&#277;l&#333;hay q&#601;&#x1E0F;&#333;&#353;&icirc; l&#333;&#8217; n&#257;m&ucirc;&#x1E6F; y&#601;hw&acirc; l&#601;mi&#353;&#601;p&#257;&#x1E6D; &#347;am&#601;tw&#333; w&#601;&#x1E63;&ucirc;r l&#601;hw&#333;&#x1E35;&icirc;&#x1E25;a y&#601;sa&#x1E0F;&#601;tw&#333;: </P>
<P>13&nbsp;&#x1E6D;&#601;hw&#333;r &#8216;&ecirc;nayim m&#275;r&#601;&#8217;w&#333;&#x1E6F; r&#257;&#8216; w&#601;hab&icirc;&#x1E6D; &#8217;el-&#8216;&#257;m&#257;l l&#333;&#8217; &#x1E6F;&ucirc;&#x1E35;&#257;l l&#257;mm&acirc; &#x1E6F;ab&icirc;&#x1E6D; bw&#333;&#x1E21;&#601;&#x1E0F;&icirc;m t<sup>a</sup>&#x1E25;&#259;r&icirc;&#353; b&#601;&#x1E07;all<sup>a</sup>&#8216; r&#257;&#353;&#257;&#8216; &#x1E63;ad&icirc;q mimmenn&ucirc;: </P>
<P>14&nbsp;wat<sup>a</sup>&#8216;&#259;&#347;eh &#8217;&#257;&#x1E0F;&#257;m ki&#x1E0F;&#601;&#x1E21;&ecirc; hayy&#257;m k&#601;reme&#347; l&#333;&#8217;-m&#333;&#353;&#275;l bw&#333;: </P>
<P>15&nbsp;kull&#333;h b&#601;&#x1E25;ak&acirc; h&#275;&#8216;&#259;l&acirc; y&#601;&#x1E21;&#333;r&#275;h&ucirc; &#x1E07;&#601;&#x1E25;er&#601;mw&#333; w&#601;ya&#8217;as&#601;f&#275;h&ucirc; b&#601;mi&#x1E35;&#601;mar&#601;tw&#333; &#8216;al-k&#275;n yi&#347;&#601;m<sup>a</sup>&#x1E25; w&#601;y&#257;&#x1E21;&icirc;l: </P>
<P>16&nbsp;&#8216;al-k&#275;n y&#601;zab&#275;&#x1E25;a l&#601;&#x1E25;er&#601;mw&#333; w&icirc;qa&#x1E6D;&#x1E6D;&#275;r l&#601;mi&#x1E35;&#601;mar&#601;tw&#333; k&icirc; &#x1E07;&acirc;&#275;mm&acirc; &#353;&#257;m&#275;n &#x1E25;el&#601;qw&#333; &ucirc;ma&#8217;&#259;&#x1E35;&#257;lw&#333; b&#601;ri&#8217;&acirc;: </P>
<P>17&nbsp;h<sup>a</sup>&#8216;al k&#275;n y&#257;r&icirc;q &#x1E25;er&#601;mw&#333; w&#601;&#x1E6F;&#257;m&icirc;&#x1E0F; lah&#259;r&#333;&#x1E21; gw&#333;yim l&#333;&#8217; y<sup>a</sup>&#x1E25;&#601;mw&#333;l: s</P>
</TD>
</TABLE>
<P><HR>
<CENTER>
<A HREF="hab002">Next: Habakkuk (Chavaquq) Chapter 2</A></CENTER>
</BODY>
</HTML>
