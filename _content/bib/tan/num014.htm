<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 14</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num014">Polyglot</A>&nbsp;
<A HREF="../kjv/num014">KJV</A>&nbsp;
<A HREF="../sep/num014">Sep</A>&nbsp;
<A HREF="../vul/num014">Vul</A>&nbsp;

<BR>
<BR><A HREF="num">Numbers (Bemidbar) Index</A><BR>
&nbsp;
<A HREF="num013">Previous</A>&nbsp;
<A HREF="num015">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 14</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַתִּשָּׂא֙ כָּל־הָ֣עֵדָ֔ה וַֽיִּתְּנ֖וּ אֶת־קוֹלָ֑ם וַיִּבְכּ֥וּ הָעָ֖ם בַּלַּ֥יְלָה הַהֽוּא׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּלֹּ֙נוּ֙ עַל־מֹשֶׁ֣ה וְעַֽל־אַהֲרֹ֔ן כֹּ֖ל בְּנֵ֣י יִשְׂרָאֵ֑ל וַֽיֹּאמְר֨וּ אֲלֵהֶ֜ם כָּל־הָעֵדָ֗ה לוּ־מַ֙תְנוּ֙ בְּאֶ֣רֶץ מִצְרַ֔יִם א֛וֹ בַּמִּדְבָּ֥ר הַזֶּ֖ה לוּ־מָֽתְנוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְלָמָ֣ה יְ֠הוָה מֵבִ֨יא אֹתָ֜נוּ אֶל־הָאָ֤רֶץ הַזֹּאת֙ לִנְפֹּ֣ל בַּחֶ֔רֶב נָשֵׁ֥ינוּ וְטַפֵּ֖נוּ יִהְי֣וּ לָבַ֑ז הֲל֧וֹא ט֦וֹב לָ֖נוּ שׁ֥וּב מִצְרָֽיְמָה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּאמְר֖וּ אִ֣ישׁ אֶל־אָחִ֑יו נִתְּנָ֥ה רֹ֖אשׁ וְנָשׁ֥וּבָה מִצְרָֽיְמָה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּפֹּ֥ל מֹשֶׁ֛ה וְאַהֲרֹ֖ן עַל־פְּנֵיהֶ֑ם לִפְנֵ֕י כָּל־קְהַ֥ל עֲדַ֖ת בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וִיהוֹשֻׁ֣עַ בִּן־נ֗וּן וְכָלֵב֙ בֶּן־יְפֻנֶּ֔ה מִן־הַתָּרִ֖ים אֶת־הָאָ֑רֶץ קָרְע֖וּ בִּגְדֵיהֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֣אמְר֔וּ אֶל־כָּל־עֲדַ֥ת בְּנֵֽי־יִשְׂרָאֵ֖ל לֵאמֹ֑ר הָאָ֗רֶץ אֲשֶׁ֨ר עָבַ֤רְנוּ בָהּ֙ לָת֣וּר אֹתָ֔הּ טוֹבָ֥ה הָאָ֖רֶץ מְאֹ֥ד מְאֹֽד׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אִם־חָפֵ֥ץ בָּ֙נוּ֙ יְהוָ֔ה וְהֵבִ֤יא אֹתָ֙נוּ֙ אֶל־הָאָ֣רֶץ הַזֹּ֔את וּנְתָנָ֖הּ לָ֑נוּ אֶ֕רֶץ אֲשֶׁר־הִ֛וא זָבַ֥ת חָלָ֖ב וּדְבָֽשׁ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אַ֣ךְ בַּֽיהוָה֮ אַל־תִּמְרֹדוּ֒ וְאַתֶּ֗ם אַל־תִּֽירְאוּ֙ אֶת־עַ֣ם הָאָ֔רֶץ כִּ֥י לַחְמֵ֖נוּ הֵ֑ם סָ֣ר צִלָּ֧ם מֵעֲלֵיהֶ֛ם וַֽיהוָ֥ה אִתָּ֖נוּ אַל־תִּירָאֻֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּֽאמְרוּ֙ כָּל־הָ֣עֵדָ֔ה לִרְגּ֥וֹם אֹתָ֖ם בָּאֲבָנִ֑ים וּכְב֣וֹד יְהוָ֗ה נִרְאָה֙ בְּאֹ֣הֶל מוֹעֵ֔ד אֶֽל־כָּל־בְּנֵ֖י יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֤אמֶר יְהוָה֙ אֶל־מֹשֶׁ֔ה עַד־אָ֥נָה יְנַאֲצֻ֖נִי הָעָ֣ם הַזֶּ֑ה וְעַד־אָ֙נָה֙ לֹא־יַאֲמִ֣ינוּ בִ֔י בְּכֹל֙ הָֽאֹת֔וֹת אֲשֶׁ֥ר עָשִׂ֖יתִי בְּקִרְבּֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אַכֶּ֥נּוּ בַדֶּ֖בֶר וְאוֹרִשֶׁ֑נּוּ וְאֶֽעֱשֶׂה֙ אֹֽתְךָ֔ לְגוֹי־גָּד֥וֹל וְעָצ֖וּם מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֥אמֶר מֹשֶׁ֖ה אֶל־יְהוָ֑ה וְשָׁמְע֣וּ מִצְרַ֔יִם כִּֽי־הֶעֱלִ֧יתָ בְכֹחֲךָ֛ אֶת־הָעָ֥ם הַזֶּ֖ה מִקִּרְבּֽוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאָמְר֗וּ אֶל־יוֹשֵׁב֮ הָאָ֣רֶץ הַזֹּאת֒ שָֽׁמְעוּ֙ כִּֽי־אַתָּ֣ה יְהוָ֔ה בְּקֶ֖רֶב הָעָ֣ם הַזֶּ֑ה אֲשֶׁר־עַ֨יִן בְּעַ֜יִן נִרְאָ֣ה׀ אַתָּ֣ה יְהוָ֗ה וַעֲנָֽנְךָ֙ עֹמֵ֣ד עֲלֵהֶ֔ם וּבְעַמֻּ֣ד עָנָ֗ן אַתָּ֨ה הֹלֵ֤ךְ לִפְנֵיהֶם֙ יוֹמָ֔ם וּבְעַמּ֥וּד אֵ֖שׁ לָֽיְלָה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְהֵמַתָּ֛ה אֶת־הָעָ֥ם הַזֶּ֖ה כְּאִ֣ישׁ אֶחָ֑ד וְאָֽמְרוּ֙ הַגּוֹיִ֔ם אֲשֶׁר־שָׁמְע֥וּ אֶֽת־שִׁמְעֲךָ֖ לֵאמֹֽר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;מִבִּלְתִּ֞י יְכֹ֣לֶת יְהוָ֗ה לְהָבִיא֙ אֶת־הָעָ֣ם הַזֶּ֔ה אֶל־הָאָ֖רֶץ אֲשֶׁר־נִשְׁבַּ֣ע לָהֶ֑ם וַיִּשְׁחָטֵ֖ם בַּמִּדְבָּֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְעַתָּ֕ה יִגְדַּל־נָ֖א כֹּ֣חַ אֲדֹנָ֑י כַּאֲשֶׁ֥ר דִּבַּ֖רְתָּ לֵאמֹֽר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;יְהוָ֗ה אֶ֤רֶךְ אַפַּ֙יִם֙ וְרַב־חֶ֔סֶד נֹשֵׂ֥א עָוֹ֖ן וָפָ֑שַׁע וְנַקֵּה֙ לֹ֣א יְנַקֶּ֔ה פֹּקֵ֞ד עֲוֹ֤ן אָבוֹת֙ עַל־בָּנִ֔ים עַל־שִׁלֵּשִׁ֖ים וְעַל־רִבֵּעִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;סְלַֽח־נָ֗א לַעֲוֹ֛ן הָעָ֥ם הַזֶּ֖ה כְּגֹ֣דֶל חַסְדֶּ֑ךָ וְכַאֲשֶׁ֤ר נָשָׂ֙אתָה֙ לָעָ֣ם הַזֶּ֔ה מִמִּצְרַ֖יִם וְעַד־הֵֽנָּה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֣אמֶר יְהוָ֔ה סָלַ֖חְתִּי כִּדְבָרֶֽךָ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאוּלָ֖ם חַי־אָ֑נִי וְיִמָּלֵ֥א כְבוֹד־יְהוָ֖ה אֶת־כָּל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּ֣י כָל־הָאֲנָשִׁ֗ים הָרֹאִ֤ים אֶת־כְּבֹדִי֙ וְאֶת־אֹ֣תֹתַ֔י אֲשֶׁר־עָשִׂ֥יתִי בְמִצְרַ֖יִם וּבַמִּדְבָּ֑ר וַיְנַסּ֣וּ אֹתִ֗י זֶ֚ה עֶ֣שֶׂר פְּעָמִ֔ים וְלֹ֥א שָׁמְע֖וּ בְּקוֹלִֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אִם־יִרְאוּ֙ אֶת־הָאָ֔רֶץ אֲשֶׁ֥ר נִשְׁבַּ֖עְתִּי לַאֲבֹתָ֑ם וְכָל־מְנַאֲצַ֖י לֹ֥א יִרְאֽוּהָ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְעַבְדִּ֣י כָלֵ֗ב עֵ֣קֶב הָֽיְתָ֞ה ר֤וּחַ אַחֶ֙רֶת֙ עִמּ֔וֹ וַיְמַלֵּ֖א אַחֲרָ֑י וַהֲבִֽיאֹתִ֗יו אֶל־הָאָ֙רֶץ֙ אֲשֶׁר־בָּ֣א שָׁ֔מָּה וְזַרְע֖וֹ יוֹרִשֶֽׁנָּה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְהָֽעֲמָלֵקִ֥י וְהַֽכְּנַעֲנִ֖י יוֹשֵׁ֣ב בָּעֵ֑מֶק מָחָ֗ר פְּנ֨וּ וּסְע֥וּ לָכֶ֛ם הַמִּדְבָּ֖ר דֶּ֥רֶךְ יַם־סֽוּף׃ פ</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיְדַבֵּ֣ר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;עַד־מָתַ֗י לָעֵדָ֤ה הָֽרָעָה֙ הַזֹּ֔את אֲשֶׁ֛ר הֵ֥מָּה מַלִּינִ֖ים עָלָ֑י אֶת־תְּלֻנּ֞וֹת בְּנֵ֣י יִשְׂרָאֵ֗ל אֲשֶׁ֨ר הֵ֧מָּה מַלִּינִ֛ים עָלַ֖י שָׁמָֽעְתִּי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;אֱמֹ֣ר אֲלֵהֶ֗ם חַי־אָ֙נִי֙ נְאֻם־יְהוָ֔ה אִם־לֹ֕א כַּאֲשֶׁ֥ר דִּבַּרְתֶּ֖ם בְּאָזְנָ֑י כֵּ֖ן אֶֽעֱשֶׂ֥ה לָכֶֽם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;בַּמִּדְבָּ֣ר הַ֠זֶּה יִפְּל֨וּ פִגְרֵיכֶ֜ם וְכָל־פְּקֻדֵיכֶם֙ לְכָל־מִסְפַּרְכֶ֔ם מִבֶּ֛ן עֶשְׂרִ֥ים שָׁנָ֖ה וָמָ֑עְלָה אֲשֶׁ֥ר הֲלִֽינֹתֶ֖ם עָלָֽי׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;אִם־אַתֶּם֙ תָּבֹ֣אוּ אֶל־הָאָ֔רֶץ אֲשֶׁ֤ר נָשָׂ֙אתִי֙ אֶת־יָדִ֔י לְשַׁכֵּ֥ן אֶתְכֶ֖ם בָּ֑הּ כִּ֚י אִם־כָּלֵ֣ב בֶּן־יְפֻנֶּ֔ה וִיהוֹשֻׁ֖עַ בִּן־נֽוּן׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְטַ֨פְּכֶ֔ם אֲשֶׁ֥ר אֲמַרְתֶּ֖ם לָבַ֣ז יִהְיֶ֑ה וְהֵבֵיאתִ֣י אֹתָ֔ם וְיָֽדְעוּ֙ אֶת־הָאָ֔רֶץ אֲשֶׁ֥ר מְאַסְתֶּ֖ם בָּֽהּ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וּפִגְרֵיכֶ֖ם אַתֶּ֑ם יִפְּל֖וּ בַּמִּדְבָּ֥ר הַזֶּֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וּ֠בְנֵיכֶם יִהְי֨וּ רֹעִ֤ים בַּמִּדְבָּר֙ אַרְבָּעִ֣ים שָׁנָ֔ה וְנָשְׂא֖וּ אֶת־זְנוּתֵיכֶ֑ם עַד־תֹּ֥ם פִּגְרֵיכֶ֖ם בַּמִּדְבָּֽר׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;בְּמִסְפַּ֨ר הַיָּמִ֜ים אֲשֶׁר־תַּרְתֶּ֣ם אֶת־הָאָרֶץ֮ אַרְבָּעִ֣ים יוֹם֒ י֣וֹם לַשָּׁנָ֞ה י֣וֹם לַשָּׁנָ֗ה תִּשְׂאוּ֙ אֶת־עֲוֹנֹ֣תֵיכֶ֔ם אַרְבָּעִ֖ים שָׁנָ֑ה וִֽידַעְתֶּ֖ם אֶת־תְּנוּאָתִֽי׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;אֲנִ֣י יְהוָה֮ דִּבַּרְתִּי֒ אִם־לֹ֣א׀ זֹ֣את אֶֽעֱשֶׂ֗ה לְכָל־הָעֵדָ֤ה הָֽרָעָה֙ הַזֹּ֔את הַנּוֹעָדִ֖ים עָלָ֑י בַּמִּדְבָּ֥ר הַזֶּ֛ה יִתַּ֖מּוּ וְשָׁ֥ם יָמֻֽתוּ׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְהָ֣אֲנָשִׁ֔ים אֲשֶׁר־שָׁלַ֥ח מֹשֶׁ֖ה לָת֣וּר אֶת־הָאָ֑רֶץ וַיָּשֻׁ֗בוּ <font color="brown">וילונו</font> <font color="blue">וַיַּלִּ֤ינוּ</font> עָלָיו֙ אֶת־כָּל־הָ֣עֵדָ֔ה לְהוֹצִ֥יא דִבָּ֖ה עַל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיָּמֻ֙תוּ֙ הָֽאֲנָשִׁ֔ים מוֹצִאֵ֥י דִבַּת־הָאָ֖רֶץ רָעָ֑ה בַּמַּגֵּפָ֖ה לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וִיהוֹשֻׁ֣עַ בִּן־נ֔וּן וְכָלֵ֖ב בֶּן־יְפֻנֶּ֑ה חָיוּ֙ מִן־הָאֲנָשִׁ֣ים הָהֵ֔ם הַֽהֹלְכִ֖ים לָת֥וּר אֶת־הָאָֽרֶץ׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַיְדַבֵּ֤ר מֹשֶׁה֙ אֶת־הַדְּבָרִ֣ים הָאֵ֔לֶּה אֶֽל־כָּל־בְּנֵ֖י יִשְׂרָאֵ֑ל וַיִּֽתְאַבְּל֥וּ הָעָ֖ם מְאֹֽד׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַיַּשְׁכִּ֣מוּ בַבֹּ֔קֶר וַיַּֽעֲל֥וּ אֶל־רֹאשׁ־הָהָ֖ר לֵאמֹ֑ר הִנֶּ֗נּוּ וְעָלִ֛ינוּ אֶל־הַמָּק֛וֹם אֲשֶׁר־אָמַ֥ר יְהוָ֖ה כִּ֥י חָטָֽאנוּ׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וַיֹּ֣אמֶר מֹשֶׁ֔ה לָ֥מָּה זֶּ֛ה אַתֶּ֥ם עֹבְרִ֖ים אֶת־פִּ֣י יְהוָ֑ה וְהִ֖וא לֹ֥א תִצְלָֽח׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;אַֽל־תַּעֲל֔וּ כִּ֛י אֵ֥ין יְהוָ֖ה בְּקִרְבְּכֶ֑ם וְלֹא֙ תִּנָּ֣גְפ֔וּ לִפְנֵ֖י אֹיְבֵיכֶֽם׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;כִּי֩ הָעֲמָלֵקִ֨י וְהַכְּנַעֲנִ֥י שָׁם֙ לִפְנֵיכֶ֔ם וּנְפַלְתֶּ֖ם בֶּחָ֑רֶב כִּֽי־עַל־כֵּ֤ן שַׁבְתֶּם֙ מֵאַחֲרֵ֣י יְהוָ֔ה וְלֹא־יִהְיֶ֥ה יְהוָ֖ה עִמָּכֶֽם׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וַיַּעְפִּ֕לוּ לַעֲל֖וֹת אֶל־רֹ֣אשׁ הָהָ֑ר וַאֲר֤וֹן בְּרִית־יְהוָה֙ וּמֹשֶׁ֔ה לֹא־מָ֖שׁוּ מִקֶּ֥רֶב הַֽמַּחֲנֶֽה׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וַיֵּ֤רֶד הָעֲמָלֵקִי֙ וְהַֽכְּנַעֲנִ֔י הַיֹּשֵׁ֖ב בָּהָ֣ר הַה֑וּא וַיַּכּ֥וּם וַֽיַּכְּת֖וּם עַד־הַֽחָרְמָֽה׃ פ</P>
</TD>
<TD WIDTH="50%">
<P>1&nbsp;wati&#347;&#347;&#257;&#8217; k&#257;l-h&#257;&#8216;&#275;&#x1E0F;&acirc; wayyit&#601;n&ucirc; &#8217;e&#x1E6F;-qw&#333;l&#257;m wayyi&#x1E07;&#601;k&ucirc; h&#257;&#8216;&#257;m ballay&#601;l&acirc; hah&ucirc;&#8217;: </P>
<P>2&nbsp;wayyill&#333;n&ucirc; &#8216;al-m&#333;&#353;eh w&#601;&#8216;al-&#8217;ah&#259;r&#333;n k&#333;l b&#601;n&ecirc; yi&#347;&#601;r&#257;&#8217;&#275;l wayy&#333;&#8217;m&#601;r&ucirc; &#8217;&#259;l&#275;hem k&#257;l-h&#257;&#8216;&#275;&#x1E0F;&acirc; l&ucirc;-ma&#x1E6F;&#601;n&ucirc; b&#601;&#8217;ere&#x1E63; mi&#x1E63;&#601;rayim &#8217;w&#333; bammi&#x1E0F;&#601;b&#257;r hazzeh l&ucirc;-m&#257;&#x1E6F;&#601;n&ucirc;: </P>
<P>3&nbsp;w&#601;l&#257;m&acirc; y&#601;hw&acirc; m&#275;&#x1E07;&icirc;&#8217; &#8217;&#333;&#x1E6F;&#257;n&ucirc; &#8217;el-h&#257;&#8217;&#257;re&#x1E63; hazz&#333;&#8217;&#x1E6F; lin&#601;p&#333;l b<sup>a</sup>&#x1E25;ere&#x1E07; n&#257;&#353;&ecirc;n&ucirc; w&#601;&#x1E6D;ap&#275;n&ucirc; yih&#601;y&ucirc; l&#257;&#x1E07;az h&#259;lw&#333;&#8217; &#x1E6D;w&#333;&#x1E07; l&#257;n&ucirc; &#353;&ucirc;&#x1E07; mi&#x1E63;&#601;r&#257;y&#601;m&acirc;: </P>
<P>4&nbsp;wayy&#333;&#8217;m&#601;r&ucirc; &#8217;&icirc;&#353; &#8217;el-&#8217;&#257;&#x1E25;&icirc;w nit&#601;n&acirc; r&#333;&#8217;&#353; w&#601;n&#257;&#353;&ucirc;&#x1E07;&acirc; mi&#x1E63;&#601;r&#257;y&#601;m&acirc;: </P>
<P>5&nbsp;wayyip&#333;l m&#333;&#353;eh w&#601;&#8217;ah&#259;r&#333;n &#8216;al-p&#601;n&ecirc;hem lif&#601;n&ecirc; k&#257;l-q&#601;hal &#8216;&#259;&#x1E0F;a&#x1E6F; b&#601;n&ecirc; yi&#347;&#601;r&#257;&#8217;&#275;l: </P>
<P>6&nbsp;w&icirc;hw&#333;&#353;u&#8216;a bin-n&ucirc;n w&#601;&#x1E35;&#257;l&#275;&#x1E07; ben-y&#601;funneh min-hat&#257;r&icirc;m &#8217;e&#x1E6F;-h&#257;&#8217;&#257;re&#x1E63; q&#257;r&#601;&#8216;&ucirc; bi&#x1E21;&#601;&#x1E0F;&ecirc;hem: </P>
<P>7&nbsp;wayy&#333;&#8217;m&#601;r&ucirc; &#8217;el-k&#257;l-&#8216;&#259;&#x1E0F;a&#x1E6F; b&#601;n&ecirc;-yi&#347;&#601;r&#257;&#8217;&#275;l l&#275;&#8217;m&#333;r h&#257;&#8217;&#257;re&#x1E63; &#8217;&#259;&#353;er &#8216;&#257;&#x1E07;ar&#601;n&ucirc; &#x1E07;&#257;h l&#257;&#x1E6F;&ucirc;r &#8217;&#333;&#x1E6F;&#257;h &#x1E6D;w&#333;&#x1E07;&acirc; h&#257;&#8217;&#257;re&#x1E63; m&#601;&#8217;&#333;&#x1E0F; m&#601;&#8217;&#333;&#x1E0F;: </P>
<P>8&nbsp;&#8217;im-&#x1E25;&#257;f&#275;&#x1E63; b&#257;n&ucirc; y&#601;hw&acirc; w&#601;h&#275;&#x1E07;&icirc;&#8217; &#8217;&#333;&#x1E6F;&#257;n&ucirc; &#8217;el-h&#257;&#8217;&#257;re&#x1E63; hazz&#333;&#8217;&#x1E6F; &ucirc;n&#601;&#x1E6F;&#257;n&#257;h l&#257;n&ucirc; &#8217;ere&#x1E63; &#8217;&#259;&#353;er-hiw&#8217; z&#257;&#x1E07;a&#x1E6F; &#x1E25;&#257;l&#257;&#x1E07; &ucirc;&#x1E0F;&#601;&#x1E07;&#257;&#353;: </P>
<P>9&nbsp;&#8217;a&#x1E35;&#601; bayhw&acirc; &#8217;al-tim&#601;r&#333;&#x1E0F;&ucirc; w&#601;&#8217;atem &#8217;al-t&icirc;r&#601;&#8217;&ucirc; &#8217;e&#x1E6F;-&#8216;am h&#257;&#8217;&#257;re&#x1E63; k&icirc; l<sup>a</sup>&#x1E25;&#601;m&#275;n&ucirc; h&#275;m s&#257;r &#x1E63;ill&#257;m m&#275;&#8216;&#259;l&ecirc;hem wayhw&acirc; &#8217;it&#257;n&ucirc; &#8217;al-t&icirc;r&#257;&#8217;um: </P>
<P>10&nbsp;wayy&#333;&#8217;m&#601;r&ucirc; k&#257;l-h&#257;&#8216;&#275;&#x1E0F;&acirc; lir&#601;gw&#333;m &#8217;&#333;&#x1E6F;&#257;m b&#257;&#8217;&#259;&#x1E07;&#257;n&icirc;m &ucirc;&#x1E35;&#601;&#x1E07;w&#333;&#x1E0F; y&#601;hw&acirc; nir&#601;&#8217;&acirc; b&#601;&#8217;&#333;hel mw&#333;&#8216;&#275;&#x1E0F; &#8217;el-k&#257;l-b&#601;n&ecirc; yi&#347;&#601;r&#257;&#8217;&#275;l: f</P>
<P>11&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh &#8216;a&#x1E0F;-&#8217;&#257;n&acirc; y&#601;na&#8217;&#259;&#x1E63;un&icirc; h&#257;&#8216;&#257;m hazzeh w&#601;&#8216;a&#x1E0F;-&#8217;&#257;n&acirc; l&#333;&#8217;-ya&#8217;&#259;m&icirc;n&ucirc; &#x1E07;&icirc; b&#601;&#x1E35;&#333;l h&#257;&#8217;&#333;&#x1E6F;w&#333;&#x1E6F; &#8217;&#259;&#353;er &#8216;&#257;&#347;&icirc;&#x1E6F;&icirc; b&#601;qir&#601;bw&#333;: </P>
<P>12&nbsp;&#8217;akenn&ucirc; &#x1E07;ade&#x1E07;er w&#601;&#8217;w&#333;ri&#353;enn&ucirc; w&#601;&#8217;e&#8216;&#277;&#347;eh &#8217;&#333;&#x1E6F;&#601;&#x1E35;&#257; l&#601;&#x1E21;w&#333;y-g&#257;&#x1E0F;w&#333;l w&#601;&#8216;&#257;&#x1E63;&ucirc;m mimmenn&ucirc;: </P>
<P>13&nbsp;wayy&#333;&#8217;mer m&#333;&#353;eh &#8217;el-y&#601;hw&acirc; w&#601;&#353;&#257;m&#601;&#8216;&ucirc; mi&#x1E63;&#601;rayim k&icirc;-he&#8216;&#277;l&icirc;&#x1E6F;&#257; &#x1E07;&#601;&#x1E35;&#333;&#x1E25;&#259;&#x1E35;&#257; &#8217;e&#x1E6F;-h&#257;&#8216;&#257;m hazzeh miqqir&#601;bw&#333;: </P>
<P>14&nbsp;w&#601;&#8217;&#257;m&#601;r&ucirc; &#8217;el-yw&#333;&#353;&#275;&#x1E07; h&#257;&#8217;&#257;re&#x1E63; hazz&#333;&#8217;&#x1E6F; &#353;&#257;m&#601;&#8216;&ucirc; k&icirc;-&#8217;at&acirc; y&#601;hw&acirc; b&#601;qere&#x1E07; h&#257;&#8216;&#257;m hazzeh &#8217;&#259;&#353;er-&#8216;ayin b&#601;&#8216;ayin nir&#601;&#8217;&acirc;| &#8217;at&acirc; y&#601;hw&acirc; w<sup>a</sup>&#8216;&#259;n&#257;n&#601;&#x1E35;&#257; &#8216;&#333;m&#275;&#x1E0F; &#8216;&#259;l&#275;hem &ucirc;&#x1E07;&#601;&#8216;ammu&#x1E0F; &#8216;&#257;n&#257;n &#8217;at&acirc; h&#333;l&#275;&#x1E35;&#601; lif&#601;n&ecirc;hem yw&#333;m&#257;m &ucirc;&#x1E07;&#601;&#8216;amm&ucirc;&#x1E0F; &#8217;&#275;&#353; l&#257;y&#601;l&acirc;: </P>
<P>15&nbsp;w&#601;h&#275;mat&acirc; &#8217;e&#x1E6F;-h&#257;&#8216;&#257;m hazzeh k&#601;&#8217;&icirc;&#353; &#8217;e&#x1E25;&#257;&#x1E0F; w&#601;&#8217;&#257;m&#601;r&ucirc; hagw&#333;yim &#8217;&#259;&#353;er-&#353;&#257;m&#601;&#8216;&ucirc; &#8217;e&#x1E6F;-&#353;im&#601;&#8216;&#259;&#x1E35;&#257; l&#275;&#8217;m&#333;r: </P>
<P>16&nbsp;mibil&#601;t&icirc; y&#601;&#x1E35;&#333;le&#x1E6F; y&#601;hw&acirc; l&#601;h&#257;&#x1E07;&icirc;&#8217; &#8217;e&#x1E6F;-h&#257;&#8216;&#257;m hazzeh &#8217;el-h&#257;&#8217;&#257;re&#x1E63; &#8217;&#259;&#353;er-ni&#353;&#601;b<sup>a</sup>&#8216; l&acirc;em wayyi&#353;&#601;&#x1E25;&#257;&#x1E6D;&#275;m bammi&#x1E0F;&#601;b&#257;r: </P>
<P>17&nbsp;w&#601;&#8216;at&acirc; yi&#x1E21;&#601;dal-n&#257;&#8217; k&#333;&#x1E25;a &#8217;&#259;&#x1E0F;&#333;n&#257;y ka&#8217;&#259;&#353;er dibar&#601;t&#257; l&#275;&#8217;m&#333;r: </P>
<P>18&nbsp;y&#601;hw&acirc; &#8217;ere&#x1E35;&#601; &#8217;apayim w&#601;ra&#x1E07;-&#x1E25;ese&#x1E0F; n&#333;&#347;&#275;&#8217; &#8216;&#257;w&#333;n w&#257;f&#257;&#353;<sup>a</sup>&#8216; w&#601;naqq&#275;h l&#333;&#8217; y&#601;naqqeh p&#333;q&#275;&#x1E0F; &#8216;&#259;w&#333;n &#8217;&#257;&#x1E07;w&#333;&#x1E6F; &#8216;al-b&#257;n&icirc;m &#8216;al-&#353;ill&#275;&#353;&icirc;m w&#601;&#8216;al-rib&#275;&#8216;&icirc;m: </P>
<P>19&nbsp;s&#601;l<sup>a</sup>&#x1E25;-n&#257;&#8217; l<sup>a</sup>&#8216;&#259;w&#333;n h&#257;&#8216;&#257;m hazzeh k&#601;&#x1E21;&#333;&#x1E0F;el &#x1E25;as&#601;de&#x1E35;&#257; w&#601;&#x1E35;a&#8217;&#259;&#353;er n&#257;&#347;&#257;&#8217;&#x1E6F;&acirc; l&#257;&#8216;&#257;m hazzeh mimmi&#x1E63;&#601;rayim w&#601;&#8216;a&#x1E0F;-h&#275;nn&acirc;: </P>
<P>20&nbsp;wayy&#333;&#8217;mer y&#601;hw&acirc; s&#257;l<sup>a</sup>&#x1E25;&#601;t&icirc; ki&#x1E0F;&#601;&#x1E07;&#257;re&#x1E35;&#257;: </P>
<P>21&nbsp;w&#601;&#8217;&ucirc;l&#257;m &#x1E25;ay-&#8217;&#257;n&icirc; w&#601;yimm&#257;l&#275;&#8217; &#x1E35;&#601;&#x1E07;w&#333;&#x1E0F;-y&#601;hw&acirc; &#8217;e&#x1E6F;-k&#257;l-h&#257;&#8217;&#257;re&#x1E63;: </P>
<P>22&nbsp;k&icirc; &#x1E35;&#257;l-h&#257;&#8217;&#259;n&#257;&#353;&icirc;m h&#257;r&#333;&#8217;&icirc;m &#8217;e&#x1E6F;-k&#601;&#x1E07;&#333;&#x1E0F;&icirc; w&#601;&#8217;e&#x1E6F;-&#8217;&#333;&#x1E6F;&#333;&#x1E6F;ay &#8217;&#259;&#353;er-&#8216;&#257;&#347;&icirc;&#x1E6F;&icirc; &#x1E07;&#601;mi&#x1E63;&#601;rayim &ucirc;&#x1E07;ammi&#x1E0F;&#601;b&#257;r way&#601;nass&ucirc; &#8217;&#333;&#x1E6F;&icirc; zeh &#8216;e&#347;er p&#601;&#8216;&#257;m&icirc;m w&#601;l&#333;&#8217; &#353;&#257;m&#601;&#8216;&ucirc; b&#601;qw&#333;l&icirc;: </P>
<P>23&nbsp;&#8217;im-yir&#601;&#8217;&ucirc; &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er ni&#353;&#601;b<sup>a</sup>&#8216;&#601;t&icirc; la&#8217;&#259;&#x1E07;&#333;&#x1E6F;&#257;m w&#601;&#x1E35;&#257;l-m&#601;na&#8217;&#259;&#x1E63;ay l&#333;&#8217; yir&#601;&#8217;&ucirc;h&#257;: </P>
<P>24&nbsp;w&#601;&#8216;a&#x1E07;&#601;d&icirc; &#x1E35;&#257;l&#275;&#x1E07; &#8216;&#275;qe&#x1E07; h&#257;y&#601;&#x1E6F;&acirc; r&ucirc;&#x1E25;a &#8217;<sup>a</sup>&#x1E25;ere&#x1E6F; &#8216;immw&#333; way&#601;mall&#275;&#8217; &#8217;<sup>a</sup>&#x1E25;&#259;r&#257;y wah&#259;&#x1E07;&icirc;&#8217;&#333;&#x1E6F;&icirc;w &#8217;el-h&#257;&#8217;&#257;re&#x1E63; &#8217;&#259;&#353;er-b&#257;&#8217; &#353;&#257;mm&acirc; w&#601;zar&#601;&#8216;w&#333; yw&#333;ri&#353;enn&acirc;: </P>
<P>25&nbsp;w&#601;h&#257;&#8216;&#259;m&#257;l&#275;q&icirc; w&#601;hak&#601;n<sup>a</sup>&#8216;&#259;n&icirc; yw&#333;&#353;&#275;&#x1E07; b&#257;&#8216;&#275;meq m&#257;&#x1E25;&#257;r p&#601;n&ucirc; &ucirc;s&#601;&#8216;&ucirc; l&#257;&#x1E35;em hammi&#x1E0F;&#601;b&#257;r dere&#x1E35;&#601; yam-s&ucirc;f: f</P>
<P>26&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh w&#601;&#8217;el-&#8217;ah&#259;r&#333;n l&#275;&#8217;m&#333;r: </P>
<P>27&nbsp;&#8216;a&#x1E0F;-m&#257;&#x1E6F;ay l&#257;&#8216;&#275;&#x1E0F;&acirc; h&#257;r&#257;&#8216;&acirc; hazz&#333;&#8217;&#x1E6F; &#8217;&#259;&#353;er h&#275;mm&acirc; mall&icirc;n&icirc;m &#8216;&#257;l&#257;y &#8217;e&#x1E6F;-t&#601;lunnw&#333;&#x1E6F; b&#601;n&ecirc; yi&#347;&#601;r&#257;&#8217;&#275;l &#8217;&#259;&#353;er h&#275;mm&acirc; mall&icirc;n&icirc;m &#8216;&#257;lay &#353;&#257;m&#257;&#8216;&#601;t&icirc;: </P>
<P>28&nbsp;&#8217;&#277;m&#333;r &#8217;&#259;l&#275;hem &#x1E25;ay-&#8217;&#257;n&icirc; n&#601;&#8217;um-y&#601;hw&acirc; &#8217;im-l&#333;&#8217; ka&#8217;&#259;&#353;er dibar&#601;tem b&#601;&#8217;&#257;z&#601;n&#257;y k&#275;n &#8217;e&#8216;&#277;&#347;eh l&#257;&#x1E35;em: </P>
<P>29&nbsp;bammi&#x1E0F;&#601;b&#257;r hazzeh yip&#601;l&ucirc; fi&#x1E21;&#601;r&ecirc;&#x1E35;em w&#601;&#x1E35;&#257;l-p&#601;qu&#x1E0F;&ecirc;&#x1E35;em l&#601;&#x1E35;&#257;l-mis&#601;par&#601;&#x1E35;em miben &#8216;e&#347;&#601;r&icirc;m &#353;&#257;n&acirc; w&#257;m&#257;&#8216;&#601;l&acirc; &#8217;&#259;&#353;er h&#259;l&icirc;n&#333;&#x1E6F;em &#8216;&#257;l&#257;y: </P>
<P>30&nbsp;&#8217;im-&#8217;atem t&#257;&#x1E07;&#333;&#8217;&ucirc; &#8217;el-h&#257;&#8217;&#257;re&#x1E63; &#8217;&#259;&#353;er n&#257;&#347;&#257;&#8217;&#x1E6F;&icirc; &#8217;e&#x1E6F;-y&#257;&#x1E0F;&icirc; l&#601;&#353;ak&#275;n &#8217;e&#x1E6F;&#601;&#x1E35;em b&#257;h k&icirc; &#8217;im-k&#257;l&#275;&#x1E07; ben-y&#601;funneh w&icirc;hw&#333;&#353;u&#8216;a bin-n&ucirc;n: </P>
<P>31&nbsp;w&#601;&#x1E6D;ap&#601;&#x1E35;em &#8217;&#259;&#353;er &#8217;&#259;mar&#601;tem l&#257;&#x1E07;az yih&#601;yeh w&#601;h&#275;&#x1E07;&ecirc;&#8217;&#x1E6F;&icirc; &#8217;&#333;&#x1E6F;&#257;m w&#601;y&#257;&#x1E0F;&#601;&#8216;&ucirc; &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er m&#601;&#8217;as&#601;tem b&#257;h: </P>
<P>32&nbsp;&ucirc;fi&#x1E21;&#601;r&ecirc;&#x1E35;em &#8217;atem yip&#601;l&ucirc; bammi&#x1E0F;&#601;b&#257;r hazzeh: </P>
<P>33&nbsp;&ucirc;&#x1E07;&#601;n&ecirc;&#x1E35;em yih&#601;y&ucirc; r&#333;&#8216;&icirc;m bammi&#x1E0F;&#601;b&#257;r &#8217;ar&#601;b&#257;&#8216;&icirc;m &#353;&#257;n&acirc; w&#601;n&#257;&#347;&#601;&#8217;&ucirc; &#8217;e&#x1E6F;-z&#601;n&ucirc;&#x1E6F;&ecirc;&#x1E35;em &#8216;a&#x1E0F;-t&#333;m pi&#x1E21;&#601;r&ecirc;&#x1E35;em bammi&#x1E0F;&#601;b&#257;r: </P>
<P>34&nbsp;b&#601;mis&#601;par hayy&#257;m&icirc;m &#8217;&#259;&#353;er-tar&#601;tem &#8217;e&#x1E6F;-h&#257;&#8217;&#257;re&#x1E63; &#8217;ar&#601;b&#257;&#8216;&icirc;m yw&#333;m yw&#333;m la&#353;&#353;&#257;n&acirc; yw&#333;m la&#353;&#353;&#257;n&acirc; ti&#347;&#601;&#8217;&ucirc; &#8217;e&#x1E6F;-&#8216;&#259;w&#333;n&#333;&#x1E6F;&ecirc;&#x1E35;em &#8217;ar&#601;b&#257;&#8216;&icirc;m &#353;&#257;n&acirc; w&icirc;&#x1E0F;<sup>a</sup>&#8216;&#601;tem &#8217;e&#x1E6F;-t&#601;n&ucirc;&#8217;&#257;&#x1E6F;&icirc;: </P>
<P>35&nbsp;&#8217;&#259;n&icirc; y&#601;hw&acirc; dibar&#601;t&icirc; &#8217;im-l&#333;&#8217;| z&#333;&#8217;&#x1E6F; &#8217;e&#8216;&#277;&#347;eh l&#601;&#x1E35;&#257;l-h&#257;&#8216;&#275;&#x1E0F;&acirc; h&#257;r&#257;&#8216;&acirc; hazz&#333;&#8217;&#x1E6F; hannw&#333;&#8216;&#257;&#x1E0F;&icirc;m &#8216;&#257;l&#257;y bammi&#x1E0F;&#601;b&#257;r hazzeh yitamm&ucirc; w&#601;&#353;&#257;m y&#257;mu&#x1E6F;&ucirc;: </P>
<P>36&nbsp;w&#601;h&#257;&#8217;&#259;n&#257;&#353;&icirc;m &#8217;&#259;&#353;er-&#353;&#257;l<sup>a</sup>&#x1E25; m&#333;&#353;eh l&#257;&#x1E6F;&ucirc;r &#8217;e&#x1E6F;-h&#257;&#8217;&#257;re&#x1E63; wayy&#257;&#353;u&#x1E07;&ucirc; <font color="brown">wayyillw&#333;n&ucirc;</font> <font color="blue">wayyall&icirc;n&ucirc;</font> &#8216;&#257;l&#257;yw &#8217;e&#x1E6F;-k&#257;l-h&#257;&#8216;&#275;&#x1E0F;&acirc; l&#601;hw&#333;&#x1E63;&icirc;&#8217; &#x1E0F;ib&acirc; &#8216;al-h&#257;&#8217;&#257;re&#x1E63;: </P>
<P>37&nbsp;wayy&#257;mu&#x1E6F;&ucirc; h&#257;&#8217;&#259;n&#257;&#353;&icirc;m mw&#333;&#x1E63;i&#8217;&ecirc; &#x1E0F;iba&#x1E6F;-h&#257;&#8217;&#257;re&#x1E63; r&#257;&#8216;&acirc; bammag&#275;f&acirc; lif&#601;n&ecirc; y&#601;hw&acirc;: </P>
<P>38&nbsp;w&icirc;hw&#333;&#353;u&#8216;a bin-n&ucirc;n w&#601;&#x1E35;&#257;l&#275;&#x1E07; ben-y&#601;funneh &#x1E25;&#257;y&ucirc; min-h&#257;&#8217;&#259;n&#257;&#353;&icirc;m h&acirc;&#275;m hah&#333;l&#601;&#x1E35;&icirc;m l&#257;&#x1E6F;&ucirc;r &#8217;e&#x1E6F;-h&#257;&#8217;&#257;re&#x1E63;: </P>
<P>39&nbsp;way&#601;&#x1E0F;ab&#275;r m&#333;&#353;eh &#8217;e&#x1E6F;-had&#601;&#x1E07;&#257;r&icirc;m h&#257;&#8217;&#275;lleh &#8217;el-k&#257;l-b&#601;n&ecirc; yi&#347;&#601;r&#257;&#8217;&#275;l wayyi&#x1E6F;&#601;&#8217;ab&#601;l&ucirc; h&#257;&#8216;&#257;m m&#601;&#8217;&#333;&#x1E0F;: </P>
<P>40&nbsp;wayya&#353;&#601;kim&ucirc; &#x1E07;ab&#333;qer wayy<sup>a</sup>&#8216;&#259;l&ucirc; &#8217;el-r&#333;&#8217;&#353;-h&acirc;&#257;r l&#275;&#8217;m&#333;r hinnenn&ucirc; w&#601;&#8216;&#257;l&icirc;n&ucirc; &#8217;el-hamm&#257;qw&#333;m &#8217;&#259;&#353;er-&#8217;&#257;mar y&#601;hw&acirc; k&icirc; &#x1E25;&#257;&#x1E6D;&#257;&#8217;n&ucirc;: </P>
<P>41&nbsp;wayy&#333;&#8217;mer m&#333;&#353;eh l&#257;mm&acirc; zzeh &#8217;atem &#8216;&#333;&#x1E07;&#601;r&icirc;m &#8217;e&#x1E6F;-p&icirc; y&#601;hw&acirc; w&#601;hiw&#8217; l&#333;&#8217; &#x1E6F;i&#x1E63;&#601;l&#257;&#x1E25;: </P>
<P>42&nbsp;&#8217;al-t<sup>a</sup>&#8216;&#259;l&ucirc; k&icirc; &#8217;&ecirc;n y&#601;hw&acirc; b&#601;qir&#601;b&#601;&#x1E35;em w&#601;l&#333;&#8217; tinn&#257;&#x1E21;&#601;f&ucirc; lif&#601;n&ecirc; &#8217;&#333;y&#601;&#x1E07;&ecirc;&#x1E35;em: </P>
<P>43&nbsp;k&icirc; h&#257;&#8216;&#259;m&#257;l&#275;q&icirc; w&#601;hak&#601;n<sup>a</sup>&#8216;&#259;n&icirc; &#353;&#257;m lif&#601;n&ecirc;&#x1E35;em &ucirc;n&#601;fal&#601;tem be&#x1E25;&#257;re&#x1E07; k&icirc;-&#8216;al-k&#275;n &#353;a&#x1E07;&#601;tem m&#275;&#8217;<sup>a</sup>&#x1E25;&#259;r&ecirc; y&#601;hw&acirc; w&#601;l&#333;&#8217;-yih&#601;yeh y&#601;hw&acirc; &#8216;imm&#257;&#x1E35;em: </P>
<P>44&nbsp;wayy<sup>a</sup>&#8216;&#601;pil&ucirc; l<sup>a</sup>&#8216;&#259;lw&#333;&#x1E6F; &#8217;el-r&#333;&#8217;&#353; h&acirc;&#257;r wa&#8217;&#259;rw&#333;n b&#601;r&icirc;&#x1E6F;-y&#601;hw&acirc; &ucirc;m&#333;&#353;eh l&#333;&#8217;-m&#257;&#353;&ucirc; miqqere&#x1E07; hamm<sup>a</sup>&#x1E25;&#259;neh: </P>
<P>45&nbsp;wayy&#275;re&#x1E0F; h&#257;&#8216;&#259;m&#257;l&#275;q&icirc; w&#601;hak&#601;n<sup>a</sup>&#8216;&#259;n&icirc; hayy&#333;&#353;&#275;&#x1E07; b&acirc;&#257;r hah&ucirc;&#8217; wayyak&ucirc;m wayyak&#601;&#x1E6F;&ucirc;m &#8216;a&#x1E0F;-h<sup>a</sup>&#x1E25;&#257;r&#601;m&acirc;: f</P>
</TD>
</TABLE>
<P><HR>
<CENTER>
<A HREF="num015">Next: Numbers (Bemidbar) Chapter 15</A></CENTER>
</BODY>
</HTML>
