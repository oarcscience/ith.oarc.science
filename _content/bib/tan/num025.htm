<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 25</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/num025">Polyglot</A>&nbsp;
<A HREF="../kjv/num025">KJV</A>&nbsp;
<A HREF="../sep/num025">Sep</A>&nbsp;
<A HREF="../vul/num025">Vul</A>&nbsp;

<BR>
<BR><A HREF="num">Numbers (Bemidbar) Index</A><BR>
&nbsp;
<A HREF="num024">Previous</A>&nbsp;
<A HREF="num026">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 25</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֵּ֥שֶׁב יִשְׂרָאֵ֖ל בַּשִּׁטִּ֑ים וַיָּ֣חֶל הָעָ֔ם לִזְנ֖וֹת אֶל־בְּנ֥וֹת מוֹאָֽב׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַתִּקְרֶ֣אןָ לָעָ֔ם לְזִבְחֵ֖י אֱלֹהֵיהֶ֑ן וַיֹּ֣אכַל הָעָ֔ם וַיִּֽשְׁתַּחֲוּ֖וּ<font color="red"><sup>1</font></sup> לֵֽאלֹהֵיהֶֽן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּצָּ֥מֶד יִשְׂרָאֵ֖ל לְבַ֣עַל פְּע֑וֹר וַיִּֽחַר־אַ֥ף יְהוָ֖ה בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֨אמֶר יְהוָ֜ה אֶל־מֹשֶׁ֗ה קַ֚ח אֶת־כָּל־רָאשֵׁ֣י הָעָ֔ם וְהוֹקַ֥ע אוֹתָ֛ם לַיהוָ֖ה נֶ֣גֶד הַשָּׁ֑מֶשׁ וְיָשֹׁ֛ב חֲר֥וֹן אַף־יְהוָ֖ה מִיִּשְׂרָאֵֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֣אמֶר מֹשֶׁ֔ה אֶל־שֹׁפְטֵ֖י יִשְׂרָאֵ֑ל הִרְגוּ֙ אִ֣ישׁ אֲנָשָׁ֔יו הַנִּצְמָדִ֖ים לְבַ֥עַל פְּעֽוֹר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהִנֵּ֡ה אִישׁ֩ מִבְּנֵ֨י יִשְׂרָאֵ֜ל בָּ֗א וַיַּקְרֵ֤ב אֶל־אֶחָיו֙ אֶת־הַמִּדְיָנִ֔ית לְעֵינֵ֣י מֹשֶׁ֔ה וּלְעֵינֵ֖י כָּל־עֲדַ֣ת בְּנֵי־יִשְׂרָאֵ֑ל וְהֵ֣מָּה בֹכִ֔ים פֶּ֖תַח אֹ֥הֶל מוֹעֵֽד׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיַּ֗רְא פִּֽינְחָס֙ בֶּן־אֶלְעָזָ֔ר בֶּֽן־אַהֲרֹ֖ן הַכֹּהֵ֑ן וַיָּ֙קָם֙ מִתּ֣וֹךְ הָֽעֵדָ֔ה וַיִּקַּ֥ח רֹ֖מַח בְּיָדֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַ֠יָּבֹא אַחַ֨ר אִֽישׁ־יִשְׂרָאֵ֜ל אֶל־הַקֻּבָּ֗ה וַיִּדְקֹר֙ אֶת־שְׁנֵיהֶ֔ם אֵ֚ת אִ֣ישׁ יִשְׂרָאֵ֔ל וְאֶת־הָאִשָּׁ֖ה אֶל־קֳבָתָ֑הּ וַתֵּֽעָצַר֙ הַמַּגֵּפָ֔ה מֵעַ֖ל בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּהְי֕וּ הַמֵּתִ֖ים בַּמַּגֵּפָ֑ה אַרְבָּעָ֥ה וְעֶשְׂרִ֖ים אָֽלֶף׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;פִּֽינְחָ֨ס בֶּן־אֶלְעָזָ֜ר בֶּן־אַהֲרֹ֣ן הַכֹּהֵ֗ן הֵשִׁ֤יב אֶת־חֲמָתִי֙ מֵעַ֣ל בְּנֵֽי־יִשְׂרָאֵ֔ל בְּקַנְא֥וֹ אֶת־קִנְאָתִ֖י בְּתוֹכָ֑ם וְלֹא־כִלִּ֥יתִי אֶת־בְּנֵֽי־יִשְׂרָאֵ֖ל בְּקִנְאָתִֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לָכֵ֖ן אֱמֹ֑ר הִנְנִ֨י נֹתֵ֥ן ל֛וֹ אֶת־בְּרִיתִ֖י שָׁלֽוֹם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהָ֤יְתָה לּוֹ֙ וּלְזַרְע֣וֹ אַחֲרָ֔יו בְּרִ֖ית כְּהֻנַּ֣ת עוֹלָ֑ם תַּ֗חַת אֲשֶׁ֤ר קִנֵּא֙ לֵֽאלֹהָ֔יו וַיְכַפֵּ֖ר עַל־בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְשֵׁם֩ אִ֨ישׁ יִשְׂרָאֵ֜ל הַמֻּכֶּ֗ה אֲשֶׁ֤ר הֻכָּה֙ אֶת־הַמִּדְיָנִ֔ית זִמְרִ֖י בֶּן־סָל֑וּא נְשִׂ֥יא בֵֽית־אָ֖ב לַשִּׁמְעֹנִֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְשֵׁ֨ם הָֽאִשָּׁ֧ה הַמֻּכָּ֛ה הַמִּדְיָנִ֖ית כָּזְבִּ֣י בַת־צ֑וּר רֹ֣אשׁ אֻמּ֥וֹת בֵּֽית־אָ֛ב בְּמִדְיָ֖ן הֽוּא׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;צָר֖וֹר אֶת־הַמִּדְיָנִ֑ים וְהִכִּיתֶ֖ם אוֹתָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּ֣י צֹרְרִ֥ים הֵם֙ לָכֶ֔ם בְּנִכְלֵיהֶ֛ם אֲשֶׁר־נִכְּל֥וּ לָכֶ֖ם עַל־דְּבַר־פְּע֑וֹר וְעַל־דְּבַ֞ר כָּזְבִּ֨י בַת־נְשִׂ֤יא מִדְיָן֙ אֲחֹתָ֔ם הַמֻּכָּ֥ה בְיוֹם־הַמַּגֵּפָ֖ה עַל־דְּבַר־פְּעֽוֹר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיְהִ֖י אַחֲרֵ֣י הַמַּגֵּפָ֑ה<font color="red"><sup>2</font></sup> פ</P>
</TD>
<TD WIDTH="50%">
<P>1&nbsp;wayy&#275;&#353;e&#x1E07; yi&#347;&#601;r&#257;&#8217;&#275;l ba&#353;&#353;i&#x1E6D;&#x1E6D;&icirc;m wayy&#257;&#x1E25;el h&#257;&#8216;&#257;m liz&#601;nw&#333;&#x1E6F; &#8217;el-b&#601;nw&#333;&#x1E6F; mw&#333;&#8217;&#257;&#x1E07;: </P>
<P>2&nbsp;watiq&#601;re&#8217;n&#257; l&#257;&#8216;&#257;m l&#601;zi&#x1E07;&#601;&#x1E25;&ecirc; &#8217;&#277;l&#333;h&ecirc;hen wayy&#333;&#8217;&#x1E35;al h&#257;&#8216;&#257;m wayyi&#353;&#601;t<sup>a</sup>&#x1E25;&#259;&ucirc;&ucirc;<font color="red"><sup>1</font></sup> l&#275;&#8217;l&#333;h&ecirc;hen: </P>
<P>3&nbsp;wayyi&#x1E63;&#x1E63;&#257;me&#x1E0F; yi&#347;&#601;r&#257;&#8217;&#275;l l&#601;&#x1E07;<sup>a</sup>&#8216;al p&#601;&#8216;w&#333;r wayyi&#x1E25;ar-&#8217;af y&#601;hw&acirc; b&#601;yi&#347;&#601;r&#257;&#8217;&#275;l: </P>
<P>4&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh q<sup>a</sup>&#x1E25; &#8217;e&#x1E6F;-k&#257;l-r&#257;&#8217;&#353;&ecirc; h&#257;&#8216;&#257;m w&#601;hw&#333;q<sup>a</sup>&#8216; &#8217;w&#333;&#x1E6F;&#257;m layhw&acirc; ne&#x1E21;e&#x1E0F; ha&#353;&#353;&#257;me&#353; w&#601;y&#257;&#353;&#333;&#x1E07; &#x1E25;&#259;rw&#333;n &#8217;af-y&#601;hw&acirc; m&icirc;yi&#347;&#601;r&#257;&#8217;&#275;l: </P>
<P>5&nbsp;wayy&#333;&#8217;mer m&#333;&#353;eh &#8217;el-&#353;&#333;f&#601;&#x1E6D;&ecirc; yi&#347;&#601;r&#257;&#8217;&#275;l hir&#601;&#x1E21;&ucirc; &#8217;&icirc;&#353; &#8217;&#259;n&#257;&#353;&#257;yw hanni&#x1E63;&#601;m&#257;&#x1E0F;&icirc;m l&#601;&#x1E07;<sup>a</sup>&#8216;al p&#601;&#8216;w&#333;r: </P>
<P>6&nbsp;w&#601;hinn&#275;h &#8217;&icirc;&#353; mib&#601;n&ecirc; yi&#347;&#601;r&#257;&#8217;&#275;l b&#257;&#8217; wayyaq&#601;r&#275;&#x1E07; &#8217;el-&#8217;e&#x1E25;&#257;yw &#8217;e&#x1E6F;-hammi&#x1E0F;&#601;y&#257;n&icirc;&#x1E6F; l&#601;&#8216;&ecirc;n&ecirc; m&#333;&#353;eh &ucirc;l&#601;&#8216;&ecirc;n&ecirc; k&#257;l-&#8216;&#259;&#x1E0F;a&#x1E6F; b&#601;n&ecirc;-yi&#347;&#601;r&#257;&#8217;&#275;l w&#601;h&#275;mm&acirc; &#x1E07;&#333;&#x1E35;&icirc;m pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F;: </P>
<P>7&nbsp;wayyar&#601;&#8217; p&icirc;n&#601;&#x1E25;&#257;s ben-&#8217;el&#601;&#8216;&#257;z&#257;r ben-&#8217;ah&#259;r&#333;n hak&#333;h&#275;n wayy&#257;q&#257;m mitw&#333;&#x1E35;&#601; h&#257;&#8216;&#275;&#x1E0F;&acirc; wayyiqq<sup>a</sup>&#x1E25; r&#333;m<sup>a</sup>&#x1E25; b&#601;y&#257;&#x1E0F;w&#333;: </P>
<P>8&nbsp;wayy&#257;&#x1E07;&#333;&#8217; &#8217;<sup>a</sup>&#x1E25;ar &#8217;&icirc;&#353;-yi&#347;&#601;r&#257;&#8217;&#275;l &#8217;el-haqqub&acirc; wayyi&#x1E0F;&#601;q&#333;r &#8217;e&#x1E6F;-&#353;&#601;n&ecirc;hem &#8217;&#275;&#x1E6F; &#8217;&icirc;&#353; yi&#347;&#601;r&#257;&#8217;&#275;l w&#601;&#8217;e&#x1E6F;-h&#257;&#8217;i&#353;&#353;&acirc; &#8217;el-q&#335;&#x1E07;&#257;&#x1E6F;&#257;h wat&#275;&#8216;&#257;&#x1E63;ar hammag&#275;f&acirc; m&#275;&#8216;al b&#601;n&ecirc; yi&#347;&#601;r&#257;&#8217;&#275;l: </P>
<P>9&nbsp;wayyih&#601;y&ucirc; hamm&#275;&#x1E6F;&icirc;m bammag&#275;f&acirc; &#8217;ar&#601;b&#257;&#8216;&acirc; w&#601;&#8216;e&#347;&#601;r&icirc;m &#8217;&#257;lef: f</P>
<P>10&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>11&nbsp;p&icirc;n&#601;&#x1E25;&#257;s ben-&#8217;el&#601;&#8216;&#257;z&#257;r ben-&#8217;ah&#259;r&#333;n hak&#333;h&#275;n h&#275;&#353;&icirc;&#x1E07; &#8217;e&#x1E6F;-&#x1E25;&#259;m&#257;&#x1E6F;&icirc; m&#275;&#8216;al b&#601;n&ecirc;-yi&#347;&#601;r&#257;&#8217;&#275;l b&#601;qan&#601;&#8217;w&#333; &#8217;e&#x1E6F;-qin&#601;&#8217;&#257;&#x1E6F;&icirc; b&#601;&#x1E6F;w&#333;&#x1E35;&#257;m w&#601;l&#333;&#8217;-&#x1E35;ill&icirc;&#x1E6F;&icirc; &#8217;e&#x1E6F;-b&#601;n&ecirc;-yi&#347;&#601;r&#257;&#8217;&#275;l b&#601;qin&#601;&#8217;&#257;&#x1E6F;&icirc;: </P>
<P>12&nbsp;l&#257;&#x1E35;&#275;n &#8217;&#277;m&#333;r hin&#601;n&icirc; n&#333;&#x1E6F;&#275;n lw&#333; &#8217;e&#x1E6F;-b&#601;r&icirc;&#x1E6F;&icirc; &#353;&#257;lw&#333;m: </P>
<P>13&nbsp;w&#601;h&#257;y&#601;&#x1E6F;&acirc; llw&#333; &ucirc;l&#601;zar&#601;&#8216;w&#333; &#8217;<sup>a</sup>&#x1E25;&#259;r&#257;yw b&#601;r&icirc;&#x1E6F; k&#601;hunna&#x1E6F; &#8216;w&#333;l&#257;m t<sup>a</sup>&#x1E25;a&#x1E6F; &#8217;&#259;&#353;er qinn&#275;&#8217; l&#275;&#8217;l&#333;h&#257;yw way&#601;&#x1E35;ap&#275;r &#8216;al-b&#601;n&ecirc; yi&#347;&#601;r&#257;&#8217;&#275;l: </P>
<P>14&nbsp;w&#601;&#353;&#275;m &#8217;&icirc;&#353; yi&#347;&#601;r&#257;&#8217;&#275;l hammukeh &#8217;&#259;&#353;er huk&acirc; &#8217;e&#x1E6F;-hammi&#x1E0F;&#601;y&#257;n&icirc;&#x1E6F; zim&#601;r&icirc; ben-s&#257;l&ucirc;&#8217; n&#601;&#347;&icirc;&#8217; &#x1E07;&ecirc;&#x1E6F;-&#8217;&#257;&#x1E07; la&#353;&#353;im&#601;&#8216;&#333;n&icirc;: </P>
<P>15&nbsp;w&#601;&#353;&#275;m h&#257;&#8217;i&#353;&#353;&acirc; hammuk&acirc; hammi&#x1E0F;&#601;y&#257;n&icirc;&#x1E6F; k&#257;z&#601;b&icirc; &#x1E07;a&#x1E6F;-&#x1E63;&ucirc;r r&#333;&#8217;&#353; &#8217;ummw&#333;&#x1E6F; b&ecirc;&#x1E6F;-&#8217;&#257;&#x1E07; b&#601;mi&#x1E0F;&#601;y&#257;n h&ucirc;&#8217;: f</P>
<P>16&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>17&nbsp;&#x1E63;&#257;rw&#333;r &#8217;e&#x1E6F;-hammi&#x1E0F;&#601;y&#257;n&icirc;m w&#601;hik&icirc;&#x1E6F;em &#8217;w&#333;&#x1E6F;&#257;m: </P>
<P>18&nbsp;k&icirc; &#x1E63;&#333;r&#601;r&icirc;m h&#275;m l&#257;&#x1E35;em b&#601;ni&#x1E35;&#601;l&ecirc;hem &#8217;&#259;&#353;er-nik&#601;l&ucirc; l&#257;&#x1E35;em &#8216;al-d&#601;&#x1E07;ar-p&#601;&#8216;w&#333;r w&#601;&#8216;al-d&#601;&#x1E07;ar k&#257;z&#601;b&icirc; &#x1E07;a&#x1E6F;-n&#601;&#347;&icirc;&#8217; mi&#x1E0F;&#601;y&#257;n &#8217;&#259;&#x1E25;&#333;&#x1E6F;&#257;m hammuk&acirc; &#x1E07;&#601;yw&#333;m-hammag&#275;f&acirc; &#8216;al-d&#601;&#x1E07;ar-p&#601;&#8216;w&#333;r: </P>
<P>19&nbsp;way&#601;h&icirc; &#8217;<sup>a</sup>&#x1E25;&#259;r&ecirc; hammag&#275;f&acirc;<font color="red"><sup>2</font></sup> f</P>
</TD>
</TABLE>
<P><HR>
<CENTER>
<A HREF="num026">Next: Numbers (Bemidbar) Chapter 26</A></CENTER>
</BODY>
</HTML>
