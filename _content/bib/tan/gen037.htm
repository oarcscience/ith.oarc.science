<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 37</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen037.htm">Polyglot</A>&nbsp;
<A HREF="../kjv/gen037.htm">KJV</A>&nbsp;
<A HREF="../sep/gen037.htm">Sep</A>&nbsp;
<A HREF="../vul/gen037.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen036.htm">Previous</A>&nbsp;
<A HREF="gen038.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 37</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֵּ֣שֶׁב יַעֲקֹ֔ב בְּאֶ֖רֶץ מְגוּרֵ֣י אָבִ֑יו בְּאֶ֖רֶץ כְּנָֽעַן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֵ֣לֶּה׀ תֹּלְד֣וֹת יַעֲקֹ֗ב יוֹסֵ֞ף בֶּן־שְׁבַֽע־עֶשְׂרֵ֤ה שָׁנָה֙ הָיָ֨ה רֹעֶ֤ה אֶת־אֶחָיו֙ בַּצֹּ֔אן וְה֣וּא נַ֗עַר אֶת־בְּנֵ֥י בִלְהָ֛ה וְאֶת־בְּנֵ֥י זִלְפָּ֖ה נְשֵׁ֣י אָבִ֑יו וַיָּבֵ֥א יוֹסֵ֛ף אֶת־דִּבָּתָ֥ם רָעָ֖ה אֶל־אֲבִיהֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְיִשְׂרָאֵ֗ל אָהַ֤ב אֶת־יוֹסֵף֙ מִכָּל־בָּנָ֔יו כִּֽי־בֶן־זְקֻנִ֥ים ה֖וּא ל֑וֹ וְעָ֥שָׂה ל֖וֹ כְּתֹ֥נֶת פַּסִּֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּרְא֣וּ אֶחָ֗יו כִּֽי־אֹת֞וֹ אָהַ֤ב אֲבִיהֶם֙ מִכָּל־אֶחָ֔יו וַֽיִּשְׂנְא֖וּ אֹת֑וֹ וְלֹ֥א יָכְל֖וּ דַּבְּר֥וֹ לְשָׁלֹֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיַּחֲלֹ֤ם יוֹסֵף֙ חֲל֔וֹם וַיַּגֵּ֖ד לְאֶחָ֑יו וַיּוֹסִ֥פוּ ע֖וֹד שְׂנֹ֥א אֹתֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֖אמֶר אֲלֵיהֶ֑ם שִׁמְעוּ־נָ֕א הַחֲל֥וֹם הַזֶּ֖ה אֲשֶׁ֥ר חָלָֽמְתִּי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְ֠הִנֵּה אֲנַ֜חְנוּ מְאַלְּמִ֤ים אֲלֻמִּים֙ בְּת֣וֹךְ הַשָּׂדֶ֔ה וְהִנֵּ֛ה קָ֥מָה אֲלֻמָּתִ֖י וְגַם־נִצָּ֑בָה וְהִנֵּ֤ה תְסֻבֶּ֙ינָה֙ אֲלֻמֹּ֣תֵיכֶ֔ם וַתִּֽשְׁתַּחֲוֶ֖יןָ לַאֲלֻמָּתִֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֤אמְרוּ לוֹ֙ אֶחָ֔יו הֲמָלֹ֤ךְ תִּמְלֹךְ֙ עָלֵ֔ינוּ אִם־מָשׁ֥וֹל תִּמְשֹׁ֖ל בָּ֑נוּ וַיּוֹסִ֤פוּ עוֹד֙ שְׂנֹ֣א אֹת֔וֹ עַל־חֲלֹמֹתָ֖יו וְעַל־דְּבָרָֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּחֲלֹ֥ם עוֹד֙ חֲל֣וֹם אַחֵ֔ר וַיְסַפֵּ֥ר אֹת֖וֹ לְאֶחָ֑יו וַיֹּ֗אמֶר הִנֵּ֨ה חָלַ֤מְתִּֽי חֲלוֹם֙ ע֔וֹד וְהִנֵּ֧ה הַשֶּׁ֣מֶשׁ וְהַיָּרֵ֗חַ וְאַחַ֤ד עָשָׂר֙ כּֽוֹכָבִ֔ים מִֽשְׁתַּחֲוִ֖ים לִֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְסַפֵּ֣ר אֶל־אָבִיו֮ וְאֶל־אֶחָיו֒ וַיִּגְעַר־בּ֣וֹ אָבִ֔יו וַיֹּ֣אמֶר ל֔וֹ מָ֛ה הַחֲל֥וֹם הַזֶּ֖ה אֲשֶׁ֣ר חָלָ֑מְתָּ הֲב֣וֹא נָב֗וֹא אֲנִי֙ וְאִמְּךָ֣ וְאַחֶ֔יךָ לְהִשְׁתַּחֲוֹ֥ת לְךָ֖ אָֽרְצָה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְקַנְאוּ־ב֖וֹ אֶחָ֑יו וְאָבִ֖יו שָׁמַ֥ר אֶת־הַדָּבָֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֵּלְכ֖וּ אֶחָ֑יו לִרְע֛וֹת אֶׅתׅ־צֹ֥אן<font color="red"><sup>4</font></sup> אֲבִיהֶ֖ם בִּשְׁכֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֨אמֶר יִשְׂרָאֵ֜ל אֶל־יוֹסֵ֗ף הֲל֤וֹא אַחֶ֙יךָ֙ רֹעִ֣ים בִּשְׁכֶ֔ם לְכָ֖ה וְאֶשְׁלָחֲךָ֣ אֲלֵיהֶ֑ם וַיֹּ֥אמֶר ל֖וֹ הִנֵּֽנִי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֣אמֶר ל֗וֹ לֶךְ־נָ֨א רְאֵ֜ה אֶת־שְׁל֤וֹם אַחֶ֙יךָ֙ וְאֶת־שְׁל֣וֹם הַצֹּ֔אן וַהֲשִׁבֵ֖נִי דָּבָ֑ר וַיִּשְׁלָחֵ֙הוּ֙ מֵעֵ֣מֶק חֶבְר֔וֹן וַיָּבֹ֖א שְׁכֶֽמָה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּמְצָאֵ֣הוּ אִ֔ישׁ וְהִנֵּ֥ה תֹעֶ֖ה בַּשָּׂדֶ֑ה וַיִּשְׁאָלֵ֧הוּ הָאִ֛ישׁ לֵאמֹ֖ר מַה־תְּבַקֵּֽשׁ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֕אמֶר אֶת־אַחַ֖י אָנֹכִ֣י מְבַקֵּ֑שׁ הַגִּֽידָה־נָּ֣א לִ֔י אֵיפֹ֖ה הֵ֥ם רֹעִֽים׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּ֤אמֶר הָאִישׁ֙ נָסְע֣וּ מִזֶּ֔ה כִּ֤י שָׁמַ֙עְתִּי֙ אֹֽמְרִ֔ים נֵלְכָ֖ה דֹּתָ֑יְנָה וַיֵּ֤לֶךְ יוֹסֵף֙ אַחַ֣ר אֶחָ֔יו וַיִּמְצָאֵ֖ם בְּדֹתָֽן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּרְא֥וּ אֹת֖וֹ מֵרָחֹ֑ק וּבְטֶ֙רֶם֙ יִקְרַ֣ב אֲלֵיהֶ֔ם וַיִּֽתְנַכְּל֥וּ אֹת֖וֹ לַהֲמִיתֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּאמְר֖וּ אִ֣ישׁ אֶל־אָחִ֑יו הִנֵּ֗ה בַּ֛עַל הַחֲלֹמ֥וֹת הַלָּזֶ֖ה בָּֽא׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְעַתָּ֣ה׀ לְכ֣וּ וְנַֽהַרְגֵ֗הוּ וְנַשְׁלִכֵ֙הוּ֙ בְּאַחַ֣ד הַבֹּר֔וֹת וְאָמַ֕רְנוּ חַיָּ֥ה רָעָ֖ה אֲכָלָ֑תְהוּ וְנִרְאֶ֕ה מַה־יִּהְי֖וּ חֲלֹמֹתָֽיו׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּשְׁמַ֣ע רְאוּבֵ֔ן וַיַּצִּלֵ֖הוּ מִיָּדָ֑ם וַיֹּ֕אמֶר לֹ֥א נַכֶּ֖נּוּ נָֽפֶשׁ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֨אמֶר אֲלֵהֶ֣ם׀ רְאוּבֵן֮ אַל־תִּשְׁפְּכוּ־דָם֒ הַשְׁלִ֣יכוּ אֹת֗וֹ אֶל־הַבּ֤וֹר הַזֶּה֙ אֲשֶׁ֣ר בַּמִּדְבָּ֔ר וְיָ֖ד אַל־תִּשְׁלְחוּ־ב֑וֹ לְמַ֗עַן הַצִּ֤יל אֹתוֹ֙ מִיָּדָ֔ם לַהֲשִׁיב֖וֹ אֶל־אָבִֽיו׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַֽיְהִ֕י כַּֽאֲשֶׁר־בָּ֥א יוֹסֵ֖ף אֶל־אֶחָ֑יו וַיַּפְשִׁ֤יטוּ אֶת־יוֹסֵף֙ אֶת־כֻּתָּנְתּ֔וֹ אֶת־כְּתֹ֥נֶת הַפַּסִּ֖ים אֲשֶׁ֥ר עָלָֽיו׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּ֨קָּחֻ֔הוּ וַיַּשְׁלִ֥כוּ אֹת֖וֹ הַבֹּ֑רָה וְהַבּ֣וֹר רֵ֔ק אֵ֥ין בּ֖וֹ מָֽיִם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֵּשְׁבוּ֮ לֶֽאֱכָל־לֶחֶם֒ וַיִּשְׂא֤וּ עֵֽינֵיהֶם֙ וַיִּרְא֔וּ וְהִנֵּה֙ אֹרְחַ֣ת יִשְׁמְעֵאלִ֔ים בָּאָ֖ה מִגִּלְעָ֑ד וּגְמַלֵּיהֶ֣ם נֹֽשְׂאִ֗ים נְכֹאת֙ וּצְרִ֣י וָלֹ֔ט הוֹלְכִ֖ים לְהוֹרִ֥יד מִצְרָֽיְמָה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּ֥אמֶר יְהוּדָ֖ה אֶל־אֶחָ֑יו מַה־בֶּ֗צַע כִּ֤י נַהֲרֹג֙ אֶת־אָחִ֔ינוּ וְכִסִּ֖ינוּ אֶת־דָּמֽוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;לְכ֞וּ וְנִמְכְּרֶ֣נּוּ לַיִּשְׁמְעֵאלִ֗ים וְיָדֵ֙נוּ֙ אַל־תְּהִי־ב֔וֹ כִּֽי־אָחִ֥ינוּ בְשָׂרֵ֖נוּ ה֑וּא וַֽיִּשְׁמְע֖וּ אֶחָֽיו׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיַּֽעַבְרוּ֩ אֲנָשִׁ֨ים מִדְיָנִ֜ים סֹֽחֲרִ֗ים וַֽיִּמְשְׁכוּ֙ וַיַּֽעֲל֤וּ אֶת־יוֹסֵף֙ מִן־הַבּ֔וֹר וַיִּמְכְּר֧וּ אֶת־יוֹסֵ֛ף לַיִּשְׁמְעֵאלִ֖ים בְּעֶשְׂרִ֣ים כָּ֑סֶף וַיָּבִ֥יאוּ אֶת־יוֹסֵ֖ף מִצְרָֽיְמָה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיָּ֤שָׁב רְאוּבֵן֙ אֶל־הַבּ֔וֹר וְהִנֵּ֥ה אֵין־יוֹסֵ֖ף בַּבּ֑וֹר וַיִּקְרַ֖ע אֶת־בְּגָדָֽיו׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיָּ֥שָׁב אֶל־אֶחָ֖יו וַיֹּאמַ֑ר הַיֶּ֣לֶד אֵינֶ֔נּוּ וַאֲנִ֖י אָ֥נָה אֲנִי־בָֽא׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיִּקְח֖וּ אֶת־כְּתֹ֣נֶת יוֹסֵ֑ף וַֽיִּשְׁחֲטוּ֙ שְׂעִ֣יר עִזִּ֔ים וַיִּטְבְּל֥וּ אֶת־הַכֻּתֹּ֖נֶת בַּדָּֽם׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַֽיְשַׁלְּח֞וּ אֶת־כְּתֹ֣נֶת הַפַּסִּ֗ים וַיָּבִ֙יאוּ֙ אֶל־אֲבִיהֶ֔ם וַיֹּאמְר֖וּ זֹ֣את מָצָ֑אנוּ הַכֶּר־נָ֗א הַכְּתֹ֧נֶת בִּנְךָ֛ הִ֖וא אִם־לֹֽא׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיַּכִּירָ֤הּ וַיֹּ֙אמֶר֙ כְּתֹ֣נֶת בְּנִ֔י חַיָּ֥ה רָעָ֖ה אֲכָלָ֑תְהוּ טָרֹ֥ף טֹרַ֖ף יוֹסֵֽף׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיִּקְרַ֤ע יַעֲקֹב֙ שִׂמְלֹתָ֔יו וַיָּ֥שֶׂם שַׂ֖ק בְּמָתְנָ֑יו וַיִּתְאַבֵּ֥ל עַל־בְּנ֖וֹ יָמִ֥ים רַבִּֽים׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיָּקֻמוּ֩ כָל־בָּנָ֨יו וְכָל־בְּנֹתָ֜יו לְנַחֲמ֗וֹ וַיְמָאֵן֙ לְהִתְנַחֵ֔ם וַיֹּ֕אמֶר כִּֽי־אֵרֵ֧ד אֶל־בְּנִ֛י אָבֵ֖ל שְׁאֹ֑לָה וַיֵּ֥בְךְּ אֹת֖וֹ אָבִֽיו׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְהַ֨מְּדָנִ֔ים מָכְר֥וּ אֹת֖וֹ אֶל־מִצְרָ֑יִם לְפֽוֹטִיפַר֙ סְרִ֣יס פַּרְעֹ֔ה שַׂ֖ר הַטַּבָּחִֽים׃ פ</P>
</TD>
<TD WIDTH="50%">
<P>1&nbsp;wayy&#275;&#353;e&#x1E07; y<sup>a</sup>&#8216;&#259;q&#333;&#x1E07; b&#601;&#8217;ere&#x1E63; m&#601;&#x1E21;&ucirc;r&ecirc; &#8217;&#257;&#x1E07;&icirc;w b&#601;&#8217;ere&#x1E63; k&#601;n&#257;&#8216;an: </P>
<P>2&nbsp;&#8217;&#275;lleh| t&#333;l&#601;&#x1E0F;w&#333;&#x1E6F; y<sup>a</sup>&#8216;&#259;q&#333;&#x1E07; yw&#333;s&#275;f ben-&#353;&#601;&#x1E07;<sup>a</sup>&#8216;-&#8216;e&#347;&#601;r&#275;h &#353;&#257;n&acirc; h&#257;y&acirc; r&#333;&#8216;eh &#8217;e&#x1E6F;-&#8217;e&#x1E25;&#257;yw ba&#x1E63;&#x1E63;&#333;&#8217;n w&#601;h&ucirc;&#8217; n<sup>a</sup>&#8216;ar &#8217;e&#x1E6F;-b&#601;n&ecirc; &#x1E07;il&#601;h&acirc; w&#601;&#8217;e&#x1E6F;-b&#601;n&ecirc; zil&#601;p&acirc; n&#601;&#353;&ecirc; &#8217;&#257;&#x1E07;&icirc;w wayy&#257;&#x1E07;&#275;&#8217; yw&#333;s&#275;f &#8217;e&#x1E6F;-dib&#257;&#x1E6F;&#257;m r&#257;&#8216;&acirc; &#8217;el-&#8217;&#259;&#x1E07;&icirc;hem: </P>
<P>3&nbsp;w&#601;yi&#347;&#601;r&#257;&#8217;&#275;l &#8217;&acirc;a&#x1E07; &#8217;e&#x1E6F;-yw&#333;s&#275;f mik&#257;l-b&#257;n&#257;yw k&icirc;-&#x1E07;en-z&#601;qun&icirc;m h&ucirc;&#8217; lw&#333; w&#601;&#8216;&#257;&#347;&acirc; lw&#333; k&#601;&#x1E6F;&#333;ne&#x1E6F; pass&icirc;m: </P>
<P>4&nbsp;wayyir&#601;&#8217;&ucirc; &#8217;e&#x1E25;&#257;yw k&icirc;-&#8217;&#333;&#x1E6F;w&#333; &#8217;&acirc;a&#x1E07; &#8217;&#259;&#x1E07;&icirc;hem mik&#257;l-&#8217;e&#x1E25;&#257;yw wayyi&#347;&#601;n&#601;&#8217;&ucirc; &#8217;&#333;&#x1E6F;w&#333; w&#601;l&#333;&#8217; y&#257;&#x1E35;&#601;l&ucirc; dab&#601;rw&#333; l&#601;&#353;&#257;l&#333;m: </P>
<P>5&nbsp;wayy<sup>a</sup>&#x1E25;&#259;l&#333;m yw&#333;s&#275;f &#x1E25;&#259;lw&#333;m wayyag&#275;&#x1E0F; l&#601;&#8217;e&#x1E25;&#257;yw wayyw&#333;sif&ucirc; &#8216;w&#333;&#x1E0F; &#347;&#601;n&#333;&#8217; &#8217;&#333;&#x1E6F;w&#333;: </P>
<P>6&nbsp;wayy&#333;&#8217;mer &#8217;&#259;l&ecirc;hem &#353;im&#601;&#8216;&ucirc;-n&#257;&#8217; h<sup>a</sup>&#x1E25;&#259;lw&#333;m hazzeh &#8217;&#259;&#353;er &#x1E25;&#257;l&#257;m&#601;t&icirc;: </P>
<P>7&nbsp;w&#601;hinn&#275;h &#8217;&#259;n<sup>a</sup>&#x1E25;&#601;n&ucirc; m&#601;&#8217;all&#601;m&icirc;m &#8217;&#259;lumm&icirc;m b&#601;&#x1E6F;w&#333;&#x1E35;&#601; ha&#347;&#347;&#257;&#x1E0F;eh w&#601;hinn&#275;h q&#257;m&acirc; &#8217;&#259;lumm&#257;&#x1E6F;&icirc; w&#601;&#x1E21;am-ni&#x1E63;&#x1E63;&#257;&#x1E07;&acirc; w&#601;hinn&#275;h &#x1E6F;&#601;subeyn&acirc; &#8217;&#259;lumm&#333;&#x1E6F;&ecirc;&#x1E35;em wati&#353;&#601;t<sup>a</sup>&#x1E25;&#259;weyn&#257; la&#8217;&#259;lumm&#257;&#x1E6F;&icirc;: </P>
<P>8&nbsp;wayy&#333;&#8217;m&#601;r&ucirc; lw&#333; &#8217;e&#x1E25;&#257;yw h&#259;m&#257;l&#333;&#x1E35;&#601; tim&#601;l&#333;&#x1E35;&#601; &#8216;&#257;l&ecirc;n&ucirc; &#8217;im-m&#257;&#353;w&#333;l tim&#601;&#353;&#333;l b&#257;n&ucirc; wayyw&#333;sif&ucirc; &#8216;w&#333;&#x1E0F; &#347;&#601;n&#333;&#8217; &#8217;&#333;&#x1E6F;w&#333; &#8216;al-&#x1E25;&#259;l&#333;m&#333;&#x1E6F;&#257;yw w&#601;&#8216;al-d&#601;&#x1E07;&#257;r&#257;yw: </P>
<P>9&nbsp;wayy<sup>a</sup>&#x1E25;&#259;l&#333;m &#8216;w&#333;&#x1E0F; &#x1E25;&#259;lw&#333;m &#8217;<sup>a</sup>&#x1E25;&#275;r way&#601;sap&#275;r &#8217;&#333;&#x1E6F;w&#333; l&#601;&#8217;e&#x1E25;&#257;yw wayy&#333;&#8217;mer hinn&#275;h &#x1E25;&#257;lam&#601;t&icirc; &#x1E25;&#259;lw&#333;m &#8216;w&#333;&#x1E0F; w&#601;hinn&#275;h ha&#353;&#353;eme&#353; w&#601;hayy&#257;r&#275;&#x1E25;a w&#601;&#8217;<sup>a</sup>&#x1E25;a&#x1E0F; &#8216;&#257;&#347;&#257;r kw&#333;&#x1E35;&#257;&#x1E07;&icirc;m mi&#353;&#601;t<sup>a</sup>&#x1E25;&#259;w&icirc;m l&icirc;: </P>
<P>10&nbsp;way&#601;sap&#275;r &#8217;el-&#8217;&#257;&#x1E07;&icirc;w w&#601;&#8217;el-&#8217;e&#x1E25;&#257;yw wayyi&#x1E21;&#601;&#8216;ar-bw&#333; &#8217;&#257;&#x1E07;&icirc;w wayy&#333;&#8217;mer lw&#333; m&acirc; h<sup>a</sup>&#x1E25;&#259;lw&#333;m hazzeh &#8217;&#259;&#353;er &#x1E25;&#257;l&#257;m&#601;t&#257; h&#259;&#x1E07;w&#333;&#8217; n&#257;&#x1E07;w&#333;&#8217; &#8217;&#259;n&icirc; w&#601;&#8217;imm&#601;&#x1E35;&#257; w&#601;&#8217;<sup>a</sup>&#x1E25;ey&#x1E35;&#257; l&#601;hi&#353;&#601;t<sup>a</sup>&#x1E25;&#259;w&#333;&#x1E6F; l&#601;&#x1E35;&#257; &#8217;&#257;r&#601;&#x1E63;&acirc;: </P>
<P>11&nbsp;way&#601;qan&#601;&#8217;&ucirc;-&#x1E07;w&#333; &#8217;e&#x1E25;&#257;yw w&#601;&#8217;&#257;&#x1E07;&icirc;w &#353;&#257;mar &#8217;e&#x1E6F;-had&#257;&#x1E07;&#257;r: </P>
<P>12&nbsp;wayy&#275;l&#601;&#x1E35;&ucirc; &#8217;e&#x1E25;&#257;yw lir&#601;&#8216;w&#333;&#x1E6F; &#8217;e&#x5C5;&#x1E6F;&#x5C5;-&#x1E63;&#333;&#8217;n<font color="red"><sup>4</font></sup> &#8217;&#259;&#x1E07;&icirc;hem bi&#353;&#601;&#x1E35;em: </P>
<P>13&nbsp;wayy&#333;&#8217;mer yi&#347;&#601;r&#257;&#8217;&#275;l &#8217;el-yw&#333;s&#275;f h&#259;lw&#333;&#8217; &#8217;<sup>a</sup>&#x1E25;ey&#x1E35;&#257; r&#333;&#8216;&icirc;m bi&#353;&#601;&#x1E35;em l&#601;&#x1E35;&acirc; w&#601;&#8217;e&#353;&#601;l&#257;&#x1E25;&#259;&#x1E35;&#257; &#8217;&#259;l&ecirc;hem wayy&#333;&#8217;mer lw&#333; hinn&#275;n&icirc;: </P>
<P>14&nbsp;wayy&#333;&#8217;mer lw&#333; le&#x1E35;&#601;-n&#257;&#8217; r&#601;&#8217;&#275;h &#8217;e&#x1E6F;-&#353;&#601;lw&#333;m &#8217;<sup>a</sup>&#x1E25;ey&#x1E35;&#257; w&#601;&#8217;e&#x1E6F;-&#353;&#601;lw&#333;m ha&#x1E63;&#x1E63;&#333;&#8217;n wah&#259;&#353;i&#x1E07;&#275;n&icirc; d&#257;&#x1E07;&#257;r wayyi&#353;&#601;l&#257;&#x1E25;&#275;h&ucirc; m&#275;&#8216;&#275;meq &#x1E25;e&#x1E07;&#601;rw&#333;n wayy&#257;&#x1E07;&#333;&#8217; &#353;&#601;&#x1E35;em&acirc;: </P>
<P>15&nbsp;wayyim&#601;&#x1E63;&#257;&#8217;&#275;h&ucirc; &#8217;&icirc;&#353; w&#601;hinn&#275;h &#x1E6F;&#333;&#8216;eh ba&#347;&#347;&#257;&#x1E0F;eh wayyi&#353;&#601;&#8217;&#257;l&#275;h&ucirc; h&#257;&#8217;&icirc;&#353; l&#275;&#8217;m&#333;r mah-t&#601;&#x1E07;aqq&#275;&#353;: </P>
<P>16&nbsp;wayy&#333;&#8217;mer &#8217;e&#x1E6F;-&#8217;<sup>a</sup>&#x1E25;ay &#8217;&#257;n&#333;&#x1E35;&icirc; m&#601;&#x1E07;aqq&#275;&#353; hag&icirc;&#x1E0F;&acirc;-nn&#257;&#8217; l&icirc; &#8217;&ecirc;f&#333;h h&#275;m r&#333;&#8216;&icirc;m: </P>
<P>17&nbsp;wayy&#333;&#8217;mer h&#257;&#8217;&icirc;&#353; n&#257;s&#601;&#8216;&ucirc; mizzeh k&icirc; &#353;&#257;m<sup>a</sup>&#8216;&#601;t&icirc; &#8217;&#333;m&#601;r&icirc;m n&#275;l&#601;&#x1E35;&acirc; d&#333;&#x1E6F;&#257;y&#601;n&acirc; wayy&#275;le&#x1E35;&#601; yw&#333;s&#275;f &#8217;<sup>a</sup>&#x1E25;ar &#8217;e&#x1E25;&#257;yw wayyim&#601;&#x1E63;&#257;&#8217;&#275;m b&#601;&#x1E0F;&#333;&#x1E6F;&#257;n: </P>
<P>18&nbsp;wayyir&#601;&#8217;&ucirc; &#8217;&#333;&#x1E6F;w&#333; m&#275;r&#257;&#x1E25;&#333;q &ucirc;&#x1E07;&#601;&#x1E6D;erem yiq&#601;ra&#x1E07; &#8217;&#259;l&ecirc;hem wayyi&#x1E6F;&#601;nak&#601;l&ucirc; &#8217;&#333;&#x1E6F;w&#333; lah&#259;m&icirc;&#x1E6F;w&#333;: </P>
<P>19&nbsp;wayy&#333;&#8217;m&#601;r&ucirc; &#8217;&icirc;&#353; &#8217;el-&#8217;&#257;&#x1E25;&icirc;w hinn&#275;h b<sup>a</sup>&#8216;al h<sup>a</sup>&#x1E25;&#259;l&#333;mw&#333;&#x1E6F; hall&#257;zeh b&#257;&#8217;: </P>
<P>20&nbsp;w&#601;&#8216;at&acirc;| l&#601;&#x1E35;&ucirc; w&#601;nahar&#601;&#x1E21;&#275;h&ucirc; w&#601;na&#353;&#601;li&#x1E35;&#275;h&ucirc; b&#601;&#8217;<sup>a</sup>&#x1E25;a&#x1E0F; hab&#333;rw&#333;&#x1E6F; w&#601;&#8217;&#257;mar&#601;n&ucirc; &#x1E25;ayy&acirc; r&#257;&#8216;&acirc; &#8217;&#259;&#x1E35;&#257;l&#257;&#x1E6F;&#601;h&ucirc; w&#601;nir&#601;&#8217;eh mah-yyih&#601;y&ucirc; &#x1E25;&#259;l&#333;m&#333;&#x1E6F;&#257;yw: </P>
<P>21&nbsp;wayyi&#353;&#601;m<sup>a</sup>&#8216; r&#601;&#8217;&ucirc;&#x1E07;&#275;n wayya&#x1E63;&#x1E63;il&#275;h&ucirc; m&icirc;y&#257;&#x1E0F;&#257;m wayy&#333;&#8217;mer l&#333;&#8217; nakenn&ucirc; n&#257;fe&#353;: </P>
<P>22&nbsp;wayy&#333;&#8217;mer &#8217;&#259;l&#275;hem| r&#601;&#8217;&ucirc;&#x1E07;&#275;n &#8217;al-ti&#353;&#601;p&#601;&#x1E35;&ucirc;-&#x1E0F;&#257;m ha&#353;&#601;l&icirc;&#x1E35;&ucirc; &#8217;&#333;&#x1E6F;w&#333; &#8217;el-habw&#333;r hazzeh &#8217;&#259;&#353;er bammi&#x1E0F;&#601;b&#257;r w&#601;y&#257;&#x1E0F; &#8217;al-ti&#353;&#601;l&#601;&#x1E25;&ucirc;-&#x1E07;w&#333; l&#601;m<sup>a</sup>&#8216;an ha&#x1E63;&#x1E63;&icirc;l &#8217;&#333;&#x1E6F;w&#333; m&icirc;y&#257;&#x1E0F;&#257;m lah&#259;&#353;&icirc;&#x1E07;w&#333; &#8217;el-&#8217;&#257;&#x1E07;&icirc;w: </P>
<P>23&nbsp;way&#601;h&icirc; ka&#8217;&#259;&#353;er-b&#257;&#8217; yw&#333;s&#275;f &#8217;el-&#8217;e&#x1E25;&#257;yw wayyaf&#601;&#353;&icirc;&#x1E6D;&ucirc; &#8217;e&#x1E6F;-yw&#333;s&#275;f &#8217;e&#x1E6F;-kut&#257;n&#601;tw&#333; &#8217;e&#x1E6F;-k&#601;&#x1E6F;&#333;ne&#x1E6F; hapass&icirc;m &#8217;&#259;&#353;er &#8216;&#257;l&#257;yw: </P>
<P>24&nbsp;wayyiqq&#257;&#x1E25;uh&ucirc; wayya&#353;&#601;li&#x1E35;&ucirc; &#8217;&#333;&#x1E6F;w&#333; hab&#333;r&acirc; w&#601;habw&#333;r r&#275;q &#8217;&ecirc;n bw&#333; m&#257;yim: </P>
<P>25&nbsp;wayy&#275;&#353;&#601;&#x1E07;&ucirc; le&#8217;&#277;&#x1E35;&#257;l-le&#x1E25;em wayyi&#347;&#601;&#8217;&ucirc; &#8216;&ecirc;n&ecirc;hem wayyir&#601;&#8217;&ucirc; w&#601;hinn&#275;h &#8217;&#333;r&#601;&#x1E25;a&#x1E6F; yi&#353;&#601;m&#601;&#8216;&#275;&#8217;l&icirc;m b&#257;&#8217;&acirc; migil&#601;&#8216;&#257;&#x1E0F; &ucirc;&#x1E21;&#601;mall&ecirc;hem n&#333;&#347;&#601;&#8217;&icirc;m n&#601;&#x1E35;&#333;&#8217;&#x1E6F; &ucirc;&#x1E63;&#601;r&icirc; w&#257;l&#333;&#x1E6D; hw&#333;l&#601;&#x1E35;&icirc;m l&#601;hw&#333;r&icirc;&#x1E0F; mi&#x1E63;&#601;r&#257;y&#601;m&acirc;: </P>
<P>26&nbsp;wayy&#333;&#8217;mer y&#601;h&ucirc;&#x1E0F;&acirc; &#8217;el-&#8217;e&#x1E25;&#257;yw mah-be&#x1E63;<sup>a</sup>&#8216; k&icirc; nah&#259;r&#333;&#x1E21; &#8217;e&#x1E6F;-&#8217;&#257;&#x1E25;&icirc;n&ucirc; w&#601;&#x1E35;iss&icirc;n&ucirc; &#8217;e&#x1E6F;-d&#257;mw&#333;: </P>
<P>27&nbsp;l&#601;&#x1E35;&ucirc; w&#601;nim&#601;k&#601;renn&ucirc; layyi&#353;&#601;m&#601;&#8216;&#275;&#8217;l&icirc;m w&#601;y&#257;&#x1E0F;&#275;n&ucirc; &#8217;al-t&#601;h&icirc;-&#x1E07;w&#333; k&icirc;-&#8217;&#257;&#x1E25;&icirc;n&ucirc; &#x1E07;&#601;&#347;&#257;r&#275;n&ucirc; h&ucirc;&#8217; wayyi&#353;&#601;m&#601;&#8216;&ucirc; &#8217;e&#x1E25;&#257;yw: </P>
<P>28&nbsp;wayy<sup>a</sup>&#8216;a&#x1E07;&#601;r&ucirc; &#8217;&#259;n&#257;&#353;&icirc;m mi&#x1E0F;&#601;y&#257;n&icirc;m s&#333;&#x1E25;&#259;r&icirc;m wayyim&#601;&#353;&#601;&#x1E35;&ucirc; wayy<sup>a</sup>&#8216;&#259;l&ucirc; &#8217;e&#x1E6F;-yw&#333;s&#275;f min-habw&#333;r wayyim&#601;k&#601;r&ucirc; &#8217;e&#x1E6F;-yw&#333;s&#275;f layyi&#353;&#601;m&#601;&#8216;&#275;&#8217;l&icirc;m b&#601;&#8216;e&#347;&#601;r&icirc;m k&#257;sef wayy&#257;&#x1E07;&icirc;&#8217;&ucirc; &#8217;e&#x1E6F;-yw&#333;s&#275;f mi&#x1E63;&#601;r&#257;y&#601;m&acirc;: </P>
<P>29&nbsp;wayy&#257;&#353;&#257;&#x1E07; r&#601;&#8217;&ucirc;&#x1E07;&#275;n &#8217;el-habw&#333;r w&#601;hinn&#275;h &#8217;&ecirc;n-yw&#333;s&#275;f babw&#333;r wayyiq&#601;r<sup>a</sup>&#8216; &#8217;e&#x1E6F;-b&#601;&#x1E21;&#257;&#x1E0F;&#257;yw: </P>
<P>30&nbsp;wayy&#257;&#353;&#257;&#x1E07; &#8217;el-&#8217;e&#x1E25;&#257;yw wayy&#333;&#8217;mar hayyele&#x1E0F; &#8217;&ecirc;nenn&ucirc; wa&#8217;&#259;n&icirc; &#8217;&#257;n&acirc; &#8217;&#259;n&icirc;-&#x1E07;&#257;&#8217;: </P>
<P>31&nbsp;wayyiq&#601;&#x1E25;&ucirc; &#8217;e&#x1E6F;-k&#601;&#x1E6F;&#333;ne&#x1E6F; yw&#333;s&#275;f wayyi&#353;&#601;&#x1E25;&#259;&#x1E6D;&ucirc; &#347;&#601;&#8216;&icirc;r &#8216;izz&icirc;m wayyi&#x1E6D;&#601;b&#601;l&ucirc; &#8217;e&#x1E6F;-hakut&#333;ne&#x1E6F; bad&#257;m: </P>
<P>32&nbsp;way&#601;&#353;all&#601;&#x1E25;&ucirc; &#8217;e&#x1E6F;-k&#601;&#x1E6F;&#333;ne&#x1E6F; hapass&icirc;m wayy&#257;&#x1E07;&icirc;&#8217;&ucirc; &#8217;el-&#8217;&#259;&#x1E07;&icirc;hem wayy&#333;&#8217;m&#601;r&ucirc; z&#333;&#8217;&#x1E6F; m&#257;&#x1E63;&#257;&#8217;n&ucirc; haker-n&#257;&#8217; hak&#601;&#x1E6F;&#333;ne&#x1E6F; bin&#601;&#x1E35;&#257; hiw&#8217; &#8217;im-l&#333;&#8217;: </P>
<P>33&nbsp;wayyak&icirc;r&#257;h wayy&#333;&#8217;mer k&#601;&#x1E6F;&#333;ne&#x1E6F; b&#601;n&icirc; &#x1E25;ayy&acirc; r&#257;&#8216;&acirc; &#8217;&#259;&#x1E35;&#257;l&#257;&#x1E6F;&#601;h&ucirc; &#x1E6D;&#257;r&#333;f &#x1E6D;&#333;raf yw&#333;s&#275;f: </P>
<P>34&nbsp;wayyiq&#601;r<sup>a</sup>&#8216; y<sup>a</sup>&#8216;&#259;q&#333;&#x1E07; &#347;im&#601;l&#333;&#x1E6F;&#257;yw wayy&#257;&#347;em &#347;aq b&#601;m&#257;&#x1E6F;&#601;n&#257;yw wayyi&#x1E6F;&#601;&#8217;ab&#275;l &#8216;al-b&#601;nw&#333; y&#257;m&icirc;m rab&icirc;m: </P>
<P>35&nbsp;wayy&#257;qum&ucirc; &#x1E35;&#257;l-b&#257;n&#257;yw w&#601;&#x1E35;&#257;l-b&#601;n&#333;&#x1E6F;&#257;yw l&#601;n<sup>a</sup>&#x1E25;&#259;mw&#333; way&#601;m&#257;&#8217;&#275;n l&#601;hi&#x1E6F;&#601;n<sup>a</sup>&#x1E25;&#275;m wayy&#333;&#8217;mer k&icirc;-&#8217;&#275;r&#275;&#x1E0F; &#8217;el-b&#601;n&icirc; &#8217;&#257;&#x1E07;&#275;l &#353;&#601;&#8217;&#333;l&acirc; wayy&#275;&#x1E07;&#601;&#x1E35;&#x1E35;&#601; &#8217;&#333;&#x1E6F;w&#333; &#8217;&#257;&#x1E07;&icirc;w: </P>
<P>36&nbsp;w&#601;hamm&#601;&#x1E0F;&#257;n&icirc;m m&#257;&#x1E35;&#601;r&ucirc; &#8217;&#333;&#x1E6F;w&#333; &#8217;el-mi&#x1E63;&#601;r&#257;yim l&#601;fw&#333;&#x1E6D;&icirc;far s&#601;r&icirc;s par&#601;&#8216;&#333;h &#347;ar ha&#x1E6D;&#x1E6D;ab&#257;&#x1E25;&icirc;m: f</P>
</TD>
</TABLE>
<P><HR>
<CENTER>
<A HREF="gen038.htm">Next: Genesis (Bereshit) Chapter 38</A></CENTER>
</BODY>
</HTML>
