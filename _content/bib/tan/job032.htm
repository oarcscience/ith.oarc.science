<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 32</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job032.htm">Polyglot</A>&nbsp;
<A HREF="../kjv/job032.htm">KJV</A>&nbsp;
<A HREF="../sep/job032.htm">Sep</A>&nbsp;
<A HREF="../vul/job032.htm">Vul</A>&nbsp;

<BR>
<BR><A HREF="job.htm">Job (Iyov) Index</A><BR>
&nbsp;
<A HREF="job031.htm">Previous</A>&nbsp;
<A HREF="job033.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 32</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽיִּשְׁבְּת֡וּ שְׁלֹ֤שֶׁת הָאֲנָשִׁ֣ים הָ֭אֵלֶּה מֵעֲנ֣וֹת אֶת־אִיּ֑וֹב כִּ֤י ה֖וּא צַדִּ֣יק בְּעֵינָֽיו׃ פ</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּ֤חַר אַ֨ף׀ אֱלִיה֣וּא בֶן־בַּרַכְאֵ֣ל הַבּוּזִי֮ מִמִּשְׁפַּ֪חַ֫ת רָ֥ם בְּ֭אִיּוֹב חָרָ֣ה אַפּ֑וֹ עַֽל־צַדְּק֥וֹ נַ֝פְשׁ֗וֹ מֵאֱלֹהִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּבִשְׁלֹ֣שֶׁת רֵעָיו֮ חָרָ֪ה אַ֫פּ֥וֹ עַ֤ל אֲשֶׁ֣ר לֹא־מָצְא֣וּ מַעֲנֶ֑ה וַ֝יַּרְשִׁ֗יעוּ אֶת־אִיּֽוֹב׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וֶֽאֱלִיה֗וּ<font color="red"><sup>3</font></sup> חִכָּ֣ה אֶת־אִ֭יּוֹב בִּדְבָרִ֑ים כִּ֤י זְֽקֵנִים־הֵ֖מָּה מִמֶּ֣נּוּ לְיָמִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיַּ֤רְא אֱלִיה֗וּא כִּ֘י אֵ֤ין מַעֲנֶ֗ה בְּ֭פִי שְׁלֹ֥שֶׁת הָאֲנָשִׁ֗ים וַיִּ֥חַר אַפּֽוֹ׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּ֤עַן׀ אֱלִיה֖וּא בֶן־בַּֽרַכְאֵ֥ל הַבּוּזִ֗י וַיֹּ֫אמַ֥ר צָ֘עִ֤יר אֲנִ֣י לְ֭יָמִים וְאַתֶּ֣ם יְשִׁישִׁ֑ים עַל־כֵּ֖ן זָחַ֥לְתִּי וָֽאִירָ֓א׀<font color="red"><sup>1</font></sup> מֵחַוֹּ֖ת דֵּעִ֣י אֶתְכֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אָ֭מַרְתִּי יָמִ֣ים יְדַבֵּ֑רוּ וְרֹ֥ב שָׁ֝נִ֗ים יֹדִ֥יעוּ חָכְמָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אָ֭כֵן רֽוּחַ־הִ֣יא בֶאֱנ֑וֹשׁ וְנִשְׁמַ֖ת שַׁדַּ֣י תְּבִינֵֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לֹֽא־רַבִּ֥ים יֶחְכָּ֑מוּ וּ֝זְקֵנִ֗ים יָבִ֥ינוּ מִשְׁפָּֽט׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לָכֵ֣ן אָ֭מַרְתִּי שִׁמְעָה־לִּ֑י אֲחַוֶּ֖ה דֵּעִ֣י אַף־אָֽנִי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הֵ֤ן הוֹחַ֨לְתִּי לְֽדִבְרֵיכֶ֗ם אָ֭זִין עַד־תְּב֥וּנֹֽתֵיכֶ֑ם<font color="red"><sup>3</font></sup> עַֽד־תַּחְקְר֥וּן מִלִּֽין׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְעָֽדֵיכֶ֗ם אֶתְבּ֫וֹנָ֥ן וְהִנֵּ֤ה אֵ֣ין לְאִיּ֣וֹב מוֹכִ֑יחַ עוֹנֶ֖ה אֲמָרָ֣יו מִכֶּֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;פֶּן־תֹּ֣֭אמְרוּ מָצָ֣אנוּ חָכְמָ֑ה אֵ֖ל יִדְּפֶ֣נּוּ לֹא־אִֽישׁ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְלֹא־עָרַ֣ךְ אֵלַ֣י מִלִּ֑ין וּ֝בְאִמְרֵיכֶ֗ם לֹ֣א אֲשִׁיבֶֽנּוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;חַ֭תּוּ לֹא־עָ֣נוּ ע֑וֹד הֶעְתִּ֖יקוּ מֵהֶ֣ם מִלִּֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְ֭הוֹחַלְתִּי כִּי־לֹ֣א יְדַבֵּ֑רוּ כִּ֥י עָ֝מְד֗וּ לֹא־עָ֥נוּ עֽוֹד׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אַעֲנֶ֣ה אַף־אֲנִ֣י חֶלְקִ֑י אֲחַוֶּ֖ה דֵעִ֣י אַף־אָֽנִי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּ֭י מָלֵ֣תִי מִלִּ֑ים הֱ֝צִיקַ֗תְנִי ר֣וּחַ בִּטְנִֽי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הִנֵּֽה־בִטְנִ֗י כְּיַ֥יִן לֹא־יִפָּתֵ֑חַ כְּאֹב֥וֹת חֲ֝דָשִׁ֗ים יִבָּקֵֽעַ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אֲדַבְּרָ֥ה וְיִֽרְוַֽח־לִ֑י אֶפְתַּ֖ח שְׂפָתַ֣י וְאֶֽעֱנֶֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אַל־נָ֭א אֶשָּׂ֣א פְנֵי־אִ֑ישׁ וְאֶל־אָ֝דָ֗ם לֹ֣א אֲכַנֶּֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּ֤י לֹ֣א יָדַ֣עְתִּי אֲכַנֶּ֑ה כִּ֝מְעַ֗ט יִשָּׂאֵ֥נִי עֹשֵֽׂנִי׃ </P>
</TD>
<TD WIDTH="50%">
<P>1&nbsp;wayyi&#353;&#601;b&#601;&#x1E6F;&ucirc; &#353;&#601;l&#333;&#353;e&#x1E6F; h&#257;&#8217;&#259;n&#257;&#353;&icirc;m h&#257;&#8217;&#275;lleh m&#275;&#8216;&#259;nw&#333;&#x1E6F; &#8217;e&#x1E6F;-&#8217;&icirc;yw&#333;&#x1E07; k&icirc; h&ucirc;&#8217; &#x1E63;ad&icirc;q b&#601;&#8216;&ecirc;n&#257;yw: f</P>
<P>2&nbsp;wayyi&#x1E25;ar &#8217;af| &#8217;&#277;l&icirc;h&ucirc;&#8217; &#x1E07;en-bara&#x1E35;&#601;&#8217;&#275;l hab&ucirc;z&icirc; mimmi&#353;&#601;p<sup>a</sup>&#x1E25;a&#x1E6F; r&#257;m b&#601;&#8217;&icirc;yw&#333;&#x1E07; &#x1E25;&#257;r&acirc; &#8217;apw&#333; &#8216;al-&#x1E63;ad&#601;qw&#333; naf&#601;&#353;w&#333; m&#275;&#8217;&#277;l&#333;h&icirc;m: </P>
<P>3&nbsp;&ucirc;&#x1E07;i&#353;&#601;l&#333;&#353;e&#x1E6F; r&#275;&#8216;&#257;yw &#x1E25;&#257;r&acirc; &#8217;apw&#333; &#8216;al &#8217;&#259;&#353;er l&#333;&#8217;-m&#257;&#x1E63;&#601;&#8217;&ucirc; m<sup>a</sup>&#8216;&#259;neh wayyar&#601;&#353;&icirc;&#8216;&ucirc; &#8217;e&#x1E6F;-&#8217;&icirc;yw&#333;&#x1E07;: </P>
<P>4&nbsp;we&#8217;&#277;l&icirc;h&ucirc;<font color="red"><sup>3</font></sup> &#x1E25;ik&acirc; &#8217;e&#x1E6F;-&#8217;&icirc;yw&#333;&#x1E07; bi&#x1E0F;&#601;&#x1E07;&#257;r&icirc;m k&icirc; z&#601;q&#275;n&icirc;m-h&#275;mm&acirc; mimmenn&ucirc; l&#601;y&#257;m&icirc;m: </P>
<P>5&nbsp;wayyar&#601;&#8217; &#8217;&#277;l&icirc;h&ucirc;&#8217; k&icirc; &#8217;&ecirc;n m<sup>a</sup>&#8216;&#259;neh b&#601;f&icirc; &#353;&#601;l&#333;&#353;e&#x1E6F; h&#257;&#8217;&#259;n&#257;&#353;&icirc;m wayyi&#x1E25;ar &#8217;apw&#333;: f</P>
<P>6&nbsp;wayy<sup>a</sup>&#8216;an| &#8217;&#277;l&icirc;h&ucirc;&#8217; &#x1E07;en-bara&#x1E35;&#601;&#8217;&#275;l hab&ucirc;z&icirc; wayy&#333;&#8217;mar &#x1E63;&#257;&#8216;&icirc;r &#8217;&#259;n&icirc; l&#601;y&#257;m&icirc;m w&#601;&#8217;atem y&#601;&#353;&icirc;&#353;&icirc;m &#8216;al-k&#275;n z&#257;&#x1E25;al&#601;t&icirc; w&#257;&#8217;&icirc;r&#257;&#8217;|<font color="red"><sup>1</font></sup> m&#275;&#x1E25;a&ucirc;&#333;&#x1E6F; d&#275;&#8216;&icirc; &#8217;e&#x1E6F;&#601;&#x1E35;em: </P>
<P>7&nbsp;&#8217;&#257;mar&#601;t&icirc; y&#257;m&icirc;m y&#601;&#x1E0F;ab&#275;r&ucirc; w&#601;r&#333;&#x1E07; &#353;&#257;n&icirc;m y&#333;&#x1E0F;&icirc;&#8216;&ucirc; &#x1E25;&#257;&#x1E35;&#601;m&acirc;: </P>
<P>8&nbsp;&#8217;&#257;&#x1E35;&#275;n r&ucirc;&#x1E25;a-h&icirc;&#8217; &#x1E07;e&#8217;&#277;nw&#333;&#353; w&#601;ni&#353;&#601;ma&#x1E6F; &#353;aday t&#601;&#x1E07;&icirc;n&#275;m: </P>
<P>9&nbsp;l&#333;&#8217;-rab&icirc;m ye&#x1E25;&#601;k&#257;m&ucirc; &ucirc;z&#601;q&#275;n&icirc;m y&#257;&#x1E07;&icirc;n&ucirc; mi&#353;&#601;p&#257;&#x1E6D;: </P>
<P>10&nbsp;l&#257;&#x1E35;&#275;n &#8217;&#257;mar&#601;t&icirc; &#353;im&#601;&#8216;&acirc;-ll&icirc; &#8217;&#259;&#x1E25;a&ucirc;eh d&#275;&#8216;&icirc; &#8217;af-&#8217;&#257;n&icirc;: </P>
<P>11&nbsp;h&#275;n hw&#333;&#x1E25;al&#601;t&icirc; l&#601;&#x1E0F;i&#x1E07;&#601;r&ecirc;&#x1E35;em &#8217;&#257;z&icirc;n &#8216;a&#x1E0F;-t&#601;&#x1E07;&ucirc;n&#333;&#x1E6F;&ecirc;&#x1E35;em<font color="red"><sup>3</font></sup> &#8216;a&#x1E0F;-t<sup>a</sup>&#x1E25;&#601;q&#601;r&ucirc;n mill&icirc;n: </P>
<P>12&nbsp;w&#601;&#8216;&#257;&#x1E0F;&ecirc;&#x1E35;em &#8217;e&#x1E6F;&#601;bw&#333;n&#257;n w&#601;hinn&#275;h &#8217;&ecirc;n l&#601;&#8217;&icirc;yw&#333;&#x1E07; mw&#333;&#x1E35;&icirc;&#x1E25;a &#8216;w&#333;neh &#8217;&#259;m&#257;r&#257;yw mikem: </P>
<P>13&nbsp;pen-t&#333;&#8217;m&#601;r&ucirc; m&#257;&#x1E63;&#257;&#8217;n&ucirc; &#x1E25;&#257;&#x1E35;&#601;m&acirc; &#8217;&#275;l yid&#601;fenn&ucirc; l&#333;&#8217;-&#8217;&icirc;&#353;: </P>
<P>14&nbsp;w&#601;l&#333;&#8217;-&#8216;&#257;ra&#x1E35;&#601; &#8217;&#275;lay mill&icirc;n &ucirc;&#x1E07;&#601;&#8217;im&#601;r&ecirc;&#x1E35;em l&#333;&#8217; &#8217;&#259;&#353;&icirc;&#x1E07;enn&ucirc;: </P>
<P>15&nbsp;&#x1E25;at&ucirc; l&#333;&#8217;-&#8216;&#257;n&ucirc; &#8216;w&#333;&#x1E0F; he&#8216;&#601;t&icirc;q&ucirc; m&#275;hem mill&icirc;m: </P>
<P>16&nbsp;w&#601;hw&#333;&#x1E25;al&#601;t&icirc; k&icirc;-l&#333;&#8217; y&#601;&#x1E0F;ab&#275;r&ucirc; k&icirc; &#8216;&#257;m&#601;&#x1E0F;&ucirc; l&#333;&#8217;-&#8216;&#257;n&ucirc; &#8216;w&#333;&#x1E0F;: </P>
<P>17&nbsp;&#8217;<sup>a</sup>&#8216;&#259;neh &#8217;af-&#8217;&#259;n&icirc; &#x1E25;el&#601;q&icirc; &#8217;&#259;&#x1E25;a&ucirc;eh &#x1E0F;&#275;&#8216;&icirc; &#8217;af-&#8217;&#257;n&icirc;: </P>
<P>18&nbsp;k&icirc; m&#257;l&#275;&#x1E6F;&icirc; mill&icirc;m h&#277;&#x1E63;&icirc;qa&#x1E6F;&#601;n&icirc; r&ucirc;&#x1E25;a bi&#x1E6D;&#601;n&icirc;: </P>
<P>19&nbsp;hinn&#275;h-&#x1E07;i&#x1E6D;&#601;n&icirc; k&#601;yayin l&#333;&#8217;-yip&#257;&#x1E6F;&#275;&#x1E25;a k&#601;&#8217;&#333;&#x1E07;w&#333;&#x1E6F; &#x1E25;&#259;&#x1E0F;&#257;&#353;&icirc;m yib&#257;q&#275;&#8216;a: </P>
<P>20&nbsp;&#8217;&#259;&#x1E0F;ab&#601;r&acirc; w&#601;yir&#601;w<sup>a</sup>&#x1E25;-l&icirc; &#8217;ef&#601;t<sup>a</sup>&#x1E25; &#347;&#601;f&#257;&#x1E6F;ay w&#601;&#8217;e&#8216;&#277;neh: </P>
<P>21&nbsp;&#8217;al-n&#257;&#8217; &#8217;e&#347;&#347;&#257;&#8217; f&#601;n&ecirc;-&#8217;&icirc;&#353; w&#601;&#8217;el-&#8217;&#257;&#x1E0F;&#257;m l&#333;&#8217; &#8217;&#259;&#x1E35;anneh: </P>
<P>22&nbsp;k&icirc; l&#333;&#8217; y&#257;&#x1E0F;<sup>a</sup>&#8216;&#601;t&icirc; &#8217;&#259;&#x1E35;anneh kim&#601;&#8216;a&#x1E6D; yi&#347;&#347;&#257;&#8217;&#275;n&icirc; &#8216;&#333;&#347;&#275;n&icirc;: </P>
</TD>
</TABLE>
<P><HR>
<CENTER>
<A HREF="job033.htm">Next: Job (Iyov) Chapter 33</A></CENTER>
</BODY>
</HTML>
