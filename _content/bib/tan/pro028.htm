<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 28</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro028">Polyglot</A>&nbsp;
<A HREF="../kjv/pro028">KJV</A>&nbsp;
<A HREF="../vul/pro028">Vul</A>&nbsp;

<BR>
<BR><A HREF="pro">Proverbs (Mishlei) Index</A><BR>
&nbsp;
<A HREF="pro027">Previous</A>&nbsp;
<A HREF="pro029">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 28</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;נָ֣סוּ וְאֵין־רֹדֵ֣ף רָשָׁ֑ע וְ֝צַדִּיקִ֗ים כִּכְפִ֥יר יִבְטָֽח׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בְּפֶ֣שַֽׁע אֶ֭רֶץ רַבִּ֣ים שָׂרֶ֑יהָ וּבְאָדָ֥ם מֵבִ֥ין יֹ֝דֵ֗עַ כֵּ֣ן יַאֲרִֽיךְ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;גֶּ֣בֶר רָ֭שׁ וְעֹשֵׁ֣ק דַּלִּ֑ים מָטָ֥ר סֹ֝חֵ֗ף וְאֵ֣ין לָֽחֶם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;עֹזְבֵ֣י ת֭וֹרָה יְהַֽלְל֣וּ רָשָׁ֑ע וְשֹׁמְרֵ֥י ת֝וֹרָ֗ה יִתְגָּ֥רוּ בָֽם׃ פ</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אַנְשֵׁי־רָ֭ע לֹא־יָבִ֣ינוּ מִשְׁפָּ֑ט וּמְבַקְשֵׁ֥י יְ֝הוָ֗ה יָבִ֥ינוּ כֹֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;טֽוֹב־רָ֭שׁ הוֹלֵ֣ךְ בְּתֻמּ֑וֹ מֵעִקֵּ֥שׁ דְּ֝רָכַ֗יִם וְה֣וּא עָשִֽׁיר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;נוֹצֵ֣ר תּ֭וֹרָה בֵּ֣ן מֵבִ֑ין וְרֹעֶה זֽ֝וֹלְלִ֗ים יַכְלִ֥ים אָבִֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מַרְבֶּ֣ה ה֭וֹנוֹ<font color="red"><sup>3</font></sup> בְּנֶ֣שֶׁךְ <font color="brown">ובתרבית</font> <font color="blue">וְתַרְבִּ֑ית</font> לְחוֹנֵ֖ן דַּלִּ֣ים יִקְבְּצֶֽנּוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מֵסִ֣יר אָ֭זְנוֹ מִשְּׁמֹ֣עַ תּוֹרָ֑ה גַּֽם־תְּ֝פִלָּת֗וֹ תּוֹעֵבָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מַשְׁגֶּ֤ה יְשָׁרִ֨ים׀ בְּדֶ֥רֶךְ רָ֗ע בִּשְׁחוּת֥וֹ הֽוּא־יִפּ֑וֹל וּ֝תְמִימִ֗ים יִנְחֲלוּ־טֽוֹב׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;חָכָ֣ם בְּ֭עֵינָיו אִ֣ישׁ עָשִׁ֑יר וְדַ֖ל מֵבִ֣ין יַחְקְרֶֽנּוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בַּעֲלֹ֣ץ צַ֭דִּיקִים רַבָּ֣ה תִפְאָ֑רֶת וּבְק֥וּם רְ֝שָׁעִ֗ים יְחֻפַּ֥שׂ אָדָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מְכַסֶּ֣ה פְ֭שָׁעָיו לֹ֣א יַצְלִ֑יחַ וּמוֹדֶ֖ה וְעֹזֵ֣ב יְרֻחָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אַשְׁרֵ֣י אָ֭דָם מְפַחֵ֣ד תָּמִ֑יד וּמַקְשֶׁ֥ה לִ֝בּ֗וֹ יִפּ֥וֹל בְּרָעָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֲרִי־נֹ֭הֵם וְדֹ֣ב שׁוֹקֵ֑ק מֹשֵׁ֥ל רָ֝שָׁ֗ע עַ֣ל עַם־דָּֽל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;נָגִ֗יד חֲסַ֣ר תְּ֭בוּנוֹת וְרַ֥ב מַעֲשַׁקּ֑וֹת <font color="brown">שנאי</font> <font color="blue">שֹׂ֥נֵא</font> בֶ֝֗צַע יַאֲרִ֥יךְ יָמִֽים׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אָ֭דָם עָשֻׁ֣ק בְּדַם־נָ֑פֶשׁ עַד־בּ֥וֹר יָ֝נ֗וּס אַל־יִתְמְכוּ־בֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;הוֹלֵ֣ךְ תָּ֭מִים יִוָּשֵׁ֑עַ וְנֶעְקַ֥שׁ דְּ֝רָכַ֗יִם יִפּ֥וֹל בְּאֶחָֽת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;עֹבֵ֣ד אַ֭דְמָתוֹ יִֽשְׂבַּֽע־לָ֑חֶם וּמְרַדֵּ֥ף רֵ֝קִ֗ים יִֽשְׂבַּֽע־רִֽישׁ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אִ֣ישׁ אֱ֭מוּנוֹת רַב־בְּרָכ֑וֹת וְאָ֥ץ לְ֝הַעֲשִׁ֗יר לֹ֣א יִנָּקֶֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;הַֽכֵּר־פָּנִ֥ים לֹא־ט֑וֹב וְעַל־פַּת־לֶ֝֗חֶם יִפְשַׁע־גָּֽבֶר׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;נִֽבֳהָ֥ל לַה֗וֹן אִ֭ישׁ רַ֣ע עָ֑יִן וְלֹֽא־יֵ֝דַע כִּי־חֶ֥סֶר יְבֹאֶֽנּוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;מ֘וֹכִ֤יחַ אָדָ֣ם אַ֭חֲרַי חֵ֣ן יִמְצָ֑א מִֽמַּחֲלִ֥יק לָשֽׁוֹן׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;גּוֹזֵ֤ל׀ אָ֘בִ֤יו וְאִמּ֗וֹ וְאֹמֵ֥ר אֵֽין־פָּ֑שַׁע חָבֵ֥ר ה֝֗וּא לְאִ֣ישׁ מַשְׁחִֽית׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;רְחַב־נֶ֭פֶשׁ יְגָרֶ֣ה מָד֑וֹן וּבוֹטֵ֖חַ עַל־יְהוָ֣ה יְדֻשָּֽׁן׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בּוֹטֵ֣חַ בְּ֭לִבּוֹ ה֣וּא כְסִ֑יל וְהוֹלֵ֥ךְ בְּ֝חָכְמָ֗ה ה֣וּא יִמָּלֵֽט׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;נוֹתֵ֣ן לָ֭רָשׁ אֵ֣ין מַחְס֑וֹר וּמַעְלִ֥ים עֵ֝ינָ֗יו רַב־מְאֵרֽוֹת׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;בְּק֣וּם רְ֭שָׁעִים יִסָּתֵ֣ר אָדָ֑ם וּ֝בְאָבְדָ֗ם יִרְבּ֥וּ צַדִּיקִֽים׃ </P>
</TD>
<TD WIDTH="50%">
<P>1&nbsp;n&#257;s&ucirc; w&#601;&#8217;&ecirc;n-r&#333;&#x1E0F;&#275;f r&#257;&#353;&#257;&#8216; w&#601;&#x1E63;ad&icirc;q&icirc;m ki&#x1E35;&#601;f&icirc;r yi&#x1E07;&#601;&#x1E6D;&#257;&#x1E25;: </P>
<P>2&nbsp;b&#601;fe&#353;<sup>a</sup>&#8216; &#8217;ere&#x1E63; rab&icirc;m &#347;&#257;reyh&#257; &ucirc;&#x1E07;&#601;&#8217;&#257;&#x1E0F;&#257;m m&#275;&#x1E07;&icirc;n y&#333;&#x1E0F;&#275;&#8216;a k&#275;n ya&#8217;&#259;r&icirc;&#x1E35;&#601;: </P>
<P>3&nbsp;ge&#x1E07;er r&#257;&#353; w&#601;&#8216;&#333;&#353;&#275;q dall&icirc;m m&#257;&#x1E6D;&#257;r s&#333;&#x1E25;&#275;f w&#601;&#8217;&ecirc;n l&#257;&#x1E25;em: </P>
<P>4&nbsp;&#8216;&#333;z&#601;&#x1E07;&ecirc; &#x1E6F;w&#333;r&acirc; y&#601;hal&#601;l&ucirc; r&#257;&#353;&#257;&#8216; w&#601;&#353;&#333;m&#601;r&ecirc; &#x1E6F;w&#333;r&acirc; yi&#x1E6F;&#601;g&#257;r&ucirc; &#x1E07;&#257;m: f</P>
<P>5&nbsp;&#8217;an&#601;&#353;&ecirc;-r&#257;&#8216; l&#333;&#8217;-y&#257;&#x1E07;&icirc;n&ucirc; mi&#353;&#601;p&#257;&#x1E6D; &ucirc;m&#601;&#x1E07;aq&#601;&#353;&ecirc; y&#601;hw&acirc; y&#257;&#x1E07;&icirc;n&ucirc; &#x1E35;&#333;l: </P>
<P>6&nbsp;&#x1E6D;w&#333;&#x1E07;-r&#257;&#353; hw&#333;l&#275;&#x1E35;&#601; b&#601;&#x1E6F;ummw&#333; m&#275;&#8216;iqq&#275;&#353; d&#601;r&#257;&#x1E35;ayim w&#601;h&ucirc;&#8217; &#8216;&#257;&#353;&icirc;r: </P>
<P>7&nbsp;nw&#333;&#x1E63;&#275;r tw&#333;r&acirc; b&#275;n m&#275;&#x1E07;&icirc;n w&#601;r&#333;&#8216;eh zw&#333;l&#601;l&icirc;m ya&#x1E35;&#601;l&icirc;m &#8217;&#257;&#x1E07;&icirc;w: </P>
<P>8&nbsp;mar&#601;beh hw&#333;nw&#333;<font color="red"><sup>3</font></sup> b&#601;ne&#353;e&#x1E35;&#601; <font color="brown">&ucirc;&#x1E07;&#601;&#x1E6F;ar&#601;b&icirc;&#x1E6F;</font> <font color="blue">w&#601;&#x1E6F;ar&#601;b&icirc;&#x1E6F;</font> l&#601;&#x1E25;w&#333;n&#275;n dall&icirc;m yiq&#601;b&#601;&#x1E63;enn&ucirc;: </P>
<P>9&nbsp;m&#275;s&icirc;r &#8217;&#257;z&#601;nw&#333; mi&#353;&#353;&#601;m&#333;&#8216;a tw&#333;r&acirc; gam-t&#601;fill&#257;&#x1E6F;w&#333; tw&#333;&#8216;&#275;&#x1E07;&acirc;: </P>
<P>10&nbsp;ma&#353;&#601;geh y&#601;&#353;&#257;r&icirc;m| b&#601;&#x1E0F;ere&#x1E35;&#601; r&#257;&#8216; bi&#353;&#601;&#x1E25;&ucirc;&#x1E6F;w&#333; h&ucirc;&#8217;-yipw&#333;l &ucirc;&#x1E6F;&#601;m&icirc;m&icirc;m yin&#601;&#x1E25;&#259;l&ucirc;-&#x1E6D;w&#333;&#x1E07;: </P>
<P>11&nbsp;&#x1E25;&#257;&#x1E35;&#257;m b&#601;&#8216;&ecirc;n&#257;yw &#8217;&icirc;&#353; &#8216;&#257;&#353;&icirc;r w&#601;&#x1E0F;al m&#275;&#x1E07;&icirc;n y<sup>a</sup>&#x1E25;&#601;q&#601;renn&ucirc;: </P>
<P>12&nbsp;b<sup>a</sup>&#8216;&#259;l&#333;&#x1E63; &#x1E63;ad&icirc;q&icirc;m rab&acirc; &#x1E6F;if&#601;&#8217;&#257;re&#x1E6F; &ucirc;&#x1E07;&#601;q&ucirc;m r&#601;&#353;&#257;&#8216;&icirc;m y&#601;&#x1E25;upa&#347; &#8217;&#257;&#x1E0F;&#257;m: </P>
<P>13&nbsp;m&#601;&#x1E35;asseh f&#601;&#353;&#257;&#8216;&#257;yw l&#333;&#8217; ya&#x1E63;&#601;l&icirc;&#x1E25;a &ucirc;mw&#333;&#x1E0F;eh w&#601;&#8216;&#333;z&#275;&#x1E07; y&#601;ru&#x1E25;&#257;m: </P>
<P>14&nbsp;&#8217;a&#353;&#601;r&ecirc; &#8217;&#257;&#x1E0F;&#257;m m&#601;f<sup>a</sup>&#x1E25;&#275;&#x1E0F; t&#257;m&icirc;&#x1E0F; &ucirc;maq&#601;&#353;eh libw&#333; yipw&#333;l b&#601;r&#257;&#8216;&acirc;: </P>
<P>15&nbsp;&#8217;&#259;r&icirc;-n&#333;h&#275;m w&#601;&#x1E0F;&#333;&#x1E07; &#353;w&#333;q&#275;q m&#333;&#353;&#275;l r&#257;&#353;&#257;&#8216; &#8216;al &#8216;am-d&#257;l: </P>
<P>16&nbsp;n&#257;&#x1E21;&icirc;&#x1E0F; &#x1E25;&#259;sar t&#601;&#x1E07;&ucirc;nw&#333;&#x1E6F; w&#601;ra&#x1E07; m<sup>a</sup>&#8216;&#259;&#353;aqqw&#333;&#x1E6F; <font color="brown">&#347;&#333;n&#601;&#8217;&ecirc;</font> <font color="blue">&#347;&#333;n&#275;&#8217;</font> &#x1E07;e&#x1E63;<sup>a</sup>&#8216; ya&#8217;&#259;r&icirc;&#x1E35;&#601; y&#257;m&icirc;m: f</P>
<P>17&nbsp;&#8217;&#257;&#x1E0F;&#257;m &#8216;&#257;&#353;uq b&#601;&#x1E0F;am-n&#257;fe&#353; &#8216;a&#x1E0F;-bw&#333;r y&#257;n&ucirc;s &#8217;al-yi&#x1E6F;&#601;m&#601;&#x1E35;&ucirc;-&#x1E07;w&#333;: </P>
<P>18&nbsp;hw&#333;l&#275;&#x1E35;&#601; t&#257;m&icirc;m yi&ucirc;&#257;&#353;&#275;&#8216;a w&#601;ne&#8216;&#601;qa&#353; d&#601;r&#257;&#x1E35;ayim yipw&#333;l b&#601;&#8217;e&#x1E25;&#257;&#x1E6F;: </P>
<P>19&nbsp;&#8216;&#333;&#x1E07;&#275;&#x1E0F; &#8217;a&#x1E0F;&#601;m&#257;&#x1E6F;w&#333; yi&#347;&#601;b<sup>a</sup>&#8216;-l&#257;&#x1E25;em &ucirc;m&#601;rad&#275;f r&#275;q&icirc;m yi&#347;&#601;b<sup>a</sup>&#8216;-r&icirc;&#353;: </P>
<P>20&nbsp;&#8217;&icirc;&#353; &#8217;&#277;m&ucirc;nw&#333;&#x1E6F; ra&#x1E07;-b&#601;r&#257;&#x1E35;w&#333;&#x1E6F; w&#601;&#8217;&#257;&#x1E63; l&#601;h<sup>a</sup>&#8216;&#259;&#353;&icirc;r l&#333;&#8217; yinn&#257;qeh: </P>
<P>21&nbsp;hak&#275;r-p&#257;n&icirc;m l&#333;&#8217;-&#x1E6D;w&#333;&#x1E07; w&#601;&#8216;al-pa&#x1E6F;-le&#x1E25;em yif&#601;&#353;<sup>a</sup>&#8216;-g&#257;&#x1E07;er: </P>
<P>22&nbsp;ni&#x1E07;&#335;h&#257;l lahw&#333;n &#8217;&icirc;&#353; r<sup>a</sup>&#8216; &#8216;&#257;yin w&#601;l&#333;&#8217;-y&#275;&#x1E0F;<sup>a</sup>&#8216; k&icirc;-&#x1E25;eser y&#601;&#x1E07;&#333;&#8217;enn&ucirc;: </P>
<P>23&nbsp;mw&#333;&#x1E35;&icirc;&#x1E25;a &#8217;&#257;&#x1E0F;&#257;m &#8217;<sup>a</sup>&#x1E25;&#259;ray &#x1E25;&#275;n yim&#601;&#x1E63;&#257;&#8217; mimm<sup>a</sup>&#x1E25;&#259;l&icirc;q l&#257;&#353;w&#333;n: </P>
<P>24&nbsp;gw&#333;z&#275;l| &#8217;&#257;&#x1E07;&icirc;w w&#601;&#8217;immw&#333; w&#601;&#8217;&#333;m&#275;r &#8217;&ecirc;n-p&#257;&#353;<sup>a</sup>&#8216; &#x1E25;&#257;&#x1E07;&#275;r h&ucirc;&#8217; l&#601;&#8217;&icirc;&#353; ma&#353;&#601;&#x1E25;&icirc;&#x1E6F;: </P>
<P>25&nbsp;r&#601;&#x1E25;a&#x1E07;-nefe&#353; y&#601;&#x1E21;&#257;reh m&#257;&#x1E0F;w&#333;n &ucirc;&#x1E07;w&#333;&#x1E6D;&#275;&#x1E25;a &#8216;al-y&#601;hw&acirc; y&#601;&#x1E0F;u&#353;&#353;&#257;n: </P>
<P>26&nbsp;bw&#333;&#x1E6D;&#275;&#x1E25;a b&#601;libw&#333; h&ucirc;&#8217; &#x1E35;&#601;s&icirc;l w&#601;hw&#333;l&#275;&#x1E35;&#601; b&#601;&#x1E25;&#257;&#x1E35;&#601;m&acirc; h&ucirc;&#8217; yimm&#257;l&#275;&#x1E6D;: </P>
<P>27&nbsp;nw&#333;&#x1E6F;&#275;n l&#257;r&#257;&#353; &#8217;&ecirc;n m<sup>a</sup>&#x1E25;&#601;sw&#333;r &ucirc;m<sup>a</sup>&#8216;&#601;l&icirc;m &#8216;&ecirc;n&#257;yw ra&#x1E07;-m&#601;&#8217;&#275;rw&#333;&#x1E6F;: </P>
<P>28&nbsp;b&#601;q&ucirc;m r&#601;&#353;&#257;&#8216;&icirc;m yiss&#257;&#x1E6F;&#275;r &#8217;&#257;&#x1E0F;&#257;m &ucirc;&#x1E07;&#601;&#8217;&#257;&#x1E07;&#601;&#x1E0F;&#257;m yir&#601;b&ucirc; &#x1E63;ad&icirc;q&icirc;m: </P>
</TD>
</TABLE>
<P><HR>
<CENTER>
<A HREF="pro029">Next: Proverbs (Mishlei) Chapter 29</A></CENTER>
</BODY>
</HTML>
