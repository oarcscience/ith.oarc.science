[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa004)  [KJV](../kjv/isa004)  [Sep](../sep/isa004) 
[Vul](../vul/isa004)   
  
[Isaiah (Yisheyah) Index](isa)  
  [Previous](isa003)  [Next](isa005) 

------------------------------------------------------------------------

### Tanach (Hebrew): Isaiah (Yisheyah) Chapter 4

‎<span id="001">1</span> ‏וְהֶחֱזִיקוּ֩ שֶׁ֨בַע נָשִׁ֜ים בְּאִ֣ישׁ
אֶחָ֗ד בַּיּ֤וֹם הַהוּא֙ לֵאמֹ֔ר לַחְמֵ֣נוּ נֹאכֵ֔ל וְשִׂמְלָתֵ֖נוּ
נִלְבָּ֑שׁ רַ֗ק יִקָּרֵ֤א שִׁמְךָ֙ עָלֵ֔ינוּ אֱסֹ֖ף חֶרְפָּתֵֽנוּ׃ ס

‎<span id="002">2</span> ‏בַּיּ֣וֹם הַה֗וּא יִֽהְיֶה֙ צֶ֣מַח יְהוָ֔ה
לִצְבִ֖י וּלְכָב֑וֹד וּפְרִ֤י הָאָ֙רֶץ֙ לְגָא֣וֹן וּלְתִפְאֶ֔רֶת
לִפְלֵיטַ֖ת יִשְׂרָאֵֽל׃

‎<span id="003">3</span> ‏וְהָיָ֣ה׀ הַנִּשְׁאָ֣ר בְּצִיּ֗וֹן
וְהַנּוֹתָר֙ בִּיר֣וּשָׁלִַ֔ם קָד֖וֹשׁ יֵאָ֣מֶר ל֑וֹ כָּל־הַכָּת֥וּב
לַחַיִּ֖ים בִּירוּשָׁלִָֽם׃

‎<span id="004">4</span> ‏אִ֣ם׀ רָחַ֣ץ אֲדֹנָ֗י אֵ֚ת צֹאַ֣ת
בְּנוֹת־צִיּ֔וֹן וְאֶת־דְּמֵ֥י יְרוּשָׁלִַ֖ם יָדִ֣יחַ מִקִּרְבָּ֑הּ
בְּר֥וּחַ מִשְׁפָּ֖ט וּבְר֥וּחַ בָּעֵֽר׃

‎<span id="005">5</span> ‏וּבָרָ֣א יְהוָ֡ה עַל֩ כָּל־מְכ֨וֹן
הַר־צִיּ֜וֹן וְעַל־מִקְרָאֶ֗הָ עָנָ֤ן׀ יוֹמָם֙ וְעָשָׁ֔ן וְנֹ֛גַהּ אֵ֥שׁ
לֶהָבָ֖ה לָ֑יְלָה כִּ֥י עַל־כָּל־כָּב֖וֹד חֻפָּֽה׃

‎<span id="006">6</span> ‏וְסֻכָּ֛ה תִּהְיֶ֥ה לְצֵל־יוֹמָ֖ם מֵחֹ֑רֶב
וּלְמַחְסֶה֙ וּלְמִסְתּ֔וֹר מִזֶּ֖רֶם וּמִמָּטָֽר׃ פ

1 wəheḥĕzîqû šeḇ<sup>a</sup>‘ nāšîm bə’îš ’eḥāḏ bayywōm hahû’ lē’mōr
l<sup>a</sup>ḥəmēnû nō’ḵēl wəśiməlāṯēnû niləbāš raq yiqqārē’ šiməḵā
‘ālênû ’ĕsōf ḥerəpāṯēnû: s

2 bayywōm hahû’ yihəyeh ṣem<sup>a</sup>ḥ yəhwâ liṣəḇî ûləḵāḇwōḏ ûfərî
hā’āreṣ ləḡā’wōn ûləṯifə’ereṯ lifəlêṭaṯ yiśərā’ēl:

3 wəhāyâ\| hannišə’ār bəṣîywōn wəhannwōṯār bîrûšālaim qāḏwōš yē’āmer lwō
kāl-hakāṯûḇ l<sup>a</sup>ḥayyîm bîrûšālāim:

4 ’im\| rāḥaṣ ’ăḏōnāy ’ēṯ ṣō’aṯ bənwōṯ-ṣîywōn wə’eṯ-dəmê yərûšālaim
yāḏîḥa miqqirəbāh bərûḥa mišəpāṭ ûḇərûḥa bā‘ēr:

5 ûḇārā’ yəhwâ ‘al kāl-məḵwōn har-ṣîywōn wə‘al-miqərā’ehā ‘ānān\| ywōmām
wə‘āšān wənōḡ<sup>a</sup>h ’ēš lehāḇâ lāyəlâ kî ‘al-kāl-kāḇwōḏ ḥupâ:

6 wəsukâ tihəyeh ləṣēl-ywōmām mēḥōreḇ ûləm<sup>a</sup>ḥəseh ûləmisətwōr
mizzerem ûmimmāṭār: f

------------------------------------------------------------------------

[Next: Isaiah (Yisheyah) Chapter 5](isa005)
