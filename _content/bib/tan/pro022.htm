<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/pro022">Polyglot</A>&nbsp;
<A HREF="../kjv/pro022">KJV</A>&nbsp;
<A HREF="../sep/pro022">Sep</A>&nbsp;
<A HREF="../vul/pro022">Vul</A>&nbsp;

<BR>
<BR><A HREF="pro">Proverbs (Mishlei) Index</A><BR>
&nbsp;
<A HREF="pro021">Previous</A>&nbsp;
<A HREF="pro023">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 22</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;נִבְחָ֣ר שֵׁ֭ם מֵעֹ֣שֶׁר רָ֑ב מִכֶּ֥סֶף וּ֝מִזָּהָ֗ב חֵ֣ן טֽוֹב׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;עָשִׁ֣יר וָרָ֣שׁ נִפְגָּ֑שׁוּ עֹשֵׂ֖ה כֻלָּ֣ם יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עָר֤וּם׀ רָאָ֣ה רָעָ֣ה <font color="brown">ויסתר</font> <font color="blue">וְנִסְתָּ֑ר</font> וּ֝פְתָיִ֗ים עָבְר֥וּ וְֽנֶעֱנָֽשׁוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;עֵ֣קֶב עֲ֭נָוָה יִרְאַ֣ת יְהוָ֑ה עֹ֖שֶׁר וְכָב֣וֹד וְחַיִּֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;צִנִּ֣ים פַּ֭חִים בְּדֶ֣רֶךְ עִקֵּ֑שׁ שׁוֹמֵ֥ר נַ֝פְשׁ֗וֹ יִרְחַ֥ק מֵהֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;חֲנֹ֣ךְ לַ֭נַּעַר עַל־פִּ֣י דַרְכּ֑וֹ גַּ֥ם כִּֽי־יַ֝זְקִ֗ין לֹֽא־יָס֥וּר מִמֶּֽנָּה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;עָ֭שִׁיר בְּרָשִׁ֣ים יִמְשׁ֑וֹל וְעֶ֥בֶד ל֝וֶֹ֗ה לְאִ֣ישׁ מַלְוֶֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;זוֹרֵ֣עַ עַ֭וְלָה <font color="brown">יקצור־</font> <font color="blue">יִקְצָר־</font> אָ֑וֶן וְשֵׁ֖בֶט עֶבְרָת֣וֹ יִכְלֶֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;טֽוֹב־עַ֭יִן ה֣וּא יְבֹרָ֑ךְ כִּֽי־נָתַ֖ן מִלַּחְמ֣וֹ לַדָּֽל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;גָּ֣רֵֽשׁ לֵ֭ץ וְיֵצֵ֣א מָד֑וֹן וְ֝יִשְׁבֹּ֗ת דִּ֣ין וְקָלֽוֹן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אֹהֵ֥ב <font color="brown">טהור־</font> <font color="blue">טְהָר־</font> לֵ֑ב חֵ֥ן שְׂ֝פָתָ֗יו רֵעֵ֥הוּ מֶֽלֶךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עֵינֵ֣י יְ֭הוָה נָ֣צְרוּ דָ֑עַת וַ֝יְסַלֵּ֗ף דִּבְרֵ֥י בֹגֵֽד׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אָמַ֣ר עָ֭צֵל אֲרִ֣י בַח֑וּץ בְּת֥וֹךְ רְ֝חֹב֗וֹת אֵֽרָצֵֽחַ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;שׁוּחָ֣ה עֲ֭מֻקָּה פִּ֣י זָר֑וֹת זְע֥וּם יְ֝הוָ֗ה <font color="brown">יפול־</font> <font color="blue">יִפָּל־</font> שָֽׁם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אִ֭וֶּלֶת קְשׁוּרָ֣ה בְלֶב־נָ֑עַר שֵׁ֥בֶט מ֝וּסָ֗ר יַרְחִיקֶ֥נָּה מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;עֹ֣שֵֽׁק דָּ֭ל לְהַרְבּ֣וֹת ל֑וֹ נֹתֵ֥ן לְ֝עָשִׁ֗יר אַךְ־לְמַחְסֽוֹר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הַ֥ט אָזְנְךָ֗ וּ֭שְׁמַע דִּבְרֵ֣י חֲכָמִ֑ים וְ֝לִבְּךָ֗ תָּשִׁ֥ית לְדַעְתִּֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּֽי־נָ֭עִים כִּֽי־תִשְׁמְרֵ֣ם בְּבִטְנֶ֑ךָ יִכֹּ֥נוּ יַ֝חְדָּ֗ו עַל־שְׂפָתֶֽיךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לִהְי֣וֹת בַּ֭יהוָה מִבְטַחֶ֑ךָ הוֹדַעְתִּ֖יךָ הַיּ֣וֹם אַף־אָֽתָּה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הֲלֹ֤א כָתַ֣בְתִּי לְ֭ךָ <font color="brown">שלשום</font> <font color="blue">שָׁלִישִׁ֑ים</font> בְּמ֖וֹעֵצֹ֣ת<font color="red"><sup>3</font></sup> וָדָֽעַת׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לְהוֹדִֽיעֲךָ֗ קֹ֭שְׁטְ<font color="red"><sup>3</font></sup> אִמְרֵ֣י אֱמֶ֑ת לְהָשִׁ֥יב אֲמָרִ֥ים אֱ֝מֶ֗ת לְשֹׁלְחֶֽיךָ׃ פ</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אַֽל־תִּגְזָל־דָּ֭ל כִּ֣י דַל־ה֑וּא וְאַל־תְּדַכֵּ֖א עָנִ֣י בַשָּֽׁעַר׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כִּֽי־יְ֭הוָה יָרִ֣יב רִיבָ֑ם וְקָבַ֖ע אֶת־קֹבְעֵיהֶ֣ם נָֽפֶשׁ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אַל־תִּ֭תְרַע אֶת־בַּ֣עַל אָ֑ף וְאֶת־אִ֥ישׁ חֵ֝מוֹת לֹ֣א תָבֽוֹא׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;פֶּן־תֶּאֱלַ֥ף <font color="brown">ארחתו</font> <font color="blue">אֹֽרְחֹתָ֑יו</font> וְלָקַחְתָּ֖ מוֹקֵ֣שׁ לְנַפְשֶֽׁךָ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;אַל־תְּהִ֥י בְתֹֽקְעֵי־כָ֑ף בַּ֝עֹרְבִ֗ים מַשָּׁאֽוֹת׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אִם־אֵֽין־לְךָ֥ לְשַׁלֵּ֑ם לָ֥מָּה יִקַּ֥ח מִ֝שְׁכָּבְךָ֗ מִתַּחְתֶּֽיךָ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;אַל־תַּ֭סֵּג גְּב֣וּל עוֹלָ֑ם אֲשֶׁ֖ר עָשׂ֣וּ אֲבוֹתֶֽיךָ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;חָזִ֡יתָ אִ֤ישׁ׀ מָ֘הִ֤יר בִּמְלַאכְתּ֗וֹ לִֽפְנֵֽי־מְלָכִ֥ים יִתְיַצָּ֑ב בַּל־יִ֝תְיַצֵּב לִפְנֵ֥י חֲשֻׁכִּֽים׃ פ</P>
</TD>
<TD WIDTH="50%">
<P>1&nbsp;ni&#x1E07;&#601;&#x1E25;&#257;r &#353;&#275;m m&#275;&#8216;&#333;&#353;er r&#257;&#x1E07; mikesef &ucirc;mizz&acirc;&#257;&#x1E07; &#x1E25;&#275;n &#x1E6D;w&#333;&#x1E07;: </P>
<P>2&nbsp;&#8216;&#257;&#353;&icirc;r w&#257;r&#257;&#353; nif&#601;g&#257;&#353;&ucirc; &#8216;&#333;&#347;&#275;h &#x1E35;ull&#257;m y&#601;hw&acirc;: </P>
<P>3&nbsp;&#8216;&#257;r&ucirc;m| r&#257;&#8217;&acirc; r&#257;&#8216;&acirc; <font color="brown">w&#601;yiss&#257;&#x1E6F;&#275;r</font> <font color="blue">w&#601;nis&#601;t&#257;r</font> &ucirc;f&#601;&#x1E6F;&#257;y&icirc;m &#8216;&#257;&#x1E07;&#601;r&ucirc; w&#601;ne&#8216;&#277;n&#257;&#353;&ucirc;: </P>
<P>4&nbsp;&#8216;&#275;qe&#x1E07; &#8216;&#259;n&#257;w&acirc; yir&#601;&#8217;a&#x1E6F; y&#601;hw&acirc; &#8216;&#333;&#353;er w&#601;&#x1E35;&#257;&#x1E07;w&#333;&#x1E0F; w&#601;&#x1E25;ayy&icirc;m: </P>
<P>5&nbsp;&#x1E63;inn&icirc;m p<sup>a</sup>&#x1E25;&icirc;m b&#601;&#x1E0F;ere&#x1E35;&#601; &#8216;iqq&#275;&#353; &#353;w&#333;m&#275;r naf&#601;&#353;w&#333; yir&#601;&#x1E25;aq m&#275;hem: </P>
<P>6&nbsp;&#x1E25;&#259;n&#333;&#x1E35;&#601; lann<sup>a</sup>&#8216;ar &#8216;al-p&icirc; &#x1E0F;ar&#601;kw&#333; gam k&icirc;-yaz&#601;q&icirc;n l&#333;&#8217;-y&#257;s&ucirc;r mimmenn&acirc;: </P>
<P>7&nbsp;&#8216;&#257;&#353;&icirc;r b&#601;r&#257;&#353;&icirc;m yim&#601;&#353;w&#333;l w&#601;&#8216;e&#x1E07;e&#x1E0F; lw&#333;eh l&#601;&#8217;&icirc;&#353; mal&#601;weh: </P>
<P>8&nbsp;zw&#333;r&#275;&#8216;a &#8216;aw&#601;l&acirc; <font color="brown">yiq&#601;&#x1E63;w&#333;r-</font> <font color="blue">yiq&#601;&#x1E63;&#257;r-</font> &#8217;&#257;wen w&#601;&#353;&#275;&#x1E07;e&#x1E6D; &#8216;e&#x1E07;&#601;r&#257;&#x1E6F;w&#333; yi&#x1E35;&#601;leh: </P>
<P>9&nbsp;&#x1E6D;w&#333;&#x1E07;-&#8216;ayin h&ucirc;&#8217; y&#601;&#x1E07;&#333;r&#257;&#x1E35;&#601; k&icirc;-n&#257;&#x1E6F;an mill<sup>a</sup>&#x1E25;&#601;mw&#333; lad&#257;l: </P>
<P>10&nbsp;g&#257;r&#275;&#353; l&#275;&#x1E63; w&#601;y&#275;&#x1E63;&#275;&#8217; m&#257;&#x1E0F;w&#333;n w&#601;yi&#353;&#601;b&#333;&#x1E6F; d&icirc;n w&#601;q&#257;lw&#333;n: </P>
<P>11&nbsp;&#8217;&#333;h&#275;&#x1E07; <font color="brown">&#x1E6D;&#601;hw&#333;r-</font> <font color="blue">&#x1E6D;&#601;h&#257;r-</font> l&#275;&#x1E07; &#x1E25;&#275;n &#347;&#601;f&#257;&#x1E6F;&#257;yw r&#275;&#8216;&#275;h&ucirc; mele&#x1E35;&#601;: </P>
<P>12&nbsp;&#8216;&ecirc;n&ecirc; y&#601;hw&acirc; n&#257;&#x1E63;&#601;r&ucirc; &#x1E0F;&#257;&#8216;a&#x1E6F; way&#601;sall&#275;f di&#x1E07;&#601;r&ecirc; &#x1E07;&#333;&#x1E21;&#275;&#x1E0F;: </P>
<P>13&nbsp;&#8217;&#257;mar &#8216;&#257;&#x1E63;&#275;l &#8217;&#259;r&icirc; &#x1E07;<sup>a</sup>&#x1E25;&ucirc;&#x1E63; b&#601;&#x1E6F;w&#333;&#x1E35;&#601; r&#601;&#x1E25;&#333;&#x1E07;w&#333;&#x1E6F; &#8217;&#275;r&#257;&#x1E63;&#275;&#x1E25;a: </P>
<P>14&nbsp;&#353;&ucirc;&#x1E25;&acirc; &#8216;&#259;muqq&acirc; p&icirc; z&#257;rw&#333;&#x1E6F; z&#601;&#8216;&ucirc;m y&#601;hw&acirc; <font color="brown">yipw&#333;l-</font> <font color="blue">yip&#257;l-</font> &#353;&#257;m: </P>
<P>15&nbsp;&#8217;i&ucirc;ele&#x1E6F; q&#601;&#353;&ucirc;r&acirc; &#x1E07;&#601;le&#x1E07;-n&#257;&#8216;ar &#353;&#275;&#x1E07;e&#x1E6D; m&ucirc;s&#257;r yar&#601;&#x1E25;&icirc;qenn&acirc; mimmenn&ucirc;: </P>
<P>16&nbsp;&#8216;&#333;&#353;&#275;q d&#257;l l&#601;har&#601;bw&#333;&#x1E6F; lw&#333; n&#333;&#x1E6F;&#275;n l&#601;&#8216;&#257;&#353;&icirc;r &#8217;a&#x1E35;&#601;-l&#601;m<sup>a</sup>&#x1E25;&#601;sw&#333;r: </P>
<P>17&nbsp;ha&#x1E6D; &#8217;&#257;z&#601;n&#601;&#x1E35;&#257; &ucirc;&#353;&#601;m<sup>a</sup>&#8216; di&#x1E07;&#601;r&ecirc; &#x1E25;&#259;&#x1E35;&#257;m&icirc;m w&#601;lib&#601;&#x1E35;&#257; t&#257;&#353;&icirc;&#x1E6F; l&#601;&#x1E0F;<sup>a</sup>&#8216;&#601;t&icirc;: </P>
<P>18&nbsp;k&icirc;-n&#257;&#8216;&icirc;m k&icirc;-&#x1E6F;i&#353;&#601;m&#601;r&#275;m b&#601;&#x1E07;i&#x1E6D;&#601;ne&#x1E35;&#257; yik&#333;n&ucirc; y<sup>a</sup>&#x1E25;&#601;d&#257;w &#8216;al-&#347;&#601;f&#257;&#x1E6F;ey&#x1E35;&#257;: </P>
<P>19&nbsp;lih&#601;yw&#333;&#x1E6F; bayhw&acirc; mi&#x1E07;&#601;&#x1E6D;<sup>a</sup>&#x1E25;e&#x1E35;&#257; hw&#333;&#x1E0F;<sup>a</sup>&#8216;&#601;t&icirc;&#x1E35;&#257; hayyw&#333;m &#8217;af-&#8217;&#257;t&acirc;: </P>
<P>20&nbsp;h&#259;l&#333;&#8217; &#x1E35;&#257;&#x1E6F;a&#x1E07;&#601;t&icirc; l&#601;&#x1E35;&#257; <font color="brown">&#353;il&#601;&#353;w&#333;m</font> <font color="blue">&#353;&#257;l&icirc;&#353;&icirc;m</font> b&#601;mw&#333;&#8216;&#275;&#x1E63;&#333;&#x1E6F;<font color="red"><sup>3</font></sup> w&#257;&#x1E0F;&#257;&#8216;a&#x1E6F;: </P>
<P>21&nbsp;l&#601;hw&#333;&#x1E0F;&icirc;&#8216;&#259;&#x1E35;&#257; q&#333;&#353;&#601;&#x1E6D;&#601;<font color="red"><sup>3</font></sup> &#8217;im&#601;r&ecirc; &#8217;&#277;me&#x1E6F; l&#601;h&#257;&#353;&icirc;&#x1E07; &#8217;&#259;m&#257;r&icirc;m &#8217;&#277;me&#x1E6F; l&#601;&#353;&#333;l&#601;&#x1E25;ey&#x1E35;&#257;: f</P>
<P>22&nbsp;&#8217;al-ti&#x1E21;&#601;z&#257;l-d&#257;l k&icirc; &#x1E0F;al-h&ucirc;&#8217; w&#601;&#8217;al-t&#601;&#x1E0F;ak&#275;&#8217; &#8216;&#257;n&icirc; &#x1E07;a&#353;&#353;&#257;&#8216;ar: </P>
<P>23&nbsp;k&icirc;-y&#601;hw&acirc; y&#257;r&icirc;&#x1E07; r&icirc;&#x1E07;&#257;m w&#601;q&#257;&#x1E07;<sup>a</sup>&#8216; &#8217;e&#x1E6F;-q&#333;&#x1E07;&#601;&#8216;&ecirc;hem n&#257;fe&#353;: </P>
<P>24&nbsp;&#8217;al-ti&#x1E6F;&#601;r<sup>a</sup>&#8216; &#8217;e&#x1E6F;-b<sup>a</sup>&#8216;al &#8217;&#257;f w&#601;&#8217;e&#x1E6F;-&#8217;&icirc;&#353; &#x1E25;&#275;mw&#333;&#x1E6F; l&#333;&#8217; &#x1E6F;&#257;&#x1E07;w&#333;&#8217;: </P>
<P>25&nbsp;pen-te&#8217;&#277;laf <font color="brown">&#8217;&#257;r&#601;&#x1E25;&#257;&#x1E6F;w&#333;</font> <font color="blue">&#8217;&#333;r&#601;&#x1E25;&#333;&#x1E6F;&#257;yw</font> w&#601;l&#257;q<sup>a</sup>&#x1E25;&#601;t&#257; mw&#333;q&#275;&#353; l&#601;naf&#601;&#353;e&#x1E35;&#257;: </P>
<P>26&nbsp;&#8217;al-t&#601;h&icirc; &#x1E07;&#601;&#x1E6F;&#333;q&#601;&#8216;&ecirc;-&#x1E35;&#257;f b<sup>a</sup>&#8216;&#333;r&#601;&#x1E07;&icirc;m ma&#353;&#353;&#257;&#8217;w&#333;&#x1E6F;: </P>
<P>27&nbsp;&#8217;im-&#8217;&ecirc;n-l&#601;&#x1E35;&#257; l&#601;&#353;all&#275;m l&#257;mm&acirc; yiqq<sup>a</sup>&#x1E25; mi&#353;&#601;k&#257;&#x1E07;&#601;&#x1E35;&#257; mit<sup>a</sup>&#x1E25;&#601;tey&#x1E35;&#257;: </P>
<P>28&nbsp;&#8217;al-tass&#275;&#x1E21; g&#601;&#x1E07;&ucirc;l &#8216;w&#333;l&#257;m &#8217;&#259;&#353;er &#8216;&#257;&#347;&ucirc; &#8217;&#259;&#x1E07;w&#333;&#x1E6F;ey&#x1E35;&#257;: </P>
<P>29&nbsp;&#x1E25;&#257;z&icirc;&#x1E6F;&#257; &#8217;&icirc;&#353;| m&acirc;&icirc;r bim&#601;la&#8217;&#x1E35;&#601;tw&#333; lif&#601;n&ecirc;-m&#601;l&#257;&#x1E35;&icirc;m yi&#x1E6F;&#601;ya&#x1E63;&#x1E63;&#257;&#x1E07; bal-yi&#x1E6F;&#601;ya&#x1E63;&#x1E63;&#275;&#x1E07; lif&#601;n&ecirc; &#x1E25;&#259;&#353;uk&icirc;m: f</P>
</TD>
</TABLE>
<P><HR>
<CENTER>
<A HREF="pro023">Next: Proverbs (Mishlei) Chapter 23</A></CENTER>
</BODY>
</HTML>
