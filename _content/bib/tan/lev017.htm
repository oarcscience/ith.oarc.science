<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev017.htm">Polyglot</A>&nbsp;
<A HREF="../kjv/lev017.htm">KJV</A>&nbsp;
<A HREF="../sep/lev017.htm">Sep</A>&nbsp;
<A HREF="../vul/lev017.htm">Vul</A>&nbsp;

<BR>
<BR><A HREF="lev.htm">Leviticus (Vayikra) Index</A><BR>
&nbsp;
<A HREF="lev016.htm">Previous</A>&nbsp;
<A HREF="lev018.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 17</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;דַּבֵּ֨ר אֶֽל־אַהֲרֹ֜ן וְאֶל־בָּנָ֗יו וְאֶל֙ כָּל־בְּנֵ֣י יִשְׂרָאֵ֔ל וְאָמַרְתָּ֖ אֲלֵיהֶ֑ם זֶ֣ה הַדָּבָ֔ר אֲשֶׁר־צִוָּ֥ה יְהוָ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אִ֥ישׁ אִישׁ֙ מִבֵּ֣ית יִשְׂרָאֵ֔ל אֲשֶׁ֨ר יִשְׁחַ֜ט שׁ֥וֹר אוֹ־כֶ֛שֶׂב אוֹ־עֵ֖ז בַּֽמַּחֲנֶ֑ה א֚וֹ אֲשֶׁ֣ר יִשְׁחַ֔ט מִח֖וּץ לַֽמַּחֲנֶֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאֶל־פֶּ֜תַח אֹ֣הֶל מוֹעֵד֮ לֹ֣א הֱבִיאוֹ֒ לְהַקְרִ֤יב קָרְבָּן֙ לַֽיהוָ֔ה לִפְנֵ֖י מִשְׁכַּ֣ן יְהוָ֑ה דָּ֣ם יֵחָשֵׁ֞ב לָאִ֤ישׁ הַהוּא֙ דָּ֣ם שָׁפָ֔ךְ וְנִכְרַ֛ת הָאִ֥ישׁ הַה֖וּא מִקֶּ֥רֶב עַמּֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לְמַעַן֩ אֲשֶׁ֨ר יָבִ֜יאוּ בְּנֵ֣י יִשְׂרָאֵ֗ל אֶֽת־זִבְחֵיהֶם֮ אֲשֶׁ֣ר הֵ֣ם זֹבְחִים֮ עַל־פְּנֵ֣י הַשָּׂדֶה֒ וֶֽהֱבִיאֻ֣ם לַֽיהוָ֗ה אֶל־פֶּ֛תַח אֹ֥הֶל מוֹעֵ֖ד אֶל־הַכֹּהֵ֑ן וְזָ֨בְח֜וּ זִבְחֵ֧י שְׁלָמִ֛ים לַֽיהוָ֖ה אוֹתָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְזָרַ֨ק הַכֹּהֵ֤ן אֶת־הַדָּם֙ עַל־מִזְבַּ֣ח יְהוָ֔ה פֶּ֖תַח אֹ֣הֶל מוֹעֵ֑ד וְהִקְטִ֣יר הַחֵ֔לֶב לְרֵ֥יחַ נִיחֹ֖חַ לַיהוָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְלֹא־יִזְבְּח֥וּ עוֹד֙ אֶת־זִבְחֵיהֶ֔ם לַשְּׂעִירִ֕ם אֲשֶׁ֛ר הֵ֥ם זֹנִ֖ים אַחֲרֵיהֶ֑ם חֻקַּ֥ת עוֹלָ֛ם תִּֽהְיֶה־זֹּ֥את לָהֶ֖ם לְדֹרֹתָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַאֲלֵהֶ֣ם תֹּאמַ֔ר אִ֥ישׁ אִישׁ֙ מִבֵּ֣ית יִשְׂרָאֵ֔ל וּמִן־הַגֵּ֖ר אֲשֶׁר־יָג֣וּר בְּתוֹכָ֑ם אֲשֶׁר־יַעֲלֶ֥ה עֹלָ֖ה אוֹ־זָֽבַח׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאֶל־פֶּ֜תַח אֹ֤הֶל מוֹעֵד֙ לֹ֣א יְבִיאֶ֔נּוּ לַעֲשׂ֥וֹת אֹת֖וֹ לַיהוָ֑ה וְנִכְרַ֛ת הָאִ֥ישׁ הַה֖וּא מֵעַמָּֽיו׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאִ֨ישׁ אִ֜ישׁ מִבֵּ֣ית יִשְׂרָאֵ֗ל וּמִן־הַגֵּר֙ הַגָּ֣ר בְּתוֹכָ֔ם אֲשֶׁ֥ר יֹאכַ֖ל כָּל־דָּ֑ם וְנָתַתִּ֣י פָנַ֗י בַּנֶּ֙פֶשׁ֙ הָאֹכֶ֣לֶת אֶת־הַדָּ֔ם וְהִכְרַתִּ֥י אֹתָ֖הּ מִקֶּ֥רֶב עַמָּֽהּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֣י נֶ֣פֶשׁ הַבָּשָׂר֮ בַּדָּ֣ם הִוא֒ וַאֲנִ֞י נְתַתִּ֤יו לָכֶם֙ עַל־הַמִּזְבֵּ֔חַ לְכַפֵּ֖ר עַל־נַפְשֹׁתֵיכֶ֑ם כִּֽי־הַדָּ֥ם ה֖וּא בַּנֶּ֥פֶשׁ יְכַפֵּֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עַל־כֵּ֤ן אָמַ֙רְתִּי֙ לִבְנֵ֣י יִשְׂרָאֵ֔ל כָּל־נֶ֥פֶשׁ מִכֶּ֖ם לֹא־תֹ֣אכַל דָּ֑ם וְהַגֵּ֛ר הַגָּ֥ר בְּתוֹכְכֶ֖ם לֹא־יֹ֥אכַל דָּֽם׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאִ֨ישׁ אִ֜ישׁ מִבְּנֵ֣י יִשְׂרָאֵ֗ל וּמִן־הַגֵּר֙ הַגָּ֣ר בְּתוֹכָ֔ם אֲשֶׁ֨ר יָצ֜וּד צֵ֥יד חַיָּ֛ה אוֹ־ע֖וֹף אֲשֶׁ֣ר יֵאָכֵ֑ל וְשָׁפַךְ֙ אֶת־דָּמ֔וֹ וְכִסָּ֖הוּ בֶּעָפָֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּֽי־נֶ֣פֶשׁ כָּל־בָּשָׂ֗ר דָּמ֣וֹ בְנַפְשׁוֹ֮ הוּא֒ וָֽאֹמַר֙ לִבְנֵ֣י יִשְׂרָאֵ֔ל דַּ֥ם כָּל־בָּשָׂ֖ר לֹ֣א תֹאכֵ֑לוּ כִּ֣י נֶ֤פֶשׁ כָּל־בָּשָׂר֙ דָּמ֣וֹ הִ֔וא כָּל־אֹכְלָ֖יו יִכָּרֵֽת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְכָל־נֶ֗פֶשׁ אֲשֶׁ֨ר תֹּאכַ֤ל נְבֵלָה֙ וּטְרֵפָ֔ה בָּאֶזְרָ֖ח וּבַגֵּ֑ר וְכִבֶּ֨ס בְּגָדָ֜יו וְרָחַ֥ץ בַּמַּ֛יִם וְטָמֵ֥א עַד־הָעֶ֖רֶב וְטָהֵֽר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאִם֙ לֹ֣א יְכַבֵּ֔ס וּבְשָׂר֖וֹ לֹ֣א יִרְחָ֑ץ וְנָשָׂ֖א עֲוֹנֽוֹ׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;dab&#275;r &#8217;el-&#8217;ah&#259;r&#333;n w&#601;&#8217;el-b&#257;n&#257;yw w&#601;&#8217;el k&#257;l-b&#601;n&ecirc; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; &#8217;&#259;l&ecirc;hem zeh had&#257;&#x1E07;&#257;r &#8217;&#259;&#353;er-&#x1E63;i&ucirc;&acirc; y&#601;hw&acirc; l&#275;&#8217;m&#333;r: </P>
<P>3&nbsp;&#8217;&icirc;&#353; &#8217;&icirc;&#353; mib&ecirc;&#x1E6F; yi&#347;&#601;r&#257;&#8217;&#275;l &#8217;&#259;&#353;er yi&#353;&#601;&#x1E25;a&#x1E6D; &#353;w&#333;r &#8217;w&#333;-&#x1E35;e&#347;e&#x1E07; &#8217;w&#333;-&#8216;&#275;z bamm<sup>a</sup>&#x1E25;&#259;neh &#8217;w&#333; &#8217;&#259;&#353;er yi&#353;&#601;&#x1E25;a&#x1E6D; mi&#x1E25;&ucirc;&#x1E63; lamm<sup>a</sup>&#x1E25;&#259;neh: </P>
<P>4&nbsp;w&#601;&#8217;el-pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F; l&#333;&#8217; h&#277;&#x1E07;&icirc;&#8217;w&#333; l&#601;haq&#601;r&icirc;&#x1E07; q&#257;r&#601;b&#257;n layhw&acirc; lif&#601;n&ecirc; mi&#353;&#601;kan y&#601;hw&acirc; d&#257;m y&#275;&#x1E25;&#257;&#353;&#275;&#x1E07; l&#257;&#8217;&icirc;&#353; hah&ucirc;&#8217; d&#257;m &#353;&#257;f&#257;&#x1E35;&#601; w&#601;ni&#x1E35;&#601;ra&#x1E6F; h&#257;&#8217;&icirc;&#353; hah&ucirc;&#8217; miqqere&#x1E07; &#8216;ammw&#333;: </P>
<P>5&nbsp;l&#601;m<sup>a</sup>&#8216;an &#8217;&#259;&#353;er y&#257;&#x1E07;&icirc;&#8217;&ucirc; b&#601;n&ecirc; yi&#347;&#601;r&#257;&#8217;&#275;l &#8217;e&#x1E6F;-zi&#x1E07;&#601;&#x1E25;&ecirc;hem &#8217;&#259;&#353;er h&#275;m z&#333;&#x1E07;&#601;&#x1E25;&icirc;m &#8216;al-p&#601;n&ecirc; ha&#347;&#347;&#257;&#x1E0F;eh weh&#277;&#x1E07;&icirc;&#8217;um layhw&acirc; &#8217;el-pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F; &#8217;el-hak&#333;h&#275;n w&#601;z&#257;&#x1E07;&#601;&#x1E25;&ucirc; zi&#x1E07;&#601;&#x1E25;&ecirc; &#353;&#601;l&#257;m&icirc;m layhw&acirc; &#8217;w&#333;&#x1E6F;&#257;m: </P>
<P>6&nbsp;w&#601;z&#257;raq hak&#333;h&#275;n &#8217;e&#x1E6F;-had&#257;m &#8216;al-miz&#601;b<sup>a</sup>&#x1E25; y&#601;hw&acirc; pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F; w&#601;hiq&#601;&#x1E6D;&icirc;r h<sup>a</sup>&#x1E25;&#275;le&#x1E07; l&#601;r&ecirc;&#x1E25;a n&icirc;&#x1E25;&#333;&#x1E25;a layhw&acirc;: </P>
<P>7&nbsp;w&#601;l&#333;&#8217;-yiz&#601;b&#601;&#x1E25;&ucirc; &#8216;w&#333;&#x1E0F; &#8217;e&#x1E6F;-zi&#x1E07;&#601;&#x1E25;&ecirc;hem la&#347;&#347;&#601;&#8216;&icirc;rim &#8217;&#259;&#353;er h&#275;m z&#333;n&icirc;m &#8217;<sup>a</sup>&#x1E25;&#259;r&ecirc;hem &#x1E25;uqqa&#x1E6F; &#8216;w&#333;l&#257;m tih&#601;yeh-zz&#333;&#8217;&#x1E6F; l&acirc;em l&#601;&#x1E0F;&#333;r&#333;&#x1E6F;&#257;m: </P>
<P>8&nbsp;wa&#8217;&#259;l&#275;hem t&#333;&#8217;mar &#8217;&icirc;&#353; &#8217;&icirc;&#353; mib&ecirc;&#x1E6F; yi&#347;&#601;r&#257;&#8217;&#275;l &ucirc;min-hag&#275;r &#8217;&#259;&#353;er-y&#257;&#x1E21;&ucirc;r b&#601;&#x1E6F;w&#333;&#x1E35;&#257;m &#8217;&#259;&#353;er-y<sup>a</sup>&#8216;&#259;leh &#8216;&#333;l&acirc; &#8217;w&#333;-z&#257;&#x1E07;<sup>a</sup>&#x1E25;: </P>
<P>9&nbsp;w&#601;&#8217;el-pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F; l&#333;&#8217; y&#601;&#x1E07;&icirc;&#8217;enn&ucirc; l<sup>a</sup>&#8216;&#259;&#347;w&#333;&#x1E6F; &#8217;&#333;&#x1E6F;w&#333; layhw&acirc; w&#601;ni&#x1E35;&#601;ra&#x1E6F; h&#257;&#8217;&icirc;&#353; hah&ucirc;&#8217; m&#275;&#8216;amm&#257;yw: </P>
<P>10&nbsp;w&#601;&#8217;&icirc;&#353; &#8217;&icirc;&#353; mib&ecirc;&#x1E6F; yi&#347;&#601;r&#257;&#8217;&#275;l &ucirc;min-hag&#275;r hag&#257;r b&#601;&#x1E6F;w&#333;&#x1E35;&#257;m &#8217;&#259;&#353;er y&#333;&#8217;&#x1E35;al k&#257;l-d&#257;m w&#601;n&#257;&#x1E6F;at&icirc; f&#257;nay bannefe&#353; h&#257;&#8217;&#333;&#x1E35;ele&#x1E6F; &#8217;e&#x1E6F;-had&#257;m w&#601;hi&#x1E35;&#601;rat&icirc; &#8217;&#333;&#x1E6F;&#257;h miqqere&#x1E07; &#8216;amm&#257;h: </P>
<P>11&nbsp;k&icirc; nefe&#353; hab&#257;&#347;&#257;r bad&#257;m hiw&#8217; wa&#8217;&#259;n&icirc; n&#601;&#x1E6F;at&icirc;w l&#257;&#x1E35;em &#8216;al-hammiz&#601;b&#275;&#x1E25;a l&#601;&#x1E35;ap&#275;r &#8216;al-naf&#601;&#353;&#333;&#x1E6F;&ecirc;&#x1E35;em k&icirc;-had&#257;m h&ucirc;&#8217; bannefe&#353; y&#601;&#x1E35;ap&#275;r: </P>
<P>12&nbsp;&#8216;al-k&#275;n &#8217;&#257;mar&#601;t&icirc; li&#x1E07;&#601;n&ecirc; yi&#347;&#601;r&#257;&#8217;&#275;l k&#257;l-nefe&#353; mikem l&#333;&#8217;-&#x1E6F;&#333;&#8217;&#x1E35;al d&#257;m w&#601;hag&#275;r hag&#257;r b&#601;&#x1E6F;w&#333;&#x1E35;&#601;&#x1E35;em l&#333;&#8217;-y&#333;&#8217;&#x1E35;al d&#257;m: s</P>
<P>13&nbsp;w&#601;&#8217;&icirc;&#353; &#8217;&icirc;&#353; mib&#601;n&ecirc; yi&#347;&#601;r&#257;&#8217;&#275;l &ucirc;min-hag&#275;r hag&#257;r b&#601;&#x1E6F;w&#333;&#x1E35;&#257;m &#8217;&#259;&#353;er y&#257;&#x1E63;&ucirc;&#x1E0F; &#x1E63;&ecirc;&#x1E0F; &#x1E25;ayy&acirc; &#8217;w&#333;-&#8216;w&#333;f &#8217;&#259;&#353;er y&#275;&#8217;&#257;&#x1E35;&#275;l w&#601;&#353;&#257;fa&#x1E35;&#601; &#8217;e&#x1E6F;-d&#257;mw&#333; w&#601;&#x1E35;iss&acirc;&ucirc; be&#8216;&#257;f&#257;r: </P>
<P>14&nbsp;k&icirc;-nefe&#353; k&#257;l-b&#257;&#347;&#257;r d&#257;mw&#333; &#x1E07;&#601;naf&#601;&#353;w&#333; h&ucirc;&#8217; w&#257;&#8217;&#333;mar li&#x1E07;&#601;n&ecirc; yi&#347;&#601;r&#257;&#8217;&#275;l dam k&#257;l-b&#257;&#347;&#257;r l&#333;&#8217; &#x1E6F;&#333;&#8217;&#x1E35;&#275;l&ucirc; k&icirc; nefe&#353; k&#257;l-b&#257;&#347;&#257;r d&#257;mw&#333; hiw&#8217; k&#257;l-&#8217;&#333;&#x1E35;&#601;l&#257;yw yik&#257;r&#275;&#x1E6F;: </P>
<P>15&nbsp;w&#601;&#x1E35;&#257;l-nefe&#353; &#8217;&#259;&#353;er t&#333;&#8217;&#x1E35;al n&#601;&#x1E07;&#275;l&acirc; &ucirc;&#x1E6D;&#601;r&#275;f&acirc; b&#257;&#8217;ez&#601;r&#257;&#x1E25; &ucirc;&#x1E07;ag&#275;r w&#601;&#x1E35;ibes b&#601;&#x1E21;&#257;&#x1E0F;&#257;yw w&#601;r&#257;&#x1E25;a&#x1E63; bammayim w&#601;&#x1E6D;&#257;m&#275;&#8217; &#8216;a&#x1E0F;-h&#257;&#8216;ere&#x1E07; w&#601;&#x1E6D;&acirc;&#275;r: </P>
<P>16&nbsp;w&#601;&#8217;im l&#333;&#8217; y&#601;&#x1E35;ab&#275;s &ucirc;&#x1E07;&#601;&#347;&#257;rw&#333; l&#333;&#8217; yir&#601;&#x1E25;&#257;&#x1E63; w&#601;n&#257;&#347;&#257;&#8217; &#8216;&#259;w&#333;nw&#333;: f</P>
</TD>
</TABLE>
<P><HR>
<CENTER>
<A HREF="lev018.htm">Next: Leviticus (Vayikra) Chapter 18</A></CENTER>
</BODY>
</HTML>
