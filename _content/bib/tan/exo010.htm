<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo010">Polyglot</A>&nbsp;
<A HREF="../kjv/exo010">KJV</A>&nbsp;
<A HREF="../sep/exo010">Sep</A>&nbsp;
<A HREF="../vul/exo010">Vul</A>&nbsp;

<BR>
<BR><A HREF="exo">Exodus (Shemot) Index</A><BR>
&nbsp;
<A HREF="exo009">Previous</A>&nbsp;
<A HREF="exo011">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 10</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר יְהוָה֙ אֶל־מֹשֶׁ֔ה בֹּ֖א אֶל־פַּרְעֹ֑ה כִּֽי־אֲנִ֞י הִכְבַּ֤דְתִּי אֶת־לִבּוֹ֙ וְאֶת־לֵ֣ב עֲבָדָ֔יו לְמַ֗עַן שִׁתִ֛י אֹתֹתַ֥י אֵ֖לֶּה בְּקִרְבּוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וּלְמַ֡עַן תְּסַפֵּר֩ בְּאָזְנֵ֨י בִנְךָ֜ וּבֶן־בִּנְךָ֗ אֵ֣ת אֲשֶׁ֤ר הִתְעַלַּ֙לְתִּי֙ בְּמִצְרַ֔יִם וְאֶת־אֹתֹתַ֖י אֲשֶׁר־שַׂ֣מְתִּי בָ֑ם וִֽידַעְתֶּ֖ם כִּי־אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּבֹ֨א מֹשֶׁ֣ה וְאַהֲרֹן֮ אֶל־פַּרְעֹה֒ וַיֹּאמְר֣וּ אֵלָ֗יו כֹּֽה־אָמַ֤ר יְהוָה֙ אֱלֹהֵ֣י הָֽעִבְרִ֔ים עַד־מָתַ֣י מֵאַ֔נְתָּ לֵעָנֹ֖ת מִפָּנָ֑י שַׁלַּ֥ח עַמִּ֖י וְיַֽעַבְדֻֽנִי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֛י אִם־מָאֵ֥ן אַתָּ֖ה לְשַׁלֵּ֣חַ אֶת־עַמִּ֑י הִנְנִ֨י מֵבִ֥יא מָחָ֛ר אַרְבֶּ֖ה בִּגְבֻלֶֽךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְכִסָּה֙ אֶת־עֵ֣ין הָאָ֔רֶץ וְלֹ֥א יוּכַ֖ל לִרְאֹ֣ת אֶת־הָאָ֑רֶץ וְאָכַ֣ל׀ אֶת־יֶ֣תֶר הַפְּלֵטָ֗ה הַנִּשְׁאֶ֤רֶת לָכֶם֙ מִן־הַבָּרָ֔ד וְאָכַל֙ אֶת־כָּל־הָעֵ֔ץ הַצֹּמֵ֥חַ לָכֶ֖ם מִן־הַשָּׂדֶֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וּמָלְא֨וּ בָתֶּ֜יךָ וּבָתֵּ֣י כָל־עֲבָדֶיךָ֮ וּבָתֵּ֣י כָל־מִצְרַיִם֒ אֲשֶׁ֨ר לֹֽא־רָא֤וּ אֲבֹתֶ֙יךָ֙ וַאֲבוֹ֣ת אֲבֹתֶ֔יךָ מִיּ֗וֹם הֱיוֹתָם֙ עַל־הָ֣אֲדָמָ֔ה עַ֖ד הַיּ֣וֹם הַזֶּ֑ה וַיִּ֥פֶן וַיֵּצֵ֖א מֵעִ֥ם פַּרְעֹֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּאמְרוּ֩ עַבְדֵ֨י פַרְעֹ֜ה אֵלָ֗יו עַד־מָתַי֙ יִהְיֶ֨ה זֶ֥ה לָ֙נוּ֙ לְמוֹקֵ֔שׁ שַׁלַּח֙ אֶת־הָ֣אֲנָשִׁ֔ים וְיַֽעַבְד֖וּ אֶת־יְהוָ֣ה אֱלֹהֵיהֶ֑ם הֲטֶ֣רֶם תֵּדַ֔ע כִּ֥י אָבְדָ֖ה מִצְרָֽיִם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיּוּשַׁ֞ב אֶת־מֹשֶׁ֤ה וְאֶֽת־אַהֲרֹן֙ אֶל־פַּרְעֹ֔ה וַיֹּ֣אמֶר אֲלֵהֶ֔ם לְכ֥וּ עִבְד֖וּ אֶת־יְהוָ֣ה אֱלֹהֵיכֶ֑ם מִ֥י וָמִ֖י הַהֹלְכִֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֣אמֶר מֹשֶׁ֔ה בִּנְעָרֵ֥ינוּ וּבִזְקֵנֵ֖ינוּ נֵלֵ֑ךְ בְּבָנֵ֨ינוּ וּבִבְנוֹתֵ֜נוּ בְּצֹאנֵ֤נוּ וּבִבְקָרֵ֙נוּ֙ נֵלֵ֔ךְ כִּ֥י חַג־יְהוָ֖ה לָֽנוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֣אמֶר אֲלֵהֶ֗ם יְהִ֨י כֵ֤ן יְהוָה֙ עִמָּכֶ֔ם כַּאֲשֶׁ֛ר אֲשַׁלַּ֥ח אֶתְכֶ֖ם וְאֶֽת־טַפְּכֶ֑ם רְא֕וּ כִּ֥י רָעָ֖ה נֶ֥גֶד פְּנֵיכֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לֹ֣א כֵ֗ן לְכֽוּ־נָ֤א הַגְּבָרִים֙ וְעִבְד֣וּ אֶת־יְהוָ֔ה כִּ֥י אֹתָ֖הּ אַתֶּ֣ם מְבַקְשִׁ֑ים וַיְגָ֣רֶשׁ אֹתָ֔ם מֵאֵ֖ת פְּנֵ֥י פַרְעֹֽה׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֨אמֶר יְהוָ֜ה אֶל־מֹשֶׁ֗ה נְטֵ֨ה יָדְךָ֜ עַל־אֶ֤רֶץ מִצְרַ֙יִם֙ בָּֽאַרְבֶּ֔ה וְיַ֖עַל עַל־אֶ֣רֶץ מִצְרָ֑יִם וְיֹאכַל֙ אֶת־כָּל־עֵ֣שֶׂב הָאָ֔רֶץ אֵ֛ת כָּל־אֲשֶׁ֥ר הִשְׁאִ֖יר הַבָּרָֽד׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֵּ֨ט מֹשֶׁ֣ה אֶת־מַטֵּהוּ֮ עַל־אֶ֣רֶץ מִצְרַיִם֒ וַֽיהוָ֗ה נִהַ֤ג ר֥וּחַ קָדִים֙ בָּאָ֔רֶץ כָּל־הַיּ֥וֹם הַה֖וּא וְכָל־הַלָּ֑יְלָה הַבֹּ֣קֶר הָיָ֔ה וְר֙וּחַ֙ הַקָּדִ֔ים נָשָׂ֖א אֶת־הָאַרְבֶּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיַּ֣עַל הָֽאַרְבֶּ֗ה עַ֚ל כָּל־אֶ֣רֶץ מִצְרַ֔יִם וַיָּ֕נַח בְּכֹ֖ל גְּב֣וּל מִצְרָ֑יִם כָּבֵ֣ד מְאֹ֔ד לְ֠פָנָיו לֹא־הָ֨יָה כֵ֤ן אַרְבֶּה֙ כָּמֹ֔הוּ וְאַחֲרָ֖יו לֹ֥א יִֽהְיֶה־כֵּֽן׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיְכַ֞ס אֶת־עֵ֣ין כָּל־הָאָרֶץ֮ וַתֶּחְשַׁ֣ךְ הָאָרֶץ֒ וַיֹּ֜אכַל אֶת־כָּל־עֵ֣שֶׂב הָאָ֗רֶץ וְאֵת֙ כָּל־פְּרִ֣י הָעֵ֔ץ אֲשֶׁ֥ר הוֹתִ֖יר הַבָּרָ֑ד וְלֹא־נוֹתַ֨ר כָּל־יֶ֧רֶק בָּעֵ֛ץ וּבְעֵ֥שֶׂב הַשָּׂדֶ֖ה בְּכָל־אֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְמַהֵ֣ר פַּרְעֹ֔ה לִקְרֹ֖א לְמֹשֶׁ֣ה וּֽלְאַהֲרֹ֑ן וַיֹּ֗אמֶר חָטָ֛אתִי לַיהוָ֥ה אֱלֹֽהֵיכֶ֖ם וְלָכֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְעַתָּ֗ה שָׂ֣א נָ֤א חַטָּאתִי֙ אַ֣ךְ הַפַּ֔עַם וְהַעְתִּ֖ירוּ לַיהוָ֣ה אֱלֹהֵיכֶ֑ם וְיָסֵר֙ מֵֽעָלַ֔י רַ֖ק אֶת־הַמָּ֥וֶת הַזֶּֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֵּצֵ֖א מֵעִ֣ם פַּרְעֹ֑ה וַיֶּעְתַּ֖ר אֶל־יְהוָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיַּהֲפֹ֨ךְ יְהוָ֤ה רֽוּחַ־יָם֙ חָזָ֣ק מְאֹ֔ד וַיִּשָּׂא֙ אֶת־הָ֣אַרְבֶּ֔ה וַיִּתְקָעֵ֖הוּ יָ֣מָּה סּ֑וּף לֹ֤א נִשְׁאַר֙ אַרְבֶּ֣ה אֶחָ֔ד בְּכֹ֖ל גְּב֥וּל מִצְרָֽיִם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיְחַזֵּ֥ק יְהוָ֖ה אֶת־לֵ֣ב פַּרְעֹ֑ה וְלֹ֥א שִׁלַּ֖ח אֶת־בְּנֵ֥י יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּ֨אמֶר יְהוָ֜ה אֶל־מֹשֶׁ֗ה נְטֵ֤ה יָֽדְךָ֙ עַל־הַשָּׁמַ֔יִם וִ֥יהִי חֹ֖שֶׁךְ עַל־אֶ֣רֶץ מִצְרָ֑יִם וְיָמֵ֖שׁ חֹֽשֶׁךְ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֵּ֥ט מֹשֶׁ֛ה אֶת־יָד֖וֹ עַל־הַשָּׁמָ֑יִם וַיְהִ֧י חֹֽשֶׁךְ־אֲפֵלָ֛ה בְּכָל־אֶ֥רֶץ מִצְרַ֖יִם שְׁלֹ֥שֶׁת יָמִֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;לֹֽא־רָא֞וּ אִ֣ישׁ אֶת־אָחִ֗יו וְלֹא־קָ֛מוּ אִ֥ישׁ מִתַּחְתָּ֖יו שְׁלֹ֣שֶׁת יָמִ֑ים וּֽלְכָל־בְּנֵ֧י יִשְׂרָאֵ֛ל הָ֥יָה א֖וֹר בְּמוֹשְׁבֹתָֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּקְרָ֨א פַרְעֹ֜ה אֶל־מֹשֶׁ֗ה וַיֹּ֙אמֶר֙ לְכוּ֙ עִבְד֣וּ אֶת־יְהוָ֔ה רַ֛ק צֹאנְכֶ֥ם וּבְקַרְכֶ֖ם יֻצָּ֑ג גַּֽם־טַפְּכֶ֖ם יֵלֵ֥ךְ עִמָּכֶֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּ֣אמֶר מֹשֶׁ֔ה גַּם־אַתָּ֛ה תִּתֵּ֥ן בְּיָדֵ֖נוּ זְבָחִ֣ים וְעֹל֑וֹת וְעָשִׂ֖ינוּ לַיהוָ֥ה אֱלֹהֵֽינוּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְגַם־מִקְנֵ֜נוּ יֵלֵ֣ךְ עִמָּ֗נוּ לֹ֤א תִשָּׁאֵר֙ פַּרְסָ֔ה כִּ֚י מִמֶּ֣נּוּ נִקַּ֔ח לַעֲבֹ֖ד אֶת־יְהוָ֣ה אֱלֹהֵ֑ינוּ וַאֲנַ֣חְנוּ לֹֽא־נֵדַ֗ע מַֽה־נַּעֲבֹד֙ אֶת־יְהוָ֔ה עַד־בֹּאֵ֖נוּ שָֽׁמָּה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיְחַזֵּ֥ק יְהוָ֖ה אֶת־לֵ֣ב פַּרְעֹ֑ה וְלֹ֥א אָבָ֖ה לְשַׁלְּחָֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֹּֽאמֶר־ל֥וֹ פַרְעֹ֖ה לֵ֣ךְ מֵעָלָ֑י הִשָּׁ֣מֶר לְךָ֗ אֶל־תֹּ֙סֶף֙ רְא֣וֹת פָּנַ֔י כִּ֗י בְּי֛וֹם רְאֹתְךָ֥ פָנַ֖י תָּמֽוּת׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֹּ֥אמֶר מֹשֶׁ֖ה כֵּ֣ן דִּבַּ֑רְתָּ לֹא־אֹסִ֥ף ע֖וֹד רְא֥וֹת פָּנֶֽיךָ׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh b&#333;&#8217; &#8217;el-par&#601;&#8216;&#333;h k&icirc;-&#8217;&#259;n&icirc; hi&#x1E35;&#601;ba&#x1E0F;&#601;t&icirc; &#8217;e&#x1E6F;-libw&#333; w&#601;&#8217;e&#x1E6F;-l&#275;&#x1E07; &#8216;&#259;&#x1E07;&#257;&#x1E0F;&#257;yw l&#601;m<sup>a</sup>&#8216;an &#353;i&#x1E6F;&icirc; &#8217;&#333;&#x1E6F;&#333;&#x1E6F;ay &#8217;&#275;lleh b&#601;qir&#601;bw&#333;: </P>
<P>2&nbsp;&ucirc;l&#601;m<sup>a</sup>&#8216;an t&#601;sap&#275;r b&#601;&#8217;&#257;z&#601;n&ecirc; &#x1E07;in&#601;&#x1E35;&#257; &ucirc;&#x1E07;en-bin&#601;&#x1E35;&#257; &#8217;&#275;&#x1E6F; &#8217;&#259;&#353;er hi&#x1E6F;&#601;&#8216;allal&#601;t&icirc; b&#601;mi&#x1E63;&#601;rayim w&#601;&#8217;e&#x1E6F;-&#8217;&#333;&#x1E6F;&#333;&#x1E6F;ay &#8217;&#259;&#353;er-&#347;am&#601;t&icirc; &#x1E07;&#257;m w&icirc;&#x1E0F;<sup>a</sup>&#8216;&#601;tem k&icirc;-&#8217;&#259;n&icirc; y&#601;hw&acirc;: </P>
<P>3&nbsp;wayy&#257;&#x1E07;&#333;&#8217; m&#333;&#353;eh w&#601;&#8217;ah&#259;r&#333;n &#8217;el-par&#601;&#8216;&#333;h wayy&#333;&#8217;m&#601;r&ucirc; &#8217;&#275;l&#257;yw k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; h&#257;&#8216;i&#x1E07;&#601;r&icirc;m &#8216;a&#x1E0F;-m&#257;&#x1E6F;ay m&#275;&#8217;an&#601;t&#257; l&#275;&#8216;&#257;n&#333;&#x1E6F; mip&#257;n&#257;y &#353;all<sup>a</sup>&#x1E25; &#8216;amm&icirc; w&#601;y<sup>a</sup>&#8216;a&#x1E07;&#601;&#x1E0F;un&icirc;: </P>
<P>4&nbsp;k&icirc; &#8217;im-m&#257;&#8217;&#275;n &#8217;at&acirc; l&#601;&#353;all&#275;&#x1E25;a &#8217;e&#x1E6F;-&#8216;amm&icirc; hin&#601;n&icirc; m&#275;&#x1E07;&icirc;&#8217; m&#257;&#x1E25;&#257;r &#8217;ar&#601;beh bi&#x1E21;&#601;&#x1E07;ule&#x1E35;&#257;: </P>
<P>5&nbsp;w&#601;&#x1E35;iss&acirc; &#8217;e&#x1E6F;-&#8216;&ecirc;n h&#257;&#8217;&#257;re&#x1E63; w&#601;l&#333;&#8217; y&ucirc;&#x1E35;al lir&#601;&#8217;&#333;&#x1E6F; &#8217;e&#x1E6F;-h&#257;&#8217;&#257;re&#x1E63; w&#601;&#8217;&#257;&#x1E35;al| &#8217;e&#x1E6F;-ye&#x1E6F;er hap&#601;l&#275;&#x1E6D;&acirc; hanni&#353;&#601;&#8217;ere&#x1E6F; l&#257;&#x1E35;em min-hab&#257;r&#257;&#x1E0F; w&#601;&#8217;&#257;&#x1E35;al &#8217;e&#x1E6F;-k&#257;l-h&#257;&#8216;&#275;&#x1E63; ha&#x1E63;&#x1E63;&#333;m&#275;&#x1E25;a l&#257;&#x1E35;em min-ha&#347;&#347;&#257;&#x1E0F;eh: </P>
<P>6&nbsp;&ucirc;m&#257;l&#601;&#8217;&ucirc; &#x1E07;&#257;tey&#x1E35;&#257; &ucirc;&#x1E07;&#257;t&ecirc; &#x1E35;&#257;l-&#8216;&#259;&#x1E07;&#257;&#x1E0F;ey&#x1E35;&#257; &ucirc;&#x1E07;&#257;t&ecirc; &#x1E35;&#257;l-mi&#x1E63;&#601;rayim &#8217;&#259;&#353;er l&#333;&#8217;-r&#257;&#8217;&ucirc; &#8217;&#259;&#x1E07;&#333;&#x1E6F;ey&#x1E35;&#257; wa&#8217;&#259;&#x1E07;w&#333;&#x1E6F; &#8217;&#259;&#x1E07;&#333;&#x1E6F;ey&#x1E35;&#257; m&icirc;yw&#333;m h&#277;yw&#333;&#x1E6F;&#257;m &#8216;al-h&#257;&#8217;&#259;&#x1E0F;&#257;m&acirc; &#8216;a&#x1E0F; hayyw&#333;m hazzeh wayyifen wayy&#275;&#x1E63;&#275;&#8217; m&#275;&#8216;im par&#601;&#8216;&#333;h: </P>
<P>7&nbsp;wayy&#333;&#8217;m&#601;r&ucirc; &#8216;a&#x1E07;&#601;&#x1E0F;&ecirc; far&#601;&#8216;&#333;h &#8217;&#275;l&#257;yw &#8216;a&#x1E0F;-m&#257;&#x1E6F;ay yih&#601;yeh zeh l&#257;n&ucirc; l&#601;mw&#333;q&#275;&#353; &#353;all<sup>a</sup>&#x1E25; &#8217;e&#x1E6F;-h&#257;&#8217;&#259;n&#257;&#353;&icirc;m w&#601;y<sup>a</sup>&#8216;a&#x1E07;&#601;&#x1E0F;&ucirc; &#8217;e&#x1E6F;-y&#601;hw&acirc; &#8217;&#277;l&#333;h&ecirc;hem h&#259;&#x1E6D;erem t&#275;&#x1E0F;<sup>a</sup>&#8216; k&icirc; &#8217;&#257;&#x1E07;&#601;&#x1E0F;&acirc; mi&#x1E63;&#601;r&#257;yim: </P>
<P>8&nbsp;wayy&ucirc;&#353;a&#x1E07; &#8217;e&#x1E6F;-m&#333;&#353;eh w&#601;&#8217;e&#x1E6F;-&#8217;ah&#259;r&#333;n &#8217;el-par&#601;&#8216;&#333;h wayy&#333;&#8217;mer &#8217;&#259;l&#275;hem l&#601;&#x1E35;&ucirc; &#8216;i&#x1E07;&#601;&#x1E0F;&ucirc; &#8217;e&#x1E6F;-y&#601;hw&acirc; &#8217;&#277;l&#333;h&ecirc;&#x1E35;em m&icirc; w&#257;m&icirc; hah&#333;l&#601;&#x1E35;&icirc;m: </P>
<P>9&nbsp;wayy&#333;&#8217;mer m&#333;&#353;eh bin&#601;&#8216;&#257;r&ecirc;n&ucirc; &ucirc;&#x1E07;iz&#601;q&#275;n&ecirc;n&ucirc; n&#275;l&#275;&#x1E35;&#601; b&#601;&#x1E07;&#257;n&ecirc;n&ucirc; &ucirc;&#x1E07;i&#x1E07;&#601;nw&#333;&#x1E6F;&#275;n&ucirc; b&#601;&#x1E63;&#333;&#8217;n&#275;n&ucirc; &ucirc;&#x1E07;i&#x1E07;&#601;q&#257;r&#275;n&ucirc; n&#275;l&#275;&#x1E35;&#601; k&icirc; &#x1E25;a&#x1E21;-y&#601;hw&acirc; l&#257;n&ucirc;: </P>
<P>10&nbsp;wayy&#333;&#8217;mer &#8217;&#259;l&#275;hem y&#601;h&icirc; &#x1E35;&#275;n y&#601;hw&acirc; &#8216;imm&#257;&#x1E35;em ka&#8217;&#259;&#353;er &#8217;&#259;&#353;all<sup>a</sup>&#x1E25; &#8217;e&#x1E6F;&#601;&#x1E35;em w&#601;&#8217;e&#x1E6F;-&#x1E6D;ap&#601;&#x1E35;em r&#601;&#8217;&ucirc; k&icirc; r&#257;&#8216;&acirc; ne&#x1E21;e&#x1E0F; p&#601;n&ecirc;&#x1E35;em: </P>
<P>11&nbsp;l&#333;&#8217; &#x1E35;&#275;n l&#601;&#x1E35;&ucirc;-n&#257;&#8217; hag&#601;&#x1E07;&#257;r&icirc;m w&#601;&#8216;i&#x1E07;&#601;&#x1E0F;&ucirc; &#8217;e&#x1E6F;-y&#601;hw&acirc; k&icirc; &#8217;&#333;&#x1E6F;&#257;h &#8217;atem m&#601;&#x1E07;aq&#601;&#353;&icirc;m way&#601;&#x1E21;&#257;re&#353; &#8217;&#333;&#x1E6F;&#257;m m&#275;&#8217;&#275;&#x1E6F; p&#601;n&ecirc; far&#601;&#8216;&#333;h: f</P>
<P>12&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh n&#601;&#x1E6D;&#275;h y&#257;&#x1E0F;&#601;&#x1E35;&#257; &#8216;al-&#8217;ere&#x1E63; mi&#x1E63;&#601;rayim b&#257;&#8217;ar&#601;beh w&#601;y<sup>a</sup>&#8216;al &#8216;al-&#8217;ere&#x1E63; mi&#x1E63;&#601;r&#257;yim w&#601;y&#333;&#8217;&#x1E35;al &#8217;e&#x1E6F;-k&#257;l-&#8216;&#275;&#347;e&#x1E07; h&#257;&#8217;&#257;re&#x1E63; &#8217;&#275;&#x1E6F; k&#257;l-&#8217;&#259;&#353;er hi&#353;&#601;&#8217;&icirc;r hab&#257;r&#257;&#x1E0F;: </P>
<P>13&nbsp;wayy&#275;&#x1E6D; m&#333;&#353;eh &#8217;e&#x1E6F;-ma&#x1E6D;&#x1E6D;&#275;h&ucirc; &#8216;al-&#8217;ere&#x1E63; mi&#x1E63;&#601;rayim wayhw&acirc; niha&#x1E21; r&ucirc;&#x1E25;a q&#257;&#x1E0F;&icirc;m b&#257;&#8217;&#257;re&#x1E63; k&#257;l-hayyw&#333;m hah&ucirc;&#8217; w&#601;&#x1E35;&#257;l-hall&#257;y&#601;l&acirc; hab&#333;qer h&#257;y&acirc; w&#601;r&ucirc;&#x1E25;a haqq&#257;&#x1E0F;&icirc;m n&#257;&#347;&#257;&#8217; &#8217;e&#x1E6F;-h&#257;&#8217;ar&#601;beh: </P>
<P>14&nbsp;wayy<sup>a</sup>&#8216;al h&#257;&#8217;ar&#601;beh &#8216;al k&#257;l-&#8217;ere&#x1E63; mi&#x1E63;&#601;rayim wayy&#257;n<sup>a</sup>&#x1E25; b&#601;&#x1E35;&#333;l g&#601;&#x1E07;&ucirc;l mi&#x1E63;&#601;r&#257;yim k&#257;&#x1E07;&#275;&#x1E0F; m&#601;&#8217;&#333;&#x1E0F; l&#601;f&#257;n&#257;yw l&#333;&#8217;-h&#257;y&acirc; &#x1E35;&#275;n &#8217;ar&#601;beh k&#257;m&#333;h&ucirc; w&#601;&#8217;<sup>a</sup>&#x1E25;&#259;r&#257;yw l&#333;&#8217; yih&#601;yeh-k&#275;n: </P>
<P>15&nbsp;way&#601;&#x1E35;as &#8217;e&#x1E6F;-&#8216;&ecirc;n k&#257;l-h&#257;&#8217;&#257;re&#x1E63; wate&#x1E25;&#601;&#353;a&#x1E35;&#601; h&#257;&#8217;&#257;re&#x1E63; wayy&#333;&#8217;&#x1E35;al &#8217;e&#x1E6F;-k&#257;l-&#8216;&#275;&#347;e&#x1E07; h&#257;&#8217;&#257;re&#x1E63; w&#601;&#8217;&#275;&#x1E6F; k&#257;l-p&#601;r&icirc; h&#257;&#8216;&#275;&#x1E63; &#8217;&#259;&#353;er hw&#333;&#x1E6F;&icirc;r hab&#257;r&#257;&#x1E0F; w&#601;l&#333;&#8217;-nw&#333;&#x1E6F;ar k&#257;l-yereq b&#257;&#8216;&#275;&#x1E63; &ucirc;&#x1E07;&#601;&#8216;&#275;&#347;e&#x1E07; ha&#347;&#347;&#257;&#x1E0F;eh b&#601;&#x1E35;&#257;l-&#8217;ere&#x1E63; mi&#x1E63;&#601;r&#257;yim: </P>
<P>16&nbsp;way&#601;mah&#275;r par&#601;&#8216;&#333;h liq&#601;r&#333;&#8217; l&#601;m&#333;&#353;eh &ucirc;l&#601;&#8217;ah&#259;r&#333;n wayy&#333;&#8217;mer &#x1E25;&#257;&#x1E6D;&#257;&#8217;&#x1E6F;&icirc; layhw&acirc; &#8217;&#277;l&#333;h&ecirc;&#x1E35;em w&#601;l&#257;&#x1E35;em: </P>
<P>17&nbsp;w&#601;&#8216;at&acirc; &#347;&#257;&#8217; n&#257;&#8217; &#x1E25;a&#x1E6D;&#x1E6D;&#257;&#8217;&#x1E6F;&icirc; &#8217;a&#x1E35;&#601; hap<sup>a</sup>&#8216;am w&#601;h<sup>a</sup>&#8216;&#601;t&icirc;r&ucirc; layhw&acirc; &#8217;&#277;l&#333;h&ecirc;&#x1E35;em w&#601;y&#257;s&#275;r m&#275;&#8216;&#257;lay raq &#8217;e&#x1E6F;-hamm&#257;we&#x1E6F; hazzeh: </P>
<P>18&nbsp;wayy&#275;&#x1E63;&#275;&#8217; m&#275;&#8216;im par&#601;&#8216;&#333;h wayye&#8216;&#601;tar &#8217;el-y&#601;hw&acirc;: </P>
<P>19&nbsp;wayyah&#259;f&#333;&#x1E35;&#601; y&#601;hw&acirc; r&ucirc;&#x1E25;a-y&#257;m &#x1E25;&#257;z&#257;q m&#601;&#8217;&#333;&#x1E0F; wayyi&#347;&#347;&#257;&#8217; &#8217;e&#x1E6F;-h&#257;&#8217;ar&#601;beh wayyi&#x1E6F;&#601;q&#257;&#8216;&#275;h&ucirc; y&#257;mm&acirc; ss&ucirc;f l&#333;&#8217; ni&#353;&#601;&#8217;ar &#8217;ar&#601;beh &#8217;e&#x1E25;&#257;&#x1E0F; b&#601;&#x1E35;&#333;l g&#601;&#x1E07;&ucirc;l mi&#x1E63;&#601;r&#257;yim: </P>
<P>20&nbsp;way&#601;&#x1E25;azz&#275;q y&#601;hw&acirc; &#8217;e&#x1E6F;-l&#275;&#x1E07; par&#601;&#8216;&#333;h w&#601;l&#333;&#8217; &#353;ill<sup>a</sup>&#x1E25; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l: f</P>
<P>21&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh n&#601;&#x1E6D;&#275;h y&#257;&#x1E0F;&#601;&#x1E35;&#257; &#8216;al-ha&#353;&#353;&#257;mayim w&icirc;h&icirc; &#x1E25;&#333;&#353;e&#x1E35;&#601; &#8216;al-&#8217;ere&#x1E63; mi&#x1E63;&#601;r&#257;yim w&#601;y&#257;m&#275;&#353; &#x1E25;&#333;&#353;e&#x1E35;&#601;: </P>
<P>22&nbsp;wayy&#275;&#x1E6D; m&#333;&#353;eh &#8217;e&#x1E6F;-y&#257;&#x1E0F;w&#333; &#8216;al-ha&#353;&#353;&#257;m&#257;yim way&#601;h&icirc; &#x1E25;&#333;&#353;e&#x1E35;&#601;-&#8217;&#259;f&#275;l&acirc; b&#601;&#x1E35;&#257;l-&#8217;ere&#x1E63; mi&#x1E63;&#601;rayim &#353;&#601;l&#333;&#353;e&#x1E6F; y&#257;m&icirc;m: </P>
<P>23&nbsp;l&#333;&#8217;-r&#257;&#8217;&ucirc; &#8217;&icirc;&#353; &#8217;e&#x1E6F;-&#8217;&#257;&#x1E25;&icirc;w w&#601;l&#333;&#8217;-q&#257;m&ucirc; &#8217;&icirc;&#353; mit<sup>a</sup>&#x1E25;&#601;t&#257;yw &#353;&#601;l&#333;&#353;e&#x1E6F; y&#257;m&icirc;m &ucirc;l&#601;&#x1E35;&#257;l-b&#601;n&ecirc; yi&#347;&#601;r&#257;&#8217;&#275;l h&#257;y&acirc; &#8217;w&#333;r b&#601;mw&#333;&#353;&#601;&#x1E07;&#333;&#x1E6F;&#257;m: </P>
<P>24&nbsp;wayyiq&#601;r&#257;&#8217; far&#601;&#8216;&#333;h &#8217;el-m&#333;&#353;eh wayy&#333;&#8217;mer l&#601;&#x1E35;&ucirc; &#8216;i&#x1E07;&#601;&#x1E0F;&ucirc; &#8217;e&#x1E6F;-y&#601;hw&acirc; raq &#x1E63;&#333;&#8217;n&#601;&#x1E35;em &ucirc;&#x1E07;&#601;qar&#601;&#x1E35;em yu&#x1E63;&#x1E63;&#257;&#x1E21; gam-&#x1E6D;ap&#601;&#x1E35;em y&#275;l&#275;&#x1E35;&#601; &#8216;imm&#257;&#x1E35;em: </P>
<P>25&nbsp;wayy&#333;&#8217;mer m&#333;&#353;eh gam-&#8217;at&acirc; tit&#275;n b&#601;y&#257;&#x1E0F;&#275;n&ucirc; z&#601;&#x1E07;&#257;&#x1E25;&icirc;m w&#601;&#8216;&#333;lw&#333;&#x1E6F; w&#601;&#8216;&#257;&#347;&icirc;n&ucirc; layhw&acirc; &#8217;&#277;l&#333;h&ecirc;n&ucirc;: </P>
<P>26&nbsp;w&#601;&#x1E21;am-miq&#601;n&#275;n&ucirc; y&#275;l&#275;&#x1E35;&#601; &#8216;imm&#257;n&ucirc; l&#333;&#8217; &#x1E6F;i&#353;&#353;&#257;&#8217;&#275;r par&#601;s&acirc; k&icirc; mimmenn&ucirc; niqq<sup>a</sup>&#x1E25; l<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-y&#601;hw&acirc; &#8217;&#277;l&#333;h&ecirc;n&ucirc; wa&#8217;&#259;n<sup>a</sup>&#x1E25;&#601;n&ucirc; l&#333;&#8217;-n&#275;&#x1E0F;<sup>a</sup>&#8216; mah-nn<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-y&#601;hw&acirc; &#8216;a&#x1E0F;-b&#333;&#8217;&#275;n&ucirc; &#353;&#257;mm&acirc;: </P>
<P>27&nbsp;way&#601;&#x1E25;azz&#275;q y&#601;hw&acirc; &#8217;e&#x1E6F;-l&#275;&#x1E07; par&#601;&#8216;&#333;h w&#601;l&#333;&#8217; &#8217;&#257;&#x1E07;&acirc; l&#601;&#353;all&#601;&#x1E25;&#257;m: </P>
<P>28&nbsp;wayy&#333;&#8217;mer-lw&#333; far&#601;&#8216;&#333;h l&#275;&#x1E35;&#601; m&#275;&#8216;&#257;l&#257;y hi&#353;&#353;&#257;mer l&#601;&#x1E35;&#257; &#8217;el-t&#333;sef r&#601;&#8217;w&#333;&#x1E6F; p&#257;nay k&icirc; b&#601;yw&#333;m r&#601;&#8217;&#333;&#x1E6F;&#601;&#x1E35;&#257; f&#257;nay t&#257;m&ucirc;&#x1E6F;: </P>
<P>29&nbsp;wayy&#333;&#8217;mer m&#333;&#353;eh k&#275;n dibar&#601;t&#257; l&#333;&#8217;-&#8217;&#333;sif &#8216;w&#333;&#x1E0F; r&#601;&#8217;w&#333;&#x1E6F; p&#257;ney&#x1E35;&#257;: f</P>
</TD>
</TABLE>
<P><HR>
<CENTER>
<A HREF="exo011">Next: Exodus (Shemot) Chapter 11</A></CENTER>
</BODY>
</HTML>
