<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 62</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa062">Polyglot</A>&nbsp;
<A HREF="../kjv/psa062">KJV</A>&nbsp;
<A HREF="../sep/psa062">Sep</A>&nbsp;
<A HREF="../vul/psa062">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa061">Previous</A>&nbsp;
<A HREF="psa063">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 62</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֥חַ עַֽל־יְדוּת֗וּן מִזְמ֥וֹר לְדָוִֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אַ֣ךְ אֶל־אֱ֭לֹהִים דּֽוּמִיָּ֣ה נַפְשִׁ֑י מִ֝מֶּ֗נּוּ יְשׁוּעָתִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אַךְ־ה֣וּא צ֭וּרִי וִֽישׁוּעָתִ֑י מִ֝שְׂגַּבִּ֗י לֹא־אֶמּ֥וֹט רַבָּֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;עַד־אָ֤נָה׀ תְּהֽוֹתְת֣וּ עַל<font color="red"><sup>1</font></sup> אִישׁ֮ תְּרָצְּח֪וּ כֻ֫לְּכֶ֥ם כְּקִ֥יר נָט֑וּי גָּ֝דֵ֗ר הַדְּחוּיָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אַ֤ךְ מִשְּׂאֵת֨וֹ׀ יָעֲצ֣וּ לְהַדִּיחַ֮ יִרְצ֪וּ כָ֫זָ֥ב בְּפִ֥יו יְבָרֵ֑כוּ וּ֝בְקִרְבָּ֗ם יְקַלְלוּ־סֶֽלָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אַ֣ךְ לֵ֭אלֹהִים דּ֣וֹמִּי נַפְשִׁ֑י כִּי־מִ֝מֶּ֗נּוּ תִּקְוָתִֽי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אַךְ־ה֣וּא צ֭וּרִי וִֽישׁוּעָתִ֑י מִ֝שְׂגַּבִּ֗י לֹ֣א אֶמּֽוֹט׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עַל־אֱ֭לֹהִים יִשְׁעִ֣י וּכְבוֹדִ֑י צוּר־עֻזִּ֥י מַ֝חְסִ֗י בֵּֽאלֹהִֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;בִּטְח֘וּ ב֤וֹ בְכָל־עֵ֨ת׀ עָ֗ם שִׁפְכֽוּ־לְפָנָ֥יו לְבַבְכֶ֑ם אֱלֹהִ֖ים מַחֲסֶה־לָּ֣נוּ סֶֽלָה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אַ֤ךְ׀ הֶ֥בֶל בְּנֵֽי־אָדָם֮ כָּזָ֪ב בְּנֵ֫י אִ֥ישׁ בְּמֹאזְנַ֥יִם לַעֲל֑וֹת הֵ֝֗מָּה מֵהֶ֥בֶל יָֽחַד׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אַל־תִּבְטְח֣וּ בְעֹשֶׁק֮ וּבְגָזֵ֪ל אַל־תֶּ֫הְבָּ֥לוּ חַ֤יִל׀ כִּֽי־יָנ֑וּב אַל־תָּשִׁ֥יתוּ לֵֽב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אַחַ֤ת׀ דִּבֶּ֬ר אֱלֹהִ֗ים שְׁתַּֽיִם־ז֥וּ שָׁמָ֑עְתִּי כִּ֥י עֹ֝֗ז לֵאלֹהִֽים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּלְךָֽ־אֲדֹנָ֥י חָ֑סֶד כִּֽי־אַתָּ֨ה תְשַׁלֵּ֖ם לְאִ֣ישׁ כְּֽמַעֲשֵֽׂהוּ׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a &#8216;al-y&#601;&#x1E0F;&ucirc;&#x1E6F;&ucirc;n miz&#601;mw&#333;r l&#601;&#x1E0F;&#257;wi&#x1E0F;: </P>
<P>2&nbsp;&#8217;a&#x1E35;&#601; &#8217;el-&#8217;&#277;l&#333;h&icirc;m d&ucirc;m&icirc;y&acirc; naf&#601;&#353;&icirc; mimmenn&ucirc; y&#601;&#353;&ucirc;&#8216;&#257;&#x1E6F;&icirc;: </P>
<P>3&nbsp;&#8217;a&#x1E35;&#601;-h&ucirc;&#8217; &#x1E63;&ucirc;r&icirc; w&icirc;&#353;&ucirc;&#8216;&#257;&#x1E6F;&icirc; mi&#347;&#601;gab&icirc; l&#333;&#8217;-&#8217;emmw&#333;&#x1E6D; rab&acirc;: </P>
<P>4&nbsp;&#8216;a&#x1E0F;-&#8217;&#257;n&acirc;| t&#601;hw&#333;&#x1E6F;&#601;&#x1E6F;&ucirc; &#8216;al<font color="red"><sup>1</font></sup> &#8217;&icirc;&#353; t&#601;r&#257;&#x1E63;&#x1E63;&#601;&#x1E25;&ucirc; &#x1E35;ull&#601;&#x1E35;em k&#601;q&icirc;r n&#257;&#x1E6D;&ucirc;y g&#257;&#x1E0F;&#275;r had&#601;&#x1E25;&ucirc;y&acirc;: </P>
<P>5&nbsp;&#8217;a&#x1E35;&#601; mi&#347;&#347;&#601;&#8217;&#275;&#x1E6F;w&#333;| y&#257;&#8216;&#259;&#x1E63;&ucirc; l&#601;had&icirc;&#x1E25;a yir&#601;&#x1E63;&ucirc; &#x1E35;&#257;z&#257;&#x1E07; b&#601;f&icirc;w y&#601;&#x1E07;&#257;r&#275;&#x1E35;&ucirc; &ucirc;&#x1E07;&#601;qir&#601;b&#257;m y&#601;qal&#601;l&ucirc;-sel&acirc;: </P>
<P>6&nbsp;&#8217;a&#x1E35;&#601; l&#275;&#8217;l&#333;h&icirc;m dw&#333;mm&icirc; naf&#601;&#353;&icirc; k&icirc;-mimmenn&ucirc; tiq&#601;w&#257;&#x1E6F;&icirc;: </P>
<P>7&nbsp;&#8217;a&#x1E35;&#601;-h&ucirc;&#8217; &#x1E63;&ucirc;r&icirc; w&icirc;&#353;&ucirc;&#8216;&#257;&#x1E6F;&icirc; mi&#347;&#601;gab&icirc; l&#333;&#8217; &#8217;emmw&#333;&#x1E6D;: </P>
<P>8&nbsp;&#8216;al-&#8217;&#277;l&#333;h&icirc;m yi&#353;&#601;&#8216;&icirc; &ucirc;&#x1E35;&#601;&#x1E07;w&#333;&#x1E0F;&icirc; &#x1E63;&ucirc;r-&#8216;uzz&icirc; m<sup>a</sup>&#x1E25;&#601;s&icirc; b&#275;&#8217;l&#333;h&icirc;m: </P>
<P>9&nbsp;bi&#x1E6D;&#601;&#x1E25;&ucirc; &#x1E07;w&#333; &#x1E07;&#601;&#x1E35;&#257;l-&#8216;&#275;&#x1E6F;| &#8216;&#257;m &#353;if&#601;&#x1E35;&ucirc;-l&#601;f&#257;n&#257;yw l&#601;&#x1E07;a&#x1E07;&#601;&#x1E35;em &#8217;&#277;l&#333;h&icirc;m m<sup>a</sup>&#x1E25;&#259;seh-ll&#257;n&ucirc; sel&acirc;: </P>
<P>10&nbsp;&#8217;a&#x1E35;&#601;| he&#x1E07;el b&#601;n&ecirc;-&#8217;&#257;&#x1E0F;&#257;m k&#257;z&#257;&#x1E07; b&#601;n&ecirc; &#8217;&icirc;&#353; b&#601;m&#333;&#8217;z&#601;nayim l<sup>a</sup>&#8216;&#259;lw&#333;&#x1E6F; h&#275;mm&acirc; m&#275;he&#x1E07;el y&#257;&#x1E25;a&#x1E0F;: </P>
<P>11&nbsp;&#8217;al-ti&#x1E07;&#601;&#x1E6D;&#601;&#x1E25;&ucirc; &#x1E07;&#601;&#8216;&#333;&#353;eq &ucirc;&#x1E07;&#601;&#x1E21;&#257;z&#275;l &#8217;al-teh&#601;b&#257;l&ucirc; &#x1E25;ayil| k&icirc;-y&#257;n&ucirc;&#x1E07; &#8217;al-t&#257;&#353;&icirc;&#x1E6F;&ucirc; l&#275;&#x1E07;: </P>
<P>12&nbsp;&#8217;<sup>a</sup>&#x1E25;a&#x1E6F;| diber &#8217;&#277;l&#333;h&icirc;m &#353;&#601;tayim-z&ucirc; &#353;&#257;m&#257;&#8216;&#601;t&icirc; k&icirc; &#8216;&#333;z l&#275;&#8217;l&#333;h&icirc;m: </P>
<P>13&nbsp;&ucirc;l&#601;&#x1E35;&#257;-&#8217;&#259;&#x1E0F;&#333;n&#257;y &#x1E25;&#257;se&#x1E0F; k&icirc;-&#8217;at&acirc; &#x1E6F;&#601;&#353;all&#275;m l&#601;&#8217;&icirc;&#353; k&#601;m<sup>a</sup>&#8216;&#259;&#347;&#275;h&ucirc;: </P>
</TD>
</TABLE>
<P><HR>
<CENTER>
<A HREF="psa063">Next: Psalms (Tehilim) Chapter 63</A></CENTER>
</BODY>
</HTML>
