[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa047)  [KJV](../kjv/isa047)  [Sep](../sep/isa047) 
[Vul](../vul/isa047)   
  
[Isaiah (Yisheyah) Index](isa)  
  [Previous](isa046)  [Next](isa048) 

------------------------------------------------------------------------

### Tanach (Hebrew): Isaiah (Yisheyah) Chapter 47

‎<span id="001">1</span> ‏רְדִ֣י׀ וּשְׁבִ֣י עַל־עָפָ֗ר בְּתוּלַת֙
בַּת־בָּבֶ֔ל שְׁבִי־לָאָ֥רֶץ אֵין־כִּסֵּ֖א בַּת־כַּשְׂדִּ֑ים כִּ֣י לֹ֤א
תוֹסִ֙יפִי֙ יִקְרְאוּ־לָ֔ךְ רַכָּ֖ה וַעֲנֻגָּֽה׃

‎<span id="002">2</span> ‏קְחִ֥י רֵחַ֖יִם וְטַ֣חֲנִי קָ֑מַח גַּלִּ֨י
צַמָּתֵ֧ךְ חֶשְׂפִּי־שֹׁ֛בֶל גַּלִּי־שׁ֖וֹק עִבְרִ֥י נְהָרֽוֹת׃

‎<span id="003">3</span> ‏תִּגָּל֙ עֶרְוָתֵ֔ךְ גַּ֥ם תֵּרָאֶ֖ה
חֶרְפָּתֵ֑ךְ נָקָ֣ם אֶקָּ֔ח וְלֹ֥א אֶפְגַּ֖ע אָדָֽם׃ ס

‎<span id="004">4</span> ‏גֹּאֲלֵ֕נוּ יְהוָ֥ה צְבָא֖וֹת שְׁמ֑וֹ קְד֖וֹשׁ
יִשְׂרָאֵֽל׃

‎<span id="005">5</span> ‏שְׁבִ֥י דוּמָ֛ם וּבֹ֥אִי בַחֹ֖שֶׁךְ
בַּת־כַּשְׂדִּ֑ים כִּ֣י לֹ֤א תוֹסִ֙יפִי֙ יִקְרְאוּ־לָ֔ךְ גְּבֶ֖רֶת
מַמְלָכֽוֹת׃

‎<span id="006">6</span> ‏קָצַ֣פְתִּי עַל־עַמִּ֗י חִלַּ֙לְתִּי֙
נַחֲלָתִ֔י וָאֶתְּנֵ֖ם בְּיָדֵ֑ךְ לֹא־שַׂ֤מְתְּ לָהֶם֙ רַחֲמִ֔ים
עַל־זָקֵ֕ן הִכְבַּ֥דְתְּ עֻלֵּ֖ךְ מְאֹֽד׃

‎<span id="007">7</span> ‏וַתֹּ֣אמְרִ֔י לְעוֹלָ֖ם אֶהְיֶ֣ה גְבָ֑רֶת עַ֣ד
לֹא־שַׂ֥מְתְּ אֵ֙לֶּה֙ עַל־לִבֵּ֔ךְ לֹ֥א זָכַ֖רְתְּ אַחֲרִיתָֽהּ׃ ס

‎<span id="008">8</span> ‏וְעַתָּ֞ה שִׁמְעִי־זֹ֤את עֲדִינָה֙
הַיּוֹשֶׁ֣בֶת לָבֶ֔טַח הָאֹֽמְרָה֙ בִּלְבָ֔בָהּ אֲנִ֖י וְאַפְסִ֣י ע֑וֹד
לֹ֤א אֵשֵׁב֙ אַלְמָנָ֔ה וְלֹ֥א אֵדַ֖ע שְׁכֽוֹל׃

‎<span id="009">9</span> ‏וְתָבֹאנָה֩ לָּ֨ךְ שְׁתֵּי־אֵ֥לֶּה רֶ֛גַע
בְּי֥וֹם אֶחָ֖ד שְׁכ֣וֹל וְאַלְמֹ֑ן כְּתֻמָּם֙ בָּ֣אוּ עָלַ֔יִךְ בְּרֹ֣ב
כְּשָׁפַ֔יִךְ בְּעָצְמַ֥ת חֲבָרַ֖יִךְ מְאֹֽד׃

‎<span id="010">10</span> ‏וַתִּבְטְחִ֣י בְרָעָתֵ֗ךְ אָמַרְתְּ֙ אֵ֣ין
רֹאָ֔נִי חָכְמָתֵ֥ךְ וְדַעְתֵּ֖ךְ הִ֣יא שׁוֹבְבָ֑תֶךְ וַתֹּאמְרִ֣י
בְלִבֵּ֔ךְ אֲנִ֖י וְאַפְסִ֥י עֽוֹד׃

‎<span id="011">11</span> ‏וּבָ֧א עָלַ֣יִךְ רָעָ֗ה לֹ֤א תֵדְעִי֙
שַׁחְרָ֔הּ וְתִפֹּ֤ל עָלַ֙יִךְ֙ הוָֹ֔ה לֹ֥א תוּכְלִ֖י כַּפְּרָ֑הּ
וְתָבֹ֨א עָלַ֧יִךְ פִּתְאֹ֛ם שׁוֹאָ֖ה לֹ֥א תֵדָֽעִי׃

‎<span id="012">12</span> ‏עִמְדִי־נָ֤א בַחֲבָרַ֙יִךְ֙ וּבְרֹ֣ב
כְּשָׁפַ֔יִךְ בַּאֲשֶׁ֥ר יָגַ֖עַתְּ מִנְּעוּרָ֑יִךְ אוּלַ֛י תּוּכְלִ֥י
הוֹעִ֖יל אוּלַ֥י תַּעֲרֽוֹצִי׃

‎<span id="013">13</span> ‏נִלְאֵ֖ית בְּרֹ֣ב עֲצָתָ֑יִךְ יַעַמְדוּ־נָ֨א
וְיוֹשִׁיעֻ֜ךְ הברו הֹבְרֵ֣י שָׁמַ֗יִם הַֽחֹזִים֙ בַּכּ֣וֹכָבִ֔ים
מֽוֹדִיעִם֙ לֶחֳדָשִׁ֔ים מֵאֲשֶׁ֥ר יָבֹ֖אוּ עָלָֽיִךְ׃

‎<span id="014">14</span> ‏הִנֵּ֨ה הָי֤וּ כְקַשׁ֙ אֵ֣שׁ שְׂרָפָ֔תַם
לֹֽא־יַצִּ֥ילוּ אֶת־נַפְשָׁ֖ם מִיַּ֣ד לֶֽהָבָ֑ה אֵין־גַּחֶ֣לֶת לַחְמָ֔ם
א֖וּר לָשֶׁ֥בֶת נֶגְדּֽוֹ׃

‎<span id="015">15</span> ‏כֵּ֥ן הָיוּ־לָ֖ךְ אֲשֶׁ֣ר יָגָ֑עַתְּ
סֹחֲרַ֣יִךְ מִנְּעוּרַ֗יִךְ אִ֤ישׁ לְעֶבְרוֹ֙ תָּע֔וּ אֵ֖ין
מוֹשִׁיעֵֽךְ׃ ס

1 rəḏî\| ûšəḇî ‘al-‘āfār bəṯûlaṯ baṯ-bāḇel šəḇî-lā’āreṣ ’ên-kissē’
baṯ-kaśədîm kî lō’ ṯwōsîfî yiqərə’û-lāḵə rakâ w<sup>a</sup>‘ănugâ:

2 qəḥî rēḥayim wəṭ<sup>a</sup>ḥănî qām<sup>a</sup>ḥ gallî ṣammāṯēḵə
ḥeśəpî-šōḇel gallî-šwōq ‘iḇərî nəhārwōṯ:

3 tigāl ‘erəwāṯēḵə gam tērā’eh ḥerəpāṯēḵə nāqām ’eqqāḥ wəlō’
’efəg<sup>a</sup>‘ ’āḏām: s

4 gō’ălēnû yəhwâ ṣəḇā’wōṯ šəmwō qəḏwōš yiśərā’ēl:

5 šəḇî ḏûmām ûḇō’î ḇ<sup>a</sup>ḥōšeḵə baṯ-kaśədîm kî lō’ ṯwōsîfî
yiqərə’û-lāḵə gəḇereṯ maməlāḵwōṯ:

6 qāṣafətî ‘al-‘ammî ḥillalətî n<sup>a</sup>ḥălāṯî wā’etənēm bəyāḏēḵə
lō’-śamətə lâem r<sup>a</sup>ḥămîm ‘al-zāqēn hiḵəbaḏətə ‘ullēḵə mə’ōḏ:

7 watō’mərî lə‘wōlām ’ehəyeh ḡəḇāreṯ ‘aḏ lō’-śamətə ’ēlleh ‘al-libēḵə
lō’ zāḵarətə ’<sup>a</sup>ḥărîṯāh: s

8 wə‘atâ šimə‘î-zō’ṯ ‘ăḏînâ hayywōšeḇeṯ lāḇeṭ<sup>a</sup>ḥ hā’ōmərâ
biləḇāḇāh ’ănî wə’afəsî ‘wōḏ lō’ ’ēšēḇ ’aləmānâ wəlō’ ’ēḏ<sup>a</sup>‘
šəḵwōl:

9 wəṯāḇō’nâ llāḵə šətê-’ēlleh reḡ<sup>a</sup>‘ bəywōm ’eḥāḏ šəḵwōl
wə’aləmōn kəṯummām bā’û ‘ālayiḵə bərōḇ kəšāfayiḵə bə‘āṣəmaṯ ḥăḇārayiḵə
mə’ōḏ:

10 watiḇəṭəḥî ḇərā‘āṯēḵə ’āmarətə ’ên rō’ānî ḥāḵəmāṯēḵə
wəḏ<sup>a</sup>‘ətēḵə hî’ šwōḇəḇāṯeḵə watō’mərî ḇəlibēḵə ’ănî wə’afəsî
‘wōḏ:

11 ûḇā’ ‘ālayiḵə rā‘â lō’ ṯēḏə‘î š<sup>a</sup>ḥərāh wəṯipōl ‘ālayiḵə
hwōâ lō’ ṯûḵəlî kapərāh wəṯāḇō’ ‘ālayiḵə piṯə’ōm šwō’â lō’ ṯēḏā‘î:

12 ‘iməḏî-nā’ ḇ<sup>a</sup>ḥăḇārayiḵə ûḇərōḇ kəšāfayiḵə ba’ăšer
yāḡ<sup>a</sup>‘atə minnə‘ûrāyiḵə ’ûlay tûḵəlî hwō‘îl ’ûlay
t<sup>a</sup>‘ărwōṣî:

13 nilə’êṯ bərōḇ ‘ăṣāṯāyiḵə y<sup>a</sup>‘aməḏû-nā’ wəywōšî‘uḵə hāḇərû
hōḇərê šāmayim h<sup>a</sup>ḥōzîm bakwōḵāḇîm mwōḏî‘im leḥŏḏāšîm mē’ăšer
yāḇō’û ‘ālāyiḵə:

14 hinnēh hāyû ḵəqaš ’ēš śərāfāṯam lō’-yaṣṣîlû ’eṯ-nafəšām mîyaḏ lehāḇâ
’ên-g<sup>a</sup>ḥeleṯ l<sup>a</sup>ḥəmām ’ûr lāšeḇeṯ neḡədwō:

15 kēn hāyû-lāḵə ’ăšer yāḡā‘atə sōḥărayiḵə minnə‘ûrayiḵə ’îš lə‘eḇərwō
tā‘û ’ên mwōšî‘ēḵə: s

------------------------------------------------------------------------

[Next: Isaiah (Yisheyah) Chapter 48](isa048)
