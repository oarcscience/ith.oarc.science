<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa022">Polyglot</A>&nbsp;
<A HREF="../kjv/isa022">KJV</A>&nbsp;
<A HREF="../sep/isa022">Sep</A>&nbsp;
<A HREF="../vul/isa022">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa021">Previous</A>&nbsp;
<A HREF="isa023">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 22</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מַשָּׂ֖א גֵּ֣יא חִזָּי֑וֹן מַה־לָּ֣ךְ אֵפ֔וֹא כִּֽי־עָלִ֥ית כֻּלָּ֖ךְ לַגַּגּֽוֹת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;תְּשֻׁא֣וֹת׀ מְלֵאָ֗ה עִ֚יר הֽוֹמִיָּ֔ה קִרְיָ֖ה עַלִּיזָ֑ה חֲלָלַ֙יִךְ֙ לֹ֣א חַלְלֵי־חֶ֔רֶב וְלֹ֖א מֵתֵ֥י מִלְחָמָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כָּל־קְצִינַ֥יִךְ נָֽדְדוּ־יַ֖חַד מִקֶּ֣שֶׁת אֻסָּ֑רוּ כָּל־נִמְצָאַ֙יִךְ֙ אֻסְּר֣וּ יַחְדָּ֔ו מֵרָח֖וֹק בָּרָֽחוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;עַל־כֵּ֥ן אָמַ֛רְתִּי שְׁע֥וּ מִנִּ֖י אֲמָרֵ֣ר בַּבֶּ֑כִי אַל־תָּאִ֣יצוּ לְנַֽחֲמֵ֔נִי עַל־שֹׁ֖ד בַּת־עַמִּֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֣י יוֹם֩ מְהוּמָ֨ה וּמְבוּסָ֜ה וּמְבוּכָ֗ה לַֽאדֹנָ֧י יְהוִ֛ה צְבָא֖וֹת בְּגֵ֣יא חִזָּי֑וֹן מְקַרְקַ֥ר קִ֖ר וְשׁ֥וֹעַ אֶל־הָהָֽר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְעֵילָם֙ נָשָׂ֣א אַשְׁפָּ֔ה בְּרֶ֥כֶב אָדָ֖ם פָּֽרָשִׁ֑ים וְקִ֥יר עֵרָ֖ה מָגֵֽן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְהִ֥י מִבְחַר־עֲמָקַ֖יִךְ מָ֣לְאוּ רָ֑כֶב וְהַפָּ֣רָשִׁ֔ים שֹׁ֖ת שָׁ֥תוּ הַשָּֽׁעְרָה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְגַ֕ל אֵ֖ת מָסַ֣ךְ יְהוּדָ֑ה וַתַּבֵּט֙ בַּיּ֣וֹם הַה֔וּא אֶל־נֶ֖שֶׁק בֵּ֥ית הַיָּֽעַר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאֵ֨ת בְּקִיעֵ֧י עִיר־דָּוִ֛ד רְאִיתֶ֖ם כִּי־רָ֑בּוּ וַֽתְּקַבְּצ֔וּ אֶת־מֵ֥י הַבְּרֵכָ֖ה הַתַּחְתּוֹנָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאֶת־בָּתֵּ֥י יְרוּשָׁלִַ֖ם סְפַרְתֶּ֑ם וַתִּתְֿצוּ֙ הַבָּ֣תִּ֔ים לְבַצֵּ֖ר הַחוֹמָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּמִקְוָ֣ה׀ עֲשִׂיתֶ֗ם בֵּ֚ין הַחֹ֣מֹתַ֔יִם לְמֵ֖י הַבְּרֵכָ֣ה הַיְשָׁנָ֑ה וְלֹ֤א הִבַּטְתֶּם֙ אֶל־עֹשֶׂ֔יהָ וְיֹצְרָ֥הּ מֵֽרָח֖וֹק לֹ֥א רְאִיתֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּקְרָ֗א אֲדֹנָ֧י יְהוִ֛ה צְבָא֖וֹת בַּיּ֣וֹם הַה֑וּא לִבְכִי֙ וּלְמִסְפֵּ֔ד וּלְקָרְחָ֖ה וְלַחֲגֹ֥ר שָֽׂק׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהִנֵּ֣ה׀ שָׂשׂ֣וֹן וְשִׂמְחָ֗ה הָרֹ֤ג׀ בָּקָר֙ וְשָׁחֹ֣ט צֹ֔אן אָכֹ֥ל בָּשָׂ֖ר וְשָׁת֣וֹת יָ֑יִן אָכ֣וֹל וְשָׁת֔וֹ כִּ֥י מָחָ֖ר נָמֽוּת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְנִגְלָ֥ה בְאָזְנָ֖י יְהוָ֣ה צְבָא֑וֹת אִם־יְ֠כֻפַּר הֶעָוֹן֙ הַזֶּ֤ה לָכֶם֙ עַד־תְּמֻת֔וּן אָמַ֛ר אֲדֹנָ֥י יְהוִ֖ה צְבָאֽוֹת׃ פ</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כֹּ֥ה אָמַ֛ר אֲדֹנָ֥י יְהוִ֖ה צְבָא֑וֹת לֶךְ־בֹּא֙ אֶל־הַסֹּכֵ֣ן הַזֶּ֔ה עַל־שֶׁבְנָ֖א אֲשֶׁ֥ר עַל־הַבָּֽיִת׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;מַה־לְּךָ֥ פֹה֙ וּמִ֣י לְךָ֣ פֹ֔ה כִּֽי־חָצַ֧בְתָּ לְּךָ֛ פֹּ֖ה קָ֑בֶר חֹצְבִ֤י מָרוֹם֙ קִבְר֔וֹ חֹקְקִ֥י בַסֶּ֖לַע מִשְׁכָּ֥ן לֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הִנֵּ֤ה יְהוָה֙ מְטַלְטֶלְךָ֔ טַלְטֵלָ֖ה גָּ֑בֶר וְעֹטְךָ֖ עָטֹֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;צָנ֤וֹף יִצְנָפְךָ֙ צְנֵפָ֔ה כַּדּ֕וּר אֶל־אֶ֖רֶץ רַחֲבַ֣ת יָדָ֑יִם שָׁ֣מָּה תָמ֗וּת וְשָׁ֙מָּה֙ מַרְכְּב֣וֹת כְּבוֹדֶ֔ךָ קְל֖וֹן בֵּ֥ית אֲדֹנֶֽיךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַהֲדַפְתִּ֖יךָ מִמַּצָּבֶ֑ךָ וּמִמַּעֲמָֽדְךָ֖ יֶהֶרְסֶֽךָ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְהָיָ֖ה בַּיּ֣וֹם הַה֑וּא וְקָרָ֣אתִי לְעַבְדִּ֔י לְאֶלְיָקִ֖ים בֶּן־חִלְקִיָּֽהוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהִלְבַּשְׁתִּ֣יו כֻּתָּנְתֶּ֗ךָ וְאַבְנֵֽטְךָ֙ אֲחַזְּקֶ֔נּוּ וּמֶֽמְשֶׁלְתְּךָ֖<font color="red"><sup>1</font></sup> אֶתֵּ֣ן בְּיָד֑וֹ וְהָיָ֥ה לְאָ֛ב לְיוֹשֵׁ֥ב יְרוּשָׁלִַ֖ם וּלְבֵ֥ית יְהוּדָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְנָתַתִּ֛י מַפְתֵּ֥חַ בֵּית־דָּוִ֖ד עַל־שִׁכְמ֑וֹ וּפָתַח֙ וְאֵ֣ין סֹגֵ֔ר וְסָגַ֖ר וְאֵ֥ין פֹּתֵֽחַ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּתְקַעְתִּ֥יו יָתֵ֖ד בְּמָק֣וֹם נֶאֱמָ֑ן וְהָיָ֛ה לְכִסֵּ֥א כָב֖וֹד לְבֵ֥ית אָבִֽיו׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְתָל֨וּ עָלָ֜יו כֹּ֣ל׀ כְּב֣וֹד בֵּית־אָבִ֗יו הַצֶּֽאֱצָאִים֙ וְהַצְּפִע֔וֹת כֹּ֖ל כְּלֵ֣י הַקָּטָ֑ן מִכְּלֵי֙ הָֽאַגָּנ֔וֹת וְעַ֖ד כָּל־כְּלֵ֥י הַנְּבָלִֽים׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;בַּיּ֣וֹם הַה֗וּא נְאֻם֙ יְהוָ֣ה צְבָא֔וֹת תָּמוּשׁ֙ הַיָּתֵ֔ד הַתְּקוּעָ֖ה בְּמָק֣וֹם נֶאֱמָ֑ן וְנִגְדְּעָ֣ה וְנָפְלָ֗ה וְנִכְרַת֙ הַמַּשָּׂ֣א אֲשֶׁר־עָלֶ֔יהָ כִּ֥י יְהוָ֖ה דִּבֵּֽר׃ ס</P>
</TD>
<TD WIDTH="50%">
<P>1&nbsp;ma&#347;&#347;&#257;&#8217; g&ecirc;&#8217; &#x1E25;izz&#257;yw&#333;n mah-ll&#257;&#x1E35;&#601; &#8217;&#275;fw&#333;&#8217; k&icirc;-&#8216;&#257;l&icirc;&#x1E6F; kull&#257;&#x1E35;&#601; lagagw&#333;&#x1E6F;: </P>
<P>2&nbsp;t&#601;&#353;u&#8217;w&#333;&#x1E6F;| m&#601;l&#275;&#8217;&acirc; &#8216;&icirc;r hw&#333;m&icirc;y&acirc; qir&#601;y&acirc; &#8216;all&icirc;z&acirc; &#x1E25;&#259;l&#257;layi&#x1E35;&#601; l&#333;&#8217; &#x1E25;al&#601;l&ecirc;-&#x1E25;ere&#x1E07; w&#601;l&#333;&#8217; m&#275;&#x1E6F;&ecirc; mil&#601;&#x1E25;&#257;m&acirc;: </P>
<P>3&nbsp;k&#257;l-q&#601;&#x1E63;&icirc;nayi&#x1E35;&#601; n&#257;&#x1E0F;&#601;&#x1E0F;&ucirc;-y<sup>a</sup>&#x1E25;a&#x1E0F; miqqe&#353;e&#x1E6F; &#8217;uss&#257;r&ucirc; k&#257;l-nim&#601;&#x1E63;&#257;&#8217;ayi&#x1E35;&#601; &#8217;uss&#601;r&ucirc; y<sup>a</sup>&#x1E25;&#601;d&#257;w m&#275;r&#257;&#x1E25;w&#333;q b&#257;r&#257;&#x1E25;&ucirc;: </P>
<P>4&nbsp;&#8216;al-k&#275;n &#8217;&#257;mar&#601;t&icirc; &#353;&#601;&#8216;&ucirc; minn&icirc; &#8217;&#259;m&#257;r&#275;r babe&#x1E35;&icirc; &#8217;al-t&#257;&#8217;&icirc;&#x1E63;&ucirc; l&#601;n<sup>a</sup>&#x1E25;&#259;m&#275;n&icirc; &#8216;al-&#353;&#333;&#x1E0F; ba&#x1E6F;-&#8216;amm&icirc;: </P>
<P>5&nbsp;k&icirc; yw&#333;m m&#601;h&ucirc;m&acirc; &ucirc;m&#601;&#x1E07;&ucirc;s&acirc; &ucirc;m&#601;&#x1E07;&ucirc;&#x1E35;&acirc; la&#8217;&#x1E0F;&#333;n&#257;y y&#601;hwih &#x1E63;&#601;&#x1E07;&#257;&#8217;w&#333;&#x1E6F; b&#601;&#x1E21;&ecirc;&#8217; &#x1E25;izz&#257;yw&#333;n m&#601;qar&#601;qar qir w&#601;&#353;w&#333;&#8216;a &#8217;el-h&acirc;&#257;r: </P>
<P>6&nbsp;w&#601;&#8216;&ecirc;l&#257;m n&#257;&#347;&#257;&#8217; &#8217;a&#353;&#601;p&acirc; b&#601;re&#x1E35;e&#x1E07; &#8217;&#257;&#x1E0F;&#257;m p&#257;r&#257;&#353;&icirc;m w&#601;q&icirc;r &#8216;&#275;r&acirc; m&#257;&#x1E21;&#275;n: </P>
<P>7&nbsp;way&#601;h&icirc; mi&#x1E07;&#601;&#x1E25;ar-&#8216;&#259;m&#257;qayi&#x1E35;&#601; m&#257;l&#601;&#8217;&ucirc; r&#257;&#x1E35;e&#x1E07; w&#601;hap&#257;r&#257;&#353;&icirc;m &#353;&#333;&#x1E6F; &#353;&#257;&#x1E6F;&ucirc; ha&#353;&#353;&#257;&#8216;&#601;r&acirc;: </P>
<P>8&nbsp;way&#601;&#x1E21;al &#8217;&#275;&#x1E6F; m&#257;sa&#x1E35;&#601; y&#601;h&ucirc;&#x1E0F;&acirc; watab&#275;&#x1E6D; bayyw&#333;m hah&ucirc;&#8217; &#8217;el-ne&#353;eq b&ecirc;&#x1E6F; hayy&#257;&#8216;ar: </P>
<P>9&nbsp;w&#601;&#8217;&#275;&#x1E6F; b&#601;q&icirc;&#8216;&ecirc; &#8216;&icirc;r-d&#257;wi&#x1E0F; r&#601;&#8217;&icirc;&#x1E6F;em k&icirc;-r&#257;b&ucirc; wat&#601;qab&#601;&#x1E63;&ucirc; &#8217;e&#x1E6F;-m&ecirc; hab&#601;r&#275;&#x1E35;&acirc; hat<sup>a</sup>&#x1E25;&#601;tw&#333;n&acirc;: </P>
<P>10&nbsp;w&#601;&#8217;e&#x1E6F;-b&#257;t&ecirc; y&#601;r&ucirc;&#353;&#257;laim s&#601;far&#601;tem wati&#x1E6F;&#601;&#x1E63;&ucirc; hab&#257;t&icirc;m l&#601;&#x1E07;a&#x1E63;&#x1E63;&#275;r h<sup>a</sup>&#x1E25;w&#333;m&acirc;: </P>
<P>11&nbsp;&ucirc;miq&#601;w&acirc;| &#8216;&#259;&#347;&icirc;&#x1E6F;em b&ecirc;n h<sup>a</sup>&#x1E25;&#333;m&#333;&#x1E6F;ayim l&#601;m&ecirc; hab&#601;r&#275;&#x1E35;&acirc; hay&#601;&#353;&#257;n&acirc; w&#601;l&#333;&#8217; hiba&#x1E6D;&#601;tem &#8217;el-&#8216;&#333;&#347;eyh&#257; w&#601;y&#333;&#x1E63;&#601;r&#257;h m&#275;r&#257;&#x1E25;w&#333;q l&#333;&#8217; r&#601;&#8217;&icirc;&#x1E6F;em: </P>
<P>12&nbsp;wayyiq&#601;r&#257;&#8217; &#8217;&#259;&#x1E0F;&#333;n&#257;y y&#601;hwih &#x1E63;&#601;&#x1E07;&#257;&#8217;w&#333;&#x1E6F; bayyw&#333;m hah&ucirc;&#8217; li&#x1E07;&#601;&#x1E35;&icirc; &ucirc;l&#601;mis&#601;p&#275;&#x1E0F; &ucirc;l&#601;q&#257;r&#601;&#x1E25;&acirc; w&#601;l<sup>a</sup>&#x1E25;&#259;&#x1E21;&#333;r &#347;&#257;q: </P>
<P>13&nbsp;w&#601;hinn&#275;h| &#347;&#257;&#347;w&#333;n w&#601;&#347;im&#601;&#x1E25;&acirc; h&#257;r&#333;&#x1E21;| b&#257;q&#257;r w&#601;&#353;&#257;&#x1E25;&#333;&#x1E6D; &#x1E63;&#333;&#8217;n &#8217;&#257;&#x1E35;&#333;l b&#257;&#347;&#257;r w&#601;&#353;&#257;&#x1E6F;w&#333;&#x1E6F; y&#257;yin &#8217;&#257;&#x1E35;w&#333;l w&#601;&#353;&#257;&#x1E6F;w&#333; k&icirc; m&#257;&#x1E25;&#257;r n&#257;m&ucirc;&#x1E6F;: </P>
<P>14&nbsp;w&#601;ni&#x1E21;&#601;l&acirc; &#x1E07;&#601;&#8217;&#257;z&#601;n&#257;y y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;im-y&#601;&#x1E35;upar he&#8216;&#257;w&#333;n hazzeh l&#257;&#x1E35;em &#8216;a&#x1E0F;-t&#601;mu&#x1E6F;&ucirc;n &#8217;&#257;mar &#8217;&#259;&#x1E0F;&#333;n&#257;y y&#601;hwih &#x1E63;&#601;&#x1E07;&#257;&#8217;w&#333;&#x1E6F;: f</P>
<P>15&nbsp;k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &#x1E63;&#601;&#x1E07;&#257;&#8217;w&#333;&#x1E6F; le&#x1E35;&#601;-b&#333;&#8217; &#8217;el-hass&#333;&#x1E35;&#275;n hazzeh &#8216;al-&#353;e&#x1E07;&#601;n&#257;&#8217; &#8217;&#259;&#353;er &#8216;al-hab&#257;yi&#x1E6F;: </P>
<P>16&nbsp;mah-ll&#601;&#x1E35;&#257; f&#333;h &ucirc;m&icirc; l&#601;&#x1E35;&#257; f&#333;h k&icirc;-&#x1E25;&#257;&#x1E63;a&#x1E07;&#601;t&#257; ll&#601;&#x1E35;&#257; p&#333;h q&#257;&#x1E07;er &#x1E25;&#333;&#x1E63;&#601;&#x1E07;&icirc; m&#257;rw&#333;m qi&#x1E07;&#601;rw&#333; &#x1E25;&#333;q&#601;q&icirc; &#x1E07;assel<sup>a</sup>&#8216; mi&#353;&#601;k&#257;n lw&#333;: </P>
<P>17&nbsp;hinn&#275;h y&#601;hw&acirc; m&#601;&#x1E6D;al&#601;&#x1E6D;el&#601;&#x1E35;&#257; &#x1E6D;al&#601;&#x1E6D;&#275;l&acirc; g&#257;&#x1E07;er w&#601;&#8216;&#333;&#x1E6D;&#601;&#x1E35;&#257; &#8216;&#257;&#x1E6D;&#333;h: </P>
<P>18&nbsp;&#x1E63;&#257;nw&#333;f yi&#x1E63;&#601;n&#257;f&#601;&#x1E35;&#257; &#x1E63;&#601;n&#275;f&acirc; kad&ucirc;r &#8217;el-&#8217;ere&#x1E63; r<sup>a</sup>&#x1E25;&#259;&#x1E07;a&#x1E6F; y&#257;&#x1E0F;&#257;yim &#353;&#257;mm&acirc; &#x1E6F;&#257;m&ucirc;&#x1E6F; w&#601;&#353;&#257;mm&acirc; mar&#601;k&#601;&#x1E07;w&#333;&#x1E6F; k&#601;&#x1E07;w&#333;&#x1E0F;e&#x1E35;&#257; q&#601;lw&#333;n b&ecirc;&#x1E6F; &#8217;&#259;&#x1E0F;&#333;ney&#x1E35;&#257;: </P>
<P>19&nbsp;wah&#259;&#x1E0F;af&#601;t&icirc;&#x1E35;&#257; mimma&#x1E63;&#x1E63;&#257;&#x1E07;e&#x1E35;&#257; &ucirc;mimm<sup>a</sup>&#8216;&#259;m&#257;&#x1E0F;&#601;&#x1E35;&#257; yeher&#601;se&#x1E35;&#257;: </P>
<P>20&nbsp;w&#601;h&#257;y&acirc; bayyw&#333;m hah&ucirc;&#8217; w&#601;q&#257;r&#257;&#8217;&#x1E6F;&icirc; l&#601;&#8216;a&#x1E07;&#601;d&icirc; l&#601;&#8217;el&#601;y&#257;q&icirc;m ben-&#x1E25;il&#601;q&icirc;y&acirc;&ucirc;: </P>
<P>21&nbsp;w&#601;hil&#601;ba&#353;&#601;t&icirc;w kut&#257;n&#601;te&#x1E35;&#257; w&#601;&#8217;a&#x1E07;&#601;n&#275;&#x1E6D;&#601;&#x1E35;&#257; &#8217;&#259;&#x1E25;azz&#601;qenn&ucirc; &ucirc;mem&#601;&#353;el&#601;t&#601;&#x1E35;&#257;<font color="red"><sup>1</font></sup> &#8217;et&#275;n b&#601;y&#257;&#x1E0F;w&#333; w&#601;h&#257;y&acirc; l&#601;&#8217;&#257;&#x1E07; l&#601;yw&#333;&#353;&#275;&#x1E07; y&#601;r&ucirc;&#353;&#257;laim &ucirc;l&#601;&#x1E07;&ecirc;&#x1E6F; y&#601;h&ucirc;&#x1E0F;&acirc;: </P>
<P>22&nbsp;w&#601;n&#257;&#x1E6F;at&icirc; maf&#601;t&#275;&#x1E25;a b&ecirc;&#x1E6F;-d&#257;wi&#x1E0F; &#8216;al-&#353;i&#x1E35;&#601;mw&#333; &ucirc;f&#257;&#x1E6F;<sup>a</sup>&#x1E25; w&#601;&#8217;&ecirc;n s&#333;&#x1E21;&#275;r w&#601;s&#257;&#x1E21;ar w&#601;&#8217;&ecirc;n p&#333;&#x1E6F;&#275;&#x1E25;a: </P>
<P>23&nbsp;&ucirc;&#x1E6F;&#601;q<sup>a</sup>&#8216;&#601;t&icirc;w y&#257;&#x1E6F;&#275;&#x1E0F; b&#601;m&#257;qw&#333;m ne&#8217;&#277;m&#257;n w&#601;h&#257;y&acirc; l&#601;&#x1E35;iss&#275;&#8217; &#x1E35;&#257;&#x1E07;w&#333;&#x1E0F; l&#601;&#x1E07;&ecirc;&#x1E6F; &#8217;&#257;&#x1E07;&icirc;w: </P>
<P>24&nbsp;w&#601;&#x1E6F;&#257;l&ucirc; &#8216;&#257;l&#257;yw k&#333;l| k&#601;&#x1E07;w&#333;&#x1E0F; b&ecirc;&#x1E6F;-&#8217;&#257;&#x1E07;&icirc;w ha&#x1E63;&#x1E63;e&#8217;&#277;&#x1E63;&#257;&#8217;&icirc;m w&#601;ha&#x1E63;&#x1E63;&#601;fi&#8216;w&#333;&#x1E6F; k&#333;l k&#601;l&ecirc; haqq&#257;&#x1E6D;&#257;n mik&#601;l&ecirc; h&#257;&#8217;ag&#257;nw&#333;&#x1E6F; w&#601;&#8216;a&#x1E0F; k&#257;l-k&#601;l&ecirc; hann&#601;&#x1E07;&#257;l&icirc;m: </P>
<P>25&nbsp;bayyw&#333;m hah&ucirc;&#8217; n&#601;&#8217;um y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; t&#257;m&ucirc;&#353; hayy&#257;&#x1E6F;&#275;&#x1E0F; hat&#601;q&ucirc;&#8216;&acirc; b&#601;m&#257;qw&#333;m ne&#8217;&#277;m&#257;n w&#601;ni&#x1E21;&#601;d&#601;&#8216;&acirc; w&#601;n&#257;f&#601;l&acirc; w&#601;ni&#x1E35;&#601;ra&#x1E6F; hamma&#347;&#347;&#257;&#8217; &#8217;&#259;&#353;er-&#8216;&#257;leyh&#257; k&icirc; y&#601;hw&acirc; dib&#275;r: s</P>
</TD>
</TABLE>
<P><HR>
<CENTER>
<A HREF="isa023">Next: Isaiah (Yisheyah) Chapter 23</A></CENTER>
</BODY>
</HTML>
