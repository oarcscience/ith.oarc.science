<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Malachi (Malakhi): Malachi (Malakhi) Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mal002.htm">Polyglot</A>&nbsp;
<A HREF="../kjv/mal002.htm">KJV</A>&nbsp;
<A HREF="../sep/mal002.htm">Sep</A>&nbsp;
<A HREF="../vul/mal002.htm">Vul</A>&nbsp;

<BR>
<BR><A HREF="mal.htm">Malachi (Malakhi) Index</A><BR>
&nbsp;
<A HREF="mal001.htm">Previous</A>&nbsp;
<A HREF="mal003.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Malachi (Malakhi) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְעַתָּ֗ה אֲלֵיכֶ֛ם הַמִּצְוָ֥ה הַזֹּ֖את הַכֹּהֲנִֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אִם־לֹ֣א תִשְׁמְע֡וּ וְאִם־לֹא֩ תָשִׂ֨ימוּ עַל־לֵ֜ב לָתֵ֧ת כָּב֣וֹד לִשְׁמִ֗י אָמַר֙ יְהוָ֣ה צְבָא֔וֹת וְשִׁלַּחְתִּ֤י בָכֶם֙ אֶת־הַמְּאֵרָ֔ה וְאָרוֹתִ֖י אֶת־בִּרְכֽוֹתֵיכֶ֑ם וְגַם֙ אָרוֹתִ֔יהָ כִּ֥י אֵינְכֶ֖ם שָׂמִ֥ים עַל־לֵֽב׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הִנְנִ֨י גֹעֵ֤ר לָכֶם֙ אֶת־הַזֶּ֔רַע וְזֵרִ֤יתִי פֶ֙רֶשׁ֙ עַל־פְּנֵיכֶ֔ם פֶּ֖רֶשׁ חַגֵּיכֶ֑ם וְנָשָׂ֥א אֶתְכֶ֖ם אֵלָֽיו׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וִֽידַעְתֶּ֕ם כִּ֚י שִׁלַּ֣חְתִּי אֲלֵיכֶ֔ם אֵ֖ת הַמִּצְוָ֣ה הַזֹּ֑את לִֽהְי֤וֹת בְּרִיתִי֙ אֶת־לֵוִ֔י אָמַ֖ר יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בְּרִיתִ֣י׀ הָיְתָ֣ה אִתּ֗וֹ הַֽחַיִּים֙ וְהַ֨שָּׁל֔וֹם וָאֶתְּנֵֽם־ל֥וֹ מוֹרָ֖א וַיִּֽירָאֵ֑נִי וּמִפְּנֵ֥י שְׁמִ֖י נִחַ֥ת הֽוּא׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;תּוֹרַ֤ת אֱמֶת֙ הָיְתָ֣ה בְּפִ֔יהוּ וְעַוְלָ֖ה לֹא־נִמְצָ֣א בִשְׂפָתָ֑יו בְּשָׁל֤וֹם וּבְמִישׁוֹר֙ הָלַ֣ךְ אִתִּ֔י וְרַבִּ֖ים הֵשִׁ֥יב מֵעָוֹֽן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּֽי־שִׂפְתֵ֤י כֹהֵן֙ יִשְׁמְרוּ־דַ֔עַת וְתוֹרָ֖ה יְבַקְשׁ֣וּ מִפִּ֑יהוּ כִּ֛י מַלְאַ֥ךְ יְהוָֽה־צְבָא֖וֹת הֽוּא׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאַתֶּם֙ סַרְתֶּ֣ם מִן־הַדֶּ֔רֶךְ הִכְשַׁלְתֶּ֥ם רַבִּ֖ים בַּתּוֹרָ֑ה שִֽׁחַתֶּם֙ בְּרִ֣ית הַלֵּוִ֔י אָמַ֖ר יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְגַם־אֲנִ֞י נָתַ֧תִּי אֶתְכֶ֛ם נִבְזִ֥ים וּשְׁפָלִ֖ים לְכָל־הָעָ֑ם כְּפִ֗י אֲשֶׁ֤ר אֵֽינְכֶם֙ שֹׁמְרִ֣ים אֶת־דְּרָכַ֔י וְנֹשְׂאִ֥ים פָּנִ֖ים בַּתּוֹרָֽה׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הֲל֨וֹא אָ֤ב אֶחָד֙ לְכֻלָּ֔נוּ הֲל֛וֹא אֵ֥ל אֶֽחָ֖ד בְּרָאָ֑נוּ מַדּ֗וּעַ נִבְגַּד֙ אִ֣ישׁ בְּאָחִ֔יו לְחַלֵּ֖ל בְּרִ֥ית אֲבֹתֵֽינוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בָּגְדָ֣ה יְהוּדָ֔ה וְתוֹעֵבָ֛ה נֶעֶשְׂתָ֥ה בְיִשְׂרָאֵ֖ל וּבִירֽוּשָׁלִָ֑ם כִּ֣י׀ חִלֵּ֣ל יְהוּדָ֗ה קֹ֤דֶשׁ יְהוָה֙ אֲשֶׁ֣ר אָהֵ֔ב וּבָעַ֖ל בַּת־אֵ֥ל נֵכָֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;יַכְרֵ֨ת יְהוָ֜ה לָאִ֨ישׁ אֲשֶׁ֤ר יַעֲשֶׂ֙נָּה֙ עֵ֣ר וְעֹנֶ֔ה מֵאָהֳלֵ֖י יַֽעֲקֹ֑ב וּמַגִּ֣ישׁ מִנְחָ֔ה לַֽיהוָ֖ה צְבָאֽוֹת׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְזֹאת֙ שֵׁנִ֣ית תַּֽעֲשׂ֔וּ כַּסּ֤וֹת דִּמְעָה֙ אֶת־מִזְבַּ֣ח יְהוָ֔ה בְּכִ֖י וַֽאֲנָקָ֑ה מֵאֵ֣ין ע֗וֹד פְּנוֹת֙ אֶל־הַמִּנְחָ֔ה וְלָקַ֥חַת רָצ֖וֹן מִיֶּדְכֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַאֲמַרְתֶּ֖ם עַל־מָ֑ה עַ֡ל כִּי־יְהוָה֩ הֵעִ֨יד בֵּינְךָ֜ וּבֵ֣ין׀ אֵ֣שֶׁת נְעוּרֶ֗יךָ אֲשֶׁ֤ר אַתָּה֙ בָּגַ֣דְתָּה בָּ֔הּ וְהִ֥יא חֲבֶרְתְּךָ֖ וְאֵ֥שֶׁת בְּרִיתֶֽךָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְלֹא־אֶחָ֣ד עָשָׂ֗ה וּשְׁאָ֥ר ר֙וּחַ֙ ל֔וֹ וּמָה֙ הָֽאֶחָ֔ד מְבַקֵּ֖שׁ זֶ֣רַע אֱלֹהִ֑ים וְנִשְׁמַרְתֶּם֙ בְּר֣וּחֲכֶ֔ם וּבְאֵ֥שֶׁת נְעוּרֶ֖יךָ אַל־יִבְגֹּֽד׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּֽי־שָׂנֵ֣א שַׁלַּ֗ח אָמַ֤ר יְהוָה֙ אֱלֹהֵ֣י יִשְׂרָאֵ֔ל וְכִסָּ֤ה חָמָס֙ עַל־לְבוּשׁ֔וֹ אָמַ֖ר יְהוָ֣ה צְבָא֑וֹת וְנִשְׁמַרְתֶּ֥ם בְּרוּחֲכֶ֖ם וְלֹ֥א תִבְגֹּֽדוּ׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הוֹגַעְתֶּ֤ם יְהוָה֙ בְּדִבְרֵיכֶ֔ם וַאֲמַרְתֶּ֖ם בַּמָּ֣ה הוֹגָ֑עְנוּ בֶּאֱמָרְכֶ֗ם כָּל־עֹ֨שֵׂה רָ֜ע ט֣וֹב׀ בְּעֵינֵ֣י יְהוָ֗ה וּבָהֶם֙ ה֣וּא חָפֵ֔ץ א֥וֹ אַיֵּ֖ה אֱלֹהֵ֥י הַמִּשְׁפָּֽט׃ </P>
</TD>
<TD WIDTH="50%">
<P>1&nbsp;w&#601;&#8216;at&acirc; &#8217;&#259;l&ecirc;&#x1E35;em hammi&#x1E63;&#601;w&acirc; hazz&#333;&#8217;&#x1E6F; hak&#333;h&#259;n&icirc;m: </P>
<P>2&nbsp;&#8217;im-l&#333;&#8217; &#x1E6F;i&#353;&#601;m&#601;&#8216;&ucirc; w&#601;&#8217;im-l&#333;&#8217; &#x1E6F;&#257;&#347;&icirc;m&ucirc; &#8216;al-l&#275;&#x1E07; l&#257;&#x1E6F;&#275;&#x1E6F; k&#257;&#x1E07;w&#333;&#x1E0F; li&#353;&#601;m&icirc; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; w&#601;&#353;ill<sup>a</sup>&#x1E25;&#601;t&icirc; &#x1E07;&#257;&#x1E35;em &#8217;e&#x1E6F;-hamm&#601;&#8217;&#275;r&acirc; w&#601;&#8217;&#257;rw&#333;&#x1E6F;&icirc; &#8217;e&#x1E6F;-bir&#601;&#x1E35;w&#333;&#x1E6F;&ecirc;&#x1E35;em w&#601;&#x1E21;am &#8217;&#257;rw&#333;&#x1E6F;&icirc;h&#257; k&icirc; &#8217;&ecirc;n&#601;&#x1E35;em &#347;&#257;m&icirc;m &#8216;al-l&#275;&#x1E07;: </P>
<P>3&nbsp;hin&#601;n&icirc; &#x1E21;&#333;&#8216;&#275;r l&#257;&#x1E35;em &#8217;e&#x1E6F;-hazzer<sup>a</sup>&#8216; w&#601;z&#275;r&icirc;&#x1E6F;&icirc; fere&#353; &#8216;al-p&#601;n&ecirc;&#x1E35;em pere&#353; &#x1E25;ag&ecirc;&#x1E35;em w&#601;n&#257;&#347;&#257;&#8217; &#8217;e&#x1E6F;&#601;&#x1E35;em &#8217;&#275;l&#257;yw: </P>
<P>4&nbsp;w&icirc;&#x1E0F;<sup>a</sup>&#8216;&#601;tem k&icirc; &#353;ill<sup>a</sup>&#x1E25;&#601;t&icirc; &#8217;&#259;l&ecirc;&#x1E35;em &#8217;&#275;&#x1E6F; hammi&#x1E63;&#601;w&acirc; hazz&#333;&#8217;&#x1E6F; lih&#601;yw&#333;&#x1E6F; b&#601;r&icirc;&#x1E6F;&icirc; &#8217;e&#x1E6F;-l&#275;w&icirc; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>5&nbsp;b&#601;r&icirc;&#x1E6F;&icirc;| h&#257;y&#601;&#x1E6F;&acirc; &#8217;itw&#333; h<sup>a</sup>&#x1E25;ayy&icirc;m w&#601;ha&#353;&#353;&#257;lw&#333;m w&#257;&#8217;et&#601;n&#275;m-lw&#333; mw&#333;r&#257;&#8217; wayy&icirc;r&#257;&#8217;&#275;n&icirc; &ucirc;mip&#601;n&ecirc; &#353;&#601;m&icirc; ni&#x1E25;a&#x1E6F; h&ucirc;&#8217;: </P>
<P>6&nbsp;tw&#333;ra&#x1E6F; &#8217;&#277;me&#x1E6F; h&#257;y&#601;&#x1E6F;&acirc; b&#601;f&icirc;h&ucirc; w&#601;&#8216;aw&#601;l&acirc; l&#333;&#8217;-nim&#601;&#x1E63;&#257;&#8217; &#x1E07;i&#347;&#601;f&#257;&#x1E6F;&#257;yw b&#601;&#353;&#257;lw&#333;m &ucirc;&#x1E07;&#601;m&icirc;&#353;w&#333;r h&#257;la&#x1E35;&#601; &#8217;it&icirc; w&#601;rab&icirc;m h&#275;&#353;&icirc;&#x1E07; m&#275;&#8216;&#257;w&#333;n: </P>
<P>7&nbsp;k&icirc;-&#347;if&#601;&#x1E6F;&ecirc; &#x1E35;&#333;h&#275;n yi&#353;&#601;m&#601;r&ucirc;-&#x1E0F;<sup>a</sup>&#8216;a&#x1E6F; w&#601;&#x1E6F;w&#333;r&acirc; y&#601;&#x1E07;aq&#601;&#353;&ucirc; mip&icirc;h&ucirc; k&icirc; mal&#601;&#8217;a&#x1E35;&#601; y&#601;hw&acirc;-&#x1E63;&#601;&#x1E07;&#257;&#8217;w&#333;&#x1E6F; h&ucirc;&#8217;: </P>
<P>8&nbsp;w&#601;&#8217;atem sar&#601;tem min-hadere&#x1E35;&#601; hi&#x1E35;&#601;&#353;al&#601;tem rab&icirc;m batw&#333;r&acirc; &#353;i&#x1E25;atem b&#601;r&icirc;&#x1E6F; hall&#275;w&icirc; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>9&nbsp;w&#601;&#x1E21;am-&#8217;&#259;n&icirc; n&#257;&#x1E6F;at&icirc; &#8217;e&#x1E6F;&#601;&#x1E35;em ni&#x1E07;&#601;z&icirc;m &ucirc;&#353;&#601;f&#257;l&icirc;m l&#601;&#x1E35;&#257;l-h&#257;&#8216;&#257;m k&#601;f&icirc; &#8217;&#259;&#353;er &#8217;&ecirc;n&#601;&#x1E35;em &#353;&#333;m&#601;r&icirc;m &#8217;e&#x1E6F;-d&#601;r&#257;&#x1E35;ay w&#601;n&#333;&#347;&#601;&#8217;&icirc;m p&#257;n&icirc;m batw&#333;r&acirc;: f</P>
<P>10&nbsp;h&#259;lw&#333;&#8217; &#8217;&#257;&#x1E07; &#8217;e&#x1E25;&#257;&#x1E0F; l&#601;&#x1E35;ull&#257;n&ucirc; h&#259;lw&#333;&#8217; &#8217;&#275;l &#8217;e&#x1E25;&#257;&#x1E0F; b&#601;r&#257;&#8217;&#257;n&ucirc; mad&ucirc;&#8216;a ni&#x1E07;&#601;ga&#x1E0F; &#8217;&icirc;&#353; b&#601;&#8217;&#257;&#x1E25;&icirc;w l&#601;&#x1E25;all&#275;l b&#601;r&icirc;&#x1E6F; &#8217;&#259;&#x1E07;&#333;&#x1E6F;&ecirc;n&ucirc;: </P>
<P>11&nbsp;b&#257;&#x1E21;&#601;&#x1E0F;&acirc; y&#601;h&ucirc;&#x1E0F;&acirc; w&#601;&#x1E6F;w&#333;&#8216;&#275;&#x1E07;&acirc; ne&#8216;e&#347;&#601;&#x1E6F;&acirc; &#x1E07;&#601;yi&#347;&#601;r&#257;&#8217;&#275;l &ucirc;&#x1E07;&icirc;r&ucirc;&#353;&#257;l&#257;im k&icirc;| &#x1E25;ill&#275;l y&#601;h&ucirc;&#x1E0F;&acirc; q&#333;&#x1E0F;e&#353; y&#601;hw&acirc; &#8217;&#259;&#353;er &#8217;&acirc;&#275;&#x1E07; &ucirc;&#x1E07;&#257;&#8216;al ba&#x1E6F;-&#8217;&#275;l n&#275;&#x1E35;&#257;r: </P>
<P>12&nbsp;ya&#x1E35;&#601;r&#275;&#x1E6F; y&#601;hw&acirc; l&#257;&#8217;&icirc;&#353; &#8217;&#259;&#353;er y<sup>a</sup>&#8216;&#259;&#347;enn&acirc; &#8216;&#275;r w&#601;&#8216;&#333;neh m&#275;&#8217;&acirc;&#335;l&ecirc; y<sup>a</sup>&#8216;&#259;q&#333;&#x1E07; &ucirc;mag&icirc;&#353; min&#601;&#x1E25;&acirc; layhw&acirc; &#x1E63;&#601;&#x1E07;&#257;&#8217;w&#333;&#x1E6F;: f</P>
<P>13&nbsp;w&#601;z&#333;&#8217;&#x1E6F; &#353;&#275;n&icirc;&#x1E6F; t<sup>a</sup>&#8216;&#259;&#347;&ucirc; kassw&#333;&#x1E6F; dim&#601;&#8216;&acirc; &#8217;e&#x1E6F;-miz&#601;b<sup>a</sup>&#x1E25; y&#601;hw&acirc; b&#601;&#x1E35;&icirc; wa&#8217;&#259;n&#257;q&acirc; m&#275;&#8217;&ecirc;n &#8216;w&#333;&#x1E0F; p&#601;nw&#333;&#x1E6F; &#8217;el-hammin&#601;&#x1E25;&acirc; w&#601;l&#257;q<sup>a</sup>&#x1E25;a&#x1E6F; r&#257;&#x1E63;w&#333;n m&icirc;ye&#x1E0F;&#601;&#x1E35;em: </P>
<P>14&nbsp;wa&#8217;&#259;mar&#601;tem &#8216;al-m&acirc; &#8216;al k&icirc;-y&#601;hw&acirc; h&#275;&#8216;&icirc;&#x1E0F; b&ecirc;n&#601;&#x1E35;&#257; &ucirc;&#x1E07;&ecirc;n| &#8217;&#275;&#353;e&#x1E6F; n&#601;&#8216;&ucirc;rey&#x1E35;&#257; &#8217;&#259;&#353;er &#8217;at&acirc; b&#257;&#x1E21;a&#x1E0F;&#601;t&acirc; b&#257;h w&#601;h&icirc;&#8217; &#x1E25;&#259;&#x1E07;er&#601;t&#601;&#x1E35;&#257; w&#601;&#8217;&#275;&#353;e&#x1E6F; b&#601;r&icirc;&#x1E6F;e&#x1E35;&#257;: </P>
<P>15&nbsp;w&#601;l&#333;&#8217;-&#8217;e&#x1E25;&#257;&#x1E0F; &#8216;&#257;&#347;&acirc; &ucirc;&#353;&#601;&#8217;&#257;r r&ucirc;&#x1E25;a lw&#333; &ucirc;m&acirc; h&#257;&#8217;e&#x1E25;&#257;&#x1E0F; m&#601;&#x1E07;aqq&#275;&#353; zer<sup>a</sup>&#8216; &#8217;&#277;l&#333;h&icirc;m w&#601;ni&#353;&#601;mar&#601;tem b&#601;r&ucirc;&#x1E25;&#259;&#x1E35;em &ucirc;&#x1E07;&#601;&#8217;&#275;&#353;e&#x1E6F; n&#601;&#8216;&ucirc;rey&#x1E35;&#257; &#8217;al-yi&#x1E07;&#601;g&#333;&#x1E0F;: </P>
<P>16&nbsp;k&icirc;-&#347;&#257;n&#275;&#8217; &#353;all<sup>a</sup>&#x1E25; &#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l w&#601;&#x1E35;iss&acirc; &#x1E25;&#257;m&#257;s &#8216;al-l&#601;&#x1E07;&ucirc;&#353;w&#333; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; w&#601;ni&#353;&#601;mar&#601;tem b&#601;r&ucirc;&#x1E25;&#259;&#x1E35;em w&#601;l&#333;&#8217; &#x1E6F;i&#x1E07;&#601;g&#333;&#x1E0F;&ucirc;: s</P>
<P>17&nbsp;hw&#333;&#x1E21;<sup>a</sup>&#8216;&#601;tem y&#601;hw&acirc; b&#601;&#x1E0F;i&#x1E07;&#601;r&ecirc;&#x1E35;em wa&#8217;&#259;mar&#601;tem bamm&acirc; hw&#333;&#x1E21;&#257;&#8216;&#601;n&ucirc; be&#8217;&#277;m&#257;r&#601;&#x1E35;em k&#257;l-&#8216;&#333;&#347;&#275;h r&#257;&#8216; &#x1E6D;w&#333;&#x1E07;| b&#601;&#8216;&ecirc;n&ecirc; y&#601;hw&acirc; &ucirc;&#x1E07;&acirc;em h&ucirc;&#8217; &#x1E25;&#257;f&#275;&#x1E63; &#8217;w&#333; &#8217;ayy&#275;h &#8217;&#277;l&#333;h&ecirc; hammi&#353;&#601;p&#257;&#x1E6D;: </P>
</TD>
</TABLE>
<P><HR>
<CENTER>
<A HREF="mal003.htm">Next: Malachi (Malakhi) Chapter 3</A></CENTER>
</BODY>
</HTML>
