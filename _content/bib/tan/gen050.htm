<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 50</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen050">Polyglot</A>&nbsp;
<A HREF="../kjv/gen050">KJV</A>&nbsp;
<A HREF="../sep/gen050">Sep</A>&nbsp;
<A HREF="../vul/gen050">Vul</A>&nbsp;

<BR>
<BR><A HREF="gen">Genesis (Bereshit) Index</A><BR>
&nbsp;
<A HREF="gen049">Previous</A>&nbsp;
<A HREF="exo001">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 50</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּפֹּ֥ל יוֹסֵ֖ף עַל־פְּנֵ֣י אָבִ֑יו וַיֵּ֥בְךְּ עָלָ֖יו וַיִּשַּׁק־לֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְצַ֨ו יוֹסֵ֤ף אֶת־עֲבָדָיו֙ אֶת־הָרֹ֣פְאִ֔ים לַחֲנֹ֖ט אֶת־אָבִ֑יו וַיַּחַנְט֥וּ הָרֹפְאִ֖ים אֶת־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּמְלְאוּ־לוֹ֙ אַרְבָּעִ֣ים י֔וֹם כִּ֛י כֵּ֥ן יִמְלְא֖וּ יְמֵ֣י הַחֲנֻטִ֑ים וַיִּבְכּ֥וּ אֹת֛וֹ מִצְרַ֖יִם שִׁבְעִ֥ים יֽוֹם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּֽעַבְרוּ֙ יְמֵ֣י בְכִית֔וֹ וַיְדַבֵּ֣ר יוֹסֵ֔ף אֶל־בֵּ֥ית פַּרְעֹ֖ה לֵאמֹ֑ר אִם־נָ֨א מָצָ֤אתִי חֵן֙ בְּעֵ֣ינֵיכֶ֔ם דַּבְּרוּ־נָ֕א בְּאָזְנֵ֥י פַרְעֹ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אָבִ֞י הִשְׁבִּיעַ֣נִי לֵאמֹ֗ר הִנֵּ֣ה אָנֹכִי֮ מֵת֒ בְּקִבְרִ֗י אֲשֶׁ֨ר כָּרִ֤יתִי לִי֙ בְּאֶ֣רֶץ כְּנַ֔עַן שָׁ֖מָּה תִּקְבְּרֵ֑נִי וְעַתָּ֗ה אֶֽעֱלֶה־נָּ֛א וְאֶקְבְּרָ֥ה אֶת־אָבִ֖י וְאָשֽׁוּבָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֖אמֶר פַּרְעֹ֑ה עֲלֵ֛ה וּקְבֹ֥ר אֶת־אָבִ֖יךָ כַּאֲשֶׁ֥ר הִשְׁבִּיעֶֽךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיַּ֥עַל יוֹסֵ֖ף לִקְבֹּ֣ר אֶת־אָבִ֑יו וַיַּֽעֲל֨וּ אִתּ֜וֹ כָּל־עַבְדֵ֤י פַרְעֹה֙ זִקְנֵ֣י בֵית֔וֹ וְכֹ֖ל זִקְנֵ֥י אֶֽרֶץ־מִצְרָֽיִם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְכֹל֙ בֵּ֣ית יוֹסֵ֔ף וְאֶחָ֖יו וּבֵ֣ית אָבִ֑יו רַ֗ק טַפָּם֙ וְצֹאנָ֣ם וּבְקָרָ֔ם עָזְב֖וּ בְּאֶ֥רֶץ גֹּֽשֶׁן׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּ֣עַל עִמּ֔וֹ גַּם־רֶ֖כֶב גַּם־פָּרָשִׁ֑ים וַיְהִ֥י הַֽמַּחֲנֶ֖ה כָּבֵ֥ד מְאֹֽד׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיָּבֹ֜אוּ עַד־גֹּ֣רֶן הָאָטָ֗ד אֲשֶׁר֙ בְּעֵ֣בֶר הַיַּרְדֵּ֔ן וַיִּ֨סְפְּדוּ־שָׁ֔ם מִסְפֵּ֛ד גָּד֥וֹל וְכָבֵ֖ד מְאֹ֑ד וַיַּ֧עַשׂ לְאָבִ֛יו אֵ֖בֶל שִׁבְעַ֥ת יָמִֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיַּ֡רְא יוֹשֵׁב֩ הָאָ֨רֶץ הַֽכְּנַעֲנִ֜י אֶת־הָאֵ֗בֶל בְּגֹ֙רֶן֙ הָֽאָטָ֔ד וַיֹּ֣אמְר֔וּ אֵֽבֶל־כָּבֵ֥ד זֶ֖ה לְמִצְרָ֑יִם עַל־כֵּ֞ן קָרָ֤א שְׁמָהּ֙ אָבֵ֣ל מִצְרַ֔יִם אֲשֶׁ֖ר בְּעֵ֥בֶר הַיַּרְדֵּֽן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיַּעֲשׂ֥וּ בָנָ֖יו ל֑וֹ כֵּ֖ן כַּאֲשֶׁ֥ר צִוָּֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיִּשְׂא֨וּ אֹת֤וֹ בָנָיו֙ אַ֣רְצָה כְּנַ֔עַן וַיִּקְבְּר֣וּ אֹת֔וֹ בִּמְעָרַ֖ת שְׂדֵ֣ה הַמַּכְפֵּלָ֑ה אֲשֶׁ֣ר קָנָה֩ אַבְרָהָ֨ם אֶת־הַשָּׂדֶ֜ה לַאֲחֻזַּת־קֶ֗בֶר מֵאֵ֛ת עֶפְרֹ֥ן הַחִתִּ֖י עַל־פְּנֵ֥י מַמְרֵֽא׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיָּ֨שָׁב יוֹסֵ֤ף מִצְרַ֙יְמָה֙ ה֣וּא וְאֶחָ֔יו וְכָל־הָעֹלִ֥ים אִתּ֖וֹ לִקְבֹּ֣ר אֶת־אָבִ֑יו אַחֲרֵ֖י קָבְר֥וֹ אֶת־אָבִֽיו׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּרְא֤וּ אֲחֵֽי־יוֹסֵף֙ כִּי־מֵ֣ת אֲבִיהֶ֔ם וַיֹּ֣אמְר֔וּ ל֥וּ יִשְׂטְמֵ֖נוּ יוֹסֵ֑ף וְהָשֵׁ֤ב יָשִׁיב֙ לָ֔נוּ אֵ֚ת כָּל־הָ֣רָעָ֔ה אֲשֶׁ֥ר גָּמַ֖לְנוּ אֹתֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְצַוּ֕וּ אֶל־יוֹסֵ֖ף לֵאמֹ֑ר אָבִ֣יךָ צִוָּ֔ה לִפְנֵ֥י מוֹת֖וֹ לֵאמֹֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כֹּֽה־תֹאמְר֣וּ לְיוֹסֵ֗ף אָ֣נָּ֡א שָׂ֣א נָ֠א פֶּ֣שַׁע אַחֶ֤יךָ וְחַטָּאתָם֙ כִּי־רָעָ֣ה גְמָל֔וּךָ וְעַתָּה֙ שָׂ֣א נָ֔א לְפֶ֥שַׁע עַבְדֵ֖י אֱלֹהֵ֣י אָבִ֑יךָ וַיֵּ֥בְךְּ יוֹסֵ֖ף בְּדַבְּרָ֥ם אֵלָֽיו׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֵּלְכוּ֙ גַּם־אֶחָ֔יו וַֽיִּפְּל֖וּ לְפָנָ֑יו וַיֹּ֣אמְר֔וּ הִנֶּ֥נּֽוּ לְךָ֖ לַעֲבָדִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּ֧אמֶר אֲלֵהֶ֛ם יוֹסֵ֖ף אַל־תִּירָ֑אוּ כִּ֛י הֲתַ֥חַת אֱלֹהִ֖ים אָֽנִי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאַתֶּ֕ם חֲשַׁבְתֶּ֥ם עָלַ֖י רָעָ֑ה אֱלֹהִים֙ חֲשָׁבָ֣הּ לְטֹבָ֔ה לְמַ֗עַן עֲשֹׂ֛ה כַּיּ֥וֹם הַזֶּ֖ה לְהַחֲיֹ֥ת עַם־רָֽב׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְעַתָּה֙ אַל־תִּירָ֔אוּ אָנֹכִ֛י אֲכַלְכֵּ֥ל אֶתְכֶ֖ם וְאֶֽת־טַפְּכֶ֑ם וַיְנַחֵ֣ם אוֹתָ֔ם וַיְדַבֵּ֖ר עַל־לִבָּֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֵּ֤שֶׁב יוֹסֵף֙ בְּמִצְרַ֔יִם ה֖וּא וּבֵ֣ית אָבִ֑יו וַיְחִ֣י יוֹסֵ֔ף מֵאָ֥ה וָעֶ֖שֶׂר שָׁנִֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיַּ֤רְא יוֹסֵף֙ לְאֶפְרַ֔יִם בְּנֵ֖י שִׁלֵּשִׁ֑ים גַּ֗ם בְּנֵ֤י מָכִיר֙ בֶּן־מְנַשֶּׁ֔ה יֻלְּד֖וּ עַל־בִּרְכֵּ֥י יוֹסֵֽף׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֹּ֤אמֶר יוֹסֵף֙ אֶל־אֶחָ֔יו אָנֹכִ֖י מֵ֑ת וֵֽאלֹהִ֞ים פָּקֹ֧ד יִפְקֹ֣ד אֶתְכֶ֗ם וְהֶעֱלָ֤ה אֶתְכֶם֙ מִן־הָאָ֣רֶץ הַזֹּ֔את אֶל־הָאָ֕רֶץ אֲשֶׁ֥ר נִשְׁבַּ֛ע לְאַבְרָהָ֥ם לְיִצְחָ֖ק וּֽלְיַעֲקֹֽב׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיַּשְׁבַּ֣ע יוֹסֵ֔ף אֶת־בְּנֵ֥י יִשְׂרָאֵ֖ל לֵאמֹ֑ר פָּקֹ֨ד יִפְקֹ֤ד אֱלֹהִים֙ אֶתְכֶ֔ם וְהַעֲלִתֶ֥ם אֶת־עַצְמֹתַ֖י מִזֶּֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיָּ֣מָת יוֹסֵ֔ף בֶּן־מֵאָ֥ה וָעֶ֖שֶׂר שָׁנִ֑ים וַיַּחַנְט֣וּ אֹת֔וֹ וַיִּ֥ישֶׂם בָּאָר֖וֹן בְּמִצְרָֽיִם׃ </P>
<P></P>
</TD>
<TD WIDTH="50%">
<P>1&nbsp;wayyip&#333;l yw&#333;s&#275;f &#8216;al-p&#601;n&ecirc; &#8217;&#257;&#x1E07;&icirc;w wayy&#275;&#x1E07;&#601;&#x1E35;&#x1E35;&#601; &#8216;&#257;l&#257;yw wayyi&#353;&#353;aq-lw&#333;: </P>
<P>2&nbsp;way&#601;&#x1E63;aw yw&#333;s&#275;f &#8217;e&#x1E6F;-&#8216;&#259;&#x1E07;&#257;&#x1E0F;&#257;yw &#8217;e&#x1E6F;-h&#257;r&#333;f&#601;&#8217;&icirc;m l<sup>a</sup>&#x1E25;&#259;n&#333;&#x1E6D; &#8217;e&#x1E6F;-&#8217;&#257;&#x1E07;&icirc;w wayy<sup>a</sup>&#x1E25;an&#601;&#x1E6D;&ucirc; h&#257;r&#333;f&#601;&#8217;&icirc;m &#8217;e&#x1E6F;-yi&#347;&#601;r&#257;&#8217;&#275;l: </P>
<P>3&nbsp;wayyim&#601;l&#601;&#8217;&ucirc;-lw&#333; &#8217;ar&#601;b&#257;&#8216;&icirc;m yw&#333;m k&icirc; k&#275;n yim&#601;l&#601;&#8217;&ucirc; y&#601;m&ecirc; h<sup>a</sup>&#x1E25;&#259;nu&#x1E6D;&icirc;m wayyi&#x1E07;&#601;k&ucirc; &#8217;&#333;&#x1E6F;w&#333; mi&#x1E63;&#601;rayim &#353;i&#x1E07;&#601;&#8216;&icirc;m yw&#333;m: </P>
<P>4&nbsp;wayy<sup>a</sup>&#8216;a&#x1E07;&#601;r&ucirc; y&#601;m&ecirc; &#x1E07;&#601;&#x1E35;&icirc;&#x1E6F;w&#333; way&#601;&#x1E0F;ab&#275;r yw&#333;s&#275;f &#8217;el-b&ecirc;&#x1E6F; par&#601;&#8216;&#333;h l&#275;&#8217;m&#333;r &#8217;im-n&#257;&#8217; m&#257;&#x1E63;&#257;&#8217;&#x1E6F;&icirc; &#x1E25;&#275;n b&#601;&#8216;&ecirc;n&ecirc;&#x1E35;em dab&#601;r&ucirc;-n&#257;&#8217; b&#601;&#8217;&#257;z&#601;n&ecirc; far&#601;&#8216;&#333;h l&#275;&#8217;m&#333;r: </P>
<P>5&nbsp;&#8217;&#257;&#x1E07;&icirc; hi&#353;&#601;b&icirc;&#8216;an&icirc; l&#275;&#8217;m&#333;r hinn&#275;h &#8217;&#257;n&#333;&#x1E35;&icirc; m&#275;&#x1E6F; b&#601;qi&#x1E07;&#601;r&icirc; &#8217;&#259;&#353;er k&#257;r&icirc;&#x1E6F;&icirc; l&icirc; b&#601;&#8217;ere&#x1E63; k&#601;n<sup>a</sup>&#8216;an &#353;&#257;mm&acirc; tiq&#601;b&#601;r&#275;n&icirc; w&#601;&#8216;at&acirc; &#8217;e&#8216;&#277;leh-nn&#257;&#8217; w&#601;&#8217;eq&#601;b&#601;r&acirc; &#8217;e&#x1E6F;-&#8217;&#257;&#x1E07;&icirc; w&#601;&#8217;&#257;&#353;&ucirc;&#x1E07;&acirc;: </P>
<P>6&nbsp;wayy&#333;&#8217;mer par&#601;&#8216;&#333;h &#8216;&#259;l&#275;h &ucirc;q&#601;&#x1E07;&#333;r &#8217;e&#x1E6F;-&#8217;&#257;&#x1E07;&icirc;&#x1E35;&#257; ka&#8217;&#259;&#353;er hi&#353;&#601;b&icirc;&#8216;e&#x1E35;&#257;: </P>
<P>7&nbsp;wayy<sup>a</sup>&#8216;al yw&#333;s&#275;f liq&#601;b&#333;r &#8217;e&#x1E6F;-&#8217;&#257;&#x1E07;&icirc;w wayy<sup>a</sup>&#8216;&#259;l&ucirc; &#8217;itw&#333; k&#257;l-&#8216;a&#x1E07;&#601;&#x1E0F;&ecirc; far&#601;&#8216;&#333;h ziq&#601;n&ecirc; &#x1E07;&ecirc;&#x1E6F;w&#333; w&#601;&#x1E35;&#333;l ziq&#601;n&ecirc; &#8217;ere&#x1E63;-mi&#x1E63;&#601;r&#257;yim: </P>
<P>8&nbsp;w&#601;&#x1E35;&#333;l b&ecirc;&#x1E6F; yw&#333;s&#275;f w&#601;&#8217;e&#x1E25;&#257;yw &ucirc;&#x1E07;&ecirc;&#x1E6F; &#8217;&#257;&#x1E07;&icirc;w raq &#x1E6D;ap&#257;m w&#601;&#x1E63;&#333;&#8217;n&#257;m &ucirc;&#x1E07;&#601;q&#257;r&#257;m &#8216;&#257;z&#601;&#x1E07;&ucirc; b&#601;&#8217;ere&#x1E63; g&#333;&#353;en: </P>
<P>9&nbsp;wayy<sup>a</sup>&#8216;al &#8216;immw&#333; gam-re&#x1E35;e&#x1E07; gam-p&#257;r&#257;&#353;&icirc;m way&#601;h&icirc; hamm<sup>a</sup>&#x1E25;&#259;neh k&#257;&#x1E07;&#275;&#x1E0F; m&#601;&#8217;&#333;&#x1E0F;: </P>
<P>10&nbsp;wayy&#257;&#x1E07;&#333;&#8217;&ucirc; &#8216;a&#x1E0F;-g&#333;ren h&#257;&#8217;&#257;&#x1E6D;&#257;&#x1E0F; &#8217;&#259;&#353;er b&#601;&#8216;&#275;&#x1E07;er hayyar&#601;d&#275;n wayyis&#601;p&#601;&#x1E0F;&ucirc;-&#353;&#257;m mis&#601;p&#275;&#x1E0F; g&#257;&#x1E0F;w&#333;l w&#601;&#x1E35;&#257;&#x1E07;&#275;&#x1E0F; m&#601;&#8217;&#333;&#x1E0F; wayy<sup>a</sup>&#8216;a&#347; l&#601;&#8217;&#257;&#x1E07;&icirc;w &#8217;&#275;&#x1E07;el &#353;i&#x1E07;&#601;&#8216;a&#x1E6F; y&#257;m&icirc;m: </P>
<P>11&nbsp;wayyar&#601;&#8217; yw&#333;&#353;&#275;&#x1E07; h&#257;&#8217;&#257;re&#x1E63; hak&#601;n<sup>a</sup>&#8216;&#259;n&icirc; &#8217;e&#x1E6F;-h&#257;&#8217;&#275;&#x1E07;el b&#601;&#x1E21;&#333;ren h&#257;&#8217;&#257;&#x1E6D;&#257;&#x1E0F; wayy&#333;&#8217;m&#601;r&ucirc; &#8217;&#275;&#x1E07;el-k&#257;&#x1E07;&#275;&#x1E0F; zeh l&#601;mi&#x1E63;&#601;r&#257;yim &#8216;al-k&#275;n q&#257;r&#257;&#8217; &#353;&#601;m&#257;h &#8217;&#257;&#x1E07;&#275;l mi&#x1E63;&#601;rayim &#8217;&#259;&#353;er b&#601;&#8216;&#275;&#x1E07;er hayyar&#601;d&#275;n: </P>
<P>12&nbsp;wayy<sup>a</sup>&#8216;&#259;&#347;&ucirc; &#x1E07;&#257;n&#257;yw lw&#333; k&#275;n ka&#8217;&#259;&#353;er &#x1E63;i&ucirc;&#257;m: </P>
<P>13&nbsp;wayyi&#347;&#601;&#8217;&ucirc; &#8217;&#333;&#x1E6F;w&#333; &#x1E07;&#257;n&#257;yw &#8217;ar&#601;&#x1E63;&acirc; k&#601;n<sup>a</sup>&#8216;an wayyiq&#601;b&#601;r&ucirc; &#8217;&#333;&#x1E6F;w&#333; bim&#601;&#8216;&#257;ra&#x1E6F; &#347;&#601;&#x1E0F;&#275;h hamma&#x1E35;&#601;p&#275;l&acirc; &#8217;&#259;&#353;er q&#257;n&acirc; &#8217;a&#x1E07;&#601;r&acirc;&#257;m &#8217;e&#x1E6F;-ha&#347;&#347;&#257;&#x1E0F;eh la&#8217;&#259;&#x1E25;uzza&#x1E6F;-qe&#x1E07;er m&#275;&#8217;&#275;&#x1E6F; &#8216;ef&#601;r&#333;n h<sup>a</sup>&#x1E25;it&icirc; &#8216;al-p&#601;n&ecirc; mam&#601;r&#275;&#8217;: </P>
<P>14&nbsp;wayy&#257;&#353;&#257;&#x1E07; yw&#333;s&#275;f mi&#x1E63;&#601;ray&#601;m&acirc; h&ucirc;&#8217; w&#601;&#8217;e&#x1E25;&#257;yw w&#601;&#x1E35;&#257;l-h&#257;&#8216;&#333;l&icirc;m &#8217;itw&#333; liq&#601;b&#333;r &#8217;e&#x1E6F;-&#8217;&#257;&#x1E07;&icirc;w &#8217;<sup>a</sup>&#x1E25;&#259;r&ecirc; q&#257;&#x1E07;&#601;rw&#333; &#8217;e&#x1E6F;-&#8217;&#257;&#x1E07;&icirc;w: </P>
<P>15&nbsp;wayyir&#601;&#8217;&ucirc; &#8217;&#259;&#x1E25;&ecirc;-yw&#333;s&#275;f k&icirc;-m&#275;&#x1E6F; &#8217;&#259;&#x1E07;&icirc;hem wayy&#333;&#8217;m&#601;r&ucirc; l&ucirc; yi&#347;&#601;&#x1E6D;&#601;m&#275;n&ucirc; yw&#333;s&#275;f w&#601;h&#257;&#353;&#275;&#x1E07; y&#257;&#353;&icirc;&#x1E07; l&#257;n&ucirc; &#8217;&#275;&#x1E6F; k&#257;l-h&#257;r&#257;&#8216;&acirc; &#8217;&#259;&#353;er g&#257;mal&#601;n&ucirc; &#8217;&#333;&#x1E6F;w&#333;: </P>
<P>16&nbsp;way&#601;&#x1E63;a&ucirc;&ucirc; &#8217;el-yw&#333;s&#275;f l&#275;&#8217;m&#333;r &#8217;&#257;&#x1E07;&icirc;&#x1E35;&#257; &#x1E63;i&ucirc;&acirc; lif&#601;n&ecirc; mw&#333;&#x1E6F;w&#333; l&#275;&#8217;m&#333;r: </P>
<P>17&nbsp;k&#333;h-&#x1E6F;&#333;&#8217;m&#601;r&ucirc; l&#601;yw&#333;s&#275;f &#8217;&#257;nn&#257;&#8217; &#347;&#257;&#8217; n&#257;&#8217; pe&#353;<sup>a</sup>&#8216; &#8217;<sup>a</sup>&#x1E25;ey&#x1E35;&#257; w&#601;&#x1E25;a&#x1E6D;&#x1E6D;&#257;&#8217;&#x1E6F;&#257;m k&icirc;-r&#257;&#8216;&acirc; &#x1E21;&#601;m&#257;l&ucirc;&#x1E35;&#257; w&#601;&#8216;at&acirc; &#347;&#257;&#8217; n&#257;&#8217; l&#601;fe&#353;<sup>a</sup>&#8216; &#8216;a&#x1E07;&#601;&#x1E0F;&ecirc; &#8217;&#277;l&#333;h&ecirc; &#8217;&#257;&#x1E07;&icirc;&#x1E35;&#257; wayy&#275;&#x1E07;&#601;&#x1E35;&#x1E35;&#601; yw&#333;s&#275;f b&#601;&#x1E0F;ab&#601;r&#257;m &#8217;&#275;l&#257;yw: </P>
<P>18&nbsp;wayy&#275;l&#601;&#x1E35;&ucirc; gam-&#8217;e&#x1E25;&#257;yw wayyip&#601;l&ucirc; l&#601;f&#257;n&#257;yw wayy&#333;&#8217;m&#601;r&ucirc; hinnenn&ucirc; l&#601;&#x1E35;&#257; l<sup>a</sup>&#8216;&#259;&#x1E07;&#257;&#x1E0F;&icirc;m: </P>
<P>19&nbsp;wayy&#333;&#8217;mer &#8217;&#259;l&#275;hem yw&#333;s&#275;f &#8217;al-t&icirc;r&#257;&#8217;&ucirc; k&icirc; h&#259;&#x1E6F;<sup>a</sup>&#x1E25;a&#x1E6F; &#8217;&#277;l&#333;h&icirc;m &#8217;&#257;n&icirc;: </P>
<P>20&nbsp;w&#601;&#8217;atem &#x1E25;&#259;&#353;a&#x1E07;&#601;tem &#8216;&#257;lay r&#257;&#8216;&acirc; &#8217;&#277;l&#333;h&icirc;m &#x1E25;&#259;&#353;&#257;&#x1E07;&#257;h l&#601;&#x1E6D;&#333;&#x1E07;&acirc; l&#601;m<sup>a</sup>&#8216;an &#8216;&#259;&#347;&#333;h kayyw&#333;m hazzeh l&#601;h<sup>a</sup>&#x1E25;&#259;y&#333;&#x1E6F; &#8216;am-r&#257;&#x1E07;: </P>
<P>21&nbsp;w&#601;&#8216;at&acirc; &#8217;al-t&icirc;r&#257;&#8217;&ucirc; &#8217;&#257;n&#333;&#x1E35;&icirc; &#8217;&#259;&#x1E35;al&#601;k&#275;l &#8217;e&#x1E6F;&#601;&#x1E35;em w&#601;&#8217;e&#x1E6F;-&#x1E6D;ap&#601;&#x1E35;em way&#601;n<sup>a</sup>&#x1E25;&#275;m &#8217;w&#333;&#x1E6F;&#257;m way&#601;&#x1E0F;ab&#275;r &#8216;al-lib&#257;m: </P>
<P>22&nbsp;wayy&#275;&#353;e&#x1E07; yw&#333;s&#275;f b&#601;mi&#x1E63;&#601;rayim h&ucirc;&#8217; &ucirc;&#x1E07;&ecirc;&#x1E6F; &#8217;&#257;&#x1E07;&icirc;w way&#601;&#x1E25;&icirc; yw&#333;s&#275;f m&#275;&#8217;&acirc; w&#257;&#8216;e&#347;er &#353;&#257;n&icirc;m: </P>
<P>23&nbsp;wayyar&#601;&#8217; yw&#333;s&#275;f l&#601;&#8217;ef&#601;rayim b&#601;n&ecirc; &#353;ill&#275;&#353;&icirc;m gam b&#601;n&ecirc; m&#257;&#x1E35;&icirc;r ben-m&#601;na&#353;&#353;eh yull&#601;&#x1E0F;&ucirc; &#8216;al-bir&#601;k&ecirc; yw&#333;s&#275;f: </P>
<P>24&nbsp;wayy&#333;&#8217;mer yw&#333;s&#275;f &#8217;el-&#8217;e&#x1E25;&#257;yw &#8217;&#257;n&#333;&#x1E35;&icirc; m&#275;&#x1E6F; w&#275;&#8217;l&#333;h&icirc;m p&#257;q&#333;&#x1E0F; yif&#601;q&#333;&#x1E0F; &#8217;e&#x1E6F;&#601;&#x1E35;em w&#601;he&#8216;&#277;l&acirc; &#8217;e&#x1E6F;&#601;&#x1E35;em min-h&#257;&#8217;&#257;re&#x1E63; hazz&#333;&#8217;&#x1E6F; &#8217;el-h&#257;&#8217;&#257;re&#x1E63; &#8217;&#259;&#353;er ni&#353;&#601;b<sup>a</sup>&#8216; l&#601;&#8217;a&#x1E07;&#601;r&acirc;&#257;m l&#601;yi&#x1E63;&#601;&#x1E25;&#257;q &ucirc;l&#601;y<sup>a</sup>&#8216;&#259;q&#333;&#x1E07;: </P>
<P>25&nbsp;wayya&#353;&#601;b<sup>a</sup>&#8216; yw&#333;s&#275;f &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l l&#275;&#8217;m&#333;r p&#257;q&#333;&#x1E0F; yif&#601;q&#333;&#x1E0F; &#8217;&#277;l&#333;h&icirc;m &#8217;e&#x1E6F;&#601;&#x1E35;em w&#601;h<sup>a</sup>&#8216;&#259;li&#x1E6F;em &#8217;e&#x1E6F;-&#8216;a&#x1E63;&#601;m&#333;&#x1E6F;ay mizzeh: </P>
<P>26&nbsp;wayy&#257;m&#257;&#x1E6F; yw&#333;s&#275;f ben-m&#275;&#8217;&acirc; w&#257;&#8216;e&#347;er &#353;&#257;n&icirc;m wayy<sup>a</sup>&#x1E25;an&#601;&#x1E6D;&ucirc; &#8217;&#333;&#x1E6F;w&#333; wayy&icirc;&#347;em b&#257;&#8217;&#257;rw&#333;n b&#601;mi&#x1E63;&#601;r&#257;yim: </P>
</TD>
</TABLE>
<P><HR>
<CENTER>
<A HREF="exo001">Next: Exodus (Shemot) Chapter 1</A></CENTER>
</BODY>
</HTML>
