<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo006">Polyglot</A>&nbsp;
<A HREF="../kjv/exo006">KJV</A>&nbsp;
<A HREF="../sep/exo006">Sep</A>&nbsp;
<A HREF="../vul/exo006">Vul</A>&nbsp;

<BR>
<BR><A HREF="exo">Exodus (Shemot) Index</A><BR>
&nbsp;
<A HREF="exo005">Previous</A>&nbsp;
<A HREF="exo007">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר יְהוָה֙ אֶל־מֹשֶׁ֔ה עַתָּ֣ה תִרְאֶ֔ה אֲשֶׁ֥ר אֶֽעֱשֶׂ֖ה לְפַרְעֹ֑ה כִּ֣י בְיָ֤ד חֲזָקָה֙ יְשַׁלְּחֵ֔ם וּבְיָ֣ד חֲזָקָ֔ה יְגָרְשֵׁ֖ם מֵאַרְצֽוֹ׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְדַבֵּ֥ר אֱלֹהִ֖ים אֶל־מֹשֶׁ֑ה וַיֹּ֥אמֶר אֵלָ֖יו אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וָאֵרָ֗א אֶל־אַבְרָהָ֛ם אֶל־יִצְחָ֥ק וְאֶֽל־יַעֲקֹ֖ב בְּאֵ֣ל שַׁדָּ֑י וּשְׁמִ֣י יְהוָ֔ה לֹ֥א נוֹדַ֖עְתִּי לָהֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְגַ֨ם הֲקִמֹ֤תִי אֶת־בְּרִיתִי֙ אִתָּ֔ם לָתֵ֥ת לָהֶ֖ם אֶת־אֶ֣רֶץ כְּנָ֑עַן אֵ֛ת אֶ֥רֶץ מְגֻרֵיהֶ֖ם אֲשֶׁר־גָּ֥רוּ בָֽהּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְגַ֣ם׀ אֲנִ֣י שָׁמַ֗עְתִּי אֶֽת־נַאֲקַת֙ בְּנֵ֣י יִשְׂרָאֵ֔ל אֲשֶׁ֥ר מִצְרַ֖יִם מַעֲבִדִ֣ים אֹתָ֑ם וָאֶזְכֹּ֖ר אֶת־בְּרִיתִֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לָכֵ֞ן אֱמֹ֥ר לִבְנֵֽי־יִשְׂרָאֵל֮<font color="red"><sup>3</font></sup> אֲנִ֣י יְהוָה֒ וְהוֹצֵאתִ֣י אֶתְכֶ֗ם מִתַּ֙חַת֙ סִבְלֹ֣ת מִצְרַ֔יִם וְהִצַּלְתִּ֥י אֶתְכֶ֖ם מֵעֲבֹדָתָ֑ם וְגָאַלְתִּ֤י אֶתְכֶם֙ בִּזְר֣וֹעַ נְטוּיָ֔ה וּבִשְׁפָטִ֖ים גְּדֹלִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְלָקַחְתִּ֨י אֶתְכֶ֥ם לִי֙ לְעָ֔ם וְהָיִ֥יתִי לָכֶ֖ם לֵֽאלֹהִ֑ים וִֽידַעְתֶּ֗ם כִּ֣י אֲנִ֤י יְהוָה֙ אֱלֹ֣הֵיכֶ֔ם הַמּוֹצִ֣יא אֶתְכֶ֔ם מִתַּ֖חַת סִבְל֥וֹת מִצְרָֽיִם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהֵבֵאתִ֤י אֶתְכֶם֙ אֶל־הָאָ֔רֶץ אֲשֶׁ֤ר נָשָׂ֙אתִי֙ אֶת־יָדִ֔י לָתֵ֣ת אֹתָ֔הּ לְאַבְרָהָ֥ם לְיִצְחָ֖ק וּֽלְיַעֲקֹ֑ב וְנָתַתִּ֨י אֹתָ֥הּ לָכֶ֛ם מוֹרָשָׁ֖ה אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיְדַבֵּ֥ר מֹשֶׁ֛ה כֵּ֖ן אֶל־בְּנֵ֣י יִשְׂרָאֵ֑ל וְלֹ֤א שָֽׁמְעוּ֙ אֶל־מֹשֶׁ֔ה מִקֹּ֣צֶר ר֔וּחַ וּמֵעֲבֹדָ֖ה קָשָֽׁה׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בֹּ֣א דַבֵּ֔ר אֶל־פַּרְעֹ֖ה מֶ֣לֶךְ מִצְרָ֑יִם וִֽישַׁלַּ֥ח אֶת־בְּנֵֽי־יִשְׂרָאֵ֖ל מֵאַרְצֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיְדַבֵּ֣ר מֹשֶׁ֔ה לִפְנֵ֥י יְהוָ֖ה לֵאמֹ֑ר הֵ֤ן בְּנֵֽי־יִשְׂרָאֵל֙ לֹֽא־שָׁמְע֣וּ אֵלַ֔י וְאֵיךְ֙ יִשְׁמָעֵ֣נִי פַרְעֹ֔ה וַאֲנִ֖י עֲרַ֥ל שְׂפָתָֽיִם׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְדַבֵּ֣ר יְהוָה֮ אֶל־מֹשֶׁ֣ה וְאֶֽל־אַהֲרֹן֒ וַיְצַוֵּם֙ אֶל־בְּנֵ֣י יִשְׂרָאֵ֔ל וְאֶל־פַּרְעֹ֖ה מֶ֣לֶךְ מִצְרָ֑יִם לְהוֹצִ֥יא אֶת־בְּנֵֽי־יִשְׂרָאֵ֖ל מֵאֶ֥רֶץ מִצְרָֽיִם׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אֵ֖לֶּה רָאשֵׁ֣י בֵית־אֲבֹתָ֑ם בְּנֵ֨י רְאוּבֵ֜ן בְּכֹ֣ר יִשְׂרָאֵ֗ל חֲנ֤וֹךְ וּפַלּוּא֙ חֶצְר֣וֹן וְכַרְמִ֔י אֵ֖לֶּה מִשְׁפְּחֹ֥ת רְאוּבֵֽן׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּבְנֵ֣י שִׁמְע֗וֹן יְמוּאֵ֨ל וְיָמִ֤ין וְאֹ֙הַד֙ וְיָכִ֣ין וְצֹ֔חַר וְשָׁא֖וּל בֶּן־הַֽכְּנַעֲנִ֑ית אֵ֖לֶּה מִשְׁפְּחֹ֥ת שִׁמְעֽוֹן׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאֵ֨לֶּה שְׁמ֤וֹת בְּנֵֽי־לֵוִי֙ לְתֹ֣לְדֹתָ֔ם גֵּרְשׁ֕וֹן וּקְהָ֖ת וּמְרָרִ֑י וּשְׁנֵי֙ חַיֵּ֣י לֵוִ֔י שֶׁ֧בַע וּשְׁלֹשִׁ֛ים וּמְאַ֖ת שָׁנָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בְּנֵ֥י גֵרְשׁ֛וֹן לִבְנִ֥י וְשִׁמְעִ֖י לְמִשְׁפְּחֹתָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּבְנֵ֣י קְהָ֔ת עַמְרָ֣ם וְיִצְהָ֔ר וְחֶבְר֖וֹן וְעֻזִּיאֵ֑ל וּשְׁנֵי֙ חַיֵּ֣י קְהָ֔ת שָׁלֹ֧שׁ וּשְׁלֹשִׁ֛ים וּמְאַ֖ת שָׁנָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּבְנֵ֥י מְרָרִ֖י מַחְלִ֣י וּמוּשִׁ֑י אֵ֛לֶּה מִשְׁפְּחֹ֥ת הַלֵּוִ֖י לְתֹלְדֹתָֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּקַּ֨ח עַמְרָ֜ם אֶת־יוֹכֶ֤בֶד דֹּֽדָתוֹ֙ ל֣וֹ לְאִשָּׁ֔ה וַתֵּ֣לֶד ל֔וֹ אֶֽת־אַהֲרֹ֖ן וְאֶת־מֹשֶׁ֑ה וּשְׁנֵי֙ חַיֵּ֣י עַמְרָ֔ם שֶׁ֧בַע וּשְׁלֹשִׁ֛ים וּמְאַ֖ת שָׁנָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וּבְנֵ֖י יִצְהָ֑ר קֹ֥רַח וָנֶ֖פֶג וְזִכְרִֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּבְנֵ֖י עֻזִּיאֵ֑ל מִֽישָׁאֵ֥ל וְאֶלְצָפָ֖ן וְסִתְרִֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּקַּ֨ח<font color="red"><sup>3</font></sup> אַהֲרֹ֜ן אֶת־אֱלִישֶׁ֧בַע בַּת־עַמִּינָדָ֛ב אֲח֥וֹת נַחְשׁ֖וֹן ל֣וֹ לְאִשָּׁ֑ה וַתֵּ֣לֶד ל֗וֹ אֶת־נָדָב֙ וְאֶת־אֲבִיה֔וּא אֶת־אֶלְעָזָ֖ר וְאֶת־אִֽיתָמָֽר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּבְנֵ֣י קֹ֔רַח אַסִּ֥יר וְאֶלְקָנָ֖ה וַאֲבִיאָסָ֑ף אֵ֖לֶּה מִשְׁפְּחֹ֥ת הַקָּרְחִֽי׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאֶלְעָזָ֨ר בֶּֽן־אַהֲרֹ֜ן לָקַֽח־ל֨וֹ מִבְּנ֤וֹת פּֽוּטִיאֵל֙ ל֣וֹ לְאִשָּׁ֔ה וַתֵּ֥לֶד ל֖וֹ אֶת־פִּֽינְחָ֑ס אֵ֗לֶּה רָאשֵׁ֛י אֲב֥וֹת הַלְוִיִּ֖ם לְמִשְׁפְּחֹתָֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;ה֥וּא אַהֲרֹ֖ן וּמֹשֶׁ֑ה אֲשֶׁ֨ר אָמַ֤ר יְהוָה֙ לָהֶ֔ם הוֹצִ֜יאוּ אֶת־בְּנֵ֧י יִשְׂרָאֵ֛ל מֵאֶ֥רֶץ מִצְרַ֖יִם עַל־צִבְאֹתָֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;הֵ֗ם הַֽמְדַבְּרִים֙ אֶל־פַּרְעֹ֣ה מֶֽלֶךְ־מִצְרַ֔יִם לְהוֹצִ֥יא אֶת־בְּנֵֽי־יִשְׂרָאֵ֖ל מִמִּצְרָ֑יִם ה֥וּא מֹשֶׁ֖ה וְאַהֲרֹֽן׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיְהִ֗י בְּי֨וֹם דִּבֶּ֧ר יְהוָ֛ה אֶל־מֹשֶׁ֖ה בְּאֶ֥רֶץ מִצְרָֽיִם׃ פ</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיְדַבֵּ֧ר יְהוָ֛ה אֶל־מֹשֶׁ֥ה לֵּאמֹ֖ר אֲנִ֣י יְהוָ֑ה דַּבֵּ֗ר אֶל־פַּרְעֹה֙ מֶ֣לֶךְ מִצְרַ֔יִם אֵ֛ת כָּל־אֲשֶׁ֥ר אֲנִ֖י דֹּבֵ֥ר אֵלֶֽיךָ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיֹּ֥אמֶר מֹשֶׁ֖ה לִפְנֵ֣י יְהוָ֑ה הֵ֤ן אֲנִי֙ עֲרַ֣ל שְׂפָתַ֔יִם וְאֵ֕יךְ יִשְׁמַ֥ע אֵלַ֖י פַּרְעֹֽה׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh &#8216;at&acirc; &#x1E6F;ir&#601;&#8217;eh &#8217;&#259;&#353;er &#8217;e&#8216;&#277;&#347;eh l&#601;far&#601;&#8216;&#333;h k&icirc; &#x1E07;&#601;y&#257;&#x1E0F; &#x1E25;&#259;z&#257;q&acirc; y&#601;&#353;all&#601;&#x1E25;&#275;m &ucirc;&#x1E07;&#601;y&#257;&#x1E0F; &#x1E25;&#259;z&#257;q&acirc; y&#601;&#x1E21;&#257;r&#601;&#353;&#275;m m&#275;&#8217;ar&#601;&#x1E63;w&#333;: s</P>
<P>2&nbsp;way&#601;&#x1E0F;ab&#275;r &#8217;&#277;l&#333;h&icirc;m &#8217;el-m&#333;&#353;eh wayy&#333;&#8217;mer &#8217;&#275;l&#257;yw &#8217;&#259;n&icirc; y&#601;hw&acirc;: </P>
<P>3&nbsp;w&#257;&#8217;&#275;r&#257;&#8217; &#8217;el-&#8217;a&#x1E07;&#601;r&acirc;&#257;m &#8217;el-yi&#x1E63;&#601;&#x1E25;&#257;q w&#601;&#8217;el-y<sup>a</sup>&#8216;&#259;q&#333;&#x1E07; b&#601;&#8217;&#275;l &#353;ad&#257;y &ucirc;&#353;&#601;m&icirc; y&#601;hw&acirc; l&#333;&#8217; nw&#333;&#x1E0F;<sup>a</sup>&#8216;&#601;t&icirc; l&acirc;em: </P>
<P>4&nbsp;w&#601;&#x1E21;am h&#259;qim&#333;&#x1E6F;&icirc; &#8217;e&#x1E6F;-b&#601;r&icirc;&#x1E6F;&icirc; &#8217;it&#257;m l&#257;&#x1E6F;&#275;&#x1E6F; l&acirc;em &#8217;e&#x1E6F;-&#8217;ere&#x1E63; k&#601;n&#257;&#8216;an &#8217;&#275;&#x1E6F; &#8217;ere&#x1E63; m&#601;&#x1E21;ur&ecirc;hem &#8217;&#259;&#353;er-g&#257;r&ucirc; &#x1E07;&#257;h: </P>
<P>5&nbsp;w&#601;&#x1E21;am| &#8217;&#259;n&icirc; &#353;&#257;m<sup>a</sup>&#8216;&#601;t&icirc; &#8217;e&#x1E6F;-na&#8217;&#259;qa&#x1E6F; b&#601;n&ecirc; yi&#347;&#601;r&#257;&#8217;&#275;l &#8217;&#259;&#353;er mi&#x1E63;&#601;rayim m<sup>a</sup>&#8216;&#259;&#x1E07;i&#x1E0F;&icirc;m &#8217;&#333;&#x1E6F;&#257;m w&#257;&#8217;ez&#601;k&#333;r &#8217;e&#x1E6F;-b&#601;r&icirc;&#x1E6F;&icirc;: </P>
<P>6&nbsp;l&#257;&#x1E35;&#275;n &#8217;&#277;m&#333;r li&#x1E07;&#601;n&ecirc;-yi&#347;&#601;r&#257;&#8217;&#275;l<font color="red"><sup>3</font></sup> &#8217;&#259;n&icirc; y&#601;hw&acirc; w&#601;hw&#333;&#x1E63;&#275;&#8217;&#x1E6F;&icirc; &#8217;e&#x1E6F;&#601;&#x1E35;em mit<sup>a</sup>&#x1E25;a&#x1E6F; si&#x1E07;&#601;l&#333;&#x1E6F; mi&#x1E63;&#601;rayim w&#601;hi&#x1E63;&#x1E63;al&#601;t&icirc; &#8217;e&#x1E6F;&#601;&#x1E35;em m&#275;&#8216;&#259;&#x1E07;&#333;&#x1E0F;&#257;&#x1E6F;&#257;m w&#601;&#x1E21;&#257;&#8217;al&#601;t&icirc; &#8217;e&#x1E6F;&#601;&#x1E35;em biz&#601;rw&#333;&#8216;a n&#601;&#x1E6D;&ucirc;y&acirc; &ucirc;&#x1E07;i&#353;&#601;f&#257;&#x1E6D;&icirc;m g&#601;&#x1E0F;&#333;l&icirc;m: </P>
<P>7&nbsp;w&#601;l&#257;q<sup>a</sup>&#x1E25;&#601;t&icirc; &#8217;e&#x1E6F;&#601;&#x1E35;em l&icirc; l&#601;&#8216;&#257;m w&#601;h&#257;y&icirc;&#x1E6F;&icirc; l&#257;&#x1E35;em l&#275;&#8217;l&#333;h&icirc;m w&icirc;&#x1E0F;<sup>a</sup>&#8216;&#601;tem k&icirc; &#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em hammw&#333;&#x1E63;&icirc;&#8217; &#8217;e&#x1E6F;&#601;&#x1E35;em mit<sup>a</sup>&#x1E25;a&#x1E6F; si&#x1E07;&#601;lw&#333;&#x1E6F; mi&#x1E63;&#601;r&#257;yim: </P>
<P>8&nbsp;w&#601;h&#275;&#x1E07;&#275;&#8217;&#x1E6F;&icirc; &#8217;e&#x1E6F;&#601;&#x1E35;em &#8217;el-h&#257;&#8217;&#257;re&#x1E63; &#8217;&#259;&#353;er n&#257;&#347;&#257;&#8217;&#x1E6F;&icirc; &#8217;e&#x1E6F;-y&#257;&#x1E0F;&icirc; l&#257;&#x1E6F;&#275;&#x1E6F; &#8217;&#333;&#x1E6F;&#257;h l&#601;&#8217;a&#x1E07;&#601;r&acirc;&#257;m l&#601;yi&#x1E63;&#601;&#x1E25;&#257;q &ucirc;l&#601;y<sup>a</sup>&#8216;&#259;q&#333;&#x1E07; w&#601;n&#257;&#x1E6F;at&icirc; &#8217;&#333;&#x1E6F;&#257;h l&#257;&#x1E35;em mw&#333;r&#257;&#353;&acirc; &#8217;&#259;n&icirc; y&#601;hw&acirc;: </P>
<P>9&nbsp;way&#601;&#x1E0F;ab&#275;r m&#333;&#353;eh k&#275;n &#8217;el-b&#601;n&ecirc; yi&#347;&#601;r&#257;&#8217;&#275;l w&#601;l&#333;&#8217; &#353;&#257;m&#601;&#8216;&ucirc; &#8217;el-m&#333;&#353;eh miqq&#333;&#x1E63;er r&ucirc;&#x1E25;a &ucirc;m&#275;&#8216;&#259;&#x1E07;&#333;&#x1E0F;&acirc; q&#257;&#353;&acirc;: f</P>
<P>10&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>11&nbsp;b&#333;&#8217; &#x1E0F;ab&#275;r &#8217;el-par&#601;&#8216;&#333;h mele&#x1E35;&#601; mi&#x1E63;&#601;r&#257;yim w&icirc;&#353;all<sup>a</sup>&#x1E25; &#8217;e&#x1E6F;-b&#601;n&ecirc;-yi&#347;&#601;r&#257;&#8217;&#275;l m&#275;&#8217;ar&#601;&#x1E63;w&#333;: </P>
<P>12&nbsp;way&#601;&#x1E0F;ab&#275;r m&#333;&#353;eh lif&#601;n&ecirc; y&#601;hw&acirc; l&#275;&#8217;m&#333;r h&#275;n b&#601;n&ecirc;-yi&#347;&#601;r&#257;&#8217;&#275;l l&#333;&#8217;-&#353;&#257;m&#601;&#8216;&ucirc; &#8217;&#275;lay w&#601;&#8217;&ecirc;&#x1E35;&#601; yi&#353;&#601;m&#257;&#8216;&#275;n&icirc; far&#601;&#8216;&#333;h wa&#8217;&#259;n&icirc; &#8216;&#259;ral &#347;&#601;f&#257;&#x1E6F;&#257;yim: f</P>
<P>13&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh w&#601;&#8217;el-&#8217;ah&#259;r&#333;n way&#601;&#x1E63;a&ucirc;&#275;m &#8217;el-b&#601;n&ecirc; yi&#347;&#601;r&#257;&#8217;&#275;l w&#601;&#8217;el-par&#601;&#8216;&#333;h mele&#x1E35;&#601; mi&#x1E63;&#601;r&#257;yim l&#601;hw&#333;&#x1E63;&icirc;&#8217; &#8217;e&#x1E6F;-b&#601;n&ecirc;-yi&#347;&#601;r&#257;&#8217;&#275;l m&#275;&#8217;ere&#x1E63; mi&#x1E63;&#601;r&#257;yim: s</P>
<P>14&nbsp;&#8217;&#275;lleh r&#257;&#8217;&#353;&ecirc; &#x1E07;&ecirc;&#x1E6F;-&#8217;&#259;&#x1E07;&#333;&#x1E6F;&#257;m b&#601;n&ecirc; r&#601;&#8217;&ucirc;&#x1E07;&#275;n b&#601;&#x1E35;&#333;r yi&#347;&#601;r&#257;&#8217;&#275;l &#x1E25;&#259;nw&#333;&#x1E35;&#601; &ucirc;fall&ucirc;&#8217; &#x1E25;e&#x1E63;&#601;rw&#333;n w&#601;&#x1E35;ar&#601;m&icirc; &#8217;&#275;lleh mi&#353;&#601;p&#601;&#x1E25;&#333;&#x1E6F; r&#601;&#8217;&ucirc;&#x1E07;&#275;n: </P>
<P>15&nbsp;&ucirc;&#x1E07;&#601;n&ecirc; &#353;im&#601;&#8216;w&#333;n y&#601;m&ucirc;&#8217;&#275;l w&#601;y&#257;m&icirc;n w&#601;&#8217;&#333;ha&#x1E0F; w&#601;y&#257;&#x1E35;&icirc;n w&#601;&#x1E63;&#333;&#x1E25;ar w&#601;&#353;&#257;&#8217;&ucirc;l ben-hak&#601;n<sup>a</sup>&#8216;&#259;n&icirc;&#x1E6F; &#8217;&#275;lleh mi&#353;&#601;p&#601;&#x1E25;&#333;&#x1E6F; &#353;im&#601;&#8216;w&#333;n: </P>
<P>16&nbsp;w&#601;&#8217;&#275;lleh &#353;&#601;mw&#333;&#x1E6F; b&#601;n&ecirc;-l&#275;w&icirc; l&#601;&#x1E6F;&#333;l&#601;&#x1E0F;&#333;&#x1E6F;&#257;m g&#275;r&#601;&#353;w&#333;n &ucirc;q&#601;h&#257;&#x1E6F; &ucirc;m&#601;r&#257;r&icirc; &ucirc;&#353;&#601;n&ecirc; &#x1E25;ayy&ecirc; l&#275;w&icirc; &#353;e&#x1E07;<sup>a</sup>&#8216; &ucirc;&#353;&#601;l&#333;&#353;&icirc;m &ucirc;m&#601;&#8217;a&#x1E6F; &#353;&#257;n&acirc;: </P>
<P>17&nbsp;b&#601;n&ecirc; &#x1E21;&#275;r&#601;&#353;w&#333;n li&#x1E07;&#601;n&icirc; w&#601;&#353;im&#601;&#8216;&icirc; l&#601;mi&#353;&#601;p&#601;&#x1E25;&#333;&#x1E6F;&#257;m: </P>
<P>18&nbsp;&ucirc;&#x1E07;&#601;n&ecirc; q&#601;h&#257;&#x1E6F; &#8216;am&#601;r&#257;m w&#601;yi&#x1E63;&#601;h&#257;r w&#601;&#x1E25;e&#x1E07;&#601;rw&#333;n w&#601;&#8216;uzz&icirc;&#8217;&#275;l &ucirc;&#353;&#601;n&ecirc; &#x1E25;ayy&ecirc; q&#601;h&#257;&#x1E6F; &#353;&#257;l&#333;&#353; &ucirc;&#353;&#601;l&#333;&#353;&icirc;m &ucirc;m&#601;&#8217;a&#x1E6F; &#353;&#257;n&acirc;: </P>
<P>19&nbsp;&ucirc;&#x1E07;&#601;n&ecirc; m&#601;r&#257;r&icirc; m<sup>a</sup>&#x1E25;&#601;l&icirc; &ucirc;m&ucirc;&#353;&icirc; &#8217;&#275;lleh mi&#353;&#601;p&#601;&#x1E25;&#333;&#x1E6F; hall&#275;w&icirc; l&#601;&#x1E6F;&#333;l&#601;&#x1E0F;&#333;&#x1E6F;&#257;m: </P>
<P>20&nbsp;wayyiqq<sup>a</sup>&#x1E25; &#8216;am&#601;r&#257;m &#8217;e&#x1E6F;-yw&#333;&#x1E35;e&#x1E07;e&#x1E0F; d&#333;&#x1E0F;&#257;&#x1E6F;w&#333; lw&#333; l&#601;&#8217;i&#353;&#353;&acirc; wat&#275;le&#x1E0F; lw&#333; &#8217;e&#x1E6F;-&#8217;ah&#259;r&#333;n w&#601;&#8217;e&#x1E6F;-m&#333;&#353;eh &ucirc;&#353;&#601;n&ecirc; &#x1E25;ayy&ecirc; &#8216;am&#601;r&#257;m &#353;e&#x1E07;<sup>a</sup>&#8216; &ucirc;&#353;&#601;l&#333;&#353;&icirc;m &ucirc;m&#601;&#8217;a&#x1E6F; &#353;&#257;n&acirc;: </P>
<P>21&nbsp;&ucirc;&#x1E07;&#601;n&ecirc; yi&#x1E63;&#601;h&#257;r q&#333;r<sup>a</sup>&#x1E25; w&#257;nefe&#x1E21; w&#601;zi&#x1E35;&#601;r&icirc;: </P>
<P>22&nbsp;&ucirc;&#x1E07;&#601;n&ecirc; &#8216;uzz&icirc;&#8217;&#275;l m&icirc;&#353;&#257;&#8217;&#275;l w&#601;&#8217;el&#601;&#x1E63;&#257;f&#257;n w&#601;si&#x1E6F;&#601;r&icirc;: </P>
<P>23&nbsp;wayyiqq<sup>a</sup>&#x1E25;<font color="red"><sup>3</font></sup> &#8217;ah&#259;r&#333;n &#8217;e&#x1E6F;-&#8217;&#277;l&icirc;&#353;e&#x1E07;<sup>a</sup>&#8216; ba&#x1E6F;-&#8216;amm&icirc;n&#257;&#x1E0F;&#257;&#x1E07; &#8217;&#259;&#x1E25;w&#333;&#x1E6F; n<sup>a</sup>&#x1E25;&#601;&#353;w&#333;n lw&#333; l&#601;&#8217;i&#353;&#353;&acirc; wat&#275;le&#x1E0F; lw&#333; &#8217;e&#x1E6F;-n&#257;&#x1E0F;&#257;&#x1E07; w&#601;&#8217;e&#x1E6F;-&#8217;&#259;&#x1E07;&icirc;h&ucirc;&#8217; &#8217;e&#x1E6F;-&#8217;el&#601;&#8216;&#257;z&#257;r w&#601;&#8217;e&#x1E6F;-&#8217;&icirc;&#x1E6F;&#257;m&#257;r: </P>
<P>24&nbsp;&ucirc;&#x1E07;&#601;n&ecirc; q&#333;r<sup>a</sup>&#x1E25; &#8217;ass&icirc;r w&#601;&#8217;el&#601;q&#257;n&acirc; wa&#8217;&#259;&#x1E07;&icirc;&#8217;&#257;s&#257;f &#8217;&#275;lleh mi&#353;&#601;p&#601;&#x1E25;&#333;&#x1E6F; haqq&#257;r&#601;&#x1E25;&icirc;: </P>
<P>25&nbsp;w&#601;&#8217;el&#601;&#8216;&#257;z&#257;r ben-&#8217;ah&#259;r&#333;n l&#257;q<sup>a</sup>&#x1E25;-lw&#333; mib&#601;nw&#333;&#x1E6F; p&ucirc;&#x1E6D;&icirc;&#8217;&#275;l lw&#333; l&#601;&#8217;i&#353;&#353;&acirc; wat&#275;le&#x1E0F; lw&#333; &#8217;e&#x1E6F;-p&icirc;n&#601;&#x1E25;&#257;s &#8217;&#275;lleh r&#257;&#8217;&#353;&ecirc; &#8217;&#259;&#x1E07;w&#333;&#x1E6F; hal&#601;w&icirc;yim l&#601;mi&#353;&#601;p&#601;&#x1E25;&#333;&#x1E6F;&#257;m: </P>
<P>26&nbsp;h&ucirc;&#8217; &#8217;ah&#259;r&#333;n &ucirc;m&#333;&#353;eh &#8217;&#259;&#353;er &#8217;&#257;mar y&#601;hw&acirc; l&acirc;em hw&#333;&#x1E63;&icirc;&#8217;&ucirc; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l m&#275;&#8217;ere&#x1E63; mi&#x1E63;&#601;rayim &#8216;al-&#x1E63;i&#x1E07;&#601;&#8217;&#333;&#x1E6F;&#257;m: </P>
<P>27&nbsp;h&#275;m ham&#601;&#x1E0F;ab&#601;r&icirc;m &#8217;el-par&#601;&#8216;&#333;h mele&#x1E35;&#601;-mi&#x1E63;&#601;rayim l&#601;hw&#333;&#x1E63;&icirc;&#8217; &#8217;e&#x1E6F;-b&#601;n&ecirc;-yi&#347;&#601;r&#257;&#8217;&#275;l mimmi&#x1E63;&#601;r&#257;yim h&ucirc;&#8217; m&#333;&#353;eh w&#601;&#8217;ah&#259;r&#333;n: </P>
<P>28&nbsp;way&#601;h&icirc; b&#601;yw&#333;m diber y&#601;hw&acirc; &#8217;el-m&#333;&#353;eh b&#601;&#8217;ere&#x1E63; mi&#x1E63;&#601;r&#257;yim: f</P>
<P>29&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r &#8217;&#259;n&icirc; y&#601;hw&acirc; dab&#275;r &#8217;el-par&#601;&#8216;&#333;h mele&#x1E35;&#601; mi&#x1E63;&#601;rayim &#8217;&#275;&#x1E6F; k&#257;l-&#8217;&#259;&#353;er &#8217;&#259;n&icirc; d&#333;&#x1E07;&#275;r &#8217;&#275;ley&#x1E35;&#257;: </P>
<P>30&nbsp;wayy&#333;&#8217;mer m&#333;&#353;eh lif&#601;n&ecirc; y&#601;hw&acirc; h&#275;n &#8217;&#259;n&icirc; &#8216;&#259;ral &#347;&#601;f&#257;&#x1E6F;ayim w&#601;&#8217;&ecirc;&#x1E35;&#601; yi&#353;&#601;m<sup>a</sup>&#8216; &#8217;&#275;lay par&#601;&#8216;&#333;h: f</P>
</TD>
</TABLE>
<P><HR>
<CENTER>
<A HREF="exo007">Next: Exodus (Shemot) Chapter 7</A></CENTER>
</BODY>
</HTML>
