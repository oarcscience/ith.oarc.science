<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Zechariah (Zekharyah): Zechariah (Zekharyah) Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/zac004.htm">Polyglot</A>&nbsp;
<A HREF="../kjv/zac004.htm">KJV</A>&nbsp;
<A HREF="../sep/zac004.htm">Sep</A>&nbsp;
<A HREF="../vul/zac004.htm">Vul</A>&nbsp;

<BR>
<BR><A HREF="zac.htm">Zechariah (Zekharyah) Index</A><BR>
&nbsp;
<A HREF="zac003.htm">Previous</A>&nbsp;
<A HREF="zac005.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Zechariah (Zekharyah) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיָּ֕שָׁב הַמַּלְאָ֖ךְ הַדֹּבֵ֣ר בִּ֑י וַיְעִירֵ֕נִי כְּאִ֖ישׁ אֲשֶׁר־יֵע֥וֹר מִשְּׁנָתֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֣אמֶר אֵלַ֔י מָ֥ה אַתָּ֖ה רֹאֶ֑ה <font color="brown">ויאמר</font> <font color="blue">וָאֹמַ֡ר</font> רָאִ֣יתִי׀ וְהִנֵּ֣ה מְנוֹרַת֩ זָהָ֨ב כֻּלָּ֜הּ וְגֻלָּ֣הּ עַל־רֹאשָׁ֗הּ וְשִׁבְעָ֤ה נֵרֹתֶ֙יהָ֙ עָלֶ֔יהָ שִׁבְעָ֤ה וְשִׁבְעָה֙ מֽוּצָק֔וֹת לַנֵּר֖וֹת אֲשֶׁ֥ר עַל־רֹאשָֽׁהּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּשְׁנַ֥יִם זֵיתִ֖ים עָלֶ֑יהָ אֶחָד֙ מִימִ֣ין הַגֻּלָּ֔ה וְאֶחָ֖ד עַל־שְׂמֹאלָֽהּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וָאַ֙עַן֙ וָֽאֹמַ֔ר אֶל־הַמַּלְאָ֛ךְ הַדֹּבֵ֥ר בִּ֖י לֵאמֹ֑ר מָה־אֵ֖לֶּה אֲדֹנִֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַ֠יַּעַן הַמַּלְאָ֞ךְ הַדֹּבֵ֥ר בִּי֙ וַיֹּ֣אמֶר אֵלַ֔י הֲל֥וֹא יָדַ֖עְתָּ מָה־הֵ֣מָּה אֵ֑לֶּה וָאֹמַ֖ר לֹ֥א אֲדֹנִֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּ֜עַן וַיֹּ֤אמֶר אֵלַי֙ לֵאמֹ֔ר זֶ֚ה דְּבַר־יְהוָ֔ה אֶל־זְרֻבָּבֶ֖ל לֵאמֹ֑ר לֹ֤א בְחַ֙יִל֙ וְלֹ֣א בְכֹ֔חַ כִּ֣י אִם־בְּרוּחִ֔י אָמַ֖ר יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מִֽי־אַתָּ֧ה הַֽר־הַגָּד֛וֹל לִפְנֵ֥י זְרֻבָּבֶ֖ל לְמִישֹׁ֑ר וְהוֹצִיא֙ אֶת־הָאֶ֣בֶן הָרֹאשָׁ֔ה תְּשֻׁא֕וֹת חֵ֥ן חֵ֖ן לָֽהּ׃ פ</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;יְדֵ֣י זְרֻבָּבֶ֗ל יִסְּד֛וּ הַבַּ֥יִת הַזֶּ֖ה וְיָדָ֣יו תְּבַצַּ֑עְנָה וְיָ֣דַעְתָּ֔ כִּֽי־יְהוָ֥ה צְבָא֖וֹת שְׁלָחַ֥נִי אֲלֵיכֶֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֣י מִ֣י בַז֮ לְי֣וֹם קְטַנּוֹת֒ וְשָׂמְח֗וּ וְרָא֞וּ אֶת־הָאֶ֧בֶן הַבְּדִ֛יל בְּיַ֥ד זְרֻבָּבֶ֖ל שִׁבְעָה־אֵ֑לֶּה עֵינֵ֣י יְהוָ֔ה הֵ֥מָּה מְשׁוֹטְטִ֖ים בְּכָל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וָאַ֖עַן וָאֹמַ֣ר אֵלָ֑יו מַה־שְּׁנֵ֤י הַזֵּיתִים֙ הָאֵ֔לֶה עַל־יְמִ֥ין הַמְּנוֹרָ֖ה וְעַל־שְׂמֹאולָֽהּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וָאַ֣עַן שֵׁנִ֔ית וָאֹמַ֖ר אֵלָ֑יו מַה־שְׁתֵּ֞י שִׁבֲּלֵ֣י הַזֵּיתִ֗ים אֲשֶׁר֙ בְּיַ֗ד שְׁנֵי֙ צַנְתְּר֣וֹת הַזָּהָ֔ב הַֽמְרִיקִ֥ים מֵעֲלֵיהֶ֖ם הַזָּהָֽב׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֤אמֶר אֵלַי֙ לֵאמֹ֔ר הֲל֥וֹא יָדַ֖עְתָּ מָה־אֵ֑לֶּה וָאֹמַ֖ר לֹ֥א אֲדֹנִֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֕אמֶר אֵ֖לֶּה שְׁנֵ֣י בְנֵֽי־הַיִּצְהָ֑ר הָעֹמְדִ֖ים עַל־אֲד֥וֹן כָּל־הָאָֽרֶץ׃ </P>
</TD>
<TD WIDTH="50%">
<P>1&nbsp;wayy&#257;&#353;&#257;&#x1E07; hammal&#601;&#8217;&#257;&#x1E35;&#601; had&#333;&#x1E07;&#275;r b&icirc; way&#601;&#8216;&icirc;r&#275;n&icirc; k&#601;&#8217;&icirc;&#353; &#8217;&#259;&#353;er-y&#275;&#8216;w&#333;r mi&#353;&#353;&#601;n&#257;&#x1E6F;w&#333;: </P>
<P>2&nbsp;wayy&#333;&#8217;mer &#8217;&#275;lay m&acirc; &#8217;at&acirc; r&#333;&#8217;eh <font color="brown">wayy&#333;&#8217;mer</font> <font color="blue">w&#257;&#8217;&#333;mar</font> r&#257;&#8217;&icirc;&#x1E6F;&icirc;| w&#601;hinn&#275;h m&#601;nw&#333;ra&#x1E6F; z&acirc;&#257;&#x1E07; kull&#257;h w&#601;&#x1E21;ull&#257;h &#8216;al-r&#333;&#8217;&#353;&#257;h w&#601;&#353;i&#x1E07;&#601;&#8216;&acirc; n&#275;r&#333;&#x1E6F;eyh&#257; &#8216;&#257;leyh&#257; &#353;i&#x1E07;&#601;&#8216;&acirc; w&#601;&#353;i&#x1E07;&#601;&#8216;&acirc; m&ucirc;&#x1E63;&#257;qw&#333;&#x1E6F; lann&#275;rw&#333;&#x1E6F; &#8217;&#259;&#353;er &#8216;al-r&#333;&#8217;&#353;&#257;h: </P>
<P>3&nbsp;&ucirc;&#353;&#601;nayim z&ecirc;&#x1E6F;&icirc;m &#8216;&#257;leyh&#257; &#8217;e&#x1E25;&#257;&#x1E0F; m&icirc;m&icirc;n hagull&acirc; w&#601;&#8217;e&#x1E25;&#257;&#x1E0F; &#8216;al-&#347;&#601;m&#333;&#8217;l&#257;h: </P>
<P>4&nbsp;w&#257;&#8217;<sup>a</sup>&#8216;an w&#257;&#8217;&#333;mar &#8217;el-hammal&#601;&#8217;&#257;&#x1E35;&#601; had&#333;&#x1E07;&#275;r b&icirc; l&#275;&#8217;m&#333;r m&acirc;-&#8217;&#275;lleh &#8217;&#259;&#x1E0F;&#333;n&icirc;: </P>
<P>5&nbsp;wayy<sup>a</sup>&#8216;an hammal&#601;&#8217;&#257;&#x1E35;&#601; had&#333;&#x1E07;&#275;r b&icirc; wayy&#333;&#8217;mer &#8217;&#275;lay h&#259;lw&#333;&#8217; y&#257;&#x1E0F;<sup>a</sup>&#8216;&#601;t&#257; m&acirc;-h&#275;mm&acirc; &#8217;&#275;lleh w&#257;&#8217;&#333;mar l&#333;&#8217; &#8217;&#259;&#x1E0F;&#333;n&icirc;: </P>
<P>6&nbsp;wayy<sup>a</sup>&#8216;an wayy&#333;&#8217;mer &#8217;&#275;lay l&#275;&#8217;m&#333;r zeh d&#601;&#x1E07;ar-y&#601;hw&acirc; &#8217;el-z&#601;rub&#257;&#x1E07;el l&#275;&#8217;m&#333;r l&#333;&#8217; &#x1E07;&#601;&#x1E25;ayil w&#601;l&#333;&#8217; &#x1E07;&#601;&#x1E35;&#333;&#x1E25;a k&icirc; &#8217;im-b&#601;r&ucirc;&#x1E25;&icirc; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>7&nbsp;m&icirc;-&#8217;at&acirc; har-hag&#257;&#x1E0F;w&#333;l lif&#601;n&ecirc; z&#601;rub&#257;&#x1E07;el l&#601;m&icirc;&#353;&#333;r w&#601;hw&#333;&#x1E63;&icirc;&#8217; &#8217;e&#x1E6F;-h&#257;&#8217;e&#x1E07;en h&#257;r&#333;&#8217;&#353;&acirc; t&#601;&#353;u&#8217;w&#333;&#x1E6F; &#x1E25;&#275;n &#x1E25;&#275;n l&#257;h: f</P>
<P>8&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>9&nbsp;y&#601;&#x1E0F;&ecirc; z&#601;rub&#257;&#x1E07;el yiss&#601;&#x1E0F;&ucirc; habayi&#x1E6F; hazzeh w&#601;y&#257;&#x1E0F;&#257;yw t&#601;&#x1E07;a&#x1E63;&#x1E63;<sup>a</sup>&#8216;&#601;n&acirc; w&#601;y&#257;&#x1E0F;<sup>a</sup>&#8216;&#601;t&#257; k&icirc;-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#353;&#601;l&#257;&#x1E25;an&icirc; &#8217;&#259;l&ecirc;&#x1E35;em: </P>
<P>10&nbsp;k&icirc; m&icirc; &#x1E07;az l&#601;yw&#333;m q&#601;&#x1E6D;annw&#333;&#x1E6F; w&#601;&#347;&#257;m&#601;&#x1E25;&ucirc; w&#601;r&#257;&#8217;&ucirc; &#8217;e&#x1E6F;-h&#257;&#8217;e&#x1E07;en hab&#601;&#x1E0F;&icirc;l b&#601;ya&#x1E0F; z&#601;rub&#257;&#x1E07;el &#353;i&#x1E07;&#601;&#8216;&acirc;-&#8217;&#275;lleh &#8216;&ecirc;n&ecirc; y&#601;hw&acirc; h&#275;mm&acirc; m&#601;&#353;w&#333;&#x1E6D;&#601;&#x1E6D;&icirc;m b&#601;&#x1E35;&#257;l-h&#257;&#8217;&#257;re&#x1E63;: </P>
<P>11&nbsp;w&#257;&#8217;<sup>a</sup>&#8216;an w&#257;&#8217;&#333;mar &#8217;&#275;l&#257;yw mah-&#353;&#353;&#601;n&ecirc; hazz&ecirc;&#x1E6F;&icirc;m h&#257;&#8217;&#275;leh &#8216;al-y&#601;m&icirc;n hamm&#601;nw&#333;r&acirc; w&#601;&#8216;al-&#347;&#601;m&#333;&#8217;wl&#257;h: </P>
<P>12&nbsp;w&#257;&#8217;<sup>a</sup>&#8216;an &#353;&#275;n&icirc;&#x1E6F; w&#257;&#8217;&#333;mar &#8217;&#275;l&#257;yw mah-&#353;&#601;t&ecirc; &#353;ib&#259;l&ecirc; hazz&ecirc;&#x1E6F;&icirc;m &#8217;&#259;&#353;er b&#601;ya&#x1E0F; &#353;&#601;n&ecirc; &#x1E63;an&#601;t&#601;rw&#333;&#x1E6F; hazz&acirc;&#257;&#x1E07; ham&#601;r&icirc;q&icirc;m m&#275;&#8216;&#259;l&ecirc;hem hazz&acirc;&#257;&#x1E07;: </P>
<P>13&nbsp;wayy&#333;&#8217;mer &#8217;&#275;lay l&#275;&#8217;m&#333;r h&#259;lw&#333;&#8217; y&#257;&#x1E0F;<sup>a</sup>&#8216;&#601;t&#257; m&acirc;-&#8217;&#275;lleh w&#257;&#8217;&#333;mar l&#333;&#8217; &#8217;&#259;&#x1E0F;&#333;n&icirc;: </P>
<P>14&nbsp;wayy&#333;&#8217;mer &#8217;&#275;lleh &#353;&#601;n&ecirc; &#x1E07;&#601;n&ecirc;-hayyi&#x1E63;&#601;h&#257;r h&#257;&#8216;&#333;m&#601;&#x1E0F;&icirc;m &#8216;al-&#8217;&#259;&#x1E0F;w&#333;n k&#257;l-h&#257;&#8217;&#257;re&#x1E63;: </P>
</TD>
</TABLE>
<P><HR>
<CENTER>
<A HREF="zac005.htm">Next: Zechariah (Zekharyah) Chapter 5</A></CENTER>
</BODY>
</HTML>
