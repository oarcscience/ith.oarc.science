<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer021">Polyglot</A>&nbsp;
<A HREF="../kjv/jer021">KJV</A>&nbsp;
<A HREF="../sep/jer021">Sep</A>&nbsp;
<A HREF="../vul/jer021">Vul</A>&nbsp;

<BR>
<BR><A HREF="jer">Jeremiah (Yermiyah) Index</A><BR>
&nbsp;
<A HREF="jer020">Previous</A>&nbsp;
<A HREF="jer022">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 21</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הַדָּבָ֛ר אֲשֶׁר־הָיָ֥ה אֶֽל־יִרְמְיָ֖הוּ מֵאֵ֣ת יְהוָ֑ה בִּשְׁלֹ֨חַ אֵלָ֜יו הַמֶּ֣לֶךְ צִדְקִיָּ֗הוּ אֶת־פַּשְׁחוּר֙ בֶּן־מַלְכִּיָּ֔ה וְאֶת־צְפַנְיָ֧ה בֶן־מַעֲשֵׂיָ֛ה הַכֹּהֵ֖ן לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;דְּרָשׁ־נָ֤א בַעֲדֵ֙נוּ֙ אֶת־יְהוָ֔ה כִּ֛י נְבוּכַדְרֶאצַּ֥ר מֶֽלֶךְ־בָּבֶ֖ל נִלְחָ֣ם עָלֵ֑ינוּ אוּלַי֩ יַעֲשֶׂ֨ה יְהוָ֤ה אוֹתָ֙נוּ֙ כְּכָל־נִפְלְאֹתָ֔יו וְיַעֲלֶ֖ה מֵעָלֵֽינוּ׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֥אמֶר יִרְמְיָ֖הוּ אֲלֵיהֶ֑ם כֹּ֥ה תֹאמְרֻ֖ן אֶל־צִדְקִיָּֽהוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כֹּֽה־אָמַ֨ר יְהוָ֜ה אֱלֹהֵ֣י יִשְׂרָאֵ֗ל הִנְנִ֣י מֵסֵב֮ אֶת־כְּלֵ֣י הַמִּלְחָמָה֮ אֲשֶׁ֣ר בְּיֶדְכֶם֒ אֲשֶׁ֨ר אַתֶּ֜ם נִלְחָמִ֣ים בָּ֗ם אֶת־מֶ֤לֶךְ בָּבֶל֙ וְאֶת־הַכַּשְׂדִּ֔ים הַצָּרִ֣ים עֲלֵיכֶ֔ם מִח֖וּץ לַֽחוֹמָ֑ה וְאָסַפְתִּ֣י אוֹתָ֔ם אֶל־תּ֖וֹךְ הָעִ֥יר הַזֹּֽאת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְנִלְחַמְתִּ֤י אֲנִי֙ אִתְּכֶ֔ם בְּיָ֥ד נְטוּיָ֖ה וּבִזְר֣וֹעַ חֲזָקָ֑ה וּבְאַ֥ף וּבְחֵמָ֖ה וּבְקֶ֥צֶף גָּדֽוֹל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהִכֵּיתִ֗י אֶת־יֽוֹשְׁבֵי֙ הָעִ֣יר הַזֹּ֔את וְאֶת־הָאָדָ֖ם וְאֶת־הַבְּהֵמָ֑ה בְּדֶ֥בֶר גָּד֖וֹל יָמֻֽתוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאַחֲרֵי־כֵ֣ן נְאֻם־יְהוָ֡ה אֶתֵּ֣ן אֶת־צִדְקִיָּ֣הוּ מֶֽלֶךְ־יְהוּדָ֣ה וְאֶת־עֲבָדָ֣יו׀ וְאֶת־הָעָ֡ם וְאֶת־הַנִּשְׁאָרִים֩ בָּעִ֨יר הַזֹּ֜את מִן־הַדֶּ֣בֶר׀ מִן־הַחֶ֣רֶב וּמִן־הָרָעָ֗ב בְּיַד֙ נְבוּכַדְרֶאצַּ֣ר מֶֽלֶךְ־בָּבֶ֔ל וּבְיַד֙ אֹֽיְבֵיהֶ֔ם וּבְיַ֖ד מְבַקְשֵׁ֣י נַפְשָׁ֑ם וְהִכָּ֣ם לְפִי־חֶ֔רֶב לֹֽא־יָח֣וּס עֲלֵיהֶ֔ם וְלֹ֥א יַחְמֹ֖ל וְלֹ֥א יְרַחֵֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאֶל־הָעָ֤ם הַזֶּה֙ תֹּאמַ֔ר כֹּ֖ה אָמַ֣ר יְהוָ֑ה הִנְנִ֤י נֹתֵן֙ לִפְנֵיכֶ֔ם אֶת־דֶּ֥רֶךְ הַחַיִּ֖ים וְאֶת־דֶּ֥רֶךְ הַמָּֽוֶת׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הַיֹּשֵׁב֙ בָּעִ֣יר הַזֹּ֔את יָמ֕וּת בַּחֶ֖רֶב וּבָרָעָ֣ב וּבַדָּ֑בֶר וְהַיּוֹצֵא֩ וְנָפַ֨ל עַל־הַכַּשְׂדִּ֜ים הַצָּרִ֤ים עֲלֵיכֶם֙ <font color="brown">יחיה</font> <font color="blue">וְחָיָ֔ה</font> וְהָֽיְתָה־לּ֥וֹ נַפְשׁ֖וֹ לְשָׁלָֽל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֣י שַׂ֣מְתִּי פָ֠נַי בָּעִ֨יר הַזֹּ֧את לְרָעָ֛ה וְלֹ֥א לְטוֹבָ֖ה נְאֻם־יְהוָ֑ה בְּיַד־מֶ֤לֶךְ בָּבֶל֙ תִּנָּתֵ֔ן וּשְׂרָפָ֖הּ בָּאֵֽשׁ׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּלְבֵית֙ מֶ֣לֶךְ יְהוּדָ֔ה שִׁמְע֖וּ דְּבַר־יְהוָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בֵּ֣ית דָּוִ֗ד כֹּ֚ה אָמַ֣ר יְהוָ֔ה דִּ֤ינוּ לַבֹּ֙קֶר֙ מִשְׁפָּ֔ט וְהַצִּ֥ילוּ גָז֖וּל מִיַּ֣ד עוֹשֵׁ֑ק פֶּן־תֵּצֵ֨א כָאֵ֜שׁ חֲמָתִ֗י וּבָעֲרָה֙ וְאֵ֣ין מְכַבֶּ֔ה מִפְּנֵ֖י רֹ֥עַ <font color="brown">מעלליהם</font> <font color="blue">מַעַלְלֵיכֶֽם׃</font> </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הִנְנִ֨י אֵלַ֜יִךְ יֹשֶׁ֧בֶת הָעֵ֛מֶק צ֥וּר הַמִּישֹׁ֖ר נְאֻם־יְהוָ֑ה הָאֹֽמְרִים֙ מִֽי־יֵחַ֣ת עָלֵ֔ינוּ וּמִ֥י יָב֖וֹא בִּמְעוֹנוֹתֵֽינוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּפָקַדְתִּ֧י עֲלֵיכֶ֛ם כִּפְרִ֥י מַעַלְלֵיכֶ֖ם נְאֻם־יְהוָ֑ה וְהִצַּ֤תִּי אֵשׁ֙ בְּיַעְרָ֔הּ וְאָכְלָ֖ה כָּל־סְבִיבֶֽיהָ׃ ס</P>
</TD>
<TD WIDTH="50%">
<P>1&nbsp;had&#257;&#x1E07;&#257;r &#8217;&#259;&#353;er-h&#257;y&acirc; &#8217;el-yir&#601;m&#601;y&acirc;&ucirc; m&#275;&#8217;&#275;&#x1E6F; y&#601;hw&acirc; bi&#353;&#601;l&#333;&#x1E25;a &#8217;&#275;l&#257;yw hammele&#x1E35;&#601; &#x1E63;i&#x1E0F;&#601;q&icirc;y&acirc;&ucirc; &#8217;e&#x1E6F;-pa&#353;&#601;&#x1E25;&ucirc;r ben-mal&#601;k&icirc;y&acirc; w&#601;&#8217;e&#x1E6F;-&#x1E63;&#601;fan&#601;y&acirc; &#x1E07;en-m<sup>a</sup>&#8216;&#259;&#347;&ecirc;&acirc; hak&#333;h&#275;n l&#275;&#8217;m&#333;r: </P>
<P>2&nbsp;d&#601;r&#257;&#353;-n&#257;&#8217; &#x1E07;<sup>a</sup>&#8216;&#259;&#x1E0F;&#275;n&ucirc; &#8217;e&#x1E6F;-y&#601;hw&acirc; k&icirc; n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar mele&#x1E35;&#601;-b&#257;&#x1E07;el nil&#601;&#x1E25;&#257;m &#8216;&#257;l&ecirc;n&ucirc; &#8217;&ucirc;lay y<sup>a</sup>&#8216;&#259;&#347;eh y&#601;hw&acirc; &#8217;w&#333;&#x1E6F;&#257;n&ucirc; k&#601;&#x1E35;&#257;l-nif&#601;l&#601;&#8217;&#333;&#x1E6F;&#257;yw w&#601;y<sup>a</sup>&#8216;&#259;leh m&#275;&#8216;&#257;l&ecirc;n&ucirc;: s</P>
<P>3&nbsp;wayy&#333;&#8217;mer yir&#601;m&#601;y&acirc;&ucirc; &#8217;&#259;l&ecirc;hem k&#333;h &#x1E6F;&#333;&#8217;m&#601;run &#8217;el-&#x1E63;i&#x1E0F;&#601;q&icirc;y&acirc;&ucirc;: </P>
<P>4&nbsp;k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l hin&#601;n&icirc; m&#275;s&#275;&#x1E07; &#8217;e&#x1E6F;-k&#601;l&ecirc; hammil&#601;&#x1E25;&#257;m&acirc; &#8217;&#259;&#353;er b&#601;ye&#x1E0F;&#601;&#x1E35;em &#8217;&#259;&#353;er &#8217;atem nil&#601;&#x1E25;&#257;m&icirc;m b&#257;m &#8217;e&#x1E6F;-mele&#x1E35;&#601; b&#257;&#x1E07;el w&#601;&#8217;e&#x1E6F;-haka&#347;&#601;d&icirc;m ha&#x1E63;&#x1E63;&#257;r&icirc;m &#8216;&#259;l&ecirc;&#x1E35;em mi&#x1E25;&ucirc;&#x1E63; l<sup>a</sup>&#x1E25;w&#333;m&acirc; w&#601;&#8217;&#257;saf&#601;t&icirc; &#8217;w&#333;&#x1E6F;&#257;m &#8217;el-tw&#333;&#x1E35;&#601; h&#257;&#8216;&icirc;r hazz&#333;&#8217;&#x1E6F;: </P>
<P>5&nbsp;w&#601;nil&#601;&#x1E25;am&#601;t&icirc; &#8217;&#259;n&icirc; &#8217;it&#601;&#x1E35;em b&#601;y&#257;&#x1E0F; n&#601;&#x1E6D;&ucirc;y&acirc; &ucirc;&#x1E07;iz&#601;rw&#333;&#8216;a &#x1E25;&#259;z&#257;q&acirc; &ucirc;&#x1E07;&#601;&#8217;af &ucirc;&#x1E07;&#601;&#x1E25;&#275;m&acirc; &ucirc;&#x1E07;&#601;qe&#x1E63;ef g&#257;&#x1E0F;w&#333;l: </P>
<P>6&nbsp;w&#601;hik&ecirc;&#x1E6F;&icirc; &#8217;e&#x1E6F;-yw&#333;&#353;&#601;&#x1E07;&ecirc; h&#257;&#8216;&icirc;r hazz&#333;&#8217;&#x1E6F; w&#601;&#8217;e&#x1E6F;-h&#257;&#8217;&#257;&#x1E0F;&#257;m w&#601;&#8217;e&#x1E6F;-hab&#601;h&#275;m&acirc; b&#601;&#x1E0F;e&#x1E07;er g&#257;&#x1E0F;w&#333;l y&#257;mu&#x1E6F;&ucirc;: </P>
<P>7&nbsp;w&#601;&#8217;<sup>a</sup>&#x1E25;&#259;r&ecirc;-&#x1E35;&#275;n n&#601;&#8217;um-y&#601;hw&acirc; &#8217;et&#275;n &#8217;e&#x1E6F;-&#x1E63;i&#x1E0F;&#601;q&icirc;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; w&#601;&#8217;e&#x1E6F;-&#8216;&#259;&#x1E07;&#257;&#x1E0F;&#257;yw| w&#601;&#8217;e&#x1E6F;-h&#257;&#8216;&#257;m w&#601;&#8217;e&#x1E6F;-hanni&#353;&#601;&#8217;&#257;r&icirc;m b&#257;&#8216;&icirc;r hazz&#333;&#8217;&#x1E6F; min-hade&#x1E07;er| min-h<sup>a</sup>&#x1E25;ere&#x1E07; &ucirc;min-h&#257;r&#257;&#8216;&#257;&#x1E07; b&#601;ya&#x1E0F; n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar mele&#x1E35;&#601;-b&#257;&#x1E07;el &ucirc;&#x1E07;&#601;ya&#x1E0F; &#8217;&#333;y&#601;&#x1E07;&ecirc;hem &ucirc;&#x1E07;&#601;ya&#x1E0F; m&#601;&#x1E07;aq&#601;&#353;&ecirc; naf&#601;&#353;&#257;m w&#601;hik&#257;m l&#601;f&icirc;-&#x1E25;ere&#x1E07; l&#333;&#8217;-y&#257;&#x1E25;&ucirc;s &#8216;&#259;l&ecirc;hem w&#601;l&#333;&#8217; y<sup>a</sup>&#x1E25;&#601;m&#333;l w&#601;l&#333;&#8217; y&#601;r<sup>a</sup>&#x1E25;&#275;m: </P>
<P>8&nbsp;w&#601;&#8217;el-h&#257;&#8216;&#257;m hazzeh t&#333;&#8217;mar k&#333;h &#8217;&#257;mar y&#601;hw&acirc; hin&#601;n&icirc; n&#333;&#x1E6F;&#275;n lif&#601;n&ecirc;&#x1E35;em &#8217;e&#x1E6F;-dere&#x1E35;&#601; h<sup>a</sup>&#x1E25;ayy&icirc;m w&#601;&#8217;e&#x1E6F;-dere&#x1E35;&#601; hamm&#257;we&#x1E6F;: </P>
<P>9&nbsp;hayy&#333;&#353;&#275;&#x1E07; b&#257;&#8216;&icirc;r hazz&#333;&#8217;&#x1E6F; y&#257;m&ucirc;&#x1E6F; b<sup>a</sup>&#x1E25;ere&#x1E07; &ucirc;&#x1E07;&#257;r&#257;&#8216;&#257;&#x1E07; &ucirc;&#x1E07;ad&#257;&#x1E07;er w&#601;hayyw&#333;&#x1E63;&#275;&#8217; w&#601;n&#257;fal &#8216;al-haka&#347;&#601;d&icirc;m ha&#x1E63;&#x1E63;&#257;r&icirc;m &#8216;&#259;l&ecirc;&#x1E35;em <font color="brown">yi&#x1E25;&#601;yeh</font> <font color="blue">w&#601;&#x1E25;&#257;y&acirc;</font> w&#601;h&#257;y&#601;&#x1E6F;&acirc;-llw&#333; naf&#601;&#353;w&#333; l&#601;&#353;&#257;l&#257;l: </P>
<P>10&nbsp;k&icirc; &#347;am&#601;t&icirc; f&#257;nay b&#257;&#8216;&icirc;r hazz&#333;&#8217;&#x1E6F; l&#601;r&#257;&#8216;&acirc; w&#601;l&#333;&#8217; l&#601;&#x1E6D;w&#333;&#x1E07;&acirc; n&#601;&#8217;um-y&#601;hw&acirc; b&#601;ya&#x1E0F;-mele&#x1E35;&#601; b&#257;&#x1E07;el tinn&#257;&#x1E6F;&#275;n &ucirc;&#347;&#601;r&#257;f&#257;h b&#257;&#8217;&#275;&#353;: s</P>
<P>11&nbsp;&ucirc;l&#601;&#x1E07;&ecirc;&#x1E6F; mele&#x1E35;&#601; y&#601;h&ucirc;&#x1E0F;&acirc; &#353;im&#601;&#8216;&ucirc; d&#601;&#x1E07;ar-y&#601;hw&acirc;: </P>
<P>12&nbsp;b&ecirc;&#x1E6F; d&#257;wi&#x1E0F; k&#333;h &#8217;&#257;mar y&#601;hw&acirc; d&icirc;n&ucirc; lab&#333;qer mi&#353;&#601;p&#257;&#x1E6D; w&#601;ha&#x1E63;&#x1E63;&icirc;l&ucirc; &#x1E21;&#257;z&ucirc;l m&icirc;ya&#x1E0F; &#8216;w&#333;&#353;&#275;q pen-t&#275;&#x1E63;&#275;&#8217; &#x1E35;&#257;&#8217;&#275;&#353; &#x1E25;&#259;m&#257;&#x1E6F;&icirc; &ucirc;&#x1E07;&#257;&#8216;&#259;r&acirc; w&#601;&#8217;&ecirc;n m&#601;&#x1E35;abeh mip&#601;n&ecirc; r&#333;&#8216;a <font color="brown">m<sup>a</sup>&#8216;al&#601;l&ecirc;hem</font> <font color="blue">m<sup>a</sup>&#8216;al&#601;l&ecirc;&#x1E35;em:</font> </P>
<P>13&nbsp;hin&#601;n&icirc; &#8217;&#275;layi&#x1E35;&#601; y&#333;&#353;e&#x1E07;e&#x1E6F; h&#257;&#8216;&#275;meq &#x1E63;&ucirc;r hamm&icirc;&#353;&#333;r n&#601;&#8217;um-y&#601;hw&acirc; h&#257;&#8217;&#333;m&#601;r&icirc;m m&icirc;-y&#275;&#x1E25;a&#x1E6F; &#8216;&#257;l&ecirc;n&ucirc; &ucirc;m&icirc; y&#257;&#x1E07;w&#333;&#8217; bim&#601;&#8216;w&#333;nw&#333;&#x1E6F;&ecirc;n&ucirc;: </P>
<P>14&nbsp;&ucirc;f&#257;qa&#x1E0F;&#601;t&icirc; &#8216;&#259;l&ecirc;&#x1E35;em kif&#601;r&icirc; m<sup>a</sup>&#8216;al&#601;l&ecirc;&#x1E35;em n&#601;&#8217;um-y&#601;hw&acirc; w&#601;hi&#x1E63;&#x1E63;at&icirc; &#8217;&#275;&#353; b&#601;y<sup>a</sup>&#8216;&#601;r&#257;h w&#601;&#8217;&#257;&#x1E35;&#601;l&acirc; k&#257;l-s&#601;&#x1E07;&icirc;&#x1E07;eyh&#257;: s</P>
</TD>
</TABLE>
<P><HR>
<CENTER>
<A HREF="jer022">Next: Jeremiah (Yermiyah) Chapter 22</A></CENTER>
</BODY>
</HTML>
