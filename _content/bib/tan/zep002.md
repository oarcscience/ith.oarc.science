[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/zep002)  [KJV](../kjv/zep002)  [Sep](../sep/zep002) 
[Vul](../vul/zep002)   
  
[Zephaniah (Tsephanyah) Index](zep)  
  [Previous](zep001)  [Next](zep003) 

------------------------------------------------------------------------

### Tanach (Hebrew): Zephaniah (Tsephanyah) Chapter 2

‎<span id="001">1</span> ‏הִֽתְקוֹשְׁשׁ֖וּ וָק֑וֹשּׁוּ הַגּ֖וֹי לֹ֥א
נִכְסָֽף׃

‎<span id="002">2</span> ‏בְּטֶ֙רֶם֙ לֶ֣דֶת חֹ֔ק כְּמֹ֖ץ עָ֣בַר י֑וֹם
בְּטֶ֣רֶם׀ לֹא־יָב֣וֹא עֲלֵיכֶ֗ם חֲרוֹן֙ אַף־יְהוָ֔ה בְּטֶ֙רֶם֙
לֹא־יָב֣וֹא עֲלֵיכֶ֔ם י֖וֹם אַף־יְהוָֽה׃

‎<span id="003">3</span> ‏בַּקְּשׁ֤וּ אֶת־יְהוָה֙ כָּל־עַנְוֵ֣י הָאָ֔רֶץ
אֲשֶׁ֥ר מִשְׁפָּט֖וֹ פָּעָ֑לוּ בַּקְּשׁוּ־צֶ֙דֶק֙ בַּקְּשׁ֣וּ עֲנָוָ֔ה
אוּלַי֙ תִּסָּ֣תְר֔וּ בְּי֖וֹם אַף־יְהוָֽה׃

‎<span id="004">4</span> ‏כִּ֤י עַזָּה֙ עֲזוּבָ֣ה תִֽהְיֶ֔ה
וְאַשְׁקְל֖וֹן לִשְׁמָמָ֑ה אַשְׁדּ֗וֹד בַּֽצָּהֳרַ֙יִם֙ יְגָ֣רְשׁ֔וּהָ
וְעֶקְר֖וֹן תֵּעָקֵֽר׃ ס

‎<span id="005">5</span> ‏ה֗וֹי יֹֽשְׁבֵ֛י חֶ֥בֶל הַיָּ֖ם גּ֣וֹי
כְּרֵתִ֑ים דְּבַר־יְהוָ֣ה עֲלֵיכֶ֗ם כְּנַ֙עַן֙ אֶ֣רֶץ פְּלִשְׁתִּ֔ים
וְהַאֲבַדְתִּ֖יךְ מֵאֵ֥ין יוֹשֵֽׁב׃

‎<span id="006">6</span> ‏וְֽהָיְתָ֞ה חֶ֣בֶל הַיָּ֗ם נְוֹ֛ת כְּרֹ֥ת
רֹעִ֖ים וְגִדְר֥וֹת צֹֽאן׃

‎<span id="007">7</span> ‏וְהָ֣יָה חֶ֗בֶל לִשְׁאֵרִ֛ית בֵּ֥ית יְהוּדָ֖ה
עֲלֵיהֶ֣ם יִרְע֑וּן בְּבָתֵּ֣י אַשְׁקְל֗וֹן בָּעֶ֙רֶב֙ יִרְבָּצ֔וּן
כִּ֧י יִפְקְדֵ֛ם יְהוָ֥ה אֱלֹהֵיהֶ֖ם וְשָׁ֥ב שבותם שְׁבִיתָֽם׃

‎<span id="008">8</span> ‏שָׁמַ֙עְתִּי֙ חֶרְפַּ֣ת מוֹאָ֔ב וְגִדּוּפֵ֖י
בְּנֵ֣י עַמּ֑וֹן אֲשֶׁ֤ר חֵֽרְפוּ֙ אֶת־עַמִּ֔י וַיַּגְדִּ֖ילוּ
עַל־גְּבוּלָֽם׃

‎<span id="009">9</span> ‏לָכֵ֣ן חַי־אָ֡נִי נְאֻם֩ יְהוָ֨ה צְבָא֜וֹת
אֱלֹהֵ֣י יִשְׂרָאֵ֗ל כִּֽי־מוֹאָ֞ב כִּסְדֹ֤ם תִּֽהְיֶה֙ וּבְנֵ֤י
עַמּוֹן֙ כַּֽעֲמֹרָ֔ה מִמְשַׁ֥ק חָר֛וּל וּמִכְרֵה־מֶ֥לַח וּשְׁמָמָ֖ה
עַד־עוֹלָ֑ם שְׁאֵרִ֤ית עַמִּי֙ יְבָזּ֔וּם וְיֶ֥תֶר גוי גּוֹיִ֖י
יִנְחָלֽוּם׃

‎<span id="010">10</span> ‏זֹ֥את לָהֶ֖ם תַּ֣חַת גְּאוֹנָ֑ם כִּ֤י
חֵֽרְפוּ֙ וַיַּגְדִּ֔לוּ עַל־עַ֖ם יְהוָ֥ה צְבָאֽוֹת׃

‎<span id="011">11</span> ‏נוֹרָ֤א יְהוָה֙ עֲלֵיהֶ֔ם כִּ֣י רָזָ֔ה אֵ֖ת
כָּל־אֱלֹהֵ֣י הָאָ֑רֶץ וְיִשְׁתַּֽחֲווּ־לוֹ֙ אִ֣ישׁ מִמְּקוֹמ֔וֹ כֹּ֖ל
אִיֵּ֥י הַגּוֹיִֽם׃

‎<span id="012">12</span> ‏גַּם־אַתֶּ֣ם כּוּשִׁ֔ים חַֽלְלֵ֥י חַרְבִּ֖י
הֵֽמָּה׃

‎<span id="013">13</span> ‏וְיֵ֤ט יָדוֹ֙ עַל־צָפ֔וֹן וִֽיאַבֵּ֖ד
אֶת־אַשּׁ֑וּר וְיָשֵׂ֤ם אֶת־נִֽינְוֵה֙ לִשְׁמָמָ֔ה צִיָּ֖ה
כַּמִּדְבָּֽר׃

‎<span id="014">14</span> ‏וְרָבְצ֨וּ בְתוֹכָ֤הּ עֲדָרִים֙
כָּל־חַיְתוֹ־ג֔וֹי גַּם־קָאַת֙ גַּם־קִפֹּ֔ד בְּכַפְתֹּרֶ֖יהָ יָלִ֑ינוּ
ק֠וֹל יְשׁוֹרֵ֤ר בַּֽחַלּוֹן֙ חֹ֣רֶב בַּסַּ֔ף כִּ֥י אַרְזָ֖ה עֵרָֽה׃

‎<span id="015">15</span> ‏זֹ֞א֠ת<sup>3</sup> הָעִ֤יר הָעַלִּיזָה֙
הַיּוֹשֶׁ֣בֶת לָבֶ֔טַח הָאֹֽמְרָה֙ בִּלְבָבָ֔הּ אֲנִ֖י וְאַפְסִ֣י ע֑וֹד
אֵ֣יךְ׀ הָיְתָ֣ה לְשַׁמָּ֗ה מַרְבֵּץ֙ לַֽחַיָּ֔ה כֹּ֚ל עוֹבֵ֣ר עָלֶ֔יהָ
יִשְׁרֹ֖ק יָנִ֥יעַ יָדֽוֹ׃ ס

1 hiṯəqwōšəšû wāqwōššû hagwōy lō’ niḵəsāf:

2 bəṭerem leḏeṯ ḥōq kəmōṣ ‘āḇar ywōm bəṭerem\| lō’-yāḇwō’ ‘ălêḵem ḥărwōn
’af-yəhwâ bəṭerem lō’-yāḇwō’ ‘ălêḵem ywōm ’af-yəhwâ:

3 baqqəšû ’eṯ-yəhwâ kāl-‘anəwê hā’āreṣ ’ăšer mišəpāṭwō pā‘ālû
baqqəšû-ṣeḏeq baqqəšû ‘ănāwâ ’ûlay tissāṯərû bəywōm ’af-yəhwâ:

4 kî ‘azzâ ‘ăzûḇâ ṯihəyeh wə’ašəqəlwōn lišəmāmâ ’ašədwōḏ baṣṣâŏrayim
yəḡārəšûhā wə‘eqərwōn tē‘āqēr: s

5 hwōy yōšəḇê ḥeḇel hayyām gwōy kərēṯîm dəḇar-yəhwâ ‘ălêḵem
kən<sup>a</sup>‘an ’ereṣ pəlišətîm wəha’ăḇaḏətîḵə mē’ên ywōšēḇ:

6 wəhāyəṯâ ḥeḇel hayyām nəwōṯ kərōṯ rō‘îm wəḡiḏərwōṯ ṣō’n:

7 wəhāyâ ḥeḇel lišə’ērîṯ bêṯ yəhûḏâ ‘ălêhem yirə‘ûn bəḇātê ’ašəqəlwōn
bā‘ereḇ yirəbāṣûn kî yifəqəḏēm yəhwâ ’ĕlōhêhem wəšāḇ šəḇûṯām šəḇîṯām:

8 šām<sup>a</sup>‘ətî ḥerəpaṯ mwō’āḇ wəḡidûfê bənê ‘ammwōn ’ăšer ḥērəfû
’eṯ-‘ammî wayyaḡədîlû ‘al-gəḇûlām:

9 lāḵēn ḥay-’ānî nə’um yəhwâ ṣəḇā’wōṯ ’ĕlōhê yiśərā’ēl kî-mwō’āḇ kisəḏōm
tihəyeh ûḇənê ‘ammwōn k<sup>a</sup>‘ămōrâ miməšaq ḥārûl
ûmiḵərēh-mel<sup>a</sup>ḥ ûšəmāmâ ‘aḏ-‘wōlām šə’ērîṯ ‘ammî yəḇāzzûm
wəyeṯer gwōy gwōyî yinəḥālûm:

10 zō’ṯ lâem t<sup>a</sup>ḥaṯ gə’wōnām kî ḥērəfû wayyaḡədilû ‘al-‘am
yəhwâ ṣəḇā’wōṯ:

11 nwōrā’ yəhwâ ‘ălêhem kî rāzâ ’ēṯ kāl-’ĕlōhê hā’āreṣ
wəyišət<sup>a</sup>ḥăwû-lwō ’îš mimməqwōmwō kōl ’îyê hagwōyim:

12 gam-’atem kûšîm ḥaləlê ḥarəbî hēmmâ:

13 wəyēṭ yāḏwō ‘al-ṣāfwōn wî’abēḏ ’eṯ-’aššûr wəyāśēm ’eṯ-nînəwēh
lišəmāmâ ṣîyâ kammiḏəbār:

14 wərāḇəṣû ḇəṯwōḵāh ‘ăḏārîm kāl-ḥayəṯwō-ḡwōy gam-qā’aṯ gam-qipōḏ
bəḵafətōreyhā yālînû qwōl yəšwōrēr b<sup>a</sup>ḥallwōn ḥōreḇ bassaf kî
’arəzâ ‘ērâ:

15 zō’ṯ<sup>3</sup> hā‘îr hā‘allîzâ hayywōšeḇeṯ lāḇeṭ<sup>a</sup>ḥ
hā’ōmərâ biləḇāḇāh ’ănî wə’afəsî ‘wōḏ ’êḵə\| hāyəṯâ ləšammâ marəbēṣ
l<sup>a</sup>ḥayyâ kōl ‘wōḇēr ‘āleyhā yišərōq yānî‘a yāḏwō: s

------------------------------------------------------------------------

[Next: Zephaniah (Tsephanyah) Chapter 3](zep003)
