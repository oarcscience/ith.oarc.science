[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa030)  [KJV](../kjv/isa030)  [Sep](../sep/isa030) 
[Vul](../vul/isa030)   
  
[Isaiah (Yisheyah) Index](isa)  
  [Previous](isa029)  [Next](isa031) 

------------------------------------------------------------------------

### Tanach (Hebrew): Isaiah (Yisheyah) Chapter 30

‎<span id="001">1</span> ‏ה֣וֹי בָּנִ֤ים סֽוֹרְרִים֙ נְאֻם־יְהוָ֔ה
לַעֲשׂ֤וֹת עֵצָה֙ וְלֹ֣א מִנִּ֔י וְלִנְסֹ֥ךְ מַסֵּכָ֖ה וְלֹ֣א רוּחִ֑י
לְמַ֛עַן סְפ֥וֹת חַטָּ֖את עַל־חַטָּֽאת׃

‎<span id="002">2</span> ‏הַהֹלְכִים֙ לָרֶ֣דֶת מִצְרַ֔יִם וּפִ֖י לֹ֣א
שָׁאָ֑לוּ לָעוֹז֙ בְּמָע֣וֹז פַּרְעֹ֔ה וְלַחְס֖וֹת בְּצֵ֥ל מִצְרָֽיִם׃

‎<span id="003">3</span> ‏וְהָיָ֥ה לָכֶ֛ם מָע֥וֹז פַּרְעֹ֖ה לְבֹ֑שֶׁת
וְהֶחָס֥וּת בְּצֵל־מִצְרַ֖יִם לִכְלִמָּֽה׃

‎<span id="004">4</span> ‏כִּֽי־הָי֥וּ בְצֹ֖עַן שָׂרָ֑יו וּמַלְאָכָ֖יו
חָנֵ֥ס יַגִּֽיעוּ׃

‎<span id="005">5</span> ‏כֹּ֣ל הבאיש הֹבִ֔ישׁ עַל־עַ֖ם לֹא־יוֹעִ֣ילוּ
לָ֑מוֹ לֹ֤א לְעֵ֙זֶר֙ וְלֹ֣א לְהוֹעִ֔יל כִּ֥י לְבֹ֖שֶׁת
וְגַם־לְחֶרְפָּֽה׃ ס

‎<span id="006">6</span> ‏מַשָּׂ֖א בַּהֲמ֣וֹת נֶ֑גֶב בְּאֶרֶץ֩ צָרָ֨ה
וְצוּקָ֜ה לָבִ֧יא וָלַ֣יִשׁ מֵהֶ֗ם אֶפְעֶה֙ וְשָׂרָ֣ף מְעוֹפֵ֔ף
יִשְׂאוּ֩ עַל־כֶּ֨תֶף עֲיָרִ֜ים חֵֽילֵהֶ֗ם וְעַל־דַּבֶּ֤שֶׁת גְּמַלִּים֙
אֽוֹצְרֹתָ֔ם עַל־עַ֖ם לֹ֥א יוֹעִֽילוּ׃

‎<span id="007">7</span> ‏וּמִצְרַ֕יִם הֶ֥בֶל וָרִ֖יק יַעְזֹ֑רוּ לָכֵן֙
קָרָ֣אתִי לָזֹ֔את רַ֥הַב הֵ֖ם שָֽׁבֶת׃

‎<span id="008">8</span> ‏עַתָּ֗ה בּ֣וֹא כָתְבָ֥הּ עַל־ל֛וּחַ אִתָּ֖ם
וְעַל־סֵ֣פֶר חֻקָּ֑הּ וּתְהִי֙ לְי֣וֹם אַחֲר֔וֹן לָעַ֖ד עַד־עוֹלָֽם׃

‎<span id="009">9</span> ‏כִּ֣י עַ֤ם מְרִי֙ ה֔וּא בָּנִ֖ים כֶּחָשִׁ֑ים
בָּנִ֕ים לֹֽא־אָב֥וּ שְׁמ֖וֹעַ תּוֹרַ֥ת יְהוָֽה׃

‎<span id="010">10</span> ‏אֲשֶׁ֨ר אָמְר֤וּ לָֽרֹאִים֙ לֹ֣א תִרְא֔וּ
וְלַ֣חֹזִ֔ים לֹ֥א תֶחֱזוּ־לָ֖נוּ נְכֹח֑וֹת דַּבְּרוּ־לָ֣נוּ חֲלָק֔וֹת
חֲז֖וּ מַהֲתַלּֽוֹת׃

‎<span id="011">11</span> ‏ס֚וּרוּ מִנֵּי־דֶ֔רֶךְ הַטּ֖וּ מִנֵּי־אֹ֑רַח
הַשְׁבִּ֥יתוּ מִפָּנֵ֖ינוּ אֶת־קְד֥וֹשׁ יִשְׂרָאֵֽל׃ ס

‎<span id="012">12</span> ‏לָכֵ֗ן כֹּ֤ה אָמַר֙ קְד֣וֹשׁ יִשְׂרָאֵ֔ל
יַ֥עַן מָֽאָסְכֶ֖ם בַּדָּבָ֣ר הַזֶּ֑ה וַֽתִּבְטְחוּ֙ בְּעֹ֣שֶׁק
וְנָל֔וֹז וַתִּֽשָּׁעֲנ֖וּ עָלָֽיו׃

‎<span id="013">13</span> ‏לָכֵ֗ן יִֽהְיֶ֤ה לָכֶם֙ הֶעָוֹ֣ן הַזֶּ֔ה
כְּפֶ֣רֶץ נֹפֵ֔ל נִבְעֶ֖ה בְּחוֹמָ֣ה נִשְׂגָּבָ֑ה אֲשֶׁר־פִּתְאֹ֥ם
לְפֶ֖תַע יָב֥וֹא שִׁבְרָֽהּ׃

‎<span id="014">14</span> ‏וּ֠שְׁבָרָהּ כְּשֵׁ֨בֶר נֵ֧בֶל יוֹצְרִ֛ים
כָּת֖וּת לֹ֣א יַחְמֹ֑ל וְלֹֽא־יִמָּצֵ֤א בִמְכִתָּתוֹ֙ חֶ֔רֶשׂ לַחְתּ֥וֹת
אֵשׁ֙ מִיָּק֔וּד וְלַחְשֹׂ֥ף מַ֖יִם מִגֶּֽבֶא׃ פ

‎<span id="015">15</span> ‏כִּ֣י כֹֽה־אָמַר֩ אֲדֹנָ֨י יְהוִ֜ה קְד֣וֹשׁ
יִשְׂרָאֵ֗ל בְּשׁוּבָ֤ה וָנַ֙חַת֙ תִּוָּ֣שֵׁע֔וּן בְּהַשְׁקֵט֙
וּבְבִטְחָ֔ה תִּֽהְיֶ֖ה<sup>3</sup> גְּבֽוּרַתְכֶ֑ם וְלֹ֖א אֲבִיתֶֽם׃

‎<span id="016">16</span> ‏וַתֹּ֨אמְר֥וּ לֹא־כִ֛י עַל־ס֥וּס נָנ֖וּס
עַל־כֵּ֣ן תְּנוּס֑וּן וְעַל־קַ֣ל נִרְכָּ֔ב עַל־כֵּ֖ן יִקַּ֥לּוּ
רֹדְפֵיכֶֽם׃

‎<span id="017">17</span> ‏אֶ֣לֶף אֶחָ֗ד מִפְּנֵי֙ גַּעֲרַ֣ת אֶחָ֔ד
מִפְּנֵ֛י גַּעֲרַ֥ת חֲמִשָּׁ֖ה תָּנֻ֑סוּ עַ֣ד אִם־נוֹתַרְתֶּ֗ם
כַּתֹּ֙רֶן֙ עַל־רֹ֣אשׁ הָהָ֔ר וְכַנֵּ֖ס עַל־הַגִּבְעָֽה׃

‎<span id="018">18</span> ‏וְלָכֵ֞ן יְחַכֶּ֤ה יְהוָה֙ לַֽחֲנַנְכֶ֔ם
וְלָכֵ֥ן יָר֖וּם לְרַֽחֶמְכֶ֑ם כִּֽי־אֱלֹהֵ֤י מִשְׁפָּט֙ יְהוָ֔ה
אַשְׁרֵ֖י כָּל־ח֥וֹכֵי לֽוֹ׃ ס

‎<span id="019">19</span> ‏כִּי־עַ֛ם בְּצִיּ֥וֹן יֵשֵׁ֖ב
בִּירֽוּשָׁלִָ֑ם בָּכ֣וֹ לֹֽא־תִבְכֶּ֗ה חָנ֤וֹן יָחְנְךָ֙ לְק֣וֹל
זַעֲקֶ֔ךָ כְּשָׁמְעָת֖וֹ עָנָֽךְ׃

‎<span id="020">20</span> ‏וְנָתַ֨ן לָכֶ֧ם אֲדֹנָ֛י לֶ֥חֶם צָ֖ר וּמַ֣יִם
לָ֑חַץ וְלֹֽא־יִכָּנֵ֥ף עוֹד֙ מוֹרֶ֔יךָ וְהָי֥וּ עֵינֶ֖יךָ רֹא֥וֹת
אֶת־מוֹרֶֽיךָ׃

‎<span id="021">21</span> ‏וְאָזְנֶ֙יךָ֙ תִּשְׁמַ֣עְנָה דָבָ֔ר
מֵֽאַחֲרֶ֖יךָ לֵאמֹ֑ר זֶ֤ה הַדֶּ֙רֶךְ֙ לְכ֣וּ ב֔וֹ כִּ֥י תַאֲמִ֖ינוּ
וְכִ֥י תַשְׂמְאִֽילוּ׃

‎<span id="022">22</span> ‏וְטִמֵּאתֶ֗ם אֶת־צִפּוּי֙ פְּסִילֵ֣י
כַסְפֶּ֔ךָ וְאֶת־אֲפֻדַּ֖ת מַסֵּכַ֣ת זְהָבֶ֑ךָ תִּזְרֵם֙ כְּמ֣וֹ דָוָ֔ה
צֵ֖א תֹּ֥אמַר לֽוֹ׃

‎<span id="023">23</span> ‏וְנָתַן֩ מְטַ֨ר זַרְעֲךָ֜ אֲשֶׁר־תִּזְרַ֣ע
אֶת־הָאֲדָמָ֗ה וְלֶ֙חֶם֙ תְּבוּאַ֣ת הָֽאֲדָמָ֔ה וְהָיָ֥ה דָשֵׁ֖ן
וְשָׁמֵ֑ן יִרְעֶ֥ה מִקְנֶ֛יךָ בַּיּ֥וֹם הַה֖וּא כַּ֥ר נִרְחָֽב׃

‎<span id="024">24</span> ‏וְהָאֲלָפִ֣ים וְהָעֲיָרִ֗ים עֹֽבְדֵי֙
הָֽאֲדָמָ֔ה בְּלִ֥יל חָמִ֖יץ יֹאכֵ֑לוּ אֲשֶׁר־זֹרֶ֥ה בָרַ֖חַת
וּבַמִּזְרֶֽה׃

‎<span id="025">25</span> ‏וְהָיָ֣ה׀ עַל־כָּל־הַ֣ר גָּבֹ֗הַ<sup>1</sup>
וְעַל֙ כָּל־גִּבְעָ֣ה נִשָּׂאָ֔ה פְּלָגִ֖ים יִבְלֵי־מָ֑יִם בְּיוֹם֙
הֶ֣רֶג רָ֔ב בִּנְפֹ֖ל מִגְדָּלִֽים׃

‎<span id="026">26</span> ‏וְהָיָ֤ה אוֹר־הַלְּבָנָה֙<sup>3</sup>
כְּא֣וֹר הַֽחַמָּ֔ה וְא֤וֹר הַֽחַמָּה֙ יִהְיֶ֣ה שִׁבְעָתַ֔יִם כְּא֖וֹר
שִׁבְעַ֣ת הַיָּמִ֑ים בְּי֗וֹם חֲבֹ֤שׁ יְהוָה֙ אֶת־שֶׁ֣בֶר עַמּ֔וֹ
וּמַ֥חַץ מַכָּת֖וֹ יִרְפָּֽא׃ ס

‎<span id="027">27</span> ‏הִנֵּ֤ה שֵׁם־יְהוָה֙ בָּ֣א מִמֶּרְחָ֔ק
בֹּעֵ֣ר אַפּ֔וֹ וְכֹ֖בֶד מַשָּׂאָ֑ה שְׂפָתָיו֙ מָ֣לְאוּ זַ֔עַם
וּלְשׁוֹנ֖וֹ כְּאֵ֥שׁ אֹכָֽלֶת׃

‎<span id="028">28</span> ‏וְרוּח֞וֹ כְּנַ֤חַל שׁוֹטֵף֙ עַד־צַוָּ֣אר
יֶֽחֱצֶ֔ה לַהֲנָפָ֥ה גוֹיִ֖ם בְּנָ֣פַת שָׁ֑וְא וְרֶ֣סֶן מַתְעֶ֔ה עַ֖ל
לְחָיֵ֥י עַמִּֽים׃

‎<span id="029">29</span> ‏הַשִּׁיר֙ יִֽהְיֶ֣ה לָכֶ֔ם כְּלֵ֖יל
הִתְקַדֶּשׁ־חָ֑ג וְשִׂמְחַ֣ת לֵבָ֗ב כַּֽהוֹלֵךְ֙ בֶּֽחָלִ֔יל לָב֥וֹא
בְהַר־יְהוָ֖ה אֶל־צ֥וּר יִשְׂרָאֵֽל׃

‎<span id="030">30</span> ‏וְהִשְׁמִ֨יעַ יְהוָ֜ה אֶת־ה֣וֹד קוֹל֗וֹ
וְנַ֤חַת זְרוֹעוֹ֙ יַרְאֶ֔ה בְּזַ֣עַף אַ֔ף וְלַ֖הַב אֵ֣שׁ אוֹכֵלָ֑ה
נֶ֥פֶץ וָזֶ֖רֶם וְאֶ֥בֶן בָּרָֽד׃

‎<span id="031">31</span> ‏כִּֽי־מִקּ֥וֹל יְהוָ֖ה יֵחַ֣ת אַשּׁ֑וּר
בַּשֵּׁ֖בֶט יַכֶּֽה׃

‎<span id="032">32</span> ‏וְהָיָ֗ה כֹּ֤ל מַֽעֲבַר֙ מַטֵּ֣ה מֽוּסָדָ֔ה
אֲשֶׁ֨ר יָנִ֤יחַ יְהוָה֙ עָלָ֔יו בְּתֻפִּ֖ים וּבְכִנֹּר֑וֹת
וּבְמִלְחֲמ֥וֹת תְּנוּפָ֖ה נִלְחַם־בה בָּֽם׃

‎<span id="033">33</span> ‏כִּֽי־עָר֤וּךְ מֵֽאֶתְמוּל֙ תָּפְתֶּ֔ה
גַּם־הוא הִ֛יא לַמֶּ֥לֶךְ הוּכָ֖ן הֶעְמִ֣יק הִרְחִ֑ב מְדֻרָתָ֗הּ אֵ֤שׁ
וְעֵצִים֙ הַרְבֵּ֔ה נִשְׁמַ֤ת יְהוָה֙ כְּנַ֣חַל גָּפְרִ֔ית בֹּעֲרָ֖ה
בָּֽהּ׃ ס

1 hwōy bānîm swōrərîm nə’um-yəhwâ l<sup>a</sup>‘ăśwōṯ ‘ēṣâ wəlō’ minnî
wəlinəsōḵə massēḵâ wəlō’ rûḥî ləm<sup>a</sup>‘an səfwōṯ ḥaṭṭā’ṯ
‘al-ḥaṭṭā’ṯ:

2 hahōləḵîm lāreḏeṯ miṣərayim ûfî lō’ šā’ālû lā‘wōz bəmā‘wōz parə‘ōh
wəl<sup>a</sup>ḥəswōṯ bəṣēl miṣərāyim:

3 wəhāyâ lāḵem mā‘wōz parə‘ōh ləḇōšeṯ wəheḥāsûṯ bəṣēl-miṣərayim
liḵəlimmâ:

4 kî-hāyû ḇəṣō‘an śārāyw ûmalə’āḵāyw ḥānēs yagî‘û:

5 kōl hiḇə’îš hōḇîš ‘al-‘am lō’-ywō‘îlû lāmwō lō’ lə‘ēzer wəlō’ ləhwō‘îl
kî ləḇōšeṯ wəḡam-ləḥerəpâ: s

6 maśśā’ bahămwōṯ neḡeḇ bə’ereṣ ṣārâ wəṣûqâ lāḇî’ wālayiš mēhem ’efə‘eh
wəśārāf mə‘wōfēf yiśə’û ‘al-keṯef ‘ăyārîm ḥêlēhem wə‘al-dabešeṯ gəmallîm
’wōṣərōṯām ‘al-‘am lō’ ywō‘îlû:

7 ûmiṣərayim heḇel wārîq y<sup>a</sup>‘əzōrû lāḵēn qārā’ṯî lāzō’ṯ rahaḇ
hēm šāḇeṯ:

8 ‘atâ bwō’ ḵāṯəḇāh ‘al-lûḥa ’itām wə‘al-sēfer ḥuqqāh ûṯəhî ləywōm
’<sup>a</sup>ḥărwōn lā‘aḏ ‘aḏ-‘wōlām:

9 kî ‘am mərî hû’ bānîm keḥāšîm bānîm lō’-’āḇû šəmwō‘a twōraṯ yəhwâ:

10 ’ăšer ’āmərû lārō’îm lō’ ṯirə’û wəl<sup>a</sup>ḥōzîm lō’ ṯeḥĕzû-lānû
nəḵōḥwōṯ dabərû-lānû ḥălāqwōṯ ḥăzû mahăṯallwōṯ:

11 sûrû minnê-ḏereḵə haṭṭû minnê-’ōr<sup>a</sup>ḥ hašəbîṯû mipānênû
’eṯ-qəḏwōš yiśərā’ēl: s

12 lāḵēn kōh ’āmar qəḏwōš yiśərā’ēl y<sup>a</sup>‘an mā’āsəḵem badāḇār
hazzeh watiḇəṭəḥû bə‘ōšeq wənālwōz watiššā‘ănû ‘ālāyw:

13 lāḵēn yihəyeh lāḵem he‘āwōn hazzeh kəfereṣ nōfēl niḇə‘eh bəḥwōmâ
niśəgāḇâ ’ăšer-piṯə’ōm ləfeṯ<sup>a</sup>‘ yāḇwō’ šiḇərāh:

14 ûšəḇārāh kəšēḇer nēḇel ywōṣərîm kāṯûṯ lō’ y<sup>a</sup>ḥəmōl
wəlō’-yimmāṣē’ ḇiməḵitāṯwō ḥereś l<sup>a</sup>ḥətwōṯ ’ēš mîyāqûḏ
wəl<sup>a</sup>ḥəśōf mayim migeḇe’: f

15 kî ḵōh-’āmar ’ăḏōnāy yəhwih qəḏwōš yiśərā’ēl bəšûḇâ
wān<sup>a</sup>ḥaṯ tiûāšē‘ûn bəhašəqēṭ ûḇəḇiṭəḥâ tihəyeh<sup>3</sup>
gəḇûraṯəḵem wəlō’ ’ăḇîṯem:

16 watō’mərû lō’-ḵî ‘al-sûs nānûs ‘al-kēn tənûsûn wə‘al-qal nirəkāḇ
‘al-kēn yiqqallû rōḏəfêḵem:

17 ’elef ’eḥāḏ mipənê g<sup>a</sup>‘ăraṯ ’eḥāḏ mipənê g<sup>a</sup>‘ăraṯ
ḥămiššâ tānusû ‘aḏ ’im-nwōṯarətem katōren ‘al-rō’š hâār wəḵannēs
‘al-hagiḇə‘â:

18 wəlāḵēn yəḥakeh yəhwâ l<sup>a</sup>ḥănanəḵem wəlāḵēn yārûm
lər<sup>a</sup>ḥeməḵem kî-’ĕlōhê mišəpāṭ yəhwâ ’ašərê kāl-ḥwōḵê lwō: s

19 kî-‘am bəṣîywōn yēšēḇ bîrûšālāim bāḵwō lō’-ṯiḇəkeh ḥānwōn yāḥənəḵā
ləqwōl z<sup>a</sup>‘ăqeḵā kəšāmə‘āṯwō ‘ānāḵə:

20 wənāṯan lāḵem ’ăḏōnāy leḥem ṣār ûmayim lāḥaṣ wəlō’-yikānēf ‘wōḏ
mwōreyḵā wəhāyû ‘êneyḵā rō’wōṯ ’eṯ-mwōreyḵā:

21 wə’āzəneyḵā tišəm<sup>a</sup>‘ənâ ḏāḇār mē’<sup>a</sup>ḥăreyḵā lē’mōr
zeh hadereḵə ləḵû ḇwō kî ṯa’ămînû wəḵî ṯaśəmə’îlû:

22 wəṭimmē’ṯem ’eṯ-ṣipûy pəsîlê ḵasəpeḵā wə’eṯ-’ăfudaṯ massēḵaṯ zəhāḇeḵā
tizərēm kəmwō ḏāwâ ṣē’ tō’mar lwō:

23 wənāṯan məṭar zarə‘ăḵā ’ăšer-tizər<sup>a</sup>‘ ’eṯ-hā’ăḏāmâ wəleḥem
təḇû’aṯ hā’ăḏāmâ wəhāyâ ḏāšēn wəšāmēn yirə‘eh miqəneyḵā bayywōm hahû’
kar nirəḥāḇ:

24 wəhā’ălāfîm wəhā‘ăyārîm ‘ōḇəḏê hā’ăḏāmâ bəlîl ḥāmîṣ yō’ḵēlû
’ăšer-zōreh ḇār<sup>a</sup>ḥaṯ ûḇammizəreh:

25 wəhāyâ\| ‘al-kāl-har gāḇōha<sup>1</sup> wə‘al kāl-giḇə‘â niśśā’â
pəlāḡîm yiḇəlê-māyim bəywōm hereḡ rāḇ binəfōl miḡədālîm:

26 wəhāyâ ’wōr-halləḇānâ<sup>3</sup> kə’wōr h<sup>a</sup>ḥammâ wə’wōr
h<sup>a</sup>ḥammâ yihəyeh šiḇə‘āṯayim kə’wōr šiḇə‘aṯ hayyāmîm bəywōm
ḥăḇōš yəhwâ ’eṯ-šeḇer ‘ammwō ûm<sup>a</sup>ḥaṣ makāṯwō yirəpā’: s

27 hinnēh šēm-yəhwâ bā’ mimmerəḥāq bō‘ēr ’apwō wəḵōḇeḏ maśśā’â śəfāṯāyw
mālə’û z<sup>a</sup>‘am ûləšwōnwō kə’ēš ’ōḵāleṯ:

28 wərûḥwō kən<sup>a</sup>ḥal šwōṭēf ‘aḏ-ṣaûā’r yeḥĕṣeh lahănāfâ ḡwōyim
bənāfaṯ šāwə’ wəresen maṯə‘eh ‘al ləḥāyê ‘ammîm:

29 haššîr yihəyeh lāḵem kəlêl hiṯəqadeš-ḥāḡ wəśiməḥaṯ lēḇāḇ kahwōlēḵə
beḥālîl lāḇwō’ ḇəhar-yəhwâ ’el-ṣûr yiśərā’ēl:

30 wəhišəmî‘a yəhwâ ’eṯ-hwōḏ qwōlwō wən<sup>a</sup>ḥaṯ zərwō‘wō yarə’eh
bəz<sup>a</sup>‘af ’af wəlahaḇ ’ēš ’wōḵēlâ nefeṣ wāzerem wə’eḇen bārāḏ:

31 kî-miqqwōl yəhwâ yēḥaṯ ’aššûr baššēḇeṭ yakeh:

32 wəhāyâ kōl m<sup>a</sup>‘ăḇar maṭṭēh mûsāḏâ ’ăšer yānîḥa yəhwâ ‘ālāyw
bəṯupîm ûḇəḵinnōrwōṯ ûḇəmiləḥămwōṯ tənûfâ niləḥam-bāh bām:

33 kî-‘ārûḵə mē’eṯəmûl tāfəteh gam-hû’ hî’ lammeleḵə hûḵān he‘əmîq
hirəḥiḇ məḏurāṯāh ’ēš wə‘ēṣîm harəbēh nišəmaṯ yəhwâ kən<sup>a</sup>ḥal
gāfərîṯ bō‘ărâ bāh: s

------------------------------------------------------------------------

[Next: Isaiah (Yisheyah) Chapter 31](isa031)
