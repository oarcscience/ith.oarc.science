<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 19</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job019.htm">Polyglot</A>&nbsp;
<A HREF="../kjv/job019.htm">KJV</A>&nbsp;
<A HREF="../sep/job019.htm">Sep</A>&nbsp;
<A HREF="../vul/job019.htm">Vul</A>&nbsp;

<BR>
<BR><A HREF="job.htm">Job (Iyov) Index</A><BR>
&nbsp;
<A HREF="job018.htm">Previous</A>&nbsp;
<A HREF="job020.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 19</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּ֥עַן אִיּ֗וֹב וַיֹּאמַֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;עַד־אָ֭נָה תּוֹגְי֣וּן נַפְשִׁ֑י וּֽתְדַכְּאוּנַ֥נִי בְמִלִּֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;זֶ֤ה עֶ֣שֶׂר פְּ֭עָמִים תַּכְלִימ֑וּנִי לֹֽא־תֵ֝בֹ֗שׁוּ תַּהְכְּרוּ־לִֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאַף־אָמְנָ֥ם שָׁגִ֑יתִי אִ֝תִּ֗י תָּלִ֥ין מְשׁוּגָתִֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אִם־אָ֭מְנָם עָלַ֣י תַּגְדִּ֑ילוּ וְתוֹכִ֥יחוּ עָ֝לַ֗י חֶרְפָּתִּֽי׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;דְּֽעוּ־אֵ֭פוֹ כִּי־אֱל֣וֹהַּ עִוְּתָ֑נִי וּ֝מְצוּד֗וֹ עָלַ֥י הִקִּֽיף׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הֵ֤ן אֶצְעַ֣ק חָ֭מָס וְלֹ֣א אֵעָנֶ֑ה אֲ֝שַׁוַּ֗ע וְאֵ֣ין מִשְׁפָּֽט׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אָרְחִ֣י גָ֭דַר וְלֹ֣א אֶעֱב֑וֹר וְעַ֥ל נְ֝תִיבוֹתַ֗י חֹ֣שֶׁךְ יָשִֽׂים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כְּ֭בוֹדִי מֵעָלַ֣י הִפְשִׁ֑יט וַ֝יָּ֗סַר עֲטֶ֣רֶת רֹאשִֽׁי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יִתְּצֵ֣נִי סָ֭בִיב וָאֵלַ֑ךְ וַיַּסַּ֥ע כָּ֝עֵ֗ץ תִּקְוָתִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיַּ֣חַר עָלַ֣י אַפּ֑וֹ וַיַּחְשְׁבֵ֖נִי ל֣וֹ כְצָרָֽיו׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;יַ֤חַד׀ יָ֘בֹ֤אוּ גְדוּדָ֗יו וַיָּסֹ֣לּוּ עָלַ֣י דַּרְכָּ֑ם וַיַּחֲנ֖וּ סָבִ֣יב לְאָהֳלִֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אַ֭חַי מֵעָלַ֣י הִרְחִ֑יק וְ֝יֹדְעַ֗י אַךְ־זָ֥רוּ מִמֶּֽנִּי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;חָדְל֥וּ קְרוֹבָ֑י וּֽמְיֻדָּעַ֥י<font color="red"><sup>3</font></sup> שְׁכֵחֽוּנִי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;גָּ֘רֵ֤י בֵיתִ֣י וְ֭אַמְהֹתַי לְזָ֣ר תַּחְשְׁבֻ֑נִי נָ֝כְרִ֗י הָיִ֥יתִי בְעֵינֵיהֶֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לְעַבְדִּ֣י קָ֭רָאתִי וְלֹ֣א יַעֲנֶ֑ה בְּמוֹ־פִ֝֗י אֶתְחַנֶּן־לֽוֹ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;ר֭וּחִֽי זָ֣רָה לְאִשְׁתִּ֑י וְ֝חַנֹּתִ֗י לִבְנֵ֥י בִטְנִֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;גַּם־עֲ֭וִילִים מָ֣אֲסוּ בִ֑י אָ֝ק֗וּמָה וַיְדַבְּרוּ־בִֽי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;תִּֽ֭עֲבוּנִי כָּל־מְתֵ֣י סוֹדִ֑י וְזֶֽה־אָ֝הַ֗בְתִּי נֶהְפְּכוּ־בִֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בְּעוֹרִ֣י וּ֭בִבְשָׂרִי דָּבְקָ֣ה עַצְמִ֑י וָ֝אֶתְמַלְּטָ֗ה בְּע֣וֹר שִׁנָּֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;חָנֻּ֬נִי חָנֻּ֣נִי אַתֶּ֣ם רֵעָ֑י כִּ֥י יַד־אֱ֝ל֗וֹהַּ נָ֣גְעָה בִּֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;לָ֭מָּה תִּרְדְּפֻ֣נִי כְמוֹ־אֵ֑ל וּ֝מִבְּשָׂרִ֗י לֹ֣א תִשְׂבָּֽעוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;מִֽי־יִתֵּ֣ן אֵ֭פוֹ וְיִכָּתְב֣וּן מִלָּ֑י מִֽי־יִתֵּ֖ן בַּסֵּ֣פֶר וְיֻחָֽקוּ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בְּעֵט־בַּרְזֶ֥ל וְעֹפָ֑רֶת לָ֝עַ֗ד בַּצּ֥וּר יֵחָצְבֽוּן׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַאֲנִ֣י יָ֭דַעְתִּי גֹּ֣אֲלִי חָ֑י וְ֝אַחֲר֗וֹן עַל־עָפָ֥ר יָקֽוּם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְאַחַ֣ר ע֖וֹרִֽי נִקְּפוּ־זֹ֑את וּ֝מִבְּשָׂרִ֗י אֶֽחֱזֶ֥ה אֱלֽוֹהַּ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אֲשֶׁ֤ר אֲנִ֨י׀ אֶֽחֱזֶה־לִּ֗י וְעֵינַ֣י רָא֣וּ וְלֹא־זָ֑ר כָּל֖וּ כִלְיֹתַ֣י בְּחֵקִֽי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;כִּ֣י תֹ֖אמְרוּ מַה־נִּרְדָּף־ל֑וֹ וְשֹׁ֥רֶשׁ דָּ֝בָ֗ר נִמְצָא־בִֽי׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;גּ֤וּרוּ לָכֶ֨ם׀ מִפְּנֵי־חֶ֗רֶב כִּֽי־חֵ֭מָה עֲוֹנ֣וֹת חָ֑רֶב לְמַ֖עַן תֵּדְע֣וּן <font color="brown">שדין</font> <font color="blue">שַׁדּֽוּן׃</font> ס</P>
</TD>
<TD WIDTH="50%">
<P>1&nbsp;wayy<sup>a</sup>&#8216;an &#8217;&icirc;yw&#333;&#x1E07; wayy&#333;&#8217;mar: </P>
<P>2&nbsp;&#8216;a&#x1E0F;-&#8217;&#257;n&acirc; tw&#333;&#x1E21;&#601;y&ucirc;n naf&#601;&#353;&icirc; &ucirc;&#x1E6F;&#601;&#x1E0F;ak&#601;&#8217;&ucirc;nan&icirc; &#x1E07;&#601;mill&icirc;m: </P>
<P>3&nbsp;zeh &#8216;e&#347;er p&#601;&#8216;&#257;m&icirc;m ta&#x1E35;&#601;l&icirc;m&ucirc;n&icirc; l&#333;&#8217;-&#x1E6F;&#275;&#x1E07;&#333;&#353;&ucirc; tah&#601;k&#601;r&ucirc;-l&icirc;: </P>
<P>4&nbsp;w&#601;&#8217;af-&#8217;&#257;m&#601;n&#257;m &#353;&#257;&#x1E21;&icirc;&#x1E6F;&icirc; &#8217;it&icirc; t&#257;l&icirc;n m&#601;&#353;&ucirc;&#x1E21;&#257;&#x1E6F;&icirc;: </P>
<P>5&nbsp;&#8217;im-&#8217;&#257;m&#601;n&#257;m &#8216;&#257;lay ta&#x1E21;&#601;d&icirc;l&ucirc; w&#601;&#x1E6F;w&#333;&#x1E35;&icirc;&#x1E25;&ucirc; &#8216;&#257;lay &#x1E25;er&#601;p&#257;t&icirc;:<font color="red"><sup>1</font></sup> </P>
<P>6&nbsp;d&#601;&#8216;&ucirc;-&#8217;&#275;fw&#333; k&icirc;-&#8217;&#277;lw&#333;hha &#8216;i&ucirc;&#601;&#x1E6F;&#257;n&icirc; &ucirc;m&#601;&#x1E63;&ucirc;&#x1E0F;w&#333; &#8216;&#257;lay hiqq&icirc;f: </P>
<P>7&nbsp;h&#275;n &#8217;e&#x1E63;&#601;&#8216;aq &#x1E25;&#257;m&#257;s w&#601;l&#333;&#8217; &#8217;&#275;&#8216;&#257;neh &#8217;&#259;&#353;a&ucirc;<sup>a</sup>&#8216; w&#601;&#8217;&ecirc;n mi&#353;&#601;p&#257;&#x1E6D;: </P>
<P>8&nbsp;&#8217;&#257;r&#601;&#x1E25;&icirc; &#x1E21;&#257;&#x1E0F;ar w&#601;l&#333;&#8217; &#8217;e&#8216;&#277;&#x1E07;w&#333;r w&#601;&#8216;al n&#601;&#x1E6F;&icirc;&#x1E07;w&#333;&#x1E6F;ay &#x1E25;&#333;&#353;e&#x1E35;&#601; y&#257;&#347;&icirc;m: </P>
<P>9&nbsp;k&#601;&#x1E07;w&#333;&#x1E0F;&icirc; m&#275;&#8216;&#257;lay hif&#601;&#353;&icirc;&#x1E6D; wayy&#257;sar &#8216;&#259;&#x1E6D;ere&#x1E6F; r&#333;&#8217;&#353;&icirc;: </P>
<P>10&nbsp;yit&#601;&#x1E63;&#275;n&icirc; s&#257;&#x1E07;&icirc;&#x1E07; w&#257;&#8217;&#275;la&#x1E35;&#601; wayyass<sup>a</sup>&#8216; k&#257;&#8216;&#275;&#x1E63; tiq&#601;w&#257;&#x1E6F;&icirc;: </P>
<P>11&nbsp;wayy<sup>a</sup>&#x1E25;ar &#8216;&#257;lay &#8217;apw&#333; wayy<sup>a</sup>&#x1E25;&#601;&#353;&#601;&#x1E07;&#275;n&icirc; lw&#333; &#x1E35;&#601;&#x1E63;&#257;r&#257;yw: </P>
<P>12&nbsp;y<sup>a</sup>&#x1E25;a&#x1E0F;| y&#257;&#x1E07;&#333;&#8217;&ucirc; &#x1E21;&#601;&#x1E0F;&ucirc;&#x1E0F;&#257;yw wayy&#257;s&#333;ll&ucirc; &#8216;&#257;lay dar&#601;k&#257;m wayy<sup>a</sup>&#x1E25;&#259;n&ucirc; s&#257;&#x1E07;&icirc;&#x1E07; l&#601;&#8217;&acirc;&#335;l&icirc;: </P>
<P>13&nbsp;&#8217;<sup>a</sup>&#x1E25;ay m&#275;&#8216;&#257;lay hir&#601;&#x1E25;&icirc;q w&#601;y&#333;&#x1E0F;&#601;&#8216;ay &#8217;a&#x1E35;&#601;-z&#257;r&ucirc; mimmenn&icirc;: </P>
<P>14&nbsp;&#x1E25;&#257;&#x1E0F;&#601;l&ucirc; q&#601;rw&#333;&#x1E07;&#257;y &ucirc;m&#601;yud&#257;&#8216;ay<font color="red"><sup>3</font></sup> &#353;&#601;&#x1E35;&#275;&#x1E25;&ucirc;n&icirc;: </P>
<P>15&nbsp;g&#257;r&ecirc; &#x1E07;&ecirc;&#x1E6F;&icirc; w&#601;&#8217;am&#601;h&#333;&#x1E6F;ay l&#601;z&#257;r t<sup>a</sup>&#x1E25;&#601;&#353;&#601;&#x1E07;un&icirc; n&#257;&#x1E35;&#601;r&icirc; h&#257;y&icirc;&#x1E6F;&icirc; &#x1E07;&#601;&#8216;&ecirc;n&ecirc;hem: </P>
<P>16&nbsp;l&#601;&#8216;a&#x1E07;&#601;d&icirc; q&#257;r&#257;&#8217;&#x1E6F;&icirc; w&#601;l&#333;&#8217; y<sup>a</sup>&#8216;&#259;neh b&#601;mw&#333;-f&icirc; &#8217;e&#x1E6F;&#601;&#x1E25;annen-lw&#333;: </P>
<P>17&nbsp;r&ucirc;&#x1E25;&icirc; z&#257;r&acirc; l&#601;&#8217;i&#353;&#601;t&icirc; w&#601;&#x1E25;ann&#333;&#x1E6F;&icirc; li&#x1E07;&#601;n&ecirc; &#x1E07;i&#x1E6D;&#601;n&icirc;: </P>
<P>18&nbsp;gam-&#8216;&#259;w&icirc;l&icirc;m m&#257;&#8217;&#259;s&ucirc; &#x1E07;&icirc; &#8217;&#257;q&ucirc;m&acirc; way&#601;&#x1E0F;ab&#601;r&ucirc;-&#x1E07;&icirc;: </P>
<P>19&nbsp;ti&#8216;&#259;&#x1E07;&ucirc;n&icirc; k&#257;l-m&#601;&#x1E6F;&ecirc; sw&#333;&#x1E0F;&icirc; w&#601;zeh-&#8217;&acirc;a&#x1E07;&#601;t&icirc; neh&#601;p&#601;&#x1E35;&ucirc;-&#x1E07;&icirc;: </P>
<P>20&nbsp;b&#601;&#8216;w&#333;r&icirc; &ucirc;&#x1E07;i&#x1E07;&#601;&#347;&#257;r&icirc; d&#257;&#x1E07;&#601;q&acirc; &#8216;a&#x1E63;&#601;m&icirc; w&#257;&#8217;e&#x1E6F;&#601;mall&#601;&#x1E6D;&acirc; b&#601;&#8216;w&#333;r &#353;inn&#257;y: </P>
<P>21&nbsp;&#x1E25;&#257;nnun&icirc; &#x1E25;&#257;nnun&icirc; &#8217;atem r&#275;&#8216;&#257;y k&icirc; ya&#x1E0F;-&#8217;&#277;lw&#333;hha n&#257;&#x1E21;&#601;&#8216;&acirc; b&icirc;: </P>
<P>22&nbsp;l&#257;mm&acirc; tir&#601;d&#601;fun&icirc; &#x1E35;&#601;mw&#333;-&#8217;&#275;l &ucirc;mib&#601;&#347;&#257;r&icirc; l&#333;&#8217; &#x1E6F;i&#347;&#601;b&#257;&#8216;&ucirc;: </P>
<P>23&nbsp;m&icirc;-yit&#275;n &#8217;&#275;fw&#333; w&#601;yik&#257;&#x1E6F;&#601;&#x1E07;&ucirc;n mill&#257;y m&icirc;-yit&#275;n bass&#275;fer w&#601;yu&#x1E25;&#257;q&ucirc;: </P>
<P>24&nbsp;b&#601;&#8216;&#275;&#x1E6D;-bar&#601;zel w&#601;&#8216;&#333;f&#257;re&#x1E6F; l&#257;&#8216;a&#x1E0F; ba&#x1E63;&#x1E63;&ucirc;r y&#275;&#x1E25;&#257;&#x1E63;&#601;&#x1E07;&ucirc;n: </P>
<P>25&nbsp;wa&#8217;&#259;n&icirc; y&#257;&#x1E0F;<sup>a</sup>&#8216;&#601;t&icirc; g&#333;&#8217;&#259;l&icirc; &#x1E25;&#257;y w&#601;&#8217;<sup>a</sup>&#x1E25;&#259;rw&#333;n &#8216;al-&#8216;&#257;f&#257;r y&#257;q&ucirc;m: </P>
<P>26&nbsp;w&#601;&#8217;<sup>a</sup>&#x1E25;ar &#8216;w&#333;r&icirc; niqq&#601;f&ucirc;-z&#333;&#8217;&#x1E6F; &ucirc;mib&#601;&#347;&#257;r&icirc; &#8217;e&#x1E25;&#277;zeh &#8217;&#277;lw&#333;hha: </P>
<P>27&nbsp;&#8217;&#259;&#353;er &#8217;&#259;n&icirc;| &#8217;e&#x1E25;&#277;zeh-ll&icirc; w&#601;&#8216;&ecirc;nay r&#257;&#8217;&ucirc; w&#601;l&#333;&#8217;-z&#257;r k&#257;l&ucirc; &#x1E35;il&#601;y&#333;&#x1E6F;ay b&#601;&#x1E25;&#275;q&icirc;: </P>
<P>28&nbsp;k&icirc; &#x1E6F;&#333;&#8217;m&#601;r&ucirc; mah-nnir&#601;d&#257;f-lw&#333; w&#601;&#353;&#333;re&#353; d&#257;&#x1E07;&#257;r nim&#601;&#x1E63;&#257;&#8217;-&#x1E07;&icirc;: </P>
<P>29&nbsp;g&ucirc;r&ucirc; l&#257;&#x1E35;em| mip&#601;n&ecirc;-&#x1E25;ere&#x1E07; k&icirc;-&#x1E25;&#275;m&acirc; &#8216;&#259;w&#333;nw&#333;&#x1E6F; &#x1E25;&#257;re&#x1E07; l&#601;m<sup>a</sup>&#8216;an t&#275;&#x1E0F;&#601;&#8216;&ucirc;n <font color="brown">&#353;ad&icirc;n</font> <font color="blue">&#353;ad&ucirc;n:</font> s</P>
</TD>
</TABLE>
<P><HR>
<CENTER>
<A HREF="job020.htm">Next: Job (Iyov) Chapter 20</A></CENTER>
</BODY>
</HTML>
