[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch2024)  [KJV](../kjv/ch2024)  [Sep](../sep/ch2024) 
[Vul](../vul/ch2024)   
  
[2 Chronicles (2 Divrey Yamim) Index](ch2)  
  [Previous](ch2023)  [Next](ch2025) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 24

‎<span id="001">1</span> ‏בֶּן־שֶׁ֤בַע שָׁנִים֙ יֹאָ֣שׁ בְּמָלְכ֔וֹ
וְאַרְבָּעִ֣ים שָׁנָ֔ה מָלַ֖ךְ בִּֽירוּשָׁלִָ֑ם וְשֵׁ֣ם אִמּ֔וֹ צִבְיָ֖ה
מִבְּאֵ֥ר שָֽׁבַע׃

‎<span id="002">2</span> ‏וַיַּ֧עַשׂ יוֹאָ֛שׁ הַיָּשָׁ֖ר בְּעֵינֵ֣י
יְהוָ֑ה כָּל־יְמֵ֖י יְהוֹיָדָ֥ע הַכֹּהֵֽן׃

‎<span id="003">3</span> ‏וַיִּשָּׂא־ל֥וֹ יְהוֹיָדָ֖ע נָשִׁ֣ים
שְׁתָּ֑יִם וַיּ֖וֹלֶד בָּנִ֥ים וּבָנֽוֹת׃

‎<span id="004">4</span> ‏וַיְהִ֖י אַחֲרֵיכֵ֑ן הָיָה֙ עִם־לֵ֣ב יוֹאָ֔שׁ
לְחַדֵּ֖שׁ אֶת־בֵּ֥ית יְהוָֽה׃

‎<span id="005">5</span> ‏וַיִּקְבֹּץ֮ אֶת־הַכֹּהֲנִ֣ים וְהַלְוִיִּם֒
וַיֹּ֣אמֶר לָהֶ֡ם צְא֣וּ לְעָרֵ֪י יְהוּדָ֟ה וְקִבְצוּ֩
מִכָּל־יִשְׂרָאֵ֨ל כֶּ֜סֶף לְחַזֵּ֣ק׀ אֶת־בֵּ֣ית אֱלֹֽהֵיכֶ֗ם מִדֵּ֤י
שָׁנָה֙ בְּשָׁנָ֔ה וְאַתֶּ֖ם תְּמַהֲר֣וּ לַדָּבָ֑ר וְלֹ֥א מִֽהֲר֖וּ
הַֽלְוִיִּֽם׃

‎<span id="006">6</span> ‏וַיִּקְרָ֣א הַמֶּלֶךְ֮ לִֽיהוֹיָדָ֣ע הָרֹאשׁ֒
וַיֹּ֣אמֶר ל֗וֹ מַדּ֙וּעַ֙ לֹֽא־דָרַ֣שְׁתָּ עַל־הַלְוִיִּ֔ם לְהָבִ֞יא
מִֽיהוּדָ֣ה וּמִֽירוּשָׁלִַ֗ם אֶת־מַשְׂאַת֙ מֹשֶׁ֣ה עֶֽבֶד־יְהוָ֔ה
וְהַקָּהָ֖ל לְיִשְׂרָאֵ֑ל לְאֹ֖הֶל הָעֵדֽוּת׃

‎<span id="007">7</span> ‏כִּ֤י עֲתַלְיָ֙הוּ֙ הַמִּרְשַׁ֔עַת בָּנֶ֥יהָ
פָרְצ֖וּ אֶת־בֵּ֣ית הָאֱלֹהִ֑ים וְגַם֙ כָּל־קָדְשֵׁ֣י בֵית־יְהוָ֔ה
עָשׂ֖וּ לַבְּעָלִֽים׃

‎<span id="008">8</span> ‏וַיֹּ֣אמֶר הַמֶּ֔לֶךְ וַֽיַּעֲשׂ֖וּ אֲר֣וֹן
אֶחָ֑ד וַֽיִּתְּנֻ֛הוּ בְּשַׁ֥עַר בֵּית־יְהוָ֖ה חֽוּצָה׃

‎<span id="009">9</span> ‏וַיִּתְּנוּ־ק֞וֹל בִּֽיהוּדָ֣ה
וּבִֽירוּשָׁלִַ֗ם לְהָבִ֤יא לַֽיהוָה֙ מַשְׂאַ֞ת מֹשֶׁ֧ה
עֶֽבֶד־הָאֱלֹהִ֛ים עַל־יִשְׂרָאֵ֖ל בַּמִּדְבָּֽר׃

‎<span id="010">10</span> ‏וַיִּשְׂמְח֥וּ כָל־הַשָּׂרִ֖ים וְכָל־הָעָ֑ם
וַיָּבִ֛יאוּ וַיַּשְׁלִ֥יכוּ לָאָר֖וֹן עַד־לְכַלֵּֽה׃

‎<span id="011">11</span> ‏וַיְהִ֡י בְּעֵת֩ יָבִ֨יא אֶת־הָֽאָר֜וֹן
אֶל־פְּקֻדַּ֣ת הַמֶּלֶךְ֮ בְּיַ֣ד הַלְוִיִּם֒ וְכִרְאוֹתָ֞ם כִּי־רַ֣ב
הַכֶּ֗סֶף וּבָ֨א סוֹפֵ֤ר הַמֶּ֙לֶךְ֙ וּפְקִיד֙ כֹּהֵ֣ן הָרֹ֔אשׁ
וִיעָ֙רוּ֙ אֶת־הָ֣אָר֔וֹן וְיִשָּׂאֻ֖הוּ וִֽישִׁיבֻ֣הוּ אֶל־מְקֹמ֑וֹ
כֹּ֤ה עָשׂוּ֙ לְי֣וֹם׀ בְּי֔וֹם וַיַּֽאַסְפוּ־כֶ֖סֶף לָרֹֽב׃

‎<span id="012">12</span> ‏וַיִּתְּנֵ֨הוּ הַמֶּ֜לֶךְ וִֽיהוֹיָדָ֗ע
אֶל־עוֹשֵׂה֙ מְלֶ֙אכֶת֙ עֲבוֹדַ֣ת בֵּית־יְהוָ֔ה וַיִּֽהְי֤וּ שֹׂכְרִים֙
חֹצְבִ֣ים וְחָרָשִׁ֔ים לְחַדֵּ֖שׁ בֵּ֣ית יְהוָ֑ה וְ֠גַם לְחָרָשֵׁ֤י
בַרְזֶל֙ וּנְחֹ֔שֶׁת לְחַזֵּ֖ק אֶת־בֵּ֥ית יְהוָֽה׃

‎<span id="013">13</span> ‏וַֽיַּעֲשׂוּ֙ עֹשֵׂ֣י הַמְּלָאכָ֔ה וַתַּ֧עַל
אֲרוּכָ֛ה לַמְּלָאכָ֖ה בְּיָדָ֑ם וַֽיַּעֲמִ֜ידוּ אֶת־בֵּ֧ית הָֽאֱלֹהִ֛ים
עַל־מַתְכֻּנְתּ֖וֹ וַֽיְאַמְּצֻֽהוּ׃

‎<span id="014">14</span> ‏וּֽכְכַלּוֹתָ֡ם הֵבִ֣יאוּ לִפְנֵי֩ הַמֶּ֨לֶךְ
וִֽיהוֹיָדָ֜ע אֶת־שְׁאָ֣ר הַכֶּ֗סֶף וַיַּעֲשֵׂ֨הוּ כֵלִ֤ים
לְבֵית־יְהוָה֙ כְּלֵ֣י שָׁרֵ֔ת וְהַעֲל֣וֹת וְכַפּ֔וֹת וּכְלֵ֥י זָהָ֖ב
וָכָ֑סֶף וַ֠יִּֽהְיוּ מַעֲלִ֨ים עֹל֤וֹת בְּבֵית־יְהוָה֙ תָּמִ֔יד כֹּ֖ל
יְמֵ֥י יְהוֹיָדָֽע׃ פ

‎<span id="015">15</span> ‏וַיִּזְקַ֧ן יְהוֹיָדָ֛ע וַיִּשְׂבַּ֥ע יָמִ֖ים
וַיָּמֹ֑ת בֶּן־מֵאָ֧ה וּשְׁלֹשִׁ֛ים שָׁנָ֖ה בְּמוֹתֽוֹ׃

‎<span id="016">16</span> ‏וַיִּקְבְּרֻ֥הוּ בְעִיר־דָּוִ֖יד
עִם־הַמְּלָכִ֑ים כִּֽי־עָשָׂ֤ה טוֹבָה֙ בְּיִשְׂרָאֵ֔ל וְעִ֥ם הָאֱלֹהִ֖ים
וּבֵיתֽוֹ׃ ס

‎<span id="017">17</span> ‏וְאַֽחֲרֵ֥י מוֹת֙ יְה֣וֹיָדָ֔ע בָּ֚אוּ
שָׂרֵ֣י יְהוּדָ֔ה וַיִּֽשְׁתַּחֲו֖וּ לַמֶּ֑לֶךְ אָ֛ז שָׁמַ֥ע הַמֶּ֖לֶךְ
אֲלֵיהֶֽם׃

‎<span id="018">18</span> ‏וַיַּֽעַזְב֗וּ אֶת־בֵּ֤ית יְהוָה֙ אֱלֹהֵ֣י
אֲבוֹתֵיהֶ֔ם וַיַּֽעַבְד֥וּ אֶת־הָאֲשֵׁרִ֖ים וְאֶת־הָֽעֲצַבִּ֑ים
וַֽיְהִי־קֶ֗צֶף עַל־יְהוּדָה֙ וִיר֣וּשָׁלִַ֔ם בְּאַשְׁמָתָ֖ם זֹֽאת׃

‎<span id="019">19</span> ‏וַיִּשְׁלַ֤ח בָּהֶם֙ נְבִאִ֔ים לַהֲשִׁיבָ֖ם
אֶל־יְהוָ֑ה וַיָּעִ֥ידוּ בָ֖ם וְלֹ֥א הֶאֱזִֽינוּ׃ ס

‎<span id="020">20</span> ‏וְר֣וּחַ אֱלֹהִ֗ים לָֽבְשָׁה֙ אֶת־זְכַרְיָה֙
בֶּן־יְהוֹיָדָ֣ע הַכֹּהֵ֔ן וַֽיַּעֲמֹ֖ד מֵעַ֣ל לָעָ֑ם וַיֹּ֨אמֶר לָהֶ֜ם
כֹּ֣ה׀ אָמַ֣ר הָאֱלֹהִ֗ים לָמָה֩ אַתֶּ֨ם עֹבְרִ֜ים אֶת־מִצְוֹ֤ת יְהוָה֙
וְלֹ֣א תַצְלִ֔יחוּ כִּֽי־עֲזַבְתֶּ֥ם אֶת־יְהוָ֖ה וַיַּֽעֲזֹ֥ב אֶתְכֶֽם׃

‎<span id="021">21</span> ‏וַיִּקְשְׁר֣וּ עָלָ֔יו וַיִּרְגְּמֻ֥הוּ
אֶ֖בֶן בְּמִצְוַ֣ת הַמֶּ֑לֶךְ בַּחֲצַ֖ר בֵּ֥ית יְהוָֽה׃

‎<span id="022">22</span> ‏וְלֹא־זָכַ֞ר יוֹאָ֣שׁ הַמֶּ֗לֶךְ הַחֶ֙סֶד֙
אֲשֶׁ֨ר עָשָׂ֜ה יְהוֹיָדָ֤ע אָבִיו֙ עִמּ֔וֹ וַֽיַּהֲרֹ֖ג אֶת־בְּנ֑וֹ
וּכְמוֹת֣וֹ אָמַ֔ר יֵ֥רֶא יְהוָ֖ה וְיִדְרֹֽשׁ׃ פ

‎<span id="023">23</span> ‏וַיְהִ֣י׀ לִתְקוּפַ֣ת הַשָּׁנָ֗ה עָלָ֣ה
עָלָיו֮ חֵ֣יל אֲרָם֒ וַיָּבֹ֗אוּ אֶל־יְהוּדָה֙ וִיר֣וּשָׁלִַ֔ם
וַיַּשְׁחִ֛יתוּ אֶת־כָּל־שָׂרֵ֥י הָעָ֖ם מֵעָ֑ם וְכָל־שְׁלָלָ֥ם
שִׁלְּח֖וּ לְמֶ֥לֶךְ דַּרְמָֽשֶׂק׃

‎<span id="024">24</span> ‏כִּי֩ בְמִצְעַ֨ר אֲנָשִׁ֜ים בָּ֣אוּ׀ חֵ֣יל
אֲרָ֗ם וַֽיהוָה֙ נָתַ֨ן בְּיָדָ֥ם חַ֙יִל֙ לָרֹ֣ב מְאֹ֔ד כִּ֣י עָֽזְב֔וּ
אֶת־יְהוָ֖ה אֱלֹהֵ֣י אֲבוֹתֵיהֶ֑ם וְאֶת־יוֹאָ֖שׁ עָשׂ֥וּ שְׁפָטִֽים׃

‎<span id="025">25</span> ‏וּבְלֶכְתָּ֣ם מִמֶּ֗נּוּ כִּֽי־עָזְב֣וּ
אֹתוֹ֮ במחליים בְּמַחֲלוּיִ֣ם רַבִּים֒ הִתְקַשְּׁר֨וּ עָלָ֜יו עֲבָדָ֗יו
בִּדְמֵי֙ בְּנֵי֙ יְהוֹיָדָ֣ע הַכֹּהֵ֔ן וַיַּֽהַרְגֻ֥הוּ עַל־מִטָּת֖וֹ
וַיָּמֹ֑ת וַֽיִּקְבְּרֻ֙הוּ֙ בְּעִ֣יר דָּוִ֔יד וְלֹ֥א קְבָרֻ֖הוּ
בְּקִבְר֥וֹת הַמְּלָכִֽים׃ ס

‎<span id="026">26</span> ‏וְאֵ֖לֶּה הַמִּתְקַשְּׁרִ֣ים עָלָ֑יו זָבָ֗ד
בֶּן־שִׁמְעָת֙ הָֽעַמּוֹנִ֔ית וִיה֣וֹזָבָ֔ד בֶּן־שִׁמְרִ֖ית
הַמּוֹאָבִֽית׃

‎<span id="027">27</span> ‏וּבָנָ֞יו ורב יִ֧רֶ֞ב הַמַּשָּׂ֣א עָלָ֗יו
וִיסוֹד֙ בֵּ֣ית הָאֱלֹהִ֔ים הִנָּ֣ם כְּתוּבִ֔ים עַל־מִדְרַ֖שׁ סֵ֣פֶר
הַמְּלָכִ֑ים וַיִּמְלֹ֛ךְ אֲמַצְיָ֥הוּ בְנ֖וֹ תַּחְתָּֽיו׃ פ

1 ben-šeḇ<sup>a</sup>‘ šānîm yō’āš bəmāləḵwō wə’arəbā‘îm šānâ mālaḵə
bîrûšālāim wəšēm ’immwō ṣiḇəyâ mibə’ēr šāḇ<sup>a</sup>‘:

2 wayy<sup>a</sup>‘aś ywō’āš hayyāšār bə‘ênê yəhwâ kāl-yəmê yəhwōyāḏā‘
hakōhēn:

3 wayyiśśā’-lwō yəhwōyāḏā‘ nāšîm šətāyim wayywōleḏ bānîm ûḇānwōṯ:

4 wayəhî ’<sup>a</sup>ḥărêḵēn hāyâ ‘im-lēḇ ywō’āš ləḥadēš ’eṯ-bêṯ yəhwâ:

5 wayyiqəbōṣ ’eṯ-hakōhănîm wəhaləwîyim wayyō’mer lâem ṣə’û lə‘ārê yəhûḏâ
wəqiḇəṣû mikāl-yiśərā’ēl kesef ləḥazzēq\| ’eṯ-bêṯ ’ĕlōhêḵem midê šānâ
bəšānâ wə’atem təmahărû ladāḇār wəlō’ mihărû haləwîyim:

6 wayyiqərā’ hammeleḵə lîhwōyāḏā‘ hārō’š wayyō’mer lwō madû‘a
lō’-ḏārašətā ‘al-haləwîyim ləhāḇî’ mîhûḏâ ûmîrûšālaim ’eṯ-maśə’aṯ mōšeh
‘eḇeḏ-yəhwâ wəhaqqâāl ləyiśərā’ēl lə’ōhel hā‘ēḏûṯ:

7 kî ‘ăṯaləyâû hammirəš<sup>a</sup>‘aṯ bāneyhā fārəṣû ’eṯ-bêṯ hā’ĕlōhîm
wəḡam kāl-qāḏəšê ḇêṯ-yəhwâ ‘āśû labə‘ālîm:

8 wayyō’mer hammeleḵə wayy<sup>a</sup>‘ăśû ’ărwōn ’eḥāḏ wayyitənuhû
bəš<sup>a</sup>‘ar bêṯ-yəhwâ ḥûṣâ:

9 wayyitənû-qwōl bîhûḏâ ûḇîrûšālaim ləhāḇî’ layhwâ maśə’aṯ mōšeh
‘eḇeḏ-hā’ĕlōhîm ‘al-yiśərā’ēl bammiḏəbār:

10 wayyiśəməḥû ḵāl-haśśārîm wəḵāl-hā‘ām wayyāḇî’û wayyašəlîḵû lā’ārwōn
‘aḏ-ləḵallēh:

11 wayəhî bə‘ēṯ yāḇî’ ’eṯ-hā’ārwōn ’el-pəqudaṯ hammeleḵə bəyaḏ haləwîyim
wəḵirə’wōṯām kî-raḇ hakesef ûḇā’ swōfēr hammeleḵə ûfəqîḏ kōhēn hārō’š
wî‘ārû ’eṯ-hā’ārwōn wəyiśśā’uhû wîšîḇuhû ’el-məqōmwō kōh ‘āśû ləywōm\|
bəywōm wayya’asəfû-ḵesef lārōḇ:

12 wayyitənēhû hammeleḵə wîhwōyāḏā‘ ’el-‘wōśēh məle’ḵeṯ ‘ăḇwōḏaṯ
bêṯ-yəhwâ wayyihəyû śōḵərîm ḥōṣəḇîm wəḥārāšîm ləḥadēš bêṯ yəhwâ wəḡam
ləḥārāšê ḇarəzel ûnəḥōšeṯ ləḥazzēq ’eṯ-bêṯ yəhwâ:

13 wayy<sup>a</sup>‘ăśû ‘ōśê hamməlā’ḵâ wat<sup>a</sup>‘al ’ărûḵâ
lamməlā’ḵâ bəyāḏām wayy<sup>a</sup>‘ămîḏû ’eṯ-bêṯ hā’ĕlōhîm
‘al-maṯəkunətwō wayə’amməṣuhû:

14 ûḵəḵallwōṯām hēḇî’û lifənê hammeleḵə wîhwōyāḏā‘ ’eṯ-šə’ār hakesef
wayy<sup>a</sup>‘ăśēhû ḵēlîm ləḇêṯ-yəhwâ kəlê šārēṯ
wəh<sup>a</sup>‘ălwōṯ wəḵapwōṯ ûḵəlê zâāḇ wāḵāsef wayyihəyû
m<sup>a</sup>‘ălîm ‘ōlwōṯ bəḇêṯ-yəhwâ tāmîḏ kōl yəmê yəhwōyāḏā‘: f

15 wayyizəqan yəhwōyāḏā‘ wayyiśəb<sup>a</sup>‘ yāmîm wayyāmōṯ ben-mē’â
ûšəlōšîm šānâ bəmwōṯwō:

16 wayyiqəbəruhû ḇə‘îr-dāwîḏ ‘im-hamməlāḵîm kî-‘āśâ ṭwōḇâ bəyiśərā’ēl
wə‘im hā’ĕlōhîm ûḇêṯwō: s

17 wə’<sup>a</sup>ḥărê mwōṯ yəhwōyāḏā‘ bā’û śārê yəhûḏâ
wayyišət<sup>a</sup>ḥăwû lammeleḵə ’āz šām<sup>a</sup>‘ hammeleḵə
’ălêhem:

18 wayy<sup>a</sup>‘azəḇû ’eṯ-bêṯ yəhwâ ’ĕlōhê ’ăḇwōṯêhem
wayy<sup>a</sup>‘aḇəḏû ’eṯ-hā’ăšērîm wə’eṯ-hā‘ăṣabîm wayəhî-qeṣef
‘al-yəhûḏâ wîrûšālaim bə’ašəmāṯām zō’ṯ:

19 wayyišəl<sup>a</sup>ḥ bâem nəḇi’îm lahăšîḇām ’el-yəhwâ wayyā‘îḏû ḇām
wəlō’ he’ĕzînû: s

20 wərûḥa ’ĕlōhîm lāḇəšâ ’eṯ-zəḵarəyâ ben-yəhwōyāḏā‘ hakōhēn
wayy<sup>a</sup>‘ămōḏ mē‘al lā‘ām wayyō’mer lâem kōh\| ’āmar hā’ĕlōhîm
lāmâ ’atem ‘ōḇərîm ’eṯ-miṣəwōṯ yəhwâ wəlō’ ṯaṣəlîḥû kî-‘ăzaḇətem
’eṯ-yəhwâ wayy<sup>a</sup>‘ăzōḇ ’eṯəḵem:

21 wayyiqəšərû ‘ālāyw wayyirəgəmuhû ’eḇen bəmiṣəwaṯ hammeleḵə
b<sup>a</sup>ḥăṣar bêṯ yəhwâ:

22 wəlō’-zāḵar ywō’āš hammeleḵə h<sup>a</sup>ḥeseḏ ’ăšer ‘āśâ yəhwōyāḏā‘
’āḇîw ‘immwō wayyahărōḡ ’eṯ-bənwō ûḵəmwōṯwō ’āmar yēre’ yəhwâ wəyiḏərōš:
f

23 wayəhî\| liṯəqûfaṯ haššānâ ‘ālâ ‘ālāyw ḥêl ’ărām wayyāḇō’û ’el-yəhûḏâ
wîrûšālaim wayyašəḥîṯû ’eṯ-kāl-śārê hā‘ām mē‘ām wəḵāl-šəlālām šilləḥû
ləmeleḵə darəmāśeq:

24 kî ḇəmiṣə‘ar ’ănāšîm bā’û\| ḥêl ’ărām wayhwâ nāṯan bəyāḏām ḥayil
lārōḇ mə’ōḏ kî ‘āzəḇû ’eṯ-yəhwâ ’ĕlōhê ’ăḇwōṯêhem wə’eṯ-ywō’āš ‘āśû
šəfāṭîm:

25 ûḇəleḵətām mimmennû kî-‘āzəḇû ’ōṯwō bəm<sup>a</sup>ḥălîyîm
bəm<sup>a</sup>ḥălûyim rabîm hiṯəqaššərû ‘ālāyw ‘ăḇāḏāyw biḏəmê bənê
yəhwōyāḏā‘ hakōhēn wayyaharəḡuhû ‘al-miṭṭāṯwō wayyāmōṯ wayyiqəbəruhû
bə‘îr dāwîḏ wəlō’ qəḇāruhû bəqiḇərwōṯ hamməlāḵîm: s

26 wə’ēlleh hammiṯəqaššərîm ‘ālāyw zāḇāḏ ben-šimə‘āṯ hā‘ammwōnîṯ
wîhwōzāḇāḏ ben-šimərîṯ hammwō’āḇîṯ:

27 ûḇānāyw wərōḇ yireḇ hammaśśā’ ‘ālāyw wîswōḏ bêṯ hā’ĕlōhîm hinnām
kəṯûḇîm ‘al-miḏəraš sēfer hamməlāḵîm wayyiməlōḵə ’ămaṣəyâû ḇənwō
t<sup>a</sup>ḥətāyw: f

------------------------------------------------------------------------

[Next: 2 Chronicles (2 Divrey Yamim) Chapter 25](ch2025)
