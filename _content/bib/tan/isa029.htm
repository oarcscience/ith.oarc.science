<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 29</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa029">Polyglot</A>&nbsp;
<A HREF="../kjv/isa029">KJV</A>&nbsp;
<A HREF="../sep/isa029">Sep</A>&nbsp;
<A HREF="../vul/isa029">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa028">Previous</A>&nbsp;
<A HREF="isa030">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 29</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;ה֚וֹי אֲרִיאֵ֣ל אֲרִיאֵ֔ל קִרְיַ֖ת חָנָ֣ה דָוִ֑ד סְפ֥וּ שָׁנָ֛ה עַל־שָׁנָ֖ה חַגִּ֥ים יִנְקֹֽפוּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַהֲצִיק֖וֹתִי לַֽאֲרִיאֵ֑ל וְהָיְתָ֤ה תַֽאֲנִיָּה֙ וַֽאֲנִיָּ֔ה וְהָ֥יְתָה לִּ֖י כַּאֲרִיאֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְחָנִ֥יתִי כַדּ֖וּר עָלָ֑יִךְ וְצַרְתִּ֤י עָלַ֙יִךְ֙ מֻצָּ֔ב וַהֲקִֽימֹתִ֥י עָלַ֖יִךְ מְצֻרֹֽת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְשָׁפַלְתְּ֙ מֵאֶ֣רֶץ תְּדַבֵּ֔רִי וּמֵֽעָפָ֖ר תִּשַּׁ֣ח אִמְרָתֵ֑ךְ וְֽ֠הָיָה כְּא֤וֹב מֵאֶ֙רֶץ֙ קוֹלֵ֔ךְ וּמֵעָפָ֖ר אִמְרָתֵ֥ךְ תְּצַפְצֵֽף׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהָיָ֛ה כְּאָבָ֥ק דַּ֖ק הֲמ֣וֹן זָרָ֑יִךְ וּכְמֹ֤ץ עֹבֵר֙ הֲמ֣וֹן עָֽרִיצִ֔ים וְהָיָ֖ה לְפֶ֥תַע פִּתְאֹֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;מֵעִ֨ם יְהוָ֤ה צְבָאוֹת֙ תִּפָּקֵ֔ד בְּרַ֥עַם וּבְרַ֖עַשׁ וְק֣וֹל גָּד֑וֹל סוּפָה֙ וּסְעָרָ֔ה וְלַ֖הַב אֵ֥שׁ אוֹכֵלָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהָיָ֗ה כַּֽחֲלוֹם֙ חֲז֣וֹן לַ֔יְלָה הֲמוֹן֙ כָּל־הַגּוֹיִ֔ם הַצֹּבְאִ֖ים עַל־אֲרִיאֵ֑ל וְכָל־צֹבֶ֙יהָ֙ וּמְצֹ֣דָתָ֔הּ וְהַמְּצִיקִ֖ים לָֽהּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהָיָ֡ה כַּאֲשֶׁר֩ יַחֲלֹ֨ם הָרָעֵ֜ב וְהִנֵּ֣ה אוֹכֵ֗ל וְהֵקִיץ֮ וְרֵיקָ֣ה נַפְשׁוֹ֒ וְכַאֲשֶׁ֨ר יַחֲלֹ֤ם הַצָּמֵא֙ וְהִנֵּ֣ה שֹׁתֶ֔ה וְהֵקִיץ֙ וְהִנֵּ֣ה עָיֵ֔ף וְנַפְשׁ֖וֹ שׁוֹקֵקָ֑ה כֵּ֣ן יִֽהְיֶ֗ה הֲמוֹן֙ כָּל־הַגּוֹיִ֔ם הַצֹּבְאִ֖ים עַל־הַ֥ר צִיּֽוֹן׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הִתְמַהְמְה֣וּ וּתְמָ֔הוּ הִשְׁתַּֽעַשְׁע֖וּ וָשֹׁ֑עוּ שָֽׁכְר֣וּ וְלֹא־יַ֔יִן נָע֖וּ וְלֹ֥א שֵׁכָֽר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּֽי־נָסַ֨ךְ עֲלֵיכֶ֤ם יְהוָה֙ ר֣וּחַ תַּרְדֵּמָ֔ה וַיְעַצֵּ֖ם אֶת־עֵֽינֵיכֶ֑ם אֶת־הַנְּבִיאִ֛ים וְאֶת־רָאשֵׁיכֶ֥ם הַחֹזִ֖ים כִּסָּֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַתְּהִ֨י לָכֶ֜ם חָז֣וּת הַכֹּ֗ל כְּדִבְרֵי֮ הַסֵּ֣פֶר הֶֽחָתוּם֒ אֲשֶֽׁר־יִתְּנ֣וּ אֹת֗וֹ אֶל־יוֹדֵ֥עַ <font color="brown">הספר</font> <font color="blue">סֵ֛פֶר</font> לֵאמֹ֖ר קְרָ֣א נָא־זֶ֑ה וְאָמַר֙ לֹ֣א אוּכַ֔ל כִּ֥י חָת֖וּם הֽוּא׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְנִתַּ֣ן הַסֵּ֗פֶר עַל֩ אֲשֶׁ֨ר לֹֽא־יָדַ֥ע סֵ֛פֶר לֵאמֹ֖ר קְרָ֣א נָא־זֶ֑ה וְאָמַ֕ר לֹ֥א יָדַ֖עְתִּי סֵֽפֶר׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֣אמֶר אֲדֹנָ֗י יַ֚עַן כִּ֤י נִגַּשׁ֙ הָעָ֣ם הַזֶּ֔ה בְּפִ֤יו וּבִשְׂפָתָיו֙ כִּבְּד֔וּנִי וְלִבּ֖וֹ רִחַ֣ק מִמֶּ֑נִּי וַתְּהִ֤י יִרְאָתָם֙ אֹתִ֔י מִצְוַ֥ת אֲנָשִׁ֖ים מְלֻמָּדָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לָכֵ֗ן הִנְנִ֥י יוֹסִ֛ף לְהַפְלִ֥יא אֶת־הָֽעָם־הַזֶּ֖ה הַפְלֵ֣א וָפֶ֑לֶא וְאָֽבְדָה֙ חָכְמַ֣ת חֲכָמָ֔יו וּבִינַ֥ת נְבֹנָ֖יו תִּסְתַּתָּֽר׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;ה֛וֹי הַמַּעֲמִיקִ֥ים מֵֽיהוָ֖ה לַסְתִּ֣ר עֵצָ֑ה וְהָיָ֤ה בְמַחְשָׁךְ֙ מַֽעֲשֵׂיהֶ֔ם וַיֹּ֣אמְר֔וּ מִ֥י רֹאֵ֖נוּ וּמִ֥י יוֹדְעֵֽנוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הַ֨פְכְּכֶ֔ם אִם־כְּחֹ֥מֶר הַיֹּצֵ֖ר יֵֽחָשֵׁ֑ב כִּֽי־יֹאמַ֨ר מַעֲשֶׂ֤ה לְעֹשֵׂ֙הוּ֙ לֹ֣א עָשָׂ֔נִי וְיֵ֛צֶר אָמַ֥ר לְיוֹצְר֖וֹ לֹ֥א הֵבִֽין׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הֲלוֹא־עוֹד֙ מְעַ֣ט מִזְעָ֔ר וְשָׁ֥ב לְבָנ֖וֹן לַכַּרְמֶ֑ל וְהַכַּרְמֶ֖ל לַיַּ֥עַר יֵחָשֵֽׁב׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְשָׁמְע֧וּ בַיּוֹם־הַה֛וּא הַחֵרְשִׁ֖ים דִּבְרֵי־סֵ֑פֶר וּמֵאֹ֣פֶל וּמֵחֹ֔שֶׁךְ עֵינֵ֥י עִוְרִ֖ים תִּרְאֶֽינָה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְיָסְפ֧וּ עֲנָוִ֛ים בַּֽיהוָ֖ה שִׂמְחָ֑ה וְאֶבְיוֹנֵ֣י אָדָ֔ם בִּקְד֥וֹשׁ יִשְׂרָאֵ֖ל יָגִֽילוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כִּֽי־אָפֵ֥ס עָרִ֖יץ וְכָ֣לָה לֵ֑ץ וְנִכְרְת֖וּ כָּל־שֹׁ֥קְדֵי אָֽוֶן׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;מַחֲטִיאֵ֤י אָדָם֙ בְּדָבָ֔ר וְלַמּוֹכִ֥יחַ בַּשַּׁ֖עַר יְקֹשׁ֑וּן וַיַּטּ֥וּ בַתֹּ֖הוּ צַדִּֽיק׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;לָכֵ֗ן כֹּֽה־אָמַ֤ר יְהוָה֙ אֶל־בֵּ֣ית יַֽעֲקֹ֔ב אֲשֶׁ֥ר פָּדָ֖ה אֶת־אַבְרָהָ֑ם לֹֽא־עַתָּ֤ה יֵבוֹשׁ֙ יַֽעֲקֹ֔ב וְלֹ֥א עַתָּ֖ה פָּנָ֥יו יֶחֱוָֽרוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כִּ֣י בִ֠רְאֹתוֹ יְלָדָ֞יו מַעֲשֵׂ֥ה יָדַ֛י בְּקִרְבּ֖וֹ יַקְדִּ֣ישֽׁוּ שְׁמִ֑י וְהִקְדִּ֙ישׁוּ֙ אֶת־קְד֣וֹשׁ יַֽעֲקֹ֔ב וְאֶת־אֱלֹהֵ֥י יִשְׂרָאֵ֖ל יַעֲרִֽיצוּ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְיָדְע֥וּ תֹֽעֵי־ר֖וּחַ בִּינָ֑ה וְרוֹגְנִ֖ים יִלְמְדוּ־לֶֽקַח׃ </P>
</TD>
<TD WIDTH="50%">
<P>1&nbsp;hw&#333;y &#8217;&#259;r&icirc;&#8217;&#275;l &#8217;&#259;r&icirc;&#8217;&#275;l qir&#601;ya&#x1E6F; &#x1E25;&#257;n&acirc; &#x1E0F;&#257;wi&#x1E0F; s&#601;f&ucirc; &#353;&#257;n&acirc; &#8216;al-&#353;&#257;n&acirc; &#x1E25;ag&icirc;m yin&#601;q&#333;f&ucirc;: </P>
<P>2&nbsp;wah&#259;&#x1E63;&icirc;qw&#333;&#x1E6F;&icirc; la&#8217;&#259;r&icirc;&#8217;&#275;l w&#601;h&#257;y&#601;&#x1E6F;&acirc; &#x1E6F;a&#8217;&#259;n&icirc;y&acirc; wa&#8217;&#259;n&icirc;y&acirc; w&#601;h&#257;y&#601;&#x1E6F;&acirc; ll&icirc; ka&#8217;&#259;r&icirc;&#8217;&#275;l: </P>
<P>3&nbsp;w&#601;&#x1E25;&#257;n&icirc;&#x1E6F;&icirc; &#x1E35;ad&ucirc;r &#8216;&#257;l&#257;yi&#x1E35;&#601; w&#601;&#x1E63;ar&#601;t&icirc; &#8216;&#257;layi&#x1E35;&#601; mu&#x1E63;&#x1E63;&#257;&#x1E07; wah&#259;q&icirc;m&#333;&#x1E6F;&icirc; &#8216;&#257;layi&#x1E35;&#601; m&#601;&#x1E63;ur&#333;&#x1E6F;: </P>
<P>4&nbsp;w&#601;&#353;&#257;fal&#601;t&#601; m&#275;&#8217;ere&#x1E63; t&#601;&#x1E0F;ab&#275;r&icirc; &ucirc;m&#275;&#8216;&#257;f&#257;r ti&#353;&#353;<sup>a</sup>&#x1E25; &#8217;im&#601;r&#257;&#x1E6F;&#275;&#x1E35;&#601; w&#601;h&#257;y&acirc; k&#601;&#8217;w&#333;&#x1E07; m&#275;&#8217;ere&#x1E63; qw&#333;l&#275;&#x1E35;&#601; &ucirc;m&#275;&#8216;&#257;f&#257;r &#8217;im&#601;r&#257;&#x1E6F;&#275;&#x1E35;&#601; t&#601;&#x1E63;af&#601;&#x1E63;&#275;f: </P>
<P>5&nbsp;w&#601;h&#257;y&acirc; k&#601;&#8217;&#257;&#x1E07;&#257;q daq h&#259;mw&#333;n z&#257;r&#257;yi&#x1E35;&#601; &ucirc;&#x1E35;&#601;m&#333;&#x1E63; &#8216;&#333;&#x1E07;&#275;r h&#259;mw&#333;n &#8216;&#257;r&icirc;&#x1E63;&icirc;m w&#601;h&#257;y&acirc; l&#601;fe&#x1E6F;<sup>a</sup>&#8216; pi&#x1E6F;&#601;&#8217;&#333;m: </P>
<P>6&nbsp;m&#275;&#8216;im y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; tip&#257;q&#275;&#x1E0F; b&#601;r<sup>a</sup>&#8216;am &ucirc;&#x1E07;&#601;r<sup>a</sup>&#8216;a&#353; w&#601;qw&#333;l g&#257;&#x1E0F;w&#333;l s&ucirc;f&acirc; &ucirc;s&#601;&#8216;&#257;r&acirc; w&#601;laha&#x1E07; &#8217;&#275;&#353; &#8217;w&#333;&#x1E35;&#275;l&acirc;: </P>
<P>7&nbsp;w&#601;h&#257;y&acirc; k<sup>a</sup>&#x1E25;&#259;lw&#333;m &#x1E25;&#259;zw&#333;n lay&#601;l&acirc; h&#259;mw&#333;n k&#257;l-hagw&#333;yim ha&#x1E63;&#x1E63;&#333;&#x1E07;&#601;&#8217;&icirc;m &#8216;al-&#8217;&#259;r&icirc;&#8217;&#275;l w&#601;&#x1E35;&#257;l-&#x1E63;&#333;&#x1E07;eyh&#257; &ucirc;m&#601;&#x1E63;&#333;&#x1E0F;&#257;&#x1E6F;&#257;h w&#601;hamm&#601;&#x1E63;&icirc;q&icirc;m l&#257;h: </P>
<P>8&nbsp;w&#601;h&#257;y&acirc; ka&#8217;&#259;&#353;er y<sup>a</sup>&#x1E25;&#259;l&#333;m h&#257;r&#257;&#8216;&#275;&#x1E07; w&#601;hinn&#275;h &#8217;w&#333;&#x1E35;&#275;l w&#601;h&#275;q&icirc;&#x1E63; w&#601;r&ecirc;q&acirc; naf&#601;&#353;w&#333; w&#601;&#x1E35;a&#8217;&#259;&#353;er y<sup>a</sup>&#x1E25;&#259;l&#333;m ha&#x1E63;&#x1E63;&#257;m&#275;&#8217; w&#601;hinn&#275;h &#353;&#333;&#x1E6F;eh w&#601;h&#275;q&icirc;&#x1E63; w&#601;hinn&#275;h &#8216;&#257;y&#275;f w&#601;naf&#601;&#353;w&#333; &#353;w&#333;q&#275;q&acirc; k&#275;n yih&#601;yeh h&#259;mw&#333;n k&#257;l-hagw&#333;yim ha&#x1E63;&#x1E63;&#333;&#x1E07;&#601;&#8217;&icirc;m &#8216;al-har &#x1E63;&icirc;yw&#333;n: s</P>
<P>9&nbsp;hi&#x1E6F;&#601;mah&#601;m&#601;h&ucirc; &ucirc;&#x1E6F;&#601;m&acirc;&ucirc; hi&#353;&#601;t<sup>a</sup>&#8216;a&#353;&#601;&#8216;&ucirc; w&#257;&#353;&#333;&#8216;&ucirc; &#353;&#257;&#x1E35;&#601;r&ucirc; w&#601;l&#333;&#8217;-yayin n&#257;&#8216;&ucirc; w&#601;l&#333;&#8217; &#353;&#275;&#x1E35;&#257;r: </P>
<P>10&nbsp;k&icirc;-n&#257;sa&#x1E35;&#601; &#8216;&#259;l&ecirc;&#x1E35;em y&#601;hw&acirc; r&ucirc;&#x1E25;a tar&#601;d&#275;m&acirc; way&#601;&#8216;a&#x1E63;&#x1E63;&#275;m &#8217;e&#x1E6F;-&#8216;&ecirc;n&ecirc;&#x1E35;em &#8217;e&#x1E6F;-hann&#601;&#x1E07;&icirc;&#8217;&icirc;m w&#601;&#8217;e&#x1E6F;-r&#257;&#8217;&#353;&ecirc;&#x1E35;em h<sup>a</sup>&#x1E25;&#333;z&icirc;m kiss&acirc;: </P>
<P>11&nbsp;wat&#601;h&icirc; l&#257;&#x1E35;em &#x1E25;&#257;z&ucirc;&#x1E6F; hak&#333;l k&#601;&#x1E0F;i&#x1E07;&#601;r&ecirc; hass&#275;fer he&#x1E25;&#257;&#x1E6F;&ucirc;m &#8217;&#259;&#353;er-yit&#601;n&ucirc; &#8217;&#333;&#x1E6F;w&#333; &#8217;el-yw&#333;&#x1E0F;&#275;&#8216;a <font color="brown">hass&#275;fer</font> <font color="blue">s&#275;fer</font> l&#275;&#8217;m&#333;r q&#601;r&#257;&#8217; n&#257;&#8217;-zeh w&#601;&#8217;&#257;mar l&#333;&#8217; &#8217;&ucirc;&#x1E35;al k&icirc; &#x1E25;&#257;&#x1E6F;&ucirc;m h&ucirc;&#8217;: </P>
<P>12&nbsp;w&#601;nitan hass&#275;fer &#8216;al &#8217;&#259;&#353;er l&#333;&#8217;-y&#257;&#x1E0F;<sup>a</sup>&#8216; s&#275;fer l&#275;&#8217;m&#333;r q&#601;r&#257;&#8217; n&#257;&#8217;-zeh w&#601;&#8217;&#257;mar l&#333;&#8217; y&#257;&#x1E0F;<sup>a</sup>&#8216;&#601;t&icirc; s&#275;fer: s</P>
<P>13&nbsp;wayy&#333;&#8217;mer &#8217;&#259;&#x1E0F;&#333;n&#257;y y<sup>a</sup>&#8216;an k&icirc; niga&#353; h&#257;&#8216;&#257;m hazzeh b&#601;f&icirc;w &ucirc;&#x1E07;i&#347;&#601;f&#257;&#x1E6F;&#257;yw kib&#601;&#x1E0F;&ucirc;n&icirc; w&#601;libw&#333; ri&#x1E25;aq mimmenn&icirc; wat&#601;h&icirc; yir&#601;&#8217;&#257;&#x1E6F;&#257;m &#8217;&#333;&#x1E6F;&icirc; mi&#x1E63;&#601;wa&#x1E6F; &#8217;&#259;n&#257;&#353;&icirc;m m&#601;lumm&#257;&#x1E0F;&acirc;: </P>
<P>14&nbsp;l&#257;&#x1E35;&#275;n hin&#601;n&icirc; yw&#333;sif l&#601;haf&#601;l&icirc;&#8217; &#8217;e&#x1E6F;-h&#257;&#8216;&#257;m-hazzeh haf&#601;l&#275;&#8217; w&#257;fele&#8217; w&#601;&#8217;&#257;&#x1E07;&#601;&#x1E0F;&acirc; &#x1E25;&#257;&#x1E35;&#601;ma&#x1E6F; &#x1E25;&#259;&#x1E35;&#257;m&#257;yw &ucirc;&#x1E07;&icirc;na&#x1E6F; n&#601;&#x1E07;&#333;n&#257;yw tis&#601;tat&#257;r: s</P>
<P>15&nbsp;hw&#333;y hamm<sup>a</sup>&#8216;&#259;m&icirc;q&icirc;m m&ecirc;hw&acirc; las&#601;tir &#8216;&#275;&#x1E63;&acirc; w&#601;h&#257;y&acirc; &#x1E07;&#601;m<sup>a</sup>&#x1E25;&#601;&#353;&#257;&#x1E35;&#601; m<sup>a</sup>&#8216;&#259;&#347;&ecirc;hem wayy&#333;&#8217;m&#601;r&ucirc; m&icirc; r&#333;&#8217;&#275;n&ucirc; &ucirc;m&icirc; yw&#333;&#x1E0F;&#601;&#8216;&#275;n&ucirc;: </P>
<P>16&nbsp;haf&#601;k&#601;&#x1E35;em &#8217;im-k&#601;&#x1E25;&#333;mer hayy&#333;&#x1E63;&#275;r y&#275;&#x1E25;&#257;&#353;&#275;&#x1E07; k&icirc;-y&#333;&#8217;mar m<sup>a</sup>&#8216;&#259;&#347;eh l&#601;&#8216;&#333;&#347;&#275;h&ucirc; l&#333;&#8217; &#8216;&#257;&#347;&#257;n&icirc; w&#601;y&#275;&#x1E63;er &#8217;&#257;mar l&#601;yw&#333;&#x1E63;&#601;rw&#333; l&#333;&#8217; h&#275;&#x1E07;&icirc;n: </P>
<P>17&nbsp;h&#259;lw&#333;&#8217;-&#8216;w&#333;&#x1E0F; m&#601;&#8216;a&#x1E6D; miz&#601;&#8216;&#257;r w&#601;&#353;&#257;&#x1E07; l&#601;&#x1E07;&#257;nw&#333;n lakar&#601;mel w&#601;hakar&#601;mel layy<sup>a</sup>&#8216;ar y&#275;&#x1E25;&#257;&#353;&#275;&#x1E07;: </P>
<P>18&nbsp;w&#601;&#353;&#257;m&#601;&#8216;&ucirc; &#x1E07;ayyw&#333;m-hah&ucirc;&#8217; h<sup>a</sup>&#x1E25;&#275;r&#601;&#353;&icirc;m di&#x1E07;&#601;r&ecirc;-s&#275;fer &ucirc;m&#275;&#8217;&#333;fel &ucirc;m&#275;&#x1E25;&#333;&#353;e&#x1E35;&#601; &#8216;&ecirc;n&ecirc; &#8216;iw&#601;r&icirc;m tir&#601;&#8217;eyn&acirc;: </P>
<P>19&nbsp;w&#601;y&#257;s&#601;f&ucirc; &#8216;&#259;n&#257;w&icirc;m bayhw&acirc; &#347;im&#601;&#x1E25;&acirc; w&#601;&#8217;e&#x1E07;&#601;yw&#333;n&ecirc; &#8217;&#257;&#x1E0F;&#257;m biq&#601;&#x1E0F;w&#333;&#353; yi&#347;&#601;r&#257;&#8217;&#275;l y&#257;&#x1E21;&icirc;l&ucirc;: </P>
<P>20&nbsp;k&icirc;-&#8217;&#257;f&#275;s &#8216;&#257;r&icirc;&#x1E63; w&#601;&#x1E35;&#257;l&acirc; l&#275;&#x1E63; w&#601;ni&#x1E35;&#601;r&#601;&#x1E6F;&ucirc; k&#257;l-&#353;&#333;q&#601;&#x1E0F;&ecirc; &#8217;&#257;wen: </P>
<P>21&nbsp;m<sup>a</sup>&#x1E25;&#259;&#x1E6D;&icirc;&#8217;&ecirc; &#8217;&#257;&#x1E0F;&#257;m b&#601;&#x1E0F;&#257;&#x1E07;&#257;r w&#601;lammw&#333;&#x1E35;&icirc;&#x1E25;a ba&#353;&#353;<sup>a</sup>&#8216;ar y&#601;q&#333;&#353;&ucirc;n wayya&#x1E6D;&#x1E6D;&ucirc; &#x1E07;at&#333;h&ucirc; &#x1E63;ad&icirc;q: s</P>
<P>22&nbsp;l&#257;&#x1E35;&#275;n k&#333;h-&#8217;&#257;mar y&#601;hw&acirc; &#8217;el-b&ecirc;&#x1E6F; y<sup>a</sup>&#8216;&#259;q&#333;&#x1E07; &#8217;&#259;&#353;er p&#257;&#x1E0F;&acirc; &#8217;e&#x1E6F;-&#8217;a&#x1E07;&#601;r&acirc;&#257;m l&#333;&#8217;-&#8216;at&acirc; y&#275;&#x1E07;w&#333;&#353; y<sup>a</sup>&#8216;&#259;q&#333;&#x1E07; w&#601;l&#333;&#8217; &#8216;at&acirc; p&#257;n&#257;yw ye&#x1E25;&#277;w&#257;r&ucirc;: </P>
<P>23&nbsp;k&icirc; &#x1E07;ir&#601;&#8217;&#333;&#x1E6F;w&#333; y&#601;l&#257;&#x1E0F;&#257;yw m<sup>a</sup>&#8216;&#259;&#347;&#275;h y&#257;&#x1E0F;ay b&#601;qir&#601;bw&#333; yaq&#601;d&icirc;&#353;&ucirc; &#353;&#601;m&icirc; w&#601;hiq&#601;d&icirc;&#353;&ucirc; &#8217;e&#x1E6F;-q&#601;&#x1E0F;w&#333;&#353; y<sup>a</sup>&#8216;&#259;q&#333;&#x1E07; w&#601;&#8217;e&#x1E6F;-&#8217;&#277;l&#333;h&ecirc; yi&#347;&#601;r&#257;&#8217;&#275;l y<sup>a</sup>&#8216;&#259;r&icirc;&#x1E63;&ucirc;: </P>
<P>24&nbsp;w&#601;y&#257;&#x1E0F;&#601;&#8216;&ucirc; &#x1E6F;&#333;&#8216;&ecirc;-r&ucirc;&#x1E25;a b&icirc;n&acirc; w&#601;rw&#333;&#x1E21;&#601;n&icirc;m yil&#601;m&#601;&#x1E0F;&ucirc;-leq<sup>a</sup>&#x1E25;: </P>
</TD>
</TABLE>
<P><HR>
<CENTER>
<A HREF="isa030">Next: Isaiah (Yisheyah) Chapter 30</A></CENTER>
</BODY>
</HTML>
