<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 18</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/gen018">Polyglot</A>&nbsp;
<A HREF="../kjv/gen018">KJV</A>&nbsp;
<A HREF="../sep/gen018">Sep</A>&nbsp;
<A HREF="../vul/gen018">Vul</A>&nbsp;

<BR>
<BR><A HREF="gen">Genesis (Bereshit) Index</A><BR>
&nbsp;
<A HREF="gen017">Previous</A>&nbsp;
<A HREF="gen019">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 18</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֵּרָ֤א אֵלָיו֙ יְהוָ֔ה בְּאֵלֹנֵ֖י מַמְרֵ֑א וְה֛וּא יֹשֵׁ֥ב פֶּֽתַח־הָאֹ֖הֶל כְּחֹ֥ם הַיּֽוֹם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּשָּׂ֤א עֵינָיו֙ וַיַּ֔רְא וְהִנֵּה֙ שְׁלֹשָׁ֣ה אֲנָשִׁ֔ים נִצָּבִ֖ים עָלָ֑יו וַיַּ֗רְא וַיָּ֤רָץ לִקְרָאתָם֙ מִפֶּ֣תַח הָאֹ֔הֶל וַיִּשְׁתַּ֖חוּ אָֽרְצָה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּאמַ֑ר אֲדֹנָ֗י אִם־נָ֨א מָצָ֤אתִי חֵן֙ בְּעֵינֶ֔יךָ אַל־נָ֥א תַעֲבֹ֖ר מֵעַ֥ל עַבְדֶּֽךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יֻקַּֽח־נָ֣א מְעַט־מַ֔יִם וְרַחֲצ֖וּ רַגְלֵיכֶ֑ם וְהִֽשָּׁעֲנ֖וּ תַּ֥חַת הָעֵֽץ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְאֶקְחָ֨ה פַת־לֶ֜חֶם וְסַעֲד֤וּ לִבְּכֶם֙ אַחַ֣ר תַּעֲבֹ֔רוּ כִּֽי־עַל־כֵּ֥ן עֲבַרְתֶּ֖ם עַֽל־עַבְדְּכֶ֑ם וַיֹּ֣אמְר֔וּ כֵּ֥ן תַּעֲשֶׂ֖ה כַּאֲשֶׁ֥ר דִּבַּֽרְתָּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיְמַהֵ֧ר אַבְרָהָ֛ם הָאֹ֖הֱלָה אֶל־שָׂרָ֑ה וַיֹּ֗אמֶר מַהֲרִ֞י שְׁלֹ֤שׁ סְאִים֙ קֶ֣מַח סֹ֔לֶת ל֖וּשִׁי וַעֲשִׂ֥י עֻגֽוֹת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאֶל־הַבָּקָ֖ר רָ֣ץ אַבְרָהָ֑ם וַיִּקַּ֨ח בֶּן־בָּקָ֜ר רַ֤ךְ וָטוֹב֙ וַיִּתֵּ֣ן אֶל־הַנַּ֔עַר וַיְמַהֵ֖ר לַעֲשׂ֥וֹת אֹתֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּקַּ֨ח חֶמְאָ֜ה וְחָלָ֗ב וּבֶן־הַבָּקָר֙ אֲשֶׁ֣ר עָשָׂ֔ה וַיִּתֵּ֖ן לִפְנֵיהֶ֑ם וְהֽוּא־עֹמֵ֧ד עֲלֵיהֶ֛ם תַּ֥חַת הָעֵ֖ץ וַיֹּאכֵֽלוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּאמְר֣וּ אֵׅלָׅ֔יׅוׅ<font color="red"><sup>4</font></sup> אַיֵּ֖ה שָׂרָ֣ה אִשְׁתֶּ֑ךָ וַיֹּ֖אמֶר הִנֵּ֥ה בָאֹֽהֶל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֗אמֶר שׁ֣וֹב אָשׁ֤וּב אֵלֶ֙יךָ֙ כָּעֵ֣ת חַיָּ֔ה וְהִנֵּה־בֵ֖ן לְשָׂרָ֣ה אִשְׁתֶּ֑ךָ וְשָׂרָ֥ה שֹׁמַ֛עַת פֶּ֥תַח הָאֹ֖הֶל וְה֥וּא אַחֲרָֽיו׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאַבְרָהָ֤ם וְשָׂרָה֙ זְקֵנִ֔ים בָּאִ֖ים בַּיָּמִ֑ים חָדַל֙ לִהְי֣וֹת לְשָׂרָ֔ה אֹ֖רַח כַּנָּשִֽׁים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַתִּצְחַ֥ק שָׂרָ֖ה בְּקִרְבָּ֣הּ לֵאמֹ֑ר אַחֲרֵ֤י בְלֹתִי֙ הָֽיְתָה־לִּ֣י עֶדְנָ֔ה וַֽאדֹנִ֖י זָקֵֽן׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֥אמֶר יְהוָ֖ה אֶל־אַבְרָהָ֑ם לָ֣מָּה זֶּה֩ צָחֲקָ֨ה שָׂרָ֜ה לֵאמֹ֗ר הַאַ֥ף אֻמְנָ֛ם אֵלֵ֖ד וַאֲנִ֥י זָקַֽנְתִּי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הֲיִפָּלֵ֥א מֵיְהוָ֖ה דָּבָ֑ר לַמּוֹעֵ֞ד אָשׁ֥וּב אֵלֶ֛יךָ כָּעֵ֥ת חַיָּ֖ה וּלְשָׂרָ֥ה בֵֽן׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַתְּכַחֵ֨שׁ שָׂרָ֧ה׀ לֵאמֹ֛ר לֹ֥א צָחַ֖קְתִּי כִּ֣י׀ יָרֵ֑אָה וַיֹּ֥אמֶר׀ לֹ֖א כִּ֥י צָחָֽקְתְּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיָּקֻ֤מוּ מִשָּׁם֙ הָֽאֲנָשִׁ֔ים וַיַּשְׁקִ֖פוּ עַל־פְּנֵ֣י סְדֹ֑ם וְאַ֨בְרָהָ֔ם הֹלֵ֥ךְ עִמָּ֖ם לְשַׁלְּחָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַֽיהוָֹ֖ה אָמָ֑ר הַֽמְכַסֶּ֤ה אֲנִי֙ מֵֽאַבְרָהָ֔ם אֲשֶׁ֖ר אֲנִ֥י עֹשֶֽׂה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאַ֨בְרָהָ֔ם הָי֧וֹ יִֽהְיֶ֛ה לְג֥וֹי גָּד֖וֹל וְעָצ֑וּם וְנִ֨בְרְכוּ ב֔וֹ כֹּ֖ל גּוֹיֵ֥י הָאָֽרֶץ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּ֣י יְדַעְתִּ֗יו לְמַעַן֩ אֲשֶׁ֨ר יְצַוֶּ֜ה אֶת־בָּנָ֤יו וְאֶת־בֵּיתוֹ֙ אַחֲרָ֔יו וְשָֽׁמְרוּ֙ דֶּ֣רֶךְ יְהוָ֔ה לַעֲשׂ֥וֹת צְדָקָ֖ה וּמִשְׁפָּ֑ט לְמַ֗עַן הָבִ֤יא יְהוָה֙ עַל־אַבְרָהָ֔ם אֵ֥ת אֲשֶׁר־דִּבֶּ֖ר עָלָֽיו׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֣אמֶר יְהוָ֔ה זַעֲקַ֛ת סְדֹ֥ם וַעֲמֹרָ֖ה כִּי־רָ֑בָּה וְחַ֨טָּאתָ֔ם כִּ֥י כָבְדָ֖ה מְאֹֽד׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אֵֽרֲדָה־נָּ֣א וְאֶרְאֶ֔ה הַכְּצַעֲקָתָ֛הּ הַבָּ֥אָה אֵלַ֖י עָשׂ֣וּ׀ כָּלָ֑ה וְאִם־לֹ֖א אֵדָֽעָה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּפְנ֤וּ מִשָּׁם֙ הָֽאֲנָשִׁ֔ים וַיֵּלְכ֖וּ סְדֹ֑מָה וְאַ֨בְרָהָ֔ם עוֹדֶ֥נּוּ עֹמֵ֖ד לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּגַּ֥שׁ אַבְרָהָ֖ם וַיֹּאמַ֑ר הַאַ֣ף תִּסְפֶּ֔ה צַדִּ֖יק עִם־רָשָֽׁע׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אוּלַ֥י יֵ֛שׁ חֲמִשִּׁ֥ים צַדִּיקִ֖ם בְּת֣וֹךְ הָעִ֑יר הַאַ֤ף תִּסְפֶּה֙ וְלֹא־תִשָּׂ֣א לַמָּק֔וֹם לְמַ֛עַן חֲמִשִּׁ֥ים הַצַּדִּיקִ֖ם אֲשֶׁ֥ר בְּקִרְבָּֽהּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;חָלִ֨לָה לְּךָ֜ מֵעֲשֹׂ֣ת׀ כַּדָּבָ֣ר הַזֶּ֗ה לְהָמִ֤ית צַדִּיק֙ עִם־רָשָׁ֔ע וְהָיָ֥ה כַצַּדִּ֖יק כָּרָשָׁ֑ע חָלִ֣לָה לָּ֔ךְ הֲשֹׁפֵט֙ כָּל־הָאָ֔רֶץ לֹ֥א יַעֲשֶׂ֖ה מִשְׁפָּֽט׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּ֣אמֶר יְהוָ֔ה אִם־אֶמְצָ֥א בִסְדֹ֛ם חֲמִשִּׁ֥ים צַדִּיקִ֖ם בְּת֣וֹךְ הָעִ֑יר וְנָשָׂ֥אתִי לְכָל־הַמָּק֖וֹם בַּעֲבוּרָֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיַּ֥עַן אַבְרָהָ֖ם וַיֹּאמַ֑ר הִנֵּה־נָ֤א הוֹאַ֙לְתִּי֙ לְדַבֵּ֣ר אֶל־אֲדֹנָ֔י וְאָנֹכִ֖י עָפָ֥ר וָאֵֽפֶר׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;א֠וּלַי יַחְסְר֞וּן חֲמִשִּׁ֤ים הַצַּדִּיקִם֙ חֲמִשָּׁ֔ה הֲתַשְׁחִ֥ית בַּחֲמִשָּׁ֖ה אֶת־כָּל־הָעִ֑יר וַיֹּ֙אמֶר֙ לֹ֣א אַשְׁחִ֔ית אִם־אֶמְצָ֣א שָׁ֔ם אַרְבָּעִ֖ים וַחֲמִשָּֽׁה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֹּ֨סֶף ע֜וֹד לְדַבֵּ֤ר אֵלָיו֙ וַיֹּאמַ֔ר אוּלַ֛י יִמָּצְא֥וּן שָׁ֖ם אַרְבָּעִ֑ים וַיֹּ֙אמֶר֙ לֹ֣א אֶֽעֱשֶׂ֔ה בַּעֲב֖וּר הָאַרְבָּעִֽים׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַ֠יֹּאמֶר אַל־נָ֞א יִ֤חַר לַֽאדֹנָי֙ וַאֲדַבֵּ֔רָה אוּלַ֛י יִמָּצְא֥וּן שָׁ֖ם שְׁלֹשִׁ֑ים וַיֹּ֙אמֶר֙ לֹ֣א אֶֽעֱשֶׂ֔ה אִם־אֶמְצָ֥א שָׁ֖ם שְׁלֹשִֽׁים׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיֹּ֗אמֶר הִנֵּֽה־נָ֤א הוֹאַ֙לְתִּי֙ לְדַבֵּ֣ר אֶל־אֲדֹנָ֔י אוּלַ֛י יִמָּצְא֥וּן שָׁ֖ם עֶשְׂרִ֑ים וַיֹּ֙אמֶר֙ לֹ֣א אַשְׁחִ֔ית בַּעֲב֖וּר הָֽעֶשְׂרִֽים׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַ֠יֹּאמֶר אַל־נָ֞א יִ֤חַר לַֽאדֹנָי֙ וַאֲדַבְּרָ֣ה אַךְ־הַפַּ֔עַם אוּלַ֛י יִמָּצְא֥וּן שָׁ֖ם עֲשָׂרָ֑ה וַיֹּ֙אמֶר֙ לֹ֣א אַשְׁחִ֔ית בַּעֲב֖וּר הָעֲשָׂרָֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיֵּ֣לֶךְ יְהוָ֔ה כַּאֲשֶׁ֣ר כִּלָּ֔ה לְדַבֵּ֖ר אֶל־אַבְרָהָ֑ם וְאַבְרָהָ֖ם שָׁ֥ב לִמְקֹמֽוֹ׃ </P>
</TD>
<TD WIDTH="50%">
<P>1&nbsp;wayy&#275;r&#257;&#8217; &#8217;&#275;l&#257;yw y&#601;hw&acirc; b&#601;&#8217;&#275;l&#333;n&ecirc; mam&#601;r&#275;&#8217; w&#601;h&ucirc;&#8217; y&#333;&#353;&#275;&#x1E07; pe&#x1E6F;<sup>a</sup>&#x1E25;-h&#257;&#8217;&#333;hel k&#601;&#x1E25;&#333;m hayyw&#333;m: </P>
<P>2&nbsp;wayyi&#347;&#347;&#257;&#8217; &#8216;&ecirc;n&#257;yw wayyar&#601;&#8217; w&#601;hinn&#275;h &#353;&#601;l&#333;&#353;&acirc; &#8217;&#259;n&#257;&#353;&icirc;m ni&#x1E63;&#x1E63;&#257;&#x1E07;&icirc;m &#8216;&#257;l&#257;yw wayyar&#601;&#8217; wayy&#257;r&#257;&#x1E63; liq&#601;r&#257;&#8217;&#x1E6F;&#257;m mipe&#x1E6F;<sup>a</sup>&#x1E25; h&#257;&#8217;&#333;hel wayyi&#353;&#601;t<sup>a</sup>&#x1E25;&ucirc; &#8217;&#257;r&#601;&#x1E63;&acirc;: </P>
<P>3&nbsp;wayy&#333;&#8217;mar &#8217;&#259;&#x1E0F;&#333;n&#257;y &#8217;im-n&#257;&#8217; m&#257;&#x1E63;&#257;&#8217;&#x1E6F;&icirc; &#x1E25;&#275;n b&#601;&#8216;&ecirc;ney&#x1E35;&#257; &#8217;al-n&#257;&#8217; &#x1E6F;<sup>a</sup>&#8216;&#259;&#x1E07;&#333;r m&#275;&#8216;al &#8216;a&#x1E07;&#601;de&#x1E35;&#257;: </P>
<P>4&nbsp;yuqq<sup>a</sup>&#x1E25;-n&#257;&#8217; m&#601;&#8216;a&#x1E6D;-mayim w&#601;r<sup>a</sup>&#x1E25;&#259;&#x1E63;&ucirc; ra&#x1E21;&#601;l&ecirc;&#x1E35;em w&#601;hi&#353;&#353;&#257;&#8216;&#259;n&ucirc; t<sup>a</sup>&#x1E25;a&#x1E6F; h&#257;&#8216;&#275;&#x1E63;: </P>
<P>5&nbsp;w&#601;&#8217;eq&#601;&#x1E25;&acirc; fa&#x1E6F;-le&#x1E25;em w&#601;s<sup>a</sup>&#8216;&#259;&#x1E0F;&ucirc; lib&#601;&#x1E35;em &#8217;<sup>a</sup>&#x1E25;ar t<sup>a</sup>&#8216;&#259;&#x1E07;&#333;r&ucirc; k&icirc;-&#8216;al-k&#275;n &#8216;&#259;&#x1E07;ar&#601;tem &#8216;al-&#8216;a&#x1E07;&#601;d&#601;&#x1E35;em wayy&#333;&#8217;m&#601;r&ucirc; k&#275;n t<sup>a</sup>&#8216;&#259;&#347;eh ka&#8217;&#259;&#353;er dibar&#601;t&#257;: </P>
<P>6&nbsp;way&#601;mah&#275;r &#8217;a&#x1E07;&#601;r&acirc;&#257;m h&#257;&#8217;&#333;h&#277;l&acirc; &#8217;el-&#347;&#257;r&acirc; wayy&#333;&#8217;mer mah&#259;r&icirc; &#353;&#601;l&#333;&#353; s&#601;&#8217;&icirc;m qem<sup>a</sup>&#x1E25; s&#333;le&#x1E6F; l&ucirc;&#353;&icirc; w<sup>a</sup>&#8216;&#259;&#347;&icirc; &#8216;u&#x1E21;w&#333;&#x1E6F;: </P>
<P>7&nbsp;w&#601;&#8217;el-hab&#257;q&#257;r r&#257;&#x1E63; &#8217;a&#x1E07;&#601;r&acirc;&#257;m wayyiqq<sup>a</sup>&#x1E25; ben-b&#257;q&#257;r ra&#x1E35;&#601; w&#257;&#x1E6D;w&#333;&#x1E07; wayyit&#275;n &#8217;el-hann<sup>a</sup>&#8216;ar way&#601;mah&#275;r l<sup>a</sup>&#8216;&#259;&#347;w&#333;&#x1E6F; &#8217;&#333;&#x1E6F;w&#333;: </P>
<P>8&nbsp;wayyiqq<sup>a</sup>&#x1E25; &#x1E25;em&#601;&#8217;&acirc; w&#601;&#x1E25;&#257;l&#257;&#x1E07; &ucirc;&#x1E07;en-hab&#257;q&#257;r &#8217;&#259;&#353;er &#8216;&#257;&#347;&acirc; wayyit&#275;n lif&#601;n&ecirc;hem w&#601;h&ucirc;&#8217;-&#8216;&#333;m&#275;&#x1E0F; &#8216;&#259;l&ecirc;hem t<sup>a</sup>&#x1E25;a&#x1E6F; h&#257;&#8216;&#275;&#x1E63; wayy&#333;&#8217;&#x1E35;&#275;l&ucirc;: </P>
<P>9&nbsp;wayy&#333;&#8217;m&#601;r&ucirc; &#8217;&#275;&#x5C5;l&#257;&#x5C5;y&#x5C5;w&#x5C5;<font color="red"><sup>4</font></sup> &#8217;ayy&#275;h &#347;&#257;r&acirc; &#8217;i&#353;&#601;te&#x1E35;&#257; wayy&#333;&#8217;mer hinn&#275;h &#x1E07;&#257;&#8217;&#333;hel: </P>
<P>10&nbsp;wayy&#333;&#8217;mer &#353;w&#333;&#x1E07; &#8217;&#257;&#353;&ucirc;&#x1E07; &#8217;&#275;ley&#x1E35;&#257; k&#257;&#8216;&#275;&#x1E6F; &#x1E25;ayy&acirc; w&#601;hinn&#275;h-&#x1E07;&#275;n l&#601;&#347;&#257;r&acirc; &#8217;i&#353;&#601;te&#x1E35;&#257; w&#601;&#347;&#257;r&acirc; &#353;&#333;m<sup>a</sup>&#8216;a&#x1E6F; pe&#x1E6F;<sup>a</sup>&#x1E25; h&#257;&#8217;&#333;hel w&#601;h&ucirc;&#8217; &#8217;<sup>a</sup>&#x1E25;&#259;r&#257;yw: </P>
<P>11&nbsp;w&#601;&#8217;a&#x1E07;&#601;r&acirc;&#257;m w&#601;&#347;&#257;r&acirc; z&#601;q&#275;n&icirc;m b&#257;&#8217;&icirc;m bayy&#257;m&icirc;m &#x1E25;&#257;&#x1E0F;al lih&#601;yw&#333;&#x1E6F; l&#601;&#347;&#257;r&acirc; &#8217;&#333;r<sup>a</sup>&#x1E25; kann&#257;&#353;&icirc;m: </P>
<P>12&nbsp;wati&#x1E63;&#601;&#x1E25;aq &#347;&#257;r&acirc; b&#601;qir&#601;b&#257;h l&#275;&#8217;m&#333;r &#8217;<sup>a</sup>&#x1E25;&#259;r&ecirc; &#x1E07;&#601;l&#333;&#x1E6F;&icirc; h&#257;y&#601;&#x1E6F;&acirc;-ll&icirc; &#8216;e&#x1E0F;&#601;n&acirc; wa&#8217;&#x1E0F;&#333;n&icirc; z&#257;q&#275;n: </P>
<P>13&nbsp;wayy&#333;&#8217;mer y&#601;hw&acirc; &#8217;el-&#8217;a&#x1E07;&#601;r&acirc;&#257;m l&#257;mm&acirc; zzeh &#x1E63;&#257;&#x1E25;&#259;q&acirc; &#347;&#257;r&acirc; l&#275;&#8217;m&#333;r ha&#8217;af &#8217;um&#601;n&#257;m &#8217;&#275;l&#275;&#x1E0F; wa&#8217;&#259;n&icirc; z&#257;qan&#601;t&icirc;: </P>
<P>14&nbsp;h&#259;yip&#257;l&#275;&#8217; m&ecirc;&#601;hw&acirc; d&#257;&#x1E07;&#257;r lammw&#333;&#8216;&#275;&#x1E0F; &#8217;&#257;&#353;&ucirc;&#x1E07; &#8217;&#275;ley&#x1E35;&#257; k&#257;&#8216;&#275;&#x1E6F; &#x1E25;ayy&acirc; &ucirc;l&#601;&#347;&#257;r&acirc; &#x1E07;&#275;n: </P>
<P>15&nbsp;wat&#601;&#x1E35;<sup>a</sup>&#x1E25;&#275;&#353; &#347;&#257;r&acirc;| l&#275;&#8217;m&#333;r l&#333;&#8217; &#x1E63;&#257;&#x1E25;aq&#601;t&icirc; k&icirc;| y&#257;r&#275;&#8217;&acirc; wayy&#333;&#8217;mer| l&#333;&#8217; k&icirc; &#x1E63;&#257;&#x1E25;&#257;q&#601;t&#601;: </P>
<P>16&nbsp;wayy&#257;qum&ucirc; mi&#353;&#353;&#257;m h&#257;&#8217;&#259;n&#257;&#353;&icirc;m wayya&#353;&#601;qif&ucirc; &#8216;al-p&#601;n&ecirc; s&#601;&#x1E0F;&#333;m w&#601;&#8217;a&#x1E07;&#601;r&acirc;&#257;m h&#333;l&#275;&#x1E35;&#601; &#8216;imm&#257;m l&#601;&#353;all&#601;&#x1E25;&#257;m: </P>
<P>17&nbsp;wayhw&#333;&acirc; &#8217;&#257;m&#257;r ham&#601;&#x1E35;asseh &#8217;&#259;n&icirc; m&#275;&#8217;a&#x1E07;&#601;r&acirc;&#257;m &#8217;&#259;&#353;er &#8217;&#259;n&icirc; &#8216;&#333;&#347;eh: </P>
<P>18&nbsp;w&#601;&#8217;a&#x1E07;&#601;r&acirc;&#257;m h&#257;yw&#333; yih&#601;yeh l&#601;&#x1E21;w&#333;y g&#257;&#x1E0F;w&#333;l w&#601;&#8216;&#257;&#x1E63;&ucirc;m w&#601;ni&#x1E07;&#601;r&#601;&#x1E35;&ucirc; &#x1E07;w&#333; k&#333;l gw&#333;y&ecirc; h&#257;&#8217;&#257;re&#x1E63;: </P>
<P>19&nbsp;k&icirc; y&#601;&#x1E0F;<sup>a</sup>&#8216;&#601;t&icirc;w l&#601;m<sup>a</sup>&#8216;an &#8217;&#259;&#353;er y&#601;&#x1E63;a&ucirc;eh &#8217;e&#x1E6F;-b&#257;n&#257;yw w&#601;&#8217;e&#x1E6F;-b&ecirc;&#x1E6F;w&#333; &#8217;<sup>a</sup>&#x1E25;&#259;r&#257;yw w&#601;&#353;&#257;m&#601;r&ucirc; dere&#x1E35;&#601; y&#601;hw&acirc; l<sup>a</sup>&#8216;&#259;&#347;w&#333;&#x1E6F; &#x1E63;&#601;&#x1E0F;&#257;q&acirc; &ucirc;mi&#353;&#601;p&#257;&#x1E6D; l&#601;m<sup>a</sup>&#8216;an h&#257;&#x1E07;&icirc;&#8217; y&#601;hw&acirc; &#8216;al-&#8217;a&#x1E07;&#601;r&acirc;&#257;m &#8217;&#275;&#x1E6F; &#8217;&#259;&#353;er-diber &#8216;&#257;l&#257;yw: </P>
<P>20&nbsp;wayy&#333;&#8217;mer y&#601;hw&acirc; z<sup>a</sup>&#8216;&#259;qa&#x1E6F; s&#601;&#x1E0F;&#333;m w<sup>a</sup>&#8216;&#259;m&#333;r&acirc; k&icirc;-r&#257;b&acirc; w&#601;&#x1E25;a&#x1E6D;&#x1E6D;&#257;&#8217;&#x1E6F;&#257;m k&icirc; &#x1E35;&#257;&#x1E07;&#601;&#x1E0F;&acirc; m&#601;&#8217;&#333;&#x1E0F;: </P>
<P>21&nbsp;&#8217;&#275;r&#259;&#x1E0F;&acirc;-nn&#257;&#8217; w&#601;&#8217;er&#601;&#8217;eh hak&#601;&#x1E63;<sup>a</sup>&#8216;&#259;q&#257;&#x1E6F;&#257;h hab&#257;&#8217;&acirc; &#8217;&#275;lay &#8216;&#257;&#347;&ucirc;| k&#257;l&acirc; w&#601;&#8217;im-l&#333;&#8217; &#8217;&#275;&#x1E0F;&#257;&#8216;&acirc;: </P>
<P>22&nbsp;wayyif&#601;n&ucirc; mi&#353;&#353;&#257;m h&#257;&#8217;&#259;n&#257;&#353;&icirc;m wayy&#275;l&#601;&#x1E35;&ucirc; s&#601;&#x1E0F;&#333;m&acirc; w&#601;&#8217;a&#x1E07;&#601;r&acirc;&#257;m &#8216;w&#333;&#x1E0F;enn&ucirc; &#8216;&#333;m&#275;&#x1E0F; lif&#601;n&ecirc; y&#601;hw&acirc;: </P>
<P>23&nbsp;wayyiga&#353; &#8217;a&#x1E07;&#601;r&acirc;&#257;m wayy&#333;&#8217;mar ha&#8217;af tis&#601;peh &#x1E63;ad&icirc;q &#8216;im-r&#257;&#353;&#257;&#8216;: </P>
<P>24&nbsp;&#8217;&ucirc;lay y&#275;&#353; &#x1E25;&#259;mi&#353;&#353;&icirc;m &#x1E63;ad&icirc;qim b&#601;&#x1E6F;w&#333;&#x1E35;&#601; h&#257;&#8216;&icirc;r ha&#8217;af tis&#601;peh w&#601;l&#333;&#8217;-&#x1E6F;i&#347;&#347;&#257;&#8217; lamm&#257;qw&#333;m l&#601;m<sup>a</sup>&#8216;an &#x1E25;&#259;mi&#353;&#353;&icirc;m ha&#x1E63;&#x1E63;ad&icirc;qim &#8217;&#259;&#353;er b&#601;qir&#601;b&#257;h: </P>
<P>25&nbsp;&#x1E25;&#257;lil&acirc; ll&#601;&#x1E35;&#257; m&#275;&#8216;&#259;&#347;&#333;&#x1E6F;| kad&#257;&#x1E07;&#257;r hazzeh l&#601;h&#257;m&icirc;&#x1E6F; &#x1E63;ad&icirc;q &#8216;im-r&#257;&#353;&#257;&#8216; w&#601;h&#257;y&acirc; &#x1E35;a&#x1E63;&#x1E63;ad&icirc;q k&#257;r&#257;&#353;&#257;&#8216; &#x1E25;&#257;lil&acirc; ll&#257;&#x1E35;&#601; h&#259;&#353;&#333;f&#275;&#x1E6D; k&#257;l-h&#257;&#8217;&#257;re&#x1E63; l&#333;&#8217; y<sup>a</sup>&#8216;&#259;&#347;eh mi&#353;&#601;p&#257;&#x1E6D;: </P>
<P>26&nbsp;wayy&#333;&#8217;mer y&#601;hw&acirc; &#8217;im-&#8217;em&#601;&#x1E63;&#257;&#8217; &#x1E07;is&#601;&#x1E0F;&#333;m &#x1E25;&#259;mi&#353;&#353;&icirc;m &#x1E63;ad&icirc;qim b&#601;&#x1E6F;w&#333;&#x1E35;&#601; h&#257;&#8216;&icirc;r w&#601;n&#257;&#347;&#257;&#8217;&#x1E6F;&icirc; l&#601;&#x1E35;&#257;l-hamm&#257;qw&#333;m b<sup>a</sup>&#8216;&#259;&#x1E07;&ucirc;r&#257;m: </P>
<P>27&nbsp;wayy<sup>a</sup>&#8216;an &#8217;a&#x1E07;&#601;r&acirc;&#257;m wayy&#333;&#8217;mar hinn&#275;h-n&#257;&#8217; hw&#333;&#8217;al&#601;t&icirc; l&#601;&#x1E0F;ab&#275;r &#8217;el-&#8217;&#259;&#x1E0F;&#333;n&#257;y w&#601;&#8217;&#257;n&#333;&#x1E35;&icirc; &#8216;&#257;f&#257;r w&#257;&#8217;&#275;fer: </P>
<P>28&nbsp;&#8217;&ucirc;lay y<sup>a</sup>&#x1E25;&#601;s&#601;r&ucirc;n &#x1E25;&#259;mi&#353;&#353;&icirc;m ha&#x1E63;&#x1E63;ad&icirc;qim &#x1E25;&#259;mi&#353;&#353;&acirc; h&#259;&#x1E6F;a&#353;&#601;&#x1E25;&icirc;&#x1E6F; b<sup>a</sup>&#x1E25;&#259;mi&#353;&#353;&acirc; &#8217;e&#x1E6F;-k&#257;l-h&#257;&#8216;&icirc;r wayy&#333;&#8217;mer l&#333;&#8217; &#8217;a&#353;&#601;&#x1E25;&icirc;&#x1E6F; &#8217;im-&#8217;em&#601;&#x1E63;&#257;&#8217; &#353;&#257;m &#8217;ar&#601;b&#257;&#8216;&icirc;m w<sup>a</sup>&#x1E25;&#259;mi&#353;&#353;&acirc;: </P>
<P>29&nbsp;wayy&#333;sef &#8216;w&#333;&#x1E0F; l&#601;&#x1E0F;ab&#275;r &#8217;&#275;l&#257;yw wayy&#333;&#8217;mar &#8217;&ucirc;lay yimm&#257;&#x1E63;&#601;&#8217;&ucirc;n &#353;&#257;m &#8217;ar&#601;b&#257;&#8216;&icirc;m wayy&#333;&#8217;mer l&#333;&#8217; &#8217;e&#8216;&#277;&#347;eh b<sup>a</sup>&#8216;&#259;&#x1E07;&ucirc;r h&#257;&#8217;ar&#601;b&#257;&#8216;&icirc;m: </P>
<P>30&nbsp;wayy&#333;&#8217;mer &#8217;al-n&#257;&#8217; yi&#x1E25;ar la&#8217;&#x1E0F;&#333;n&#257;y wa&#8217;&#259;&#x1E0F;ab&#275;r&acirc; &#8217;&ucirc;lay yimm&#257;&#x1E63;&#601;&#8217;&ucirc;n &#353;&#257;m &#353;&#601;l&#333;&#353;&icirc;m wayy&#333;&#8217;mer l&#333;&#8217; &#8217;e&#8216;&#277;&#347;eh &#8217;im-&#8217;em&#601;&#x1E63;&#257;&#8217; &#353;&#257;m &#353;&#601;l&#333;&#353;&icirc;m: </P>
<P>31&nbsp;wayy&#333;&#8217;mer hinn&#275;h-n&#257;&#8217; hw&#333;&#8217;al&#601;t&icirc; l&#601;&#x1E0F;ab&#275;r &#8217;el-&#8217;&#259;&#x1E0F;&#333;n&#257;y &#8217;&ucirc;lay yimm&#257;&#x1E63;&#601;&#8217;&ucirc;n &#353;&#257;m &#8216;e&#347;&#601;r&icirc;m wayy&#333;&#8217;mer l&#333;&#8217; &#8217;a&#353;&#601;&#x1E25;&icirc;&#x1E6F; b<sup>a</sup>&#8216;&#259;&#x1E07;&ucirc;r h&#257;&#8216;e&#347;&#601;r&icirc;m: </P>
<P>32&nbsp;wayy&#333;&#8217;mer &#8217;al-n&#257;&#8217; yi&#x1E25;ar la&#8217;&#x1E0F;&#333;n&#257;y wa&#8217;&#259;&#x1E0F;ab&#601;r&acirc; &#8217;a&#x1E35;&#601;-hap<sup>a</sup>&#8216;am &#8217;&ucirc;lay yimm&#257;&#x1E63;&#601;&#8217;&ucirc;n &#353;&#257;m &#8216;&#259;&#347;&#257;r&acirc; wayy&#333;&#8217;mer l&#333;&#8217; &#8217;a&#353;&#601;&#x1E25;&icirc;&#x1E6F; b<sup>a</sup>&#8216;&#259;&#x1E07;&ucirc;r h&#257;&#8216;&#259;&#347;&#257;r&acirc;: </P>
<P>33&nbsp;wayy&#275;le&#x1E35;&#601; y&#601;hw&acirc; ka&#8217;&#259;&#353;er kill&acirc; l&#601;&#x1E0F;ab&#275;r &#8217;el-&#8217;a&#x1E07;&#601;r&acirc;&#257;m w&#601;&#8217;a&#x1E07;&#601;r&acirc;&#257;m &#353;&#257;&#x1E07; lim&#601;q&#333;mw&#333;: </P>
</TD>
</TABLE>
<P><HR>
<CENTER>
<A HREF="gen019">Next: Genesis (Bereshit) Chapter 19</A></CENTER>
</BODY>
</HTML>
