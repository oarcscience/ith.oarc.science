<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Zechariah (Zekharyah): Zechariah (Zekharyah) Chapter 13</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/zac013">Polyglot</A>&nbsp;
<A HREF="../kjv/zac013">KJV</A>&nbsp;
<A HREF="../sep/zac013">Sep</A>&nbsp;
<A HREF="../vul/zac013">Vul</A>&nbsp;

<BR>
<BR><A HREF="zac">Zechariah (Zekharyah) Index</A><BR>
&nbsp;
<A HREF="zac012">Previous</A>&nbsp;
<A HREF="zac014">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Zechariah (Zekharyah) Chapter 13</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בַּיּ֣וֹם הַה֗וּא יִֽהְיֶה֙ מָק֣וֹר נִפְתָּ֔ח לְבֵ֥ית דָּוִ֖יד וּלְיֹשְׁבֵ֣י יְרֽוּשָׁלִָ֑ם לְחַטַּ֖את וּלְנִדָּֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְהָיָה֩ בַיּ֨וֹם הַה֜וּא נְאֻ֣ם׀ יְהוָ֣ה צְבָא֗וֹת אַכְרִ֞ית אֶת־שְׁמ֤וֹת הָֽעֲצַבִּים֙ מִן־הָאָ֔רֶץ וְלֹ֥א יִזָּכְר֖וּ ע֑וֹד וְגַ֧ם אֶת־הַנְּבִיאִ֛ים וְאֶת־ר֥וּחַ הַטֻּמְאָ֖ה אַעֲבִ֥יר מִן־הָאָֽרֶץ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהָיָ֗ה כִּֽי־יִנָּבֵ֣א אִישׁ֮ עוֹד֒ וְאָמְר֣וּ אֵ֠לָיו אָבִ֨יו וְאִמּ֤וֹ יֹֽלְדָיו֙ לֹ֣א תִֽחְיֶ֔ה כִּ֛י שֶׁ֥קֶר דִּבַּ֖רְתָּ בְּשֵׁ֣ם יְהוָ֑ה וּדְקָרֻ֜הוּ אָבִ֧יהוּ וְאִמּ֛וֹ יֹלְדָ֖יו בְּהִנָּבְאֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְהָיָ֣ה׀ בַּיּ֣וֹם הַה֗וּא יֵבֹ֧שׁוּ הַנְּבִיאִ֛ים אִ֥ישׁ מֵחֶזְיֹנ֖וֹ בְּהִנָּֽבְאֹת֑וֹ וְלֹ֧א יִלְבְּשׁ֛וּ אַדֶּ֥רֶת שֵׂעָ֖ר לְמַ֥עַן כַּחֵֽשׁ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְאָמַ֕ר לֹ֥א נָבִ֖יא אָנֹ֑כִי אִישׁ־עֹבֵ֤ד אֲדָמָה֙ אָנֹ֔כִי כִּ֥י אָדָ֖ם הִקְנַ֥נִי מִנְּעוּרָֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאָמַ֣ר אֵלָ֔יו מָ֧ה הַמַּכּ֛וֹת הָאֵ֖לֶּה בֵּ֣ין יָדֶ֑יךָ וְאָמַ֕ר אֲשֶׁ֥ר הֻכֵּ֖יתִי בֵּ֥ית מְאַהֲבָֽי׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;חֶ֗רֶב עוּרִ֤י עַל־רֹעִי֙ וְעַל־גֶּ֣בֶר עֲמִיתִ֔י נְאֻ֖ם יְהוָ֣ה צְבָא֑וֹת הַ֤ךְ אֶת־הָֽרֹעֶה֙ וּתְפוּצֶ֣יןָ הַצֹּ֔אן וַהֲשִׁבֹתִ֥י יָדִ֖י עַל־הַצֹּעֲרִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהָיָ֤ה בְכָל־הָאָ֙רֶץ֙ נְאֻם־יְהוָ֔ה פִּֽי־שְׁנַ֣יִם בָּ֔הּ יִכָּרְת֖וּ יִגְוָ֑עוּ וְהַשְּׁלִשִׁ֖ית יִוָּ֥תֶר בָּֽהּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהֵבֵאתִ֤י אֶת־הַשְּׁלִשִׁית֙ בָּאֵ֔שׁ וּצְרַפְתִּים֙ כִּצְרֹ֣ף אֶת־הַכֶּ֔סֶף וּבְחַנְתִּ֖ים כִּבְחֹ֣ן אֶת־הַזָּהָ֑ב ה֣וּא׀ יִקְרָ֣א בִשְׁמִ֗י וַֽאֲנִי אֶעֱנֶ֣ה אֹת֔וֹ אָמַ֙רְתִּי֙ עַמִּ֣י ה֔וּא וְה֥וּא יֹאמַ֖ר יְהוָ֥ה אֱלֹהָֽי׃ ס</P>
</TD>
<TD WIDTH="50%">
<P>1&nbsp;bayyw&#333;m hah&ucirc;&#8217; yih&#601;yeh m&#257;qw&#333;r nif&#601;t&#257;&#x1E25; l&#601;&#x1E07;&ecirc;&#x1E6F; d&#257;w&icirc;&#x1E0F; &ucirc;l&#601;y&#333;&#353;&#601;&#x1E07;&ecirc; y&#601;r&ucirc;&#353;&#257;l&#257;im l&#601;&#x1E25;a&#x1E6D;&#x1E6D;a&#8217;&#x1E6F; &ucirc;l&#601;nid&acirc;: </P>
<P>2&nbsp;w&#601;h&#257;y&acirc; &#x1E07;ayyw&#333;m hah&ucirc;&#8217; n&#601;&#8217;um| y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;a&#x1E35;&#601;r&icirc;&#x1E6F; &#8217;e&#x1E6F;-&#353;&#601;mw&#333;&#x1E6F; h&#257;&#8216;&#259;&#x1E63;ab&icirc;m min-h&#257;&#8217;&#257;re&#x1E63; w&#601;l&#333;&#8217; yizz&#257;&#x1E35;&#601;r&ucirc; &#8216;w&#333;&#x1E0F; w&#601;&#x1E21;am &#8217;e&#x1E6F;-hann&#601;&#x1E07;&icirc;&#8217;&icirc;m w&#601;&#8217;e&#x1E6F;-r&ucirc;&#x1E25;a ha&#x1E6D;&#x1E6D;um&#601;&#8217;&acirc; &#8217;<sup>a</sup>&#8216;&#259;&#x1E07;&icirc;r min-h&#257;&#8217;&#257;re&#x1E63;: </P>
<P>3&nbsp;w&#601;h&#257;y&acirc; k&icirc;-yinn&#257;&#x1E07;&#275;&#8217; &#8217;&icirc;&#353; &#8216;w&#333;&#x1E0F; w&#601;&#8217;&#257;m&#601;r&ucirc; &#8217;&#275;l&#257;yw &#8217;&#257;&#x1E07;&icirc;w w&#601;&#8217;immw&#333; y&#333;l&#601;&#x1E0F;&#257;yw l&#333;&#8217; &#x1E6F;i&#x1E25;&#601;yeh k&icirc; &#353;eqer dibar&#601;t&#257; b&#601;&#353;&#275;m y&#601;hw&acirc; &ucirc;&#x1E0F;&#601;q&#257;ruh&ucirc; &#8217;&#257;&#x1E07;&icirc;h&ucirc; w&#601;&#8217;immw&#333; y&#333;l&#601;&#x1E0F;&#257;yw b&#601;hinn&#257;&#x1E07;&#601;&#8217;w&#333;: </P>
<P>4&nbsp;w&#601;h&#257;y&acirc;| bayyw&#333;m hah&ucirc;&#8217; y&#275;&#x1E07;&#333;&#353;&ucirc; hann&#601;&#x1E07;&icirc;&#8217;&icirc;m &#8217;&icirc;&#353; m&#275;&#x1E25;ez&#601;y&#333;nw&#333; b&#601;hinn&#257;&#x1E07;&#601;&#8217;&#333;&#x1E6F;w&#333; w&#601;l&#333;&#8217; yil&#601;b&#601;&#353;&ucirc; &#8217;adere&#x1E6F; &#347;&#275;&#8216;&#257;r l&#601;m<sup>a</sup>&#8216;an k<sup>a</sup>&#x1E25;&#275;&#353;: </P>
<P>5&nbsp;w&#601;&#8217;&#257;mar l&#333;&#8217; n&#257;&#x1E07;&icirc;&#8217; &#8217;&#257;n&#333;&#x1E35;&icirc; &#8217;&icirc;&#353;-&#8216;&#333;&#x1E07;&#275;&#x1E0F; &#8217;&#259;&#x1E0F;&#257;m&acirc; &#8217;&#257;n&#333;&#x1E35;&icirc; k&icirc; &#8217;&#257;&#x1E0F;&#257;m hiq&#601;nan&icirc; minn&#601;&#8216;&ucirc;r&#257;y: </P>
<P>6&nbsp;w&#601;&#8217;&#257;mar &#8217;&#275;l&#257;yw m&acirc; hammakw&#333;&#x1E6F; h&#257;&#8217;&#275;lleh b&ecirc;n y&#257;&#x1E0F;ey&#x1E35;&#257; w&#601;&#8217;&#257;mar &#8217;&#259;&#353;er huk&ecirc;&#x1E6F;&icirc; b&ecirc;&#x1E6F; m&#601;&#8217;ah&#259;&#x1E07;&#257;y: s</P>
<P>7&nbsp;&#x1E25;ere&#x1E07; &#8216;&ucirc;r&icirc; &#8216;al-r&#333;&#8216;&icirc; w&#601;&#8216;al-ge&#x1E07;er &#8216;&#259;m&icirc;&#x1E6F;&icirc; n&#601;&#8217;um y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; ha&#x1E35;&#601; &#8217;e&#x1E6F;-h&#257;r&#333;&#8216;eh &ucirc;&#x1E6F;&#601;f&ucirc;&#x1E63;eyn&#257; ha&#x1E63;&#x1E63;&#333;&#8217;n wah&#259;&#353;i&#x1E07;&#333;&#x1E6F;&icirc; y&#257;&#x1E0F;&icirc; &#8216;al-ha&#x1E63;&#x1E63;&#333;&#8216;&#259;r&icirc;m: </P>
<P>8&nbsp;w&#601;h&#257;y&acirc; &#x1E07;&#601;&#x1E35;&#257;l-h&#257;&#8217;&#257;re&#x1E63; n&#601;&#8217;um-y&#601;hw&acirc; p&icirc;-&#353;&#601;nayim b&#257;h yik&#257;r&#601;&#x1E6F;&ucirc; yi&#x1E21;&#601;w&#257;&#8216;&ucirc; w&#601;ha&#353;&#353;&#601;li&#353;&icirc;&#x1E6F; yi&ucirc;&#257;&#x1E6F;er b&#257;h: </P>
<P>9&nbsp;w&#601;h&#275;&#x1E07;&#275;&#8217;&#x1E6F;&icirc; &#8217;e&#x1E6F;-ha&#353;&#353;&#601;li&#353;&icirc;&#x1E6F; b&#257;&#8217;&#275;&#353; &ucirc;&#x1E63;&#601;raf&#601;t&icirc;m ki&#x1E63;&#601;r&#333;f &#8217;e&#x1E6F;-hakesef &ucirc;&#x1E07;&#601;&#x1E25;an&#601;t&icirc;m ki&#x1E07;&#601;&#x1E25;&#333;n &#8217;e&#x1E6F;-hazz&acirc;&#257;&#x1E07; h&ucirc;&#8217;| yiq&#601;r&#257;&#8217; &#x1E07;i&#353;&#601;m&icirc; wa&#8217;&#259;n&icirc; &#8217;e&#8216;&#277;neh &#8217;&#333;&#x1E6F;w&#333; &#8217;&#257;mar&#601;t&icirc; &#8216;amm&icirc; h&ucirc;&#8217; w&#601;h&ucirc;&#8217; y&#333;&#8217;mar y&#601;hw&acirc; &#8217;&#277;l&#333;h&#257;y: s</P>
</TD>
</TABLE>
<P><HR>
<CENTER>
<A HREF="zac014">Next: Zechariah (Zekharyah) Chapter 14</A></CENTER>
</BODY>
</HTML>
