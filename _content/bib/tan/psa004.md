[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa004)  [KJV](../kjv/psa004)  [Sep](../sep/psa004) 
[Vul](../vul/psa004)   
  
[Psalms (Tehilim) Index](psa)  
  [Previous](psa003)  [Next](psa005) 

------------------------------------------------------------------------

### Tanach (Hebrew): Psalms (Tehilim) Chapter 4

‎<span id="001">1</span> ‏לַמְנַצֵּ֥חַ בִּנְגִינ֗וֹת מִזְמ֥וֹר לְדָוִֽד׃

‎<span id="002">2</span> ‏בְּקָרְאִ֡י עֲנֵ֤נִי׀ אֱלֹ֘הֵ֤י צִדְקִ֗י
בַּ֭צָּר הִרְחַ֣בְתָּ לִּ֑י חָ֝נֵּ֗נִי וּשְׁמַ֥ע תְּפִלָּתִֽי׃

‎<span id="003">3</span> ‏בְּנֵ֥י אִ֡ישׁ עַד־מֶ֬ה כְבוֹדִ֣י לִ֭כְלִמָּה
תֶּאֱהָב֣וּן רִ֑יק תְּבַקְשׁ֖וּ כָזָ֣ב סֶֽלָה׃

‎<span id="004">4</span> ‏וּדְע֗וּ כִּֽי־הִפְלָ֣ה יְ֭הוָה חָסִ֣יד ל֑וֹ
יְהוָ֥ה יִ֝שְׁמַ֗ע בְּקָרְאִ֥י אֵלָֽיו׃

‎<span id="005">5</span> ‏רִגְז֗וּ וְֽאַל־תֶּ֫חֱטָ֥אוּ אִמְר֣וּ
בִ֭לְבַבְכֶם עַֽל־מִשְׁכַּבְכֶ֗ם וְדֹ֣מּוּ סֶֽלָה׃

‎<span id="006">6</span> ‏זִבְח֥וּ זִבְחֵי־צֶ֑דֶק וּ֝בִטְח֗וּ
אֶל־יְהוָֽה׃

‎<span id="007">7</span> ‏רַבִּ֥ים אֹמְרִים֮ מִֽי־יַרְאֵ֪נוּ֫ ט֥וֹב
נְֽסָה־עָ֭לֵינוּ א֨וֹר פָּנֶ֬יךָ יְהוָֽה׃

‎<span id="008">8</span> ‏נָתַ֣תָּה שִׂמְחָ֣ה בְלִבִּ֑י מֵעֵ֬ת דְּגָנָ֖ם
וְתִֽירוֹשָׁ֣ם רָֽבּוּ׃

‎<span id="009">9</span> ‏בְּשָׁל֣וֹם יַחְדָּו֮ אֶשְׁכְּבָ֪ה וְאִ֫ישָׁ֥ן
כִּֽי־אַתָּ֣ה יְהוָ֣ה לְבָדָ֑ד לָ֝בֶ֗טַח תּוֹשִׁיבֵֽנִי׃

1 lamənaṣṣēḥa binəḡînwōṯ mizəmwōr ləḏāwiḏ:

2 bəqārə’î ‘ănēnî\| ’ĕlōhê ṣiḏəqî baṣṣār hirəḥaḇətā llî ḥānnēnî
ûšəm<sup>a</sup>‘ təfillāṯî:

3 bənê ’îš ‘aḏ-meh ḵəḇwōḏî liḵəlimmâ te’ĕhāḇûn rîq təḇaqəšû ḵāzāḇ selâ:

4 ûḏə‘û kî-hifəlâ yəhwâ ḥāsîḏ lwō yəhwâ yišəm<sup>a</sup>‘ bəqārə’î
’ēlāyw:

5 riḡəzû wə’al-teḥĕṭā’û ’imərû ḇiləḇaḇəḵem ‘al-mišəkaḇəḵem wəḏōmmû selâ:

6 ziḇəḥû ziḇəḥê-ṣeḏeq ûḇiṭəḥû ’el-yəhwâ:

7 rabîm ’ōmərîm mî-yarə’ēnû ṭwōḇ nəsâ-‘ālênû ’wōr pāneyḵā yəhwâ:

8 nāṯatâ śiməḥâ ḇəlibî mē‘ēṯ dəḡānām wəṯîrwōšām rābû:

9 bəšālwōm y<sup>a</sup>ḥədāw ’ešəkəḇâ wə’îšān kî-’atâ yəhwâ ləḇāḏāḏ
lāḇeṭ<sup>a</sup>ḥ twōšîḇēnî:

------------------------------------------------------------------------

[Next: Psalms (Tehilim) Chapter 5](psa005)
