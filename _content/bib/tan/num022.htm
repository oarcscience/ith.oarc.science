<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 22</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num022.htm">Polyglot</A>&nbsp;
<A HREF="../kjv/num022.htm">KJV</A>&nbsp;
<A HREF="../sep/num022.htm">Sep</A>&nbsp;
<A HREF="../vul/num022.htm">Vul</A>&nbsp;

<BR>
<BR><A HREF="num.htm">Numbers (Bemidbar) Index</A><BR>
&nbsp;
<A HREF="num021.htm">Previous</A>&nbsp;
<A HREF="num023.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 22</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּסְע֖וּ בְּנֵ֣י יִשְׂרָאֵ֑ל וַֽיַּחֲנוּ֙ בְּעַֽרְב֣וֹת מוֹאָ֔ב מֵעֵ֖בֶר לְיַרְדֵּ֥ן יְרֵחֽוֹ׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּ֥רְא בָּלָ֖ק בֶּן־צִפּ֑וֹר אֵ֛ת כָּל־אֲשֶׁר־עָשָׂ֥ה יִשְׂרָאֵ֖ל לָֽאֱמֹרִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּ֨גָר מוֹאָ֜ב מִפְּנֵ֥י הָעָ֛ם מְאֹ֖ד כִּ֣י רַב־ה֑וּא וַיָּ֣קָץ מוֹאָ֔ב מִפְּנֵ֖י בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֨אמֶר מוֹאָ֜ב אֶל־זִקְנֵ֣י מִדְיָ֗ן עַתָּ֞ה יְלַחֲכ֤וּ הַקָּהָל֙ אֶת־כָּל־סְבִ֣יבֹתֵ֔ינוּ כִּלְחֹ֣ךְ הַשּׁ֔וֹר אֵ֖ת יֶ֣רֶק הַשָּׂדֶ֑ה וּבָלָ֧ק בֶּן־צִפּ֛וֹר מֶ֥לֶךְ לְמוֹאָ֖ב בָּעֵ֥ת הַהִֽוא׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּשְׁלַ֨ח מַלְאָכִ֜ים אֶל־בִּלְעָ֣ם בֶּן־בְּע֗וֹר פְּ֠תוֹרָה אֲשֶׁ֧ר עַל־הַנָּהָ֛ר אֶ֥רֶץ בְּנֵי־עַמּ֖וֹ לִקְרֹא־ל֑וֹ לֵאמֹ֗ר הִ֠נֵּה עַ֣ם יָצָ֤א מִמִּצְרַ֙יִם֙ הִנֵּ֤ה כִסָּה֙ אֶת־עֵ֣ין הָאָ֔רֶץ וְה֥וּא יֹשֵׁ֖ב מִמֻּלִֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְעַתָּה֩ לְכָה־נָּ֨א אָֽרָה־לִּ֜י אֶת־הָעָ֣ם הַזֶּ֗ה כִּֽי־עָצ֥וּם הוּא֙ מִמֶּ֔נִּי אוּלַ֤י אוּכַל֙ נַכֶּה־בּ֔וֹ וַאֲגָרְשֶׁ֖נּוּ מִן־הָאָ֑רֶץ כִּ֣י יָדַ֗עְתִּי אֵ֤ת אֲשֶׁר־תְּבָרֵךְ֙ מְבֹרָ֔ךְ וַאֲשֶׁ֥ר תָּאֹ֖ר יוּאָֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֵּ֨לְכ֜וּ זִקְנֵ֤י מוֹאָב֙ וְזִקְנֵ֣י מִדְיָ֔ן וּקְסָמִ֖ים בְּיָדָ֑ם וַיָּבֹ֙אוּ֙ אֶל־בִּלְעָ֔ם וַיְדַבְּר֥וּ אֵלָ֖יו דִּבְרֵ֥י בָלָֽק׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֣אמֶר אֲלֵיהֶ֗ם לִ֤ינוּ פֹה֙ הַלַּ֔יְלָה וַהֲשִׁבֹתִ֤י אֶתְכֶם֙ דָּבָ֔ר כַּאֲשֶׁ֛ר יְדַבֵּ֥ר יְהוָ֖ה אֵלָ֑י וַיֵּשְׁב֥וּ שָׂרֵֽי־מוֹאָ֖ב עִם־בִּלְעָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיָּבֹ֥א אֱלֹהִ֖ים אֶל־בִּלְעָ֑ם וַיֹּ֕אמֶר מִ֛י הָאֲנָשִׁ֥ים הָאֵ֖לֶּה עִמָּֽךְ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֥אמֶר בִּלְעָ֖ם אֶל־הָאֱלֹהִ֑ים בָּלָ֧ק בֶּן־צִפֹּ֛ר מֶ֥לֶךְ מוֹאָ֖ב שָׁלַ֥ח אֵלָֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הִנֵּ֤ה הָעָם֙ הַיֹּצֵ֣א מִמִּצְרַ֔יִם וַיְכַ֖ס אֶת־עֵ֣ין הָאָ֑רֶץ עַתָּ֗ה לְכָ֤ה קָֽבָה־לִּי֙ אֹת֔וֹ אוּלַ֥י אוּכַ֛ל לְהִלָּ֥חֶם בּ֖וֹ וְגֵרַשְׁתִּֽיו׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֤אמֶר אֱלֹהִים֙ אֶל־בִּלְעָ֔ם לֹ֥א תֵלֵ֖ךְ עִמָּהֶ֑ם לֹ֤א תָאֹר֙ אֶת־הָעָ֔ם כִּ֥י בָר֖וּךְ הֽוּא׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיָּ֤קָם בִּלְעָם֙ בַּבֹּ֔קֶר וַיֹּ֙אמֶר֙ אֶל־שָׂרֵ֣י בָלָ֔ק לְכ֖וּ אֶֽל־אַרְצְכֶ֑ם כִּ֚י מֵאֵ֣ן יְהוָ֔ה לְתִתִּ֖י לַהֲלֹ֥ךְ עִמָּכֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיָּק֙וּמוּ֙ שָׂרֵ֣י מוֹאָ֔ב וַיָּבֹ֖אוּ אֶל־בָּלָ֑ק וַיֹּ֣אמְר֔וּ מֵאֵ֥ן בִּלְעָ֖ם הֲלֹ֥ךְ עִמָּֽנוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֥סֶף ע֖וֹד בָּלָ֑ק שְׁלֹ֣חַ שָׂרִ֔ים רַבִּ֥ים וְנִכְבָּדִ֖ים מֵאֵֽלֶּה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיָּבֹ֖אוּ אֶל־בִּלְעָ֑ם וַיֹּ֣אמְרוּ ל֗וֹ כֹּ֤ה אָמַר֙ בָּלָ֣ק בֶּן־צִפּ֔וֹר אַל־נָ֥א תִמָּנַ֖ע מֵהֲלֹ֥ךְ אֵלָֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּֽי־כַבֵּ֤ד אֲכַבֶּדְךָ֙ מְאֹ֔ד וְכֹ֛ל אֲשֶׁר־תֹּאמַ֥ר אֵלַ֖י אֶֽעֱשֶׂ֑ה וּלְכָה־נָּא֙ קָֽבָה־לִּ֔י אֵ֖ת הָעָ֥ם הַזֶּֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיַּ֣עַן בִּלְעָ֗ם וַיֹּ֙אמֶר֙ אֶל־עַבְדֵ֣י בָלָ֔ק אִם־יִתֶּן־לִ֥י בָלָ֛ק מְלֹ֥א בֵית֖וֹ כֶּ֣סֶף וְזָהָ֑ב לֹ֣א אוּכַ֗ל לַעֲבֹר֙ אֶת־פִּי֙ יְהוָ֣ה אֱלֹהָ֔י לַעֲשׂ֥וֹת קְטַנָּ֖ה א֥וֹ גְדוֹלָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְעַתָּ֗ה שְׁב֨וּ נָ֥א בָזֶ֛ה גַּם־אַתֶּ֖ם הַלָּ֑יְלָה וְאֵ֣דְעָ֔ה מַה־יֹּסֵ֥ף יְהוָ֖ה דַּבֵּ֥ר עִמִּֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיָּבֹ֨א אֱלֹהִ֥ים׀ אֶל־בִּלְעָם֮ לַיְלָה֒ וַיֹּ֣אמֶר ל֗וֹ אִם־לִקְרֹ֤א לְךָ֙ בָּ֣אוּ הָאֲנָשִׁ֔ים ק֖וּם לֵ֣ךְ אִתָּ֑ם וְאַ֗ךְ אֶת־הַדָּבָ֛ר אֲשֶׁר־אֲדַבֵּ֥ר אֵלֶ֖יךָ אֹת֥וֹ תַעֲשֶֽׂה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיָּ֤קָם בִּלְעָם֙ בַּבֹּ֔קֶר וַֽיַּחֲבֹ֖שׁ אֶת־אֲתֹנ֑וֹ וַיֵּ֖לֶךְ עִם־שָׂרֵ֥י מוֹאָֽב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּֽחַר־אַ֣ף אֱלֹהִים֮ כִּֽי־הוֹלֵ֣ךְ הוּא֒ וַיִּתְיַצֵּ֞ב מַלְאַ֧ךְ יְהוָ֛ה בַּדֶּ֖רֶךְ לְשָׂטָ֣ן ל֑וֹ וְהוּא֙ רֹכֵ֣ב עַל־אֲתֹנ֔וֹ וּשְׁנֵ֥י נְעָרָ֖יו עִמּֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַתֵּ֣רֶא הָאָתוֹן֩ אֶת־מַלְאַ֨ךְ יְהוָ֜ה נִצָּ֣ב בַּדֶּ֗רֶךְ וְחַרְבּ֤וֹ שְׁלוּפָה֙ בְּיָד֔וֹ וַתֵּ֤ט הָֽאָתוֹן֙ מִן־הַדֶּ֔רֶךְ וַתֵּ֖לֶךְ בַּשָּׂדֶ֑ה וַיַּ֤ךְ בִּלְעָם֙ אֶת־הָ֣אָת֔וֹן לְהַטֹּתָ֖הּ הַדָּֽרֶךְ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַֽיַּעֲמֹד֙ מַלְאַ֣ךְ יְהוָ֔ה בְּמִשְׁע֖וֹל הַכְּרָמִ֑ים גָּדֵ֥ר מִזֶּ֖ה וְגָדֵ֥ר מִזֶּֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַתֵּ֨רֶא הָאָת֜וֹן אֶת־מַלְאַ֣ךְ יְהוָ֗ה וַתִּלָּחֵץ֙ אֶל־הַקִּ֔יר וַתִּלְחַ֛ץ אֶת־רֶ֥גֶל בִּלְעָ֖ם אֶל־הַקִּ֑יר וַיֹּ֖סֶף לְהַכֹּתָֽהּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיּ֥וֹסֶף מַלְאַךְ־יְהוָ֖ה עֲב֑וֹר וַֽיַּעֲמֹד֙ בְּמָק֣וֹם צָ֔ר אֲשֶׁ֛ר אֵֽין־דֶּ֥רֶךְ לִנְט֖וֹת יָמִ֥ין וּשְׂמֹֽאול׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַתֵּ֤רֶא הָֽאָתוֹן֙ אֶת־מַלְאַ֣ךְ יְהוָ֔ה וַתִּרְבַּ֖ץ תַּ֣חַת בִּלְעָ֑ם וַיִּֽחַר־אַ֣ף בִּלְעָ֔ם וַיַּ֥ךְ אֶת־הָאָת֖וֹן בַּמַּקֵּֽל׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּפְתַּ֥ח יְהוָ֖ה אֶת־פִּ֣י הָאָת֑וֹן וַתֹּ֤אמֶר לְבִלְעָם֙ מֶה־עָשִׂ֣יתִֽי לְךָ֔ כִּ֣י הִכִּיתַ֔נִי זֶ֖ה שָׁלֹ֥שׁ רְגָלִֽים׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֹּ֤אמֶר בִּלְעָם֙ לָֽאָת֔וֹן כִּ֥י הִתְעַלַּ֖לְתְּ בִּ֑י ל֤וּ יֶשׁ־חֶ֙רֶב֙ בְּיָדִ֔י כִּ֥י עַתָּ֖ה הֲרַגְתִּֽיךְ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַתֹּ֨אמֶר הָאָת֜וֹן אֶל־בִּלְעָ֗ם הֲלוֹא֩ אָנֹכִ֨י אֲתֹֽנְךָ֜ אֲשֶׁר־רָכַ֣בְתָּ עָלַ֗י מֵעֽוֹדְךָ֙ עַד־הַיּ֣וֹם הַזֶּ֔ה הַֽהַסְכֵּ֣ן הִסְכַּ֔נְתִּי לַעֲשׂ֥וֹת לְךָ֖ כֹּ֑ה וַיֹּ֖אמֶר לֹֽא׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיְגַ֣ל יְהוָה֮ אֶת־עֵינֵ֣י בִלְעָם֒ וַיַּ֞רְא אֶת־מַלְאַ֤ךְ יְהוָה֙ נִצָּ֣ב בַּדֶּ֔רֶךְ וְחַרְבּ֥וֹ שְׁלֻפָ֖ה בְּיָד֑וֹ וַיִּקֹּ֥ד וַיִּשְׁתַּ֖חוּ לְאַפָּֽיו׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיֹּ֤אמֶר אֵלָיו֙ מַלְאַ֣ךְ יְהוָ֔ה עַל־מָ֗ה הִכִּ֙יתָ֙ אֶת־אֲתֹ֣נְךָ֔ זֶ֖ה שָׁל֣וֹשׁ רְגָלִ֑ים הִנֵּ֤ה אָנֹכִי֙ יָצָ֣אתִי לְשָׂטָ֔ן כִּֽי־יָרַ֥ט הַדֶּ֖רֶךְ לְנֶגְדִּֽי׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַתִּרְאַ֙נִי֙ הָֽאָת֔וֹן וַתֵּ֣ט לְפָנַ֔י זֶ֖ה שָׁלֹ֣שׁ רְגָלִ֑ים אוּלַי֙ נָטְתָ֣ה מִפָּנַ֔י כִּ֥י עַתָּ֛ה גַּם־אֹתְכָ֥ה הָרַ֖גְתִּי וְאוֹתָ֥הּ הֶחֱיֵֽיתִי׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיֹּ֨אמֶר בִּלְעָ֜ם אֶל־מַלְאַ֤ךְ יְהוָה֙ חָטָ֔אתִי כִּ֚י לֹ֣א יָדַ֔עְתִּי כִּ֥י אַתָּ֛ה נִצָּ֥ב לִקְרָאתִ֖י בַּדָּ֑רֶךְ וְעַתָּ֛ה אִם־רַ֥ע בְּעֵינֶ֖יךָ אָשׁ֥וּבָה לִּֽי׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיֹּאמֶר֩ מַלְאַ֨ךְ יְהוָ֜ה אֶל־בִּלְעָ֗ם לֵ֚ךְ עִם־הָ֣אֲנָשִׁ֔ים וְאֶ֗פֶס אֶת־הַדָּבָ֛ר אֲשֶׁר־אֲדַבֵּ֥ר אֵלֶ֖יךָ אֹת֣וֹ תְדַבֵּ֑ר וַיֵּ֥לֶךְ בִּלְעָ֖ם עִם־שָׂרֵ֥י בָלָֽק׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיִּשְׁמַ֥ע בָּלָ֖ק כִּ֣י בָ֣א בִלְעָ֑ם וַיֵּצֵ֨א לִקְרָאת֜וֹ אֶל־עִ֣יר מוֹאָ֗ב אֲשֶׁר֙ עַל־גְּב֣וּל אַרְנֹ֔ן אֲשֶׁ֖ר בִּקְצֵ֥ה הַגְּבֽוּל׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיֹּ֨אמֶר בָּלָ֜ק אֶל־בִּלְעָ֗ם הֲלֹא֩ שָׁלֹ֨חַ שָׁלַ֤חְתִּי אֵלֶ֙יךָ֙ לִקְרֹא־לָ֔ךְ לָ֥מָּה לֹא־הָלַ֖כְתָּ אֵלָ֑י הַֽאֻמְנָ֔ם לֹ֥א אוּכַ֖ל כַּבְּדֶֽךָ׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וַיֹּ֨אמֶר בִּלְעָ֜ם אֶל־בָּלָ֗ק הִֽנֵּה־בָ֙אתִי֙ אֵלֶ֔יךָ עַתָּ֕ה הֲיָכ֥וֹל אוּכַ֖ל דַּבֵּ֣ר מְא֑וּמָה הַדָּבָ֗ר אֲשֶׁ֨ר יָשִׂ֧ים אֱלֹהִ֛ים בְּפִ֖י אֹת֥וֹ אֲדַבֵּֽר׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַיֵּ֥לֶךְ בִּלְעָ֖ם עִם־בָּלָ֑ק וַיָּבֹ֖אוּ קִרְיַ֥ת חֻצֽוֹת׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַיִּזְבַּ֥ח בָּלָ֖ק בָּקָ֣ר וָצֹ֑אן וַיְשַׁלַּ֣ח לְבִלְעָ֔ם וְלַשָּׂרִ֖ים אֲשֶׁ֥ר אִתּֽוֹ׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וַיְהִ֣י בַבֹּ֔קֶר וַיִּקַּ֤ח בָּלָק֙ אֶת־בִּלְעָ֔ם וַֽיַּעֲלֵ֖הוּ בָּמ֣וֹת בָּ֑עַל וַיַּ֥רְא מִשָּׁ֖ם קְצֵ֥ה הָעָֽם׃ </P>
</TD>
<TD WIDTH="50%">
<P>1&nbsp;wayyis&#601;&#8216;&ucirc; b&#601;n&ecirc; yi&#347;&#601;r&#257;&#8217;&#275;l wayy<sup>a</sup>&#x1E25;&#259;n&ucirc; b&#601;&#8216;ar&#601;&#x1E07;w&#333;&#x1E6F; mw&#333;&#8217;&#257;&#x1E07; m&#275;&#8216;&#275;&#x1E07;er l&#601;yar&#601;d&#275;n y&#601;r&#275;&#x1E25;w&#333;: s</P>
<P>2&nbsp;wayyar&#601;&#8217; b&#257;l&#257;q ben-&#x1E63;ipw&#333;r &#8217;&#275;&#x1E6F; k&#257;l-&#8217;&#259;&#353;er-&#8216;&#257;&#347;&acirc; yi&#347;&#601;r&#257;&#8217;&#275;l l&#257;&#8217;&#277;m&#333;r&icirc;: </P>
<P>3&nbsp;wayy&#257;&#x1E21;&#257;r mw&#333;&#8217;&#257;&#x1E07; mip&#601;n&ecirc; h&#257;&#8216;&#257;m m&#601;&#8217;&#333;&#x1E0F; k&icirc; ra&#x1E07;-h&ucirc;&#8217; wayy&#257;q&#257;&#x1E63; mw&#333;&#8217;&#257;&#x1E07; mip&#601;n&ecirc; b&#601;n&ecirc; yi&#347;&#601;r&#257;&#8217;&#275;l: </P>
<P>4&nbsp;wayy&#333;&#8217;mer mw&#333;&#8217;&#257;&#x1E07; &#8217;el-ziq&#601;n&ecirc; mi&#x1E0F;&#601;y&#257;n &#8216;at&acirc; y&#601;l<sup>a</sup>&#x1E25;&#259;&#x1E35;&ucirc; haqq&acirc;&#257;l &#8217;e&#x1E6F;-k&#257;l-s&#601;&#x1E07;&icirc;&#x1E07;&#333;&#x1E6F;&ecirc;n&ucirc; kil&#601;&#x1E25;&#333;&#x1E35;&#601; ha&#353;&#353;w&#333;r &#8217;&#275;&#x1E6F; yereq ha&#347;&#347;&#257;&#x1E0F;eh &ucirc;&#x1E07;&#257;l&#257;q ben-&#x1E63;ipw&#333;r mele&#x1E35;&#601; l&#601;mw&#333;&#8217;&#257;&#x1E07; b&#257;&#8216;&#275;&#x1E6F; hahiw&#8217;: </P>
<P>5&nbsp;wayyi&#353;&#601;l<sup>a</sup>&#x1E25; mal&#601;&#8217;&#257;&#x1E35;&icirc;m &#8217;el-bil&#601;&#8216;&#257;m ben-b&#601;&#8216;w&#333;r p&#601;&#x1E6F;w&#333;r&acirc; &#8217;&#259;&#353;er &#8216;al-hann&acirc;&#257;r &#8217;ere&#x1E63; b&#601;n&ecirc;-&#8216;ammw&#333; liq&#601;r&#333;&#8217;-lw&#333; l&#275;&#8217;m&#333;r hinn&#275;h &#8216;am y&#257;&#x1E63;&#257;&#8217; mimmi&#x1E63;&#601;rayim hinn&#275;h &#x1E35;iss&acirc; &#8217;e&#x1E6F;-&#8216;&ecirc;n h&#257;&#8217;&#257;re&#x1E63; w&#601;h&ucirc;&#8217; y&#333;&#353;&#275;&#x1E07; mimmul&icirc;: </P>
<P>6&nbsp;w&#601;&#8216;at&acirc; l&#601;&#x1E35;&acirc;-nn&#257;&#8217; &#8217;&#257;r&acirc;-ll&icirc; &#8217;e&#x1E6F;-h&#257;&#8216;&#257;m hazzeh k&icirc;-&#8216;&#257;&#x1E63;&ucirc;m h&ucirc;&#8217; mimmenn&icirc; &#8217;&ucirc;lay &#8217;&ucirc;&#x1E35;al nakeh-bw&#333; wa&#8217;&#259;&#x1E21;&#257;r&#601;&#353;enn&ucirc; min-h&#257;&#8217;&#257;re&#x1E63; k&icirc; y&#257;&#x1E0F;<sup>a</sup>&#8216;&#601;t&icirc; &#8217;&#275;&#x1E6F; &#8217;&#259;&#353;er-t&#601;&#x1E07;&#257;r&#275;&#x1E35;&#601; m&#601;&#x1E07;&#333;r&#257;&#x1E35;&#601; wa&#8217;&#259;&#353;er t&#257;&#8217;&#333;r y&ucirc;&#8217;&#257;r: </P>
<P>7&nbsp;wayy&#275;l&#601;&#x1E35;&ucirc; ziq&#601;n&ecirc; mw&#333;&#8217;&#257;&#x1E07; w&#601;ziq&#601;n&ecirc; mi&#x1E0F;&#601;y&#257;n &ucirc;q&#601;s&#257;m&icirc;m b&#601;y&#257;&#x1E0F;&#257;m wayy&#257;&#x1E07;&#333;&#8217;&ucirc; &#8217;el-bil&#601;&#8216;&#257;m way&#601;&#x1E0F;ab&#601;r&ucirc; &#8217;&#275;l&#257;yw di&#x1E07;&#601;r&ecirc; &#x1E07;&#257;l&#257;q: </P>
<P>8&nbsp;wayy&#333;&#8217;mer &#8217;&#259;l&ecirc;hem l&icirc;n&ucirc; f&#333;h hallay&#601;l&acirc; wah&#259;&#353;i&#x1E07;&#333;&#x1E6F;&icirc; &#8217;e&#x1E6F;&#601;&#x1E35;em d&#257;&#x1E07;&#257;r ka&#8217;&#259;&#353;er y&#601;&#x1E0F;ab&#275;r y&#601;hw&acirc; &#8217;&#275;l&#257;y wayy&#275;&#353;&#601;&#x1E07;&ucirc; &#347;&#257;r&ecirc;-mw&#333;&#8217;&#257;&#x1E07; &#8216;im-bil&#601;&#8216;&#257;m: </P>
<P>9&nbsp;wayy&#257;&#x1E07;&#333;&#8217; &#8217;&#277;l&#333;h&icirc;m &#8217;el-bil&#601;&#8216;&#257;m wayy&#333;&#8217;mer m&icirc; h&#257;&#8217;&#259;n&#257;&#353;&icirc;m h&#257;&#8217;&#275;lleh &#8216;imm&#257;&#x1E35;&#601;: </P>
<P>10&nbsp;wayy&#333;&#8217;mer bil&#601;&#8216;&#257;m &#8217;el-h&#257;&#8217;&#277;l&#333;h&icirc;m b&#257;l&#257;q ben-&#x1E63;ip&#333;r mele&#x1E35;&#601; mw&#333;&#8217;&#257;&#x1E07; &#353;&#257;l<sup>a</sup>&#x1E25; &#8217;&#275;l&#257;y: </P>
<P>11&nbsp;hinn&#275;h h&#257;&#8216;&#257;m hayy&#333;&#x1E63;&#275;&#8217; mimmi&#x1E63;&#601;rayim way&#601;&#x1E35;as &#8217;e&#x1E6F;-&#8216;&ecirc;n h&#257;&#8217;&#257;re&#x1E63; &#8216;at&acirc; l&#601;&#x1E35;&acirc; q&#257;&#x1E07;&acirc;-ll&icirc; &#8217;&#333;&#x1E6F;w&#333; &#8217;&ucirc;lay &#8217;&ucirc;&#x1E35;al l&#601;hill&#257;&#x1E25;em bw&#333; w&#601;&#x1E21;&#275;ra&#353;&#601;t&icirc;w: </P>
<P>12&nbsp;wayy&#333;&#8217;mer &#8217;&#277;l&#333;h&icirc;m &#8217;el-bil&#601;&#8216;&#257;m l&#333;&#8217; &#x1E6F;&#275;l&#275;&#x1E35;&#601; &#8216;imm&acirc;em l&#333;&#8217; &#x1E6F;&#257;&#8217;&#333;r &#8217;e&#x1E6F;-h&#257;&#8216;&#257;m k&icirc; &#x1E07;&#257;r&ucirc;&#x1E35;&#601; h&ucirc;&#8217;: </P>
<P>13&nbsp;wayy&#257;q&#257;m bil&#601;&#8216;&#257;m bab&#333;qer wayy&#333;&#8217;mer &#8217;el-&#347;&#257;r&ecirc; &#x1E07;&#257;l&#257;q l&#601;&#x1E35;&ucirc; &#8217;el-&#8217;ar&#601;&#x1E63;&#601;&#x1E35;em k&icirc; m&#275;&#8217;&#275;n y&#601;hw&acirc; l&#601;&#x1E6F;it&icirc; lah&#259;l&#333;&#x1E35;&#601; &#8216;imm&#257;&#x1E35;em: </P>
<P>14&nbsp;wayy&#257;q&ucirc;m&ucirc; &#347;&#257;r&ecirc; mw&#333;&#8217;&#257;&#x1E07; wayy&#257;&#x1E07;&#333;&#8217;&ucirc; &#8217;el-b&#257;l&#257;q wayy&#333;&#8217;m&#601;r&ucirc; m&#275;&#8217;&#275;n bil&#601;&#8216;&#257;m h&#259;l&#333;&#x1E35;&#601; &#8216;imm&#257;n&ucirc;: </P>
<P>15&nbsp;wayy&#333;sef &#8216;w&#333;&#x1E0F; b&#257;l&#257;q &#353;&#601;l&#333;&#x1E25;a &#347;&#257;r&icirc;m rab&icirc;m w&#601;ni&#x1E35;&#601;b&#257;&#x1E0F;&icirc;m m&#275;&#8217;&#275;lleh: </P>
<P>16&nbsp;wayy&#257;&#x1E07;&#333;&#8217;&ucirc; &#8217;el-bil&#601;&#8216;&#257;m wayy&#333;&#8217;m&#601;r&ucirc; lw&#333; k&#333;h &#8217;&#257;mar b&#257;l&#257;q ben-&#x1E63;ipw&#333;r &#8217;al-n&#257;&#8217; &#x1E6F;imm&#257;n<sup>a</sup>&#8216; m&#275;h&#259;l&#333;&#x1E35;&#601; &#8217;&#275;l&#257;y: </P>
<P>17&nbsp;k&icirc;-&#x1E35;ab&#275;&#x1E0F; &#8217;&#259;&#x1E35;abe&#x1E0F;&#601;&#x1E35;&#257; m&#601;&#8217;&#333;&#x1E0F; w&#601;&#x1E35;&#333;l &#8217;&#259;&#353;er-t&#333;&#8217;mar &#8217;&#275;lay &#8217;e&#8216;&#277;&#347;eh &ucirc;l&#601;&#x1E35;&acirc;-nn&#257;&#8217; q&#257;&#x1E07;&acirc;-ll&icirc; &#8217;&#275;&#x1E6F; h&#257;&#8216;&#257;m hazzeh: </P>
<P>18&nbsp;wayy<sup>a</sup>&#8216;an bil&#601;&#8216;&#257;m wayy&#333;&#8217;mer &#8217;el-&#8216;a&#x1E07;&#601;&#x1E0F;&ecirc; &#x1E07;&#257;l&#257;q &#8217;im-yiten-l&icirc; &#x1E07;&#257;l&#257;q m&#601;l&#333;&#8217; &#x1E07;&ecirc;&#x1E6F;w&#333; kesef w&#601;z&acirc;&#257;&#x1E07; l&#333;&#8217; &#8217;&ucirc;&#x1E35;al l<sup>a</sup>&#8216;&#259;&#x1E07;&#333;r &#8217;e&#x1E6F;-p&icirc; y&#601;hw&acirc; &#8217;&#277;l&#333;h&#257;y l<sup>a</sup>&#8216;&#259;&#347;w&#333;&#x1E6F; q&#601;&#x1E6D;ann&acirc; &#8217;w&#333; &#x1E21;&#601;&#x1E0F;w&#333;l&acirc;: </P>
<P>19&nbsp;w&#601;&#8216;at&acirc; &#353;&#601;&#x1E07;&ucirc; n&#257;&#8217; &#x1E07;&#257;zeh gam-&#8217;atem hall&#257;y&#601;l&acirc; w&#601;&#8217;&#275;&#x1E0F;&#601;&#8216;&acirc; mah-yy&#333;s&#275;f y&#601;hw&acirc; dab&#275;r &#8216;imm&icirc;: </P>
<P>20&nbsp;wayy&#257;&#x1E07;&#333;&#8217; &#8217;&#277;l&#333;h&icirc;m| &#8217;el-bil&#601;&#8216;&#257;m lay&#601;l&acirc; wayy&#333;&#8217;mer lw&#333; &#8217;im-liq&#601;r&#333;&#8217; l&#601;&#x1E35;&#257; b&#257;&#8217;&ucirc; h&#257;&#8217;&#259;n&#257;&#353;&icirc;m q&ucirc;m l&#275;&#x1E35;&#601; &#8217;it&#257;m w&#601;&#8217;a&#x1E35;&#601; &#8217;e&#x1E6F;-had&#257;&#x1E07;&#257;r &#8217;&#259;&#353;er-&#8217;&#259;&#x1E0F;ab&#275;r &#8217;&#275;ley&#x1E35;&#257; &#8217;&#333;&#x1E6F;w&#333; &#x1E6F;<sup>a</sup>&#8216;&#259;&#347;eh: </P>
<P>21&nbsp;wayy&#257;q&#257;m bil&#601;&#8216;&#257;m bab&#333;qer wayy<sup>a</sup>&#x1E25;&#259;&#x1E07;&#333;&#353; &#8217;e&#x1E6F;-&#8217;&#259;&#x1E6F;&#333;nw&#333; wayy&#275;le&#x1E35;&#601; &#8216;im-&#347;&#257;r&ecirc; mw&#333;&#8217;&#257;&#x1E07;: </P>
<P>22&nbsp;wayyi&#x1E25;ar-&#8217;af &#8217;&#277;l&#333;h&icirc;m k&icirc;-hw&#333;l&#275;&#x1E35;&#601; h&ucirc;&#8217; wayyi&#x1E6F;&#601;ya&#x1E63;&#x1E63;&#275;&#x1E07; mal&#601;&#8217;a&#x1E35;&#601; y&#601;hw&acirc; badere&#x1E35;&#601; l&#601;&#347;&#257;&#x1E6D;&#257;n lw&#333; w&#601;h&ucirc;&#8217; r&#333;&#x1E35;&#275;&#x1E07; &#8216;al-&#8217;&#259;&#x1E6F;&#333;nw&#333; &ucirc;&#353;&#601;n&ecirc; n&#601;&#8216;&#257;r&#257;yw &#8216;immw&#333;: </P>
<P>23&nbsp;wat&#275;re&#8217; h&#257;&#8217;&#257;&#x1E6F;w&#333;n &#8217;e&#x1E6F;-mal&#601;&#8217;a&#x1E35;&#601; y&#601;hw&acirc; ni&#x1E63;&#x1E63;&#257;&#x1E07; badere&#x1E35;&#601; w&#601;&#x1E25;ar&#601;bw&#333; &#353;&#601;l&ucirc;f&acirc; b&#601;y&#257;&#x1E0F;w&#333; wat&#275;&#x1E6D; h&#257;&#8217;&#257;&#x1E6F;w&#333;n min-hadere&#x1E35;&#601; wat&#275;le&#x1E35;&#601; ba&#347;&#347;&#257;&#x1E0F;eh wayya&#x1E35;&#601; bil&#601;&#8216;&#257;m &#8217;e&#x1E6F;-h&#257;&#8217;&#257;&#x1E6F;w&#333;n l&#601;ha&#x1E6D;&#x1E6D;&#333;&#x1E6F;&#257;h had&#257;re&#x1E35;&#601;: </P>
<P>24&nbsp;wayy<sup>a</sup>&#8216;&#259;m&#333;&#x1E0F; mal&#601;&#8217;a&#x1E35;&#601; y&#601;hw&acirc; b&#601;mi&#353;&#601;&#8216;w&#333;l hak&#601;r&#257;m&icirc;m g&#257;&#x1E0F;&#275;r mizzeh w&#601;&#x1E21;&#257;&#x1E0F;&#275;r mizzeh: </P>
<P>25&nbsp;wat&#275;re&#8217; h&#257;&#8217;&#257;&#x1E6F;w&#333;n &#8217;e&#x1E6F;-mal&#601;&#8217;a&#x1E35;&#601; y&#601;hw&acirc; watill&#257;&#x1E25;&#275;&#x1E63; &#8217;el-haqq&icirc;r watil&#601;&#x1E25;a&#x1E63; &#8217;e&#x1E6F;-re&#x1E21;el bil&#601;&#8216;&#257;m &#8217;el-haqq&icirc;r wayy&#333;sef l&#601;hak&#333;&#x1E6F;&#257;h: </P>
<P>26&nbsp;wayyw&#333;sef mal&#601;&#8217;a&#x1E35;&#601;-y&#601;hw&acirc; &#8216;&#259;&#x1E07;w&#333;r wayy<sup>a</sup>&#8216;&#259;m&#333;&#x1E0F; b&#601;m&#257;qw&#333;m &#x1E63;&#257;r &#8217;&#259;&#353;er &#8217;&ecirc;n-dere&#x1E35;&#601; lin&#601;&#x1E6D;w&#333;&#x1E6F; y&#257;m&icirc;n &ucirc;&#347;&#601;m&#333;&#8217;wl: </P>
<P>27&nbsp;wat&#275;re&#8217; h&#257;&#8217;&#257;&#x1E6F;w&#333;n &#8217;e&#x1E6F;-mal&#601;&#8217;a&#x1E35;&#601; y&#601;hw&acirc; watir&#601;ba&#x1E63; t<sup>a</sup>&#x1E25;a&#x1E6F; bil&#601;&#8216;&#257;m wayyi&#x1E25;ar-&#8217;af bil&#601;&#8216;&#257;m wayya&#x1E35;&#601; &#8217;e&#x1E6F;-h&#257;&#8217;&#257;&#x1E6F;w&#333;n bammaqq&#275;l: </P>
<P>28&nbsp;wayyif&#601;t<sup>a</sup>&#x1E25; y&#601;hw&acirc; &#8217;e&#x1E6F;-p&icirc; h&#257;&#8217;&#257;&#x1E6F;w&#333;n wat&#333;&#8217;mer l&#601;&#x1E07;il&#601;&#8216;&#257;m meh-&#8216;&#257;&#347;&icirc;&#x1E6F;&icirc; l&#601;&#x1E35;&#257; k&icirc; hik&icirc;&#x1E6F;an&icirc; zeh &#353;&#257;l&#333;&#353; r&#601;&#x1E21;&#257;l&icirc;m: </P>
<P>29&nbsp;wayy&#333;&#8217;mer bil&#601;&#8216;&#257;m l&#257;&#8217;&#257;&#x1E6F;w&#333;n k&icirc; hi&#x1E6F;&#601;&#8216;allal&#601;t&#601; b&icirc; l&ucirc; ye&#353;-&#x1E25;ere&#x1E07; b&#601;y&#257;&#x1E0F;&icirc; k&icirc; &#8216;at&acirc; h&#259;ra&#x1E21;&#601;t&icirc;&#x1E35;&#601;: </P>
<P>30&nbsp;wat&#333;&#8217;mer h&#257;&#8217;&#257;&#x1E6F;w&#333;n &#8217;el-bil&#601;&#8216;&#257;m h&#259;lw&#333;&#8217; &#8217;&#257;n&#333;&#x1E35;&icirc; &#8217;&#259;&#x1E6F;&#333;n&#601;&#x1E35;&#257; &#8217;&#259;&#353;er-r&#257;&#x1E35;a&#x1E07;&#601;t&#257; &#8216;&#257;lay m&#275;&#8216;w&#333;&#x1E0F;&#601;&#x1E35;&#257; &#8216;a&#x1E0F;-hayyw&#333;m hazzeh hahas&#601;k&#275;n his&#601;kan&#601;t&icirc; l<sup>a</sup>&#8216;&#259;&#347;w&#333;&#x1E6F; l&#601;&#x1E35;&#257; k&#333;h wayy&#333;&#8217;mer l&#333;&#8217;: </P>
<P>31&nbsp;way&#601;&#x1E21;al y&#601;hw&acirc; &#8217;e&#x1E6F;-&#8216;&ecirc;n&ecirc; &#x1E07;il&#601;&#8216;&#257;m wayyar&#601;&#8217; &#8217;e&#x1E6F;-mal&#601;&#8217;a&#x1E35;&#601; y&#601;hw&acirc; ni&#x1E63;&#x1E63;&#257;&#x1E07; badere&#x1E35;&#601; w&#601;&#x1E25;ar&#601;bw&#333; &#353;&#601;luf&acirc; b&#601;y&#257;&#x1E0F;w&#333; wayyiqq&#333;&#x1E0F; wayyi&#353;&#601;t<sup>a</sup>&#x1E25;&ucirc; l&#601;&#8217;ap&#257;yw: </P>
<P>32&nbsp;wayy&#333;&#8217;mer &#8217;&#275;l&#257;yw mal&#601;&#8217;a&#x1E35;&#601; y&#601;hw&acirc; &#8216;al-m&acirc; hik&icirc;&#x1E6F;&#257; &#8217;e&#x1E6F;-&#8217;&#259;&#x1E6F;&#333;n&#601;&#x1E35;&#257; zeh &#353;&#257;lw&#333;&#353; r&#601;&#x1E21;&#257;l&icirc;m hinn&#275;h &#8217;&#257;n&#333;&#x1E35;&icirc; y&#257;&#x1E63;&#257;&#8217;&#x1E6F;&icirc; l&#601;&#347;&#257;&#x1E6D;&#257;n k&icirc;-y&#257;ra&#x1E6D; hadere&#x1E35;&#601; l&#601;ne&#x1E21;&#601;d&icirc;: </P>
<P>33&nbsp;watir&#601;&#8217;an&icirc; h&#257;&#8217;&#257;&#x1E6F;w&#333;n wat&#275;&#x1E6D; l&#601;f&#257;nay zeh &#353;&#257;l&#333;&#353; r&#601;&#x1E21;&#257;l&icirc;m &#8217;&ucirc;lay n&#257;&#x1E6D;&#601;&#x1E6F;&acirc; mip&#257;nay k&icirc; &#8216;at&acirc; gam-&#8217;&#333;&#x1E6F;&#601;&#x1E35;&acirc; h&#257;ra&#x1E21;&#601;t&icirc; w&#601;&#8217;w&#333;&#x1E6F;&#257;h he&#x1E25;&#277;y&ecirc;&#x1E6F;&icirc;: </P>
<P>34&nbsp;wayy&#333;&#8217;mer bil&#601;&#8216;&#257;m &#8217;el-mal&#601;&#8217;a&#x1E35;&#601; y&#601;hw&acirc; &#x1E25;&#257;&#x1E6D;&#257;&#8217;&#x1E6F;&icirc; k&icirc; l&#333;&#8217; y&#257;&#x1E0F;<sup>a</sup>&#8216;&#601;t&icirc; k&icirc; &#8217;at&acirc; ni&#x1E63;&#x1E63;&#257;&#x1E07; liq&#601;r&#257;&#8217;&#x1E6F;&icirc; bad&#257;re&#x1E35;&#601; w&#601;&#8216;at&acirc; &#8217;im-r<sup>a</sup>&#8216; b&#601;&#8216;&ecirc;ney&#x1E35;&#257; &#8217;&#257;&#353;&ucirc;&#x1E07;&acirc; ll&icirc;: </P>
<P>35&nbsp;wayy&#333;&#8217;mer mal&#601;&#8217;a&#x1E35;&#601; y&#601;hw&acirc; &#8217;el-bil&#601;&#8216;&#257;m l&#275;&#x1E35;&#601; &#8216;im-h&#257;&#8217;&#259;n&#257;&#353;&icirc;m w&#601;&#8217;efes &#8217;e&#x1E6F;-had&#257;&#x1E07;&#257;r &#8217;&#259;&#353;er-&#8217;&#259;&#x1E0F;ab&#275;r &#8217;&#275;ley&#x1E35;&#257; &#8217;&#333;&#x1E6F;w&#333; &#x1E6F;&#601;&#x1E0F;ab&#275;r wayy&#275;le&#x1E35;&#601; bil&#601;&#8216;&#257;m &#8216;im-&#347;&#257;r&ecirc; &#x1E07;&#257;l&#257;q: </P>
<P>36&nbsp;wayyi&#353;&#601;m<sup>a</sup>&#8216; b&#257;l&#257;q k&icirc; &#x1E07;&#257;&#8217; &#x1E07;il&#601;&#8216;&#257;m wayy&#275;&#x1E63;&#275;&#8217; liq&#601;r&#257;&#8217;&#x1E6F;w&#333; &#8217;el-&#8216;&icirc;r mw&#333;&#8217;&#257;&#x1E07; &#8217;&#259;&#353;er &#8216;al-g&#601;&#x1E07;&ucirc;l &#8217;ar&#601;n&#333;n &#8217;&#259;&#353;er biq&#601;&#x1E63;&#275;h hag&#601;&#x1E07;&ucirc;l: </P>
<P>37&nbsp;wayy&#333;&#8217;mer b&#257;l&#257;q &#8217;el-bil&#601;&#8216;&#257;m h&#259;l&#333;&#8217; &#353;&#257;l&#333;&#x1E25;a &#353;&#257;l<sup>a</sup>&#x1E25;&#601;t&icirc; &#8217;&#275;ley&#x1E35;&#257; liq&#601;r&#333;&#8217;-l&#257;&#x1E35;&#601; l&#257;mm&acirc; l&#333;&#8217;-h&#257;la&#x1E35;&#601;t&#257; &#8217;&#275;l&#257;y ha&#8217;um&#601;n&#257;m l&#333;&#8217; &#8217;&ucirc;&#x1E35;al kab&#601;&#x1E0F;e&#x1E35;&#257;: </P>
<P>38&nbsp;wayy&#333;&#8217;mer bil&#601;&#8216;&#257;m &#8217;el-b&#257;l&#257;q hinn&#275;h-&#x1E07;&#257;&#8217;&#x1E6F;&icirc; &#8217;&#275;ley&#x1E35;&#257; &#8216;at&acirc; h&#259;y&#257;&#x1E35;w&#333;l &#8217;&ucirc;&#x1E35;al dab&#275;r m&#601;&#8217;&ucirc;m&acirc; had&#257;&#x1E07;&#257;r &#8217;&#259;&#353;er y&#257;&#347;&icirc;m &#8217;&#277;l&#333;h&icirc;m b&#601;f&icirc; &#8217;&#333;&#x1E6F;w&#333; &#8217;&#259;&#x1E0F;ab&#275;r: </P>
<P>39&nbsp;wayy&#275;le&#x1E35;&#601; bil&#601;&#8216;&#257;m &#8216;im-b&#257;l&#257;q wayy&#257;&#x1E07;&#333;&#8217;&ucirc; qir&#601;ya&#x1E6F; &#x1E25;u&#x1E63;w&#333;&#x1E6F;: </P>
<P>40&nbsp;wayyiz&#601;b<sup>a</sup>&#x1E25; b&#257;l&#257;q b&#257;q&#257;r w&#257;&#x1E63;&#333;&#8217;n way&#601;&#353;all<sup>a</sup>&#x1E25; l&#601;&#x1E07;il&#601;&#8216;&#257;m w&#601;la&#347;&#347;&#257;r&icirc;m &#8217;&#259;&#353;er &#8217;itw&#333;: </P>
<P>41&nbsp;way&#601;h&icirc; &#x1E07;ab&#333;qer wayyiqq<sup>a</sup>&#x1E25; b&#257;l&#257;q &#8217;e&#x1E6F;-bil&#601;&#8216;&#257;m wayy<sup>a</sup>&#8216;&#259;l&#275;h&ucirc; b&#257;mw&#333;&#x1E6F; b&#257;&#8216;al wayyar&#601;&#8217; mi&#353;&#353;&#257;m q&#601;&#x1E63;&#275;h h&#257;&#8216;&#257;m: </P>
</TD>
</TABLE>
<P><HR>
<CENTER>
<A HREF="num023.htm">Next: Numbers (Bemidbar) Chapter 23</A></CENTER>
</BODY>
</HTML>
