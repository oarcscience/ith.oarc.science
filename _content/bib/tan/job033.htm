<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 33</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job033">Polyglot</A>&nbsp;
<A HREF="../kjv/job033">KJV</A>&nbsp;
<A HREF="../sep/job033">Sep</A>&nbsp;
<A HREF="../vul/job033">Vul</A>&nbsp;

<BR>
<BR><A HREF="job">Job (Iyov) Index</A><BR>
&nbsp;
<A HREF="job032">Previous</A>&nbsp;
<A HREF="job034">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 33</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְֽאוּלָ֗ם שְׁמַֽע־נָ֣א אִיּ֣וֹב מִלָּ֑י וְֽכָל־דְּבָרַ֥י הַאֲזִֽינָה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הִנֵּה־נָ֭א פָּתַ֣חְתִּי פִ֑י דִּבְּרָ֖ה לְשׁוֹנִ֣י בְחִכִּֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יֹֽשֶׁר־לִבִּ֥י אֲמָרָ֑י וְדַ֥עַת שְׂ֝פָתַ֗י בָּר֥וּר מִלֵּֽלוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;רֽוּחַ־אֵ֥ל עָשָׂ֑תְנִי וְנִשְׁמַ֖ת שַׁדַּ֣י תְּחַיֵּֽנִי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אִם־תּוּכַ֥ל הֲשִׁיבֵ֑נִי עֶרְכָ֥ה לְ֝פָנַ֗י הִתְיַצָּֽבָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הֵן־אֲנִ֣י כְפִ֣יךָ לָאֵ֑ל מֵ֝חֹ֗מֶר קֹרַ֥צְתִּי גַם־אָֽנִי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הִנֵּ֣ה אֵ֭מָתִי לֹ֣א תְבַעֲתֶ֑ךָּ וְ֝אַכְפִּ֗י עָלֶ֥יךָ לֹא־יִכְבָּֽד׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אַ֭ךְ אָמַ֣רְתָּ בְאָזְנָ֑י וְק֖וֹל מִלִּ֣ין אֶשְׁמָֽע׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;זַ֥ךְ אֲנִ֗י בְּֽלִ֫י פָ֥שַׁע חַ֥ף אָנֹכִ֑י וְלֹ֖א עָוֹ֣ן לִֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הֵ֣ן תְּ֭נוּאוֹת עָלַ֣י יִמְצָ֑א יַחְשְׁבֵ֖נִי לְאוֹיֵ֣ב לֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יָשֵׂ֣ם בַּסַּ֣ד רַגְלָ֑י יִ֝שְׁמֹ֗ר כָּל־אָרְחֹתָֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הֶן־זֹ֣את לֹא־צָדַ֣קְתָּ אֶעֱנֶ֑ךָּ כִּֽי־יִרְבֶּ֥ה אֱ֝ל֗וֹהַ מֵאֱנֽוֹשׁ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מַ֭דּוּעַ אֵלָ֣יו רִיב֑וֹתָ כִּ֥י כָל־דְּ֝בָרָ֗יו לֹ֣א־יַעֲנֶֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּֽי־בְאַחַ֥ת יְדַבֶּר־אֵ֑ל וּ֝בִשְׁתַּ֗יִם לֹ֣א יְשׁוּרֶֽנָּה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בַּחֲל֤וֹם׀ חֶזְי֬וֹן לַ֗יְלָה בִּנְפֹ֣ל תַּ֭רְדֵּמָה עַל־אֲנָשִׁ֑ים בִּ֝תְנוּמ֗וֹת עֲלֵ֣י מִשְׁכָּֽב׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אָ֣ז יִ֭גְלֶה אֹ֣זֶן אֲנָשִׁ֑ים וּבְמֹ֖סָרָ֣ם יַחְתֹּֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לְ֭הָסִיר אָדָ֣ם מַעֲשֶׂ֑ה וְגֵוָ֖ה מִגֶּ֣בֶר יְכַסֶּֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;יַחְשֹׂ֣ךְ נַ֭פְשׁוֹ מִנִּי־שָׁ֑חַת וְ֝חַיָּת֗וֹ מֵעֲבֹ֥ר בַּשָּֽׁלַח׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְהוּכַ֣ח בְּ֭מַכְאוֹב עַל־מִשְׁכָּב֑וֹ <font color="brown">וריב</font> <font color="blue">וְר֖וֹב</font> עֲצָמָ֣יו אֵתָֽן׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְזִֽהֲמַ֣תּוּ חַיָּת֣וֹ לָ֑חֶם וְ֝נַפְשׁ֗וֹ מַאֲכַ֥ל תַּאֲוָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;יִ֣כֶל בְּשָׂר֣וֹ מֵרֹ֑אִי <font color="brown">ושפי</font> <font color="blue">וְשֻׁפּ֥וּ</font> עַ֝צְמוֹתָ֗יו לֹ֣א רֻאּֽוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַתִּקְרַ֣ב לַשַּׁ֣חַת נַפְשׁ֑וֹ וְ֝חַיָּת֗וֹ לַֽמְמִתִֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אִם־יֵ֤שׁ עָלָ֨יו׀ מַלְאָ֗ךְ מֵלִ֗יץ אֶחָ֥ד מִנִּי־אָ֑לֶף לְהַגִּ֖יד לְאָדָ֣ם יָשְׁרֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיְחֻנֶּ֗נּוּ וַיֹּ֗אמֶר פְּ֭דָעֵהוּ מֵרֶ֥דֶת שָׁ֗חַת מָצָ֥אתִי כֹֽפֶר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;רֻֽטֲפַ֣שׁ בְּשָׂר֣וֹ מִנֹּ֑עַר יָ֝שׁ֗וּב לִימֵ֥י עֲלוּמָֽיו׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;יֶעְתַּ֤ר אֶל־אֱל֨וֹהַּ׀ וַיִּרְצֵ֗הוּ וַיַּ֣רְא פָּ֭נָיו בִּתְרוּעָ֑ה וַיָּ֥שֶׁב לֶ֝אֱנ֗וֹשׁ צִדְקָתֽוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;יָשֹׁ֤ר׀ עַל־אֲנָשִׁ֗ים וַיֹּ֗אמֶר חָ֭טָאתִי וְיָשָׁ֥ר הֶעֱוֵ֗יתִי וְלֹא־שָׁ֥וָה לִֽי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;פָּדָ֣ה <font color="brown">נפשי</font> <font color="blue">נַ֭פְשׁוֹ</font> מֵעֲבֹ֣ר בַּשָּׁ֑חַת <font color="brown">וחיתי</font> <font color="blue">וְ֝חַיָּתוֹ</font> בָּא֥וֹר תִּרְאֶֽה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;הֶן־כָּל־אֵ֭לֶּה יִפְעַל־אֵ֑ל פַּעֲמַ֖יִם שָׁל֣וֹשׁ עִם־גָּֽבֶר׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;לְהָשִׁ֣יב נַ֭פְשׁוֹ מִנִּי־שָׁ֑חַת לֵ֝א֗וֹר בְּא֣וֹר הַֽחַיִּים׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;הַקְשֵׁ֖ב אִיּ֥וֹב שְֽׁמַֽע־לִ֑י הַ֝חֲרֵ֗שׁ וְאָנֹכִ֥י אֲדַבֵּֽר׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;אִם־יֵשׁ־מִלִּ֥ין הֲשִׁיבֵ֑נִי דַּ֝בֵּ֗ר כִּֽי־חָפַ֥צְתִּי צַדְּקֶֽךָּ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;אִם־אַ֭יִן אַתָּ֥ה שְֽׁמַֽע־לִ֑י הַ֝חֲרֵ֗שׁ וַאֲאַלֶּפְךָ֥ חָכְמָֽה׃ ס</P>
</TD>
<TD WIDTH="50%">
<P>1&nbsp;w&#601;&#8217;&ucirc;l&#257;m &#353;&#601;m<sup>a</sup>&#8216;-n&#257;&#8217; &#8217;&icirc;yw&#333;&#x1E07; mill&#257;y w&#601;&#x1E35;&#257;l-d&#601;&#x1E07;&#257;ray ha&#8217;&#259;z&icirc;n&acirc;: </P>
<P>2&nbsp;hinn&#275;h-n&#257;&#8217; p&#257;&#x1E6F;<sup>a</sup>&#x1E25;&#601;t&icirc; f&icirc; dib&#601;r&acirc; l&#601;&#353;w&#333;n&icirc; &#x1E07;&#601;&#x1E25;ik&icirc;: </P>
<P>3&nbsp;y&#333;&#353;er-lib&icirc; &#8217;&#259;m&#257;r&#257;y w&#601;&#x1E0F;<sup>a</sup>&#8216;a&#x1E6F; &#347;&#601;f&#257;&#x1E6F;ay b&#257;r&ucirc;r mill&#275;l&ucirc;: </P>
<P>4&nbsp;r&ucirc;&#x1E25;a-&#8217;&#275;l &#8216;&#257;&#347;&#257;&#x1E6F;&#601;n&icirc; w&#601;ni&#353;&#601;ma&#x1E6F; &#353;aday t&#601;&#x1E25;ayy&#275;n&icirc;: </P>
<P>5&nbsp;&#8217;im-t&ucirc;&#x1E35;al h&#259;&#353;&icirc;&#x1E07;&#275;n&icirc; &#8216;er&#601;&#x1E35;&acirc; l&#601;f&#257;nay hi&#x1E6F;&#601;ya&#x1E63;&#x1E63;&#257;&#x1E07;&acirc;: </P>
<P>6&nbsp;h&#275;n-&#8217;&#259;n&icirc; &#x1E35;&#601;f&icirc;&#x1E35;&#257; l&#257;&#8217;&#275;l m&#275;&#x1E25;&#333;mer q&#333;ra&#x1E63;&#601;t&icirc; &#x1E21;am-&#8217;&#257;n&icirc;: </P>
<P>7&nbsp;hinn&#275;h &#8217;&#275;m&#257;&#x1E6F;&icirc; l&#333;&#8217; &#x1E6F;&#601;&#x1E07;<sup>a</sup>&#8216;&#259;&#x1E6F;e&#x1E35;&#x1E35;&#257; w&#601;&#8217;a&#x1E35;&#601;p&icirc; &#8216;&#257;ley&#x1E35;&#257; l&#333;&#8217;-yi&#x1E35;&#601;b&#257;&#x1E0F;: </P>
<P>8&nbsp;&#8217;a&#x1E35;&#601; &#8217;&#257;mar&#601;t&#257; &#x1E07;&#601;&#8217;&#257;z&#601;n&#257;y w&#601;qw&#333;l mill&icirc;n &#8217;e&#353;&#601;m&#257;&#8216;: </P>
<P>9&nbsp;za&#x1E35;&#601; &#8217;&#259;n&icirc; b&#601;l&icirc; f&#257;&#353;<sup>a</sup>&#8216; &#x1E25;af &#8217;&#257;n&#333;&#x1E35;&icirc; w&#601;l&#333;&#8217; &#8216;&#257;w&#333;n l&icirc;: </P>
<P>10&nbsp;h&#275;n t&#601;n&ucirc;&#8217;w&#333;&#x1E6F; &#8216;&#257;lay yim&#601;&#x1E63;&#257;&#8217; y<sup>a</sup>&#x1E25;&#601;&#353;&#601;&#x1E07;&#275;n&icirc; l&#601;&#8217;w&#333;y&#275;&#x1E07; lw&#333;: </P>
<P>11&nbsp;y&#257;&#347;&#275;m bassa&#x1E0F; ra&#x1E21;&#601;l&#257;y yi&#353;&#601;m&#333;r k&#257;l-&#8217;&#257;r&#601;&#x1E25;&#333;&#x1E6F;&#257;y: </P>
<P>12&nbsp;hen-z&#333;&#8217;&#x1E6F; l&#333;&#8217;-&#x1E63;&#257;&#x1E0F;aq&#601;t&#257; &#8217;e&#8216;&#277;ne&#x1E35;&#x1E35;&#257; k&icirc;-yir&#601;beh &#8217;&#277;lw&#333;ha m&#275;&#8217;&#277;nw&#333;&#353;: </P>
<P>13&nbsp;mad&ucirc;&#8216;a &#8217;&#275;l&#257;yw r&icirc;&#x1E07;w&#333;&#x1E6F;&#257; k&icirc; &#x1E35;&#257;l-d&#601;&#x1E07;&#257;r&#257;yw l&#333;&#8217;-y<sup>a</sup>&#8216;&#259;neh: </P>
<P>14&nbsp;k&icirc;-&#x1E07;&#601;&#8217;<sup>a</sup>&#x1E25;a&#x1E6F; y&#601;&#x1E0F;aber-&#8217;&#275;l &ucirc;&#x1E07;i&#353;&#601;tayim l&#333;&#8217; y&#601;&#353;&ucirc;renn&acirc;: </P>
<P>15&nbsp;b<sup>a</sup>&#x1E25;&#259;lw&#333;m| &#x1E25;ez&#601;yw&#333;n lay&#601;l&acirc; bin&#601;f&#333;l tar&#601;d&#275;m&acirc; &#8216;al-&#8217;&#259;n&#257;&#353;&icirc;m bi&#x1E6F;&#601;n&ucirc;mw&#333;&#x1E6F; &#8216;&#259;l&ecirc; mi&#353;&#601;k&#257;&#x1E07;: </P>
<P>16&nbsp;&#8217;&#257;z yi&#x1E21;&#601;leh &#8217;&#333;zen &#8217;&#259;n&#257;&#353;&icirc;m &ucirc;&#x1E07;&#601;m&#333;s&#257;r&#257;m y<sup>a</sup>&#x1E25;&#601;t&#333;m: </P>
<P>17&nbsp;l&#601;h&#257;s&icirc;r &#8217;&#257;&#x1E0F;&#257;m m<sup>a</sup>&#8216;&#259;&#347;eh w&#601;&#x1E21;&#275;w&acirc; mige&#x1E07;er y&#601;&#x1E35;asseh: </P>
<P>18&nbsp;y<sup>a</sup>&#x1E25;&#601;&#347;&#333;&#x1E35;&#601; naf&#601;&#353;w&#333; minn&icirc;-&#353;&#257;&#x1E25;a&#x1E6F; w&#601;&#x1E25;ayy&#257;&#x1E6F;w&#333; m&#275;&#8216;&#259;&#x1E07;&#333;r ba&#353;&#353;&#257;l<sup>a</sup>&#x1E25;: </P>
<P>19&nbsp;w&#601;h&ucirc;&#x1E35;<sup>a</sup>&#x1E25; b&#601;ma&#x1E35;&#601;&#8217;w&#333;&#x1E07; &#8216;al-mi&#353;&#601;k&#257;&#x1E07;w&#333; <font color="brown">w&#601;r&icirc;&#x1E07;</font> <font color="blue">w&#601;rw&#333;&#x1E07;</font> &#8216;&#259;&#x1E63;&#257;m&#257;yw &#8217;&#275;&#x1E6F;&#257;n: </P>
<P>20&nbsp;w&#601;zih&#259;mat&ucirc; &#x1E25;ayy&#257;&#x1E6F;w&#333; l&#257;&#x1E25;em w&#601;naf&#601;&#353;w&#333; ma&#8217;&#259;&#x1E35;al ta&#8217;&#259;w&acirc;: </P>
<P>21&nbsp;yi&#x1E35;el b&#601;&#347;&#257;rw&#333; m&#275;r&#333;&#8217;&icirc; <font color="brown">&ucirc;&#353;&#601;f&icirc;</font> <font color="blue">w&#601;&#353;up&ucirc;</font> &#8216;a&#x1E63;&#601;mw&#333;&#x1E6F;&#257;yw l&#333;&#8217; ru&#8217;&#8217&ucirc;: </P>
<P>22&nbsp;watiq&#601;ra&#x1E07; la&#353;&#353;<sup>a</sup>&#x1E25;a&#x1E6F; naf&#601;&#353;w&#333; w&#601;&#x1E25;ayy&#257;&#x1E6F;w&#333; lam&#601;mi&#x1E6F;&icirc;m: </P>
<P>23&nbsp;&#8217;im-y&#275;&#353; &#8216;&#257;l&#257;yw| mal&#601;&#8217;&#257;&#x1E35;&#601; m&#275;l&icirc;&#x1E63; &#8217;e&#x1E25;&#257;&#x1E0F; minn&icirc;-&#8217;&#257;lef l&#601;hag&icirc;&#x1E0F; l&#601;&#8217;&#257;&#x1E0F;&#257;m y&#257;&#353;&#601;rw&#333;: </P>
<P>24&nbsp;way&#601;&#x1E25;unnenn&ucirc; wayy&#333;&#8217;mer p&#601;&#x1E0F;&#257;&#8216;&#275;h&ucirc; m&#275;re&#x1E0F;e&#x1E6F; &#353;&#257;&#x1E25;a&#x1E6F; m&#257;&#x1E63;&#257;&#8217;&#x1E6F;&icirc; &#x1E35;&#333;fer: </P>
<P>25&nbsp;ru&#x1E6D;&#259;fa&#353; b&#601;&#347;&#257;rw&#333; minn&#333;&#8216;ar y&#257;&#353;&ucirc;&#x1E07; l&icirc;m&ecirc; &#8216;&#259;l&ucirc;m&#257;yw: </P>
<P>26&nbsp;ye&#8216;&#601;tar &#8217;el-&#8217;&#277;lw&#333;hha| wayyir&#601;&#x1E63;&#275;h&ucirc; wayyar&#601;&#8217; p&#257;n&#257;yw bi&#x1E6F;&#601;r&ucirc;&#8216;&acirc; wayy&#257;&#353;e&#x1E07; le&#8217;&#277;nw&#333;&#353; &#x1E63;i&#x1E0F;&#601;q&#257;&#x1E6F;w&#333;: </P>
<P>27&nbsp;y&#257;&#353;&#333;r| &#8216;al-&#8217;&#259;n&#257;&#353;&icirc;m wayy&#333;&#8217;mer &#x1E25;&#257;&#x1E6D;&#257;&#8217;&#x1E6F;&icirc; w&#601;y&#257;&#353;&#257;r he&#8216;&#277;w&ecirc;&#x1E6F;&icirc; w&#601;l&#333;&#8217;-&#353;&#257;w&acirc; l&icirc;: </P>
<P>28&nbsp;p&#257;&#x1E0F;&acirc; <font color="brown">naf&#601;&#353;&icirc;</font> <font color="blue">naf&#601;&#353;w&#333;</font> m&#275;&#8216;&#259;&#x1E07;&#333;r ba&#353;&#353;&#257;&#x1E25;a&#x1E6F; <font color="brown">w&#601;&#x1E25;ayy&#257;&#x1E6F;&icirc;</font> <font color="blue">w&#601;&#x1E25;ayy&#257;&#x1E6F;w&#333;</font> b&#257;&#8217;w&#333;r tir&#601;&#8217;eh: </P>
<P>29&nbsp;hen-k&#257;l-&#8217;&#275;lleh yif&#601;&#8216;al-&#8217;&#275;l p<sup>a</sup>&#8216;&#259;mayim &#353;&#257;lw&#333;&#353; &#8216;im-g&#257;&#x1E07;er: </P>
<P>30&nbsp;l&#601;h&#257;&#353;&icirc;&#x1E07; naf&#601;&#353;w&#333; minn&icirc;-&#353;&#257;&#x1E25;a&#x1E6F; l&#275;&#8217;w&#333;r b&#601;&#8217;w&#333;r h<sup>a</sup>&#x1E25;ayy&icirc;m: </P>
<P>31&nbsp;haq&#601;&#353;&#275;&#x1E07; &#8217;&icirc;yw&#333;&#x1E07; &#353;&#601;m<sup>a</sup>&#8216;-l&icirc; h<sup>a</sup>&#x1E25;&#259;r&#275;&#353; w&#601;&#8217;&#257;n&#333;&#x1E35;&icirc; &#8217;&#259;&#x1E0F;ab&#275;r: </P>
<P>32&nbsp;&#8217;im-y&#275;&#353;-mill&icirc;n h&#259;&#353;&icirc;&#x1E07;&#275;n&icirc; dab&#275;r k&icirc;-&#x1E25;&#257;fa&#x1E63;&#601;t&icirc; &#x1E63;ad&#601;qe&#x1E35;&#x1E35;&#257;: </P>
<P>33&nbsp;&#8217;im-&#8217;ayin &#8217;at&acirc; &#353;&#601;m<sup>a</sup>&#8216;-l&icirc; h<sup>a</sup>&#x1E25;&#259;r&#275;&#353; wa&#8217;&#259;&#8217;allef&#601;&#x1E35;&#257; &#x1E25;&#257;&#x1E35;&#601;m&acirc;: s</P>
</TD>
</TABLE>
<P><HR>
<CENTER>
<A HREF="job034">Next: Job (Iyov) Chapter 34</A></CENTER>
</BODY>
</HTML>
