<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 17</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job017">Polyglot</A>&nbsp;
<A HREF="../kjv/job017">KJV</A>&nbsp;
<A HREF="../sep/job017">Sep</A>&nbsp;
<A HREF="../vul/job017">Vul</A>&nbsp;

<BR>
<BR><A HREF="job">Job (Iyov) Index</A><BR>
&nbsp;
<A HREF="job016">Previous</A>&nbsp;
<A HREF="job018">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 17</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;רוּחִ֣י חֻ֭בָּלָה יָמַ֥י נִזְעָ֗כוּ קְבָרִ֥ים לִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אִם־לֹ֣א הֲ֭תֻלִים עִמָּדִ֑י וּ֝בְהַמְּרוֹתָ֗ם<font color="red"><sup>3</font></sup> תָּלַ֥ן עֵינִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שִֽׂימָה־נָּ֭א עָרְבֵ֣נִי עִמָּ֑ךְ מִֽי ה֝֗וּא לְיָדִ֥י יִתָּקֵֽעַ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּֽי־לִ֭בָּם צָפַ֣נְתָּ מִּשָּׂ֑כֶל<font color="red"><sup>3</font></sup> עַל־כֵּ֝֗ן לֹ֣א תְרֹמֵֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לְ֭חֵלֶק יַגִּ֣יד רֵעִ֑ים וְעֵינֵ֖י בָנָ֣יו תִּכְלֶֽנָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְֽ֭הִצִּגַנִי לִמְשֹׁ֣ל עַמִּ֑ים וְתֹ֖פֶת לְפָנִ֣ים אֶֽהְיֶֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַתֵּ֣כַהּ מִכַּ֣עַשׂ עֵינִ֑י וִֽיצֻרַ֖י כַּצֵּ֣ל כֻּלָּֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יָשֹׁ֣מּוּ יְשָׁרִ֣ים עַל־זֹ֑את וְ֝נָקִ֗י עַל־חָנֵ֥ף יִתְעֹרָֽר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְיֹאחֵ֣ז צַדִּ֣יק דַּרְכּ֑וֹ וּֽטֳהָר־יָ֝דַ֗יִם יֹסִ֥יף אֹֽמֶץ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְֽאוּלָ֗ם כֻּלָּ֣ם תָּ֭שֻׁבוּ וּבֹ֣אוּ נָ֑א וְלֹֽא־אֶמְצָ֖א בָכֶ֣ם חָכָֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יָמַ֣י עָ֭בְרוּ זִמֹּתַ֣י נִתְּק֑וּ מ֖וֹרָשֵׁ֣י לְבָבִֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לַ֭יְלָה לְי֣וֹם יָשִׂ֑ימוּ א֝֗וֹר קָר֥וֹב מִפְּנֵי־חֹֽשֶׁךְ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אִם־אֲ֭קַוֶּה שְׁא֣וֹל בֵּיתִ֑י בַּ֝חֹ֗שֶׁךְ רִפַּ֥דְתִּי יְצוּעָֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לַשַּׁ֣חַת קָ֭רָאתִי אָ֣בִי אָ֑תָּה אִמִּ֥י וַ֝אֲחֹתִ֗י לָֽרִמָּֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְ֭אַיֵּה אֵפ֣וֹ תִקְוָתִ֑י וְ֝תִקְוָתִ֗י מִ֣י יְשׁוּרֶֽנָּה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בַּדֵּ֣י שְׁאֹ֣ל תֵּרַ֑דְנָה אִם־יַ֖חַד עַל־עָפָ֣ר נָֽחַת׃ ס</P>
</TD>
<TD WIDTH="50%">
<P>1&nbsp;r&ucirc;&#x1E25;&icirc; &#x1E25;ub&#257;l&acirc; y&#257;may niz&#601;&#8216;&#257;&#x1E35;&ucirc; q&#601;&#x1E07;&#257;r&icirc;m l&icirc;: </P>
<P>2&nbsp;&#8217;im-l&#333;&#8217; h&#259;&#x1E6F;ul&icirc;m &#8216;imm&#257;&#x1E0F;&icirc; &ucirc;&#x1E07;&#601;hamm&#601;rw&#333;&#x1E6F;&#257;m<font color="red"><sup>3</font></sup> t&#257;lan &#8216;&ecirc;n&icirc;: </P>
<P>3&nbsp;&#347;&icirc;m&acirc;-nn&#257;&#8217; &#8216;&#257;r&#601;&#x1E07;&#275;n&icirc; &#8216;imm&#257;&#x1E35;&#601; m&icirc; h&ucirc;&#8217; l&#601;y&#257;&#x1E0F;&icirc; yit&#257;q&#275;&#8216;a: </P>
<P>4&nbsp;k&icirc;-lib&#257;m &#x1E63;&#257;fan&#601;t&#257; mmi&#347;&#347;&#257;&#x1E35;el<font color="red"><sup>3</font></sup> &#8216;al-k&#275;n l&#333;&#8217; &#x1E6F;&#601;r&#333;m&#275;m: </P>
<P>5&nbsp;l&#601;&#x1E25;&#275;leq yag&icirc;&#x1E0F; r&#275;&#8216;&icirc;m w&#601;&#8216;&ecirc;n&ecirc; &#x1E07;&#257;n&#257;yw ti&#x1E35;&#601;len&acirc;: </P>
<P>6&nbsp;w&#601;hi&#x1E63;&#x1E63;i&#x1E21;an&icirc; lim&#601;&#353;&#333;l &#8216;amm&icirc;m w&#601;&#x1E6F;&#333;fe&#x1E6F; l&#601;f&#257;n&icirc;m &#8217;eh&#601;yeh: </P>
<P>7&nbsp;wat&#275;&#x1E35;<sup>a</sup>h mik<sup>a</sup>&#8216;a&#347; &#8216;&ecirc;n&icirc; w&icirc;&#x1E63;uray ka&#x1E63;&#x1E63;&#275;l kull&#257;m: </P>
<P>8&nbsp;y&#257;&#353;&#333;mm&ucirc; y&#601;&#353;&#257;r&icirc;m &#8216;al-z&#333;&#8217;&#x1E6F; w&#601;n&#257;q&icirc; &#8216;al-&#x1E25;&#257;n&#275;f yi&#x1E6F;&#601;&#8216;&#333;r&#257;r: </P>
<P>9&nbsp;w&#601;y&#333;&#8217;&#x1E25;&#275;z &#x1E63;ad&icirc;q dar&#601;kw&#333; &ucirc;&#x1E6D;&#335;h&#257;r-y&#257;&#x1E0F;ayim y&#333;s&icirc;f &#8217;&#333;me&#x1E63;: </P>
<P>10&nbsp;w&#601;&#8217;&ucirc;l&#257;m kull&#257;m t&#257;&#353;u&#x1E07;&ucirc; &ucirc;&#x1E07;&#333;&#8217;&ucirc; n&#257;&#8217; w&#601;l&#333;&#8217;-&#8217;em&#601;&#x1E63;&#257;&#8217; &#x1E07;&#257;&#x1E35;em &#x1E25;&#257;&#x1E35;&#257;m: </P>
<P>11&nbsp;y&#257;may &#8216;&#257;&#x1E07;&#601;r&ucirc; zimm&#333;&#x1E6F;ay nit&#601;q&ucirc; mw&#333;r&#257;&#353;&ecirc; l&#601;&#x1E07;&#257;&#x1E07;&icirc;: </P>
<P>12&nbsp;lay&#601;l&acirc; l&#601;yw&#333;m y&#257;&#347;&icirc;m&ucirc; &#8217;w&#333;r q&#257;rw&#333;&#x1E07; mip&#601;n&ecirc;-&#x1E25;&#333;&#353;e&#x1E35;&#601;: </P>
<P>13&nbsp;&#8217;im-&#8217;&#259;qa&ucirc;eh &#353;&#601;&#8217;w&#333;l b&ecirc;&#x1E6F;&icirc; b<sup>a</sup>&#x1E25;&#333;&#353;e&#x1E35;&#601; ripa&#x1E0F;&#601;t&icirc; y&#601;&#x1E63;&ucirc;&#8216;&#257;y: </P>
<P>14&nbsp;la&#353;&#353;<sup>a</sup>&#x1E25;a&#x1E6F; q&#257;r&#257;&#8217;&#x1E6F;&icirc; &#8217;&#257;&#x1E07;&icirc; &#8217;&#257;t&acirc; &#8217;imm&icirc; wa&#8217;&#259;&#x1E25;&#333;&#x1E6F;&icirc; l&#257;rimm&acirc;: </P>
<P>15&nbsp;w&#601;&#8217;ayy&#275;h &#8217;&#275;fw&#333; &#x1E6F;iq&#601;w&#257;&#x1E6F;&icirc; w&#601;&#x1E6F;iq&#601;w&#257;&#x1E6F;&icirc; m&icirc; y&#601;&#353;&ucirc;renn&acirc;: </P>
<P>16&nbsp;bad&ecirc; &#353;&#601;&#8217;&#333;l t&#275;ra&#x1E0F;&#601;n&acirc; &#8217;im-y<sup>a</sup>&#x1E25;a&#x1E0F; &#8216;al-&#8216;&#257;f&#257;r n&#257;&#x1E25;a&#x1E6F;: s</P>
</TD>
</TABLE>
<P><HR>
<CENTER>
<A HREF="job018">Next: Job (Iyov) Chapter 18</A></CENTER>
</BODY>
</HTML>
