[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/job008)  [KJV](../kjv/job008)  [Sep](../sep/job008) 
[Vul](../vul/job008)   
  
[Job (Iyov) Index](job)  
  [Previous](job007)  [Next](job009) 

------------------------------------------------------------------------

### Tanach (Hebrew): Job (Iyov) Chapter 8

‎<span id="001">1</span> ‏וַ֭יַּעַן בִּלְדַּ֥ד הַשּׁוּחִ֗י
וַיֹאמַֽר׃<sup>1</sup>

‎<span id="002">2</span> ‏עַד־אָ֥ן תְּמַלֶּל־אֵ֑לֶּה וְר֥וּחַ כַּ֝בִּיר
אִמְרֵי־פִֽיךָ׃

‎<span id="003">3</span> ‏הַ֭אֵל יְעַוֵּ֣ת מִשְׁפָּ֑ט וְאִם־שַׁ֝דַּ֗י
יְעַוֵּֽת־צֶֽדֶק׃

‎<span id="004">4</span> ‏אִם־בָּנֶ֥יךָ חָֽטְאוּ־ל֑וֹ וַֽ֝יְשַׁלְּחֵ֗ם
בְּיַד־פִּשְׁעָֽם׃

‎<span id="005">5</span> ‏אִם־אַ֭תָּה תְּשַׁחֵ֣ר אֶל־אֵ֑ל
וְאֶל־שַׁ֝דַּ֗י תִּתְחַנָּֽן׃

‎<span id="006">6</span> ‏אִם־זַ֥ךְ וְיָשָׁ֗ר אָ֥תָּה כִּי־עַ֭תָּה
יָעִ֣יר עָלֶ֑יךָ וְ֝שִׁלַּ֗ם נְוַ֣ת צִדְקֶֽךָ׃

‎<span id="007">7</span> ‏וְהָיָ֣ה רֵאשִׁיתְךָ֣ מִצְעָ֑ר וְ֝אַחֲרִיתְךָ֗
יִשְׂגֶּ֥ה מְאֹֽד׃

‎<span id="008">8</span> ‏כִּֽי־שְׁאַל־נָ֭א לְדֹ֣ר רִישׁ֑וֹן וְ֝כוֹנֵ֗ן
לְחֵ֣קֶר אֲבוֹתָֽם׃

‎<span id="009">9</span> ‏כִּֽי־תְמ֣וֹל אֲ֭נַחְנוּ וְלֹ֣א נֵדָ֑ע כִּ֤י
צֵ֖ל יָמֵ֣ינוּ עֲלֵי־אָֽרֶץ׃

‎<span id="010">10</span> ‏הֲלֹא־הֵ֣ם י֭וֹרוּךָ יֹ֣אמְרוּ לָ֑ךְ
וּ֝מִלִּבָּ֗ם יוֹצִ֥אוּ מִלִּֽים׃

‎<span id="011">11</span> ‏הֲיִֽגְאֶה־גֹּ֭מֶא בְּלֹ֣א בִצָּ֑ה
יִשְׂגֶּה־אָ֥חוּ בְלִי־מָֽיִם׃

‎<span id="012">12</span> ‏עֹדֶ֣נּוּ בְ֭אִבּוֹ לֹ֣א יִקָּטֵ֑ף וְלִפְנֵ֖י
כָל־חָצִ֣יר יִיבָֽשׁ׃

‎<span id="013">13</span> ‏כֵּ֗ן אָ֭רְחוֹת כָּל־שֹׁ֣כְחֵי אֵ֑ל
וְתִקְוַ֖ת חָנֵ֣ף תֹּאבֵֽד׃

‎<span id="014">14</span> ‏אֲשֶׁר־יָק֥וֹט כִּסְל֑וֹ וּבֵ֥ית עַ֝כָּבִ֗ישׁ
מִבְטַחֽוֹ׃

‎<span id="015">15</span> ‏יִשָּׁעֵ֣ן עַל־בֵּ֭יתוֹ וְלֹ֣א יַעֲמֹ֑ד
יַחֲזִ֥יק בּ֝֗וֹ וְלֹ֣א יָקֽוּם׃

‎<span id="016">16</span> ‏רָטֹ֣ב ה֖וּא לִפְנֵי־שָׁ֑מֶשׁ
וְעַ֥ל<sup>3</sup> גַּ֝נָּת֗וֹ יֹֽנַקְתּ֥וֹ<sup>3</sup> תֵצֵֽא׃

‎<span id="017">17</span> ‏עַל־גַּ֭ל שָֽׁרָשָׁ֣יו יְסֻבָּ֑כוּ בֵּ֖ית
אֲבָנִ֣ים יֶחֱזֶֽה׃

‎<span id="018">18</span> ‏אִם־יְבַלְּעֶ֥נּוּ מִמְּקוֹמ֑וֹ וְכִ֥חֶשׁ
בּ֝֗וֹ לֹ֣א רְאִיתִֽיךָ׃

‎<span id="019">19</span> ‏הֶן־ה֭וּא מְשׂ֣וֹשׂ דַּרְכּ֑וֹ וּ֝מֵעָפָ֗ר
אַחֵ֥ר יִצְמָֽחוּ׃

‎<span id="020">20</span> ‏הֶן־אֵ֭ל לֹ֣א יִמְאַס־תָּ֑ם וְלֹֽא־יַ֝חֲזִ֗יק
בְּיַד־מְרֵעִֽים׃

‎<span id="021">21</span> ‏עַד־יְמַלֵּ֣ה שְׂח֣וֹק פִּ֑יךָ וּשְׂפָתֶ֥יךָ
תְרוּעָֽה׃

‎<span id="022">22</span> ‏שֹׂנְאֶ֥יךָ יִלְבְּשׁוּ־בֹ֑שֶׁת וְאֹ֖הֶל
רְשָׁעִ֣ים אֵינֶֽנּוּ׃ פ

1 wayy<sup>a</sup>‘an bilədaḏ haššûḥî wayō’mar:<sup>1</sup>

2 ‘aḏ-’ān təmallel-’ēlleh wərûḥa kabîr ’imərê-fîḵā:

3 ha’ēl yə‘aûēṯ mišəpāṭ wə’im-šaday yə‘aûēṯ-ṣeḏeq:

4 ’im-bāneyḵā ḥāṭə’û-lwō wayəšalləḥēm bəyaḏ-pišə‘ām:

5 ’im-’atâ təš<sup>a</sup>ḥēr ’el-’ēl wə’el-šaday tiṯəḥannān:

6 ’im-zaḵə wəyāšār ’ātâ kî-‘atâ yā‘îr ‘āleyḵā wəšillam nəwaṯ ṣiḏəqeḵā:

7 wəhāyâ rē’šîṯəḵā miṣə‘ār wə’<sup>a</sup>ḥărîṯəḵā yiśəgeh mə’ōḏ:

8 kî-šə’al-nā’ ləḏōr rîšwōn wəḵwōnēn ləḥēqer ’ăḇwōṯām:

9 kî-ṯəmwōl ’ăn<sup>a</sup>ḥənû wəlō’ nēḏā‘ kî ṣēl yāmênû ‘ălê-’āreṣ:

10 hălō’-hēm ywōrûḵā yō’mərû lāḵə ûmillibām ywōṣi’û millîm:

11 hăyiḡə’eh-gōme’ bəlō’ ḇiṣṣâ yiśəgeh-’āḥû ḇəlî-māyim:

12 ‘ōḏennû ḇə’ibwō lō’ yiqqāṭēf wəlifənê ḵāl-ḥāṣîr yîḇāš:

13 kēn ’ārəḥwōṯ kāl-šōḵəḥê ’ēl wəṯiqəwaṯ ḥānēf tō’ḇēḏ:

14 ’ăšer-yāqwōṭ kisəlwō ûḇêṯ ‘akāḇîš miḇəṭ<sup>a</sup>ḥwō:

15 yiššā‘ēn ‘al-bêṯwō wəlō’ y<sup>a</sup>‘ămōḏ y<sup>a</sup>ḥăzîq bwō
wəlō’ yāqûm:

16 rāṭōḇ hû’ lifənê-šāmeš wə‘al<sup>3</sup> gannāṯwō
yōnaqətwō<sup>3</sup> ṯēṣē’:

17 ‘al-gal šārāšāyw yəsubāḵû bêṯ ’ăḇānîm yeḥĕzeh:

18 ’im-yəḇallə‘ennû mimməqwōmwō wəḵiḥeš bwō lō’ rə’îṯîḵā:

19 hen-hû’ məśwōś darəkwō ûmē‘āfār ’<sup>a</sup>ḥēr yiṣəmāḥû:

20 hen-’ēl lō’ yimə’as-tām wəlō’-y<sup>a</sup>ḥăzîq bəyaḏ-mərē‘îm:

21 ‘aḏ-yəmallēh śəḥwōq pîḵā ûśəfāṯeyḵā ṯərû‘â:

22 śōnə’eyḵā yiləbəšû-ḇōšeṯ wə’ōhel rəšā‘îm ’ênennû: f

------------------------------------------------------------------------

[Next: Job (Iyov) Chapter 9](job009)
