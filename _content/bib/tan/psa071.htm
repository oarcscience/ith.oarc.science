<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 71</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa071">Polyglot</A>&nbsp;
<A HREF="../kjv/psa071">KJV</A>&nbsp;
<A HREF="../sep/psa071">Sep</A>&nbsp;
<A HREF="../vul/psa071">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa070">Previous</A>&nbsp;
<A HREF="psa072">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 71</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בְּךָֽ־יְהוָ֥ה חָסִ֑יתִי אַל־אֵב֥וֹשָׁה לְעוֹלָֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בְּצִדְקָתְךָ֗ תַּצִּילֵ֥נִי וּֽתְפַלְּטֵ֑נִי הַטֵּֽה־אֵלַ֥י אָ֝זְנְךָ֗ וְהוֹשִׁיעֵֽנִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הֱיֵ֤ה לִ֨י׀ לְצ֥וּר מָע֡וֹן לָב֗וֹא תָּמִ֗יד צִוִּ֥יתָ לְהוֹשִׁיעֵ֑נִי כִּֽי־סַלְעִ֖י וּמְצוּדָתִ֣י אָֽתָּה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֱ‍ֽלֹהַ֗י פַּ֭לְּטֵנִי מִיַּ֣ד רָשָׁ֑ע מִכַּ֖ף מְעַוֵּ֣ל וְחוֹמֵץ׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּֽי־אַתָּ֥ה תִקְוָתִ֑י אֲדֹנָ֥י יְ֝הוִ֗ה מִבְטַחִ֥י מִנְּעוּרָֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;עָלֶ֤יךָ׀ נִסְמַ֬כְתִּי מִבֶּ֗טֶן מִמְּעֵ֣י אִ֭מִּי אַתָּ֣ה גוֹזִ֑י בְּךָ֖ תְהִלָּתִ֣י תָמִֽיד׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כְּ֭מוֹפֵת הָיִ֣יתִי לְרַבִּ֑ים וְ֝אַתָּ֗ה מַֽחֲסִי־עֹֽז׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יִמָּ֣לֵא פִ֭י תְּהִלָּתֶ֑ךָ כָּל־הַ֝יּ֗וֹם תִּפְאַרְתֶּֽךָ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אַֽל־תַּ֭שְׁלִיכֵנִי לְעֵ֣ת זִקְנָ֑ה כִּכְל֥וֹת כֹּ֝חִ֗י אַֽל־תַּעַזְבֵֽנִי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּֽי־אָמְר֣וּ אוֹיְבַ֣י לִ֑י וְשֹׁמְרֵ֥י נַ֝פְשִׁ֗י נוֹעֲצ֥וּ יַחְדָּֽו׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לֵ֭אמֹר אֱלֹהִ֣ים עֲזָב֑וֹ רִֽדְפ֥וּ וְ֝תִפְשׂ֗וּהוּ כִּי־אֵ֥ין מַצִּֽיל׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֱ֭לֹהִים אַל־תִּרְחַ֣ק מִמֶּ֑נִּי אֱ֝לֹהַ֗י לְעֶזְרָ֥תִי <font color="brown">חישה</font> <font color="blue">חֽוּשָׁה׃</font> </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;יֵבֹ֣שׁוּ יִכְלוּ֮ שֹׂטְנֵ֪י נַ֫פְשִׁ֥י יַֽעֲט֣וּ חֶ֭רְפָּה וּכְלִמָּ֑ה מְ֝בַקְשֵׁ֗י רָעָתִֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַ֭אֲנִי תָּמִ֣יד אֲיַחֵ֑ל וְ֝הוֹסַפְתִּ֗י עַל־כָּל־תְּהִלָּתֶֽךָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;פִּ֤י׀ יְסַפֵּ֬ר צִדְקָתֶ֗ךָ כָּל־הַיּ֥וֹם תְּשׁוּעָתֶ֑ךָ כִּ֤י לֹ֖א יָדַ֣עְתִּי סְפֹרֽוֹת׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אָב֗וֹא בִּ֭גְבֻרוֹת אֲדֹנָ֣י יְהוִ֑ה אַזְכִּ֖יר צִדְקָתְךָ֣ לְבַדֶּֽךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֱ‍ֽלֹהִ֗ים לִמַּדְתַּ֥נִי מִנְּעוּרָ֑י וְעַד־הֵ֝֗נָּה אַגִּ֥יד נִפְלְאוֹתֶֽיךָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְגַ֤ם עַד־זִקְנָ֨ה׀ וְשֵׂיבָה֮ אֱלֹהִ֪ים אַֽל־תַּעַ֫זְבֵ֥נִי עַד־אַגִּ֣יד זְרוֹעֲךָ֣ לְד֑וֹר לְכָל־יָ֝ב֗וֹא גְּבוּרָתֶֽךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְצִדְקָתְךָ֥ אֱלֹהִ֗ים עַד־מָ֫ר֥וֹם אֲשֶׁר־עָשִׂ֥יתָ גְדֹל֑וֹת אֱ֝לֹהִ֗ים מִ֣י כָמֽוֹךָ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אֲשֶׁ֤ר <font color="brown">הראיתנו</font> <font color="blue">הִרְאִיתַ֨נִי׀</font> צָר֥וֹת רַבּ֗וֹת וְרָ֫ע֥וֹת תָּשׁ֥וּב <font color="brown">תחיינו</font> <font color="blue">תְּחַיֵּ֑ינִי</font> וּֽמִתְּהֹמ֥וֹת הָ֝אָ֗רֶץ תָּשׁ֥וּב תַּעֲלֵֽנִי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;תֶּ֤רֶב׀ גְּֽדֻלָּתִ֗י וְתִסֹּ֥ב תְּֽנַחֲמֵֽנִי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;גַּם־אֲנִ֤י׀ אוֹדְךָ֣ בִכְלִי־נֶבֶל֮ אֲמִתְּךָ֪ אֱלֹ֫הָ֥י אֲזַמְּרָ֣ה לְךָ֣ בְכִנּ֑וֹר קְ֝ד֗וֹשׁ יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;תְּרַנֵּ֣נָּ֣ה שְׂ֭פָתַי כִּ֣י אֲזַמְּרָה־לָּ֑ךְ וְ֝נַפְשִׁ֗י אֲשֶׁ֣ר פָּדִֽיתָ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;גַּם־לְשׁוֹנִ֗י כָּל־הַ֭יּוֹם תֶּהְגֶּ֣ה צִדְקָתֶ֑ךָ כִּי־בֹ֥שׁוּ כִֽי־חָ֝פְר֗וּ מְבַקְשֵׁ֥י רָעָתִֽי׃ </P>
</TD>
<TD WIDTH="50%">
<P>1&nbsp;b&#601;&#x1E35;&#257;-y&#601;hw&acirc; &#x1E25;&#257;s&icirc;&#x1E6F;&icirc; &#8217;al-&#8217;&#275;&#x1E07;w&#333;&#353;&acirc; l&#601;&#8216;w&#333;l&#257;m: </P>
<P>2&nbsp;b&#601;&#x1E63;i&#x1E0F;&#601;q&#257;&#x1E6F;&#601;&#x1E35;&#257; ta&#x1E63;&#x1E63;&icirc;l&#275;n&icirc; &ucirc;&#x1E6F;&#601;fall&#601;&#x1E6D;&#275;n&icirc; ha&#x1E6D;&#x1E6D;&#275;h-&#8217;&#275;lay &#8217;&#257;z&#601;n&#601;&#x1E35;&#257; w&#601;hw&#333;&#353;&icirc;&#8216;&#275;n&icirc;: </P>
<P>3&nbsp;h&#277;y&#275;h l&icirc;| l&#601;&#x1E63;&ucirc;r m&#257;&#8216;w&#333;n l&#257;&#x1E07;w&#333;&#8217; t&#257;m&icirc;&#x1E0F; &#x1E63;i&ucirc;&icirc;&#x1E6F;&#257; l&#601;hw&#333;&#353;&icirc;&#8216;&#275;n&icirc; k&icirc;-sal&#601;&#8216;&icirc; &ucirc;m&#601;&#x1E63;&ucirc;&#x1E0F;&#257;&#x1E6F;&icirc; &#8217;&#257;t&acirc;: </P>
<P>4&nbsp;&#8217;&#277;&#x200D;l&#333;hay pall&#601;&#x1E6D;&#275;n&icirc; m&icirc;ya&#x1E0F; r&#257;&#353;&#257;&#8216; mikaf m&#601;&#8216;a&ucirc;&#275;l w&#601;&#x1E25;w&#333;m&#275;&#x1E63;:<font color="red"><sup>1</font></sup> </P>
<P>5&nbsp;k&icirc;-&#8217;at&acirc; &#x1E6F;iq&#601;w&#257;&#x1E6F;&icirc; &#8217;&#259;&#x1E0F;&#333;n&#257;y y&#601;hwih mi&#x1E07;&#601;&#x1E6D;<sup>a</sup>&#x1E25;&icirc; minn&#601;&#8216;&ucirc;r&#257;y: </P>
<P>6&nbsp;&#8216;&#257;ley&#x1E35;&#257;| nis&#601;ma&#x1E35;&#601;t&icirc; mibe&#x1E6D;en mimm&#601;&#8216;&ecirc; &#8217;imm&icirc; &#8217;at&acirc; &#x1E21;w&#333;z&icirc; b&#601;&#x1E35;&#257; &#x1E6F;&#601;hill&#257;&#x1E6F;&icirc; &#x1E6F;&#257;m&icirc;&#x1E0F;: </P>
<P>7&nbsp;k&#601;mw&#333;f&#275;&#x1E6F; h&#257;y&icirc;&#x1E6F;&icirc; l&#601;rab&icirc;m w&#601;&#8217;at&acirc; m<sup>a</sup>&#x1E25;&#259;s&icirc;-&#8216;&#333;z: </P>
<P>8&nbsp;yimm&#257;l&#275;&#8217; f&icirc; t&#601;hill&#257;&#x1E6F;e&#x1E35;&#257; k&#257;l-hayyw&#333;m tif&#601;&#8217;ar&#601;te&#x1E35;&#257;: </P>
<P>9&nbsp;&#8217;al-ta&#353;&#601;l&icirc;&#x1E35;&#275;n&icirc; l&#601;&#8216;&#275;&#x1E6F; ziq&#601;n&acirc; ki&#x1E35;&#601;lw&#333;&#x1E6F; k&#333;&#x1E25;&icirc; &#8217;al-t<sup>a</sup>&#8216;az&#601;&#x1E07;&#275;n&icirc;: </P>
<P>10&nbsp;k&icirc;-&#8217;&#257;m&#601;r&ucirc; &#8217;w&#333;y&#601;&#x1E07;ay l&icirc; w&#601;&#353;&#333;m&#601;r&ecirc; naf&#601;&#353;&icirc; nw&#333;&#8216;&#259;&#x1E63;&ucirc; y<sup>a</sup>&#x1E25;&#601;d&#257;w: </P>
<P>11&nbsp;l&#275;&#8217;m&#333;r &#8217;&#277;l&#333;h&icirc;m &#8216;&#259;z&#257;&#x1E07;w&#333; ri&#x1E0F;&#601;f&ucirc; w&#601;&#x1E6F;if&#601;&#347;&ucirc;h&ucirc; k&icirc;-&#8217;&ecirc;n ma&#x1E63;&#x1E63;&icirc;l: </P>
<P>12&nbsp;&#8217;&#277;l&#333;h&icirc;m &#8217;al-tir&#601;&#x1E25;aq mimmenn&icirc; &#8217;&#277;l&#333;hay l&#601;&#8216;ez&#601;r&#257;&#x1E6F;&icirc; <font color="brown">&#x1E25;&icirc;&#353;&acirc;</font> <font color="blue">&#x1E25;&ucirc;&#353;&acirc;:</font> </P>
<P>13&nbsp;y&#275;&#x1E07;&#333;&#353;&ucirc; yi&#x1E35;&#601;l&ucirc; &#347;&#333;&#x1E6D;&#601;n&ecirc; naf&#601;&#353;&icirc; y<sup>a</sup>&#8216;&#259;&#x1E6D;&ucirc; &#x1E25;er&#601;p&acirc; &ucirc;&#x1E35;&#601;limm&acirc; m&#601;&#x1E07;aq&#601;&#353;&ecirc; r&#257;&#8216;&#257;&#x1E6F;&icirc;: </P>
<P>14&nbsp;wa&#8217;&#259;n&icirc; t&#257;m&icirc;&#x1E0F; &#8217;&#259;y<sup>a</sup>&#x1E25;&#275;l w&#601;hw&#333;saf&#601;t&icirc; &#8216;al-k&#257;l-t&#601;hill&#257;&#x1E6F;e&#x1E35;&#257;: </P>
<P>15&nbsp;p&icirc;| y&#601;sap&#275;r &#x1E63;i&#x1E0F;&#601;q&#257;&#x1E6F;e&#x1E35;&#257; k&#257;l-hayyw&#333;m t&#601;&#353;&ucirc;&#8216;&#257;&#x1E6F;e&#x1E35;&#257; k&icirc; l&#333;&#8217; y&#257;&#x1E0F;<sup>a</sup>&#8216;&#601;t&icirc; s&#601;f&#333;rw&#333;&#x1E6F;: </P>
<P>16&nbsp;&#8217;&#257;&#x1E07;w&#333;&#8217; bi&#x1E21;&#601;&#x1E07;urw&#333;&#x1E6F; &#8217;&#259;&#x1E0F;&#333;n&#257;y y&#601;hwih &#8217;az&#601;k&icirc;r &#x1E63;i&#x1E0F;&#601;q&#257;&#x1E6F;&#601;&#x1E35;&#257; l&#601;&#x1E07;ade&#x1E35;&#257;: </P>
<P>17&nbsp;&#8217;&#277;&#x200D;l&#333;h&icirc;m limma&#x1E0F;&#601;tan&icirc; minn&#601;&#8216;&ucirc;r&#257;y w&#601;&#8216;a&#x1E0F;-h&#275;nn&acirc; &#8217;ag&icirc;&#x1E0F; nif&#601;l&#601;&#8217;w&#333;&#x1E6F;ey&#x1E35;&#257;: </P>
<P>18&nbsp;w&#601;&#x1E21;am &#8216;a&#x1E0F;-ziq&#601;n&acirc;| w&#601;&#347;&ecirc;&#x1E07;&acirc; &#8217;&#277;l&#333;h&icirc;m &#8217;al-t<sup>a</sup>&#8216;az&#601;&#x1E07;&#275;n&icirc; &#8216;a&#x1E0F;-&#8217;ag&icirc;&#x1E0F; z&#601;rw&#333;&#8216;&#259;&#x1E35;&#257; l&#601;&#x1E0F;w&#333;r l&#601;&#x1E35;&#257;l-y&#257;&#x1E07;w&#333;&#8217; g&#601;&#x1E07;&ucirc;r&#257;&#x1E6F;e&#x1E35;&#257;: </P>
<P>19&nbsp;w&#601;&#x1E63;i&#x1E0F;&#601;q&#257;&#x1E6F;&#601;&#x1E35;&#257; &#8217;&#277;l&#333;h&icirc;m &#8216;a&#x1E0F;-m&#257;rw&#333;m &#8217;&#259;&#353;er-&#8216;&#257;&#347;&icirc;&#x1E6F;&#257; &#x1E21;&#601;&#x1E0F;&#333;lw&#333;&#x1E6F; &#8217;&#277;l&#333;h&icirc;m m&icirc; &#x1E35;&#257;mw&#333;&#x1E35;&#257;: </P>
<P>20&nbsp;&#8217;&#259;&#353;er <font color="brown">hir&#601;&#8217;&icirc;&#x1E6F;an&ucirc;</font> <font color="blue">hir&#601;&#8217;&icirc;&#x1E6F;an&icirc;|</font> &#x1E63;&#257;rw&#333;&#x1E6F; rabw&#333;&#x1E6F; w&#601;r&#257;&#8216;w&#333;&#x1E6F; t&#257;&#353;&ucirc;&#x1E07; <font color="brown">t&#601;&#x1E25;ayy&ecirc;n&ucirc;</font> <font color="blue">t&#601;&#x1E25;ayy&ecirc;n&icirc;</font> &ucirc;mit&#601;h&#333;mw&#333;&#x1E6F; h&#257;&#8217;&#257;re&#x1E63; t&#257;&#353;&ucirc;&#x1E07; t<sup>a</sup>&#8216;&#259;l&#275;n&icirc;: </P>
<P>21&nbsp;tere&#x1E07;| g&#601;&#x1E0F;ull&#257;&#x1E6F;&icirc; w&#601;&#x1E6F;iss&#333;&#x1E07; t&#601;n<sup>a</sup>&#x1E25;&#259;m&#275;n&icirc;: </P>
<P>22&nbsp;gam-&#8217;&#259;n&icirc;| &#8217;w&#333;&#x1E0F;&#601;&#x1E35;&#257; &#x1E07;i&#x1E35;&#601;l&icirc;-ne&#x1E07;el &#8217;&#259;mit&#601;&#x1E35;&#257; &#8217;&#277;l&#333;h&#257;y &#8217;&#259;zamm&#601;r&acirc; l&#601;&#x1E35;&#257; &#x1E07;&#601;&#x1E35;innw&#333;r q&#601;&#x1E0F;w&#333;&#353; yi&#347;&#601;r&#257;&#8217;&#275;l: </P>
<P>23&nbsp;t&#601;rann&#275;nn&acirc; &#347;&#601;f&#257;&#x1E6F;ay k&icirc; &#8217;&#259;zamm&#601;r&acirc;-ll&#257;&#x1E35;&#601; w&#601;naf&#601;&#353;&icirc; &#8217;&#259;&#353;er p&#257;&#x1E0F;&icirc;&#x1E6F;&#257;: </P>
<P>24&nbsp;gam-l&#601;&#353;w&#333;n&icirc; k&#257;l-hayyw&#333;m teh&#601;geh &#x1E63;i&#x1E0F;&#601;q&#257;&#x1E6F;e&#x1E35;&#257; k&icirc;-&#x1E07;&#333;&#353;&ucirc; &#x1E35;&icirc;-&#x1E25;&#257;f&#601;r&ucirc; m&#601;&#x1E07;aq&#601;&#353;&ecirc; r&#257;&#8216;&#257;&#x1E6F;&icirc;: </P>
</TD>
</TABLE>
<P><HR>
<CENTER>
<A HREF="psa072">Next: Psalms (Tehilim) Chapter 72</A></CENTER>
</BODY>
</HTML>
