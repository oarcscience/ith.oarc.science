[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/deu029)  [KJV](../kjv/deu029)  [Sep](../sep/deu029) 
[Vul](../vul/deu029)   
  
[Deuteronomy (Devarim) Index](deu)  
  [Previous](deu028)  [Next](deu030) 

------------------------------------------------------------------------

### Tanach (Hebrew): Deuteronomy (Devarim) Chapter 29

‎<span id="001">1</span> ‏וַיִּקְרָ֥א מֹשֶׁ֛ה אֶל־כָּל־יִשְׂרָאֵ֖ל
וַיֹּ֣אמֶר אֲלֵהֶ֑ם אַתֶּ֣ם רְאִיתֶ֗ם אֵ֣ת כָּל־אֲשֶׁר֩ עָשָׂ֨ה יְהוָ֤ה
לְעֵֽינֵיכֶם֙ בְּאֶ֣רֶץ מִצְרַ֔יִם לְפַרְעֹ֥ה וּלְכָל־עֲבָדָ֖יו
וּלְכָל־אַרְצֽוֹ׃

‎<span id="002">2</span> ‏הַמַּסּוֹת֙ הַגְּדֹלֹ֔ת אֲשֶׁ֥ר רָא֖וּ
עֵינֶ֑יךָ הָאֹתֹ֧ת וְהַמֹּפְתִ֛ים הַגְּדֹלִ֖ים הָהֵֽם׃

‎<span id="003">3</span> ‏וְלֹֽא־נָתַן֩ יְהוָ֨ה<sup>3</sup> לָכֶ֥ם לֵב֙
לָדַ֔עַת וְעֵינַ֥יִם לִרְא֖וֹת וְאָזְנַ֣יִם לִשְׁמֹ֑עַ עַ֖ד הַיּ֥וֹם
הַזֶּֽה׃

‎<span id="004">4</span> ‏וָאוֹלֵ֥ךְ אֶתְכֶ֛ם אַרְבָּעִ֥ים שָׁנָ֖ה
בַּמִּדְבָּ֑ר לֹֽא־בָל֤וּ שַׂלְמֹֽתֵיכֶם֙ מֵעֲלֵיכֶ֔ם וְנַֽעַלְךָ֥
לֹֽא־בָלְתָ֖ה מֵעַ֥ל רַגְלֶֽךָ׃

‎<span id="005">5</span> ‏לֶ֚חֶם לֹ֣א אֲכַלְתֶּ֔ם וְיַ֥יִן וְשֵׁכָ֖ר
לֹ֣א שְׁתִיתֶ֑ם לְמַ֙עַן֙ תֵּֽדְע֔וּ כִּ֛י אֲנִ֥י יְהוָ֖ה אֱלֹהֵיכֶֽם׃

‎<span id="006">6</span> ‏וַתָּבֹ֖אוּ אֶל־הַמָּק֣וֹם הַזֶּ֑ה וַיֵּצֵ֣א
סִיחֹ֣ן מֶֽלֶךְ־חֶ֠שְׁבּוֹן וְע֨וֹג מֶֽלֶךְ־הַבָּשָׁ֧ן לִקְרָאתֵ֛נוּ
לַמִּלְחָמָ֖ה וַנַּכֵּֽם׃

‎<span id="007">7</span> ‏וַנִּקַּח֙ אֶת־אַרְצָ֔ם וַנִּתְּנָ֣הּ
לְנַחֲלָ֔ה לָרֽאוּבֵנִ֖י וְלַגָּדִ֑י וְלַחֲצִ֖י שֵׁ֥בֶט הַֽמְנַשִּֽׁי׃

‎<span id="008">8</span> ‏וּשְׁמַרְתֶּ֗ם אֶת־דִּבְרֵי֙ הַבְּרִ֣ית
הַזֹּ֔את וַעֲשִׂיתֶ֖ם אֹתָ֑ם לְמַ֣עַן תַּשְׂכִּ֔ילוּ אֵ֖ת כָּל־אֲשֶׁ֥ר
תַּעֲשֽׂוּן׃ פ

‎<span id="009">9</span> ‏אַתֶּ֨ם נִצָּבִ֤ים הַיּוֹם֙ כֻּלְּכֶ֔ם
לִפְנֵ֖י יְהוָ֣ה אֱלֹהֵיכֶ֑ם רָאשֵׁיכֶ֣ם שִׁבְטֵיכֶ֗ם זִקְנֵיכֶם֙
וְשֹׁ֣טְרֵיכֶ֔ם כֹּ֖ל אִ֥ישׁ יִשְׂרָאֵֽל׃

‎<span id="010">10</span> ‏טַפְּכֶ֣ם נְשֵׁיכֶ֔ם וְגֵ֣רְךָ֔ אֲשֶׁ֖ר
בְּקֶ֣רֶב מַחֲנֶ֑יךָ מֵחֹטֵ֣ב עֵצֶ֔יךָ עַ֖ד שֹׁאֵ֥ב מֵימֶֽיךָ׃

‎<span id="011">11</span> ‏לְעָבְרְךָ֗ בִּבְרִ֛ית יְהוָ֥ה אֱלֹהֶ֖יךָ
וּבְאָלָת֑וֹ אֲשֶׁר֙ יְהוָ֣ה אֱלֹהֶ֔יךָ כֹּרֵ֥ת עִמְּךָ֖ הַיּֽוֹם׃

‎<span id="012">12</span> ‏לְמַ֣עַן הָקִֽים־אֹתְךָ֩ הַיּ֨וֹם׀ ל֜וֹ
לְעָ֗ם וְה֤וּא יִֽהְיֶה־לְּךָ֙ לֵֽאלֹהִ֔ים כַּאֲשֶׁ֖ר דִּבֶּר־לָ֑ךְ
וְכַאֲשֶׁ֤ר נִשְׁבַּע֙ לַאֲבֹתֶ֔יךָ לְאַבְרָהָ֥ם לְיִצְחָ֖ק
וּֽלְיַעֲקֹֽב׃

‎<span id="013">13</span> ‏וְלֹ֥א אִתְּכֶ֖ם לְבַדְּכֶ֑ם אָנֹכִ֗י כֹּרֵת֙
אֶת־הַבְּרִ֣ית הַזֹּ֔את וְאֶת־הָאָלָ֖ה הַזֹּֽאת׃

‎<span id="014">14</span> ‏כִּי֩ אֶת־אֲשֶׁ֨ר יֶשְׁנ֜וֹ פֹּ֗ה עִמָּ֙נוּ֙
עֹמֵ֣ד הַיּ֔וֹם לִפְנֵ֖י יְהוָ֣ה אֱלֹהֵ֑ינוּ וְאֵ֨ת אֲשֶׁ֥ר אֵינֶ֛נּוּ
פֹּ֖ה עִמָּ֥נוּ הַיּֽוֹם׃

‎<span id="015">15</span> ‏כִּֽי־אַתֶּ֣ם יְדַעְתֶּ֔ם אֵ֥ת
אֲשֶׁר־יָשַׁ֖בְנוּ בְּאֶ֣רֶץ מִצְרָ֑יִם וְאֵ֧ת אֲשֶׁר־עָבַ֛רְנוּ
בְּקֶ֥רֶב הַגּוֹיִ֖ם אֲשֶׁ֥ר עֲבַרְתֶּֽם׃

‎<span id="016">16</span> ‏וַתִּרְאוּ֙ אֶת־שִׁקּ֣וּצֵיהֶ֔ם וְאֵ֖ת
גִּלֻּלֵיהֶ֑ם עֵ֣ץ וָאֶ֔בֶן כֶּ֥סֶף וְזָהָ֖ב אֲשֶׁ֥ר עִמָּהֶֽם׃

‎<span id="017">17</span> ‏פֶּן־יֵ֣שׁ בָּ֠כֶם אִ֣ישׁ אוֹ־אִשָּׁ֞ה א֧וֹ
מִשְׁפָּחָ֣ה אוֹ־שֵׁ֗בֶט אֲשֶׁר֩ לְבָב֨וֹ פֹנֶ֤ה הַיּוֹם֙ מֵעִם֙ יְהוָ֣ה
אֱלֹהֵ֔ינוּ לָלֶ֣כֶת לַעֲבֹ֔ד אֶת־אֱלֹהֵ֖י הַגּוֹיִ֣ם הָהֵ֑ם פֶּן־יֵ֣שׁ
בָּכֶ֗ם שֹׁ֛רֶשׁ פֹּרֶ֥ה רֹ֖אשׁ וְלַעֲנָֽה׃

‎<span id="018">18</span> ‏וְהָיָ֡ה בְּשָׁמְעוֹ֩ אֶת־דִּבְרֵ֨י הָֽאָלָ֜ה
הַזֹּ֗את וְהִתְבָּרֵ֨ךְ בִּלְבָב֤וֹ לֵאמֹר֙ שָׁל֣וֹם יִֽהְיֶה־לִּ֔י
כִּ֛י בִּשְׁרִר֥וּת לִבִּ֖י אֵלֵ֑ךְ לְמַ֛עַן סְפ֥וֹת הָרָוָ֖ה
אֶת־הַצְּמֵאָֽה׃

‎<span id="019">19</span> ‏לֹא־יֹאבֶ֣ה יְהוָה֮ סְלֹ֣חַֽ לוֹ֒ כִּ֣י אָ֠ז
יֶעְשַׁ֨ן אַף־יְהוָ֤ה וְקִנְאָתוֹ֙ בָּאִ֣ישׁ הַה֔וּא וְרָ֤בְצָה בּוֹ֙
כָּל־הָ֣אָלָ֔ה הַכְּתוּבָ֖ה בַּסֵּ֣פֶר הַזֶּ֑ה וּמָחָ֤ה יְהוָה֙
אֶת־שְׁמ֔וֹ מִתַּ֖חַת הַשָּׁמָֽיִם׃

‎<span id="020">20</span> ‏וְהִבְדִּיל֤וֹ יְהוָה֙ לְרָעָ֔ה מִכֹּ֖ל
שִׁבְטֵ֣י יִשְׂרָאֵ֑ל כְּכֹל֙ אָל֣וֹת הַבְּרִ֔ית הַכְּתוּבָ֕ה בְּסֵ֥פֶר
הַתּוֹרָ֖ה הַזֶּֽה׃

‎<span id="021">21</span> ‏וְאָמַ֞ר הַדּ֣וֹר הָֽאַחֲר֗וֹן בְּנֵיכֶם֙
אֲשֶׁ֤ר יָק֙וּמוּ֙ מֵאַ֣חֲרֵיכֶ֔ם וְהַ֨נָּכְרִ֔י אֲשֶׁ֥ר יָבֹ֖א מֵאֶ֣רֶץ
רְחוֹקָ֑ה וְ֠רָאוּ אֶת־מַכּ֞וֹת הָאָ֤רֶץ הַהִוא֙ וְאֶת־תַּ֣חֲלֻאֶ֔יהָ
אֲשֶׁר־חִלָּ֥ה יְהוָ֖ה בָּֽהּ׃

‎<span id="022">22</span> ‏גָּפְרִ֣ית וָמֶלַח֮ שְׂרֵפָ֣ה כָל־אַרְצָהּ֒
לֹ֤א תִזָּרַע֙ וְלֹ֣א תַצְמִ֔חַ וְלֹֽא־יַעֲלֶ֥ה בָ֖הּ כָּל־עֵ֑שֶׂב
כְּֽמַהְפֵּכַ֞ת סְדֹ֤ם וַעֲמֹרָה֙ אַדְמָ֣ה וצביים וּצְבוֹיִ֔ם אֲשֶׁר֙
הָפַ֣ךְ יְהוָ֔ה בְּאַפּ֖וֹ וּבַחֲמָתֽוֹ׃

‎<span id="023">23</span> ‏וְאָֽמְרוּ֙ כָּל־הַגּוֹיִ֔ם עַל־מֶ֨ה עָשָׂ֧ה
יְהוָ֛ה כָּ֖כָה לָאָ֣רֶץ הַזֹּ֑את מֶ֥ה חֳרִ֛י הָאַ֥ף הַגָּד֖וֹל הַזֶּֽה׃

‎<span id="024">24</span> ‏וְאָ֣מְר֔וּ עַ֚ל אֲשֶׁ֣ר עָֽזְב֔וּ
אֶת־בְּרִ֥ית יְהוָ֖ה אֱלֹהֵ֣י אֲבֹתָ֑ם אֲשֶׁר֙ כָּרַ֣ת עִמָּ֔ם
בְּהוֹצִיא֥וֹ אֹתָ֖ם מֵאֶ֥רֶץ מִצְרָֽיִם׃

‎<span id="025">25</span> ‏וַיֵּלְכ֗וּ וַיַּֽעַבְדוּ֙ אֱלֹהִ֣ים
אֲחֵרִ֔ים וַיִּֽשְׁתַּחֲוּ֖וּ<sup>1</sup> לָהֶ֑ם אֱלֹהִים֙ אֲשֶׁ֣ר
לֹֽא־יְדָע֔וּם וְלֹ֥א חָלַ֖ק לָהֶֽם׃

‎<span id="026">26</span> ‏וַיִּֽחַר־אַ֥ף יְהוָ֖ה בָּאָ֣רֶץ הַהִ֑וא
לְהָבִ֤יא עָלֶ֙יהָ֙ אֶת־כָּל־הַקְּלָלָ֔ה הַכְּתוּבָ֖ה בַּסֵּ֥פֶר
הַזֶּֽה׃

‎<span id="027">27</span> ‏וַיִּתְּשֵׁ֤ם יְהוָה֙ מֵעַ֣ל אַדְמָתָ֔ם
בְּאַ֥ף וּבְחֵמָ֖ה וּבְקֶ֣צֶף גָּד֑וֹל וַיַּשְׁלִכֵ֛ם אֶל־אֶ֥רֶץ
אַחֶ֖רֶת כַּיּ֥וֹם הַזֶּֽה׃

‎<span id="028">28</span> ‏הַ֨נִּסְתָּרֹ֔ת לַיהוָ֖ה אֱלֹהֵ֑ינוּ
וְהַנִּגְלֹ֞ת לָ֤ׅנׅוּׅ<sup>4</sup> וּׅלְׅבָׅנֵׅ֙יׅנׅוּׅ֙<sup>4</sup>
עַד־עוֹלָ֔ם לַעֲשׂ֕וֹת אֶת־כָּל־דִּבְרֵ֖י הַתּוֹרָ֥ה הַזֹּֽאת׃ ס

1 wayyiqərā’ mōšeh ’el-kāl-yiśərā’ēl wayyō’mer ’ălēhem ’atem rə’îṯem ’ēṯ
kāl-’ăšer ‘āśâ yəhwâ lə‘ênêḵem bə’ereṣ miṣərayim ləfarə‘ōh
ûləḵāl-‘ăḇāḏāyw ûləḵāl-’arəṣwō:

2 hammasswōṯ hagəḏōlōṯ ’ăšer rā’û ‘êneyḵā hā’ōṯōṯ wəhammōfəṯîm hagəḏōlîm
hâēm:

3 wəlō’-nāṯan yəhwâ<sup>3</sup> lāḵem lēḇ lāḏ<sup>a</sup>‘aṯ wə‘ênayim
lirə’wōṯ wə’āzənayim lišəmō‘a ‘aḏ hayywōm hazzeh:

4 wā’wōlēḵə ’eṯəḵem ’arəbā‘îm šānâ bammiḏəbār lō’-ḇālû śaləmōṯêḵem
mē‘ălêḵem wən<sup>a</sup>‘aləḵā lō’-ḇāləṯâ mē‘al raḡəleḵā:

5 leḥem lō’ ’ăḵalətem wəyayin wəšēḵār lō’ šəṯîṯem ləm<sup>a</sup>‘an
tēḏə‘û kî ’ănî yəhwâ ’ĕlōhêḵem:

6 watāḇō’û ’el-hammāqwōm hazzeh wayyēṣē’ sîḥōn meleḵə-ḥešəbwōn wə‘wōḡ
meleḵə-habāšān liqərā’ṯēnû lammiləḥāmâ wannakēm:

7 wanniqq<sup>a</sup>ḥ ’eṯ-’arəṣām wannitənāh lən<sup>a</sup>ḥălâ
lār’ûḇēnî wəlagāḏî wəl<sup>a</sup>ḥăṣî šēḇeṭ hamənaššî:

8 ûšəmarətem ’eṯ-diḇərê habərîṯ hazzō’ṯ w<sup>a</sup>‘ăśîṯem ’ōṯām
ləm<sup>a</sup>‘an taśəkîlû ’ēṯ kāl-’ăšer t<sup>a</sup>‘ăśûn: f

9 ’atem niṣṣāḇîm hayywōm kulləḵem lifənê yəhwâ ’ĕlōhêḵem rā’šêḵem
šiḇəṭêḵem ziqənêḵem wəšōṭərêḵem kōl ’îš yiśərā’ēl:

10 ṭapəḵem nəšêḵem wəḡērəḵā ’ăšer bəqereḇ m<sup>a</sup>ḥăneyḵā mēḥōṭēḇ
‘ēṣeyḵā ‘aḏ šō’ēḇ mêmeyḵā:

11 lə‘āḇərəḵā biḇərîṯ yəhwâ ’ĕlōheyḵā ûḇə’ālāṯwō ’ăšer yəhwâ ’ĕlōheyḵā
kōrēṯ ‘imməḵā hayywōm:

12 ləm<sup>a</sup>‘an hāqîm-’ōṯəḵā hayywōm\| lwō lə‘ām wəhû’
yihəyeh-lləḵā lē’lōhîm ka’ăšer diber-lāḵə wəḵa’ăšer nišəb<sup>a</sup>‘
la’ăḇōṯeyḵā lə’aḇərâām ləyiṣəḥāq ûləy<sup>a</sup>‘ăqōḇ:

13 wəlō’ ’itəḵem ləḇadəḵem ’ānōḵî kōrēṯ ’eṯ-habərîṯ hazzō’ṯ wə’eṯ-hā’ālâ
hazzō’ṯ:

14 kî ’eṯ-’ăšer yešənwō pōh ‘immānû ‘ōmēḏ hayywōm lifənê yəhwâ ’ĕlōhênû
wə’ēṯ ’ăšer ’ênennû pōh ‘immānû hayywōm:

15 kî-’atem yəḏ<sup>a</sup>‘ətem ’ēṯ ’ăšer-yāšaḇənû bə’ereṣ miṣərāyim
wə’ēṯ ’ăšer-‘āḇarənû bəqereḇ hagwōyim ’ăšer ‘ăḇarətem:

16 watirə’û ’eṯ-šiqqûṣêhem wə’ēṯ gillulêhem ‘ēṣ wā’eḇen kesef wəzâāḇ
’ăšer ‘immâem:

17 pen-yēš bāḵem ’îš ’wō-’iššâ ’wō mišəpāḥâ ’wō-šēḇeṭ ’ăšer ləḇāḇwō
fōneh hayywōm mē‘im yəhwâ ’ĕlōhênû lāleḵeṯ l<sup>a</sup>‘ăḇōḏ ’eṯ-’ĕlōhê
hagwōyim hâēm pen-yēš bāḵem šōreš pōreh rō’š wəl<sup>a</sup>‘ănâ:

18 wəhāyâ bəšāmə‘wō ’eṯ-diḇərê hā’ālâ hazzō’ṯ wəhiṯəbārēḵə biləḇāḇwō
lē’mōr šālwōm yihəyeh-llî kî bišərirûṯ libî ’ēlēḵə ləm<sup>a</sup>‘an
səfwōṯ hārāwâ ’eṯ-haṣṣəmē’â:

19 lō’-yō’ḇeh yəhwâ səlōḥa lwō kî ’āz ye‘əšan ’af-yəhwâ wəqinə’āṯwō
bā’îš hahû’ wərāḇəṣâ bwō kāl-hā’ālâ hakəṯûḇâ bassēfer hazzeh ûmāḥâ yəhwâ
’eṯ-šəmwō mit<sup>a</sup>ḥaṯ haššāmāyim:

20 wəhiḇədîlwō yəhwâ lərā‘â mikōl šiḇəṭê yiśərā’ēl kəḵōl ’ālwōṯ habərîṯ
hakəṯûḇâ bəsēfer hatwōrâ hazzeh:

21 wə’āmar hadwōr hā’<sup>a</sup>ḥărwōn bənêḵem ’ăšer yāqûmû
mē’<sup>a</sup>ḥărêḵem wəhannāḵərî ’ăšer yāḇō’ mē’ereṣ rəḥwōqâ wərā’û
’eṯ-makwōṯ hā’āreṣ hahiw’ wə’eṯ-t<sup>a</sup>ḥălu’eyhā ’ăšer-ḥillâ yəhwâ
bāh:

22 gāfərîṯ wāmel<sup>a</sup>ḥ śərēfâ ḵāl-’arəṣāh lō’ ṯizzār<sup>a</sup>‘
wəlō’ ṯaṣəmiḥa wəlō’-y<sup>a</sup>‘ăleh ḇāh kāl-‘ēśeḇ kəmahəpēḵaṯ səḏōm
w<sup>a</sup>‘ămōrâ ’aḏəmâ ûṣəḇōyîm ûṣəḇwōyim ’ăšer hāfaḵə yəhwâ bə’apwō
ûḇ<sup>a</sup>ḥămāṯwō:

23 wə’āmərû kāl-hagwōyim ‘al-meh ‘āśâ yəhwâ kāḵâ lā’āreṣ hazzō’ṯ meh
ḥŏrî hā’af hagāḏwōl hazzeh:

24 wə’āmərû ‘al ’ăšer ‘āzəḇû ’eṯ-bərîṯ yəhwâ ’ĕlōhê ’ăḇōṯām ’ăšer kāraṯ
‘immām bəhwōṣî’wō ’ōṯām mē’ereṣ miṣərāyim:

25 wayyēləḵû wayy<sup>a</sup>‘aḇəḏû ’ĕlōhîm ’ăḥērîm
wayyišət<sup>a</sup>ḥăûû<sup>1</sup> lâem ’ĕlōhîm ’ăšer lō’-yəḏā‘ûm
wəlō’ ḥālaq lâem:

26 wayyiḥar-’af yəhwâ bā’āreṣ hahiw’ ləhāḇî’ ‘āleyhā ’eṯ-kāl-haqqəlālâ
hakəṯûḇâ bassēfer hazzeh:

27 wayyitəšēm yəhwâ mē‘al ’aḏəmāṯām bə’af ûḇəḥēmâ ûḇəqeṣef gāḏwōl
wayyašəliḵēm ’el-’ereṣ ’<sup>a</sup>ḥereṯ kayywōm hazzeh:

28 hannisətārōṯ layhwâ ’ĕlōhênû wəhanniḡəlōṯ lāׅnׅûׅ<sup>4</sup>
ûׅləׅḇāׅnēׅyׅnׅûׅ<sup>4</sup> ‘aḏ-‘wōlām l<sup>a</sup>‘ăśwōṯ
’eṯ-kāl-diḇərê hatwōrâ hazzō’ṯ: s

------------------------------------------------------------------------

[Next: Deuteronomy (Devarim) Chapter 30](deu030)
