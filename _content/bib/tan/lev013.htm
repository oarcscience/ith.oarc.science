<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 13</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev013">Polyglot</A>&nbsp;
<A HREF="../kjv/lev013">KJV</A>&nbsp;
<A HREF="../sep/lev013">Sep</A>&nbsp;
<A HREF="../vul/lev013">Vul</A>&nbsp;

<BR>
<BR><A HREF="lev">Leviticus (Vayikra) Index</A><BR>
&nbsp;
<A HREF="lev012">Previous</A>&nbsp;
<A HREF="lev014">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 13</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֣ר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אָדָ֗ם כִּֽי־יִהְיֶ֤ה בְעוֹר־בְּשָׂרוֹ֙ שְׂאֵ֤ת אֽוֹ־סַפַּ֙חַת֙ א֣וֹ בַהֶ֔רֶת וְהָיָ֥ה בְעוֹר־בְּשָׂר֖וֹ לְנֶ֣גַע צָרָ֑עַת וְהוּבָא֙ אֶל־אַהֲרֹ֣ן הַכֹּהֵ֔ן א֛וֹ אֶל־אַחַ֥ד מִבָּנָ֖יו הַכֹּהֲנִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְרָאָ֣ה הַכֹּהֵ֣ן אֶת־הַנֶּ֣גַע בְּעֽוֹר־הַ֠בָּשָׂר וְשֵׂעָ֨ר בַּנֶּ֜גַע הָפַ֣ךְ׀ לָבָ֗ן וּמַרְאֵ֤ה הַנֶּ֙גַע֙ עָמֹק֙ מֵע֣וֹר בְּשָׂר֔וֹ נֶ֥גַע צָרַ֖עַת ה֑וּא וְרָאָ֥הוּ הַכֹּהֵ֖ן וְטִמֵּ֥א אֹתֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאִם־בַּהֶרֶת֩ לְבָנָ֨ה הִ֜וא בְּע֣וֹר בְּשָׂר֗וֹ וְעָמֹק֙ אֵין־מַרְאֶ֣הָ מִן־הָע֔וֹר וּשְׂעָרָ֖ה לֹא־הָפַ֣ךְ לָבָ֑ן וְהִסְגִּ֧יר הַכֹּהֵ֛ן אֶת־הַנֶּ֖גַע שִׁבְעַ֥ת יָמִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְרָאָ֣הוּ הַכֹּהֵן֮ בַּיּ֣וֹם הַשְּׁבִיעִי֒ וְהִנֵּ֤ה הַנֶּ֙גַע֙ עָמַ֣ד בְּעֵינָ֔יו לֹֽא־פָשָׂ֥ה הַנֶּ֖גַע בָּע֑וֹר וְהִסְגִּיר֧וֹ הַכֹּהֵ֛ן שִׁבְעַ֥ת יָמִ֖ים שֵׁנִֽית׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְרָאָה֩ הַכֹּהֵ֨ן אֹת֜וֹ בַּיּ֣וֹם הַשְּׁבִיעִי֮ שֵׁנִית֒ וְהִנֵּה֙ כֵּהָ֣ה הַנֶּ֔גַע וְלֹא־פָשָׂ֥ה הַנֶּ֖גַע בָּע֑וֹר וְטִהֲר֤וֹ הַכֹּהֵן֙ מִסְפַּ֣חַת הִ֔יא וְכִבֶּ֥ס בְּגָדָ֖יו וְטָהֵֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאִם־פָּשֹׂ֨ה תִפְשֶׂ֤ה הַמִּסְפַּ֙חַת֙ בָּע֔וֹר אַחֲרֵ֧י הֵרָאֹת֛וֹ אֶל־הַכֹּהֵ֖ן לְטָהֳרָת֑וֹ וְנִרְאָ֥ה שֵׁנִ֖ית אֶל־הַכֹּהֵֽן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְרָאָה֙ הַכֹּהֵ֔ן וְהִנֵּ֛ה פָּשְׂתָ֥ה הַמִּסְפַּ֖חַת בָּע֑וֹר וְטִמְּא֥וֹ הַכֹּהֵ֖ן צָרַ֥עַת הִֽוא׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;נֶ֣גַע צָרַ֔עַת כִּ֥י תִהְיֶ֖ה בְּאָדָ֑ם וְהוּבָ֖א אֶל־הַכֹּהֵֽן׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְרָאָ֣ה הַכֹּהֵ֗ן וְהִנֵּ֤ה שְׂאֵת־לְבָנָה֙ בָּע֔וֹר וְהִ֕יא הָפְכָ֖ה שֵׂעָ֣ר לָבָ֑ן וּמִֽחְיַ֛ת בָּשָׂ֥ר חַ֖י בַּשְׂאֵֽת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;צָרַ֨עַת נוֹשֶׁ֤נֶת הִוא֙ בְּע֣וֹר בְּשָׂר֔וֹ וְטִמְּא֖וֹ הַכֹּהֵ֑ן לֹ֣א יַסְגִּרֶ֔נּוּ כִּ֥י טָמֵ֖א הֽוּא׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאִם־פָּר֨וֹחַ תִּפְרַ֤ח הַצָּרַ֙עַת֙ בָּע֔וֹר וְכִסְּתָ֣ה הַצָּרַ֗עַת אֵ֚ת כָּל־ע֣וֹר הַנֶּ֔גַע מֵרֹאשׁ֖וֹ וְעַד־רַגְלָ֑יו לְכָל־מַרְאֵ֖ה עֵינֵ֥י הַכֹּהֵֽן׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְרָאָ֣ה הַכֹּהֵ֗ן וְהִנֵּ֨ה כִסְּתָ֤ה הַצָּרַ֙עַת֙ אֶת־כָּל־בְּשָׂר֔וֹ וְטִהַ֖ר אֶת־הַנָּ֑גַע כֻּלּ֛וֹ הָפַ֥ךְ לָבָ֖ן טָה֥וֹר הֽוּא׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּבְי֨וֹם הֵרָא֥וֹת בּ֛וֹ בָּשָׂ֥ר חַ֖י יִטְמָֽא׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְרָאָ֧ה הַכֹּהֵ֛ן אֶת־הַבָּשָׂ֥ר הַחַ֖י וְטִמְּא֑וֹ הַבָּשָׂ֥ר הַחַ֛י טָמֵ֥א ה֖וּא צָרַ֥עַת הֽוּא׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;א֣וֹ כִ֥י יָשׁ֛וּב הַבָּשָׂ֥ר הַחַ֖י וְנֶהְפַּ֣ךְ לְלָבָ֑ן וּבָ֖א אֶל־הַכֹּהֵֽן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְרָאָ֙הוּ֙ הַכֹּהֵ֔ן וְהִנֵּ֛ה נֶהְפַּ֥ךְ הַנֶּ֖גַע לְלָבָ֑ן וְטִהַ֧ר הַכֹּהֵ֛ן אֶת־הַנֶּ֖גַע טָה֥וֹר הֽוּא׃ פ</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּבָשָׂ֕ר כִּֽי־יִהְיֶ֥ה בֽוֹ־בְעֹר֖וֹ שְׁחִ֑ין וְנִרְפָּֽא׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְהָיָ֞ה בִּמְק֤וֹם הַשְּׁחִין֙ שְׂאֵ֣ת לְבָנָ֔ה א֥וֹ בַהֶ֖רֶת לְבָנָ֣ה אֲדַמְדָּ֑מֶת וְנִרְאָ֖ה אֶל־הַכֹּהֵֽן׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְרָאָ֣ה הַכֹּהֵ֗ן וְהִנֵּ֤ה מַרְאֶ֙הָ֙ שָׁפָ֣ל מִן־הָע֔וֹר וּשְׂעָרָ֖הּ הָפַ֣ךְ לָבָ֑ן וְטִמְּא֧וֹ הַכֹּהֵ֛ן נֶֽגַע־צָרַ֥עַת הִ֖וא<font color="red"><sup>3</font></sup> בַּשְּׁחִ֥ין פָּרָֽחָה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאִ֣ם׀ יִרְאֶ֣נָּה הַכֹּהֵ֗ן וְהִנֵּ֤ה אֵֽין־בָּהּ֙ שֵׂעָ֣ר לָבָ֔ן וּשְׁפָלָ֥ה אֵינֶ֛נָּה מִן־הָע֖וֹר וְהִ֣יא כֵהָ֑ה וְהִסְגִּיר֥וֹ הַכֹּהֵ֖ן שִׁבְעַ֥ת יָמִֽים׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאִם־פָּשֹׂ֥ה תִפְשֶׂ֖ה בָּע֑וֹר וְטִמֵּ֧א הַכֹּהֵ֛ן אֹת֖וֹ נֶ֥גַע הִֽוא׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְאִם־תַּחְתֶּ֜יהָ תַּעֲמֹ֤ד הַבַּהֶ֙רֶת֙ לֹ֣א פָשָׂ֔תָה צָרֶ֥בֶת הַשְּׁחִ֖ין הִ֑וא וְטִהֲר֖וֹ הַכֹּהֵֽן׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;א֣וֹ בָשָׂ֔ר כִּֽי־יִהְיֶ֥ה בְעֹר֖וֹ מִכְוַת־אֵ֑שׁ וְֽהָיְתָ֞ה מִֽחְיַ֣ת הַמִּכְוָ֗ה בַּהֶ֛רֶת לְבָנָ֥ה אֲדַמְדֶּ֖מֶת א֥וֹ לְבָנָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְרָאָ֣ה אֹתָ֣הּ הַכֹּהֵ֡ן וְהִנֵּ֣ה נֶהְפַּךְ֩ שֵׂעָ֨ר לָבָ֜ן בַּבַּהֶ֗רֶת וּמַרְאֶ֙הָ֙ עָמֹ֣ק מִן־הָע֔וֹר צָרַ֣עַת הִ֔וא בַּמִּכְוָ֖ה פָּרָ֑חָה וְטִמֵּ֤א אֹתוֹ֙ הַכֹּהֵ֔ן נֶ֥גַע צָרַ֖עַת הִֽוא׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְאִ֣ם׀ יִרְאֶ֣נָּה הַכֹּהֵ֗ן וְהִנֵּ֤ה אֵֽין־בַּבֶּהֶ֙רֶת֙ שֵׂעָ֣ר לָבָ֔ן וּשְׁפָלָ֥ה אֵינֶ֛נָּה מִן־הָע֖וֹר וְהִ֣וא כֵהָ֑ה וְהִסְגִּיר֥וֹ הַכֹּהֵ֖ן שִׁבְעַ֥ת יָמִֽים׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְרָאָ֥הוּ הַכֹּהֵ֖ן בַּיּ֣וֹם הַשְּׁבִיעִ֑י אִם־פָּשֹׂ֤ה תִפְשֶׂה֙ בָּע֔וֹר וְטִמֵּ֤א הַכֹּהֵן֙ אֹת֔וֹ נֶ֥גַע צָרַ֖עַת הִֽוא׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְאִם־תַּחְתֶּיהָ֩ תַעֲמֹ֨ד הַבַּהֶ֜רֶת לֹא־פָשְׂתָ֤ה בָעוֹר֙ וְהִ֣וא כֵהָ֔ה שְׂאֵ֥ת הַמִּכְוָ֖ה הִ֑וא וְטִֽהֲרוֹ֙ הַכֹּהֵ֔ן כִּֽי־צָרֶ֥בֶת הַמִּכְוָ֖ה הִֽוא׃ פ</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְאִישׁ֙ א֣וֹ אִשָּׁ֔ה כִּֽי־יִהְיֶ֥ה ב֖וֹ נָ֑גַע בְּרֹ֖אשׁ א֥וֹ בְזָקָֽן׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְרָאָ֨ה הַכֹּהֵ֜ן אֶת־הַנֶּ֗גַע וְהִנֵּ֤ה מַרְאֵ֙הוּ֙ עָמֹ֣ק מִן־הָע֔וֹר וּב֛וֹ שֵׂעָ֥ר צָהֹ֖ב דָּ֑ק וְטִמֵּ֨א אֹת֤וֹ הַכֹּהֵן֙ נֶ֣תֶק ה֔וּא צָרַ֧עַת הָרֹ֛אשׁ א֥וֹ הַזָּקָ֖ן הֽוּא׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְכִֽי־יִרְאֶ֨ה הַכֹּהֵ֜ן אֶת־נֶ֣גַע הַנֶּ֗תֶק וְהִנֵּ֤ה אֵין־מַרְאֵ֙הוּ֙ עָמֹ֣ק מִן־הָע֔וֹר וְשֵׂעָ֥ר שָׁחֹ֖ר אֵ֣ין בּ֑וֹ וְהִסְגִּ֧יר הַכֹּהֵ֛ן אֶת־נֶ֥גַע הַנֶּ֖תֶק שִׁבְעַ֥ת יָמִֽים׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְרָאָ֨ה הַכֹּהֵ֣ן אֶת־הַנֶּגַע֮ בַּיּ֣וֹם הַשְּׁבִיעִי֒ וְהִנֵּה֙ לֹא־פָשָׂ֣ה הַנֶּ֔תֶק וְלֹא־הָ֥יָה ב֖וֹ שֵׂעָ֣ר צָהֹ֑ב וּמַרְאֵ֣ה הַנֶּ֔תֶק אֵ֥ין עָמֹ֖ק מִן־הָעֽוֹר׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְהִ֨תְגַּלָּ֔ח וְאֶת־הַנֶּ֖תֶק לֹ֣א יְגַלֵּ֑חַ וְהִסְגִּ֨יר הַכֹּהֵ֧ן אֶת־הַנֶּ֛תֶק שִׁבְעַ֥ת יָמִ֖ים שֵׁנִֽית׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְרָאָה֩ הַכֹּהֵ֨ן אֶת־הַנֶּ֜תֶק בַּיּ֣וֹם הַשְּׁבִיעִ֗י וְ֠הִנֵּה לֹא־פָשָׂ֤ה הַנֶּ֙תֶק֙ בָּע֔וֹר וּמַרְאֵ֕הוּ אֵינֶ֥נּוּ עָמֹ֖ק מִן־הָע֑וֹר וְטִהַ֤ר אֹתוֹ֙ הַכֹּהֵ֔ן וְכִבֶּ֥ס בְּגָדָ֖יו וְטָהֵֽר׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְאִם־פָּשֹׂ֥ה יִפְשֶׂ֛ה הַנֶּ֖תֶק בָּע֑וֹר אַחֲרֵ֖י טָהֳרָתֽוֹ׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְרָאָ֙הוּ֙ הַכֹּהֵ֔ן וְהִנֵּ֛ה פָּשָׂ֥ה הַנֶּ֖תֶק בָּע֑וֹר לֹֽא־יְבַקֵּ֧ר הַכֹּהֵ֛ן לַשֵּׂעָ֥ר הַצָּהֹ֖ב טָמֵ֥א הֽוּא׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְאִם־בְּעֵינָיו֩ עָמַ֨ד הַנֶּ֜תֶק וְשֵׂעָ֨ר שָׁחֹ֧ר צָֽמַח־בּ֛וֹ נִרְפָּ֥א הַנֶּ֖תֶק טָה֣וֹר ה֑וּא וְטִהֲר֖וֹ הַכֹּהֵֽן׃ ס</P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְאִישׁ֙ אֽוֹ־אִשָּׁ֔ה כִּֽי־יִהְיֶ֥ה בְעוֹר־בְּשָׂרָ֖ם בֶּהָרֹ֑ת בֶּהָרֹ֖ת לְבָנֹֽת׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְרָאָ֣ה הַכֹּהֵ֗ן וְהִנֵּ֧ה בְעוֹר־בְּשָׂרָ֛ם בֶּהָרֹ֖ת כֵּה֣וֹת לְבָנֹ֑ת בֹּ֥הַק ה֛וּא פָּרַ֥ח בָּע֖וֹר טָה֥וֹר הֽוּא׃ ס</P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וְאִ֕ישׁ כִּ֥י יִמָּרֵ֖ט רֹאשׁ֑וֹ קֵרֵ֥חַ ה֖וּא טָה֥וֹר הֽוּא׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְאִם֙ מִפְּאַ֣ת פָּנָ֔יו יִמָּרֵ֖ט רֹאשׁ֑וֹ גִּבֵּ֥חַ ה֖וּא טָה֥וֹר הֽוּא׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וְכִֽי־יִהְיֶ֤ה בַקָּרַ֙חַת֙ א֣וֹ בַגַּבַּ֔חַת נֶ֖גַע לָבָ֣ן אֲדַמְדָּ֑ם צָרַ֤עַת פֹּרַ֙חַת֙ הִ֔וא בְּקָרַחְתּ֖וֹ א֥וֹ בְגַבַּחְתּֽוֹ׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וְרָאָ֨ה אֹת֜וֹ הַכֹּהֵ֗ן וְהִנֵּ֤ה שְׂאֵת־הַנֶּ֙גַע֙ לְבָנָ֣ה אֲדַמְדֶּ֔מֶת בְּקָרַחְתּ֖וֹ א֣וֹ בְגַבַּחְתּ֑וֹ כְּמַרְאֵ֥ה צָרַ֖עַת ע֥וֹר בָּשָֽׂר׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;אִישׁ־צָר֥וּעַ ה֖וּא טָמֵ֣א ה֑וּא טַמֵּ֧א יְטַמְּאֶ֛נּוּ הַכֹּהֵ֖ן בְּרֹאשׁ֥וֹ נִגְעֽוֹ׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וְהַצָּר֜וּעַ אֲשֶׁר־בּ֣וֹ הַנֶּ֗גַע בְּגָדָ֞יו יִהְי֤וּ פְרֻמִים֙ וְרֹאשׁוֹ֙ יִהְיֶ֣ה פָר֔וּעַ וְעַל־שָׂפָ֖ם יַעְטֶ֑ה וְטָמֵ֥א׀ טָמֵ֖א יִקְרָֽא׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;כָּל־יְמֵ֞י אֲשֶׁ֨ר הַנֶּ֥גַע בּ֛וֹ יִטְמָ֖א טָמֵ֣א ה֑וּא בָּדָ֣ד יֵשֵׁ֔ב מִח֥וּץ לַֽמַּחֲנֶ֖ה מוֹשָׁבֽוֹ׃ ס</P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;וְהַבֶּ֕גֶד כִּֽי־יִהְיֶ֥ה ב֖וֹ נֶ֣גַע צָרָ֑עַת בְּבֶ֣גֶד צֶ֔מֶר א֖וֹ בְּבֶ֥גֶד פִּשְׁתִּֽים׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;א֤וֹ בִֽשְׁתִי֙ א֣וֹ בְעֵ֔רֶב לַפִּשְׁתִּ֖ים וְלַצָּ֑מֶר א֣וֹ בְע֔וֹר א֖וֹ בְּכָל־מְלֶ֥אכֶת עֽוֹר׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;וְהָיָ֨ה הַנֶּ֜גַע יְרַקְרַ֣ק׀ א֣וֹ אֲדַמְדָּ֗ם בַּבֶּגֶד֩ א֨וֹ בָע֜וֹר אֽוֹ־בַשְּׁתִ֤י אוֹ־בָעֵ֙רֶב֙ א֣וֹ בְכָל־כְּלִי־ע֔וֹר נֶ֥גַע צָרַ֖עַת ה֑וּא וְהָרְאָ֖ה אֶת־הַכֹּהֵֽן׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;וְרָאָ֥ה הַכֹּהֵ֖ן אֶת־הַנָּ֑גַע וְהִסְגִּ֥יר אֶת־הַנֶּ֖גַע שִׁבְעַ֥ת יָמִֽים׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;וְרָאָ֨ה אֶת־הַנֶּ֜גַע בַּיּ֣וֹם הַשְּׁבִיעִ֗י כִּֽי־פָשָׂ֤ה הַנֶּ֙גַע֙ בַּ֠בֶּגֶד אֽוֹ־בַשְּׁתִ֤י אֽוֹ־בָעֵ֙רֶב֙ א֣וֹ בָע֔וֹר לְכֹ֛ל אֲשֶׁר־יֵעָשֶׂ֥ה הָע֖וֹר לִמְלָאכָ֑ה צָרַ֧עַת מַמְאֶ֛רֶת הַנֶּ֖גַע טָמֵ֥א הֽוּא׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;וְשָׂרַ֨ף אֶת־הַבֶּ֜גֶד א֥וֹ אֶֽת־הַשְּׁתִ֣י׀ א֣וֹ אֶת־הָעֵ֗רֶב בַּצֶּ֙מֶר֙ א֣וֹ בַפִּשְׁתִּ֔ים א֚וֹ אֶת־כָּל־כְּלִ֣י הָע֔וֹר אֲשֶׁר־יִהְיֶ֥ה ב֖וֹ הַנָּ֑גַע כִּֽי־צָרַ֤עַת מַמְאֶ֙רֶת֙ הִ֔וא בָּאֵ֖שׁ תִּשָּׂרֵֽף׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;וְאִם֮ יִרְאֶ֣ה הַכֹּהֵן֒ וְהִנֵּה֙ לֹא־פָשָׂ֣ה הַנֶּ֔גַע בַּבֶּ֕גֶד א֥וֹ בַשְּׁתִ֖י א֣וֹ בָעֵ֑רֶב א֖וֹ בְּכָל־כְּלִי־עֽוֹר׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;וְצִוָּה֙ הַכֹּהֵ֔ן וְכִ֨בְּס֔וּ אֵ֥ת אֲשֶׁר־בּ֖וֹ הַנָּ֑גַע וְהִסְגִּיר֥וֹ שִׁבְעַת־יָמִ֖ים שֵׁנִֽית׃ </P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;וְרָאָ֨ה הַכֹּהֵ֜ן אַחֲרֵ֣י׀ הֻכַּבֵּ֣ס אֶת־הַנֶּ֗גַע וְ֠הִנֵּה לֹֽא־הָפַ֨ךְ הַנֶּ֤גַע אֶת־עֵינוֹ֙ וְהַנֶּ֣גַע לֹֽא־פָשָׂ֔ה טָמֵ֣א ה֔וּא בָּאֵ֖שׁ תִּשְׂרְפֶ֑נּוּ פְּחֶ֣תֶת הִ֔וא בְּקָרַחְתּ֖וֹ א֥וֹ בְגַבַּחְתּֽוֹ׃ </P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;וְאִם֮ רָאָ֣ה הַכֹּהֵן֒ וְהִנֵּה֙ כֵּהָ֣ה הַנֶּ֔גַע אַחֲרֵ֖י הֻכַּבֵּ֣ס אֹת֑וֹ וְקָרַ֣ע אֹת֗וֹ מִן־הַבֶּ֙גֶד֙ א֣וֹ מִן־הָע֔וֹר א֥וֹ מִן־הַשְּׁתִ֖י א֥וֹ מִן־הָעֵֽרֶב׃ </P>
<P ALIGN="RIGHT"><span lang="he">&#8206;<a name="057">57</A>&nbsp;&#8207;וְאִם־תֵּרָאֶ֨ה ע֜וֹד בַּ֠בֶּגֶד אֽוֹ־בַשְּׁתִ֤י אֽוֹ־בָעֵ֙רֶב֙ א֣וֹ בְכָל־כְּלִי־ע֔וֹר פֹּרַ֖חַת הִ֑וא בָּאֵ֣שׁ תִּשְׂרְפֶ֔נּוּ אֵ֥ת אֲשֶׁר־בּ֖וֹ הַנָּֽגַע׃ </P>
<P ALIGN="RIGHT"><span lang="he">&#8206;<a name="058">58</A>&nbsp;&#8207;וְהַבֶּ֡גֶד אֽוֹ־הַשְּׁתִ֨י אוֹ־הָעֵ֜רֶב אֽוֹ־כָל־כְּלִ֤י הָעוֹר֙ אֲשֶׁ֣ר תְּכַבֵּ֔ס וְסָ֥ר מֵהֶ֖ם הַנָּ֑גַע וְכֻבַּ֥ס שֵׁנִ֖ית וְטָהֵֽר׃ </P>
<P ALIGN="RIGHT"><span lang="he">&#8206;<a name="059">59</A>&nbsp;&#8207;זֹ֠את תּוֹרַ֨ת נֶֽגַע־צָרַ֜עַת בֶּ֥גֶד הַצֶּ֣מֶר׀ א֣וֹ הַפִּשְׁתִּ֗ים א֤וֹ הַשְּׁתִי֙ א֣וֹ הָעֵ֔רֶב א֖וֹ כָּל־כְּלִי־ע֑וֹר לְטַהֲר֖וֹ א֥וֹ לְטַמְּאֽוֹ׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh w&#601;&#8217;el-&#8217;ah&#259;r&#333;n l&#275;&#8217;m&#333;r: </P>
<P>2&nbsp;&#8217;&#257;&#x1E0F;&#257;m k&icirc;-yih&#601;yeh &#x1E07;&#601;&#8216;w&#333;r-b&#601;&#347;&#257;rw&#333; &#347;&#601;&#8217;&#275;&#x1E6F; &#8217;w&#333;-sap<sup>a</sup>&#x1E25;a&#x1E6F; &#8217;w&#333; &#x1E07;ahere&#x1E6F; w&#601;h&#257;y&acirc; &#x1E07;&#601;&#8216;w&#333;r-b&#601;&#347;&#257;rw&#333; l&#601;ne&#x1E21;<sup>a</sup>&#8216; &#x1E63;&#257;r&#257;&#8216;a&#x1E6F; w&#601;h&ucirc;&#x1E07;&#257;&#8217; &#8217;el-&#8217;ah&#259;r&#333;n hak&#333;h&#275;n &#8217;w&#333; &#8217;el-&#8217;<sup>a</sup>&#x1E25;a&#x1E0F; mib&#257;n&#257;yw hak&#333;h&#259;n&icirc;m: </P>
<P>3&nbsp;w&#601;r&#257;&#8217;&acirc; hak&#333;h&#275;n &#8217;e&#x1E6F;-hanne&#x1E21;<sup>a</sup>&#8216; b&#601;&#8216;w&#333;r-hab&#257;&#347;&#257;r w&#601;&#347;&#275;&#8216;&#257;r banne&#x1E21;<sup>a</sup>&#8216; h&#257;fa&#x1E35;&#601;| l&#257;&#x1E07;&#257;n &ucirc;mar&#601;&#8217;&#275;h hanne&#x1E21;<sup>a</sup>&#8216; &#8216;&#257;m&#333;q m&#275;&#8216;w&#333;r b&#601;&#347;&#257;rw&#333; ne&#x1E21;<sup>a</sup>&#8216; &#x1E63;&#257;r<sup>a</sup>&#8216;a&#x1E6F; h&ucirc;&#8217; w&#601;r&#257;&#8217;&acirc;&ucirc; hak&#333;h&#275;n w&#601;&#x1E6D;imm&#275;&#8217; &#8217;&#333;&#x1E6F;w&#333;: </P>
<P>4&nbsp;w&#601;&#8217;im-bahere&#x1E6F; l&#601;&#x1E07;&#257;n&acirc; hiw&#8217; b&#601;&#8216;w&#333;r b&#601;&#347;&#257;rw&#333; w&#601;&#8216;&#257;m&#333;q &#8217;&ecirc;n-mar&#601;&#8217;eh&#257; min-h&#257;&#8216;w&#333;r &ucirc;&#347;&#601;&#8216;&#257;r&acirc; l&#333;&#8217;-h&#257;fa&#x1E35;&#601; l&#257;&#x1E07;&#257;n w&#601;his&#601;g&icirc;r hak&#333;h&#275;n &#8217;e&#x1E6F;-hanne&#x1E21;<sup>a</sup>&#8216; &#353;i&#x1E07;&#601;&#8216;a&#x1E6F; y&#257;m&icirc;m: </P>
<P>5&nbsp;w&#601;r&#257;&#8217;&acirc;&ucirc; hak&#333;h&#275;n bayyw&#333;m ha&#353;&#353;&#601;&#x1E07;&icirc;&#8216;&icirc; w&#601;hinn&#275;h hanne&#x1E21;<sup>a</sup>&#8216; &#8216;&#257;ma&#x1E0F; b&#601;&#8216;&ecirc;n&#257;yw l&#333;&#8217;-f&#257;&#347;&acirc; hanne&#x1E21;<sup>a</sup>&#8216; b&#257;&#8216;w&#333;r w&#601;his&#601;g&icirc;rw&#333; hak&#333;h&#275;n &#353;i&#x1E07;&#601;&#8216;a&#x1E6F; y&#257;m&icirc;m &#353;&#275;n&icirc;&#x1E6F;: </P>
<P>6&nbsp;w&#601;r&#257;&#8217;&acirc; hak&#333;h&#275;n &#8217;&#333;&#x1E6F;w&#333; bayyw&#333;m ha&#353;&#353;&#601;&#x1E07;&icirc;&#8216;&icirc; &#353;&#275;n&icirc;&#x1E6F; w&#601;hinn&#275;h k&#275;h&acirc; hanne&#x1E21;<sup>a</sup>&#8216; w&#601;l&#333;&#8217;-f&#257;&#347;&acirc; hanne&#x1E21;<sup>a</sup>&#8216; b&#257;&#8216;w&#333;r w&#601;&#x1E6D;ih&#259;rw&#333; hak&#333;h&#275;n mis&#601;p<sup>a</sup>&#x1E25;a&#x1E6F; h&icirc;&#8217; w&#601;&#x1E35;ibes b&#601;&#x1E21;&#257;&#x1E0F;&#257;yw w&#601;&#x1E6D;&acirc;&#275;r: </P>
<P>7&nbsp;w&#601;&#8217;im-p&#257;&#347;&#333;h &#x1E6F;if&#601;&#347;eh hammis&#601;p<sup>a</sup>&#x1E25;a&#x1E6F; b&#257;&#8216;w&#333;r &#8217;<sup>a</sup>&#x1E25;&#259;r&ecirc; h&#275;r&#257;&#8217;&#333;&#x1E6F;w&#333; &#8217;el-hak&#333;h&#275;n l&#601;&#x1E6D;&acirc;&#335;r&#257;&#x1E6F;w&#333; w&#601;nir&#601;&#8217;&acirc; &#353;&#275;n&icirc;&#x1E6F; &#8217;el-hak&#333;h&#275;n: </P>
<P>8&nbsp;w&#601;r&#257;&#8217;&acirc; hak&#333;h&#275;n w&#601;hinn&#275;h p&#257;&#347;&#601;&#x1E6F;&acirc; hammis&#601;p<sup>a</sup>&#x1E25;a&#x1E6F; b&#257;&#8216;w&#333;r w&#601;&#x1E6D;imm&#601;&#8217;w&#333; hak&#333;h&#275;n &#x1E63;&#257;r<sup>a</sup>&#8216;a&#x1E6F; hiw&#8217;: f</P>
<P>9&nbsp;ne&#x1E21;<sup>a</sup>&#8216; &#x1E63;&#257;r<sup>a</sup>&#8216;a&#x1E6F; k&icirc; &#x1E6F;ih&#601;yeh b&#601;&#8217;&#257;&#x1E0F;&#257;m w&#601;h&ucirc;&#x1E07;&#257;&#8217; &#8217;el-hak&#333;h&#275;n: </P>
<P>10&nbsp;w&#601;r&#257;&#8217;&acirc; hak&#333;h&#275;n w&#601;hinn&#275;h &#347;&#601;&#8217;&#275;&#x1E6F;-l&#601;&#x1E07;&#257;n&acirc; b&#257;&#8216;w&#333;r w&#601;h&icirc;&#8217; h&#257;f&#601;&#x1E35;&acirc; &#347;&#275;&#8216;&#257;r l&#257;&#x1E07;&#257;n &ucirc;mi&#x1E25;&#601;ya&#x1E6F; b&#257;&#347;&#257;r &#x1E25;ay ba&#347;&#601;&#8217;&#275;&#x1E6F;: </P>
<P>11&nbsp;&#x1E63;&#257;r<sup>a</sup>&#8216;a&#x1E6F; nw&#333;&#353;ene&#x1E6F; hiw&#8217; b&#601;&#8216;w&#333;r b&#601;&#347;&#257;rw&#333; w&#601;&#x1E6D;imm&#601;&#8217;w&#333; hak&#333;h&#275;n l&#333;&#8217; yas&#601;girenn&ucirc; k&icirc; &#x1E6D;&#257;m&#275;&#8217; h&ucirc;&#8217;: </P>
<P>12&nbsp;w&#601;&#8217;im-p&#257;rw&#333;&#x1E25;a tif&#601;r<sup>a</sup>&#x1E25; ha&#x1E63;&#x1E63;&#257;r<sup>a</sup>&#8216;a&#x1E6F; b&#257;&#8216;w&#333;r w&#601;&#x1E35;iss&#601;&#x1E6F;&acirc; ha&#x1E63;&#x1E63;&#257;r<sup>a</sup>&#8216;a&#x1E6F; &#8217;&#275;&#x1E6F; k&#257;l-&#8216;w&#333;r hanne&#x1E21;<sup>a</sup>&#8216; m&#275;r&#333;&#8217;&#353;w&#333; w&#601;&#8216;a&#x1E0F;-ra&#x1E21;&#601;l&#257;yw l&#601;&#x1E35;&#257;l-mar&#601;&#8217;&#275;h &#8216;&ecirc;n&ecirc; hak&#333;h&#275;n: </P>
<P>13&nbsp;w&#601;r&#257;&#8217;&acirc; hak&#333;h&#275;n w&#601;hinn&#275;h &#x1E35;iss&#601;&#x1E6F;&acirc; ha&#x1E63;&#x1E63;&#257;r<sup>a</sup>&#8216;a&#x1E6F; &#8217;e&#x1E6F;-k&#257;l-b&#601;&#347;&#257;rw&#333; w&#601;&#x1E6D;ihar &#8217;e&#x1E6F;-hann&#257;&#x1E21;<sup>a</sup>&#8216; kullw&#333; h&#257;fa&#x1E35;&#601; l&#257;&#x1E07;&#257;n &#x1E6D;&acirc;w&#333;r h&ucirc;&#8217;: </P>
<P>14&nbsp;&ucirc;&#x1E07;&#601;yw&#333;m h&#275;r&#257;&#8217;w&#333;&#x1E6F; bw&#333; b&#257;&#347;&#257;r &#x1E25;ay yi&#x1E6D;&#601;m&#257;&#8217;: </P>
<P>15&nbsp;w&#601;r&#257;&#8217;&acirc; hak&#333;h&#275;n &#8217;e&#x1E6F;-hab&#257;&#347;&#257;r h<sup>a</sup>&#x1E25;ay w&#601;&#x1E6D;imm&#601;&#8217;w&#333; hab&#257;&#347;&#257;r h<sup>a</sup>&#x1E25;ay &#x1E6D;&#257;m&#275;&#8217; h&ucirc;&#8217; &#x1E63;&#257;r<sup>a</sup>&#8216;a&#x1E6F; h&ucirc;&#8217;: </P>
<P>16&nbsp;&#8217;w&#333; &#x1E35;&icirc; y&#257;&#353;&ucirc;&#x1E07; hab&#257;&#347;&#257;r h<sup>a</sup>&#x1E25;ay w&#601;neh&#601;pa&#x1E35;&#601; l&#601;l&#257;&#x1E07;&#257;n &ucirc;&#x1E07;&#257;&#8217; &#8217;el-hak&#333;h&#275;n: </P>
<P>17&nbsp;w&#601;r&#257;&#8217;&acirc;&ucirc; hak&#333;h&#275;n w&#601;hinn&#275;h neh&#601;pa&#x1E35;&#601; hanne&#x1E21;<sup>a</sup>&#8216; l&#601;l&#257;&#x1E07;&#257;n w&#601;&#x1E6D;ihar hak&#333;h&#275;n &#8217;e&#x1E6F;-hanne&#x1E21;<sup>a</sup>&#8216; &#x1E6D;&acirc;w&#333;r h&ucirc;&#8217;: f</P>
<P>18&nbsp;&ucirc;&#x1E07;&#257;&#347;&#257;r k&icirc;-yih&#601;yeh &#x1E07;w&#333;-&#x1E07;&#601;&#8216;&#333;rw&#333; &#353;&#601;&#x1E25;&icirc;n w&#601;nir&#601;p&#257;&#8217;: </P>
<P>19&nbsp;w&#601;h&#257;y&acirc; bim&#601;qw&#333;m ha&#353;&#353;&#601;&#x1E25;&icirc;n &#347;&#601;&#8217;&#275;&#x1E6F; l&#601;&#x1E07;&#257;n&acirc; &#8217;w&#333; &#x1E07;ahere&#x1E6F; l&#601;&#x1E07;&#257;n&acirc; &#8217;&#259;&#x1E0F;am&#601;d&#257;me&#x1E6F; w&#601;nir&#601;&#8217;&acirc; &#8217;el-hak&#333;h&#275;n: </P>
<P>20&nbsp;w&#601;r&#257;&#8217;&acirc; hak&#333;h&#275;n w&#601;hinn&#275;h mar&#601;&#8217;eh&#257; &#353;&#257;f&#257;l min-h&#257;&#8216;w&#333;r &ucirc;&#347;&#601;&#8216;&#257;r&#257;h h&#257;fa&#x1E35;&#601; l&#257;&#x1E07;&#257;n w&#601;&#x1E6D;imm&#601;&#8217;w&#333; hak&#333;h&#275;n ne&#x1E21;<sup>a</sup>&#8216;-&#x1E63;&#257;r<sup>a</sup>&#8216;a&#x1E6F; hiw&#8217;<font color="red"><sup>3</font></sup> ba&#353;&#353;&#601;&#x1E25;&icirc;n p&#257;r&#257;&#x1E25;&acirc;: </P>
<P>21&nbsp;w&#601;&#8217;im| yir&#601;&#8217;enn&acirc; hak&#333;h&#275;n w&#601;hinn&#275;h &#8217;&ecirc;n-b&#257;h &#347;&#275;&#8216;&#257;r l&#257;&#x1E07;&#257;n &ucirc;&#353;&#601;f&#257;l&acirc; &#8217;&ecirc;nenn&acirc; min-h&#257;&#8216;w&#333;r w&#601;h&icirc;&#8217; &#x1E35;&#275;h&acirc; w&#601;his&#601;g&icirc;rw&#333; hak&#333;h&#275;n &#353;i&#x1E07;&#601;&#8216;a&#x1E6F; y&#257;m&icirc;m: </P>
<P>22&nbsp;w&#601;&#8217;im-p&#257;&#347;&#333;h &#x1E6F;if&#601;&#347;eh b&#257;&#8216;w&#333;r w&#601;&#x1E6D;imm&#275;&#8217; hak&#333;h&#275;n &#8217;&#333;&#x1E6F;w&#333; ne&#x1E21;<sup>a</sup>&#8216; hiw&#8217;: </P>
<P>23&nbsp;w&#601;&#8217;im-t<sup>a</sup>&#x1E25;&#601;teyh&#257; t<sup>a</sup>&#8216;&#259;m&#333;&#x1E0F; habahere&#x1E6F; l&#333;&#8217; f&#257;&#347;&#257;&#x1E6F;&acirc; &#x1E63;&#257;re&#x1E07;e&#x1E6F; ha&#353;&#353;&#601;&#x1E25;&icirc;n hiw&#8217; w&#601;&#x1E6D;ih&#259;rw&#333; hak&#333;h&#275;n: s</P>
<P>24&nbsp;&#8217;w&#333; &#x1E07;&#257;&#347;&#257;r k&icirc;-yih&#601;yeh &#x1E07;&#601;&#8216;&#333;rw&#333; mi&#x1E35;&#601;wa&#x1E6F;-&#8217;&#275;&#353; w&#601;h&#257;y&#601;&#x1E6F;&acirc; mi&#x1E25;&#601;ya&#x1E6F; hammi&#x1E35;&#601;w&acirc; bahere&#x1E6F; l&#601;&#x1E07;&#257;n&acirc; &#8217;&#259;&#x1E0F;am&#601;deme&#x1E6F; &#8217;w&#333; l&#601;&#x1E07;&#257;n&acirc;: </P>
<P>25&nbsp;w&#601;r&#257;&#8217;&acirc; &#8217;&#333;&#x1E6F;&#257;h hak&#333;h&#275;n w&#601;hinn&#275;h neh&#601;pa&#x1E35;&#601; &#347;&#275;&#8216;&#257;r l&#257;&#x1E07;&#257;n babahere&#x1E6F; &ucirc;mar&#601;&#8217;eh&#257; &#8216;&#257;m&#333;q min-h&#257;&#8216;w&#333;r &#x1E63;&#257;r<sup>a</sup>&#8216;a&#x1E6F; hiw&#8217; bammi&#x1E35;&#601;w&acirc; p&#257;r&#257;&#x1E25;&acirc; w&#601;&#x1E6D;imm&#275;&#8217; &#8217;&#333;&#x1E6F;w&#333; hak&#333;h&#275;n ne&#x1E21;<sup>a</sup>&#8216; &#x1E63;&#257;r<sup>a</sup>&#8216;a&#x1E6F; hiw&#8217;: </P>
<P>26&nbsp;w&#601;&#8217;im| yir&#601;&#8217;enn&acirc; hak&#333;h&#275;n w&#601;hinn&#275;h &#8217;&ecirc;n-babehere&#x1E6F; &#347;&#275;&#8216;&#257;r l&#257;&#x1E07;&#257;n &ucirc;&#353;&#601;f&#257;l&acirc; &#8217;&ecirc;nenn&acirc; min-h&#257;&#8216;w&#333;r w&#601;hiw&#8217; &#x1E35;&#275;h&acirc; w&#601;his&#601;g&icirc;rw&#333; hak&#333;h&#275;n &#353;i&#x1E07;&#601;&#8216;a&#x1E6F; y&#257;m&icirc;m: </P>
<P>27&nbsp;w&#601;r&#257;&#8217;&acirc;&ucirc; hak&#333;h&#275;n bayyw&#333;m ha&#353;&#353;&#601;&#x1E07;&icirc;&#8216;&icirc; &#8217;im-p&#257;&#347;&#333;h &#x1E6F;if&#601;&#347;eh b&#257;&#8216;w&#333;r w&#601;&#x1E6D;imm&#275;&#8217; hak&#333;h&#275;n &#8217;&#333;&#x1E6F;w&#333; ne&#x1E21;<sup>a</sup>&#8216; &#x1E63;&#257;r<sup>a</sup>&#8216;a&#x1E6F; hiw&#8217;: </P>
<P>28&nbsp;w&#601;&#8217;im-t<sup>a</sup>&#x1E25;&#601;teyh&#257; &#x1E6F;<sup>a</sup>&#8216;&#259;m&#333;&#x1E0F; habahere&#x1E6F; l&#333;&#8217;-f&#257;&#347;&#601;&#x1E6F;&acirc; &#x1E07;&#257;&#8216;w&#333;r w&#601;hiw&#8217; &#x1E35;&#275;h&acirc; &#347;&#601;&#8217;&#275;&#x1E6F; hammi&#x1E35;&#601;w&acirc; hiw&#8217; w&#601;&#x1E6D;ih&#259;rw&#333; hak&#333;h&#275;n k&icirc;-&#x1E63;&#257;re&#x1E07;e&#x1E6F; hammi&#x1E35;&#601;w&acirc; hiw&#8217;: f</P>
<P>29&nbsp;w&#601;&#8217;&icirc;&#353; &#8217;w&#333; &#8217;i&#353;&#353;&acirc; k&icirc;-yih&#601;yeh &#x1E07;w&#333; n&#257;&#x1E21;<sup>a</sup>&#8216; b&#601;r&#333;&#8217;&#353; &#8217;w&#333; &#x1E07;&#601;z&#257;q&#257;n: </P>
<P>30&nbsp;w&#601;r&#257;&#8217;&acirc; hak&#333;h&#275;n &#8217;e&#x1E6F;-hanne&#x1E21;<sup>a</sup>&#8216; w&#601;hinn&#275;h mar&#601;&#8217;&#275;h&ucirc; &#8216;&#257;m&#333;q min-h&#257;&#8216;w&#333;r &ucirc;&#x1E07;w&#333; &#347;&#275;&#8216;&#257;r &#x1E63;&acirc;&#333;&#x1E07; d&#257;q w&#601;&#x1E6D;imm&#275;&#8217; &#8217;&#333;&#x1E6F;w&#333; hak&#333;h&#275;n ne&#x1E6F;eq h&ucirc;&#8217; &#x1E63;&#257;r<sup>a</sup>&#8216;a&#x1E6F; h&#257;r&#333;&#8217;&#353; &#8217;w&#333; hazz&#257;q&#257;n h&ucirc;&#8217;: </P>
<P>31&nbsp;w&#601;&#x1E35;&icirc;-yir&#601;&#8217;eh hak&#333;h&#275;n &#8217;e&#x1E6F;-ne&#x1E21;<sup>a</sup>&#8216; hanne&#x1E6F;eq w&#601;hinn&#275;h &#8217;&ecirc;n-mar&#601;&#8217;&#275;h&ucirc; &#8216;&#257;m&#333;q min-h&#257;&#8216;w&#333;r w&#601;&#347;&#275;&#8216;&#257;r &#353;&#257;&#x1E25;&#333;r &#8217;&ecirc;n bw&#333; w&#601;his&#601;g&icirc;r hak&#333;h&#275;n &#8217;e&#x1E6F;-ne&#x1E21;<sup>a</sup>&#8216; hanne&#x1E6F;eq &#353;i&#x1E07;&#601;&#8216;a&#x1E6F; y&#257;m&icirc;m: </P>
<P>32&nbsp;w&#601;r&#257;&#8217;&acirc; hak&#333;h&#275;n &#8217;e&#x1E6F;-hanne&#x1E21;<sup>a</sup>&#8216; bayyw&#333;m ha&#353;&#353;&#601;&#x1E07;&icirc;&#8216;&icirc; w&#601;hinn&#275;h l&#333;&#8217;-f&#257;&#347;&acirc; hanne&#x1E6F;eq w&#601;l&#333;&#8217;-h&#257;y&acirc; &#x1E07;w&#333; &#347;&#275;&#8216;&#257;r &#x1E63;&acirc;&#333;&#x1E07; &ucirc;mar&#601;&#8217;&#275;h hanne&#x1E6F;eq &#8217;&ecirc;n &#8216;&#257;m&#333;q min-h&#257;&#8216;w&#333;r: </P>
<P>33&nbsp;w&#601;hi&#x1E6F;&#601;gall&#257;&#x1E25; w&#601;&#8217;e&#x1E6F;-hanne&#x1E6F;eq l&#333;&#8217; y&#601;&#x1E21;all&#275;&#x1E25;a w&#601;his&#601;g&icirc;r hak&#333;h&#275;n &#8217;e&#x1E6F;-hanne&#x1E6F;eq &#353;i&#x1E07;&#601;&#8216;a&#x1E6F; y&#257;m&icirc;m &#353;&#275;n&icirc;&#x1E6F;: </P>
<P>34&nbsp;w&#601;r&#257;&#8217;&acirc; hak&#333;h&#275;n &#8217;e&#x1E6F;-hanne&#x1E6F;eq bayyw&#333;m ha&#353;&#353;&#601;&#x1E07;&icirc;&#8216;&icirc; w&#601;hinn&#275;h l&#333;&#8217;-f&#257;&#347;&acirc; hanne&#x1E6F;eq b&#257;&#8216;w&#333;r &ucirc;mar&#601;&#8217;&#275;h&ucirc; &#8217;&ecirc;nenn&ucirc; &#8216;&#257;m&#333;q min-h&#257;&#8216;w&#333;r w&#601;&#x1E6D;ihar &#8217;&#333;&#x1E6F;w&#333; hak&#333;h&#275;n w&#601;&#x1E35;ibes b&#601;&#x1E21;&#257;&#x1E0F;&#257;yw w&#601;&#x1E6D;&acirc;&#275;r: </P>
<P>35&nbsp;w&#601;&#8217;im-p&#257;&#347;&#333;h yif&#601;&#347;eh hanne&#x1E6F;eq b&#257;&#8216;w&#333;r &#8217;<sup>a</sup>&#x1E25;&#259;r&ecirc; &#x1E6D;&acirc;&#335;r&#257;&#x1E6F;w&#333;: </P>
<P>36&nbsp;w&#601;r&#257;&#8217;&acirc;&ucirc; hak&#333;h&#275;n w&#601;hinn&#275;h p&#257;&#347;&acirc; hanne&#x1E6F;eq b&#257;&#8216;w&#333;r l&#333;&#8217;-y&#601;&#x1E07;aqq&#275;r hak&#333;h&#275;n la&#347;&#347;&#275;&#8216;&#257;r ha&#x1E63;&#x1E63;&acirc;&#333;&#x1E07; &#x1E6D;&#257;m&#275;&#8217; h&ucirc;&#8217;: </P>
<P>37&nbsp;w&#601;&#8217;im-b&#601;&#8216;&ecirc;n&#257;yw &#8216;&#257;ma&#x1E0F; hanne&#x1E6F;eq w&#601;&#347;&#275;&#8216;&#257;r &#353;&#257;&#x1E25;&#333;r &#x1E63;&#257;m<sup>a</sup>&#x1E25;-bw&#333; nir&#601;p&#257;&#8217; hanne&#x1E6F;eq &#x1E6D;&acirc;w&#333;r h&ucirc;&#8217; w&#601;&#x1E6D;ih&#259;rw&#333; hak&#333;h&#275;n: s</P>
<P>38&nbsp;w&#601;&#8217;&icirc;&#353; &#8217;w&#333;-&#8217;i&#353;&#353;&acirc; k&icirc;-yih&#601;yeh &#x1E07;&#601;&#8216;w&#333;r-b&#601;&#347;&#257;r&#257;m beh&#257;r&#333;&#x1E6F; beh&#257;r&#333;&#x1E6F; l&#601;&#x1E07;&#257;n&#333;&#x1E6F;: </P>
<P>39&nbsp;w&#601;r&#257;&#8217;&acirc; hak&#333;h&#275;n w&#601;hinn&#275;h &#x1E07;&#601;&#8216;w&#333;r-b&#601;&#347;&#257;r&#257;m beh&#257;r&#333;&#x1E6F; k&#275;hw&#333;&#x1E6F; l&#601;&#x1E07;&#257;n&#333;&#x1E6F; b&#333;haq h&ucirc;&#8217; p&#257;r<sup>a</sup>&#x1E25; b&#257;&#8216;w&#333;r &#x1E6D;&acirc;w&#333;r h&ucirc;&#8217;: s</P>
<P>40&nbsp;w&#601;&#8217;&icirc;&#353; k&icirc; yimm&#257;r&#275;&#x1E6D; r&#333;&#8217;&#353;w&#333; q&#275;r&#275;&#x1E25;a h&ucirc;&#8217; &#x1E6D;&acirc;w&#333;r h&ucirc;&#8217;: </P>
<P>41&nbsp;w&#601;&#8217;im mip&#601;&#8217;a&#x1E6F; p&#257;n&#257;yw yimm&#257;r&#275;&#x1E6D; r&#333;&#8217;&#353;w&#333; gib&#275;&#x1E25;a h&ucirc;&#8217; &#x1E6D;&acirc;w&#333;r h&ucirc;&#8217;: </P>
<P>42&nbsp;w&#601;&#x1E35;&icirc;-yih&#601;yeh &#x1E07;aqq&#257;r<sup>a</sup>&#x1E25;a&#x1E6F; &#8217;w&#333; &#x1E07;agab<sup>a</sup>&#x1E25;a&#x1E6F; ne&#x1E21;<sup>a</sup>&#8216; l&#257;&#x1E07;&#257;n &#8217;&#259;&#x1E0F;am&#601;d&#257;m &#x1E63;&#257;r<sup>a</sup>&#8216;a&#x1E6F; p&#333;r<sup>a</sup>&#x1E25;a&#x1E6F; hiw&#8217; b&#601;q&#257;r<sup>a</sup>&#x1E25;&#601;tw&#333; &#8217;w&#333; &#x1E07;&#601;&#x1E21;ab<sup>a</sup>&#x1E25;&#601;tw&#333;: </P>
<P>43&nbsp;w&#601;r&#257;&#8217;&acirc; &#8217;&#333;&#x1E6F;w&#333; hak&#333;h&#275;n w&#601;hinn&#275;h &#347;&#601;&#8217;&#275;&#x1E6F;-hanne&#x1E21;<sup>a</sup>&#8216; l&#601;&#x1E07;&#257;n&acirc; &#8217;&#259;&#x1E0F;am&#601;deme&#x1E6F; b&#601;q&#257;r<sup>a</sup>&#x1E25;&#601;tw&#333; &#8217;w&#333; &#x1E07;&#601;&#x1E21;ab<sup>a</sup>&#x1E25;&#601;tw&#333; k&#601;mar&#601;&#8217;&#275;h &#x1E63;&#257;r<sup>a</sup>&#8216;a&#x1E6F; &#8216;w&#333;r b&#257;&#347;&#257;r: </P>
<P>44&nbsp;&#8217;&icirc;&#353;-&#x1E63;&#257;r&ucirc;&#8216;a h&ucirc;&#8217; &#x1E6D;&#257;m&#275;&#8217; h&ucirc;&#8217; &#x1E6D;amm&#275;&#8217; y&#601;&#x1E6D;amm&#601;&#8217;enn&ucirc; hak&#333;h&#275;n b&#601;r&#333;&#8217;&#353;w&#333; ni&#x1E21;&#601;&#8216;w&#333;: </P>
<P>45&nbsp;w&#601;ha&#x1E63;&#x1E63;&#257;r&ucirc;&#8216;a &#8217;&#259;&#353;er-bw&#333; hanne&#x1E21;<sup>a</sup>&#8216; b&#601;&#x1E21;&#257;&#x1E0F;&#257;yw yih&#601;y&ucirc; f&#601;rum&icirc;m w&#601;r&#333;&#8217;&#353;w&#333; yih&#601;yeh f&#257;r&ucirc;&#8216;a w&#601;&#8216;al-&#347;&#257;f&#257;m y<sup>a</sup>&#8216;&#601;&#x1E6D;eh w&#601;&#x1E6D;&#257;m&#275;&#8217;| &#x1E6D;&#257;m&#275;&#8217; yiq&#601;r&#257;&#8217;: </P>
<P>46&nbsp;k&#257;l-y&#601;m&ecirc; &#8217;&#259;&#353;er hanne&#x1E21;<sup>a</sup>&#8216; bw&#333; yi&#x1E6D;&#601;m&#257;&#8217; &#x1E6D;&#257;m&#275;&#8217; h&ucirc;&#8217; b&#257;&#x1E0F;&#257;&#x1E0F; y&#275;&#353;&#275;&#x1E07; mi&#x1E25;&ucirc;&#x1E63; lamm<sup>a</sup>&#x1E25;&#259;neh mw&#333;&#353;&#257;&#x1E07;w&#333;: s</P>
<P>47&nbsp;w&#601;habe&#x1E21;e&#x1E0F; k&icirc;-yih&#601;yeh &#x1E07;w&#333; ne&#x1E21;<sup>a</sup>&#8216; &#x1E63;&#257;r&#257;&#8216;a&#x1E6F; b&#601;&#x1E07;e&#x1E21;e&#x1E0F; &#x1E63;emer &#8217;w&#333; b&#601;&#x1E07;e&#x1E21;e&#x1E0F; pi&#353;&#601;t&icirc;m: </P>
<P>48&nbsp;&#8217;w&#333; &#x1E07;i&#353;&#601;&#x1E6F;&icirc; &#8217;w&#333; &#x1E07;&#601;&#8216;&#275;re&#x1E07; lapi&#353;&#601;t&icirc;m w&#601;la&#x1E63;&#x1E63;&#257;mer &#8217;w&#333; &#x1E07;&#601;&#8216;w&#333;r &#8217;w&#333; b&#601;&#x1E35;&#257;l-m&#601;le&#8217;&#x1E35;e&#x1E6F; &#8216;w&#333;r: </P>
<P>49&nbsp;w&#601;h&#257;y&acirc; hanne&#x1E21;<sup>a</sup>&#8216; y&#601;raq&#601;raq| &#8217;w&#333; &#8217;&#259;&#x1E0F;am&#601;d&#257;m babe&#x1E21;e&#x1E0F; &#8217;w&#333; &#x1E07;&#257;&#8216;w&#333;r &#8217;w&#333;-&#x1E07;a&#353;&#353;&#601;&#x1E6F;&icirc; &#8217;w&#333;-&#x1E07;&#257;&#8216;&#275;re&#x1E07; &#8217;w&#333; &#x1E07;&#601;&#x1E35;&#257;l-k&#601;l&icirc;-&#8216;w&#333;r ne&#x1E21;<sup>a</sup>&#8216; &#x1E63;&#257;r<sup>a</sup>&#8216;a&#x1E6F; h&ucirc;&#8217; w&#601;h&#257;r&#601;&#8217;&acirc; &#8217;e&#x1E6F;-hak&#333;h&#275;n: </P>
<P>50&nbsp;w&#601;r&#257;&#8217;&acirc; hak&#333;h&#275;n &#8217;e&#x1E6F;-hann&#257;&#x1E21;<sup>a</sup>&#8216; w&#601;his&#601;g&icirc;r &#8217;e&#x1E6F;-hanne&#x1E21;<sup>a</sup>&#8216; &#353;i&#x1E07;&#601;&#8216;a&#x1E6F; y&#257;m&icirc;m: </P>
<P>51&nbsp;w&#601;r&#257;&#8217;&acirc; &#8217;e&#x1E6F;-hanne&#x1E21;<sup>a</sup>&#8216; bayyw&#333;m ha&#353;&#353;&#601;&#x1E07;&icirc;&#8216;&icirc; k&icirc;-f&#257;&#347;&acirc; hanne&#x1E21;<sup>a</sup>&#8216; babe&#x1E21;e&#x1E0F; &#8217;w&#333;-&#x1E07;a&#353;&#353;&#601;&#x1E6F;&icirc; &#8217;w&#333;-&#x1E07;&#257;&#8216;&#275;re&#x1E07; &#8217;w&#333; &#x1E07;&#257;&#8216;w&#333;r l&#601;&#x1E35;&#333;l &#8217;&#259;&#353;er-y&#275;&#8216;&#257;&#347;eh h&#257;&#8216;w&#333;r lim&#601;l&#257;&#8217;&#x1E35;&acirc; &#x1E63;&#257;r<sup>a</sup>&#8216;a&#x1E6F; mam&#601;&#8217;ere&#x1E6F; hanne&#x1E21;<sup>a</sup>&#8216; &#x1E6D;&#257;m&#275;&#8217; h&ucirc;&#8217;: </P>
<P>52&nbsp;w&#601;&#347;&#257;raf &#8217;e&#x1E6F;-habe&#x1E21;e&#x1E0F; &#8217;w&#333; &#8217;e&#x1E6F;-ha&#353;&#353;&#601;&#x1E6F;&icirc;| &#8217;w&#333; &#8217;e&#x1E6F;-h&#257;&#8216;&#275;re&#x1E07; ba&#x1E63;&#x1E63;emer &#8217;w&#333; &#x1E07;api&#353;&#601;t&icirc;m &#8217;w&#333; &#8217;e&#x1E6F;-k&#257;l-k&#601;l&icirc; h&#257;&#8216;w&#333;r &#8217;&#259;&#353;er-yih&#601;yeh &#x1E07;w&#333; hann&#257;&#x1E21;<sup>a</sup>&#8216; k&icirc;-&#x1E63;&#257;r<sup>a</sup>&#8216;a&#x1E6F; mam&#601;&#8217;ere&#x1E6F; hiw&#8217; b&#257;&#8217;&#275;&#353; ti&#347;&#347;&#257;r&#275;f: </P>
<P>53&nbsp;w&#601;&#8217;im yir&#601;&#8217;eh hak&#333;h&#275;n w&#601;hinn&#275;h l&#333;&#8217;-f&#257;&#347;&acirc; hanne&#x1E21;<sup>a</sup>&#8216; babe&#x1E21;e&#x1E0F; &#8217;w&#333; &#x1E07;a&#353;&#353;&#601;&#x1E6F;&icirc; &#8217;w&#333; &#x1E07;&#257;&#8216;&#275;re&#x1E07; &#8217;w&#333; b&#601;&#x1E35;&#257;l-k&#601;l&icirc;-&#8216;w&#333;r: </P>
<P>54&nbsp;w&#601;&#x1E63;i&ucirc;&acirc; hak&#333;h&#275;n w&#601;&#x1E35;ib&#601;s&ucirc; &#8217;&#275;&#x1E6F; &#8217;&#259;&#353;er-bw&#333; hann&#257;&#x1E21;<sup>a</sup>&#8216; w&#601;his&#601;g&icirc;rw&#333; &#353;i&#x1E07;&#601;&#8216;a&#x1E6F;-y&#257;m&icirc;m &#353;&#275;n&icirc;&#x1E6F;: </P>
<P>55&nbsp;w&#601;r&#257;&#8217;&acirc; hak&#333;h&#275;n &#8217;<sup>a</sup>&#x1E25;&#259;r&ecirc;| hukab&#275;s &#8217;e&#x1E6F;-hanne&#x1E21;<sup>a</sup>&#8216; w&#601;hinn&#275;h l&#333;&#8217;-h&#257;fa&#x1E35;&#601; hanne&#x1E21;<sup>a</sup>&#8216; &#8217;e&#x1E6F;-&#8216;&ecirc;nw&#333; w&#601;hanne&#x1E21;<sup>a</sup>&#8216; l&#333;&#8217;-f&#257;&#347;&acirc; &#x1E6D;&#257;m&#275;&#8217; h&ucirc;&#8217; b&#257;&#8217;&#275;&#353; ti&#347;&#601;r&#601;fenn&ucirc; p&#601;&#x1E25;e&#x1E6F;e&#x1E6F; hiw&#8217; b&#601;q&#257;r<sup>a</sup>&#x1E25;&#601;tw&#333; &#8217;w&#333; &#x1E07;&#601;&#x1E21;ab<sup>a</sup>&#x1E25;&#601;tw&#333;: </P>
<P>56&nbsp;w&#601;&#8217;im r&#257;&#8217;&acirc; hak&#333;h&#275;n w&#601;hinn&#275;h k&#275;h&acirc; hanne&#x1E21;<sup>a</sup>&#8216; &#8217;<sup>a</sup>&#x1E25;&#259;r&ecirc; hukab&#275;s &#8217;&#333;&#x1E6F;w&#333; w&#601;q&#257;r<sup>a</sup>&#8216; &#8217;&#333;&#x1E6F;w&#333; min-habe&#x1E21;e&#x1E0F; &#8217;w&#333; min-h&#257;&#8216;w&#333;r &#8217;w&#333; min-ha&#353;&#353;&#601;&#x1E6F;&icirc; &#8217;w&#333; min-h&#257;&#8216;&#275;re&#x1E07;: </P>
<P>57&nbsp;w&#601;&#8217;im-t&#275;r&#257;&#8217;eh &#8216;w&#333;&#x1E0F; babe&#x1E21;e&#x1E0F; &#8217;w&#333;-&#x1E07;a&#353;&#353;&#601;&#x1E6F;&icirc; &#8217;w&#333;-&#x1E07;&#257;&#8216;&#275;re&#x1E07; &#8217;w&#333; &#x1E07;&#601;&#x1E35;&#257;l-k&#601;l&icirc;-&#8216;w&#333;r p&#333;r<sup>a</sup>&#x1E25;a&#x1E6F; hiw&#8217; b&#257;&#8217;&#275;&#353; ti&#347;&#601;r&#601;fenn&ucirc; &#8217;&#275;&#x1E6F; &#8217;&#259;&#353;er-bw&#333; hann&#257;&#x1E21;<sup>a</sup>&#8216;: </P>
<P>58&nbsp;w&#601;habe&#x1E21;e&#x1E0F; &#8217;w&#333;-ha&#353;&#353;&#601;&#x1E6F;&icirc; &#8217;w&#333;-h&#257;&#8216;&#275;re&#x1E07; &#8217;w&#333;-&#x1E35;&#257;l-k&#601;l&icirc; h&#257;&#8216;w&#333;r &#8217;&#259;&#353;er t&#601;&#x1E35;ab&#275;s w&#601;s&#257;r m&#275;hem hann&#257;&#x1E21;<sup>a</sup>&#8216; w&#601;&#x1E35;ubas &#353;&#275;n&icirc;&#x1E6F; w&#601;&#x1E6D;&acirc;&#275;r: </P>
<P>59&nbsp;z&#333;&#8217;&#x1E6F; tw&#333;ra&#x1E6F; ne&#x1E21;<sup>a</sup>&#8216;-&#x1E63;&#257;r<sup>a</sup>&#8216;a&#x1E6F; be&#x1E21;e&#x1E0F; ha&#x1E63;&#x1E63;emer| &#8217;w&#333; hapi&#353;&#601;t&icirc;m &#8217;w&#333; ha&#353;&#353;&#601;&#x1E6F;&icirc; &#8217;w&#333; h&#257;&#8216;&#275;re&#x1E07; &#8217;w&#333; k&#257;l-k&#601;l&icirc;-&#8216;w&#333;r l&#601;&#x1E6D;ah&#259;rw&#333; &#8217;w&#333; l&#601;&#x1E6D;amm&#601;&#8217;w&#333;: f</P>
</TD>
</TABLE>
<P><HR>
<CENTER>
<A HREF="lev014">Next: Leviticus (Vayikra) Chapter 14</A></CENTER>
</BODY>
</HTML>
