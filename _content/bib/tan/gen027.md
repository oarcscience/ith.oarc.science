[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/gen027)  [KJV](../kjv/gen027)  [Sep](../sep/gen027) 
[Vul](../vul/gen027)   
  
[Genesis (Bereshit) Index](gen)  
  [Previous](gen026)  [Next](gen028) 

------------------------------------------------------------------------

### Tanach (Hebrew): Genesis (Bereshit) Chapter 27

‎<span id="001">1</span> ‏וַיְהִי֙ כִּֽי־זָקֵ֣ן יִצְחָ֔ק וַתִּכְהֶ֥יןָ
עֵינָ֖יו מֵרְאֹ֑ת וַיִּקְרָ֞א אֶת־עֵשָׂ֣ו׀ בְּנ֣וֹ הַגָּדֹ֗ל וַיֹּ֤אמֶר
אֵלָיו֙ בְּנִ֔י וַיֹּ֥אמֶר אֵלָ֖יו הִנֵּֽנִי׃

‎<span id="002">2</span> ‏וַיֹּ֕אמֶר הִנֵּה־נָ֖א זָקַ֑נְתִּי לֹ֥א
יָדַ֖עְתִּי י֥וֹם מוֹתִֽי׃

‎<span id="003">3</span> ‏וְעַתָּה֙ שָׂא־נָ֣א כֵלֶ֔יךָ תֶּלְיְךָ֖
וְקַשְׁתֶּ֑ךָ וְצֵא֙ הַשָּׂדֶ֔ה וְצ֥וּדָה לִּ֖י צידה צָֽיִד׃

‎<span id="004">4</span> ‏וַעֲשֵׂה־לִ֨י מַטְעַמִּ֜ים כַּאֲשֶׁ֥ר
אָהַ֛בְתִּי וְהָבִ֥יאָה לִּ֖י וְאֹכֵ֑לָה בַּעֲב֛וּר תְּבָרֶכְךָ֥
נַפְשִׁ֖י בְּטֶ֥רֶם אָמֽוּת׃

‎<span id="005">5</span> ‏וְרִבְקָ֣ה שֹׁמַ֔עַת בְּדַבֵּ֣ר יִצְחָ֔ק
אֶל־עֵשָׂ֖ו בְּנ֑וֹ וַיֵּ֤לֶךְ עֵשָׂו֙ הַשָּׂדֶ֔ה לָצ֥וּד צַ֖יִד
לְהָבִֽיא׃

‎<span id="006">6</span> ‏וְרִבְקָה֙ אָֽמְרָ֔ה אֶל־יַעֲקֹ֥ב בְּנָ֖הּ
לֵאמֹ֑ר הִנֵּ֤ה שָׁמַ֙עְתִּי֙ אֶת־אָבִ֔יךָ מְדַבֵּ֛ר אֶל־עֵשָׂ֥ו
אָחִ֖יךָ לֵאמֹֽר׃

‎<span id="007">7</span> ‏הָבִ֨יאָה לִּ֥י צַ֛יִד וַעֲשֵׂה־לִ֥י
מַטְעַמִּ֖ים וְאֹכֵ֑לָה וַאֲבָרֶכְכָ֛ה לִפְנֵ֥י יְהוָ֖ה לִפְנֵ֥י
מוֹתִֽי׃

‎<span id="008">8</span> ‏וְעַתָּ֥ה בְנִ֖י שְׁמַ֣ע בְּקֹלִ֑י לַאֲשֶׁ֥ר
אֲנִ֖י מְצַוָּ֥ה אֹתָֽךְ׃

‎<span id="009">9</span> ‏לֶךְ־נָא֙ אֶל־הַצֹּ֔אן וְקַֽח־לִ֣י מִשָּׁ֗ם
שְׁנֵ֛י גְּדָיֵ֥י עִזִּ֖ים טֹבִ֑ים וְאֶֽעֱשֶׂ֨ה אֹתָ֧ם מַטְעַמִּ֛ים
לְאָבִ֖יךָ כַּאֲשֶׁ֥ר אָהֵֽב׃

‎<span id="010">10</span> ‏וְהֵבֵאתָ֥ לְאָבִ֖יךָ וְאָכָ֑ל בַּעֲבֻ֛ר
אֲשֶׁ֥ר יְבָרֶכְךָ֖ לִפְנֵ֥י מוֹתֽוֹ׃

‎<span id="011">11</span> ‏וַיֹּ֣אמֶר יַעֲקֹ֔ב אֶל־רִבְקָ֖ה אִמּ֑וֹ הֵ֣ן
עֵשָׂ֤ו אָחִי֙ אִ֣ישׁ שָׂעִ֔ר וְאָנֹכִ֖י אִ֥ישׁ חָלָֽק׃

‎<span id="012">12</span> ‏אוּלַ֤י יְמֻשֵּׁ֙נִי֙ אָבִ֔י וְהָיִ֥יתִי
בְעֵינָ֖יו כִּמְתַעְתֵּ֑עַ וְהֵבֵאתִ֥י עָלַ֛י קְלָלָ֖ה וְלֹ֥א בְרָכָֽה׃

‎<span id="013">13</span> ‏וַתֹּ֤אמֶר לוֹ֙ אִמּ֔וֹ עָלַ֥י קִלְלָתְךָ֖
בְּנִ֑י אַ֛ךְ שְׁמַ֥ע בְּקֹלִ֖י וְלֵ֥ךְ קַֽח־לִֽי׃

‎<span id="014">14</span> ‏וַיֵּ֙לֶךְ֙ וַיִּקַּ֔ח וַיָּבֵ֖א לְאִמּ֑וֹ
וַתַּ֤עַשׂ אִמּוֹ֙ מַטְעַמִּ֔ים כַּאֲשֶׁ֖ר אָהֵ֥ב אָבִֽיו׃

‎<span id="015">15</span> ‏וַתִּקַּ֣ח רִ֠בְקָה אֶת־בִּגְדֵ֨י עֵשָׂ֜ו
בְּנָ֤הּ הַגָּדֹל֙ הַחֲמֻדֹ֔ת אֲשֶׁ֥ר אִתָּ֖הּ בַּבָּ֑יִת וַתַּלְבֵּ֥שׁ
אֶֽת־יַעֲקֹ֖ב בְּנָ֥הּ הַקָּטָֽן׃

‎<span id="016">16</span> ‏וְאֵ֗ת עֹרֹת֙ גְּדָיֵ֣י הָֽעִזִּ֔ים
הִלְבִּ֖ישָׁה עַל־יָדָ֑יו וְעַ֖ל חֶלְקַ֥ת צַוָּארָֽיו׃

‎<span id="017">17</span> ‏וַתִּתֵּ֧ן אֶת־הַמַּטְעַמִּ֛ים
וְאֶת־הַלֶּ֖חֶם אֲשֶׁ֣ר עָשָׂ֑תָה בְּיַ֖ד יַעֲקֹ֥ב בְּנָֽהּ׃

‎<span id="018">18</span> ‏וַיָּבֹ֥א אֶל־אָבִ֖יו וַיֹּ֣אמֶר<sup>3</sup>
אָבִ֑י וַיֹּ֣אמֶר הִנֶּ֔נִּי מִ֥י אַתָּ֖ה בְּנִֽי׃

‎<span id="019">19</span> ‏וַיֹּ֨אמֶר יַעֲקֹ֜ב אֶל־אָבִ֗יו אָנֹכִי֙
עֵשָׂ֣ו בְּכֹרֶ֔ךָ עָשִׂ֕יתִי כַּאֲשֶׁ֥ר דִּבַּ֖רְתָּ אֵלָ֑י קֽוּם־נָ֣א
שְׁבָ֗ה וְאָכְלָה֙ מִצֵּידִ֔י בַּעֲב֖וּר תְּבָרֲכַ֥נִּי נַפְשֶֽׁךָ׃

‎<span id="020">20</span> ‏וַיֹּ֤אמֶר יִצְחָק֙ אֶל־בְּנ֔וֹ מַה־זֶּ֛ה
מִהַ֥רְתָּ לִמְצֹ֖א בְּנִ֑י וַיֹּ֕אמֶר כִּ֥י הִקְרָ֛ה יְהוָ֥ה אֱלֹהֶ֖יךָ
לְפָנָֽי׃

‎<span id="021">21</span> ‏וַיֹּ֤אמֶר יִצְחָק֙ אֶֽל־יַעֲקֹ֔ב
גְּשָׁה־נָּ֥א וַאֲמֻֽשְׁךָ֖ בְּנִ֑י הַֽאַתָּ֥ה זֶ֛ה בְּנִ֥י עֵשָׂ֖ו
אִם־לֹֽא׃

‎<span id="022">22</span> ‏וַיִּגַּ֧שׁ יַעֲקֹ֛ב אֶל־יִצְחָ֥ק אָבִ֖יו
וַיְמֻשֵּׁ֑הוּ וַיֹּ֗אמֶר הַקֹּל֙ ק֣וֹל יַעֲקֹ֔ב וְהַיָּדַ֖יִם יְדֵ֥י
עֵשָֽׂו׃

‎<span id="023">23</span> ‏וְלֹ֣א הִכִּיר֔וֹ כִּֽי־הָי֣וּ יָדָ֗יו
כִּידֵ֛י עֵשָׂ֥ו אָחִ֖יו שְׂעִרֹ֑ת וַֽיְבָרְכֵֽהוּ׃

‎<span id="024">24</span> ‏וַיֹּ֕אמֶר אַתָּ֥ה זֶ֖ה בְּנִ֣י עֵשָׂ֑ו
וַיֹּ֖אמֶר אָֽנִי׃

‎<span id="025">25</span> ‏וַיֹּ֗אמֶר הַגִּ֤שָׁה לִּי֙ וְאֹֽכְלָה֙
מִצֵּ֣יד בְּנִ֔י לְמַ֥עַן תְּבָֽרֶכְךָ֖ נַפְשִׁ֑י וַיַּגֶּשׁ־לוֹ֙
וַיֹּאכַ֔ל וַיָּ֧בֵא ל֦וֹ יַ֖יִן וַיֵּֽשְׁתְּ׃

‎<span id="026">26</span> ‏וַיֹּ֥אמֶר אֵלָ֖יו יִצְחָ֣ק אָבִ֑יו
גְּשָׁה־נָּ֥א וּשְׁקָה־לִּ֖י בְּנִֽי׃

‎<span id="027">27</span> ‏וַיִּגַּשׁ֙ וַיִּשַּׁק־ל֔וֹ וַיָּ֛רַח
אֶת־רֵ֥יחַ בְּגָדָ֖יו וַֽיְבָרֲכֵ֑הוּ וַיֹּ֗אמֶר רְאֵה֙ רֵ֣יחַ בְּנִ֔י
כְּרֵ֣יחַ שָׂדֶ֔ה אֲשֶׁ֥ר בֵּרֲכ֖וֹ יְהוָֽה׃

‎<span id="028">28</span> ‏וְיִֽתֶּן־לְךָ֙ הָאֱלֹהִ֔ים מִטַּל֙
הַשָּׁמַ֔יִם וּמִשְׁמַנֵּ֖י הָאָ֑רֶץ וְרֹ֥ב דָּגָ֖ן וְתִירֹֽשׁ׃

‎<span id="029">29</span> ‏יַֽעַבְד֣וּךָ עַמִּ֗ים וישתחו
וְיִֽשְׁתַּחֲו֤וּ לְךָ֙ לְאֻמִּ֔ים הֱוֵ֤ה גְבִיר֙ לְאַחֶ֔יךָ
וְיִשְׁתַּחֲוּ֥וּ<sup>1</sup> לְךָ֖ בְּנֵ֣י אִמֶּ֑ךָ אֹרְרֶ֣יךָ אָר֔וּר
וּֽמְבָרֲכֶ֖יךָ בָּרֽוּךְ׃

‎<span id="030">30</span> ‏וַיְהִ֗י כַּאֲשֶׁ֨ר כִּלָּ֣ה יִצְחָק֮
לְבָרֵ֣ךְ אֶֽת־יַעֲקֹב֒ וַיְהִ֗י אַ֣ךְ יָצֹ֤א יָצָא֙ יַעֲקֹ֔ב מֵאֵ֥ת
פְּנֵ֖י יִצְחָ֣ק אָבִ֑יו וְעֵשָׂ֣ו אָחִ֔יו בָּ֖א מִצֵּידֽוֹ׃

‎<span id="031">31</span> ‏וַיַּ֤עַשׂ גַּם־הוּא֙ מַטְעַמִּ֔ים וַיָּבֵ֖א
לְאָבִ֑יו וַיֹּ֣אמֶר לְאָבִ֗יו יָקֻ֤ם אָבִי֙ וְיֹאכַל֙ מִצֵּ֣יד בְּנ֔וֹ
בַּעֲב֖וּר תְּבָרֲכַ֥נִּי נַפְשֶֽׁךָ׃

‎<span id="032">32</span> ‏וַיֹּ֥אמֶר ל֛וֹ יִצְחָ֥ק אָבִ֖יו מִי־אָ֑תָּה
וַיֹּ֕אמֶר אֲנִ֛י בִּנְךָ֥ בְכֹֽרְךָ֖ עֵשָֽׂו׃

‎<span id="033">33</span> ‏וַיֶּחֱרַ֨ד יִצְחָ֣ק חֲרָדָה֮ גְּדֹלָ֣ה
עַד־מְאֹד֒ וַיֹּ֡אמֶר מִֽי־אֵפ֡וֹא ה֣וּא הַצָּֽד־צַיִד֩ וַיָּ֨בֵא לִ֜י
וָאֹכַ֥ל מִכֹּ֛ל בְּטֶ֥רֶם תָּב֖וֹא וָאֲבָרֲכֵ֑הוּ גַּם־בָּר֖וּךְ
יִהְיֶֽה׃

‎<span id="034">34</span> ‏כִּשְׁמֹ֤עַ עֵשָׂו֙ אֶת־דִּבְרֵ֣י אָבִ֔יו
וַיִּצְעַ֣ק צְעָקָ֔ה גְּדֹלָ֥ה וּמָרָ֖ה עַד־מְאֹ֑ד וַיֹּ֣אמֶר לְאָבִ֔יו
בָּרֲכֵ֥נִי גַם־אָ֖נִי אָבִֽי׃

‎<span id="035">35</span> ‏וַיֹּ֕אמֶר בָּ֥א אָחִ֖יךָ בְּמִרְמָ֑ה
וַיִּקַּ֖ח בִּרְכָתֶֽךָ׃

‎<span id="036">36</span> ‏וַיֹּ֡אמֶר הֲכִי֩ קָרָ֨א שְׁמ֜וֹ יַעֲקֹ֗ב
וַֽיַּעְקְבֵ֙נִי֙ זֶ֣ה פַעֲמַ֔יִם אֶת־בְּכֹרָתִ֣י לָקָ֔ח וְהִנֵּ֥ה
עַתָּ֖ה לָקַ֣ח בִּרְכָתִ֑י וַיֹּאמַ֕ר הֲלֹא־אָצַ֥לְתָּ לִּ֖י בְּרָכָֽה׃

‎<span id="037">37</span> ‏וַיַּ֨עַן יִצְחָ֜ק וַיֹּ֣אמֶר לְעֵשָׂ֗ו הֵ֣ן
גְּבִ֞יר שַׂמְתִּ֥יו לָךְ֙ וְאֶת־כָּל־אֶחָ֗יו נָתַ֤תִּי לוֹ֙ לַעֲבָדִ֔ים
וְדָגָ֥ן וְתִירֹ֖שׁ סְמַכְתִּ֑יו וּלְכָ֣ה אֵפ֔וֹא מָ֥ה אֶֽעֱשֶׂ֖ה
בְּנִֽי׃

‎<span id="038">38</span> ‏וַיֹּ֨אמֶר עֵשָׂ֜ו אֶל־אָבִ֗יו הַֽבְרָכָ֨ה
אַחַ֤ת הִֽוא־לְךָ֙ אָבִ֔י בָּרֲכֵ֥נִי גַם־אָ֖נִי אָבִ֑י וַיִּשָּׂ֥א
עֵשָׂ֛ו קֹל֖וֹ וַיֵּֽבְךְּ׃

‎<span id="039">39</span> ‏וַיַּ֛עַן יִצְחָ֥ק אָבִ֖יו וַיֹּ֣אמֶר אֵלָ֑יו
הִנֵּ֞ה מִשְׁמַנֵּ֤י הָאָ֙רֶץ֙ יִהְיֶ֣ה מֽוֹשָׁבֶ֔ךָ וּמִטַּ֥ל
הַשָּׁמַ֖יִם מֵעָֽל׃

‎<span id="040">40</span> ‏וְעַל־חַרְבְּךָ֣ תִֽחְיֶ֔ה וְאֶת־אָחִ֖יךָ
תַּעֲבֹ֑ד וְהָיָה֙ כַּאֲשֶׁ֣ר תָּרִ֔יד וּפָרַקְתָּ֥ עֻלּ֖וֹ מֵעַ֥ל
צַוָּארֶֽךָ׃

‎<span id="041">41</span> ‏וַיִּשְׂטֹ֤ם עֵשָׂו֙ אֶֽת־יַעֲקֹ֔ב
עַל־הַ֨בְּרָכָ֔ה אֲשֶׁ֥ר בֵּרֲכ֖וֹ אָבִ֑יו וַיֹּ֨אמֶר עֵשָׂ֜ו בְּלִבּ֗וֹ
יִקְרְבוּ֙ יְמֵי֙ אֵ֣בֶל אָבִ֔י וְאַֽהַרְגָ֖ה אֶת־יַעֲקֹ֥ב אָחִֽי׃

‎<span id="042">42</span> ‏וַיֻּגַּ֣ד לְרִבְקָ֔ה אֶת־דִּבְרֵ֥י עֵשָׂ֖ו
בְּנָ֣הּ הַגָּדֹ֑ל וַתִּשְׁלַ֞ח וַתִּקְרָ֤א לְיַעֲקֹב֙ בְּנָ֣הּ
הַקָּטָ֔ן וַתֹּ֣אמֶר אֵלָ֔יו הִנֵּה֙ עֵשָׂ֣ו אָחִ֔יךָ מִתְנַחֵ֥ם לְךָ֖
לְהָרְגֶֽךָ׃

‎<span id="043">43</span> ‏וְעַתָּ֥ה בְנִ֖י שְׁמַ֣ע בְּקֹלִ֑י וְק֧וּם
בְּרַח־לְךָ֛ אֶל־לָבָ֥ן אָחִ֖י חָרָֽנָה׃

‎<span id="044">44</span> ‏וְיָשַׁבְתָּ֥ עִמּ֖וֹ יָמִ֣ים אֲחָדִ֑ים עַ֥ד
אֲשֶׁר־תָּשׁ֖וּב חֲמַ֥ת אָחִֽיךָ׃

‎<span id="045">45</span> ‏עַד־שׁ֨וּב אַף־אָחִ֜יךָ מִמְּךָ֗ וְשָׁכַח֙
אֵ֣ת אֲשֶׁר־עָשִׂ֣יתָ לּ֔וֹ וְשָׁלַחְתִּ֖י וּלְקַחְתִּ֣יךָ מִשָּׁ֑ם
לָמָ֥ה אֶשְׁכַּ֛ל גַּם־שְׁנֵיכֶ֖ם י֥וֹם אֶחָֽד׃

‎<span id="046">46</span> ‏וַתֹּ֤אמֶר רִבְקָה֙ אֶל־יִצְחָ֔ק קַ֣צְתִּי
בְחַיַּ֔י מִפְּנֵ֖י בְּנ֣וֹת חֵ֑ת אִם־לֹקֵ֣חַ יַ֠עֲקֹב אִשָּׁ֨ה
מִבְּנֽוֹת־חֵ֤ת כָּאֵ֙לֶּה֙ מִבְּנ֣וֹת הָאָ֔רֶץ לָ֥מָּה לִּ֖י חַיִּֽים׃

1 wayəhî kî-zāqēn yiṣəḥāq watiḵəheynā ‘ênāyw mērə’ōṯ wayyiqərā’
’eṯ-‘ēśāw\| bənwō hagāḏōl wayyō’mer ’ēlāyw bənî wayyō’mer ’ēlāyw
hinnēnî:

2 wayyō’mer hinnēh-nā’ zāqanətî lō’ yāḏ<sup>a</sup>‘ətî ywōm mwōṯî:

3 wə‘atâ śā’-nā’ ḵēleyḵā teləyəḵā wəqašəteḵā wəṣē’ haśśāḏeh wəṣûḏâ llî
ṣêḏâ ṣāyiḏ:

4 w<sup>a</sup>‘ăśēh-lî maṭə‘ammîm ka’ăšer ’âaḇətî wəhāḇî’â llî wə’ōḵēlâ
b<sup>a</sup>‘ăḇûr təḇāreḵəḵā nafəšî bəṭerem ’āmûṯ:

5 wəriḇəqâ šōm<sup>a</sup>‘aṯ bəḏabēr yiṣəḥāq ’el-‘ēśāw bənwō wayyēleḵə
‘ēśāw haśśāḏeh lāṣûḏ ṣayiḏ ləhāḇî’:

6 wəriḇəqâ ’āmərâ ’el-y<sup>a</sup>‘ăqōḇ bənāh lē’mōr hinnēh
šām<sup>a</sup>‘ətî ’eṯ-’āḇîḵā məḏabēr ’el-‘ēśāw ’āḥîḵā lē’mōr:

7 hāḇî’â llî ṣayiḏ w<sup>a</sup>‘ăśēh-lî maṭə‘ammîm wə’ōḵēlâ
wa’ăḇāreḵəḵâ lifənê yəhwâ lifənê mwōṯî:

8 wə‘atâ ḇənî šəm<sup>a</sup>‘ bəqōlî la’ăšer ’ănî məṣaûâ ’ōṯāḵə:

9 leḵə-nā’ ’el-haṣṣō’n wəq<sup>a</sup>ḥ-lî miššām šənê gəḏāyê ‘izzîm
ṭōḇîm wə’e‘ĕśeh ’ōṯām maṭə‘ammîm lə’āḇîḵā ka’ăšer ’âēḇ:

10 wəhēḇē’ṯā lə’āḇîḵā wə’āḵāl b<sup>a</sup>‘ăḇur ’ăšer yəḇāreḵəḵā lifənê
mwōṯwō:

11 wayyō’mer y<sup>a</sup>‘ăqōḇ ’el-riḇəqâ ’immwō hēn ‘ēśāw ’āḥî ’îš
śā‘ir wə’ānōḵî ’îš ḥālāq:

12 ’ûlay yəmuššēnî ’āḇî wəhāyîṯî ḇə‘ênāyw kiməṯ<sup>a</sup>‘ətē‘a
wəhēḇē’ṯî ‘ālay qəlālâ wəlō’ ḇərāḵâ:

13 watō’mer lwō ’immwō ‘ālay qiləlāṯəḵā bənî ’aḵə šəm<sup>a</sup>‘
bəqōlî wəlēḵə q<sup>a</sup>ḥ-lî:

14 wayyēleḵə wayyiqq<sup>a</sup>ḥ wayyāḇē’ lə’immwō wat<sup>a</sup>‘aś
’immwō maṭə‘ammîm ka’ăšer ’âēḇ ’āḇîw:

15 watiqq<sup>a</sup>ḥ riḇəqâ ’eṯ-biḡəḏê ‘ēśāw bənāh hagāḏōl
h<sup>a</sup>ḥămuḏōṯ ’ăšer ’itāh babāyiṯ wataləbēš
’eṯ-y<sup>a</sup>‘ăqōḇ bənāh haqqāṭān:

16 wə’ēṯ ‘ōrōṯ gəḏāyê hā‘izzîm hiləbîšâ ‘al-yāḏāyw wə‘al ḥeləqaṯ
ṣaûā’rāyw:

17 watitēn ’eṯ-hammaṭə‘ammîm wə’eṯ-halleḥem ’ăšer ‘āśāṯâ bəyaḏ
y<sup>a</sup>‘ăqōḇ bənāh:

18 wayyāḇō’ ’el-’āḇîw wayyō’mer<sup>3</sup> ’āḇî wayyō’mer hinnennî mî
’atâ bənî:

19 wayyō’mer y<sup>a</sup>‘ăqōḇ ’el-’āḇîw ’ānōḵî ‘ēśāw bəḵōreḵā ‘āśîṯî
ka’ăšer dibarətā ’ēlāy qûm-nā’ šəḇâ wə’āḵəlâ miṣṣêḏî b<sup>a</sup>‘ăḇûr
təḇārăḵannî nafəšeḵā:

20 wayyō’mer yiṣəḥāq ’el-bənwō mah-zzeh miharətā liməṣō’ bənî wayyō’mer
kî hiqərâ yəhwâ ’ĕlōheyḵā ləfānāy:

21 wayyō’mer yiṣəḥāq ’el-y<sup>a</sup>‘ăqōḇ gəšâ-nnā’ wa’ămušəḵā bənî
ha’atâ zeh bənî ‘ēśāw ’im-lō’:

22 wayyigaš y<sup>a</sup>‘ăqōḇ ’el-yiṣəḥāq ’āḇîw wayəmuššēhû wayyō’mer
haqqōl qwōl y<sup>a</sup>‘ăqōḇ wəhayyāḏayim yəḏê ‘ēśāw:

23 wəlō’ hikîrwō kî-hāyû yāḏāyw kîḏê ‘ēśāw ’āḥîw śə‘irōṯ wayəḇārəḵēhû:

24 wayyō’mer ’atâ zeh bənî ‘ēśāw wayyō’mer ’ānî:

25 wayyō’mer hagišâ llî wə’ōḵəlâ miṣṣêḏ bənî ləm<sup>a</sup>‘an
təḇāreḵəḵā nafəšî wayyageš-lwō wayyō’ḵal wayyāḇē’ lwō yayin wayyēšətə:

26 wayyō’mer ’ēlāyw yiṣəḥāq ’āḇîw gəšâ-nnā’ ûšəqâ-llî bənî:

27 wayyigaš wayyiššaq-lwō wayyār<sup>a</sup>ḥ ’eṯ-rêḥa bəḡāḏāyw
wayəḇārăḵēhû wayyō’mer rə’ēh rêḥa bənî kərêḥa śāḏeh ’ăšer bērăḵwō yəhwâ:

28 wəyiten-ləḵā hā’ĕlōhîm miṭṭal haššāmayim ûmišəmannê hā’āreṣ wərōḇ
dāḡān wəṯîrōš:

29 y<sup>a</sup>‘aḇəḏûḵā ‘ammîm wəyišət<sup>a</sup>ḥû
wəyišət<sup>a</sup>ḥăwû ləḵā lə’ummîm hĕwēh ḡəḇîr lə’<sup>a</sup>ḥeyḵā
wəyišət<sup>a</sup>ḥăûû<sup>1</sup> ləḵā bənê ’immeḵā ’ōrəreyḵā ’ārûr
ûməḇārăḵeyḵā bārûḵə:

30 wayəhî ka’ăšer killâ yiṣəḥāq ləḇārēḵə ’eṯ-y<sup>a</sup>‘ăqōḇ wayəhî
’aḵə yāṣō’ yāṣā’ y<sup>a</sup>‘ăqōḇ mē’ēṯ pənê yiṣəḥāq ’āḇîw wə‘ēśāw
’āḥîw bā’ miṣṣêḏwō:

31 wayy<sup>a</sup>‘aś gam-hû’ maṭə‘ammîm wayyāḇē’ lə’āḇîw wayyō’mer
lə’āḇîw yāqum ’āḇî wəyō’ḵal miṣṣêḏ bənwō b<sup>a</sup>‘ăḇûr təḇārăḵannî
nafəšeḵā:

32 wayyō’mer lwō yiṣəḥāq ’āḇîw mî-’ātâ wayyō’mer ’ănî binəḵā ḇəḵōrəḵā
‘ēśāw:

33 wayyeḥĕraḏ yiṣəḥāq ḥărāḏâ gəḏōlâ ‘aḏ-mə’ōḏ wayyō’mer mî-’ēfwō’ hû’
haṣṣāḏ-ṣayiḏ wayyāḇē’ lî wā’ōḵal mikōl bəṭerem tāḇwō’ wā’ăḇārăḵēhû
gam-bārûḵə yihəyeh:

34 kišəmō‘a ‘ēśāw ’eṯ-diḇərê ’āḇîw wayyiṣə‘aq ṣə‘āqâ gəḏōlâ ûmārâ
‘aḏ-mə’ōḏ wayyō’mer lə’āḇîw bārăḵēnî ḡam-’ānî ’āḇî:

35 wayyō’mer bā’ ’āḥîḵā bəmirəmâ wayyiqq<sup>a</sup>ḥ birəḵāṯeḵā:

36 wayyō’mer hăḵî qārā’ šəmwō y<sup>a</sup>‘ăqōḇ
wayy<sup>a</sup>‘əqəḇēnî zeh f<sup>a</sup>‘ămayim ’eṯ-bəḵōrāṯî lāqāḥ
wəhinnēh ‘atâ lāq<sup>a</sup>ḥ birəḵāṯî wayyō’mar hălō’-’āṣalətā llî
bərāḵâ:

37 wayy<sup>a</sup>‘an yiṣəḥāq wayyō’mer lə‘ēśāw hēn gəḇîr śamətîw lāḵə
wə’eṯ-kāl-’eḥāyw nāṯatî lwō l<sup>a</sup>‘ăḇāḏîm wəḏāḡān wəṯîrōš
səmaḵətîw ûləḵâ ’ēfwō’ mâ ’e‘ĕśeh bənî:

38 wayyō’mer ‘ēśāw ’el-’āḇîw haḇərāḵâ ’<sup>a</sup>ḥaṯ hiw’-ləḵā ’āḇî
bārăḵēnî ḡam-’ānî ’āḇî wayyiśśā’ ‘ēśāw qōlwō wayyēḇəḵḵə:

39 wayy<sup>a</sup>‘an yiṣəḥāq ’āḇîw wayyō’mer ’ēlāyw hinnēh mišəmannê
hā’āreṣ yihəyeh mwōšāḇeḵā ûmiṭṭal haššāmayim mē‘āl:

40 wə‘al-ḥarəbəḵā ṯiḥəyeh wə’eṯ-’āḥîḵā t<sup>a</sup>‘ăḇōḏ wəhāyâ ka’ăšer
tārîḏ ûfāraqətā ‘ullwō mē‘al ṣaûā’reḵā:

41 wayyiśəṭōm ‘ēśāw ’eṯ-y<sup>a</sup>‘ăqōḇ ‘al-habərāḵâ ’ăšer bērăḵwō
’āḇîw wayyō’mer ‘ēśāw bəlibwō yiqərəḇû yəmê ’ēḇel ’āḇî wə’aharəḡâ
’eṯ-y<sup>a</sup>‘ăqōḇ ’āḥî:

42 wayyugaḏ ləriḇəqâ ’eṯ-diḇərê ‘ēśāw bənāh hagāḏōl watišəl<sup>a</sup>ḥ
watiqərā’ ləy<sup>a</sup>‘ăqōḇ bənāh haqqāṭān watō’mer ’ēlāyw hinnēh
‘ēśāw ’āḥîḵā miṯən<sup>a</sup>ḥēm ləḵā ləhārəḡeḵā:

43 wə‘atâ ḇənî šəm<sup>a</sup>‘ bəqōlî wəqûm bər<sup>a</sup>ḥ-ləḵā
’el-lāḇān ’āḥî ḥārānâ:

44 wəyāšaḇətā ‘immwō yāmîm ’ăḥāḏîm ‘aḏ ’ăšer-tāšûḇ ḥămaṯ ’āḥîḵā:

45 ‘aḏ-šûḇ ’af-’āḥîḵā mimməḵā wəšāḵ<sup>a</sup>ḥ ’ēṯ ’ăšer-‘āśîṯā llwō
wəšāl<sup>a</sup>ḥətî ûləq<sup>a</sup>ḥətîḵā miššām lāmâ ’ešəkal
gam-šənêḵem ywōm ’eḥāḏ:

46 watō’mer riḇəqâ ’el-yiṣəḥāq qaṣətî ḇəḥayyay mipənê bənwōṯ ḥēṯ
’im-lōqēḥa y<sup>a</sup>‘ăqōḇ ’iššâ mibənwōṯ-ḥēṯ kā’ēlleh mibənwōṯ
hā’āreṣ lāmmâ llî ḥayyîm:

------------------------------------------------------------------------

[Next: Genesis (Bereshit) Chapter 28](gen028)
