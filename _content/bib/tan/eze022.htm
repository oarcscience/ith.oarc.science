<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 22</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze022.htm">Polyglot</A>&nbsp;
<A HREF="../kjv/eze022.htm">KJV</A>&nbsp;
<A HREF="../sep/eze022.htm">Sep</A>&nbsp;
<A HREF="../vul/eze022.htm">Vul</A>&nbsp;

<BR>
<BR><A HREF="eze.htm">Ezekiel (Yechezqel) Index</A><BR>
&nbsp;
<A HREF="eze021.htm">Previous</A>&nbsp;
<A HREF="eze023.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 22</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאַתָּ֣ה בֶן־אָדָ֔ם הֲתִשְׁפֹּ֥ט הֲתִשְׁפֹּ֖ט אֶת־עִ֣יר הַדָּמִ֑ים וְה֣וֹדַעְתָּ֔הּ אֵ֖ת כָּל־תּוֹעֲבוֹתֶֽיהָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאָמַרְתָּ֗ כֹּ֤ה אָמַר֙ אֲדֹנָ֣י יְהוִ֔ה עִ֣יר שֹׁפֶ֥כֶת דָּ֛ם בְּתוֹכָ֖הּ לָב֣וֹא עִתָּ֑הּ וְעָשְׂתָ֧ה גִלּוּלִ֛ים עָלֶ֖יהָ לְטָמְאָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בְּדָמֵ֨ךְ אֲשֶׁר־שָׁפַ֜כְתְּ אָשַׁ֗מְתְּ וּבְגִלּוּלַ֤יִךְ אֲשֶׁר־עָשִׂית֙ טָמֵ֔את וַתַּקְרִ֣יבִי יָמַ֔יִךְ וַתָּב֖וֹא עַד־שְׁנוֹתָ֑יִךְ עַל־כֵּ֗ן נְתַתִּ֤יךְ חֶרְפָּה֙ לַגּוֹיִ֔ם וְקַלָּסָ֖ה לְכָל־הָאֲרָצֽוֹת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הַקְּרֹב֛וֹת וְהָרְחֹק֥וֹת מִמֵּ֖ךְ יִתְקַלְּסוּ־בָ֑ךְ טְמֵאַ֣ת הַשֵּׁ֔ם רַבַּ֖ת הַמְּהוּמָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הִנֵּה֙ נְשִׂיאֵ֣י יִשְׂרָאֵ֔ל אִ֥ישׁ לִזְרֹע֖וֹ הָ֣יוּ בָ֑ךְ לְמַ֖עַן שְׁפָךְ־דָּֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אָ֤ב וָאֵם֙ הֵקַ֣לּוּ בָ֔ךְ לַגֵּ֛ר עָשׂ֥וּ בַעֹ֖שֶׁק בְּתוֹכֵ֑ךְ יָת֥וֹם וְאַלְמָנָ֖ה ה֥וֹנוּ בָֽךְ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;קָדָשַׁ֖י בָּזִ֑ית וְאֶת־שַׁבְּתֹתַ֖י חִלָּֽלְתְּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אַנְשֵׁ֥י רָכִ֛יל הָ֥יוּ בָ֖ךְ לְמַ֣עַן שְׁפָךְ־דָּ֑ם וְאֶל־הֶֽהָרִים֙ אָ֣כְלוּ בָ֔ךְ זִמָּ֖ה עָשׂ֥וּ בְתוֹכֵֽךְ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עֶרְוַת־אָ֖ב גִּלָּה־בָ֑ךְ טְמֵאַ֥ת הַנִּדָּ֖ה עִנּוּ־בָֽךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאִ֣ישׁ׀ אֶת־אֵ֣שֶׁת רֵעֵ֗הוּ עָשָׂה֙ תּֽוֹעֵבָ֔ה וְאִ֥ישׁ אֶת־כַּלָּת֖וֹ טִמֵּ֣א בְזִמָּ֑ה וְאִ֛ישׁ אֶת־אֲחֹת֥וֹ בַת־אָבִ֖יו עִנָּה־בָֽךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;שֹׁ֥חַד לָֽקְחוּ־בָ֖ךְ לְמַ֣עַן שְׁפָךְ־דָּ֑ם נֶ֧שֶׁךְ וְתַרְבִּ֣ית לָקַ֗חַתְּ וַתְּבַצְּעִ֤י רֵעַ֙יִךְ֙ בַּעֹ֔שֶׁק וְאֹתִ֣י שָׁכַ֔חַתְּ נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהִנֵּה֙ הִכֵּ֣יתִי כַפִּ֔י אֶל־בִּצְעֵ֖ךְ אֲשֶׁ֣ר עָשִׂ֑ית וְעַ֨ל־דָּמֵ֔ךְ אֲשֶׁ֥ר הָי֖וּ בְּתוֹכֵֽךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הֲיַעֲמֹ֤ד לִבֵּךְ֙ אִם־תֶּחֱזַ֣קְנָה יָדַ֔יִךְ לַיָּמִ֕ים אֲשֶׁ֥ר אֲנִ֖י עֹשֶׂ֣ה אוֹתָ֑ךְ אֲנִ֥י יְהוָ֖ה דִּבַּ֥רְתִּי וְעָשִֽׂיתִי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַהֲפִיצוֹתִ֤י אוֹתָךְ֙ בַּגּוֹיִ֔ם וְזֵרִיתִ֖יךְ בָּאֲרָצ֑וֹת וַהֲתִמֹּתִ֥י טֻמְאָתֵ֖ךְ מִמֵּֽךְ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְנִחַ֥לְתְּ בָּ֖ךְ לְעֵינֵ֣י גוֹיִ֑ם וְיָדַ֖עַתְּ כִּֽי־אֲנִ֥י יְהוָֽה׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בֶּן־אָדָ֕ם הָיוּ־לִ֥י בֵֽית־יִשְׂרָאֵ֖ל <font color="brown">לסוג</font> <font color="blue">לְסִ֑יג</font> כֻּלָּ֡ם נְ֠חֹשֶׁת וּבְדִ֨יל וּבַרְזֶ֤ל וְעוֹפֶ֙רֶת֙ בְּת֣וֹךְ כּ֔וּר סִגִ֥ים כֶּ֖סֶף הָיֽוּ׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לָכֵ֗ן כֹּ֤ה אָמַר֙ אֲדֹנָ֣י יְהוִ֔ה יַ֛עַן הֱי֥וֹת כֻּלְּכֶ֖ם לְסִגִ֑ים לָכֵן֙ הִנְנִ֣י קֹבֵ֣ץ אֶתְכֶ֔ם אֶל־תּ֖וֹךְ יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;קְבֻ֣צַת כֶּ֡סֶף וּ֠נְחֹשֶׁת וּבַרְזֶ֨ל וְעוֹפֶ֤רֶת וּבְדִיל֙ אֶל־תּ֣וֹךְ כּ֔וּר לָפַֽחַת־עָלָ֥יו אֵ֖שׁ לְהַנְתִּ֑יךְ כֵּ֤ן אֶקְבֹּץ֙ בְּאַפִּ֣י וּבַחֲמָתִ֔י וְהִנַּחְתִּ֥י וְהִתַּכְתִּ֖י אֶתְכֶֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְכִנַּסְתִּ֣י אֶתְכֶ֔ם וְנָפַחְתִּ֥י עֲלֵיכֶ֖ם בְּאֵ֣שׁ עֶבְרָתִ֑י וְנִתַּכְתֶּ֖ם בְּתוֹכָֽהּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כְּהִתּ֥וּךְ כֶּ֙סֶף֙ בְּת֣וֹךְ כּ֔וּר כֵּ֖ן תֻּתְּכ֣וּ בְתוֹכָ֑הּ וִֽידַעְתֶּם֙ כִּֽי־אֲנִ֣י יְהוָ֔ה שָׁפַ֥כְתִּי חֲמָתִ֖י עֲלֵיכֶֽם׃ פ</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בֶּן־אָדָ֕ם אֱמָר־לָ֕הּ אַ֣תְּ אֶ֔רֶץ לֹ֥א מְטֹהָרָ֖ה הִ֑יא לֹ֥א גֻשְׁמָ֖הּ בְּי֥וֹם זָֽעַם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;קֶ֤שֶׁר נְבִיאֶ֙יהָ֙ בְּתוֹכָ֔הּ כַּאֲרִ֥י שׁוֹאֵ֖ג טֹ֣רֵֽף טָ֑רֶף נֶ֣פֶשׁ אָכָ֗לוּ חֹ֤סֶן וִיקָר֙ יִקָּ֔חוּ אַלְמְנוֹתֶ֖יהָ הִרְבּ֥וּ בְתוֹכָֽהּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כֹּהֲנֶ֜יהָ חָמְס֣וּ תוֹרָתִי֮ וַיְחַלְּל֣וּ קָדָשַׁי֒ בֵּֽין־קֹ֤דֶשׁ לְחֹל֙ לֹ֣א הִבְדִּ֔ילוּ וּבֵין־הַטָּמֵ֥א לְטָה֖וֹר לֹ֣א הוֹדִ֑יעוּ וּמִשַׁבְּתוֹתַי֙ הֶעְלִ֣ימוּ עֵֽינֵיהֶ֔ם וָאֵחַ֖ל בְּתוֹכָֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;שָׂרֶ֣יהָ בְקִרְבָּ֔הּ כִּזְאֵבִ֖ים טֹ֣רְפֵי טָ֑רֶף לִשְׁפָּךְ־דָּם֙ לְאַבֵּ֣ד נְפָשׁ֔וֹת לְמַ֖עַן בְּצֹ֥עַ בָּֽצַע׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וּנְבִיאֶ֗יהָ טָח֤וּ לָהֶם֙ תָּפֵ֔ל חֹזִ֣ים שָׁ֔וְא וְקֹסְמִ֥ים לָהֶ֖ם כָּזָ֑ב אֹמְרִ֗ים כֹּ֤ה אָמַר֙ אֲדֹנָ֣י יְהוִ֔ה וַֽיהוָ֖ה לֹ֥א דִבֵּֽר׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;עַ֤ם הָאָ֙רֶץ֙ עָ֣שְׁקוּ עֹ֔שֶׁק וְגָזְל֖וּ גָּזֵ֑ל וְעָנִ֤י וְאֶבְיוֹן֙ הוֹנ֔וּ וְאֶת־הַגֵּ֥ר עָשְׁק֖וּ בְּלֹ֥א מִשְׁפָּֽט׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וָאֲבַקֵּ֣שׁ מֵהֶ֡ם אִ֣ישׁ גֹּֽדֵר־גָּדֵר֩ וְעֹמֵ֨ד בַּפֶּ֧רֶץ לְפָנַ֛י בְּעַ֥ד הָאָ֖רֶץ לְבִלְתִּ֣י שַׁחֲתָ֑הּ וְלֹ֖א מָצָֽאתִי׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וָאֶשְׁפֹּ֤ךְ עֲלֵיהֶם֙ זַעְמִ֔י בְּאֵ֥שׁ עֶבְרָתִ֖י כִּלִּיתִ֑ים דַּרְכָּם֙ בְּרֹאשָׁ֣ם נָתַ֔תִּי נְאֻ֖ם אֲדֹנָ֥י יְהוִֹֽה׃ פ</P>
</TD>
<TD WIDTH="50%">
<P>1&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>2&nbsp;w&#601;&#8217;at&acirc; &#x1E07;en-&#8217;&#257;&#x1E0F;&#257;m h&#259;&#x1E6F;i&#353;&#601;p&#333;&#x1E6D; h&#259;&#x1E6F;i&#353;&#601;p&#333;&#x1E6D; &#8217;e&#x1E6F;-&#8216;&icirc;r had&#257;m&icirc;m w&#601;hw&#333;&#x1E0F;<sup>a</sup>&#8216;&#601;t&#257;h &#8217;&#275;&#x1E6F; k&#257;l-tw&#333;&#8216;&#259;&#x1E07;w&#333;&#x1E6F;eyh&#257;: </P>
<P>3&nbsp;w&#601;&#8217;&#257;mar&#601;t&#257; k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &#8216;&icirc;r &#353;&#333;fe&#x1E35;e&#x1E6F; d&#257;m b&#601;&#x1E6F;w&#333;&#x1E35;&#257;h l&#257;&#x1E07;w&#333;&#8217; &#8216;it&#257;h w&#601;&#8216;&#257;&#347;&#601;&#x1E6F;&acirc; &#x1E21;ill&ucirc;l&icirc;m &#8216;&#257;leyh&#257; l&#601;&#x1E6D;&#257;m&#601;&#8217;&acirc;: </P>
<P>4&nbsp;b&#601;&#x1E0F;&#257;m&#275;&#x1E35;&#601; &#8217;&#259;&#353;er-&#353;&#257;fa&#x1E35;&#601;t&#601; &#8217;&#257;&#353;am&#601;t&#601; &ucirc;&#x1E07;&#601;&#x1E21;ill&ucirc;layi&#x1E35;&#601; &#8217;&#259;&#353;er-&#8216;&#257;&#347;&icirc;&#x1E6F; &#x1E6D;&#257;m&#275;&#8217;&#x1E6F; wataq&#601;r&icirc;&#x1E07;&icirc; y&#257;mayi&#x1E35;&#601; wat&#257;&#x1E07;w&#333;&#8217; &#8216;a&#x1E0F;-&#353;&#601;nw&#333;&#x1E6F;&#257;yi&#x1E35;&#601; &#8216;al-k&#275;n n&#601;&#x1E6F;at&icirc;&#x1E35;&#601; &#x1E25;er&#601;p&acirc; lagw&#333;yim w&#601;qall&#257;s&acirc; l&#601;&#x1E35;&#257;l-h&#257;&#8217;&#259;r&#257;&#x1E63;w&#333;&#x1E6F;: </P>
<P>5&nbsp;haqq&#601;r&#333;&#x1E07;w&#333;&#x1E6F; w&#601;h&#257;r&#601;&#x1E25;&#333;qw&#333;&#x1E6F; mimm&#275;&#x1E35;&#601; yi&#x1E6F;&#601;qall&#601;s&ucirc;-&#x1E07;&#257;&#x1E35;&#601; &#x1E6D;&#601;m&#275;&#8217;a&#x1E6F; ha&#353;&#353;&#275;m raba&#x1E6F; hamm&#601;h&ucirc;m&acirc;: </P>
<P>6&nbsp;hinn&#275;h n&#601;&#347;&icirc;&#8217;&ecirc; yi&#347;&#601;r&#257;&#8217;&#275;l &#8217;&icirc;&#353; liz&#601;r&#333;&#8216;w&#333; h&#257;y&ucirc; &#x1E07;&#257;&#x1E35;&#601; l&#601;m<sup>a</sup>&#8216;an &#353;&#601;f&#257;&#x1E35;&#601;-d&#257;m: </P>
<P>7&nbsp;&#8217;&#257;&#x1E07; w&#257;&#8217;&#275;m h&#275;qall&ucirc; &#x1E07;&#257;&#x1E35;&#601; lag&#275;r &#8216;&#257;&#347;&ucirc; &#x1E07;<sup>a</sup>&#8216;&#333;&#353;eq b&#601;&#x1E6F;w&#333;&#x1E35;&#275;&#x1E35;&#601; y&#257;&#x1E6F;w&#333;m w&#601;&#8217;al&#601;m&#257;n&acirc; hw&#333;n&ucirc; &#x1E07;&#257;&#x1E35;&#601;: </P>
<P>8&nbsp;q&#257;&#x1E0F;&#257;&#353;ay b&#257;z&icirc;&#x1E6F; w&#601;&#8217;e&#x1E6F;-&#353;ab&#601;&#x1E6F;&#333;&#x1E6F;ay &#x1E25;ill&#257;l&#601;t&#601;: </P>
<P>9&nbsp;&#8217;an&#601;&#353;&ecirc; r&#257;&#x1E35;&icirc;l h&#257;y&ucirc; &#x1E07;&#257;&#x1E35;&#601; l&#601;m<sup>a</sup>&#8216;an &#353;&#601;f&#257;&#x1E35;&#601;-d&#257;m w&#601;&#8217;el-heh&#257;r&icirc;m &#8217;&#257;&#x1E35;&#601;l&ucirc; &#x1E07;&#257;&#x1E35;&#601; zimm&acirc; &#8216;&#257;&#347;&ucirc; &#x1E07;&#601;&#x1E6F;w&#333;&#x1E35;&#275;&#x1E35;&#601;: </P>
<P>10&nbsp;&#8216;er&#601;wa&#x1E6F;-&#8217;&#257;&#x1E07; gill&acirc;-&#x1E07;&#257;&#x1E35;&#601; &#x1E6D;&#601;m&#275;&#8217;a&#x1E6F; hannid&acirc; &#8216;inn&ucirc;-&#x1E07;&#257;&#x1E35;&#601;: </P>
<P>11&nbsp;w&#601;&#8217;&icirc;&#353;| &#8217;e&#x1E6F;-&#8217;&#275;&#353;e&#x1E6F; r&#275;&#8216;&#275;h&ucirc; &#8216;&#257;&#347;&acirc; tw&#333;&#8216;&#275;&#x1E07;&acirc; w&#601;&#8217;&icirc;&#353; &#8217;e&#x1E6F;-kall&#257;&#x1E6F;w&#333; &#x1E6D;imm&#275;&#8217; &#x1E07;&#601;zimm&acirc; w&#601;&#8217;&icirc;&#353; &#8217;e&#x1E6F;-&#8217;&#259;&#x1E25;&#333;&#x1E6F;w&#333; &#x1E07;a&#x1E6F;-&#8217;&#257;&#x1E07;&icirc;w &#8216;inn&acirc;-&#x1E07;&#257;&#x1E35;&#601;: </P>
<P>12&nbsp;&#353;&#333;&#x1E25;a&#x1E0F; l&#257;q&#601;&#x1E25;&ucirc;-&#x1E07;&#257;&#x1E35;&#601; l&#601;m<sup>a</sup>&#8216;an &#353;&#601;f&#257;&#x1E35;&#601;-d&#257;m ne&#353;e&#x1E35;&#601; w&#601;&#x1E6F;ar&#601;b&icirc;&#x1E6F; l&#257;q<sup>a</sup>&#x1E25;at&#601; wat&#601;&#x1E07;a&#x1E63;&#x1E63;&#601;&#8216;&icirc; r&#275;&#8216;ayi&#x1E35;&#601; b<sup>a</sup>&#8216;&#333;&#353;eq w&#601;&#8217;&#333;&#x1E6F;&icirc; &#353;&#257;&#x1E35;<sup>a</sup>&#x1E25;at&#601; n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>13&nbsp;w&#601;hinn&#275;h hik&ecirc;&#x1E6F;&icirc; &#x1E35;ap&icirc; &#8217;el-bi&#x1E63;&#601;&#8216;&#275;&#x1E35;&#601; &#8217;&#259;&#353;er &#8216;&#257;&#347;&icirc;&#x1E6F; w&#601;&#8216;al-d&#257;m&#275;&#x1E35;&#601; &#8217;&#259;&#353;er h&#257;y&ucirc; b&#601;&#x1E6F;w&#333;&#x1E35;&#275;&#x1E35;&#601;: </P>
<P>14&nbsp;h&#259;y<sup>a</sup>&#8216;&#259;m&#333;&#x1E0F; lib&#275;&#x1E35;&#601; &#8217;im-te&#x1E25;&#277;zaq&#601;n&acirc; y&#257;&#x1E0F;ayi&#x1E35;&#601; layy&#257;m&icirc;m &#8217;&#259;&#353;er &#8217;&#259;n&icirc; &#8216;&#333;&#347;eh &#8217;w&#333;&#x1E6F;&#257;&#x1E35;&#601; &#8217;&#259;n&icirc; y&#601;hw&acirc; dibar&#601;t&icirc; w&#601;&#8216;&#257;&#347;&icirc;&#x1E6F;&icirc;: </P>
<P>15&nbsp;wah&#259;f&icirc;&#x1E63;w&#333;&#x1E6F;&icirc; &#8217;w&#333;&#x1E6F;&#257;&#x1E35;&#601; bagw&#333;yim w&#601;z&#275;r&icirc;&#x1E6F;&icirc;&#x1E35;&#601; b&#257;&#8217;&#259;r&#257;&#x1E63;w&#333;&#x1E6F; wah&#259;&#x1E6F;imm&#333;&#x1E6F;&icirc; &#x1E6D;um&#601;&#8217;&#257;&#x1E6F;&#275;&#x1E35;&#601; mimm&#275;&#x1E35;&#601;: </P>
<P>16&nbsp;w&#601;ni&#x1E25;al&#601;t&#601; b&#257;&#x1E35;&#601; l&#601;&#8216;&ecirc;n&ecirc; &#x1E21;w&#333;yim w&#601;y&#257;&#x1E0F;<sup>a</sup>&#8216;at&#601; k&icirc;-&#8217;&#259;n&icirc; y&#601;hw&acirc;: f</P>
<P>17&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>18&nbsp;ben-&#8217;&#257;&#x1E0F;&#257;m h&#257;y&ucirc;-l&icirc; &#x1E07;&ecirc;&#x1E6F;-yi&#347;&#601;r&#257;&#8217;&#275;l <font color="brown">l&#601;s&ucirc;&#x1E21;</font> <font color="blue">l&#601;s&icirc;&#x1E21;</font> kull&#257;m n&#601;&#x1E25;&#333;&#353;e&#x1E6F; &ucirc;&#x1E07;&#601;&#x1E0F;&icirc;l &ucirc;&#x1E07;ar&#601;zel w&#601;&#8216;w&#333;fere&#x1E6F; b&#601;&#x1E6F;w&#333;&#x1E35;&#601; k&ucirc;r si&#x1E21;&icirc;m kesef h&#257;y&ucirc;: s</P>
<P>19&nbsp;l&#257;&#x1E35;&#275;n k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih y<sup>a</sup>&#8216;an h&#277;yw&#333;&#x1E6F; kull&#601;&#x1E35;em l&#601;si&#x1E21;&icirc;m l&#257;&#x1E35;&#275;n hin&#601;n&icirc; q&#333;&#x1E07;&#275;&#x1E63; &#8217;e&#x1E6F;&#601;&#x1E35;em &#8217;el-tw&#333;&#x1E35;&#601; y&#601;r&ucirc;&#353;&#257;l&#257;im: </P>
<P>20&nbsp;q&#601;&#x1E07;u&#x1E63;a&#x1E6F; kesef &ucirc;n&#601;&#x1E25;&#333;&#353;e&#x1E6F; &ucirc;&#x1E07;ar&#601;zel w&#601;&#8216;w&#333;fere&#x1E6F; &ucirc;&#x1E07;&#601;&#x1E0F;&icirc;l &#8217;el-tw&#333;&#x1E35;&#601; k&ucirc;r l&#257;f<sup>a</sup>&#x1E25;a&#x1E6F;-&#8216;&#257;l&#257;yw &#8217;&#275;&#353; l&#601;han&#601;t&icirc;&#x1E35;&#601; k&#275;n &#8217;eq&#601;b&#333;&#x1E63; b&#601;&#8217;ap&icirc; &ucirc;&#x1E07;<sup>a</sup>&#x1E25;&#259;m&#257;&#x1E6F;&icirc; w&#601;hinn<sup>a</sup>&#x1E25;&#601;t&icirc; w&#601;hita&#x1E35;&#601;t&icirc; &#8217;e&#x1E6F;&#601;&#x1E35;em: </P>
<P>21&nbsp;w&#601;&#x1E35;innas&#601;t&icirc; &#8217;e&#x1E6F;&#601;&#x1E35;em w&#601;n&#257;f<sup>a</sup>&#x1E25;&#601;t&icirc; &#8216;&#259;l&ecirc;&#x1E35;em b&#601;&#8217;&#275;&#353; &#8216;e&#x1E07;&#601;r&#257;&#x1E6F;&icirc; w&#601;nita&#x1E35;&#601;tem b&#601;&#x1E6F;w&#333;&#x1E35;&#257;h: </P>
<P>22&nbsp;k&#601;hit&ucirc;&#x1E35;&#601; kesef b&#601;&#x1E6F;w&#333;&#x1E35;&#601; k&ucirc;r k&#275;n tut&#601;&#x1E35;&ucirc; &#x1E07;&#601;&#x1E6F;w&#333;&#x1E35;&#257;h w&icirc;&#x1E0F;<sup>a</sup>&#8216;&#601;tem k&icirc;-&#8217;&#259;n&icirc; y&#601;hw&acirc; &#353;&#257;fa&#x1E35;&#601;t&icirc; &#x1E25;&#259;m&#257;&#x1E6F;&icirc; &#8216;&#259;l&ecirc;&#x1E35;em: f</P>
<P>23&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>24&nbsp;ben-&#8217;&#257;&#x1E0F;&#257;m &#8217;&#277;m&#257;r-l&#257;h &#8217;at&#601; &#8217;ere&#x1E63; l&#333;&#8217; m&#601;&#x1E6D;&#333;h&#257;r&acirc; h&icirc;&#8217; l&#333;&#8217; &#x1E21;u&#353;&#601;m&#257;h b&#601;yw&#333;m z&#257;&#8216;am: </P>
<P>25&nbsp;qe&#353;er n&#601;&#x1E07;&icirc;&#8217;eyh&#257; b&#601;&#x1E6F;w&#333;&#x1E35;&#257;h ka&#8217;&#259;r&icirc; &#353;w&#333;&#8217;&#275;&#x1E21; &#x1E6D;&#333;r&#275;f &#x1E6D;&#257;ref nefe&#353; &#8217;&#257;&#x1E35;&#257;l&ucirc; &#x1E25;&#333;sen w&icirc;q&#257;r yiqq&#257;&#x1E25;&ucirc; &#8217;al&#601;m&#601;nw&#333;&#x1E6F;eyh&#257; hir&#601;b&ucirc; &#x1E07;&#601;&#x1E6F;w&#333;&#x1E35;&#257;h: </P>
<P>26&nbsp;k&#333;h&#259;neyh&#257; &#x1E25;&#257;m&#601;s&ucirc; &#x1E6F;w&#333;r&#257;&#x1E6F;&icirc; way&#601;&#x1E25;all&#601;l&ucirc; q&#257;&#x1E0F;&#257;&#353;ay b&ecirc;n-q&#333;&#x1E0F;e&#353; l&#601;&#x1E25;&#333;l l&#333;&#8217; hi&#x1E07;&#601;d&icirc;l&ucirc; &ucirc;&#x1E07;&ecirc;n-ha&#x1E6D;&#x1E6D;&#257;m&#275;&#8217; l&#601;&#x1E6D;&acirc;w&#333;r l&#333;&#8217; hw&#333;&#x1E0F;&icirc;&#8216;&ucirc; &ucirc;mi&#353;ab&#601;&#x1E6F;w&#333;&#x1E6F;ay he&#8216;&#601;l&icirc;m&ucirc; &#8216;&ecirc;n&ecirc;hem w&#257;&#8217;&#275;&#x1E25;al b&#601;&#x1E6F;w&#333;&#x1E35;&#257;m: </P>
<P>27&nbsp;&#347;&#257;reyh&#257; &#x1E07;&#601;qir&#601;b&#257;h kiz&#601;&#8217;&#275;&#x1E07;&icirc;m &#x1E6D;&#333;r&#601;f&ecirc; &#x1E6D;&#257;ref li&#353;&#601;p&#257;&#x1E35;&#601;-d&#257;m l&#601;&#8217;ab&#275;&#x1E0F; n&#601;f&#257;&#353;w&#333;&#x1E6F; l&#601;m<sup>a</sup>&#8216;an b&#601;&#x1E63;&#333;&#8216;a b&#257;&#x1E63;<sup>a</sup>&#8216;: </P>
<P>28&nbsp;&ucirc;n&#601;&#x1E07;&icirc;&#8217;eyh&#257; &#x1E6D;&#257;&#x1E25;&ucirc; l&acirc;em t&#257;f&#275;l &#x1E25;&#333;z&icirc;m &#353;&#257;w&#601;&#8217; w&#601;q&#333;s&#601;m&icirc;m l&acirc;em k&#257;z&#257;&#x1E07; &#8217;&#333;m&#601;r&icirc;m k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih wayhw&acirc; l&#333;&#8217; &#x1E0F;ib&#275;r: </P>
<P>29&nbsp;&#8216;am h&#257;&#8217;&#257;re&#x1E63; &#8216;&#257;&#353;&#601;q&ucirc; &#8216;&#333;&#353;eq w&#601;&#x1E21;&#257;z&#601;l&ucirc; g&#257;z&#275;l w&#601;&#8216;&#257;n&icirc; w&#601;&#8217;e&#x1E07;&#601;yw&#333;n hw&#333;n&ucirc; w&#601;&#8217;e&#x1E6F;-hag&#275;r &#8216;&#257;&#353;&#601;q&ucirc; b&#601;l&#333;&#8217; mi&#353;&#601;p&#257;&#x1E6D;: </P>
<P>30&nbsp;w&#257;&#8217;&#259;&#x1E07;aqq&#275;&#353; m&#275;hem &#8217;&icirc;&#353; g&#333;&#x1E0F;&#275;r-g&#257;&#x1E0F;&#275;r w&#601;&#8216;&#333;m&#275;&#x1E0F; bapere&#x1E63; l&#601;f&#257;nay b&#601;&#8216;a&#x1E0F; h&#257;&#8217;&#257;re&#x1E63; l&#601;&#x1E07;il&#601;t&icirc; &#353;<sup>a</sup>&#x1E25;&#259;&#x1E6F;&#257;h w&#601;l&#333;&#8217; m&#257;&#x1E63;&#257;&#8217;&#x1E6F;&icirc;: </P>
<P>31&nbsp;w&#257;&#8217;e&#353;&#601;p&#333;&#x1E35;&#601; &#8216;&#259;l&ecirc;hem z<sup>a</sup>&#8216;&#601;m&icirc; b&#601;&#8217;&#275;&#353; &#8216;e&#x1E07;&#601;r&#257;&#x1E6F;&icirc; kill&icirc;&#x1E6F;&icirc;m dar&#601;k&#257;m b&#601;r&#333;&#8217;&#353;&#257;m n&#257;&#x1E6F;at&icirc; n&#601;&#8217;um &#8217;&#259;&#x1E0F;&#333;n&#257;y y&#601;hw&#333;ih: f</P>
</TD>
</TABLE>
<P><HR>
<CENTER>
<A HREF="eze023.htm">Next: Ezekiel (Yechezqel) Chapter 23</A></CENTER>
</BODY>
</HTML>
