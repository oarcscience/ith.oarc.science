<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 44</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa044">Polyglot</A>&nbsp;
<A HREF="../kjv/psa044">KJV</A>&nbsp;
<A HREF="../sep/psa044">Sep</A>&nbsp;
<A HREF="../vul/psa044">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa043">Previous</A>&nbsp;
<A HREF="psa045">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 44</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֬חַ לִבְנֵי־קֹ֬רַח מַשְׂכִּֽיל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֱלֹהִ֤ים׀ בְּאָזְנֵ֬ינוּ שָׁמַ֗עְנוּ אֲבוֹתֵ֥ינוּ סִפְּרוּ־לָ֑נוּ פֹּ֥עַל פָּעַ֥לְתָּ בִֽ֝ימֵיהֶ֗ם בִּ֣ימֵי קֶֽדֶם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אַתָּ֤ה׀ יָדְךָ֡ גּוֹיִ֣ם ה֭וֹרַשְׁתָּ וַתִּטָּעֵ֑ם תָּרַ֥ע לְ֝אֻמִּ֗ים וַֽתְּשַׁלְּחֵֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֤י לֹ֪א בְחַרְבָּ֡ם יָ֥רְשׁוּ אָ֗רֶץ וּזְרוֹעָם֮ לֹא־הוֹשִׁ֪יעָ֫ה לָּ֥מוֹ כִּֽי־יְמִֽינְךָ֣ וּ֭זְרוֹעֲךָ וְא֥וֹר פָּנֶ֗יךָ כִּ֣י רְצִיתָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אַתָּה־ה֣וּא מַלְכִּ֣י אֱלֹהִ֑ים צַ֝וֵּ֗ה יְשׁוּע֥וֹת יַעֲקֹֽב׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בְּ֭ךָ צָרֵ֣ינוּ נְנַגֵּ֑חַ בְּ֝שִׁמְךָ֗ נָב֥וּס קָמֵֽינוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֤י לֹ֣א בְקַשְׁתִּ֣י אֶבְטָ֑ח וְ֝חַרְבִּ֗י לֹ֣א תוֹשִׁיעֵֽנִי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּ֣י ה֭וֹשַׁעְתָּנוּ מִצָּרֵ֑ינוּ וּמְשַׂנְאֵ֥ינוּ הֱבִישֽׁוֹתָ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;בֵּֽ֭אלֹהִים הִלַּלְ֣נוּ כָל־הַיּ֑וֹם וְשִׁמְךָ֓׀ לְעוֹלָ֖ם נוֹדֶ֣ה סֶֽלָה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אַף־זָ֭נַחְתָּ וַתַּכְלִימֵ֑נוּ וְלֹא־תֵ֝צֵ֗א בְּצִבְאוֹתֵֽינוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;תְּשִׁיבֵ֣נוּ אָ֭חוֹר מִנִּי־צָ֑ר וּ֝מְשַׂנְאֵ֗ינוּ שָׁ֣סוּ לָֽמוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;תִּ֭תְּנֵנוּ כְּצֹ֣אן מַאֲכָ֑ל וּ֝בַגּוֹיִ֗ם זֵרִיתָֽנוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;תִּמְכֹּֽר־עַמְּךָ֥ בְלֹא־ה֑וֹן וְלֹ֥א־רִ֝בִּ֗יתָ בִּמְחִירֵיהֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;תְּשִׂימֵ֣נוּ חֶ֭רְפָּה לִשְׁכֵנֵ֑ינוּ לַ֥עַג וָ֝קֶ֗לֶס לִסְבִיבוֹתֵֽינוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;תְּשִׂימֵ֣נוּ מָ֭שָׁל בַּגּוֹיִ֑ם מְנֽוֹד־רֹ֝֗אשׁ בַּל־אֻמִּֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כָּל־הַ֭יּוֹם כְּלִמָּתִ֣י נֶגְדִּ֑י וּבֹ֖שֶׁת פָּנַ֣י כִּסָּֽתְנִי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;מִ֭קּוֹל מְחָרֵ֣ף וּמְגַדֵּ֑ף מִפְּנֵ֥י א֝וֹיֵ֗ב וּמִתְנַקֵּֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כָּל־זֹ֣את בָּ֭אַתְנוּ וְלֹ֣א שְׁכַחֲנ֑וּךָ וְלֹֽא־שִׁ֝קַּ֗רְנוּ בִּבְרִיתֶֽךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לֹא־נָס֣וֹג אָח֣וֹר לִבֵּ֑נוּ וַתֵּ֥ט אֲשֻׁרֵ֗ינוּ מִנִּ֥י אָרְחֶֽךָ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כִּ֣י דִ֭כִּיתָנוּ בִּמְק֣וֹם תַּנִּ֑ים וַתְּכַ֖ס עָלֵ֣ינוּ בְצַלְמָֽוֶת׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אִם־שָׁ֭כַחְנוּ שֵׁ֣ם אֱלֹהֵ֑ינוּ וַנִּפְרֹ֥שׂ כַּ֝פֵּ֗ינוּ לְאֵ֣ל זָֽר׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;הֲלֹ֣א אֱ֭לֹהִים יַֽחֲקָר־זֹ֑את כִּֽי־ה֥וּא יֹ֝דֵ֗עַ תַּעֲלֻמ֥וֹת לֵֽב׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כִּֽי־עָ֭לֶיךָ הֹרַ֣גְנוּ כָל־הַיּ֑וֹם נֶ֝חְשַׁ֗בְנוּ כְּצֹ֣אן טִבְחָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;ע֤וּרָה׀ לָ֖מָּה תִישַׁ֥ן׀ אֲדֹנָ֑י הָ֝קִ֗יצָה אַל־תִּזְנַ֥ח לָנֶֽצַח׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;לָֽמָּה־פָנֶ֥יךָ תַסְתִּ֑יר תִּשְׁכַּ֖ח עָנְיֵ֣נוּ וְֽלַחֲצֵֽנוּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כִּ֤י שָׁ֣חָה לֶעָפָ֣ר נַפְשֵׁ֑נוּ דָּבְקָ֖ה לָאָ֣רֶץ בִּטְנֵֽנוּ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;ק֭וּמָֽה<font color="red"><sup>3</font></sup> עֶזְרָ֣תָה לָּ֑נוּ וּ֝פְדֵ֗נוּ לְמַ֣עַן חַסְדֶּֽךָ׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a li&#x1E07;&#601;n&ecirc;-q&#333;r<sup>a</sup>&#x1E25; ma&#347;&#601;k&icirc;l: </P>
<P>2&nbsp;&#8217;&#277;l&#333;h&icirc;m| b&#601;&#8217;&#257;z&#601;n&ecirc;n&ucirc; &#353;&#257;m<sup>a</sup>&#8216;&#601;n&ucirc; &#8217;&#259;&#x1E07;w&#333;&#x1E6F;&ecirc;n&ucirc; sip&#601;r&ucirc;-l&#257;n&ucirc; p&#333;&#8216;al p&#257;&#8216;al&#601;t&#257; &#x1E07;&icirc;m&ecirc;hem b&icirc;m&ecirc; qe&#x1E0F;em: </P>
<P>3&nbsp;&#8217;at&acirc;| y&#257;&#x1E0F;&#601;&#x1E35;&#257; gw&#333;yim hw&#333;ra&#353;&#601;t&#257; wati&#x1E6D;&#x1E6D;&#257;&#8216;&#275;m t&#257;r<sup>a</sup>&#8216; l&#601;&#8217;umm&icirc;m wat&#601;&#353;all&#601;&#x1E25;&#275;m: </P>
<P>4&nbsp;k&icirc; l&#333;&#8217; &#x1E07;&#601;&#x1E25;ar&#601;b&#257;m y&#257;r&#601;&#353;&ucirc; &#8217;&#257;re&#x1E63; &ucirc;z&#601;rw&#333;&#8216;&#257;m l&#333;&#8217;-hw&#333;&#353;&icirc;&#8216;&acirc; ll&#257;mw&#333; k&icirc;-y&#601;m&icirc;n&#601;&#x1E35;&#257; &ucirc;z&#601;rw&#333;&#8216;&#259;&#x1E35;&#257; w&#601;&#8217;w&#333;r p&#257;ney&#x1E35;&#257; k&icirc; r&#601;&#x1E63;&icirc;&#x1E6F;&#257;m: </P>
<P>5&nbsp;&#8217;at&acirc;-h&ucirc;&#8217; mal&#601;k&icirc; &#8217;&#277;l&#333;h&icirc;m &#x1E63;a&ucirc;&#275;h y&#601;&#353;&ucirc;&#8216;w&#333;&#x1E6F; y<sup>a</sup>&#8216;&#259;q&#333;&#x1E07;: </P>
<P>6&nbsp;b&#601;&#x1E35;&#257; &#x1E63;&#257;r&ecirc;n&ucirc; n&#601;nag&#275;&#x1E25;a b&#601;&#353;im&#601;&#x1E35;&#257; n&#257;&#x1E07;&ucirc;s q&#257;m&ecirc;n&ucirc;: </P>
<P>7&nbsp;k&icirc; l&#333;&#8217; &#x1E07;&#601;qa&#353;&#601;t&icirc; &#8217;e&#x1E07;&#601;&#x1E6D;&#257;&#x1E25; w&#601;&#x1E25;ar&#601;b&icirc; l&#333;&#8217; &#x1E6F;w&#333;&#353;&icirc;&#8216;&#275;n&icirc;: </P>
<P>8&nbsp;k&icirc; hw&#333;&#353;<sup>a</sup>&#8216;&#601;t&#257;n&ucirc; mi&#x1E63;&#x1E63;&#257;r&ecirc;n&ucirc; &ucirc;m&#601;&#347;an&#601;&#8217;&ecirc;n&ucirc; h&#277;&#x1E07;&icirc;&#353;w&#333;&#x1E6F;&#257;: </P>
<P>9&nbsp;b&#275;&#8217;l&#333;h&icirc;m hillal&#601;n&ucirc; &#x1E35;&#257;l-hayyw&#333;m w&#601;&#353;im&#601;&#x1E35;&#257;| l&#601;&#8216;w&#333;l&#257;m nw&#333;&#x1E0F;eh sel&acirc;: </P>
<P>10&nbsp;&#8217;af-z&#257;n<sup>a</sup>&#x1E25;&#601;t&#257; wata&#x1E35;&#601;l&icirc;m&#275;n&ucirc; w&#601;l&#333;&#8217;-&#x1E6F;&#275;&#x1E63;&#275;&#8217; b&#601;&#x1E63;i&#x1E07;&#601;&#8217;w&#333;&#x1E6F;&ecirc;n&ucirc;: </P>
<P>11&nbsp;t&#601;&#353;&icirc;&#x1E07;&#275;n&ucirc; &#8217;&#257;&#x1E25;w&#333;r minn&icirc;-&#x1E63;&#257;r &ucirc;m&#601;&#347;an&#601;&#8217;&ecirc;n&ucirc; &#353;&#257;s&ucirc; l&#257;mw&#333;: </P>
<P>12&nbsp;tit&#601;n&#275;n&ucirc; k&#601;&#x1E63;&#333;&#8217;n ma&#8217;&#259;&#x1E35;&#257;l &ucirc;&#x1E07;agw&#333;yim z&#275;r&icirc;&#x1E6F;&#257;n&ucirc;: </P>
<P>13&nbsp;tim&#601;k&#333;r-&#8216;amm&#601;&#x1E35;&#257; &#x1E07;&#601;l&#333;&#8217;-hw&#333;n w&#601;l&#333;&#8217;-rib&icirc;&#x1E6F;&#257; bim&#601;&#x1E25;&icirc;r&ecirc;hem: </P>
<P>14&nbsp;t&#601;&#347;&icirc;m&#275;n&ucirc; &#x1E25;er&#601;p&acirc; li&#353;&#601;&#x1E35;&#275;n&ecirc;n&ucirc; l<sup>a</sup>&#8216;a&#x1E21; w&#257;qeles lis&#601;&#x1E07;&icirc;&#x1E07;w&#333;&#x1E6F;&ecirc;n&ucirc;: </P>
<P>15&nbsp;t&#601;&#347;&icirc;m&#275;n&ucirc; m&#257;&#353;&#257;l bagw&#333;yim m&#601;nw&#333;&#x1E0F;-r&#333;&#8217;&#353; bal-&#8217;umm&icirc;m: </P>
<P>16&nbsp;k&#257;l-hayyw&#333;m k&#601;limm&#257;&#x1E6F;&icirc; ne&#x1E21;&#601;d&icirc; &ucirc;&#x1E07;&#333;&#353;e&#x1E6F; p&#257;nay kiss&#257;&#x1E6F;&#601;n&icirc;: </P>
<P>17&nbsp;miqqw&#333;l m&#601;&#x1E25;&#257;r&#275;f &ucirc;m&#601;&#x1E21;ad&#275;f mip&#601;n&ecirc; &#8217;w&#333;y&#275;&#x1E07; &ucirc;mi&#x1E6F;&#601;naqq&#275;m: </P>
<P>18&nbsp;k&#257;l-z&#333;&#8217;&#x1E6F; b&#257;&#8217;a&#x1E6F;&#601;n&ucirc; w&#601;l&#333;&#8217; &#353;&#601;&#x1E35;<sup>a</sup>&#x1E25;&#259;n&ucirc;&#x1E35;&#257; w&#601;l&#333;&#8217;-&#353;iqqar&#601;n&ucirc; bi&#x1E07;&#601;r&icirc;&#x1E6F;e&#x1E35;&#257;: </P>
<P>19&nbsp;l&#333;&#8217;-n&#257;sw&#333;&#x1E21; &#8217;&#257;&#x1E25;w&#333;r lib&#275;n&ucirc; wat&#275;&#x1E6D; &#8217;&#259;&#353;ur&ecirc;n&ucirc; minn&icirc; &#8217;&#257;r&#601;&#x1E25;e&#x1E35;&#257;: </P>
<P>20&nbsp;k&icirc; &#x1E0F;ik&icirc;&#x1E6F;&#257;n&ucirc; bim&#601;qw&#333;m tann&icirc;m wat&#601;&#x1E35;as &#8216;&#257;l&ecirc;n&ucirc; &#x1E07;&#601;&#x1E63;al&#601;m&#257;we&#x1E6F;: </P>
<P>21&nbsp;&#8217;im-&#353;&#257;&#x1E35;<sup>a</sup>&#x1E25;&#601;n&ucirc; &#353;&#275;m &#8217;&#277;l&#333;h&ecirc;n&ucirc; wannif&#601;r&#333;&#347; kap&ecirc;n&ucirc; l&#601;&#8217;&#275;l z&#257;r: </P>
<P>22&nbsp;h&#259;l&#333;&#8217; &#8217;&#277;l&#333;h&icirc;m y<sup>a</sup>&#x1E25;&#259;q&#257;r-z&#333;&#8217;&#x1E6F; k&icirc;-h&ucirc;&#8217; y&#333;&#x1E0F;&#275;&#8216;a t<sup>a</sup>&#8216;&#259;lumw&#333;&#x1E6F; l&#275;&#x1E07;: </P>
<P>23&nbsp;k&icirc;-&#8216;&#257;ley&#x1E35;&#257; h&#333;ra&#x1E21;&#601;n&ucirc; &#x1E35;&#257;l-hayyw&#333;m ne&#x1E25;&#601;&#353;a&#x1E07;&#601;n&ucirc; k&#601;&#x1E63;&#333;&#8217;n &#x1E6D;i&#x1E07;&#601;&#x1E25;&acirc;: </P>
<P>24&nbsp;&#8216;&ucirc;r&acirc;| l&#257;mm&acirc; &#x1E6F;&icirc;&#353;an| &#8217;&#259;&#x1E0F;&#333;n&#257;y h&#257;q&icirc;&#x1E63;&acirc; &#8217;al-tiz&#601;n<sup>a</sup>&#x1E25; l&#257;ne&#x1E63;<sup>a</sup>&#x1E25;: </P>
<P>25&nbsp;l&#257;mm&acirc;-f&#257;ney&#x1E35;&#257; &#x1E6F;as&#601;t&icirc;r ti&#353;&#601;k<sup>a</sup>&#x1E25; &#8216;&#257;n&#601;y&#275;n&ucirc; w&#601;l<sup>a</sup>&#x1E25;&#259;&#x1E63;&#275;n&ucirc;: </P>
<P>26&nbsp;k&icirc; &#353;&#257;&#x1E25;&acirc; le&#8216;&#257;f&#257;r naf&#601;&#353;&#275;n&ucirc; d&#257;&#x1E07;&#601;q&acirc; l&#257;&#8217;&#257;re&#x1E63; bi&#x1E6D;&#601;n&#275;n&ucirc;: </P>
<P>27&nbsp;q&ucirc;m&acirc;<font color="red"><sup>3</font></sup> &#8216;ez&#601;r&#257;&#x1E6F;&acirc; ll&#257;n&ucirc; &ucirc;f&#601;&#x1E0F;&#275;n&ucirc; l&#601;m<sup>a</sup>&#8216;an &#x1E25;as&#601;de&#x1E35;&#257;: </P>
</TD>
</TABLE>
<P><HR>
<CENTER>
<A HREF="psa045">Next: Psalms (Tehilim) Chapter 45</A></CENTER>
</BODY>
</HTML>
