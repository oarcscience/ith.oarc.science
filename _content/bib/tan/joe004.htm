<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joel (Yoel): Joel (Yoel) Chapter 4</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/joe004">Polyglot</A>&nbsp;
<A HREF="../sep/joe004">Sep</A>&nbsp;

<BR>
<BR><A HREF="joe">Joel (Yoel) Index</A><BR>
&nbsp;
<A HREF="joe003">Previous</A>&nbsp;
<A HREF="amo001">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joel (Yoel) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כִּ֗י הִנֵּ֛ה בַּיָּמִ֥ים הָהֵ֖מָּה וּבָעֵ֣ת הַהִ֑יא אֲשֶׁ֥ר <font color="brown">אשוב</font> <font color="blue">אָשִׁ֛יב</font> אֶת־שְׁב֥וּת יְהוּדָ֖ה וִירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְקִבַּצְתִּי֙ אֶת־כָּל־הַגּוֹיִ֔ם וְה֣וֹרַדְתִּ֔ים אֶל־עֵ֖מֶק יְהֽוֹשָׁפָ֑ט וְנִשְׁפַּטְתִּ֨י עִמָּ֜ם שָׁ֗ם עַל־עַמִּ֨י וְנַחֲלָתִ֤י יִשְׂרָאֵל֙ אֲשֶׁ֣ר פִּזְּר֣וּ בַגּוֹיִ֔ם וְאֶת־אַרְצִ֖י חִלֵּֽקוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאֶל־עַמִּ֖י יַדּ֣וּ גוֹרָ֑ל וַיִּתְּנ֤וּ הַיֶּ֙לֶד֙ בַּזּוֹנָ֔ה וְהַיַּלְדָּ֛ה מָכְר֥וּ בַיַּ֖יִן וַיִּשְׁתּֽוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְ֠גַם מָה־אַתֶּ֥ם לִי֙ צֹ֣ר וְצִיד֔וֹן וְכֹ֖ל גְּלִיל֣וֹת פְּלָ֑שֶׁת הַגְּמ֗וּל אַתֶּם֙ מְשַׁלְּמִ֣ים עָלָ֔י וְאִם־גֹּמְלִ֤ים אַתֶּם֙ עָלַ֔י קַ֣ל מְהֵרָ֔ה אָשִׁ֥יב גְּמֻלְכֶ֖ם בְּרֹאשְׁכֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אֲשֶׁר־כַּסְפִּ֥י וּזְהָבִ֖י לְקַחְתֶּ֑ם וּמַֽחֲמַדַּי֙ הַטֹּבִ֔ים הֲבֵאתֶ֖ם לְהֵיכְלֵיכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וּבְנֵ֤י יְהוּדָה֙ וּבְנֵ֣י יְרוּשָׁלִַ֔ם מְכַרְתֶּ֖ם לִבְנֵ֣י הַיְּוָנִ֑ים לְמַ֥עַן הַרְחִיקָ֖ם מֵעַ֥ל גְּבוּלָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הִנְנִ֣י מְעִירָ֔ם מִן־הַ֨מָּק֔וֹם אֲשֶׁר־מְכַרְתֶּ֥ם אֹתָ֖ם שָׁ֑מָּה וַהֲשִׁבֹתִ֥י גְמֻלְכֶ֖ם בְּרֹאשְׁכֶֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּמָכַרְתִּ֞י אֶת־בְּנֵיכֶ֣ם וְאֶת־בְּנֽוֹתֵיכֶ֗ם בְּיַד֙ בְּנֵ֣י יְהוּדָ֔ה וּמְכָר֥וּם לִשְׁבָאיִ֖ם אֶל־גּ֣וֹי רָח֑וֹק כִּ֥י יְהוָ֖ה דִּבֵּֽר׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;קִרְאוּ־זֹאת֙ בַּגּוֹיִ֔ם קַדְּשׁ֖וּ מִלְחָמָ֑ה הָעִ֙ירוּ֙ הַגִּבּוֹרִ֔ים יִגְּשׁ֣וּ יַֽעֲל֔וּ כֹּ֖ל אַנְשֵׁ֥י הַמִּלְחָמָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כֹּ֤תּוּ אִתֵּיכֶם֙ לַֽחֲרָב֔וֹת וּמַזְמְרֹֽתֵיכֶ֖ם לִרְמָחִ֑ים הַֽחַלָּ֔שׁ יֹאמַ֖ר גִּבּ֥וֹר אָֽנִי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;ע֣וּשׁוּ וָבֹ֧אוּ כָֽל־הַגּוֹיִ֛ם מִסָּבִ֖יב וְנִקְבָּ֑צוּ שָׁ֕מָּה הַֽנְחַ֥ת יְהוָ֖ה גִּבּוֹרֶֽיךָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;יֵע֙וֹרוּ֙ וְיַעֲל֣וּ הַגּוֹיִ֔ם אֶל־עֵ֖מֶק יְהֽוֹשָׁפָ֑ט כִּ֣י שָׁ֗ם אֵשֵׁ֛ב לִשְׁפֹּ֥ט אֶת־כָּל־הַגּוֹיִ֖ם מִסָּבִֽיב׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;שִׁלְח֣וּ מַגָּ֔ל כִּ֥י בָשַׁ֖ל קָצִ֑יר בֹּ֤אֽוּ רְדוּ֙ כִּֽי־מָ֣לְאָה גַּ֔ת הֵשִׁ֙יקוּ֙ הַיְקָבִ֔ים כִּ֥י רַבָּ֖ה רָעָתָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הֲמוֹנִ֣ים הֲמוֹנִ֔ים בְּעֵ֖מֶק הֶֽחָר֑וּץ כִּ֤י קָרוֹב֙ י֣וֹם יְהוָ֔ה בְּעֵ֖מֶק הֶחָרֽוּץ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;שֶׁ֥מֶשׁ וְיָרֵ֖חַ קָדָ֑רוּ וְכוֹכָבִ֖ים אָסְפ֥וּ נָגְהָֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיהוָ֞ה מִצִּיּ֣וֹן יִשְׁאָ֗ג וּמִירוּשָׁלִַ֙ם֙ יִתֵּ֣ן קוֹל֔וֹ וְרָעֲשׁ֖וּ שָׁמַ֣יִם וָאָ֑רֶץ וַֽיהוָה֙ מַֽחֲסֶ֣ה לְעַמּ֔וֹ וּמָע֖וֹז לִבְנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וִֽידַעְתֶּ֗ם כִּ֣י אֲנִ֤י יְהוָה֙ אֱלֹ֣הֵיכֶ֔ם שֹׁכֵ֖ן בְּצִיּ֣וֹן הַר־קָדְשִׁ֑י וְהָיְתָ֤ה יְרוּשָׁלִַ֙ם֙ קֹ֔דֶשׁ וְזָרִ֥ים לֹא־יַֽעַבְרוּ־בָ֖הּ עֽוֹד׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהָיָה֩ בַיּ֨וֹם הַה֜וּא יִטְּפ֧וּ הֶהָרִ֣ים עָסִ֗יס וְהַגְּבָעוֹת֙ תֵּלַ֣כְנָה חָלָ֔ב וְכָל־אֲפִיקֵ֥י יְהוּדָ֖ה יֵ֣לְכוּ מָ֑יִם וּמַעְיָ֗ן מִבֵּ֤ית יְהוָה֙ יֵצֵ֔א וְהִשְׁקָ֖ה אֶת־נַ֥חַל הַשִּׁטִּֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;מִצְרַ֙יִם֙ לִשְׁמָמָ֣ה תִֽהְיֶ֔ה וֶאֱד֕וֹם לְמִדְבַּ֥ר שְׁמָמָ֖ה תִּֽהְיֶ֑ה מֵֽחֲמַס֙ בְּנֵ֣י יְהוּדָ֔ה אֲשֶׁר־שָׁפְכ֥וּ דָם־נָקִ֖יא בְּאַרְצָֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וִיהוּדָ֖ה לְעוֹלָ֣ם תֵּשֵׁ֑ב וִירוּשָׁלִַ֖ם לְד֥וֹר וָדֽוֹר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְנִקֵּ֖יתִי דָּמָ֣ם לֹֽא־נִקֵּ֑יתִי וַֽיהוָ֖ה שֹׁכֵ֥ן בְּצִיּֽוֹן׃ </P>
<P></P>
</TD>
<TD WIDTH="50%">
<P>1&nbsp;k&icirc; hinn&#275;h bayy&#257;m&icirc;m h&acirc;&#275;mm&acirc; &ucirc;&#x1E07;&#257;&#8216;&#275;&#x1E6F; hah&icirc;&#8217; &#8217;&#259;&#353;er <font color="brown">&#8217;&#257;&#353;&ucirc;&#x1E07;</font> <font color="blue">&#8217;&#257;&#353;&icirc;&#x1E07;</font> &#8217;e&#x1E6F;-&#353;&#601;&#x1E07;&ucirc;&#x1E6F; y&#601;h&ucirc;&#x1E0F;&acirc; w&icirc;r&ucirc;&#353;&#257;l&#257;im: </P>
<P>2&nbsp;w&#601;qiba&#x1E63;&#601;t&icirc; &#8217;e&#x1E6F;-k&#257;l-hagw&#333;yim w&#601;hw&#333;ra&#x1E0F;&#601;t&icirc;m &#8217;el-&#8216;&#275;meq y&#601;hw&#333;&#353;&#257;f&#257;&#x1E6D; w&#601;ni&#353;&#601;pa&#x1E6D;&#601;t&icirc; &#8216;imm&#257;m &#353;&#257;m &#8216;al-&#8216;amm&icirc; w&#601;n<sup>a</sup>&#x1E25;&#259;l&#257;&#x1E6F;&icirc; yi&#347;&#601;r&#257;&#8217;&#275;l &#8217;&#259;&#353;er pizz&#601;r&ucirc; &#x1E07;agw&#333;yim w&#601;&#8217;e&#x1E6F;-&#8217;ar&#601;&#x1E63;&icirc; &#x1E25;ill&#275;q&ucirc;: </P>
<P>3&nbsp;w&#601;&#8217;el-&#8216;amm&icirc; yad&ucirc; &#x1E21;w&#333;r&#257;l wayyit&#601;n&ucirc; hayyele&#x1E0F; bazzw&#333;n&acirc; w&#601;hayyal&#601;d&acirc; m&#257;&#x1E35;&#601;r&ucirc; &#x1E07;ayyayin wayyi&#353;&#601;t&ucirc;: </P>
<P>4&nbsp;w&#601;&#x1E21;am m&acirc;-&#8217;atem l&icirc; &#x1E63;&#333;r w&#601;&#x1E63;&icirc;&#x1E0F;w&#333;n w&#601;&#x1E35;&#333;l g&#601;l&icirc;lw&#333;&#x1E6F; p&#601;l&#257;&#353;e&#x1E6F; hag&#601;m&ucirc;l &#8217;atem m&#601;&#353;all&#601;m&icirc;m &#8216;&#257;l&#257;y w&#601;&#8217;im-g&#333;m&#601;l&icirc;m &#8217;atem &#8216;&#257;lay qal m&#601;h&#275;r&acirc; &#8217;&#257;&#353;&icirc;&#x1E07; g&#601;mul&#601;&#x1E35;em b&#601;r&#333;&#8217;&#353;&#601;&#x1E35;em: </P>
<P>5&nbsp;&#8217;&#259;&#353;er-kas&#601;p&icirc; &ucirc;z&#601;h&#257;&#x1E07;&icirc; l&#601;q<sup>a</sup>&#x1E25;&#601;tem &ucirc;m<sup>a</sup>&#x1E25;&#259;maday ha&#x1E6D;&#x1E6D;&#333;&#x1E07;&icirc;m h&#259;&#x1E07;&#275;&#8217;&#x1E6F;em l&#601;h&ecirc;&#x1E35;&#601;l&ecirc;&#x1E35;em: </P>
<P>6&nbsp;&ucirc;&#x1E07;&#601;n&ecirc; y&#601;h&ucirc;&#x1E0F;&acirc; &ucirc;&#x1E07;&#601;n&ecirc; y&#601;r&ucirc;&#353;&#257;laim m&#601;&#x1E35;ar&#601;tem li&#x1E07;&#601;n&ecirc; hayy&#601;w&#257;n&icirc;m l&#601;m<sup>a</sup>&#8216;an har&#601;&#x1E25;&icirc;q&#257;m m&#275;&#8216;al g&#601;&#x1E07;&ucirc;l&#257;m: </P>
<P>7&nbsp;hin&#601;n&icirc; m&#601;&#8216;&icirc;r&#257;m min-hamm&#257;qw&#333;m &#8217;&#259;&#353;er-m&#601;&#x1E35;ar&#601;tem &#8217;&#333;&#x1E6F;&#257;m &#353;&#257;mm&acirc; wah&#259;&#353;i&#x1E07;&#333;&#x1E6F;&icirc; &#x1E21;&#601;mul&#601;&#x1E35;em b&#601;r&#333;&#8217;&#353;&#601;&#x1E35;em: </P>
<P>8&nbsp;&ucirc;m&#257;&#x1E35;ar&#601;t&icirc; &#8217;e&#x1E6F;-b&#601;n&ecirc;&#x1E35;em w&#601;&#8217;e&#x1E6F;-b&#601;nw&#333;&#x1E6F;&ecirc;&#x1E35;em b&#601;ya&#x1E0F; b&#601;n&ecirc; y&#601;h&ucirc;&#x1E0F;&acirc; &ucirc;m&#601;&#x1E35;&#257;r&ucirc;m li&#353;&#601;&#x1E07;&#257;&#8217;yim &#8217;el-gw&#333;y r&#257;&#x1E25;w&#333;q k&icirc; y&#601;hw&acirc; dib&#275;r: s</P>
<P>9&nbsp;qir&#601;&#8217;&ucirc;-z&#333;&#8217;&#x1E6F; bagw&#333;yim qad&#601;&#353;&ucirc; mil&#601;&#x1E25;&#257;m&acirc; h&#257;&#8216;&icirc;r&ucirc; hagibw&#333;r&icirc;m yig&#601;&#353;&ucirc; y<sup>a</sup>&#8216;&#259;l&ucirc; k&#333;l &#8217;an&#601;&#353;&ecirc; hammil&#601;&#x1E25;&#257;m&acirc;: </P>
<P>10&nbsp;k&#333;t&ucirc; &#8217;it&ecirc;&#x1E35;em l<sup>a</sup>&#x1E25;&#259;r&#257;&#x1E07;w&#333;&#x1E6F; &ucirc;maz&#601;m&#601;r&#333;&#x1E6F;&ecirc;&#x1E35;em lir&#601;m&#257;&#x1E25;&icirc;m h<sup>a</sup>&#x1E25;all&#257;&#353; y&#333;&#8217;mar gibw&#333;r &#8217;&#257;n&icirc;: </P>
<P>11&nbsp;&#8216;&ucirc;&#353;&ucirc; w&#257;&#x1E07;&#333;&#8217;&ucirc; &#x1E35;&#257;l-hagw&#333;yim miss&#257;&#x1E07;&icirc;&#x1E07; w&#601;niq&#601;b&#257;&#x1E63;&ucirc; &#353;&#257;mm&acirc; han&#601;&#x1E25;a&#x1E6F; y&#601;hw&acirc; gibw&#333;rey&#x1E35;&#257;: </P>
<P>12&nbsp;y&#275;&#8216;w&#333;r&ucirc; w&#601;y<sup>a</sup>&#8216;&#259;l&ucirc; hagw&#333;yim &#8217;el-&#8216;&#275;meq y&#601;hw&#333;&#353;&#257;f&#257;&#x1E6D; k&icirc; &#353;&#257;m &#8217;&#275;&#353;&#275;&#x1E07; li&#353;&#601;p&#333;&#x1E6D; &#8217;e&#x1E6F;-k&#257;l-hagw&#333;yim miss&#257;&#x1E07;&icirc;&#x1E07;: </P>
<P>13&nbsp;&#353;il&#601;&#x1E25;&ucirc; mag&#257;l k&icirc; &#x1E07;&#257;&#353;al q&#257;&#x1E63;&icirc;r b&#333;&#8217;&ucirc; r&#601;&#x1E0F;&ucirc; k&icirc;-m&#257;l&#601;&#8217;&acirc; ga&#x1E6F; h&#275;&#353;&icirc;q&ucirc; hay&#601;q&#257;&#x1E07;&icirc;m k&icirc; rab&acirc; r&#257;&#8216;&#257;&#x1E6F;&#257;m: </P>
<P>14&nbsp;h&#259;mw&#333;n&icirc;m h&#259;mw&#333;n&icirc;m b&#601;&#8216;&#275;meq he&#x1E25;&#257;r&ucirc;&#x1E63; k&icirc; q&#257;rw&#333;&#x1E07; yw&#333;m y&#601;hw&acirc; b&#601;&#8216;&#275;meq he&#x1E25;&#257;r&ucirc;&#x1E63;: </P>
<P>15&nbsp;&#353;eme&#353; w&#601;y&#257;r&#275;&#x1E25;a q&#257;&#x1E0F;&#257;r&ucirc; w&#601;&#x1E35;w&#333;&#x1E35;&#257;&#x1E07;&icirc;m &#8217;&#257;s&#601;f&ucirc; n&#257;&#x1E21;&#601;h&#257;m: </P>
<P>16&nbsp;wayhw&acirc; mi&#x1E63;&#x1E63;&icirc;yw&#333;n yi&#353;&#601;&#8217;&#257;&#x1E21; &ucirc;m&icirc;r&ucirc;&#353;&#257;laim yit&#275;n qw&#333;lw&#333; w&#601;r&#257;&#8216;&#259;&#353;&ucirc; &#353;&#257;mayim w&#257;&#8217;&#257;re&#x1E63; wayhw&acirc; m<sup>a</sup>&#x1E25;&#259;seh l&#601;&#8216;ammw&#333; &ucirc;m&#257;&#8216;w&#333;z li&#x1E07;&#601;n&ecirc; yi&#347;&#601;r&#257;&#8217;&#275;l: </P>
<P>17&nbsp;w&icirc;&#x1E0F;<sup>a</sup>&#8216;&#601;tem k&icirc; &#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em &#353;&#333;&#x1E35;&#275;n b&#601;&#x1E63;&icirc;yw&#333;n har-q&#257;&#x1E0F;&#601;&#353;&icirc; w&#601;h&#257;y&#601;&#x1E6F;&acirc; y&#601;r&ucirc;&#353;&#257;laim q&#333;&#x1E0F;e&#353; w&#601;z&#257;r&icirc;m l&#333;&#8217;-y<sup>a</sup>&#8216;a&#x1E07;&#601;r&ucirc;-&#x1E07;&#257;h &#8216;w&#333;&#x1E0F;: s</P>
<P>18&nbsp;w&#601;h&#257;y&acirc; &#x1E07;ayyw&#333;m hah&ucirc;&#8217; yi&#x1E6D;&#x1E6D;&#601;f&ucirc; heh&#257;r&icirc;m &#8216;&#257;s&icirc;s w&#601;hag&#601;&#x1E07;&#257;&#8216;w&#333;&#x1E6F; t&#275;la&#x1E35;&#601;n&acirc; &#x1E25;&#257;l&#257;&#x1E07; w&#601;&#x1E35;&#257;l-&#8217;&#259;f&icirc;q&ecirc; y&#601;h&ucirc;&#x1E0F;&acirc; y&#275;l&#601;&#x1E35;&ucirc; m&#257;yim &ucirc;m<sup>a</sup>&#8216;&#601;y&#257;n mib&ecirc;&#x1E6F; y&#601;hw&acirc; y&#275;&#x1E63;&#275;&#8217; w&#601;hi&#353;&#601;q&acirc; &#8217;e&#x1E6F;-n<sup>a</sup>&#x1E25;al ha&#353;&#353;i&#x1E6D;&#x1E6D;&icirc;m: </P>
<P>19&nbsp;mi&#x1E63;&#601;rayim li&#353;&#601;m&#257;m&acirc; &#x1E6F;ih&#601;yeh we&#8217;&#277;&#x1E0F;w&#333;m l&#601;mi&#x1E0F;&#601;bar &#353;&#601;m&#257;m&acirc; tih&#601;yeh m&#275;&#x1E25;&#259;mas b&#601;n&ecirc; y&#601;h&ucirc;&#x1E0F;&acirc; &#8217;&#259;&#353;er-&#353;&#257;f&#601;&#x1E35;&ucirc; &#x1E0F;&#257;m-n&#257;q&icirc;&#8217; b&#601;&#8217;ar&#601;&#x1E63;&#257;m: </P>
<P>20&nbsp;w&icirc;h&ucirc;&#x1E0F;&acirc; l&#601;&#8216;w&#333;l&#257;m t&#275;&#353;&#275;&#x1E07; w&icirc;r&ucirc;&#353;&#257;laim l&#601;&#x1E0F;w&#333;r w&#257;&#x1E0F;w&#333;r: </P>
<P>21&nbsp;w&#601;niqq&ecirc;&#x1E6F;&icirc; d&#257;m&#257;m l&#333;&#8217;-niqq&ecirc;&#x1E6F;&icirc; wayhw&acirc; &#353;&#333;&#x1E35;&#275;n b&#601;&#x1E63;&icirc;yw&#333;n: </P>
</TD>
</TABLE>
<P><HR>
<CENTER>
<A HREF="amo001">Next: Amos Chapter 1</A></CENTER>
</BODY>
</HTML>
