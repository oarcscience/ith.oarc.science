<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Chronicles (1 Divrey Yamim): 1 Chronicles (1 Divrey Yamim) Chapter 26</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch1026.htm">Polyglot</A>&nbsp;
<A HREF="../kjv/ch1026.htm">KJV</A>&nbsp;
<A HREF="../sep/ch1026.htm">Sep</A>&nbsp;
<A HREF="../vul/ch1026.htm">Vul</A>&nbsp;

<BR>
<BR><A HREF="ch1.htm">1 Chronicles (1 Divrey Yamim) Index</A><BR>
&nbsp;
<A HREF="ch1025.htm">Previous</A>&nbsp;
<A HREF="ch1027.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Chronicles (1 Divrey Yamim) Chapter 26</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לְמַחְלְק֖וֹת לְשֹׁעֲרִ֑ים לַקָּרְחִ֕ים מְשֶֽׁלֶמְיָ֥הוּ בֶן־קֹרֵ֖א מִן־בְּנֵ֥י אָסָֽף׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְלִמְשֶֽׁלֶמְיָ֖הוּ בָּנִ֑ים זְכַרְיָ֤הוּ הַבְּכוֹר֙ יְדִֽיעֲאֵ֣ל הַשֵּׁנִ֔י זְבַדְיָ֙הוּ֙ הַשְּׁלִישִׁ֔י יַתְנִיאֵ֖ל הָרְבִיעִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עֵילָ֤ם הַחֲמִישִׁי֙ יְהוֹחָנָ֣ן הַשִּׁשִּׁ֔י אֶלְיְהוֹעֵינַ֖י הַשְּׁבִיעִֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּלְעֹבֵ֥ד אֱדֹ֖ם בָּנִ֑ים שְׁמַֽעְיָ֤ה הַבְּכוֹר֙ יְהוֹזָבָ֣ד הַשֵּׁנִ֔י יוֹאָ֤ח הַשְּׁלִשִׁי֙ וְשָׂכָ֣ר הָרְבִיעִ֔י וּנְתַנְאֵ֖ל הַחֲמִישִֽׁי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;עַמִּיאֵ֤ל הַשִּׁשִּׁי֙ יִשָׂשכָ֣ר הַשְּׁבִיעִ֔י פְּעֻלְּתַ֖י הַשְּׁמִינִ֑י כִּ֥י בֵרֲכ֖וֹ אֱלֹהִֽים׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְלִֽשְׁמַֽעְיָ֤ה בְנוֹ֙ נוֹלַ֣ד בָּנִ֔ים הַמִּמְשָׁלִ֖ים לְבֵ֣ית אֲבִיהֶ֑ם כִּֽי־גִבּ֥וֹרֵי חַ֖יִל הֵֽמָּה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בְּנֵ֣י שְׁמַֽעְיָ֗ה עָ֠תְנִי וּרְפָאֵ֨ל וְעוֹבֵ֧ד אֶלְזָבָ֛ד אֶחָ֖יו בְּנֵי־חָ֑יִל אֱלִיה֖וּ וּסְמַכְיָֽהוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כָּל־אֵ֜לֶּה מִבְּנֵ֣י׀ עֹבֵ֣ד אֱדֹ֗ם הֵ֤מָּה וּבְנֵיהֶם֙ וַאֲחֵיהֶ֔ם אִֽישׁ־חַ֥יִל בַּכֹּ֖חַ לַעֲבֹדָ֑ה שִׁשִּׁ֥ים וּשְׁנַ֖יִם לְעֹבֵ֥ד אֱדֹֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְלִמְשֶֽׁלֶמְיָ֗הוּ בָּנִ֧ים וְאַחִ֛ים בְּנֵי־חָ֖יִל שְׁמוֹנָ֥ה עָשָֽׂר׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּלְחֹסָ֥ה מִן־בְּנֵי־מְרָרִ֖י בָּנִ֑ים שִׁמְרִ֤י הָרֹאשׁ֙ כִּ֣י לֹא־הָיָ֣ה בְכ֔וֹר וַיְשִׂימֵ֥הוּ אָבִ֖יהוּ לְרֹֽאשׁ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;חִלְקִיָּ֤הוּ הַשֵּׁנִי֙ טְבַלְיָ֣הוּ הַשְּׁלִשִׁ֔י זְכַרְיָ֖הוּ הָרְבִעִ֑י כָּל־בָּנִ֧ים וְאַחִ֛ים לְחֹסָ֖ה שְׁלֹשָׁ֥ה עָשָֽׂר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לְ֠אֵלֶּה מַחְלְק֨וֹת הַשֹּֽׁעֲרִ֜ים לְרָאשֵׁ֧י הַגְּבָרִ֛ים מִשְׁמָר֖וֹת לְעֻמַּ֣ת אֲחֵיהֶ֑ם לְשָׁרֵ֖ת בְּבֵ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיַּפִּ֨ילוּ גוֹרָל֜וֹת כַּקָּטֹ֧ן כַּגָּד֛וֹל לְבֵ֥ית אֲבוֹתָ֖ם לְשַׁ֥עַר וָשָֽׁעַר׃ פ</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּפֹּ֧ל הַגּוֹרָ֛ל מִזְרָ֖חָה לְשֶֽׁלֶמְיָ֑הוּ וּזְכַרְיָ֨הוּ בְנ֜וֹ יוֹעֵ֣ץ׀ בְּשֶׂ֗כֶל הִפִּ֙ילוּ֙ גּֽוֹרָל֔וֹת וַיֵּצֵ֥א גוֹרָל֖וֹ צָפֽוֹנָה׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;לְעֹבֵ֥ד אֱדֹ֖ם נֶ֑גְבָּה וּלְבָנָ֖יו בֵּ֥ית הָאֲסֻפִּֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לְשֻׁפִּ֤ים וּלְחֹסָה֙ לַֽמַּעֲרָ֔ב עִ֚ם שַׁ֣עַר שַׁלֶּ֔כֶת בַּֽמְסִלָּ֖ה הָעוֹלָ֑ה מִשְׁמָ֖ר לְעֻמַּ֥ת מִשְׁמָֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לַמִּזְרָח֮ הַלְוִיִּ֣ם שִׁשָּׁה֒ לַצָּפ֤וֹנָה לַיּוֹם֙ אַרְבָּעָ֔ה לַנֶּ֥גְבָּה לַיּ֖וֹם אַרְבָּעָ֑ה וְלָאֲסֻפִּ֖ים שְׁנַ֥יִם שְׁנָֽיִם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לַפַּרְבָּ֖ר לַֽמַּעֲרָ֑ב אַרְבָּעָה֙ לַֽמְסִלָּ֔ה שְׁנַ֖יִם לַפַּרְבָּֽר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אֵ֗לֶּה מַחְלְקוֹת֙ הַשֹּׁ֣עֲרִ֔ים לִבְנֵ֥י הַקָּרְחִ֖י וְלִבְנֵ֥י מְרָרִֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְֽהַלְוִיִּ֑ם אֲחִיָּ֗ה עַל־אֽוֹצְרוֹת֙ בֵּ֣ית הָאֱלֹהִ֔ים וּלְאֹֽצְר֖וֹת הַקֳּדָשִֽׁים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;בְּנֵ֣י לַ֠עְדָּן בְּנֵ֨י הַגֵּרְשֻׁנִּ֜י לְלַעְדָּ֗ן רָאשֵׁ֧י הָאָב֛וֹת לְלַעְדָּ֥ן הַגֵּרְשֻׁנִּ֖י יְחִיאֵלִֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;בְּנֵ֖י יְחִֽיאֵלִ֑י זֵתָם֙ וְיוֹאֵ֣ל אָחִ֔יו עַל־אֹצְר֖וֹת בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;לַֽעַמְרָמִי֙ לַיִּצְהָרִ֔י לַֽחֶבְרוֹנִ֖י לָֽעָזִּיאֵלִֽי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּשְׁבֻאֵל֙ בֶּן־גֵּרְשׁ֣וֹם בֶּן־מֹשֶׁ֔ה נָגִ֖יד עַל־הָאֹצָרֽוֹת׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאֶחָ֖יו לֶֽאֱלִיעֶ֑זֶר רְחַבְיָ֨הוּ בְנ֜וֹ וִֽישַׁעְיָ֤הוּ בְנוֹ֙ וְיֹרָ֣ם בְּנ֔וֹ וְזִכְרִ֥י בְנ֖וֹ <font color="brown">ושלמות</font> <font color="blue">וּשְׁלֹמִ֥ית</font> בְּנֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;ה֧וּא שְׁלֹמ֣וֹת וְאֶחָ֗יו עַ֣ל כָּל־אֹצְר֤וֹת הַקֳּדָשִׁים֙ אֲשֶׁ֨ר הִקְדִּ֜ישׁ דָּוִ֣יד הַמֶּ֗לֶךְ וְרָאשֵׁ֧י הָאָב֛וֹת לְשָׂרֵֽי־הָאֲלָפִ֥ים וְהַמֵּא֖וֹת וְשָׂרֵ֥י הַצָּבָֽא׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;מִן־הַמִּלְחָמ֥וֹת וּמִן־הַשָּׁלָ֖ל הִקְדִּ֑ישׁוּ לְחַזֵּ֖ק לְבֵ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְכֹ֨ל הַֽהִקְדִּ֜ישׁ שְׁמוּאֵ֤ל הָרֹאֶה֙ וְשָׁא֣וּל בֶּן־קִ֔ישׁ וְאַבְנֵ֣ר בֶּן־נֵ֔ר וְיוֹאָ֖ב בֶּן־צְרוּיָ֑ה כֹּ֚ל הַמַּקְדִּ֔ישׁ עַ֥ל יַד־שְׁלֹמִ֖ית וְאֶחָֽיו׃ פ</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;לַיִּצְהָרִ֞י כְּנַנְיָ֣הוּ וּבָנָ֗יו לַמְּלָאכָ֤ה הַחִֽיצוֹנָה֙ עַל־יִשְׂרָאֵ֔ל לְשֹׁטְרִ֖ים וּלְשֹׁפְטִֽים׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;לַֽחֶבְרוֹנִ֡י חֲשַׁבְיָהוּ֩ וְאֶחָ֨יו בְּנֵי־חַ֜יִל אֶ֣לֶף וּשְׁבַע־מֵא֗וֹת עַ֚ל פְּקֻדַּ֣ת יִשְׂרָאֵ֔ל מֵעֵ֥בֶר לַיַּרְדֵּ֖ן מַעְרָ֑בָה לְכֹל֙ מְלֶ֣אכֶת יְהוָ֔ה וְלַעֲבֹדַ֖ת הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;לַֽחֶבְרוֹנִי֙ יְרִיָּ֣ה הָרֹ֔אשׁ לַֽחֶבְרוֹנִ֥י לְתֹלְדֹתָ֖יו לְאָב֑וֹת בִּשְׁנַ֨ת הָֽאַרְבָּעִ֜ים לְמַלְכ֤וּת דָּוִיד֙ נִדְרָ֔שׁוּ וַיִּמָּצֵ֥א בָהֶ֛ם גִּבּ֥וֹרֵי חַ֖יִל בְּיַעְזֵ֥יר גִּלְעָֽד׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְאֶחָ֣יו בְּנֵי־חַ֗יִל אַלְפַּ֛יִם וּשְׁבַ֥ע מֵא֖וֹת רָאשֵׁ֣י הָאָב֑וֹת וַיַּפְקִידֵ֞ם דָּוִ֣יד הַמֶּ֗לֶךְ עַל־הָראוּבֵנִ֤י וְהַגָּדִי֙ וַחֲצִי֙ שֵׁ֣בֶט הַֽמְנַשִּׁ֔י לְכָל־דְּבַ֥ר הָאֱלֹהִ֖ים וּדְבַ֥ר הַמֶּֽלֶךְ׃ פ</P>
</TD>
<TD WIDTH="50%">
<P>1&nbsp;l&#601;m<sup>a</sup>&#x1E25;&#601;l&#601;qw&#333;&#x1E6F; l&#601;&#353;&#333;&#8216;&#259;r&icirc;m laqq&#257;r&#601;&#x1E25;&icirc;m m&#601;&#353;elem&#601;y&acirc;&ucirc; &#x1E07;en-q&#333;r&#275;&#8217; min-b&#601;n&ecirc; &#8217;&#257;s&#257;f: </P>
<P>2&nbsp;w&#601;lim&#601;&#353;elem&#601;y&acirc;&ucirc; b&#257;n&icirc;m z&#601;&#x1E35;ar&#601;y&acirc;&ucirc; hab&#601;&#x1E35;w&#333;r y&#601;&#x1E0F;&icirc;&#8216;&#259;&#8217;&#275;l ha&#353;&#353;&#275;n&icirc; z&#601;&#x1E07;a&#x1E0F;&#601;y&acirc;&ucirc; ha&#353;&#353;&#601;l&icirc;&#353;&icirc; ya&#x1E6F;&#601;n&icirc;&#8217;&#275;l h&#257;r&#601;&#x1E07;&icirc;&#8216;&icirc;: </P>
<P>3&nbsp;&#8216;&ecirc;l&#257;m h<sup>a</sup>&#x1E25;&#259;m&icirc;&#353;&icirc; y&#601;hw&#333;&#x1E25;&#257;n&#257;n ha&#353;&#353;i&#353;&#353;&icirc; &#8217;el&#601;y&#601;hw&#333;&#8216;&ecirc;nay ha&#353;&#353;&#601;&#x1E07;&icirc;&#8216;&icirc;: </P>
<P>4&nbsp;&ucirc;l&#601;&#8216;&#333;&#x1E07;&#275;&#x1E0F; &#8217;&#277;&#x1E0F;&#333;m b&#257;n&icirc;m &#353;&#601;m<sup>a</sup>&#8216;&#601;y&acirc; hab&#601;&#x1E35;w&#333;r y&#601;hw&#333;z&#257;&#x1E07;&#257;&#x1E0F; ha&#353;&#353;&#275;n&icirc; yw&#333;&#8217;&#257;&#x1E25; ha&#353;&#353;&#601;li&#353;&icirc; w&#601;&#347;&#257;&#x1E35;&#257;r h&#257;r&#601;&#x1E07;&icirc;&#8216;&icirc; &ucirc;n&#601;&#x1E6F;an&#601;&#8217;&#275;l h<sup>a</sup>&#x1E25;&#259;m&icirc;&#353;&icirc;: </P>
<P>5&nbsp;&#8216;amm&icirc;&#8217;&#275;l ha&#353;&#353;i&#353;&#353;&icirc; yi&#347;&#257;s&#x1E35;&#257;r ha&#353;&#353;&#601;&#x1E07;&icirc;&#8216;&icirc; p&#601;&#8216;ull&#601;&#x1E6F;ay ha&#353;&#353;&#601;m&icirc;n&icirc; k&icirc; &#x1E07;&#275;r&#259;&#x1E35;w&#333; &#8217;&#277;l&#333;h&icirc;m: f</P>
<P>6&nbsp;w&#601;li&#353;&#601;m<sup>a</sup>&#8216;&#601;y&acirc; &#x1E07;&#601;nw&#333; nw&#333;la&#x1E0F; b&#257;n&icirc;m hammim&#601;&#353;&#257;l&icirc;m l&#601;&#x1E07;&ecirc;&#x1E6F; &#8217;&#259;&#x1E07;&icirc;hem k&icirc;-&#x1E21;ibw&#333;r&ecirc; &#x1E25;ayil h&#275;mm&acirc;: </P>
<P>7&nbsp;b&#601;n&ecirc; &#353;&#601;m<sup>a</sup>&#8216;&#601;y&acirc; &#8216;&#257;&#x1E6F;&#601;n&icirc; &ucirc;r&#601;f&#257;&#8217;&#275;l w&#601;&#8216;w&#333;&#x1E07;&#275;&#x1E0F; &#8217;el&#601;z&#257;&#x1E07;&#257;&#x1E0F; &#8217;e&#x1E25;&#257;yw b&#601;n&ecirc;-&#x1E25;&#257;yil &#8217;&#277;l&icirc;h&ucirc; &ucirc;s&#601;ma&#x1E35;&#601;y&acirc;&ucirc;: </P>
<P>8&nbsp;k&#257;l-&#8217;&#275;lleh mib&#601;n&ecirc;| &#8216;&#333;&#x1E07;&#275;&#x1E0F; &#8217;&#277;&#x1E0F;&#333;m h&#275;mm&acirc; &ucirc;&#x1E07;&#601;n&ecirc;hem wa&#8217;&#259;&#x1E25;&ecirc;hem &#8217;&icirc;&#353;-&#x1E25;ayil bak&#333;&#x1E25;a l<sup>a</sup>&#8216;&#259;&#x1E07;&#333;&#x1E0F;&acirc; &#353;i&#353;&#353;&icirc;m &ucirc;&#353;&#601;nayim l&#601;&#8216;&#333;&#x1E07;&#275;&#x1E0F; &#8217;&#277;&#x1E0F;&#333;m: </P>
<P>9&nbsp;w&#601;lim&#601;&#353;elem&#601;y&acirc;&ucirc; b&#257;n&icirc;m w&#601;&#8217;<sup>a</sup>&#x1E25;&icirc;m b&#601;n&ecirc;-&#x1E25;&#257;yil &#353;&#601;mw&#333;n&acirc; &#8216;&#257;&#347;&#257;r: s</P>
<P>10&nbsp;&ucirc;l&#601;&#x1E25;&#333;s&acirc; min-b&#601;n&ecirc;-m&#601;r&#257;r&icirc; b&#257;n&icirc;m &#353;im&#601;r&icirc; h&#257;r&#333;&#8217;&#353; k&icirc; l&#333;&#8217;-h&#257;y&acirc; &#x1E07;&#601;&#x1E35;w&#333;r way&#601;&#347;&icirc;m&#275;h&ucirc; &#8217;&#257;&#x1E07;&icirc;h&ucirc; l&#601;r&#333;&#8217;&#353;: </P>
<P>11&nbsp;&#x1E25;il&#601;q&icirc;y&acirc;&ucirc; ha&#353;&#353;&#275;n&icirc; &#x1E6D;&#601;&#x1E07;al&#601;y&acirc;&ucirc; ha&#353;&#353;&#601;li&#353;&icirc; z&#601;&#x1E35;ar&#601;y&acirc;&ucirc; h&#257;r&#601;&#x1E07;i&#8216;&icirc; k&#257;l-b&#257;n&icirc;m w&#601;&#8217;<sup>a</sup>&#x1E25;&icirc;m l&#601;&#x1E25;&#333;s&acirc; &#353;&#601;l&#333;&#353;&acirc; &#8216;&#257;&#347;&#257;r: </P>
<P>12&nbsp;l&#601;&#8217;&#275;lleh m<sup>a</sup>&#x1E25;&#601;l&#601;qw&#333;&#x1E6F; ha&#353;&#353;&#333;&#8216;&#259;r&icirc;m l&#601;r&#257;&#8217;&#353;&ecirc; hag&#601;&#x1E07;&#257;r&icirc;m mi&#353;&#601;m&#257;rw&#333;&#x1E6F; l&#601;&#8216;umma&#x1E6F; &#8217;&#259;&#x1E25;&ecirc;hem l&#601;&#353;&#257;r&#275;&#x1E6F; b&#601;&#x1E07;&ecirc;&#x1E6F; y&#601;hw&acirc;: </P>
<P>13&nbsp;wayyap&icirc;l&ucirc; &#x1E21;w&#333;r&#257;lw&#333;&#x1E6F; kaqq&#257;&#x1E6D;&#333;n kag&#257;&#x1E0F;w&#333;l l&#601;&#x1E07;&ecirc;&#x1E6F; &#8217;&#259;&#x1E07;w&#333;&#x1E6F;&#257;m l&#601;&#353;<sup>a</sup>&#8216;ar w&#257;&#353;&#257;&#8216;ar: f</P>
<P>14&nbsp;wayyip&#333;l hagw&#333;r&#257;l miz&#601;r&#257;&#x1E25;&acirc; l&#601;&#353;elem&#601;y&acirc;&ucirc; &ucirc;z&#601;&#x1E35;ar&#601;y&acirc;&ucirc; &#x1E07;&#601;nw&#333; yw&#333;&#8216;&#275;&#x1E63;| b&#601;&#347;e&#x1E35;el hip&icirc;l&ucirc; gw&#333;r&#257;lw&#333;&#x1E6F; wayy&#275;&#x1E63;&#275;&#8217; &#x1E21;w&#333;r&#257;lw&#333; &#x1E63;&#257;fw&#333;n&acirc;: s</P>
<P>15&nbsp;l&#601;&#8216;&#333;&#x1E07;&#275;&#x1E0F; &#8217;&#277;&#x1E0F;&#333;m ne&#x1E21;&#601;b&acirc; &ucirc;l&#601;&#x1E07;&#257;n&#257;yw b&ecirc;&#x1E6F; h&#257;&#8217;&#259;sup&icirc;m: </P>
<P>16&nbsp;l&#601;&#353;up&icirc;m &ucirc;l&#601;&#x1E25;&#333;s&acirc; lamm<sup>a</sup>&#8216;&#259;r&#257;&#x1E07; &#8216;im &#353;<sup>a</sup>&#8216;ar &#353;alle&#x1E35;e&#x1E6F; bam&#601;sill&acirc; h&#257;&#8216;w&#333;l&acirc; mi&#353;&#601;m&#257;r l&#601;&#8216;umma&#x1E6F; mi&#353;&#601;m&#257;r: </P>
<P>17&nbsp;lammiz&#601;r&#257;&#x1E25; hal&#601;w&icirc;yim &#353;i&#353;&#353;&acirc; la&#x1E63;&#x1E63;&#257;fw&#333;n&acirc; layyw&#333;m &#8217;ar&#601;b&#257;&#8216;&acirc; lanne&#x1E21;&#601;b&acirc; layyw&#333;m &#8217;ar&#601;b&#257;&#8216;&acirc; w&#601;l&#257;&#8217;&#259;sup&icirc;m &#353;&#601;nayim &#353;&#601;n&#257;yim: </P>
<P>18&nbsp;lapar&#601;b&#257;r lamm<sup>a</sup>&#8216;&#259;r&#257;&#x1E07; &#8217;ar&#601;b&#257;&#8216;&acirc; lam&#601;sill&acirc; &#353;&#601;nayim lapar&#601;b&#257;r: </P>
<P>19&nbsp;&#8217;&#275;lleh m<sup>a</sup>&#x1E25;&#601;l&#601;qw&#333;&#x1E6F; ha&#353;&#353;&#333;&#8216;&#259;r&icirc;m li&#x1E07;&#601;n&ecirc; haqq&#257;r&#601;&#x1E25;&icirc; w&#601;li&#x1E07;&#601;n&ecirc; m&#601;r&#257;r&icirc;: </P>
<P>20&nbsp;w&#601;hal&#601;w&icirc;yim &#8217;&#259;&#x1E25;&icirc;y&acirc; &#8216;al-&#8217;w&#333;&#x1E63;&#601;rw&#333;&#x1E6F; b&ecirc;&#x1E6F; h&#257;&#8217;&#277;l&#333;h&icirc;m &ucirc;l&#601;&#8217;&#333;&#x1E63;&#601;rw&#333;&#x1E6F; haqq&#335;&#x1E0F;&#257;&#353;&icirc;m: </P>
<P>21&nbsp;b&#601;n&ecirc; l<sup>a</sup>&#8216;&#601;d&#257;n b&#601;n&ecirc; hag&#275;r&#601;&#353;unn&icirc; l&#601;l<sup>a</sup>&#8216;&#601;d&#257;n r&#257;&#8217;&#353;&ecirc; h&#257;&#8217;&#257;&#x1E07;w&#333;&#x1E6F; l&#601;l<sup>a</sup>&#8216;&#601;d&#257;n hag&#275;r&#601;&#353;unn&icirc; y&#601;&#x1E25;&icirc;&#8217;&#275;l&icirc;: </P>
<P>22&nbsp;b&#601;n&ecirc; y&#601;&#x1E25;&icirc;&#8217;&#275;l&icirc; z&#275;&#x1E6F;&#257;m w&#601;yw&#333;&#8217;&#275;l &#8217;&#257;&#x1E25;&icirc;w &#8216;al-&#8217;&#333;&#x1E63;&#601;rw&#333;&#x1E6F; b&ecirc;&#x1E6F; y&#601;hw&acirc;: </P>
<P>23&nbsp;l<sup>a</sup>&#8216;am&#601;r&#257;m&icirc; layyi&#x1E63;&#601;h&#257;r&icirc; l<sup>a</sup>&#x1E25;e&#x1E07;&#601;rw&#333;n&icirc; l&#257;&#8216;&#257;zz&icirc;&#8217;&#275;l&icirc;: </P>
<P>24&nbsp;&ucirc;&#353;&#601;&#x1E07;u&#8217;&#275;l ben-g&#275;r&#601;&#353;w&#333;m ben-m&#333;&#353;eh n&#257;&#x1E21;&icirc;&#x1E0F; &#8216;al-h&#257;&#8217;&#333;&#x1E63;&#257;rw&#333;&#x1E6F;: </P>
<P>25&nbsp;w&#601;&#8217;e&#x1E25;&#257;yw le&#8217;&#277;l&icirc;&#8216;ezer r&#601;&#x1E25;a&#x1E07;&#601;y&acirc;&ucirc; &#x1E07;&#601;nw&#333; w&icirc;&#353;<sup>a</sup>&#8216;&#601;y&acirc;&ucirc; &#x1E07;&#601;nw&#333; w&#601;y&#333;r&#257;m b&#601;nw&#333; w&#601;zi&#x1E35;&#601;r&icirc; &#x1E07;&#601;nw&#333; <font color="brown">&ucirc;&#353;&#601;l&#333;mw&#333;&#x1E6F;</font> <font color="blue">&ucirc;&#353;&#601;l&#333;m&icirc;&#x1E6F;</font> b&#601;nw&#333;: </P>
<P>26&nbsp;h&ucirc;&#8217; &#353;&#601;l&#333;mw&#333;&#x1E6F; w&#601;&#8217;e&#x1E25;&#257;yw &#8216;al k&#257;l-&#8217;&#333;&#x1E63;&#601;rw&#333;&#x1E6F; haqq&#335;&#x1E0F;&#257;&#353;&icirc;m &#8217;&#259;&#353;er hiq&#601;d&icirc;&#353; d&#257;w&icirc;&#x1E0F; hammele&#x1E35;&#601; w&#601;r&#257;&#8217;&#353;&ecirc; h&#257;&#8217;&#257;&#x1E07;w&#333;&#x1E6F; l&#601;&#347;&#257;r&ecirc;-h&#257;&#8217;&#259;l&#257;f&icirc;m w&#601;hamm&#275;&#8217;w&#333;&#x1E6F; w&#601;&#347;&#257;r&ecirc; ha&#x1E63;&#x1E63;&#257;&#x1E07;&#257;&#8217;: </P>
<P>27&nbsp;min-hammil&#601;&#x1E25;&#257;mw&#333;&#x1E6F; &ucirc;min-ha&#353;&#353;&#257;l&#257;l hiq&#601;d&icirc;&#353;&ucirc; l&#601;&#x1E25;azz&#275;q l&#601;&#x1E07;&ecirc;&#x1E6F; y&#601;hw&acirc;: </P>
<P>28&nbsp;w&#601;&#x1E35;&#333;l hahiq&#601;d&icirc;&#353; &#353;&#601;m&ucirc;&#8217;&#275;l h&#257;r&#333;&#8217;eh w&#601;&#353;&#257;&#8217;&ucirc;l ben-q&icirc;&#353; w&#601;&#8217;a&#x1E07;&#601;n&#275;r ben-n&#275;r w&#601;yw&#333;&#8217;&#257;&#x1E07; ben-&#x1E63;&#601;r&ucirc;y&acirc; k&#333;l hammaq&#601;d&icirc;&#353; &#8216;al ya&#x1E0F;-&#353;&#601;l&#333;m&icirc;&#x1E6F; w&#601;&#8217;e&#x1E25;&#257;yw: f</P>
<P>29&nbsp;layyi&#x1E63;&#601;h&#257;r&icirc; k&#601;nan&#601;y&acirc;&ucirc; &ucirc;&#x1E07;&#257;n&#257;yw lamm&#601;l&#257;&#8217;&#x1E35;&acirc; h<sup>a</sup>&#x1E25;&icirc;&#x1E63;w&#333;n&acirc; &#8216;al-yi&#347;&#601;r&#257;&#8217;&#275;l l&#601;&#353;&#333;&#x1E6D;&#601;r&icirc;m &ucirc;l&#601;&#353;&#333;f&#601;&#x1E6D;&icirc;m: </P>
<P>30&nbsp;l<sup>a</sup>&#x1E25;e&#x1E07;&#601;rw&#333;n&icirc; &#x1E25;&#259;&#353;a&#x1E07;&#601;y&acirc;&ucirc; w&#601;&#8217;e&#x1E25;&#257;yw b&#601;n&ecirc;-&#x1E25;ayil &#8217;elef &ucirc;&#353;&#601;&#x1E07;<sup>a</sup>&#8216;-m&#275;&#8217;w&#333;&#x1E6F; &#8216;al p&#601;quda&#x1E6F; yi&#347;&#601;r&#257;&#8217;&#275;l m&#275;&#8216;&#275;&#x1E07;er layyar&#601;d&#275;n m<sup>a</sup>&#8216;&#601;r&#257;&#x1E07;&acirc; l&#601;&#x1E35;&#333;l m&#601;le&#8217;&#x1E35;e&#x1E6F; y&#601;hw&acirc; w&#601;l<sup>a</sup>&#8216;&#259;&#x1E07;&#333;&#x1E0F;a&#x1E6F; hammele&#x1E35;&#601;: </P>
<P>31&nbsp;l<sup>a</sup>&#x1E25;e&#x1E07;&#601;rw&#333;n&icirc; y&#601;r&icirc;y&acirc; h&#257;r&#333;&#8217;&#353; l<sup>a</sup>&#x1E25;e&#x1E07;&#601;rw&#333;n&icirc; l&#601;&#x1E6F;&#333;l&#601;&#x1E0F;&#333;&#x1E6F;&#257;yw l&#601;&#8217;&#257;&#x1E07;w&#333;&#x1E6F; bi&#353;&#601;na&#x1E6F; h&#257;&#8217;ar&#601;b&#257;&#8216;&icirc;m l&#601;mal&#601;&#x1E35;&ucirc;&#x1E6F; d&#257;w&icirc;&#x1E0F; ni&#x1E0F;&#601;r&#257;&#353;&ucirc; wayyimm&#257;&#x1E63;&#275;&#8217; &#x1E07;&acirc;em gibw&#333;r&ecirc; &#x1E25;ayil b&#601;y<sup>a</sup>&#8216;&#601;z&ecirc;r gil&#601;&#8216;&#257;&#x1E0F;: </P>
<P>32&nbsp;w&#601;&#8217;e&#x1E25;&#257;yw b&#601;n&ecirc;-&#x1E25;ayil &#8217;al&#601;payim &ucirc;&#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; r&#257;&#8217;&#353;&ecirc; h&#257;&#8217;&#257;&#x1E07;w&#333;&#x1E6F; wayyaf&#601;q&icirc;&#x1E0F;&#275;m d&#257;w&icirc;&#x1E0F; hammele&#x1E35;&#601; &#8216;al-h&#257;r&#8217;&ucirc;&#x1E07;&#275;n&icirc; w&#601;hag&#257;&#x1E0F;&icirc; w<sup>a</sup>&#x1E25;&#259;&#x1E63;&icirc; &#353;&#275;&#x1E07;e&#x1E6D; ham&#601;na&#353;&#353;&icirc; l&#601;&#x1E35;&#257;l-d&#601;&#x1E07;ar h&#257;&#8217;&#277;l&#333;h&icirc;m &ucirc;&#x1E0F;&#601;&#x1E07;ar hammele&#x1E35;&#601;: f</P>
</TD>
</TABLE>
<P><HR>
<CENTER>
<A HREF="ch1027.htm">Next: 1 Chronicles (1 Divrey Yamim) Chapter 27</A></CENTER>
</BODY>
</HTML>
