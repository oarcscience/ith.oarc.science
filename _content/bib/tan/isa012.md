[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa012)  [KJV](../kjv/isa012)  [Sep](../sep/isa012) 
[Vul](../vul/isa012)   
  
[Isaiah (Yisheyah) Index](isa)  
  [Previous](isa011)  [Next](isa013) 

------------------------------------------------------------------------

### Tanach (Hebrew): Isaiah (Yisheyah) Chapter 12

‎<span id="001">1</span> ‏וְאָֽמַרְתָּ֙ בַּיּ֣וֹם הַה֔וּא אוֹדְךָ֣
יְהוָ֔ה כִּ֥י אָנַ֖פְתָּ בִּ֑י יָשֹׁ֥ב אַפְּךָ֖ וּֽתְנַחֲמֵֽנִי׃

‎<span id="002">2</span> ‏הִנֵּ֨ה אֵ֧ל יְשׁוּעָתִ֛י אֶבְטַ֖ח וְלֹ֣א
אֶפְחָ֑ד כִּֽי־עָזִּ֤י וְזִמְרָת֙ יָ֣הּ יְהוָ֔ה וַֽיְהִי־לִ֖י
לִֽישׁוּעָֽה׃

‎<span id="003">3</span> ‏וּשְׁאַבְתֶּם־מַ֖יִם בְּשָׂשׂ֑וֹן
מִמַּעַיְנֵ֖י הַיְשׁוּעָֽה׃

‎<span id="004">4</span> ‏וַאֲמַרְתֶּ֞ם בַּיּ֣וֹם הַה֗וּא הוֹד֤וּ
לַֽיהוָה֙ קִרְא֣וּ בִשְׁמ֔וֹ הוֹדִ֥יעוּ בָֽעַמִּ֖ים עֲלִֽילֹתָ֑יו
הַזְכִּ֕ירוּ כִּ֥י נִשְׂגָּ֖ב שְׁמֽוֹ׃

‎<span id="005">5</span> ‏זַמְּר֣וּ יְהוָ֔ה כִּ֥י גֵא֖וּת עָשָׂ֑ה מידעת
מוּדַ֥עַת זֹ֖את בְּכָל־הָאָֽרֶץ׃

‎<span id="006">6</span> ‏צַהֲלִ֥י וָרֹ֖נִּי יוֹשֶׁ֣בֶת צִיּ֑וֹן
כִּֽי־גָד֥וֹל בְּקִרְבֵּ֖ךְ קְד֥וֹשׁ יִשְׂרָאֵֽל׃ פ

1 wə’āmarətā bayywōm hahû’ ’wōḏəḵā yəhwâ kî ’ānafətā bî yāšōḇ ’apəḵā
ûṯən<sup>a</sup>ḥămēnî:

2 hinnēh ’ēl yəšû‘āṯî ’eḇəṭ<sup>a</sup>ḥ wəlō’ ’efəḥāḏ kî-‘āzzî
wəzimərāṯ yāh yəhwâ wayəhî-lî lîšû‘â:

3 ûšə’aḇətem-mayim bəśāśwōn mimm<sup>a</sup>‘ayənê hayəšû‘â:

4 wa’ămarətem bayywōm hahû’ hwōḏû layhwâ qirə’û ḇišəmwō hwōḏî‘û ḇā‘ammîm
‘ălîlōṯāyw hazəkîrû kî niśəgāḇ šəmwō:

5 zammərû yəhwâ kî ḡē’ûṯ ‘āśâ məyud<sup>a</sup>‘aṯ mûḏ<sup>a</sup>‘aṯ
zō’ṯ bəḵāl-hā’āreṣ:

6 ṣahălî wārōnnî ywōšeḇeṯ ṣîywōn kî-ḡāḏwōl bəqirəbēḵə qəḏwōš yiśərā’ēl:
f

------------------------------------------------------------------------

[Next: Isaiah (Yisheyah) Chapter 13](isa013)
