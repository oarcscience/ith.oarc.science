<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Chronicles (1 Divrey Yamim): 1 Chronicles (1 Divrey Yamim) Chapter 29</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/ch1029">Polyglot</A>&nbsp;
<A HREF="../kjv/ch1029">KJV</A>&nbsp;
<A HREF="../sep/ch1029">Sep</A>&nbsp;
<A HREF="../vul/ch1029">Vul</A>&nbsp;

<BR>
<BR><A HREF="ch1">1 Chronicles (1 Divrey Yamim) Index</A><BR>
&nbsp;
<A HREF="ch1028">Previous</A>&nbsp;
<A HREF="ch2001">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Chronicles (1 Divrey Yamim) Chapter 29</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֨אמֶר דָּוִ֤יד הַמֶּ֙לֶךְ֙ לְכָל־הַקָּהָ֔ל שְׁלֹמֹ֨ה בְנִ֥י אֶחָ֛ד בָּֽחַר־בּ֥וֹ אֱלֹהִ֖ים נַ֣עַר וָרָ֑ךְ וְהַמְּלָאכָ֣ה גְדוֹלָ֔ה כִּ֣י לֹ֤א לְאָדָם֙ הַבִּירָ֔ה כִּ֖י לַיהוָ֥ה אֱלֹהִֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וּֽכְכָל־כֹּחִ֞י הֲכִינ֣וֹתִי לְבֵית־אֱלֹהַ֗י הַזָּהָ֣ב׀ לַ֠זָּהָב וְהַכֶּ֨סֶף לַכֶּ֜סֶף וְהַנְּחֹ֣שֶׁת לַנְּחֹ֗שֶׁת הַבַּרְזֶל֙ לַבַּרְזֶ֔ל וְהָעֵצִ֖ים לָעֵצִ֑ים אַבְנֵי־שֹׁ֨הַם וּמִלּוּאִ֜ים אַבְנֵי־פ֣וּךְ וְרִקְמָ֗ה וְכֹ֨ל אֶ֧בֶן יְקָרָ֛ה וְאַבְנֵי־שַׁ֖יִשׁ לָרֹֽב׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְע֗וֹד בִּרְצוֹתִי֙ בְּבֵ֣ית אֱלֹהַ֔י יֶשׁ־לִ֥י סְגֻלָּ֖ה זָהָ֣ב וָכָ֑סֶף נָתַ֤תִּי לְבֵית־אֱלֹהַי֙ לְמַ֔עְלָה מִכָּל־הֲכִינ֖וֹתִי לְבֵ֥ית הַקֹּֽדֶשׁ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;שְׁלֹ֧שֶׁת אֲלָפִ֛ים כִּכְּרֵ֥י זָהָ֖ב מִזְּהַ֣ב אוֹפִ֑יר וְשִׁבְעַ֨ת אֲלָפִ֤ים כִּכַּר־כֶּ֙סֶף֙ מְזֻקָּ֔ק לָט֖וּחַ קִיר֥וֹת הַבָּתִּֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לַזָּהָ֤ב לַזָּהָב֙ וְלַכֶּ֣סֶף לַכֶּ֔סֶף וּלְכָל־מְלָאכָ֖ה בְּיַ֣ד חָרָשִׁ֑ים וּמִ֣י מִתְנַדֵּ֔ב לְמַלֹּ֥אות יָד֛וֹ הַיּ֖וֹם לַיהוָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּֽתְנַדְּבוּ֩ שָׂרֵ֨י הָאָב֜וֹת וְשָׂרֵ֣י׀ שִׁבְטֵ֣י יִשְׂרָאֵ֗ל וְשָׂרֵ֤י הָאֲלָפִים֙ וְהַמֵּא֔וֹת וּלְשָׂרֵ֖י מְלֶ֥אכֶת הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַֽיִּתְּנ֞וּ לַעֲבוֹדַ֣ת בֵּית־הָאֱלֹהִ֗ים זָהָ֞ב כִּכָּרִ֣ים חֲמֵֽשֶׁת־אֲלָפִים֮ וַאֲדַרְכֹנִ֣ים רִבּוֹ֒ וְכֶ֗סֶף כִּכָּרִים֙ עֲשֶׂ֣רֶת אֲלָפִ֔ים וּנְחֹ֕שֶׁת רִבּ֛וֹ וּשְׁמוֹנַ֥ת אֲלָפִ֖ים כִּכָּרִ֑ים וּבַרְזֶ֖ל מֵֽאָה־אֶ֥לֶף כִּכָּרִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהַנִּמְצָ֤א אִתּוֹ֙ אֲבָנִ֔ים נָתְנ֖וּ לְאוֹצַ֣ר בֵּית־יְהוָ֑ה עַ֥ל יַד־יְחִיאֵ֖ל הַגֵּרְשֻׁנִּֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּשְׂמְח֤וּ הָעָם֙ עַל־הִֽתְנַדְּבָ֔ם כִּ֚י בְּלֵ֣ב שָׁלֵ֔ם הִֽתְנַדְּב֖וּ לַיהוָ֑ה וְגַם֙ דָּוִ֣יד הַמֶּ֔לֶךְ שָׂמַ֖ח שִׂמְחָ֥ה גְדוֹלָֽה׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְבָ֤רֶךְ דָּוִיד֙ אֶת־יְהוָ֔ה לְעֵינֵ֖י כָּל־הַקָּהָ֑ל וַיֹּ֣אמֶר דָּוִ֗יד בָּר֨וּךְ אַתָּ֤ה יְהוָה֙ אֱלֹהֵי֙ יִשְׂרָאֵ֣ל אָבִ֔ינוּ מֵעוֹלָ֖ם וְעַד־עוֹלָֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לְךָ֣ יְ֠הוָה הַגְּדֻלָּ֨ה וְהַגְּבוּרָ֤ה וְהַתִּפְאֶ֙רֶת֙ וְהַנֵּ֣צַח וְהַה֔וֹד כִּי־כֹ֖ל בַּשָּׁמַ֣יִם וּבָאָ֑רֶץ לְךָ֤ יְהוָה֙ הַמַּמְלָכָ֔ה וְהַמִּתְנַשֵּׂ֖א לְכֹ֥ל׀ לְרֹֽאשׁ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהָעֹ֤שֶׁר וְהַכָּבוֹד֙ מִלְּפָנֶ֔יךָ וְאַתָּה֙ מוֹשֵׁ֣ל בַּכֹּ֔ל וּבְיָדְךָ֖ כֹּ֣חַ וּגְבוּרָ֑ה וּבְיָ֣דְךָ֔ לְגַדֵּ֥ל וּלְחַזֵּ֖ק לַכֹּֽל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְעַתָּ֣ה אֱלֹהֵ֔ינוּ מוֹדִ֥ים אֲנַ֖חְנוּ לָ֑ךְ וּֽמְהַֽלְלִ֖ים לְשֵׁ֥ם תִּפְאַרְתֶּֽךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְכִ֨י מִ֤י אֲנִי֙ וּמִ֣י עַמִּ֔י כִּֽי־נַעְצֹ֣ר כֹּ֔חַ לְהִתְנַדֵּ֖ב כָּזֹ֑את כִּֽי־מִמְּךָ֣ הַכֹּ֔ל וּמִיָּדְךָ֖ נָתַ֥נּוּ לָֽךְ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּֽי־גֵרִ֨ים אֲנַ֧חְנוּ לְפָנֶ֛יךָ וְתוֹשָׁבִ֖ים כְּכָל־אֲבֹתֵ֑ינוּ כַּצֵּ֧ל׀ יָמֵ֛ינוּ עַל־הָאָ֖רֶץ וְאֵ֥ין מִקְוֶֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;יְהוָ֣ה אֱלֹהֵ֔ינוּ כֹ֣ל הֶהָמ֤וֹן הַזֶּה֙ אֲשֶׁ֣ר הֲכִינֹ֔נוּ לִבְנֽוֹת־לְךָ֥ בַ֖יִת לְשֵׁ֣ם קָדְשֶׁ֑ךָ מִיָּדְךָ֥ <font color="brown">היא</font> <font color="blue">ה֖וּא</font> וּלְךָ֥ הַכֹּֽל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְיָדַ֣עְתִּי אֱלֹהַ֔י כִּ֤י אַתָּה֙ בֹּחֵ֣ן לֵבָ֔ב וּמֵישָׁרִ֖ים תִּרְצֶ֑ה אֲנִ֗י בְּיֹ֤שֶׁר לְבָבִי֙ הִתְנַדַּ֣בְתִּי כָל־אֵ֔לֶּה וְעַתָּ֗ה עַמְּךָ֙ הַנִּמְצְאוּ־פֹ֔ה רָאִ֥יתִי בְשִׂמְחָ֖ה לְהִֽתְנַדֶּב־לָֽךְ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;יְהוָ֗ה אֱ֠לֹהֵי אַבְרָהָ֞ם יִצְחָ֤ק וְיִשְׂרָאֵל֙ אֲבֹתֵ֔ינוּ שֳׁמְרָה־זֹּ֣את לְעוֹלָ֔ם לְיֵ֥צֶר מַחְשְׁב֖וֹת לְבַ֣ב עַמֶּ֑ךָ וְהָכֵ֥ן לְבָבָ֖ם אֵלֶֽיךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְלִשְׁלֹמֹ֣ה בְנִ֗י תֵּ֚ן לֵבָ֣ב שָׁלֵ֔ם לִשְׁמוֹר֙ מִצְוֹתֶ֔יךָ עֵדְוֹתֶ֖יךָ וְחֻקֶּ֑יךָ וְלַעֲשׂ֣וֹת הַכֹּ֔ל וְלִבְנ֖וֹת הַבִּירָ֥ה אֲשֶׁר־הֲכִינֽוֹתִי׃ פ</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֤אמֶר דָּוִיד֙ לְכָל־הַקָּהָ֔ל בָּֽרְכוּ־נָ֖א אֶת־יְהוָ֣ה אֱלֹהֵיכֶ֑ם וַיְבָרֲכ֣וּ כָֽל־הַקָּהָ֗ל לַיהוָה֙ אֱלֹהֵ֣י אֲבֹֽתֵיהֶ֔ם וַיִּקְּד֧וּ וַיִּֽשְׁתַּחֲו֛וּ לַיהוָ֖ה וְלַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּזְבְּח֣וּ לַיהוָ֣ה׀ זְ֠בָחִים וַיַּעֲל֨וּ עֹל֜וֹת לַיהוָ֗ה לְֽמָחֳרַת֮ הַיּ֣וֹם הַהוּא֒ פָּרִ֨ים אֶ֜לֶף אֵילִ֥ים אֶ֛לֶף כְּבָשִׂ֥ים אֶ֖לֶף וְנִסְכֵּיהֶ֑ם וּזְבָחִ֥ים לָרֹ֖ב לְכָל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּאכְל֨וּ וַיִּשְׁתּ֜וּ לִפְנֵ֧י יְהוָ֛ה בַּיּ֥וֹם הַה֖וּא בְּשִׂמְחָ֣ה גְדוֹלָ֑ה וַיַּמְלִ֤יכוּ שֵׁנִית֙ לִשְׁלֹמֹ֣ה בֶן־דָּוִ֔יד וַיִּמְשְׁח֧וּ לַיהוָ֛ה לְנָגִ֥יד וּלְצָד֖וֹק לְכֹהֵֽן׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֵּ֣שֶׁב שְׁ֠לֹמֹה עַל־כִּסֵּ֨א יְהוָ֧ה׀ לְמֶ֛לֶךְ תַּֽחַת־דָּוִ֥יד אָבִ֖יו וַיַּצְלַ֑ח וַיִּשְׁמְע֥וּ אֵלָ֖יו כָּל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְכָל־הַשָּׂרִים֙ וְהַגִּבֹּרִ֔ים וְגַ֕ם כָּל־בְּנֵ֖י הַמֶּ֣לֶךְ דָּוִ֑יד נָ֣תְנוּ יָ֔ד תַּ֖חַת שְׁלֹמֹ֥ה הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְגַדֵּ֨ל יְהוָ֤ה אֶת־שְׁלֹמֹה֙ לְמַ֔עְלָה לְעֵינֵ֖י כָּל־יִשְׂרָאֵ֑ל וַיִּתֵּ֤ן עָלָיו֙ ה֣וֹד מַלְכ֔וּת אֲ֠שֶׁר לֹֽא־הָיָ֧ה עַל־כָּל־מֶ֛לֶךְ לְפָנָ֖יו עַל־יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְדָוִיד֙ בֶּן־יִשָׁ֔י מָלַ֖ךְ עַל־כָּל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְהַיָּמִ֗ים אֲשֶׁ֤ר מָלַךְ֙ עַל־יִשְׂרָאֵ֔ל אַרְבָּעִ֖ים שָׁנָ֑ה בְּחֶבְר֤וֹן מָלַךְ֙ שֶׁ֣בַע שָׁנִ֔ים וּבִירוּשָׁלִַ֥ם מָלַ֖ךְ שְׁלֹשִׁ֥ים וְשָׁלֽוֹשׁ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיָּ֙מָת֙ בְּשֵׂיבָ֣ה טוֹבָ֔ה שְׂבַ֥ע יָמִ֖ים עֹ֣שֶׁר וְכָב֑וֹד וַיִּמְלֹ֛ךְ שְׁלֹמֹ֥ה בְנ֖וֹ תַּחְתָּֽיו׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְדִבְרֵי֙ דָּוִ֣יד הַמֶּ֔לֶךְ הָרִאשֹׁנִ֖ים וְהָאֲחרֹנִ֑ים הִנָּ֣ם כְּתוּבִ֗ים עַל־דִּבְרֵי֙ שְׁמוּאֵ֣ל הָרֹאֶ֔ה וְעַל־דִּבְרֵי֙ נָתָ֣ן הַנָּבִ֔יא וְעַל־דִּבְרֵ֖י גָּ֥ד הַחֹזֶֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;עִ֥ם כָּל־מַלְכוּת֖וֹ וּגְבוּרָת֑וֹ וְהָעִתִּ֗ים אֲשֶׁ֨ר עָבְר֤וּ עָלָיו֙ וְעַל־יִשְׂרָאֵ֔ל וְעַ֖ל כָּל־מַמְלְכ֥וֹת הָאֲרָצֽוֹת׃ פ</P>
<P></P>
</TD>
<TD WIDTH="50%">
<P>1&nbsp;wayy&#333;&#8217;mer d&#257;w&icirc;&#x1E0F; hammele&#x1E35;&#601; l&#601;&#x1E35;&#257;l-haqq&acirc;&#257;l &#353;&#601;l&#333;m&#333;h &#x1E07;&#601;n&icirc; &#8217;e&#x1E25;&#257;&#x1E0F; b&#257;&#x1E25;ar-bw&#333; &#8217;&#277;l&#333;h&icirc;m n<sup>a</sup>&#8216;ar w&#257;r&#257;&#x1E35;&#601; w&#601;hamm&#601;l&#257;&#8217;&#x1E35;&acirc; &#x1E21;&#601;&#x1E0F;w&#333;l&acirc; k&icirc; l&#333;&#8217; l&#601;&#8217;&#257;&#x1E0F;&#257;m hab&icirc;r&acirc; k&icirc; layhw&acirc; &#8217;&#277;l&#333;h&icirc;m: </P>
<P>2&nbsp;&ucirc;&#x1E35;&#601;&#x1E35;&#257;l-k&#333;&#x1E25;&icirc; h&#259;&#x1E35;&icirc;nw&#333;&#x1E6F;&icirc; l&#601;&#x1E07;&ecirc;&#x1E6F;-&#8217;&#277;l&#333;hay hazz&acirc;&#257;&#x1E07;| lazz&acirc;&#257;&#x1E07; w&#601;hakesef lakesef w&#601;hann&#601;&#x1E25;&#333;&#353;e&#x1E6F; lann&#601;&#x1E25;&#333;&#353;e&#x1E6F; habar&#601;zel labar&#601;zel w&#601;h&#257;&#8216;&#275;&#x1E63;&icirc;m l&#257;&#8216;&#275;&#x1E63;&icirc;m &#8217;a&#x1E07;&#601;n&ecirc;-&#353;&#333;ham &ucirc;mill&ucirc;&#8217;&icirc;m &#8217;a&#x1E07;&#601;n&ecirc;-f&ucirc;&#x1E35;&#601; w&#601;riq&#601;m&acirc; w&#601;&#x1E35;&#333;l &#8217;e&#x1E07;en y&#601;q&#257;r&acirc; w&#601;&#8217;a&#x1E07;&#601;n&ecirc;-&#353;ayi&#353; l&#257;r&#333;&#x1E07;: </P>
<P>3&nbsp;w&#601;&#8216;w&#333;&#x1E0F; bir&#601;&#x1E63;w&#333;&#x1E6F;&icirc; b&#601;&#x1E07;&ecirc;&#x1E6F; &#8217;&#277;l&#333;hay ye&#353;-l&icirc; s&#601;&#x1E21;ull&acirc; z&acirc;&#257;&#x1E07; w&#257;&#x1E35;&#257;sef n&#257;&#x1E6F;at&icirc; l&#601;&#x1E07;&ecirc;&#x1E6F;-&#8217;&#277;l&#333;hay l&#601;m<sup>a</sup>&#8216;&#601;l&acirc; mik&#257;l-h&#259;&#x1E35;&icirc;nw&#333;&#x1E6F;&icirc; l&#601;&#x1E07;&ecirc;&#x1E6F; haqq&#333;&#x1E0F;e&#353;: </P>
<P>4&nbsp;&#353;&#601;l&#333;&#353;e&#x1E6F; &#8217;&#259;l&#257;f&icirc;m kik&#601;r&ecirc; z&acirc;&#257;&#x1E07; mizz&#601;ha&#x1E07; &#8217;w&#333;f&icirc;r w&#601;&#353;i&#x1E07;&#601;&#8216;a&#x1E6F; &#8217;&#259;l&#257;f&icirc;m kikar-kesef m&#601;zuqq&#257;q l&#257;&#x1E6D;&ucirc;&#x1E25;a q&icirc;rw&#333;&#x1E6F; hab&#257;t&icirc;m: </P>
<P>5&nbsp;lazz&acirc;&#257;&#x1E07; lazz&acirc;&#257;&#x1E07; w&#601;lakesef lakesef &ucirc;l&#601;&#x1E35;&#257;l-m&#601;l&#257;&#8217;&#x1E35;&acirc; b&#601;ya&#x1E0F; &#x1E25;&#257;r&#257;&#353;&icirc;m &ucirc;m&icirc; mi&#x1E6F;&#601;nad&#275;&#x1E07; l&#601;mall&#333;&#8217;w&#x1E6F; y&#257;&#x1E0F;w&#333; hayyw&#333;m layhw&acirc;: </P>
<P>6&nbsp;wayyi&#x1E6F;&#601;nad&#601;&#x1E07;&ucirc; &#347;&#257;r&ecirc; h&#257;&#8217;&#257;&#x1E07;w&#333;&#x1E6F; w&#601;&#347;&#257;r&ecirc;| &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l w&#601;&#347;&#257;r&ecirc; h&#257;&#8217;&#259;l&#257;f&icirc;m w&#601;hamm&#275;&#8217;w&#333;&#x1E6F; &ucirc;l&#601;&#347;&#257;r&ecirc; m&#601;le&#8217;&#x1E35;e&#x1E6F; hammele&#x1E35;&#601;: </P>
<P>7&nbsp;wayyit&#601;n&ucirc; l<sup>a</sup>&#8216;&#259;&#x1E07;w&#333;&#x1E0F;a&#x1E6F; b&ecirc;&#x1E6F;-h&#257;&#8217;&#277;l&#333;h&icirc;m z&acirc;&#257;&#x1E07; kik&#257;r&icirc;m &#x1E25;&#259;m&#275;&#353;e&#x1E6F;-&#8217;&#259;l&#257;f&icirc;m wa&#8217;&#259;&#x1E0F;ar&#601;&#x1E35;&#333;n&icirc;m ribw&#333; w&#601;&#x1E35;esef kik&#257;r&icirc;m &#8216;&#259;&#347;ere&#x1E6F; &#8217;&#259;l&#257;f&icirc;m &ucirc;n&#601;&#x1E25;&#333;&#353;e&#x1E6F; ribw&#333; &ucirc;&#353;&#601;mw&#333;na&#x1E6F; &#8217;&#259;l&#257;f&icirc;m kik&#257;r&icirc;m &ucirc;&#x1E07;ar&#601;zel m&#275;&#8217;&acirc;-&#8217;elef kik&#257;r&icirc;m: </P>
<P>8&nbsp;w&#601;hannim&#601;&#x1E63;&#257;&#8217; &#8217;itw&#333; &#8217;&#259;&#x1E07;&#257;n&icirc;m n&#257;&#x1E6F;&#601;n&ucirc; l&#601;&#8217;w&#333;&#x1E63;ar b&ecirc;&#x1E6F;-y&#601;hw&acirc; &#8216;al ya&#x1E0F;-y&#601;&#x1E25;&icirc;&#8217;&#275;l hag&#275;r&#601;&#353;unn&icirc;: </P>
<P>9&nbsp;wayyi&#347;&#601;m&#601;&#x1E25;&ucirc; h&#257;&#8216;&#257;m &#8216;al-hi&#x1E6F;&#601;nad&#601;&#x1E07;&#257;m k&icirc; b&#601;l&#275;&#x1E07; &#353;&#257;l&#275;m hi&#x1E6F;&#601;nad&#601;&#x1E07;&ucirc; layhw&acirc; w&#601;&#x1E21;am d&#257;w&icirc;&#x1E0F; hammele&#x1E35;&#601; &#347;&#257;m<sup>a</sup>&#x1E25; &#347;im&#601;&#x1E25;&acirc; &#x1E21;&#601;&#x1E0F;w&#333;l&acirc;: f</P>
<P>10&nbsp;way&#601;&#x1E07;&#257;re&#x1E35;&#601; d&#257;w&icirc;&#x1E0F; &#8217;e&#x1E6F;-y&#601;hw&acirc; l&#601;&#8216;&ecirc;n&ecirc; k&#257;l-haqq&acirc;&#257;l wayy&#333;&#8217;mer d&#257;w&icirc;&#x1E0F; b&#257;r&ucirc;&#x1E35;&#601; &#8217;at&acirc; y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&#257;&#x1E07;&icirc;n&ucirc; m&#275;&#8216;w&#333;l&#257;m w&#601;&#8216;a&#x1E0F;-&#8216;w&#333;l&#257;m: </P>
<P>11&nbsp;l&#601;&#x1E35;&#257; y&#601;hw&acirc; hag&#601;&#x1E0F;ull&acirc; w&#601;hag&#601;&#x1E07;&ucirc;r&acirc; w&#601;hatif&#601;&#8217;ere&#x1E6F; w&#601;hann&#275;&#x1E63;<sup>a</sup>&#x1E25; w&#601;hahw&#333;&#x1E0F; k&icirc;-&#x1E35;&#333;l ba&#353;&#353;&#257;mayim &ucirc;&#x1E07;&#257;&#8217;&#257;re&#x1E63; l&#601;&#x1E35;&#257; y&#601;hw&acirc; hammam&#601;l&#257;&#x1E35;&acirc; w&#601;hammi&#x1E6F;&#601;na&#347;&#347;&#275;&#8217; l&#601;&#x1E35;&#333;l| l&#601;r&#333;&#8217;&#353;: </P>
<P>12&nbsp;w&#601;h&#257;&#8216;&#333;&#353;er w&#601;hak&#257;&#x1E07;w&#333;&#x1E0F; mill&#601;f&#257;ney&#x1E35;&#257; w&#601;&#8217;at&acirc; mw&#333;&#353;&#275;l bak&#333;l &ucirc;&#x1E07;&#601;y&#257;&#x1E0F;&#601;&#x1E35;&#257; k&#333;&#x1E25;a &ucirc;&#x1E21;&#601;&#x1E07;&ucirc;r&acirc; &ucirc;&#x1E07;&#601;y&#257;&#x1E0F;&#601;&#x1E35;&#257; l&#601;&#x1E21;ad&#275;l &ucirc;l&#601;&#x1E25;azz&#275;q lak&#333;l: </P>
<P>13&nbsp;w&#601;&#8216;at&acirc; &#8217;&#277;l&#333;h&ecirc;n&ucirc; mw&#333;&#x1E0F;&icirc;m &#8217;&#259;n<sup>a</sup>&#x1E25;&#601;n&ucirc; l&#257;&#x1E35;&#601; &ucirc;m&#601;hal&#601;l&icirc;m l&#601;&#353;&#275;m tif&#601;&#8217;ar&#601;te&#x1E35;&#257;: </P>
<P>14&nbsp;w&#601;&#x1E35;&icirc; m&icirc; &#8217;&#259;n&icirc; &ucirc;m&icirc; &#8216;amm&icirc; k&icirc;-n<sup>a</sup>&#8216;&#601;&#x1E63;&#333;r k&#333;&#x1E25;a l&#601;hi&#x1E6F;&#601;nad&#275;&#x1E07; k&#257;z&#333;&#8217;&#x1E6F; k&icirc;-mimm&#601;&#x1E35;&#257; hak&#333;l &ucirc;m&icirc;y&#257;&#x1E0F;&#601;&#x1E35;&#257; n&#257;&#x1E6F;ann&ucirc; l&#257;&#x1E35;&#601;: </P>
<P>15&nbsp;k&icirc;-&#x1E21;&#275;r&icirc;m &#8217;&#259;n<sup>a</sup>&#x1E25;&#601;n&ucirc; l&#601;f&#257;ney&#x1E35;&#257; w&#601;&#x1E6F;w&#333;&#353;&#257;&#x1E07;&icirc;m k&#601;&#x1E35;&#257;l-&#8217;&#259;&#x1E07;&#333;&#x1E6F;&ecirc;n&ucirc; ka&#x1E63;&#x1E63;&#275;l| y&#257;m&ecirc;n&ucirc; &#8216;al-h&#257;&#8217;&#257;re&#x1E63; w&#601;&#8217;&ecirc;n miq&#601;weh: </P>
<P>16&nbsp;y&#601;hw&acirc; &#8217;&#277;l&#333;h&ecirc;n&ucirc; &#x1E35;&#333;l heh&#257;mw&#333;n hazzeh &#8217;&#259;&#353;er h&#259;&#x1E35;&icirc;n&#333;n&ucirc; li&#x1E07;&#601;nw&#333;&#x1E6F;-l&#601;&#x1E35;&#257; &#x1E07;ayi&#x1E6F; l&#601;&#353;&#275;m q&#257;&#x1E0F;&#601;&#353;e&#x1E35;&#257; m&icirc;y&#257;&#x1E0F;&#601;&#x1E35;&#257; <font color="brown">h&icirc;&#8217;</font> <font color="blue">h&ucirc;&#8217;</font> &ucirc;l&#601;&#x1E35;&#257; hak&#333;l: </P>
<P>17&nbsp;w&#601;y&#257;&#x1E0F;<sup>a</sup>&#8216;&#601;t&icirc; &#8217;&#277;l&#333;hay k&icirc; &#8217;at&acirc; b&#333;&#x1E25;&#275;n l&#275;&#x1E07;&#257;&#x1E07; &ucirc;m&ecirc;&#353;&#257;r&icirc;m tir&#601;&#x1E63;eh &#8217;&#259;n&icirc; b&#601;y&#333;&#353;er l&#601;&#x1E07;&#257;&#x1E07;&icirc; hi&#x1E6F;&#601;nada&#x1E07;&#601;t&icirc; &#x1E35;&#257;l-&#8217;&#275;lleh w&#601;&#8216;at&acirc; &#8216;amm&#601;&#x1E35;&#257; hannim&#601;&#x1E63;&#601;&#8217;&ucirc;-f&#333;h r&#257;&#8217;&icirc;&#x1E6F;&icirc; &#x1E07;&#601;&#347;im&#601;&#x1E25;&acirc; l&#601;hi&#x1E6F;&#601;nade&#x1E07;-l&#257;&#x1E35;&#601;: </P>
<P>18&nbsp;y&#601;hw&acirc; &#8217;&#277;l&#333;h&ecirc; &#8217;a&#x1E07;&#601;r&acirc;&#257;m yi&#x1E63;&#601;&#x1E25;&#257;q w&#601;yi&#347;&#601;r&#257;&#8217;&#275;l &#8217;&#259;&#x1E07;&#333;&#x1E6F;&ecirc;n&ucirc; &#353;&#335;m&#601;r&acirc;-zz&#333;&#8217;&#x1E6F; l&#601;&#8216;w&#333;l&#257;m l&#601;y&#275;&#x1E63;er m<sup>a</sup>&#x1E25;&#601;&#353;&#601;&#x1E07;w&#333;&#x1E6F; l&#601;&#x1E07;a&#x1E07; &#8216;amme&#x1E35;&#257; w&#601;h&#257;&#x1E35;&#275;n l&#601;&#x1E07;&#257;&#x1E07;&#257;m &#8217;&#275;ley&#x1E35;&#257;: </P>
<P>19&nbsp;w&#601;li&#353;&#601;l&#333;m&#333;h &#x1E07;&#601;n&icirc; t&#275;n l&#275;&#x1E07;&#257;&#x1E07; &#353;&#257;l&#275;m li&#353;&#601;mw&#333;r mi&#x1E63;&#601;w&#333;&#x1E6F;ey&#x1E35;&#257; &#8216;&#275;&#x1E0F;&#601;w&#333;&#x1E6F;ey&#x1E35;&#257; w&#601;&#x1E25;uqqey&#x1E35;&#257; w&#601;l<sup>a</sup>&#8216;&#259;&#347;w&#333;&#x1E6F; hak&#333;l w&#601;li&#x1E07;&#601;nw&#333;&#x1E6F; hab&icirc;r&acirc; &#8217;&#259;&#353;er-h&#259;&#x1E35;&icirc;nw&#333;&#x1E6F;&icirc;: f</P>
<P>20&nbsp;wayy&#333;&#8217;mer d&#257;w&icirc;&#x1E0F; l&#601;&#x1E35;&#257;l-haqq&acirc;&#257;l b&#257;r&#601;&#x1E35;&ucirc;-n&#257;&#8217; &#8217;e&#x1E6F;-y&#601;hw&acirc; &#8217;&#277;l&#333;h&ecirc;&#x1E35;em way&#601;&#x1E07;&#257;r&#259;&#x1E35;&ucirc; &#x1E35;&#257;l-haqq&acirc;&#257;l layhw&acirc; &#8217;&#277;l&#333;h&ecirc; &#8217;&#259;&#x1E07;&#333;&#x1E6F;&ecirc;hem wayyiqq&#601;&#x1E0F;&ucirc; wayyi&#353;&#601;t<sup>a</sup>&#x1E25;&#259;w&ucirc; layhw&acirc; w&#601;lammele&#x1E35;&#601;: </P>
<P>21&nbsp;wayyiz&#601;b&#601;&#x1E25;&ucirc; layhw&acirc;| z&#601;&#x1E07;&#257;&#x1E25;&icirc;m wayy<sup>a</sup>&#8216;&#259;l&ucirc; &#8216;&#333;lw&#333;&#x1E6F; layhw&acirc; l&#601;m&#257;&#x1E25;&#335;ra&#x1E6F; hayyw&#333;m hah&ucirc;&#8217; p&#257;r&icirc;m &#8217;elef &#8217;&ecirc;l&icirc;m &#8217;elef k&#601;&#x1E07;&#257;&#347;&icirc;m &#8217;elef w&#601;nis&#601;k&ecirc;hem &ucirc;z&#601;&#x1E07;&#257;&#x1E25;&icirc;m l&#257;r&#333;&#x1E07; l&#601;&#x1E35;&#257;l-yi&#347;&#601;r&#257;&#8217;&#275;l: </P>
<P>22&nbsp;wayy&#333;&#8217;&#x1E35;&#601;l&ucirc; wayyi&#353;&#601;t&ucirc; lif&#601;n&ecirc; y&#601;hw&acirc; bayyw&#333;m hah&ucirc;&#8217; b&#601;&#347;im&#601;&#x1E25;&acirc; &#x1E21;&#601;&#x1E0F;w&#333;l&acirc; wayyam&#601;l&icirc;&#x1E35;&ucirc; &#353;&#275;n&icirc;&#x1E6F; li&#353;&#601;l&#333;m&#333;h &#x1E07;en-d&#257;w&icirc;&#x1E0F; wayyim&#601;&#353;&#601;&#x1E25;&ucirc; layhw&acirc; l&#601;n&#257;&#x1E21;&icirc;&#x1E0F; &ucirc;l&#601;&#x1E63;&#257;&#x1E0F;w&#333;q l&#601;&#x1E35;&#333;h&#275;n: </P>
<P>23&nbsp;wayy&#275;&#353;e&#x1E07; &#353;&#601;l&#333;m&#333;h &#8216;al-kiss&#275;&#8217; y&#601;hw&acirc;| l&#601;mele&#x1E35;&#601; t<sup>a</sup>&#x1E25;a&#x1E6F;-d&#257;w&icirc;&#x1E0F; &#8217;&#257;&#x1E07;&icirc;w wayya&#x1E63;&#601;l<sup>a</sup>&#x1E25; wayyi&#353;&#601;m&#601;&#8216;&ucirc; &#8217;&#275;l&#257;yw k&#257;l-yi&#347;&#601;r&#257;&#8217;&#275;l: </P>
<P>24&nbsp;w&#601;&#x1E35;&#257;l-ha&#347;&#347;&#257;r&icirc;m w&#601;hagib&#333;r&icirc;m w&#601;&#x1E21;am k&#257;l-b&#601;n&ecirc; hammele&#x1E35;&#601; d&#257;w&icirc;&#x1E0F; n&#257;&#x1E6F;&#601;n&ucirc; y&#257;&#x1E0F; t<sup>a</sup>&#x1E25;a&#x1E6F; &#353;&#601;l&#333;m&#333;h hammele&#x1E35;&#601;: </P>
<P>25&nbsp;way&#601;&#x1E21;ad&#275;l y&#601;hw&acirc; &#8217;e&#x1E6F;-&#353;&#601;l&#333;m&#333;h l&#601;m<sup>a</sup>&#8216;&#601;l&acirc; l&#601;&#8216;&ecirc;n&ecirc; k&#257;l-yi&#347;&#601;r&#257;&#8217;&#275;l wayyit&#275;n &#8216;&#257;l&#257;yw hw&#333;&#x1E0F; mal&#601;&#x1E35;&ucirc;&#x1E6F; &#8217;&#259;&#353;er l&#333;&#8217;-h&#257;y&acirc; &#8216;al-k&#257;l-mele&#x1E35;&#601; l&#601;f&#257;n&#257;yw &#8216;al-yi&#347;&#601;r&#257;&#8217;&#275;l: f</P>
<P>26&nbsp;w&#601;&#x1E0F;&#257;w&icirc;&#x1E0F; ben-yi&#353;&#257;y m&#257;la&#x1E35;&#601; &#8216;al-k&#257;l-yi&#347;&#601;r&#257;&#8217;&#275;l: </P>
<P>27&nbsp;w&#601;hayy&#257;m&icirc;m &#8217;&#259;&#353;er m&#257;la&#x1E35;&#601; &#8216;al-yi&#347;&#601;r&#257;&#8217;&#275;l &#8217;ar&#601;b&#257;&#8216;&icirc;m &#353;&#257;n&acirc; b&#601;&#x1E25;e&#x1E07;&#601;rw&#333;n m&#257;la&#x1E35;&#601; &#353;e&#x1E07;<sup>a</sup>&#8216; &#353;&#257;n&icirc;m &ucirc;&#x1E07;&icirc;r&ucirc;&#353;&#257;laim m&#257;la&#x1E35;&#601; &#353;&#601;l&#333;&#353;&icirc;m w&#601;&#353;&#257;lw&#333;&#353;: </P>
<P>28&nbsp;wayy&#257;m&#257;&#x1E6F; b&#601;&#347;&ecirc;&#x1E07;&acirc; &#x1E6D;w&#333;&#x1E07;&acirc; &#347;&#601;&#x1E07;<sup>a</sup>&#8216; y&#257;m&icirc;m &#8216;&#333;&#353;er w&#601;&#x1E35;&#257;&#x1E07;w&#333;&#x1E0F; wayyim&#601;l&#333;&#x1E35;&#601; &#353;&#601;l&#333;m&#333;h &#x1E07;&#601;nw&#333; t<sup>a</sup>&#x1E25;&#601;t&#257;yw: </P>
<P>29&nbsp;w&#601;&#x1E0F;i&#x1E07;&#601;r&ecirc; d&#257;w&icirc;&#x1E0F; hammele&#x1E35;&#601; h&#257;ri&#8217;&#353;&#333;n&icirc;m w&#601;h&#257;&#8217;&#259;&#x1E25;r&#333;n&icirc;m hinn&#257;m k&#601;&#x1E6F;&ucirc;&#x1E07;&icirc;m &#8216;al-di&#x1E07;&#601;r&ecirc; &#353;&#601;m&ucirc;&#8217;&#275;l h&#257;r&#333;&#8217;eh w&#601;&#8216;al-di&#x1E07;&#601;r&ecirc; n&#257;&#x1E6F;&#257;n hann&#257;&#x1E07;&icirc;&#8217; w&#601;&#8216;al-di&#x1E07;&#601;r&ecirc; g&#257;&#x1E0F; h<sup>a</sup>&#x1E25;&#333;zeh: </P>
<P>30&nbsp;&#8216;im k&#257;l-mal&#601;&#x1E35;&ucirc;&#x1E6F;w&#333; &ucirc;&#x1E21;&#601;&#x1E07;&ucirc;r&#257;&#x1E6F;w&#333; w&#601;h&#257;&#8216;it&icirc;m &#8217;&#259;&#353;er &#8216;&#257;&#x1E07;&#601;r&ucirc; &#8216;&#257;l&#257;yw w&#601;&#8216;al-yi&#347;&#601;r&#257;&#8217;&#275;l w&#601;&#8216;al k&#257;l-mam&#601;l&#601;&#x1E35;w&#333;&#x1E6F; h&#257;&#8217;&#259;r&#257;&#x1E63;w&#333;&#x1E6F;: f</P>
</TD>
</TABLE>
<P><HR>
<CENTER>
<A HREF="ch2001">Next: 2 Chronicles (2 Divrey Yamim) Chapter 1</A></CENTER>
</BODY>
</HTML>
