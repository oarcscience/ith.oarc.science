[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa124)  [KJV](../kjv/psa124)  [Sep](../sep/psa124) 
[Vul](../vul/psa124)   
  
[Psalms (Tehilim) Index](psa)  
  [Previous](psa123)  [Next](psa125) 

------------------------------------------------------------------------

### Tanach (Hebrew): Psalms (Tehilim) Chapter 124

‎<span id="001">1</span> ‏שִׁ֥יר הַֽמַּעֲל֗וֹת לְדָ֫וִ֥ד לוּלֵ֣י יְ֭הוָה
שֶׁהָ֣יָה לָ֑נוּ יֹֽאמַר־נָ֝א<sup>3</sup> יִשְׂרָאֵֽל׃

‎<span id="002">2</span> ‏לוּלֵ֣י יְ֭הוָה שֶׁהָ֣יָה לָ֑נוּ בְּק֖וּם
עָלֵ֣ינוּ אָדָֽם׃

‎<span id="003">3</span> ‏אֲ֭זַי חַיִּ֣ים בְּלָע֑וּנוּ בַּחֲר֖וֹת
אַפָּ֣ם בָּֽנוּ׃

‎<span id="004">4</span> ‏אֲ֭זַי הַמַּ֣יִם שְׁטָפ֑וּנוּ
נַ֝֗חְלָה<sup>3</sup> עָבַ֥ר עַל־נַפְשֵֽׁנוּ׃

‎<span id="005">5</span> ‏אֲ֭זַי עָבַ֣ר עַל־נַפְשֵׁ֑נוּ הַ֝מַּ֗יִם
הַזֵּֽידוֹנִֽים׃

‎<span id="006">6</span> ‏בָּר֥וּךְ יְהוָ֑ה שֶׁלֹּ֥א נְתָנָ֥נוּ טֶ֝֗רֶף
לְשִׁנֵּיהֶֽם׃

‎<span id="007">7</span> ‏נַפְשֵׁ֗נוּ כְּצִפּ֥וֹר נִמְלְטָה֮ מִפַּ֪ח
י֫וֹקְשִׁ֥ים הַפַּ֥ח נִשְׁבָּ֗ר וַאֲנַ֥חְנוּ נִמְלָֽטְנוּ׃

‎<span id="008">8</span> ‏עֶ֭זְרֵנוּ בְּשֵׁ֣ם יְהוָ֑ה עֹ֝שֵׂ֗ה שָׁמַ֥יִם
וָאָֽרֶץ׃

1 šîr hamm<sup>a</sup>‘ălwōṯ ləḏāwiḏ lûlê yəhwâ šehāyâ lānû
yō’mar-nā’<sup>3</sup> yiśərā’ēl:

2 lûlê yəhwâ šehāyâ lānû bəqûm ‘ālênû ’āḏām:

3 ’ăzay ḥayyîm bəlā‘ûnû b<sup>a</sup>ḥărwōṯ ’apām bānû:

4 ’ăzay hammayim šəṭāfûnû n<sup>a</sup>ḥəlâ<sup>3</sup> ‘āḇar
‘al-nafəšēnû:

5 ’ăzay ‘āḇar ‘al-nafəšēnû hammayim hazzêḏwōnîm:

6 bārûḵə yəhwâ šellō’ nəṯānānû ṭeref ləšinnêhem:

7 nafəšēnû kəṣipwōr nimələṭâ mip<sup>a</sup>ḥ ywōqəšîm hap<sup>a</sup>ḥ
nišəbār wa’ăn<sup>a</sup>ḥənû niməlāṭənû:

8 ‘ezərēnû bəšēm yəhwâ ‘ōśēh šāmayim wā’āreṣ:

------------------------------------------------------------------------

[Next: Psalms (Tehilim) Chapter 125](psa125)
