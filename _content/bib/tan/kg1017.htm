<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 17</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg1017">Polyglot</A>&nbsp;
<A HREF="../kjv/kg1017">KJV</A>&nbsp;
<A HREF="../sep/kg1017">Sep</A>&nbsp;
<A HREF="../vul/kg1017">Vul</A>&nbsp;

<BR>
<BR><A HREF="kg1">1 Kings (1 Melakhim) Index</A><BR>
&nbsp;
<A HREF="kg1016">Previous</A>&nbsp;
<A HREF="kg1018">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 17</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּאמֶר֩ אֵלִיָּ֨הוּ הַתִּשְׁבִּ֜י מִתֹּשָׁבֵ֣י גִלְעָד֮ אֶל־אַחְאָב֒ חַי־יְהוָ֞ה אֱלֹהֵ֤י יִשְׂרָאֵל֙ אֲשֶׁ֣ר עָמַ֣דְתִּי לְפָנָ֔יו אִם־יִהְיֶ֛ה הַשָּׁנִ֥ים הָאֵ֖לֶּה טַ֣ל וּמָטָ֑ר כִּ֖י אִם־לְפִ֥י דְבָרִֽי׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְהִ֥י דְבַר־יְהוָ֖ה אֵלָ֥יו לֵאמֹֽר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;לֵ֣ךְ מִזֶּ֔ה וּפָנִ֥יתָ לְּךָ֖ קֵ֑דְמָה וְנִסְתַּרְתָּ֙ בְּנַ֣חַל כְּרִ֔ית אֲשֶׁ֖ר עַל־פְּנֵ֥י הַיַּרְדֵּֽן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְהָיָ֖ה מֵהַנַּ֣חַל תִּשְׁתֶּ֑ה וְאֶת־הָעֹרְבִ֣ים צִוִּ֔יתִי לְכַלְכֶּלְךָ֖ שָֽׁם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֵּ֥לֶךְ וַיַּ֖עַשׂ כִּדְבַ֣ר יְהוָ֑ה וַיֵּ֗לֶךְ וַיֵּ֙שֶׁב֙ בְּנַ֣חַל כְּרִ֔ית אֲשֶׁ֖ר עַל־פְּנֵ֥י הַיַּרְדֵּֽן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהָעֹרְבִ֗ים מְבִיאִ֨ים ל֜וֹ לֶ֤חֶם וּבָשָׂר֙ בַּבֹּ֔קֶר וְלֶ֥חֶם וּבָשָׂ֖ר בָּעָ֑רֶב וּמִן־הַנַּ֖חַל יִשְׁתֶּֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְהִ֛י מִקֵּ֥ץ יָמִ֖ים וַיִּיבַ֣שׁ הַנָּ֑חַל כִּ֛י לֹֽא־הָיָ֥ה גֶ֖שֶׁם בָּאָֽרֶץ׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְהִ֥י דְבַר־יְהוָ֖ה אֵלָ֥יו לֵאמֹֽר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;ק֣וּם לֵ֤ךְ צָרְפַ֙תָה֙ אֲשֶׁ֣ר לְצִיד֔וֹן וְיָשַׁבְתָּ֖ שָׁ֑ם הִנֵּ֨ה צִוִּ֥יתִי שָׁ֛ם אִשָּׁ֥ה אַלְמָנָ֖ה לְכַלְכְּלֶֽךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיָּ֣קָם׀ וַיֵּ֣לֶךְ צָרְפַ֗תָה וַיָּבֹא֙ אֶל־פֶּ֣תַח הָעִ֔יר וְהִנֵּֽה־שָׁ֛ם אִשָּׁ֥ה אַלְמָנָ֖ה מְקֹשֶׁ֣שֶׁת עֵצִ֑ים וַיִּקְרָ֤א אֵלֶ֙יהָ֙ וַיֹּאמַ֔ר קְחִי־נָ֨א לִ֧י מְעַט־מַ֛יִם בַּכְּלִ֖י וְאֶשְׁתֶּֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַתֵּ֖לֶךְ לָקַ֑חַת וַיִּקְרָ֤א אֵלֶ֙יהָ֙ וַיֹּאמַ֔ר לִֽקְחִי־נָ֥א לִ֛י פַּת־לֶ֖חֶם בְּיָדֵֽךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַתֹּ֗אמֶר חַי־יְהוָ֤ה אֱלֹהֶ֙יךָ֙ אִם־יֶשׁ־לִ֣י מָע֔וֹג כִּ֣י אִם־מְלֹ֤א כַף־קֶ֙מַח֙ בַּכַּ֔ד וּמְעַט־שֶׁ֖מֶן בַּצַּפָּ֑חַת וְהִנְנִ֨י מְקֹשֶׁ֜שֶׁת שְׁנַ֣יִם עֵצִ֗ים וּבָ֙אתִי֙ וַעֲשִׂיתִ֙יהוּ֙ לִ֣י וְלִבְנִ֔י וַאֲכַלְנֻ֖הוּ וָמָֽתְנוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֨אמֶר אֵלֶ֤יהָ אֵלִיָּ֙הוּ֙ אַל־תִּ֣ירְאִ֔י בֹּ֖אִי עֲשִׂ֣י כִדְבָרֵ֑ךְ אַ֣ךְ עֲשִׂי־לִ֣י מִ֠שָּׁם עֻגָ֨ה קְטַנָּ֤ה בָרִאשֹׁנָה֙ וְהוֹצֵ֣אתְ<font color="red"><sup>1</font></sup> לִ֔י וְלָ֣ךְ וְלִבְנֵ֔ךְ תַּעֲשִׂ֖י בָּאַחֲרֹנָֽה׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֣י כֹה֩ אָמַ֨ר יְהוָ֜ה אֱלֹהֵ֣י יִשְׂרָאֵ֗ל כַּ֤ד הַקֶּ֙מַח֙ לֹ֣א תִכְלָ֔ה וְצַפַּ֥חַת הַשֶּׁ֖מֶן לֹ֣א תֶחְסָ֑ר עַ֠ד י֧וֹם <font color="brown">תתן־</font> <font color="blue">תֵּת־</font> יְהוָ֛ה גֶּ֖שֶׁם עַל־פְּנֵ֥י הָאֲדָמָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַתֵּ֥לֶךְ וַתַּעֲשֶׂ֖ה כִּדְבַ֣ר אֵלִיָּ֑הוּ וַתֹּ֧אכַל <font color="brown">הוא־</font> <font color="brown">והיא</font> <font color="blue">הִֽיא־</font> <font color="blue">וָה֛וּא</font> וּבֵיתָ֖הּ יָמִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כַּ֤ד הַקֶּ֙מַח֙ לֹ֣א כָלָ֔תָה וְצַפַּ֥חַת הַשֶּׁ֖מֶן לֹ֣א חָסֵ֑ר כִּדְבַ֣ר יְהוָ֔ה אֲשֶׁ֥ר דִּבֶּ֖ר בְּיַ֥ד אֵלִיָּֽהוּ׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְהִ֗י אַחַר֙ הַדְּבָרִ֣ים הָאֵ֔לֶּה חָלָ֕ה בֶּן־הָאִשָּׁ֖ה בַּעֲלַ֣ת הַבָּ֑יִת וַיְהִ֤י חָלְיוֹ֙ חָזָ֣ק מְאֹ֔ד עַ֛ד אֲשֶׁ֥ר לֹא־נֽוֹתְרָה־בּ֖וֹ נְשָׁמָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַתֹּ֙אמֶר֙ אֶל־אֵ֣לִיָּ֔הוּ מַה־לִּ֥י וָלָ֖ךְ אִ֣ישׁ הָאֱלֹהִ֑ים בָּ֧אתָ אֵלַ֛י לְהַזְכִּ֥יר אֶת־עֲוֹנִ֖י וּלְהָמִ֥ית אֶת־בְּנִֽי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּ֥אמֶר אֵלֶ֖יהָ תְּנִֽי־לִ֣י אֶת־בְּנֵ֑ךְ וַיִּקָּחֵ֣הוּ מֵחֵיקָ֗הּ וַֽיַּעֲלֵ֙הוּ֙ אֶל־הָעֲלִיָּ֗ה אֲשֶׁר־הוּא֙ יֹשֵׁ֣ב שָׁ֔ם וַיַּשְׁכִּבֵ֖הוּ עַל־מִטָּתֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּקְרָ֥א אֶל־יְהוָ֖ה וַיֹּאמַ֑ר יְהוָ֣ה אֱלֹהָ֔י הֲ֠גַם עַל־הָאַלְמָנָ֞ה אֲשֶׁר־אֲנִ֨י מִתְגּוֹרֵ֥ר עִמָּ֛הּ הֲרֵע֖וֹתָ לְהָמִ֥ית אֶת־בְּנָֽהּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּתְמֹדֵ֤ד עַל־הַיֶּ֙לֶד֙ שָׁלֹ֣שׁ פְּעָמִ֔ים וַיִּקְרָ֥א אֶל־יְהוָ֖ה וַיֹּאמַ֑ר יְהוָ֣ה אֱלֹהָ֔י תָּ֥שָׁב נָ֛א נֶֽפֶשׁ־הַיֶּ֥לֶד הַזֶּ֖ה עַל־קִרְבּֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּשְׁמַ֥ע יְהוָ֖ה בְּק֣וֹל אֵלִיָּ֑הוּ וַתָּ֧שָׁב נֶֽפֶשׁ־הַיֶּ֛לֶד עַל־קִרְבּ֖וֹ וַיֶּֽחִי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּקַּ֨ח אֵלִיָּ֜הוּ אֶת־הַיֶּ֗לֶד וַיֹּרִדֵ֤הוּ מִן־הָעֲלִיָּה֙ הַבַּ֔יְתָה וַֽיִּתְּנֵ֖הוּ לְאִמּ֑וֹ וַיֹּ֙אמֶר֙ אֵ֣לִיָּ֔הוּ רְאִ֖י חַ֥י בְּנֵֽךְ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַתֹּ֤אמֶר הָֽאִשָּׁה֙ אֶל־אֵ֣לִיָּ֔הוּ עַתָּה֙ זֶ֣ה יָדַ֔עְתִּי כִּ֛י אִ֥ישׁ אֱלֹהִ֖ים אָ֑תָּה וּדְבַר־יְהוָ֥ה בְּפִ֖יךָ אֱמֶֽת׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer &#8217;&#275;l&icirc;y&acirc;&ucirc; hati&#353;&#601;b&icirc; mit&#333;&#353;&#257;&#x1E07;&ecirc; &#x1E21;il&#601;&#8216;&#257;&#x1E0F; &#8217;el-&#8217;<sup>a</sup>&#x1E25;&#601;&#8217;&#257;&#x1E07; &#x1E25;ay-y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&#259;&#353;er &#8216;&#257;ma&#x1E0F;&#601;t&icirc; l&#601;f&#257;n&#257;yw &#8217;im-yih&#601;yeh ha&#353;&#353;&#257;n&icirc;m h&#257;&#8217;&#275;lleh &#x1E6D;al &ucirc;m&#257;&#x1E6D;&#257;r k&icirc; &#8217;im-l&#601;f&icirc; &#x1E0F;&#601;&#x1E07;&#257;r&icirc;: s</P>
<P>2&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;l&#257;yw l&#275;&#8217;m&#333;r: </P>
<P>3&nbsp;l&#275;&#x1E35;&#601; mizzeh &ucirc;f&#257;n&icirc;&#x1E6F;&#257; ll&#601;&#x1E35;&#257; q&#275;&#x1E0F;&#601;m&acirc; w&#601;nis&#601;tar&#601;t&#257; b&#601;n<sup>a</sup>&#x1E25;al k&#601;r&icirc;&#x1E6F; &#8217;&#259;&#353;er &#8216;al-p&#601;n&ecirc; hayyar&#601;d&#275;n: </P>
<P>4&nbsp;w&#601;h&#257;y&acirc; m&#275;hann<sup>a</sup>&#x1E25;al ti&#353;&#601;teh w&#601;&#8217;e&#x1E6F;-h&#257;&#8216;&#333;r&#601;&#x1E07;&icirc;m &#x1E63;i&ucirc;&icirc;&#x1E6F;&icirc; l&#601;&#x1E35;al&#601;kel&#601;&#x1E35;&#257; &#353;&#257;m: </P>
<P>5&nbsp;wayy&#275;le&#x1E35;&#601; wayy<sup>a</sup>&#8216;a&#347; ki&#x1E0F;&#601;&#x1E07;ar y&#601;hw&acirc; wayy&#275;le&#x1E35;&#601; wayy&#275;&#353;e&#x1E07; b&#601;n<sup>a</sup>&#x1E25;al k&#601;r&icirc;&#x1E6F; &#8217;&#259;&#353;er &#8216;al-p&#601;n&ecirc; hayyar&#601;d&#275;n: </P>
<P>6&nbsp;w&#601;h&#257;&#8216;&#333;r&#601;&#x1E07;&icirc;m m&#601;&#x1E07;&icirc;&#8217;&icirc;m lw&#333; le&#x1E25;em &ucirc;&#x1E07;&#257;&#347;&#257;r bab&#333;qer w&#601;le&#x1E25;em &ucirc;&#x1E07;&#257;&#347;&#257;r b&#257;&#8216;&#257;re&#x1E07; &ucirc;min-hann<sup>a</sup>&#x1E25;al yi&#353;&#601;teh: </P>
<P>7&nbsp;way&#601;h&icirc; miqq&#275;&#x1E63; y&#257;m&icirc;m wayy&icirc;&#x1E07;a&#353; hann&#257;&#x1E25;al k&icirc; l&#333;&#8217;-h&#257;y&acirc; &#x1E21;e&#353;em b&#257;&#8217;&#257;re&#x1E63;: s</P>
<P>8&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;l&#257;yw l&#275;&#8217;m&#333;r: </P>
<P>9&nbsp;q&ucirc;m l&#275;&#x1E35;&#601; &#x1E63;&#257;r&#601;fa&#x1E6F;&acirc; &#8217;&#259;&#353;er l&#601;&#x1E63;&icirc;&#x1E0F;w&#333;n w&#601;y&#257;&#353;a&#x1E07;&#601;t&#257; &#353;&#257;m hinn&#275;h &#x1E63;i&ucirc;&icirc;&#x1E6F;&icirc; &#353;&#257;m &#8217;i&#353;&#353;&acirc; &#8217;al&#601;m&#257;n&acirc; l&#601;&#x1E35;al&#601;k&#601;le&#x1E35;&#257;: </P>
<P>10&nbsp;wayy&#257;q&#257;m| wayy&#275;le&#x1E35;&#601; &#x1E63;&#257;r&#601;fa&#x1E6F;&acirc; wayy&#257;&#x1E07;&#333;&#8217; &#8217;el-pe&#x1E6F;<sup>a</sup>&#x1E25; h&#257;&#8216;&icirc;r w&#601;hinn&#275;h-&#353;&#257;m &#8217;i&#353;&#353;&acirc; &#8217;al&#601;m&#257;n&acirc; m&#601;q&#333;&#353;e&#353;e&#x1E6F; &#8216;&#275;&#x1E63;&icirc;m wayyiq&#601;r&#257;&#8217; &#8217;&#275;leyh&#257; wayy&#333;&#8217;mar q&#601;&#x1E25;&icirc;-n&#257;&#8217; l&icirc; m&#601;&#8216;a&#x1E6D;-mayim bak&#601;l&icirc; w&#601;&#8217;e&#353;&#601;teh: </P>
<P>11&nbsp;wat&#275;le&#x1E35;&#601; l&#257;q<sup>a</sup>&#x1E25;a&#x1E6F; wayyiq&#601;r&#257;&#8217; &#8217;&#275;leyh&#257; wayy&#333;&#8217;mar liq&#601;&#x1E25;&icirc;-n&#257;&#8217; l&icirc; pa&#x1E6F;-le&#x1E25;em b&#601;y&#257;&#x1E0F;&#275;&#x1E35;&#601;: </P>
<P>12&nbsp;wat&#333;&#8217;mer &#x1E25;ay-y&#601;hw&acirc; &#8217;&#277;l&#333;hey&#x1E35;&#257; &#8217;im-ye&#353;-l&icirc; m&#257;&#8216;w&#333;&#x1E21; k&icirc; &#8217;im-m&#601;l&#333;&#8217; &#x1E35;af-qem<sup>a</sup>&#x1E25; baka&#x1E0F; &ucirc;m&#601;&#8216;a&#x1E6D;-&#353;emen ba&#x1E63;&#x1E63;ap&#257;&#x1E25;a&#x1E6F; w&#601;hin&#601;n&icirc; m&#601;q&#333;&#353;e&#353;e&#x1E6F; &#353;&#601;nayim &#8216;&#275;&#x1E63;&icirc;m &ucirc;&#x1E07;&#257;&#8217;&#x1E6F;&icirc; w<sup>a</sup>&#8216;&#259;&#347;&icirc;&#x1E6F;&icirc;h&ucirc; l&icirc; w&#601;li&#x1E07;&#601;n&icirc; wa&#8217;&#259;&#x1E35;al&#601;nuh&ucirc; w&#257;m&#257;&#x1E6F;&#601;n&ucirc;: </P>
<P>13&nbsp;wayy&#333;&#8217;mer &#8217;&#275;leyh&#257; &#8217;&#275;l&icirc;y&acirc;&ucirc; &#8217;al-t&icirc;r&#601;&#8217;&icirc; b&#333;&#8217;&icirc; &#8216;&#259;&#347;&icirc; &#x1E35;i&#x1E0F;&#601;&#x1E07;&#257;r&#275;&#x1E35;&#601; &#8217;a&#x1E35;&#601; &#8216;&#259;&#347;&icirc;-l&icirc; mi&#353;&#353;&#257;m &#8216;u&#x1E21;&acirc; q&#601;&#x1E6D;ann&acirc; &#x1E07;&#257;ri&#8217;&#353;&#333;n&acirc; w&#601;hw&#333;&#x1E63;&#275;&#8217;&#x1E6F;&#601;<font color="red"><sup>1</font></sup> l&icirc; w&#601;l&#257;&#x1E35;&#601; w&#601;li&#x1E07;&#601;n&#275;&#x1E35;&#601; t<sup>a</sup>&#8216;&#259;&#347;&icirc; b&#257;&#8217;<sup>a</sup>&#x1E25;&#259;r&#333;n&acirc;: s</P>
<P>14&nbsp;k&icirc; &#x1E35;&#333;h &#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l ka&#x1E0F; haqqem<sup>a</sup>&#x1E25; l&#333;&#8217; &#x1E6F;i&#x1E35;&#601;l&acirc; w&#601;&#x1E63;ap<sup>a</sup>&#x1E25;a&#x1E6F; ha&#353;&#353;emen l&#333;&#8217; &#x1E6F;e&#x1E25;&#601;s&#257;r &#8216;a&#x1E0F; yw&#333;m <font color="brown">titen-</font> <font color="blue">t&#275;&#x1E6F;-</font> y&#601;hw&acirc; ge&#353;em &#8216;al-p&#601;n&ecirc; h&#257;&#8217;&#259;&#x1E0F;&#257;m&acirc;: </P>
<P>15&nbsp;wat&#275;le&#x1E35;&#601; wat<sup>a</sup>&#8216;&#259;&#347;eh ki&#x1E0F;&#601;&#x1E07;ar &#8217;&#275;l&icirc;y&acirc;&ucirc; wat&#333;&#8217;&#x1E35;al <font color="brown">h&ucirc;&#8217;-</font> <font color="brown">w&acirc;&icirc;&#8217;</font> <font color="blue">h&icirc;&#8217;-</font> <font color="blue">w&acirc;&ucirc;&#8217;</font> &ucirc;&#x1E07;&ecirc;&#x1E6F;&#257;h y&#257;m&icirc;m: </P>
<P>16&nbsp;ka&#x1E0F; haqqem<sup>a</sup>&#x1E25; l&#333;&#8217; &#x1E35;&#257;l&#257;&#x1E6F;&acirc; w&#601;&#x1E63;ap<sup>a</sup>&#x1E25;a&#x1E6F; ha&#353;&#353;emen l&#333;&#8217; &#x1E25;&#257;s&#275;r ki&#x1E0F;&#601;&#x1E07;ar y&#601;hw&acirc; &#8217;&#259;&#353;er diber b&#601;ya&#x1E0F; &#8217;&#275;l&icirc;y&acirc;&ucirc;: f</P>
<P>17&nbsp;way&#601;h&icirc; &#8217;<sup>a</sup>&#x1E25;ar had&#601;&#x1E07;&#257;r&icirc;m h&#257;&#8217;&#275;lleh &#x1E25;&#257;l&acirc; ben-h&#257;&#8217;i&#353;&#353;&acirc; b<sup>a</sup>&#8216;&#259;la&#x1E6F; hab&#257;yi&#x1E6F; way&#601;h&icirc; &#x1E25;&#257;l&#601;yw&#333; &#x1E25;&#257;z&#257;q m&#601;&#8217;&#333;&#x1E0F; &#8216;a&#x1E0F; &#8217;&#259;&#353;er l&#333;&#8217;-nw&#333;&#x1E6F;&#601;r&acirc;-bw&#333; n&#601;&#353;&#257;m&acirc;: </P>
<P>18&nbsp;wat&#333;&#8217;mer &#8217;el-&#8217;&#275;l&icirc;y&acirc;&ucirc; mah-ll&icirc; w&#257;l&#257;&#x1E35;&#601; &#8217;&icirc;&#353; h&#257;&#8217;&#277;l&#333;h&icirc;m b&#257;&#8217;&#x1E6F;&#257; &#8217;&#275;lay l&#601;haz&#601;k&icirc;r &#8217;e&#x1E6F;-&#8216;&#259;w&#333;n&icirc; &ucirc;l&#601;h&#257;m&icirc;&#x1E6F; &#8217;e&#x1E6F;-b&#601;n&icirc;: </P>
<P>19&nbsp;wayy&#333;&#8217;mer &#8217;&#275;leyh&#257; t&#601;n&icirc;-l&icirc; &#8217;e&#x1E6F;-b&#601;n&#275;&#x1E35;&#601; wayyiqq&#257;&#x1E25;&#275;h&ucirc; m&#275;&#x1E25;&ecirc;q&#257;h wayy<sup>a</sup>&#8216;&#259;l&#275;h&ucirc; &#8217;el-h&#257;&#8216;&#259;l&icirc;y&acirc; &#8217;&#259;&#353;er-h&ucirc;&#8217; y&#333;&#353;&#275;&#x1E07; &#353;&#257;m wayya&#353;&#601;ki&#x1E07;&#275;h&ucirc; &#8216;al-mi&#x1E6D;&#x1E6D;&#257;&#x1E6F;w&#333;: </P>
<P>20&nbsp;wayyiq&#601;r&#257;&#8217; &#8217;el-y&#601;hw&acirc; wayy&#333;&#8217;mar y&#601;hw&acirc; &#8217;&#277;l&#333;h&#257;y h&#259;&#x1E21;am &#8216;al-h&#257;&#8217;al&#601;m&#257;n&acirc; &#8217;&#259;&#353;er-&#8217;&#259;n&icirc; mi&#x1E6F;&#601;gw&#333;r&#275;r &#8216;imm&#257;h h&#259;r&#275;&#8216;w&#333;&#x1E6F;&#257; l&#601;h&#257;m&icirc;&#x1E6F; &#8217;e&#x1E6F;-b&#601;n&#257;h: </P>
<P>21&nbsp;wayyi&#x1E6F;&#601;m&#333;&#x1E0F;&#275;&#x1E0F; &#8216;al-hayyele&#x1E0F; &#353;&#257;l&#333;&#353; p&#601;&#8216;&#257;m&icirc;m wayyiq&#601;r&#257;&#8217; &#8217;el-y&#601;hw&acirc; wayy&#333;&#8217;mar y&#601;hw&acirc; &#8217;&#277;l&#333;h&#257;y t&#257;&#353;&#257;&#x1E07; n&#257;&#8217; nefe&#353;-hayyele&#x1E0F; hazzeh &#8216;al-qir&#601;bw&#333;: </P>
<P>22&nbsp;wayyi&#353;&#601;m<sup>a</sup>&#8216; y&#601;hw&acirc; b&#601;qw&#333;l &#8217;&#275;l&icirc;y&acirc;&ucirc; wat&#257;&#353;&#257;&#x1E07; nefe&#353;-hayyele&#x1E0F; &#8216;al-qir&#601;bw&#333; wayye&#x1E25;&icirc;: </P>
<P>23&nbsp;wayyiqq<sup>a</sup>&#x1E25; &#8217;&#275;l&icirc;y&acirc;&ucirc; &#8217;e&#x1E6F;-hayyele&#x1E0F; wayy&#333;ri&#x1E0F;&#275;h&ucirc; min-h&#257;&#8216;&#259;l&icirc;y&acirc; habay&#601;&#x1E6F;&acirc; wayyit&#601;n&#275;h&ucirc; l&#601;&#8217;immw&#333; wayy&#333;&#8217;mer &#8217;&#275;l&icirc;y&acirc;&ucirc; r&#601;&#8217;&icirc; &#x1E25;ay b&#601;n&#275;&#x1E35;&#601;: </P>
<P>24&nbsp;wat&#333;&#8217;mer h&#257;&#8217;i&#353;&#353;&acirc; &#8217;el-&#8217;&#275;l&icirc;y&acirc;&ucirc; &#8216;at&acirc; zeh y&#257;&#x1E0F;<sup>a</sup>&#8216;&#601;t&icirc; k&icirc; &#8217;&icirc;&#353; &#8217;&#277;l&#333;h&icirc;m &#8217;&#257;t&acirc; &ucirc;&#x1E0F;&#601;&#x1E07;ar-y&#601;hw&acirc; b&#601;f&icirc;&#x1E35;&#257; &#8217;&#277;me&#x1E6F;: f</P>
</TD>
</TABLE>
<P><HR>
<CENTER>
<A HREF="kg1018">Next: 1 Kings (1 Melakhim) Chapter 18</A></CENTER>
</BODY>
</HTML>
