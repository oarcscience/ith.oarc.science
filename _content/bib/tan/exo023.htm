<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 23</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/exo023">Polyglot</A>&nbsp;
<A HREF="../kjv/exo023">KJV</A>&nbsp;
<A HREF="../sep/exo023">Sep</A>&nbsp;
<A HREF="../vul/exo023">Vul</A>&nbsp;

<BR>
<BR><A HREF="exo">Exodus (Shemot) Index</A><BR>
&nbsp;
<A HREF="exo022">Previous</A>&nbsp;
<A HREF="exo024">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 23</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לֹ֥א תִשָּׂ֖א שֵׁ֣מַע שָׁ֑וְא אַל־תָּ֤שֶׁת יָֽדְךָ֙ עִם־רָשָׁ֔ע לִהְיֹ֖ת עֵ֥ד חָמָֽס׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לֹֽא־תִהְיֶ֥ה אַחֲרֵֽי־רַבִּ֖ים לְרָעֹ֑ת וְלֹא־תַעֲנֶ֣ה עַל־רִ֗ב לִנְטֹ֛ת אַחֲרֵ֥י רַבִּ֖ים לְהַטֹּֽת׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְדָ֕ל לֹ֥א תֶהְדַּ֖ר בְּרִיבֽוֹ׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֣י תִפְגַּ֞ע שׁ֧וֹר אֹֽיִבְךָ֛ א֥וֹ חֲמֹר֖וֹ תֹּעֶ֑ה הָשֵׁ֥ב תְּשִׁיבֶ֖נּוּ לֽוֹ׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּֽי־תִרְאֶ֞ה חֲמ֣וֹר שֹׂנַאֲךָ֗ רֹבֵץ֙ תַּ֣חַת מַשָּׂא֔וֹ וְחָדַלְתָּ֖ מֵעֲזֹ֣ב ל֑וֹ עָזֹ֥ב תַּעֲזֹ֖ב עִמּֽוֹ׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לֹ֥א תַטֶּ֛ה מִשְׁפַּ֥ט אֶבְיֹנְךָ֖ בְּרִיבֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מִדְּבַר־שֶׁ֖קֶר תִּרְחָ֑ק וְנָקִ֤י וְצַדִּיק֙ אַֽל־תַּהֲרֹ֔ג כִּ֥י לֹא־אַצְדִּ֖יק רָשָֽׁע׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְשֹׁ֖חַד לֹ֣א תִקָּ֑ח כִּ֤י הַשֹּׁ֙חַד֙ יְעַוֵּ֣ר פִּקְחִ֔ים וִֽיסַלֵּ֖ף דִּבְרֵ֥י צַדִּיקִֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְגֵ֖ר לֹ֣א תִלְחָ֑ץ וְאַתֶּ֗ם יְדַעְתֶּם֙ אֶת־נֶ֣פֶשׁ הַגֵּ֔ר כִּֽי־גֵרִ֥ים הֱיִיתֶ֖ם בְּאֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְשֵׁ֥שׁ שָׁנִ֖ים תִּזְרַ֣ע אֶת־אַרְצֶ֑ךָ וְאָסַפְתָּ֖ אֶת־תְּבוּאָתָֽהּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהַשְּׁבִיעִ֞ת תִּשְׁמְטֶ֣נָּה וּנְטַשְׁתָּ֗הּ וְאָֽכְלוּ֙ אֶבְיֹנֵ֣י עַמֶּ֔ךָ וְיִתְרָ֕ם תֹּאכַ֖ל חַיַּ֣ת הַשָּׂדֶ֑ה כֵּֽן־תַּעֲשֶׂ֥ה לְכַרְמְךָ֖ לְזֵיתֶֽךָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;שֵׁ֤שֶׁת יָמִים֙ תַּעֲשֶׂ֣ה מַעֲשֶׂ֔יךָ וּבַיּ֥וֹם הַשְּׁבִיעִ֖י תִּשְׁבֹּ֑ת לְמַ֣עַן יָנ֗וּחַ שֽׁוֹרְךָ֙ וַחֲמֹרֶ֔ךָ וְיִנָּפֵ֥שׁ בֶּן־אֲמָתְךָ֖ וְהַגֵּֽר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּבְכֹ֛ל אֲשֶׁר־אָמַ֥רְתִּי אֲלֵיכֶ֖ם תִּשָּׁמֵ֑רוּ וְשֵׁ֨ם אֱלֹהִ֤ים אֲחֵרִים֙ לֹ֣א תַזְכִּ֔ירוּ לֹ֥א יִשָּׁמַ֖ע עַל־פִּֽיךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;שָׁלֹ֣שׁ רְגָלִ֔ים תָּחֹ֥ג לִ֖י בַּשָּׁנָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֶת־חַ֣ג הַמַּצּוֹת֮ תִּשְׁמֹר֒ שִׁבְעַ֣ת יָמִים֩ תֹּאכַ֨ל מַצּ֜וֹת כַּֽאֲשֶׁ֣ר צִוִּיתִ֗ךָ לְמוֹעֵד֙ חֹ֣דֶשׁ הָֽאָבִ֔יב כִּי־ב֖וֹ יָצָ֣אתָ מִמִּצְרָ֑יִם וְלֹא־יֵרָא֥וּ פָנַ֖י רֵיקָֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְחַ֤ג הַקָּצִיר֙ בִּכּוּרֵ֣י מַעֲשֶׂ֔יךָ אֲשֶׁ֥ר תִּזְרַ֖ע בַּשָּׂדֶ֑ה וְחַ֤ג הָֽאָסִף֙ בְּצֵ֣את הַשָּׁנָ֔ה בְּאָסְפְּךָ֥ אֶֽת־מַעֲשֶׂ֖יךָ מִן־הַשָּׂדֶֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;שָׁלֹ֥שׁ פְּעָמִ֖ים בַּשָּׁנָ֑ה יֵרָאֶה֙ כָּל־זְכ֣וּרְךָ֔ אֶל־פְּנֵ֖י הָאָדֹ֥ן׀ יְהוָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לֹֽא־תִזְבַּ֥ח עַל־חָמֵ֖ץ דַּם־זִבְחִ֑י וְלֹֽא־יָלִ֥ין חֵֽלֶב־חַגִּ֖י עַד־בֹּֽקֶר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;רֵאשִׁ֗ית בִּכּוּרֵי֙ אַדְמָ֣תְךָ֔ תָּבִ֕יא בֵּ֖ית יְהוָ֣ה אֱלֹהֶ֑יךָ לֹֽא־תְבַשֵּׁ֥ל גְּדִ֖י בַּחֲלֵ֥ב אִמּֽוֹ׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הִנֵּ֨ה אָנֹכִ֜י שֹׁלֵ֤חַ מַלְאָךְ֙ לְפָנֶ֔יךָ לִשְׁמָרְךָ֖ בַּדָּ֑רֶךְ וְלַהֲבִ֣יאֲךָ֔ אֶל־הַמָּק֖וֹם אֲשֶׁ֥ר הֲכִנֹֽתִי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;הִשָּׁ֧מֶר מִפָּנָ֛יו וּשְׁמַ֥ע בְּקֹל֖וֹ אַל־תַּמֵּ֣ר בּ֑וֹ כִּ֣י לֹ֤א יִשָּׂא֙ לְפִשְׁעֲכֶ֔ם כִּ֥י שְׁמִ֖י בְּקִרְבּֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּ֣י אִם־שָׁמֹ֤עַ תִּשְׁמַע֙ בְּקֹל֔וֹ וְעָשִׂ֕יתָ כֹּ֖ל אֲשֶׁ֣ר אֲדַבֵּ֑ר וְאָֽיַבְתִּי֙ אֶת־אֹ֣יְבֶ֔יךָ וְצַרְתִּ֖י אֶת־צֹרְרֶֽיךָ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כִּֽי־יֵלֵ֣ךְ מַלְאָכִי֮ לְפָנֶיךָ֒ וֶהֱבִֽיאֲךָ֗ אֶל־הָֽאֱמֹרִי֙ וְהַ֣חִתִּ֔י וְהַפְּרִזִּי֙ וְהַֽכְּנַעֲנִ֔י הַחִוִּ֖י וְהַיְבוּסִ֑י וְהִכְחַדְתִּֽיו׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;לֹֽא־תִשְׁתַּחֲוֶ֤ה לֵאלֹֽהֵיהֶם֙ וְלֹ֣א תָֽעָבְדֵ֔ם וְלֹ֥א תַעֲשֶׂ֖ה כְּמַֽעֲשֵׂיהֶ֑ם כִּ֤י הָרֵס֙ תְּהָ֣רְסֵ֔ם וְשַׁבֵּ֥ר תְּשַׁבֵּ֖ר מַצֵּבֹתֵיהֶֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַעֲבַדְתֶּ֗ם אֵ֚ת יְהוָ֣ה אֱלֹֽהֵיכֶ֔ם וּבֵרַ֥ךְ אֶֽת־לַחְמְךָ֖ וְאֶת־מֵימֶ֑יךָ וַהֲסִרֹתִ֥י מַחֲלָ֖ה מִקִּרְבֶּֽךָ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;לֹ֥א תִהְיֶ֛ה מְשַׁכֵּלָ֥ה וַעֲקָרָ֖ה בְּאַרְצֶ֑ךָ אֶת־מִסְפַּ֥ר יָמֶ֖יךָ אֲמַלֵּֽא׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אֶת־אֵֽימָתִי֙ אֲשַׁלַּ֣ח לְפָנֶ֔יךָ וְהַמֹּתִי֙ אֶת־כָּל־הָעָ֔ם אֲשֶׁ֥ר תָּבֹ֖א בָּהֶ֑ם וְנָתַתִּ֧י אֶת־כָּל־אֹיְבֶ֛יךָ אֵלֶ֖יךָ עֹֽרֶף׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְשָׁלַחְתִּ֥י אֶת־הַצִּרְעָ֖ה לְפָנֶ֑יךָ וְגֵרְשָׁ֗ה אֶת־הַחִוִּ֧י אֶת־הַֽכְּנַעֲנִ֛י וְאֶת־הַחִתִּ֖י מִלְּפָנֶֽיךָ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;לֹ֧א אֲגָרְשֶׁ֛נּוּ מִפָּנֶ֖יךָ בְּשָׁנָ֣ה אֶחָ֑ת פֶּן־תִּהְיֶ֤ה הָאָ֙רֶץ֙ שְׁמָמָ֔ה וְרַבָּ֥ה עָלֶ֖יךָ חַיַּ֥ת הַשָּׂדֶֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;מְעַ֥ט מְעַ֛ט אֲגָרְשֶׁ֖נּוּ מִפָּנֶ֑יךָ עַ֚ד אֲשֶׁ֣ר תִּפְרֶ֔ה וְנָחַלְתָּ֖ אֶת־הָאָֽרֶץ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְשַׁתִּ֣י אֶת־גְּבֻלְךָ֗ מִיַּם־סוּף֙ וְעַד־יָ֣ם פְּלִשְׁתִּ֔ים וּמִמִּדְבָּ֖ר עַד־הַנָּהָ֑ר כִּ֣י׀ אֶתֵּ֣ן בְּיֶדְכֶ֗ם אֵ֚ת יֹשְׁבֵ֣י הָאָ֔רֶץ וְגֵרַשְׁתָּ֖מוֹ מִפָּנֶֽיךָ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;לֹא־תִכְרֹ֥ת<font color="red"><sup>3</font></sup> לָהֶ֛ם וְלֵאלֹֽהֵיהֶ֖ם בְּרִֽית׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;לֹ֤א יֵשְׁבוּ֙ בְּאַרְצְךָ֔ פֶּן־יַחֲטִ֥יאוּ אֹתְךָ֖ לִ֑י כִּ֤י תַעֲבֹד֙ אֶת־אֱלֹ֣הֵיהֶ֔ם כִּֽי־יִהְיֶ֥ה לְךָ֖ לְמוֹקֵֽשׁ׃ פ</P>
</TD>
<TD WIDTH="50%">
<P>1&nbsp;l&#333;&#8217; &#x1E6F;i&#347;&#347;&#257;&#8217; &#353;&#275;m<sup>a</sup>&#8216; &#353;&#257;w&#601;&#8217; &#8217;al-t&#257;&#353;e&#x1E6F; y&#257;&#x1E0F;&#601;&#x1E35;&#257; &#8216;im-r&#257;&#353;&#257;&#8216; lih&#601;y&#333;&#x1E6F; &#8216;&#275;&#x1E0F; &#x1E25;&#257;m&#257;s: s</P>
<P>2&nbsp;l&#333;&#8217;-&#x1E6F;ih&#601;yeh &#8217;<sup>a</sup>&#x1E25;&#259;r&ecirc;-rab&icirc;m l&#601;r&#257;&#8216;&#333;&#x1E6F; w&#601;l&#333;&#8217;-&#x1E6F;<sup>a</sup>&#8216;&#259;neh &#8216;al-ri&#x1E07; lin&#601;&#x1E6D;&#333;&#x1E6F; &#8217;<sup>a</sup>&#x1E25;&#259;r&ecirc; rab&icirc;m l&#601;ha&#x1E6D;&#x1E6D;&#333;&#x1E6F;: </P>
<P>3&nbsp;w&#601;&#x1E0F;&#257;l l&#333;&#8217; &#x1E6F;eh&#601;dar b&#601;r&icirc;&#x1E07;w&#333;: s</P>
<P>4&nbsp;k&icirc; &#x1E6F;if&#601;g<sup>a</sup>&#8216; &#353;w&#333;r &#8217;&#333;yi&#x1E07;&#601;&#x1E35;&#257; &#8217;w&#333; &#x1E25;&#259;m&#333;rw&#333; t&#333;&#8216;eh h&#257;&#353;&#275;&#x1E07; t&#601;&#353;&icirc;&#x1E07;enn&ucirc; lw&#333;: s</P>
<P>5&nbsp;k&icirc;-&#x1E6F;ir&#601;&#8217;eh &#x1E25;&#259;mw&#333;r &#347;&#333;na&#8217;&#259;&#x1E35;&#257; r&#333;&#x1E07;&#275;&#x1E63; t<sup>a</sup>&#x1E25;a&#x1E6F; ma&#347;&#347;&#257;&#8217;w&#333; w&#601;&#x1E25;&#257;&#x1E0F;al&#601;t&#257; m&#275;&#8216;&#259;z&#333;&#x1E07; lw&#333; &#8216;&#257;z&#333;&#x1E07; t<sup>a</sup>&#8216;&#259;z&#333;&#x1E07; &#8216;immw&#333;: s</P>
<P>6&nbsp;l&#333;&#8217; &#x1E6F;a&#x1E6D;&#x1E6D;eh mi&#353;&#601;pa&#x1E6D; &#8217;e&#x1E07;&#601;y&#333;n&#601;&#x1E35;&#257; b&#601;r&icirc;&#x1E07;w&#333;: </P>
<P>7&nbsp;mid&#601;&#x1E07;ar-&#353;eqer tir&#601;&#x1E25;&#257;q w&#601;n&#257;q&icirc; w&#601;&#x1E63;ad&icirc;q &#8217;al-tah&#259;r&#333;&#x1E21; k&icirc; l&#333;&#8217;-&#8217;a&#x1E63;&#601;d&icirc;q r&#257;&#353;&#257;&#8216;: </P>
<P>8&nbsp;w&#601;&#353;&#333;&#x1E25;a&#x1E0F; l&#333;&#8217; &#x1E6F;iqq&#257;&#x1E25; k&icirc; ha&#353;&#353;&#333;&#x1E25;a&#x1E0F; y&#601;&#8216;a&ucirc;&#275;r piq&#601;&#x1E25;&icirc;m w&icirc;sall&#275;f di&#x1E07;&#601;r&ecirc; &#x1E63;ad&icirc;q&icirc;m: </P>
<P>9&nbsp;w&#601;&#x1E21;&#275;r l&#333;&#8217; &#x1E6F;il&#601;&#x1E25;&#257;&#x1E63; w&#601;&#8217;atem y&#601;&#x1E0F;<sup>a</sup>&#8216;&#601;tem &#8217;e&#x1E6F;-nefe&#353; hag&#275;r k&icirc;-&#x1E21;&#275;r&icirc;m h&#277;y&icirc;&#x1E6F;em b&#601;&#8217;ere&#x1E63; mi&#x1E63;&#601;r&#257;yim: </P>
<P>10&nbsp;w&#601;&#353;&#275;&#353; &#353;&#257;n&icirc;m tiz&#601;r<sup>a</sup>&#8216; &#8217;e&#x1E6F;-&#8217;ar&#601;&#x1E63;e&#x1E35;&#257; w&#601;&#8217;&#257;saf&#601;t&#257; &#8217;e&#x1E6F;-t&#601;&#x1E07;&ucirc;&#8217;&#257;&#x1E6F;&#257;h: </P>
<P>11&nbsp;w&#601;ha&#353;&#353;&#601;&#x1E07;&icirc;&#8216;i&#x1E6F; ti&#353;&#601;m&#601;&#x1E6D;enn&acirc; &ucirc;n&#601;&#x1E6D;a&#353;&#601;t&#257;h w&#601;&#8217;&#257;&#x1E35;&#601;l&ucirc; &#8217;e&#x1E07;&#601;y&#333;n&ecirc; &#8216;amme&#x1E35;&#257; w&#601;yi&#x1E6F;&#601;r&#257;m t&#333;&#8217;&#x1E35;al &#x1E25;ayya&#x1E6F; ha&#347;&#347;&#257;&#x1E0F;eh k&#275;n-t<sup>a</sup>&#8216;&#259;&#347;eh l&#601;&#x1E35;ar&#601;m&#601;&#x1E35;&#257; l&#601;z&ecirc;&#x1E6F;e&#x1E35;&#257;: </P>
<P>12&nbsp;&#353;&#275;&#353;e&#x1E6F; y&#257;m&icirc;m t<sup>a</sup>&#8216;&#259;&#347;eh m<sup>a</sup>&#8216;&#259;&#347;ey&#x1E35;&#257; &ucirc;&#x1E07;ayyw&#333;m ha&#353;&#353;&#601;&#x1E07;&icirc;&#8216;&icirc; ti&#353;&#601;b&#333;&#x1E6F; l&#601;m<sup>a</sup>&#8216;an y&#257;n&ucirc;&#x1E25;a &#353;w&#333;r&#601;&#x1E35;&#257; w<sup>a</sup>&#x1E25;&#259;m&#333;re&#x1E35;&#257; w&#601;yinn&#257;f&#275;&#353; ben-&#8217;&#259;m&#257;&#x1E6F;&#601;&#x1E35;&#257; w&#601;hag&#275;r: </P>
<P>13&nbsp;&ucirc;&#x1E07;&#601;&#x1E35;&#333;l &#8217;&#259;&#353;er-&#8217;&#257;mar&#601;t&icirc; &#8217;&#259;l&ecirc;&#x1E35;em ti&#353;&#353;&#257;m&#275;r&ucirc; w&#601;&#353;&#275;m &#8217;&#277;l&#333;h&icirc;m &#8217;&#259;&#x1E25;&#275;r&icirc;m l&#333;&#8217; &#x1E6F;az&#601;k&icirc;r&ucirc; l&#333;&#8217; yi&#353;&#353;&#257;m<sup>a</sup>&#8216; &#8216;al-p&icirc;&#x1E35;&#257;: </P>
<P>14&nbsp;&#353;&#257;l&#333;&#353; r&#601;&#x1E21;&#257;l&icirc;m t&#257;&#x1E25;&#333;&#x1E21; l&icirc; ba&#353;&#353;&#257;n&acirc;: </P>
<P>15&nbsp;&#8217;e&#x1E6F;-&#x1E25;a&#x1E21; hamma&#x1E63;&#x1E63;w&#333;&#x1E6F; ti&#353;&#601;m&#333;r &#353;i&#x1E07;&#601;&#8216;a&#x1E6F; y&#257;m&icirc;m t&#333;&#8217;&#x1E35;al ma&#x1E63;&#x1E63;w&#333;&#x1E6F; ka&#8217;&#259;&#353;er &#x1E63;i&ucirc;&icirc;&#x1E6F;i&#x1E35;&#257; l&#601;mw&#333;&#8216;&#275;&#x1E0F; &#x1E25;&#333;&#x1E0F;e&#353; h&#257;&#8217;&#257;&#x1E07;&icirc;&#x1E07; k&icirc;-&#x1E07;w&#333; y&#257;&#x1E63;&#257;&#8217;&#x1E6F;&#257; mimmi&#x1E63;&#601;r&#257;yim w&#601;l&#333;&#8217;-y&#275;r&#257;&#8217;&ucirc; f&#257;nay r&ecirc;q&#257;m: </P>
<P>16&nbsp;w&#601;&#x1E25;a&#x1E21; haqq&#257;&#x1E63;&icirc;r bik&ucirc;r&ecirc; m<sup>a</sup>&#8216;&#259;&#347;ey&#x1E35;&#257; &#8217;&#259;&#353;er tiz&#601;r<sup>a</sup>&#8216; ba&#347;&#347;&#257;&#x1E0F;eh w&#601;&#x1E25;a&#x1E21; h&#257;&#8217;&#257;sif b&#601;&#x1E63;&#275;&#8217;&#x1E6F; ha&#353;&#353;&#257;n&acirc; b&#601;&#8217;&#257;s&#601;p&#601;&#x1E35;&#257; &#8217;e&#x1E6F;-m<sup>a</sup>&#8216;&#259;&#347;ey&#x1E35;&#257; min-ha&#347;&#347;&#257;&#x1E0F;eh: </P>
<P>17&nbsp;&#353;&#257;l&#333;&#353; p&#601;&#8216;&#257;m&icirc;m ba&#353;&#353;&#257;n&acirc; y&#275;r&#257;&#8217;eh k&#257;l-z&#601;&#x1E35;&ucirc;r&#601;&#x1E35;&#257; &#8217;el-p&#601;n&ecirc; h&#257;&#8217;&#257;&#x1E0F;&#333;n| y&#601;hw&acirc;: </P>
<P>18&nbsp;l&#333;&#8217;-&#x1E6F;iz&#601;b<sup>a</sup>&#x1E25; &#8216;al-&#x1E25;&#257;m&#275;&#x1E63; dam-zi&#x1E07;&#601;&#x1E25;&icirc; w&#601;l&#333;&#8217;-y&#257;l&icirc;n &#x1E25;&#275;le&#x1E07;-&#x1E25;ag&icirc; &#8216;a&#x1E0F;-b&#333;qer: </P>
<P>19&nbsp;r&#275;&#8217;&#353;&icirc;&#x1E6F; bik&ucirc;r&ecirc; &#8217;a&#x1E0F;&#601;m&#257;&#x1E6F;&#601;&#x1E35;&#257; t&#257;&#x1E07;&icirc;&#8217; b&ecirc;&#x1E6F; y&#601;hw&acirc; &#8217;&#277;l&#333;hey&#x1E35;&#257; l&#333;&#8217;-&#x1E6F;&#601;&#x1E07;a&#353;&#353;&#275;l g&#601;&#x1E0F;&icirc; b<sup>a</sup>&#x1E25;&#259;l&#275;&#x1E07; &#8217;immw&#333;: s</P>
<P>20&nbsp;hinn&#275;h &#8217;&#257;n&#333;&#x1E35;&icirc; &#353;&#333;l&#275;&#x1E25;a mal&#601;&#8217;&#257;&#x1E35;&#601; l&#601;f&#257;ney&#x1E35;&#257; li&#353;&#601;m&#257;r&#601;&#x1E35;&#257; bad&#257;re&#x1E35;&#601; w&#601;lah&#259;&#x1E07;&icirc;&#8217;&#259;&#x1E35;&#257; &#8217;el-hamm&#257;qw&#333;m &#8217;&#259;&#353;er h&#259;&#x1E35;in&#333;&#x1E6F;&icirc;: </P>
<P>21&nbsp;hi&#353;&#353;&#257;mer mip&#257;n&#257;yw &ucirc;&#353;&#601;m<sup>a</sup>&#8216; b&#601;q&#333;lw&#333; &#8217;al-tamm&#275;r bw&#333; k&icirc; l&#333;&#8217; yi&#347;&#347;&#257;&#8217; l&#601;fi&#353;&#601;&#8216;&#259;&#x1E35;em k&icirc; &#353;&#601;m&icirc; b&#601;qir&#601;bw&#333;: </P>
<P>22&nbsp;k&icirc; &#8217;im-&#353;&#257;m&#333;&#8216;a ti&#353;&#601;m<sup>a</sup>&#8216; b&#601;q&#333;lw&#333; w&#601;&#8216;&#257;&#347;&icirc;&#x1E6F;&#257; k&#333;l &#8217;&#259;&#353;er &#8217;&#259;&#x1E0F;ab&#275;r w&#601;&#8217;&#257;ya&#x1E07;&#601;t&icirc; &#8217;e&#x1E6F;-&#8217;&#333;y&#601;&#x1E07;ey&#x1E35;&#257; w&#601;&#x1E63;ar&#601;t&icirc; &#8217;e&#x1E6F;-&#x1E63;&#333;r&#601;rey&#x1E35;&#257;: </P>
<P>23&nbsp;k&icirc;-y&#275;l&#275;&#x1E35;&#601; mal&#601;&#8217;&#257;&#x1E35;&icirc; l&#601;f&#257;ney&#x1E35;&#257; weh&#277;&#x1E07;&icirc;&#8217;&#259;&#x1E35;&#257; &#8217;el-h&#257;&#8217;&#277;m&#333;r&icirc; w&#601;h<sup>a</sup>&#x1E25;it&icirc; w&#601;hap&#601;rizz&icirc; w&#601;hak&#601;n<sup>a</sup>&#8216;&#259;n&icirc; h<sup>a</sup>&#x1E25;i&ucirc;&icirc; w&#601;hay&#601;&#x1E07;&ucirc;s&icirc; w&#601;hi&#x1E35;&#601;&#x1E25;a&#x1E0F;&#601;t&icirc;w: </P>
<P>24&nbsp;l&#333;&#8217;-&#x1E6F;i&#353;&#601;t<sup>a</sup>&#x1E25;&#259;weh l&#275;&#8217;l&#333;h&ecirc;hem w&#601;l&#333;&#8217; &#x1E6F;&#257;&#8216;&#257;&#x1E07;&#601;&#x1E0F;&#275;m w&#601;l&#333;&#8217; &#x1E6F;<sup>a</sup>&#8216;&#259;&#347;eh k&#601;m<sup>a</sup>&#8216;&#259;&#347;&ecirc;hem k&icirc; h&#257;r&#275;s t&#601;h&#257;r&#601;s&#275;m w&#601;&#353;ab&#275;r t&#601;&#353;ab&#275;r ma&#x1E63;&#x1E63;&#275;&#x1E07;&#333;&#x1E6F;&ecirc;hem: </P>
<P>25&nbsp;w<sup>a</sup>&#8216;&#259;&#x1E07;a&#x1E0F;&#601;tem &#8217;&#275;&#x1E6F; y&#601;hw&acirc; &#8217;&#277;l&#333;h&ecirc;&#x1E35;em &ucirc;&#x1E07;&#275;ra&#x1E35;&#601; &#8217;e&#x1E6F;-l<sup>a</sup>&#x1E25;&#601;m&#601;&#x1E35;&#257; w&#601;&#8217;e&#x1E6F;-m&ecirc;mey&#x1E35;&#257; wah&#259;sir&#333;&#x1E6F;&icirc; m<sup>a</sup>&#x1E25;&#259;l&acirc; miqqir&#601;be&#x1E35;&#257;: </P>
<P>26&nbsp;l&#333;&#8217; &#x1E6F;ih&#601;yeh m&#601;&#353;ak&#275;l&acirc; w<sup>a</sup>&#8216;&#259;q&#257;r&acirc; b&#601;&#8217;ar&#601;&#x1E63;e&#x1E35;&#257; &#8217;e&#x1E6F;-mis&#601;par y&#257;mey&#x1E35;&#257; &#8217;&#259;mall&#275;&#8217;: </P>
<P>27&nbsp;&#8217;e&#x1E6F;-&#8217;&ecirc;m&#257;&#x1E6F;&icirc; &#8217;&#259;&#353;all<sup>a</sup>&#x1E25; l&#601;f&#257;ney&#x1E35;&#257; w&#601;hamm&#333;&#x1E6F;&icirc; &#8217;e&#x1E6F;-k&#257;l-h&#257;&#8216;&#257;m &#8217;&#259;&#353;er t&#257;&#x1E07;&#333;&#8217; b&acirc;em w&#601;n&#257;&#x1E6F;at&icirc; &#8217;e&#x1E6F;-k&#257;l-&#8217;&#333;y&#601;&#x1E07;ey&#x1E35;&#257; &#8217;&#275;ley&#x1E35;&#257; &#8216;&#333;ref: </P>
<P>28&nbsp;w&#601;&#353;&#257;l<sup>a</sup>&#x1E25;&#601;t&icirc; &#8217;e&#x1E6F;-ha&#x1E63;&#x1E63;ir&#601;&#8216;&acirc; l&#601;f&#257;ney&#x1E35;&#257; w&#601;&#x1E21;&#275;r&#601;&#353;&acirc; &#8217;e&#x1E6F;-h<sup>a</sup>&#x1E25;i&ucirc;&icirc; &#8217;e&#x1E6F;-hak&#601;n<sup>a</sup>&#8216;&#259;n&icirc; w&#601;&#8217;e&#x1E6F;-h<sup>a</sup>&#x1E25;it&icirc; mill&#601;f&#257;ney&#x1E35;&#257;: </P>
<P>29&nbsp;l&#333;&#8217; &#8217;&#259;&#x1E21;&#257;r&#601;&#353;enn&ucirc; mip&#257;ney&#x1E35;&#257; b&#601;&#353;&#257;n&acirc; &#8217;e&#x1E25;&#257;&#x1E6F; pen-tih&#601;yeh h&#257;&#8217;&#257;re&#x1E63; &#353;&#601;m&#257;m&acirc; w&#601;rab&acirc; &#8216;&#257;ley&#x1E35;&#257; &#x1E25;ayya&#x1E6F; ha&#347;&#347;&#257;&#x1E0F;eh: </P>
<P>30&nbsp;m&#601;&#8216;a&#x1E6D; m&#601;&#8216;a&#x1E6D; &#8217;&#259;&#x1E21;&#257;r&#601;&#353;enn&ucirc; mip&#257;ney&#x1E35;&#257; &#8216;a&#x1E0F; &#8217;&#259;&#353;er tif&#601;reh w&#601;n&#257;&#x1E25;al&#601;t&#257; &#8217;e&#x1E6F;-h&#257;&#8217;&#257;re&#x1E63;: </P>
<P>31&nbsp;w&#601;&#353;at&icirc; &#8217;e&#x1E6F;-g&#601;&#x1E07;ul&#601;&#x1E35;&#257; m&icirc;yam-s&ucirc;f w&#601;&#8216;a&#x1E0F;-y&#257;m p&#601;li&#353;&#601;t&icirc;m &ucirc;mimmi&#x1E0F;&#601;b&#257;r &#8216;a&#x1E0F;-hann&acirc;&#257;r k&icirc;| &#8217;et&#275;n b&#601;ye&#x1E0F;&#601;&#x1E35;em &#8217;&#275;&#x1E6F; y&#333;&#353;&#601;&#x1E07;&ecirc; h&#257;&#8217;&#257;re&#x1E63; w&#601;&#x1E21;&#275;ra&#353;&#601;t&#257;mw&#333; mip&#257;ney&#x1E35;&#257;: </P>
<P>32&nbsp;l&#333;&#8217;-&#x1E6F;i&#x1E35;&#601;r&#333;&#x1E6F;<font color="red"><sup>3</font></sup> l&acirc;em w&#601;l&#275;&#8217;l&#333;h&ecirc;hem b&#601;r&icirc;&#x1E6F;: </P>
<P>33&nbsp;l&#333;&#8217; y&#275;&#353;&#601;&#x1E07;&ucirc; b&#601;&#8217;ar&#601;&#x1E63;&#601;&#x1E35;&#257; pen-y<sup>a</sup>&#x1E25;&#259;&#x1E6D;&icirc;&#8217;&ucirc; &#8217;&#333;&#x1E6F;&#601;&#x1E35;&#257; l&icirc; k&icirc; &#x1E6F;<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-&#8217;&#277;l&#333;h&ecirc;hem k&icirc;-yih&#601;yeh l&#601;&#x1E35;&#257; l&#601;mw&#333;q&#275;&#353;: f</P>
</TD>
</TABLE>
<P><HR>
<CENTER>
<A HREF="exo024">Next: Exodus (Shemot) Chapter 24</A></CENTER>
</BODY>
</HTML>
