[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa145)  [KJV](../kjv/psa145)  [Sep](../sep/psa145) 
[Vul](../vul/psa145)   
  
[Psalms (Tehilim) Index](psa)  
  [Previous](psa144)  [Next](psa146) 

------------------------------------------------------------------------

### Tanach (Hebrew): Psalms (Tehilim) Chapter 145

‎<span id="001">1</span> ‏תְּהִלָּ֗ה לְדָ֫וִ֥ד אֲרוֹמִמְךָ֣ אֱלוֹהַ֣י
הַמֶּ֑לֶךְ וַאֲבָרֲכָ֥ה שִׁ֝מְךָ֗ לְעוֹלָ֥ם וָעֶֽד׃

‎<span id="002">2</span> ‏בְּכָל־י֥וֹם אֲבָרֲכֶ֑ךָּ וַאֲהַלְלָ֥ה
שִׁ֝מְךָ֗ לְעוֹלָ֥ם וָעֶֽד׃

‎<span id="003">3</span> ‏גָּ֘ד֤וֹל<sup>3</sup> יְהוָ֣ה וּמְהֻלָּ֣ל
מְאֹ֑ד וְ֝לִגְדֻלָּת֗וֹ אֵ֣ין חֵֽקֶר׃

‎<span id="004">4</span> ‏דּ֣וֹר לְ֭דוֹר יְשַׁבַּ֣ח מַעֲשֶׂ֑יךָ
וּגְב֖וּרֹתֶ֣יךָ יַגִּֽידוּ׃

‎<span id="005">5</span> ‏הֲ֭דַר כְּב֣וֹד הוֹדֶ֑ךָ וְדִבְרֵ֖י
נִפְלְאוֹתֶ֣יךָ אָשִֽׂיחָה׃

‎<span id="006">6</span> ‏וֶעֱז֣וּז נוֹרְאֹתֶ֣יךָ יֹאמֵ֑רוּ וגדולתיך
וּגְדוּלָּתְךָ֥ אֲסַפְּרֶֽנָּה׃

‎<span id="007">7</span> ‏זֵ֣כֶר רַב־טוּבְךָ֣ יַבִּ֑יעוּ וְצִדְקָתְךָ֥
יְרַנֵּֽנוּ׃

‎<span id="008">8</span> ‏חַנּ֣וּן וְרַח֣וּם יְהוָ֑ה אֶ֥רֶךְ אַ֝פַּ֗יִם
וּגְדָל־חָֽסֶד׃

‎<span id="009">9</span> ‏טוֹב־יְהוָ֥ה לַכֹּ֑ל וְ֝רַחֲמָ֗יו
עַל־כָּל־מַעֲשָֽׂיו׃

‎<span id="010">10</span> ‏יוֹד֣וּךָ יְ֭הוָה כָּל־מַעֲשֶׂ֑יךָ
וַ֝חֲסִידֶ֗יךָ יְבָרֲכֽוּכָה׃

‎<span id="011">11</span> ‏כְּב֣וֹד מַלְכוּתְךָ֣ יֹאמֵ֑רוּ
וּגְבוּרָתְךָ֥ יְדַבֵּֽרוּ׃

‎<span id="012">12</span> ‏לְהוֹדִ֤יעַ׀ לִבְנֵ֣י הָ֭אָדָם גְּבוּרֹתָ֑יו
וּ֝כְב֗וֹד הֲדַ֣ר מַלְכוּתֽוֹ׃

‎<span id="013">13</span> ‏מַֽלְכוּתְךָ֗ מַלְכ֥וּת כָּל־עֹֽלָמִ֑ים
וּ֝מֶֽמְשֶׁלְתְּךָ֗ בְּכָל־דּ֥וֹר וָדֽוֹר׃

‎<span id="014">14</span> ‏סוֹמֵ֣ךְ יְ֭הוָה לְכָל־הַנֹּפְלִ֑ים
וְ֝זוֹקֵ֗ף לְכָל־הַכְּפוּפִֽים׃

‎<span id="015">15</span> ‏עֵֽינֵי־כֹ֭ל אֵלֶ֣יךָ יְשַׂבֵּ֑רוּ וְאַתָּ֤ה
נֽוֹתֵן־לָהֶ֖ם אֶת־אָכְלָ֣ם בְּעִתּֽוֹ׃

‎<span id="016">16</span> ‏פּוֹתֵ֥חַ אֶת־יָדֶ֑ךָ וּמַשְׂבִּ֖יעַ
לְכָל־חַ֣י רָצֽוֹן׃

‎<span id="017">17</span> ‏צַדִּ֣יק יְ֭הוָה בְּכָל־דְּרָכָ֑יו וְ֝חָסִ֗יד
בְּכָל־מַעֲשָֽׂיו׃

‎<span id="018">18</span> ‏קָר֣וֹב יְ֭הוָה לְכָל־קֹרְאָ֑יו לְכֹ֤ל
אֲשֶׁ֖ר יִקְרָאֻ֣הוּ בֶאֱמֶֽת׃

‎<span id="019">19</span> ‏רְצוֹן־יְרֵאָ֥יו יַעֲשֶׂ֑ה וְֽאֶת־שַׁוְעָתָ֥ם
יִ֝שְׁמַ֗ע וְיוֹשִׁיעֵֽם׃

‎<span id="020">20</span> ‏שׁוֹמֵ֣ר יְ֭הוָה אֶת־כָּל־אֹהֲבָ֑יו וְאֵ֖ת
כָּל־הָרְשָׁעִ֣ים יַשְׁמִֽיד׃

‎<span id="021">21</span> ‏תְּהִלַּ֥ת יְהוָ֗ה יְֽדַבֶּ֫ר־פִּ֥י
וִיבָרֵ֣ךְ כָּל־בָּ֭שָׂר שֵׁ֥ם קָדְשׁ֗וֹ לְעוֹלָ֥ם וָעֶֽד׃

1 təhillâ ləḏāwiḏ ’ărwōmiməḵā ’ĕlwōhay hammeleḵə wa’ăḇārăḵâ šiməḵā
lə‘wōlām wā‘eḏ:

2 bəḵāl-ywōm ’ăḇārăḵeḵḵā wa’ăhaləlâ šiməḵā lə‘wōlām wā‘eḏ:

3 gāḏwōl<sup>3</sup> yəhwâ ûməhullāl mə’ōḏ wəliḡəḏullāṯwō ’ên ḥēqer:

4 dwōr ləḏwōr yəšab<sup>a</sup>ḥ m<sup>a</sup>‘ăśeyḵā ûḡəḇûrōṯeyḵā
yagîḏû:

5 hăḏar kəḇwōḏ hwōḏeḵā wəḏiḇərê nifələ’wōṯeyḵā ’āśîḥâ:

6 we‘ĕzûz nwōrə’ōṯeyḵā yō’mērû ûḡəḏûllōṯeyḵā ûḡəḏûllāṯəḵā ’ăsapərennâ:

7 zēḵer raḇ-ṭûḇəḵā yabî‘û wəṣiḏəqāṯəḵā yərannēnû:

8 ḥannûn wər<sup>a</sup>ḥûm yəhwâ ’ereḵə ’apayim ûḡəḏāl-ḥāseḏ:

9 ṭwōḇ-yəhwâ lakōl wər<sup>a</sup>ḥămāyw ‘al-kāl-m<sup>a</sup>‘ăśāyw:

10 ywōḏûḵā yəhwâ kāl-m<sup>a</sup>‘ăśeyḵā w<sup>a</sup>ḥăsîḏeyḵā
yəḇārăḵûḵâ:

11 kəḇwōḏ maləḵûṯəḵā yō’mērû ûḡəḇûrāṯəḵā yəḏabērû:

12 ləhwōḏî‘a\| liḇənê hā’āḏām gəḇûrōṯāyw ûḵəḇwōḏ hăḏar maləḵûṯwō:

13 maləḵûṯəḵā maləḵûṯ kāl-‘ōlāmîm ûmeməšelətəḵā bəḵāl-dwōr wāḏwōr:

14 swōmēḵə yəhwâ ləḵāl-hannōfəlîm wəzwōqēf ləḵāl-hakəfûfîm:

15 ‘ênê-ḵōl ’ēleyḵā yəśabērû wə’atâ nwōṯēn-lâem ’eṯ-’āḵəlām bə‘itwō:

16 pwōṯēḥa ’eṯ-yāḏeḵā ûmaśəbî‘a ləḵāl-ḥay rāṣwōn:

17 ṣadîq yəhwâ bəḵāl-dərāḵāyw wəḥāsîḏ bəḵāl-m<sup>a</sup>‘ăśāyw:

18 qārwōḇ yəhwâ ləḵāl-qōrə’āyw ləḵōl ’ăšer yiqərā’uhû ḇe’ĕmeṯ:

19 rəṣwōn-yərē’āyw y<sup>a</sup>‘ăśeh wə’eṯ-šawə‘āṯām yišəm<sup>a</sup>‘
wəywōšî‘ēm:

20 šwōmēr yəhwâ ’eṯ-kāl-’ōhăḇāyw wə’ēṯ kāl-hārəšā‘îm yašəmîḏ:

21 təhillaṯ yəhwâ yəḏaber-pî wîḇārēḵə kāl-bāśār šēm qāḏəšwō lə‘wōlām
wā‘eḏ:

------------------------------------------------------------------------

[Next: Psalms (Tehilim) Chapter 146](psa146)
