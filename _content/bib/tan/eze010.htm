<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze010.htm">Polyglot</A>&nbsp;
<A HREF="../kjv/eze010.htm">KJV</A>&nbsp;
<A HREF="../sep/eze010.htm">Sep</A>&nbsp;
<A HREF="../vul/eze010.htm">Vul</A>&nbsp;

<BR>
<BR><A HREF="eze.htm">Ezekiel (Yechezqel) Index</A><BR>
&nbsp;
<A HREF="eze009.htm">Previous</A>&nbsp;
<A HREF="eze011.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 10</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וָאֶרְאֶ֗ה וְהִנֵּ֤ה אֶל־הָרָקִ֙יעַ֙ אֲשֶׁר֙ עַל־רֹ֣אשׁ הַכְּרֻבִ֔ים כְּאֶ֣בֶן סַפִּ֔יר כְּמַרְאֵ֖ה דְּמ֣וּת כִּסֵּ֑א נִרְאָ֖ה עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֜אמֶר אֶל־הָאִ֣ישׁ׀ לְבֻ֣שׁ הַבַּדִּ֗ים וַיֹּ֡אמֶר בֹּא֩ אֶל־בֵּינ֨וֹת לַגַּלְגַּ֜ל אֶל־תַּ֣חַת לַכְּר֗וּב וּמַלֵּ֨א חָפְנֶ֤יךָ גַֽחֲלֵי־אֵשׁ֙ מִבֵּינ֣וֹת לַכְּרֻבִ֔ים וּזְרֹ֖ק עַל־הָעִ֑יר וַיָּבֹ֖א לְעֵינָֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהַכְּרֻבִ֗ים עֹֽמְדִ֛ים מִימִ֥ין לַבַּ֖יִת בְּבֹא֣וֹ הָאִ֑ישׁ וְהֶעָנָ֣ן מָלֵ֔א אֶת־הֶחָצֵ֖ר הַפְּנִימִֽית׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּ֤רָם כְּבוֹד־יְהוָה֙ מֵעַ֣ל הַכְּר֔וּב עַ֖ל מִפְתַּ֣ן הַבָּ֑יִת וַיִּמָּלֵ֤א הַבַּ֙יִת֙ אֶת־הֶ֣עָנָ֔ן וְהֶֽחָצֵר֙ מָֽלְאָ֔ה אֶת־נֹ֖גַהּ כְּב֥וֹד יְהוָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְקוֹל֙ כַּנְפֵ֣י הַכְּרוּבִ֔ים נִשְׁמַ֕ע עַד־הֶחָצֵ֖ר הַחִיצֹנָ֑ה כְּק֥וֹל אֵל־שַׁדַּ֖י בְּדַבְּרֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיְהִ֗י בְּצַוֹּתוֹ֙ אֶת־הָאִ֤ישׁ לְבֻֽשׁ־הַבַּדִּים֙ לֵאמֹ֔ר קַ֥ח אֵשׁ֙ מִבֵּינ֣וֹת לַגַּלְגַּ֔ל מִבֵּינ֖וֹת לַכְּרוּבִ֑ים וַיָּבֹא֙ וַֽיַּעֲמֹ֔ד אֵ֖צֶל הָאוֹפָֽן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּשְׁלַח֩ הַכְּר֨וּב אֶת־יָד֜וֹ מִבֵּינ֣וֹת לַכְּרוּבִ֗ים אֶל־הָאֵשׁ֙ אֲשֶׁר֙ בֵּינ֣וֹת הַכְּרֻבִ֔ים וַיִּשָּׂא֙ וַיִּתֵּ֔ן אֶל־חָפְנֵ֖י לְבֻ֣שׁ הַבַּדִּ֑ים וַיִּקַּ֖ח וַיֵּצֵֽא׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֵּרָ֖א לַכְּרֻבִ֑ים תַּבְנִית֙ יַד־אָדָ֔ם תַּ֖חַת כַּנְפֵיהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וָאֶרְאֶ֗ה וְהִנֵּ֨ה אַרְבָּעָ֣ה אוֹפַנִּים֮ אֵ֣צֶל הַכְּרוּבִים֒ אוֹפַ֣ן אֶחָ֗ד אֵ֚צֶל הַכְּר֣וּב אֶחָ֔ד וְאוֹפַ֣ן אֶחָ֔ד אֵ֖צֶל הַכְּר֣וּב אֶחָ֑ד וּמַרְאֵה֙ הָא֣וֹפַנִּ֔ים כְּעֵ֖ין אֶ֥בֶן תַּרְשִֽׁישׁ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּמַ֨רְאֵיהֶ֔ם דְּמ֥וּת אֶחָ֖ד לְאַרְבַּעְתָּ֑ם כַּאֲשֶׁ֛ר יִהְיֶ֥ה הָאוֹפַ֖ן בְּת֥וֹךְ הָאוֹפָֽן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בְּלֶכְתָּ֗ם אֶל־אַרְבַּ֤עַת רִבְעֵיהֶם֙ יֵלֵ֔כוּ לֹ֥א יִסַּ֖בּוּ בְּלֶכְתָּ֑ם כִּ֣י הַמָּק֞וֹם אֲשֶׁר־יִפְנֶ֤ה הָרֹאשׁ֙ אַחֲרָ֣יו יֵלֵ֔כוּ לֹ֥א יִסַּ֖בּוּ בְּלֶכְתָּֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְכָל־בְּשָׂרָם֙ וְגַבֵּהֶ֔ם וִֽידֵיהֶ֖ם וְכַנְפֵיהֶ֑ם וְהָאֽוֹפַנִּ֗ים מְלֵאִ֤ים עֵינַ֙יִם֙ סָבִ֔יב לְאַרְבַּעְתָּ֖ם אוֹפַנֵּיהֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לָא֖וֹפַנִּ֑ים לָהֶ֛ם קוֹרָ֥א הַגַּלְגַּ֖ל בְּאָזְנָֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאַרְבָּעָ֥ה פָנִ֖ים לְאֶחָ֑ד פְּנֵ֨י הָאֶחָ֜ד פְּנֵ֣י הַכְּר֗וּב וּפְנֵ֤י הַשֵּׁנִי֙ פְּנֵ֣י אָדָ֔ם וְהַשְּׁלִישִׁי֙ פְּנֵ֣י אַרְיֵ֔ה וְהָרְבִיעִ֖י פְּנֵי־נָֽשֶׁר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֵּרֹ֖מּוּ הַכְּרוּבִ֑ים הִ֣יא הַחַיָּ֔ה אֲשֶׁ֥ר רָאִ֖יתִי בִּֽנְהַר־כְּבָֽר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּבְלֶ֙כֶת֙ הַכְּרוּבִ֔ים יֵלְכ֥וּ הָאוֹפַנִּ֖ים אֶצְלָ֑ם וּבִשְׂאֵ֨ת הַכְּרוּבִ֜ים אֶת־כַּנְפֵיהֶ֗ם לָרוּם֙ מֵעַ֣ל הָאָ֔רֶץ לֹא־יִסַּ֧בּוּ הָאוֹפַנִּ֛ים גַּם־הֵ֖ם מֵאֶצְלָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בְּעָמְדָ֣ם יַעֲמֹ֔דוּ וּבְרוֹמָ֖ם יֵר֣וֹמּוּ אוֹתָ֑ם כִּ֛י ר֥וּחַ הַחַיָּ֖ה בָּהֶֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֵּצֵא֙ כְּב֣וֹד יְהוָ֔ה מֵעַ֖ל מִפְתַּ֣ן הַבָּ֑יִת וַֽיַּעֲמֹ֖ד עַל־הַכְּרוּבִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּשְׂא֣וּ הַכְּרוּבִ֣ים אֶת־כַּ֠נְפֵיהֶם וַיֵּר֨וֹמּוּ מִן־הָאָ֤רֶץ לְעֵינַי֙ בְּצֵאתָ֔ם וְהָאֽוֹפַנִּ֖ים לְעֻמָּתָ֑ם וַֽיַּעֲמֹ֗ד פֶּ֣תַח שַׁ֤עַר בֵּית־יְהוָה֙ הַקַּדְמוֹנִ֔י וּכְב֧וֹד אֱלֹהֵֽי־יִשְׂרָאֵ֛ל עֲלֵיהֶ֖ם מִלְמָֽעְלָה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הִ֣יא הַחַיָּ֗ה אֲשֶׁ֥ר רָאִ֛יתִי תַּ֥חַת אֱלֹהֵֽי־יִשְׂרָאֵ֖ל בִּֽנְהַר־כְּבָ֑ר וָאֵדַ֕ע כִּ֥י כְרוּבִ֖ים הֵֽמָּה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אַרְבָּעָ֨ה אַרְבָּעָ֤ה פָנִים֙ לְאֶחָ֔ד וְאַרְבַּ֥ע כְּנָפַ֖יִם לְאֶחָ֑ד וּדְמוּת֙ יְדֵ֣י אָדָ֔ם תַּ֖חַת כַּנְפֵיהֶֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּדְמ֣וּת פְּנֵיהֶ֔ם הֵ֣מָּה הַפָּנִ֗ים אֲשֶׁ֤ר רָאִ֙יתִי֙ עַל־נְהַר־כְּבָ֔ר מַרְאֵיהֶ֖ם וְאוֹתָ֑ם אִ֛ישׁ אֶל־עֵ֥בֶר פָּנָ֖יו יֵלֵֽכוּ׃ </P>
</TD>
<TD WIDTH="50%">
<P>1&nbsp;w&#257;&#8217;er&#601;&#8217;eh w&#601;hinn&#275;h &#8217;el-h&#257;r&#257;q&icirc;&#8216;a &#8217;&#259;&#353;er &#8216;al-r&#333;&#8217;&#353; hak&#601;ru&#x1E07;&icirc;m k&#601;&#8217;e&#x1E07;en sap&icirc;r k&#601;mar&#601;&#8217;&#275;h d&#601;m&ucirc;&#x1E6F; kiss&#275;&#8217; nir&#601;&#8217;&acirc; &#8216;&#259;l&ecirc;hem: </P>
<P>2&nbsp;wayy&#333;&#8217;mer &#8217;el-h&#257;&#8217;&icirc;&#353;| l&#601;&#x1E07;u&#353; habad&icirc;m wayy&#333;&#8217;mer b&#333;&#8217; &#8217;el-b&ecirc;nw&#333;&#x1E6F; lagal&#601;gal &#8217;el-t<sup>a</sup>&#x1E25;a&#x1E6F; lak&#601;r&ucirc;&#x1E07; &ucirc;mall&#275;&#8217; &#x1E25;&#257;f&#601;ney&#x1E35;&#257; &#x1E21;<sup>a</sup>&#x1E25;&#259;l&ecirc;-&#8217;&#275;&#353; mib&ecirc;nw&#333;&#x1E6F; lak&#601;ru&#x1E07;&icirc;m &ucirc;z&#601;r&#333;q &#8216;al-h&#257;&#8216;&icirc;r wayy&#257;&#x1E07;&#333;&#8217; l&#601;&#8216;&ecirc;n&#257;y: </P>
<P>3&nbsp;w&#601;hak&#601;ru&#x1E07;&icirc;m &#8216;&#333;m&#601;&#x1E0F;&icirc;m m&icirc;m&icirc;n labayi&#x1E6F; b&#601;&#x1E07;&#333;&#8217;w&#333; h&#257;&#8217;&icirc;&#353; w&#601;he&#8216;&#257;n&#257;n m&#257;l&#275;&#8217; &#8217;e&#x1E6F;-he&#x1E25;&#257;&#x1E63;&#275;r hap&#601;n&icirc;m&icirc;&#x1E6F;: </P>
<P>4&nbsp;wayy&#257;r&#257;m k&#601;&#x1E07;w&#333;&#x1E0F;-y&#601;hw&acirc; m&#275;&#8216;al hak&#601;r&ucirc;&#x1E07; &#8216;al mif&#601;tan hab&#257;yi&#x1E6F; wayyimm&#257;l&#275;&#8217; habayi&#x1E6F; &#8217;e&#x1E6F;-he&#8216;&#257;n&#257;n w&#601;he&#x1E25;&#257;&#x1E63;&#275;r m&#257;l&#601;&#8217;&acirc; &#8217;e&#x1E6F;-n&#333;&#x1E21;<sup>a</sup>h k&#601;&#x1E07;w&#333;&#x1E0F; y&#601;hw&acirc;: </P>
<P>5&nbsp;w&#601;qw&#333;l kan&#601;f&ecirc; hak&#601;r&ucirc;&#x1E07;&icirc;m ni&#353;&#601;m<sup>a</sup>&#8216; &#8216;a&#x1E0F;-he&#x1E25;&#257;&#x1E63;&#275;r h<sup>a</sup>&#x1E25;&icirc;&#x1E63;&#333;n&acirc; k&#601;qw&#333;l &#8217;&#275;l-&#353;aday b&#601;&#x1E0F;ab&#601;rw&#333;: </P>
<P>6&nbsp;way&#601;h&icirc; b&#601;&#x1E63;a&ucirc;&#333;&#x1E6F;w&#333; &#8217;e&#x1E6F;-h&#257;&#8217;&icirc;&#353; l&#601;&#x1E07;u&#353;-habad&icirc;m l&#275;&#8217;m&#333;r q<sup>a</sup>&#x1E25; &#8217;&#275;&#353; mib&ecirc;nw&#333;&#x1E6F; lagal&#601;gal mib&ecirc;nw&#333;&#x1E6F; lak&#601;r&ucirc;&#x1E07;&icirc;m wayy&#257;&#x1E07;&#333;&#8217; wayy<sup>a</sup>&#8216;&#259;m&#333;&#x1E0F; &#8217;&#275;&#x1E63;el h&#257;&#8217;w&#333;f&#257;n: </P>
<P>7&nbsp;wayyi&#353;&#601;l<sup>a</sup>&#x1E25; hak&#601;r&ucirc;&#x1E07; &#8217;e&#x1E6F;-y&#257;&#x1E0F;w&#333; mib&ecirc;nw&#333;&#x1E6F; lak&#601;r&ucirc;&#x1E07;&icirc;m &#8217;el-h&#257;&#8217;&#275;&#353; &#8217;&#259;&#353;er b&ecirc;nw&#333;&#x1E6F; hak&#601;ru&#x1E07;&icirc;m wayyi&#347;&#347;&#257;&#8217; wayyit&#275;n &#8217;el-&#x1E25;&#257;f&#601;n&ecirc; l&#601;&#x1E07;u&#353; habad&icirc;m wayyiqq<sup>a</sup>&#x1E25; wayy&#275;&#x1E63;&#275;&#8217;: </P>
<P>8&nbsp;wayy&#275;r&#257;&#8217; lak&#601;ru&#x1E07;&icirc;m ta&#x1E07;&#601;n&icirc;&#x1E6F; ya&#x1E0F;-&#8217;&#257;&#x1E0F;&#257;m t<sup>a</sup>&#x1E25;a&#x1E6F; kan&#601;f&ecirc;hem: </P>
<P>9&nbsp;w&#257;&#8217;er&#601;&#8217;eh w&#601;hinn&#275;h &#8217;ar&#601;b&#257;&#8216;&acirc; &#8217;w&#333;fann&icirc;m &#8217;&#275;&#x1E63;el hak&#601;r&ucirc;&#x1E07;&icirc;m &#8217;w&#333;fan &#8217;e&#x1E25;&#257;&#x1E0F; &#8217;&#275;&#x1E63;el hak&#601;r&ucirc;&#x1E07; &#8217;e&#x1E25;&#257;&#x1E0F; w&#601;&#8217;w&#333;fan &#8217;e&#x1E25;&#257;&#x1E0F; &#8217;&#275;&#x1E63;el hak&#601;r&ucirc;&#x1E07; &#8217;e&#x1E25;&#257;&#x1E0F; &ucirc;mar&#601;&#8217;&#275;h h&#257;&#8217;w&#333;fann&icirc;m k&#601;&#8216;&ecirc;n &#8217;e&#x1E07;en tar&#601;&#353;&icirc;&#353;: </P>
<P>10&nbsp;&ucirc;mar&#601;&#8217;&ecirc;hem d&#601;m&ucirc;&#x1E6F; &#8217;e&#x1E25;&#257;&#x1E0F; l&#601;&#8217;ar&#601;b<sup>a</sup>&#8216;&#601;t&#257;m ka&#8217;&#259;&#353;er yih&#601;yeh h&#257;&#8217;w&#333;fan b&#601;&#x1E6F;w&#333;&#x1E35;&#601; h&#257;&#8217;w&#333;f&#257;n: </P>
<P>11&nbsp;b&#601;le&#x1E35;&#601;t&#257;m &#8217;el-&#8217;ar&#601;b<sup>a</sup>&#8216;a&#x1E6F; ri&#x1E07;&#601;&#8216;&ecirc;hem y&#275;l&#275;&#x1E35;&ucirc; l&#333;&#8217; yissab&ucirc; b&#601;le&#x1E35;&#601;t&#257;m k&icirc; hamm&#257;qw&#333;m &#8217;&#259;&#353;er-yif&#601;neh h&#257;r&#333;&#8217;&#353; &#8217;<sup>a</sup>&#x1E25;&#259;r&#257;yw y&#275;l&#275;&#x1E35;&ucirc; l&#333;&#8217; yissab&ucirc; b&#601;le&#x1E35;&#601;t&#257;m: </P>
<P>12&nbsp;w&#601;&#x1E35;&#257;l-b&#601;&#347;&#257;r&#257;m w&#601;&#x1E21;ab&#275;hem w&icirc;&#x1E0F;&ecirc;hem w&#601;&#x1E35;an&#601;f&ecirc;hem w&#601;h&#257;&#8217;w&#333;fann&icirc;m m&#601;l&#275;&#8217;&icirc;m &#8216;&ecirc;nayim s&#257;&#x1E07;&icirc;&#x1E07; l&#601;&#8217;ar&#601;b<sup>a</sup>&#8216;&#601;t&#257;m &#8217;w&#333;fann&ecirc;hem: </P>
<P>13&nbsp;l&#257;&#8217;w&#333;fann&icirc;m l&acirc;em qw&#333;r&#257;&#8217; hagal&#601;gal b&#601;&#8217;&#257;z&#601;n&#257;y: </P>
<P>14&nbsp;w&#601;&#8217;ar&#601;b&#257;&#8216;&acirc; f&#257;n&icirc;m l&#601;&#8217;e&#x1E25;&#257;&#x1E0F; p&#601;n&ecirc; h&#257;&#8217;e&#x1E25;&#257;&#x1E0F; p&#601;n&ecirc; hak&#601;r&ucirc;&#x1E07; &ucirc;f&#601;n&ecirc; ha&#353;&#353;&#275;n&icirc; p&#601;n&ecirc; &#8217;&#257;&#x1E0F;&#257;m w&#601;ha&#353;&#353;&#601;l&icirc;&#353;&icirc; p&#601;n&ecirc; &#8217;ar&#601;y&#275;h w&#601;h&#257;r&#601;&#x1E07;&icirc;&#8216;&icirc; p&#601;n&ecirc;-n&#257;&#353;er: </P>
<P>15&nbsp;wayy&#275;r&#333;mm&ucirc; hak&#601;r&ucirc;&#x1E07;&icirc;m h&icirc;&#8217; h<sup>a</sup>&#x1E25;ayy&acirc; &#8217;&#259;&#353;er r&#257;&#8217;&icirc;&#x1E6F;&icirc; bin&#601;har-k&#601;&#x1E07;&#257;r: </P>
<P>16&nbsp;&ucirc;&#x1E07;&#601;le&#x1E35;e&#x1E6F; hak&#601;r&ucirc;&#x1E07;&icirc;m y&#275;l&#601;&#x1E35;&ucirc; h&#257;&#8217;w&#333;fann&icirc;m &#8217;e&#x1E63;&#601;l&#257;m &ucirc;&#x1E07;i&#347;&#601;&#8217;&#275;&#x1E6F; hak&#601;r&ucirc;&#x1E07;&icirc;m &#8217;e&#x1E6F;-kan&#601;f&ecirc;hem l&#257;r&ucirc;m m&#275;&#8216;al h&#257;&#8217;&#257;re&#x1E63; l&#333;&#8217;-yissab&ucirc; h&#257;&#8217;w&#333;fann&icirc;m gam-h&#275;m m&#275;&#8217;e&#x1E63;&#601;l&#257;m: </P>
<P>17&nbsp;b&#601;&#8216;&#257;m&#601;&#x1E0F;&#257;m y<sup>a</sup>&#8216;&#259;m&#333;&#x1E0F;&ucirc; &ucirc;&#x1E07;&#601;rw&#333;m&#257;m y&#275;rw&#333;mm&ucirc; &#8217;w&#333;&#x1E6F;&#257;m k&icirc; r&ucirc;&#x1E25;a h<sup>a</sup>&#x1E25;ayy&acirc; b&acirc;em: </P>
<P>18&nbsp;wayy&#275;&#x1E63;&#275;&#8217; k&#601;&#x1E07;w&#333;&#x1E0F; y&#601;hw&acirc; m&#275;&#8216;al mif&#601;tan hab&#257;yi&#x1E6F; wayy<sup>a</sup>&#8216;&#259;m&#333;&#x1E0F; &#8216;al-hak&#601;r&ucirc;&#x1E07;&icirc;m: </P>
<P>19&nbsp;wayyi&#347;&#601;&#8217;&ucirc; hak&#601;r&ucirc;&#x1E07;&icirc;m &#8217;e&#x1E6F;-kan&#601;f&ecirc;hem wayy&#275;rw&#333;mm&ucirc; min-h&#257;&#8217;&#257;re&#x1E63; l&#601;&#8216;&ecirc;nay b&#601;&#x1E63;&#275;&#8217;&#x1E6F;&#257;m w&#601;h&#257;&#8217;w&#333;fann&icirc;m l&#601;&#8216;umm&#257;&#x1E6F;&#257;m wayy<sup>a</sup>&#8216;&#259;m&#333;&#x1E0F; pe&#x1E6F;<sup>a</sup>&#x1E25; &#353;<sup>a</sup>&#8216;ar b&ecirc;&#x1E6F;-y&#601;hw&acirc; haqqa&#x1E0F;&#601;mw&#333;n&icirc; &ucirc;&#x1E35;&#601;&#x1E07;w&#333;&#x1E0F; &#8217;&#277;l&#333;h&ecirc;-yi&#347;&#601;r&#257;&#8217;&#275;l &#8216;&#259;l&ecirc;hem mil&#601;m&#257;&#8216;&#601;l&acirc;: </P>
<P>20&nbsp;h&icirc;&#8217; h<sup>a</sup>&#x1E25;ayy&acirc; &#8217;&#259;&#353;er r&#257;&#8217;&icirc;&#x1E6F;&icirc; t<sup>a</sup>&#x1E25;a&#x1E6F; &#8217;&#277;l&#333;h&ecirc;-yi&#347;&#601;r&#257;&#8217;&#275;l bin&#601;har-k&#601;&#x1E07;&#257;r w&#257;&#8217;&#275;&#x1E0F;<sup>a</sup>&#8216; k&icirc; &#x1E35;&#601;r&ucirc;&#x1E07;&icirc;m h&#275;mm&acirc;: </P>
<P>21&nbsp;&#8217;ar&#601;b&#257;&#8216;&acirc; &#8217;ar&#601;b&#257;&#8216;&acirc; f&#257;n&icirc;m l&#601;&#8217;e&#x1E25;&#257;&#x1E0F; w&#601;&#8217;ar&#601;b<sup>a</sup>&#8216; k&#601;n&#257;fayim l&#601;&#8217;e&#x1E25;&#257;&#x1E0F; &ucirc;&#x1E0F;&#601;m&ucirc;&#x1E6F; y&#601;&#x1E0F;&ecirc; &#8217;&#257;&#x1E0F;&#257;m t<sup>a</sup>&#x1E25;a&#x1E6F; kan&#601;f&ecirc;hem: </P>
<P>22&nbsp;&ucirc;&#x1E0F;&#601;m&ucirc;&#x1E6F; p&#601;n&ecirc;hem h&#275;mm&acirc; hap&#257;n&icirc;m &#8217;&#259;&#353;er r&#257;&#8217;&icirc;&#x1E6F;&icirc; &#8216;al-n&#601;har-k&#601;&#x1E07;&#257;r mar&#601;&#8217;&ecirc;hem w&#601;&#8217;w&#333;&#x1E6F;&#257;m &#8217;&icirc;&#353; &#8217;el-&#8216;&#275;&#x1E07;er p&#257;n&#257;yw y&#275;l&#275;&#x1E35;&ucirc;: </P>
</TD>
</TABLE>
<P><HR>
<CENTER>
<A HREF="eze011.htm">Next: Ezekiel (Yechezqel) Chapter 11</A></CENTER>
</BODY>
</HTML>
