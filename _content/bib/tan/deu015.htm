<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 15</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu015.htm">Polyglot</A>&nbsp;
<A HREF="../kjv/deu015.htm">KJV</A>&nbsp;
<A HREF="../sep/deu015.htm">Sep</A>&nbsp;
<A HREF="../vul/deu015.htm">Vul</A>&nbsp;

<BR>
<BR><A HREF="deu.htm">Deuteronomy (Devarim) Index</A><BR>
&nbsp;
<A HREF="deu014.htm">Previous</A>&nbsp;
<A HREF="deu016.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 15</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מִקֵּ֥ץ שֶֽׁבַע־שָׁנִ֖ים תַּעֲשֶׂ֥ה שְׁמִטָּֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְזֶה֮ דְּבַ֣ר הַשְּׁמִטָּה֒ שָׁמ֗וֹט כָּל־בַּ֙עַל֙ מַשֵּׁ֣ה יָד֔וֹ אֲשֶׁ֥ר יַשֶּׁ֖ה בְּרֵעֵ֑הוּ לֹֽא־יִגֹּ֤שׂ אֶת־רֵעֵ֙הוּ֙ וְאֶת־אָחִ֔יו כִּֽי־קָרָ֥א שְׁמִטָּ֖ה לַֽיהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֶת־הַנָּכְרִ֖י תִּגֹּ֑שׂ וַאֲשֶׁ֨ר יִהְיֶ֥ה לְךָ֛ אֶת־אָחִ֖יךָ תַּשְׁמֵ֥ט יָדֶֽךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֶ֕פֶס כִּ֛י לֹ֥א יִֽהְיֶה־בְּךָ֖ אֶבְי֑וֹן כִּֽי־בָרֵ֤ךְ יְבָֽרֶכְךָ֙ יְהוָ֔ה בָּאָ֕רֶץ אֲשֶׁר֙ יְהוָ֣ה אֱלֹהֶ֔יךָ נֹֽתֵן־לְךָ֥ נַחֲלָ֖ה לְרִשְׁתָּֽהּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;רַ֚ק אִם־שָׁמ֣וֹעַ תִּשְׁמַ֔ע בְּק֖וֹל יְהוָ֣ה אֱלֹהֶ֑יךָ לִשְׁמֹ֤ר לַעֲשׂוֹת֙ אֶת־כָּל־הַמִּצְוָ֣ה הַזֹּ֔את אֲשֶׁ֛ר אָנֹכִ֥י מְצַוְּךָ֖ הַיּֽוֹם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּֽי־יְהוָ֤ה אֱלֹהֶ֙יךָ֙ בֵּֽרַכְךָ֔ כַּאֲשֶׁ֖ר דִּבֶּר־לָ֑ךְ וְהַֽעֲבַטְתָּ֞ גּוֹיִ֣ם רַבִּ֗ים וְאַתָּה֙ לֹ֣א תַעֲבֹ֔ט וּמָֽשַׁלְתָּ֙ בְּגוֹיִ֣ם רַבִּ֔ים וּבְךָ֖ לֹ֥א יִמְשֹֽׁלוּ׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּֽי־יִהְיֶה֩ בְךָ֨ אֶבְי֜וֹן מֵאַחַ֤ד אַחֶ֙יךָ֙ בְּאַחַ֣ד שְׁעָרֶ֔יךָ בְּאַ֨רְצְךָ֔ אֲשֶׁר־יְהוָ֥ה אֱלֹהֶ֖יךָ נֹתֵ֣ן לָ֑ךְ לֹ֧א תְאַמֵּ֣ץ אֶת־לְבָבְךָ֗ וְלֹ֤א תִקְפֹּץ֙ אֶת־יָ֣דְךָ֔ מֵאָחִ֖יךָ הָאֶבְיֽוֹן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּֽי־פָתֹ֧חַ תִּפְתַּ֛ח אֶת־יָדְךָ֖ ל֑וֹ וְהַעֲבֵט֙ תַּעֲבִיטֶ֔נּוּ דֵּ֚י מַחְסֹר֔וֹ אֲשֶׁ֥ר יֶחְסַ֖ר לֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הִשָּׁ֣מֶר לְךָ֡ פֶּן־יִהְיֶ֣ה דָבָר֩ עִם־לְבָבְךָ֨ בְלִיַּ֜עַל לֵאמֹ֗ר קָֽרְבָ֣ה שְׁנַֽת־הַשֶּׁבַע֮ שְׁנַ֣ת הַשְּׁמִטָּה֒ וְרָעָ֣ה עֵֽינְךָ֗ בְּאָחִ֙יךָ֙ הָֽאֶבְי֔וֹן וְלֹ֥א תִתֵּ֖ן ל֑וֹ וְקָרָ֤א עָלֶ֙יךָ֙ אֶל־יְהוָ֔ה וְהָיָ֥ה בְךָ֖ חֵֽטְא׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;נָת֤וֹן תִּתֵּן֙ ל֔וֹ וְלֹא־יֵרַ֥ע לְבָבְךָ֖ בְּתִתְּךָ֣ ל֑וֹ כִּ֞י בִּגְלַ֣ל׀ הַדָּבָ֣ר הַזֶּ֗ה יְבָרֶכְךָ֙ יְהוָ֣ה אֱלֹהֶ֔יךָ בְּכָֽל־מַעֲשֶׂ֔ךָ וּבְכֹ֖ל מִשְׁלַ֥ח יָדֶֽךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֛י לֹא־יֶחְדַּ֥ל אֶבְי֖וֹן מִקֶּ֣רֶב הָאָ֑רֶץ עַל־כֵּ֞ן אָנֹכִ֤י מְצַוְּךָ֙ לֵאמֹ֔ר פָּ֠תֹחַ תִּפְתַּ֨ח אֶת־יָדְךָ֜ לְאָחִ֧יךָ לַעֲנִיֶּ֛ךָ וּלְאֶבְיֹנְךָ֖ בְּאַרְצֶֽךָ׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּֽי־יִמָּכֵ֨ר לְךָ֜ אָחִ֣יךָ הָֽעִבְרִ֗י א֚וֹ הָֽעִבְרִיָּ֔ה וַעֲבָֽדְךָ֖ שֵׁ֣שׁ שָׁנִ֑ים וּבַשָּׁנָה֙ הַשְּׁבִיעִ֔ת תְּשַׁלְּחֶ֥נּוּ חָפְשִׁ֖י מֵעִמָּֽךְ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְכִֽי־תְשַׁלְּחֶ֥נּוּ חָפְשִׁ֖י מֵֽעִמָּ֑ךְ לֹ֥א תְשַׁלְּחֶ֖נּוּ רֵיקָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הַעֲנֵ֤יק תַּעֲנִיק֙ ל֔וֹ מִצֹּ֣אנְךָ֔ וּמִֽגָּרְנְךָ֖ וּמִיִּקְבֶ֑ךָ אֲשֶׁ֧ר בֵּרַכְךָ֛ יְהוָ֥ה אֱלֹהֶ֖יךָ תִּתֶּן־לֽוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְזָכַרְתָּ֗ כִּ֣י עֶ֤בֶד הָיִ֙יתָ֙ בְּאֶ֣רֶץ מִצְרַ֔יִם וַֽיִּפְדְּךָ֖ יְהוָ֣ה אֱלֹהֶ֑יךָ עַל־כֵּ֞ן אָנֹכִ֧י מְצַוְּךָ֛ אֶת־הַדָּבָ֥ר הַזֶּ֖ה הַיּֽוֹם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהָיָה֙ כִּֽי־יֹאמַ֣ר אֵלֶ֔יךָ לֹ֥א אֵצֵ֖א מֵעִמָּ֑ךְ כִּ֤י אֲהֵֽבְךָ֙ וְאֶת־בֵּיתֶ֔ךָ כִּי־ט֥וֹב ל֖וֹ עִמָּֽךְ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְלָקַחְתָּ֣ אֶת־הַמַּרְצֵ֗עַ וְנָתַתָּ֤ה בְאָזְנוֹ֙ וּבַדֶּ֔לֶת וְהָיָ֥ה לְךָ֖ עֶ֣בֶד עוֹלָ֑ם וְאַ֥ף לַאֲמָתְךָ֖ תַּעֲשֶׂה־כֵּֽן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לֹא־יִקְשֶׁ֣ה בְעֵינֶ֗ךָ בְּשַׁלֵּֽחֲךָ֙ אֹת֤וֹ חָפְשִׁי֙ מֵֽעִמָּ֔ךְ כִּ֗י מִשְׁנֶה֙ שְׂכַ֣ר שָׂכִ֔יר עֲבָֽדְךָ֖ שֵׁ֣שׁ שָׁנִ֑ים וּבֵֽרַכְךָ֙ יְהוָ֣ה אֱלֹהֶ֔יךָ בְּכֹ֖ל אֲשֶׁ֥ר תַּעֲשֶֽׂה׃ פ</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כָּֽל־הַבְּכ֡וֹר אֲשֶׁר֩ יִוָּלֵ֨ד בִּבְקָרְךָ֤ וּבְצֹֽאנְךָ֙ הַזָּכָ֔ר תַּקְדִּ֖ישׁ לַיהוָ֣ה אֱלֹהֶ֑יךָ לֹ֤א תַעֲבֹד֙ בִּבְכֹ֣ר שׁוֹרֶ֔ךָ וְלֹ֥א תָגֹ֖ז בְּכ֥וֹר צֹאנֶֽךָ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לִפְנֵי֩ יְהוָ֨ה אֱלֹהֶ֤יךָ תֹאכֲלֶ֙נּוּ֙ שָׁנָ֣ה בְשָׁנָ֔ה בַּמָּק֖וֹם אֲשֶׁר־יִבְחַ֣ר יְהוָ֑ה אַתָּ֖ה וּבֵיתֶֽךָ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְכִֽי־יִהְיֶ֨ה ב֜וֹ מ֗וּם פִּסֵּ֙חַ֙ א֣וֹ עִוֵּ֔ר כֹּ֖ל מ֣וּם רָ֑ע לֹ֣א תִזְבָּחֶ֔נּוּ לַיהוָ֖ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;בִּשְׁעָרֶ֖יךָ תֹּאכֲלֶ֑נּוּ הַטָּמֵ֤א וְהַטָּהוֹר֙ יַחְדָּ֔ו כַּצְּבִ֖י וְכָאַיָּֽל׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;רַ֥ק אֶת־דָּמ֖וֹ לֹ֣א תֹאכֵ֑ל עַל־הָאָ֥רֶץ תִּשְׁפְּכֶ֖נּוּ כַּמָּֽיִם׃ פ</P>
</TD>
<TD WIDTH="50%">
<P>1&nbsp;miqq&#275;&#x1E63; &#353;e&#x1E07;<sup>a</sup>&#8216;-&#353;&#257;n&icirc;m t<sup>a</sup>&#8216;&#259;&#347;eh &#353;&#601;mi&#x1E6D;&#x1E6D;&acirc;: </P>
<P>2&nbsp;w&#601;zeh d&#601;&#x1E07;ar ha&#353;&#353;&#601;mi&#x1E6D;&#x1E6D;&acirc; &#353;&#257;mw&#333;&#x1E6D; k&#257;l-b<sup>a</sup>&#8216;al ma&#353;&#353;&#275;h y&#257;&#x1E0F;w&#333; &#8217;&#259;&#353;er ya&#353;&#353;eh b&#601;r&#275;&#8216;&#275;h&ucirc; l&#333;&#8217;-yig&#333;&#347; &#8217;e&#x1E6F;-r&#275;&#8216;&#275;h&ucirc; w&#601;&#8217;e&#x1E6F;-&#8217;&#257;&#x1E25;&icirc;w k&icirc;-q&#257;r&#257;&#8217; &#353;&#601;mi&#x1E6D;&#x1E6D;&acirc; layhw&acirc;: </P>
<P>3&nbsp;&#8217;e&#x1E6F;-hann&#257;&#x1E35;&#601;r&icirc; tig&#333;&#347; wa&#8217;&#259;&#353;er yih&#601;yeh l&#601;&#x1E35;&#257; &#8217;e&#x1E6F;-&#8217;&#257;&#x1E25;&icirc;&#x1E35;&#257; ta&#353;&#601;m&#275;&#x1E6D; y&#257;&#x1E0F;e&#x1E35;&#257;: </P>
<P>4&nbsp;&#8217;efes k&icirc; l&#333;&#8217; yih&#601;yeh-b&#601;&#x1E35;&#257; &#8217;e&#x1E07;&#601;yw&#333;n k&icirc;-&#x1E07;&#257;r&#275;&#x1E35;&#601; y&#601;&#x1E07;&#257;re&#x1E35;&#601;&#x1E35;&#257; y&#601;hw&acirc; b&#257;&#8217;&#257;re&#x1E63; &#8217;&#259;&#353;er y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n-l&#601;&#x1E35;&#257; n<sup>a</sup>&#x1E25;&#259;l&acirc; l&#601;ri&#353;&#601;t&#257;h: </P>
<P>5&nbsp;raq &#8217;im-&#353;&#257;mw&#333;&#8216;a ti&#353;&#601;m<sup>a</sup>&#8216; b&#601;qw&#333;l y&#601;hw&acirc; &#8217;&#277;l&#333;hey&#x1E35;&#257; li&#353;&#601;m&#333;r l<sup>a</sup>&#8216;&#259;&#347;w&#333;&#x1E6F; &#8217;e&#x1E6F;-k&#257;l-hammi&#x1E63;&#601;w&acirc; hazz&#333;&#8217;&#x1E6F; &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;&#601;&#x1E35;&#257; hayyw&#333;m: </P>
<P>6&nbsp;k&icirc;-y&#601;hw&acirc; &#8217;&#277;l&#333;hey&#x1E35;&#257; b&#275;ra&#x1E35;&#601;&#x1E35;&#257; ka&#8217;&#259;&#353;er diber-l&#257;&#x1E35;&#601; w&#601;h<sup>a</sup>&#8216;&#259;&#x1E07;a&#x1E6D;&#601;t&#257; gw&#333;yim rab&icirc;m w&#601;&#8217;at&acirc; l&#333;&#8217; &#x1E6F;<sup>a</sup>&#8216;&#259;&#x1E07;&#333;&#x1E6D; &ucirc;m&#257;&#353;al&#601;t&#257; b&#601;&#x1E21;w&#333;yim rab&icirc;m &ucirc;&#x1E07;&#601;&#x1E35;&#257; l&#333;&#8217; yim&#601;&#353;&#333;l&ucirc;: s</P>
<P>7&nbsp;k&icirc;-yih&#601;yeh &#x1E07;&#601;&#x1E35;&#257; &#8217;e&#x1E07;&#601;yw&#333;n m&#275;&#8217;<sup>a</sup>&#x1E25;a&#x1E0F; &#8217;<sup>a</sup>&#x1E25;ey&#x1E35;&#257; b&#601;&#8217;<sup>a</sup>&#x1E25;a&#x1E0F; &#353;&#601;&#8216;&#257;rey&#x1E35;&#257; b&#601;&#8217;ar&#601;&#x1E63;&#601;&#x1E35;&#257; &#8217;&#259;&#353;er-y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#257;&#x1E35;&#601; l&#333;&#8217; &#x1E6F;&#601;&#8217;amm&#275;&#x1E63; &#8217;e&#x1E6F;-l&#601;&#x1E07;&#257;&#x1E07;&#601;&#x1E35;&#257; w&#601;l&#333;&#8217; &#x1E6F;iq&#601;p&#333;&#x1E63; &#8217;e&#x1E6F;-y&#257;&#x1E0F;&#601;&#x1E35;&#257; m&#275;&#8217;&#257;&#x1E25;&icirc;&#x1E35;&#257; h&#257;&#8217;e&#x1E07;&#601;yw&#333;n: </P>
<P>8&nbsp;k&icirc;-f&#257;&#x1E6F;&#333;&#x1E25;a tif&#601;t<sup>a</sup>&#x1E25; &#8217;e&#x1E6F;-y&#257;&#x1E0F;&#601;&#x1E35;&#257; lw&#333; w&#601;h<sup>a</sup>&#8216;&#259;&#x1E07;&#275;&#x1E6D; t<sup>a</sup>&#8216;&#259;&#x1E07;&icirc;&#x1E6D;enn&ucirc; d&ecirc; m<sup>a</sup>&#x1E25;&#601;s&#333;rw&#333; &#8217;&#259;&#353;er ye&#x1E25;&#601;sar lw&#333;: </P>
<P>9&nbsp;hi&#353;&#353;&#257;mer l&#601;&#x1E35;&#257; pen-yih&#601;yeh &#x1E0F;&#257;&#x1E07;&#257;r &#8216;im-l&#601;&#x1E07;&#257;&#x1E07;&#601;&#x1E35;&#257; &#x1E07;&#601;l&icirc;y<sup>a</sup>&#8216;al l&#275;&#8217;m&#333;r q&#257;r&#601;&#x1E07;&acirc; &#353;&#601;na&#x1E6F;-ha&#353;&#353;e&#x1E07;<sup>a</sup>&#8216; &#353;&#601;na&#x1E6F; ha&#353;&#353;&#601;mi&#x1E6D;&#x1E6D;&acirc; w&#601;r&#257;&#8216;&acirc; &#8216;&ecirc;n&#601;&#x1E35;&#257; b&#601;&#8217;&#257;&#x1E25;&icirc;&#x1E35;&#257; h&#257;&#8217;e&#x1E07;&#601;yw&#333;n w&#601;l&#333;&#8217; &#x1E6F;it&#275;n lw&#333; w&#601;q&#257;r&#257;&#8217; &#8216;&#257;ley&#x1E35;&#257; &#8217;el-y&#601;hw&acirc; w&#601;h&#257;y&acirc; &#x1E07;&#601;&#x1E35;&#257; &#x1E25;&#275;&#x1E6D;&#601;&#8217;: </P>
<P>10&nbsp;n&#257;&#x1E6F;w&#333;n tit&#275;n lw&#333; w&#601;l&#333;&#8217;-y&#275;r<sup>a</sup>&#8216; l&#601;&#x1E07;&#257;&#x1E07;&#601;&#x1E35;&#257; b&#601;&#x1E6F;it&#601;&#x1E35;&#257; lw&#333; k&icirc; bi&#x1E21;&#601;lal| had&#257;&#x1E07;&#257;r hazzeh y&#601;&#x1E07;&#257;re&#x1E35;&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; b&#601;&#x1E35;&#257;l-m<sup>a</sup>&#8216;&#259;&#347;e&#x1E35;&#257; &ucirc;&#x1E07;&#601;&#x1E35;&#333;l mi&#353;&#601;l<sup>a</sup>&#x1E25; y&#257;&#x1E0F;e&#x1E35;&#257;: </P>
<P>11&nbsp;k&icirc; l&#333;&#8217;-ye&#x1E25;&#601;dal &#8217;e&#x1E07;&#601;yw&#333;n miqqere&#x1E07; h&#257;&#8217;&#257;re&#x1E63; &#8216;al-k&#275;n &#8217;&#257;n&#333;&#x1E35;&icirc; m&#601;&#x1E63;a&ucirc;&#601;&#x1E35;&#257; l&#275;&#8217;m&#333;r p&#257;&#x1E6F;&#333;&#x1E25;a tif&#601;t<sup>a</sup>&#x1E25; &#8217;e&#x1E6F;-y&#257;&#x1E0F;&#601;&#x1E35;&#257; l&#601;&#8217;&#257;&#x1E25;&icirc;&#x1E35;&#257; l<sup>a</sup>&#8216;&#259;n&icirc;ye&#x1E35;&#257; &ucirc;l&#601;&#8217;e&#x1E07;&#601;y&#333;n&#601;&#x1E35;&#257; b&#601;&#8217;ar&#601;&#x1E63;e&#x1E35;&#257;: s</P>
<P>12&nbsp;k&icirc;-yimm&#257;&#x1E35;&#275;r l&#601;&#x1E35;&#257; &#8217;&#257;&#x1E25;&icirc;&#x1E35;&#257; h&#257;&#8216;i&#x1E07;&#601;r&icirc; &#8217;w&#333; h&#257;&#8216;i&#x1E07;&#601;r&icirc;y&acirc; w<sup>a</sup>&#8216;&#259;&#x1E07;&#257;&#x1E0F;&#601;&#x1E35;&#257; &#353;&#275;&#353; &#353;&#257;n&icirc;m &ucirc;&#x1E07;a&#353;&#353;&#257;n&acirc; ha&#353;&#353;&#601;&#x1E07;&icirc;&#8216;i&#x1E6F; t&#601;&#353;all&#601;&#x1E25;enn&ucirc; &#x1E25;&#257;f&#601;&#353;&icirc; m&#275;&#8216;imm&#257;&#x1E35;&#601;: </P>
<P>13&nbsp;w&#601;&#x1E35;&icirc;-&#x1E6F;&#601;&#353;all&#601;&#x1E25;enn&ucirc; &#x1E25;&#257;f&#601;&#353;&icirc; m&#275;&#8216;imm&#257;&#x1E35;&#601; l&#333;&#8217; &#x1E6F;&#601;&#353;all&#601;&#x1E25;enn&ucirc; r&ecirc;q&#257;m: </P>
<P>14&nbsp;h<sup>a</sup>&#8216;&#259;n&ecirc;q t<sup>a</sup>&#8216;&#259;n&icirc;q lw&#333; mi&#x1E63;&#x1E63;&#333;&#8217;n&#601;&#x1E35;&#257; &ucirc;mig&#257;r&#601;n&#601;&#x1E35;&#257; &ucirc;m&icirc;yiq&#601;&#x1E07;e&#x1E35;&#257; &#8217;&#259;&#353;er b&#275;ra&#x1E35;&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; titen-lw&#333;: </P>
<P>15&nbsp;w&#601;z&#257;&#x1E35;ar&#601;t&#257; k&icirc; &#8216;e&#x1E07;e&#x1E0F; h&#257;y&icirc;&#x1E6F;&#257; b&#601;&#8217;ere&#x1E63; mi&#x1E63;&#601;rayim wayyif&#601;d&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; &#8216;al-k&#275;n &#8217;&#257;n&#333;&#x1E35;&icirc; m&#601;&#x1E63;a&ucirc;&#601;&#x1E35;&#257; &#8217;e&#x1E6F;-had&#257;&#x1E07;&#257;r hazzeh hayyw&#333;m: </P>
<P>16&nbsp;w&#601;h&#257;y&acirc; k&icirc;-y&#333;&#8217;mar &#8217;&#275;ley&#x1E35;&#257; l&#333;&#8217; &#8217;&#275;&#x1E63;&#275;&#8217; m&#275;&#8216;imm&#257;&#x1E35;&#601; k&icirc; &#8217;&#259;h&#275;&#x1E07;&#601;&#x1E35;&#257; w&#601;&#8217;e&#x1E6F;-b&ecirc;&#x1E6F;e&#x1E35;&#257; k&icirc;-&#x1E6D;w&#333;&#x1E07; lw&#333; &#8216;imm&#257;&#x1E35;&#601;: </P>
<P>17&nbsp;w&#601;l&#257;q<sup>a</sup>&#x1E25;&#601;t&#257; &#8217;e&#x1E6F;-hammar&#601;&#x1E63;&#275;&#8216;a w&#601;n&#257;&#x1E6F;at&acirc; &#x1E07;&#601;&#8217;&#257;z&#601;nw&#333; &ucirc;&#x1E07;adele&#x1E6F; w&#601;h&#257;y&acirc; l&#601;&#x1E35;&#257; &#8216;e&#x1E07;e&#x1E0F; &#8216;w&#333;l&#257;m w&#601;&#8217;af la&#8217;&#259;m&#257;&#x1E6F;&#601;&#x1E35;&#257; t<sup>a</sup>&#8216;&#259;&#347;eh-k&#275;n: </P>
<P>18&nbsp;l&#333;&#8217;-yiq&#601;&#353;eh &#x1E07;&#601;&#8216;&ecirc;ne&#x1E35;&#257; b&#601;&#353;all&#275;&#x1E25;&#259;&#x1E35;&#257; &#8217;&#333;&#x1E6F;w&#333; &#x1E25;&#257;f&#601;&#353;&icirc; m&#275;&#8216;imm&#257;&#x1E35;&#601; k&icirc; mi&#353;&#601;neh &#347;&#601;&#x1E35;ar &#347;&#257;&#x1E35;&icirc;r &#8216;&#259;&#x1E07;&#257;&#x1E0F;&#601;&#x1E35;&#257; &#353;&#275;&#353; &#353;&#257;n&icirc;m &ucirc;&#x1E07;&#275;ra&#x1E35;&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; b&#601;&#x1E35;&#333;l &#8217;&#259;&#353;er t<sup>a</sup>&#8216;&#259;&#347;eh: f</P>
<P>19&nbsp;k&#257;l-hab&#601;&#x1E35;w&#333;r &#8217;&#259;&#353;er yi&ucirc;&#257;l&#275;&#x1E0F; bi&#x1E07;&#601;q&#257;r&#601;&#x1E35;&#257; &ucirc;&#x1E07;&#601;&#x1E63;&#333;&#8217;n&#601;&#x1E35;&#257; hazz&#257;&#x1E35;&#257;r taq&#601;d&icirc;&#353; layhw&acirc; &#8217;&#277;l&#333;hey&#x1E35;&#257; l&#333;&#8217; &#x1E6F;<sup>a</sup>&#8216;&#259;&#x1E07;&#333;&#x1E0F; bi&#x1E07;&#601;&#x1E35;&#333;r &#353;w&#333;re&#x1E35;&#257; w&#601;l&#333;&#8217; &#x1E6F;&#257;&#x1E21;&#333;z b&#601;&#x1E35;w&#333;r &#x1E63;&#333;&#8217;ne&#x1E35;&#257;: </P>
<P>20&nbsp;lif&#601;n&ecirc; y&#601;hw&acirc; &#8217;&#277;l&#333;hey&#x1E35;&#257; &#x1E6F;&#333;&#8217;&#x1E35;&#259;lenn&ucirc; &#353;&#257;n&acirc; &#x1E07;&#601;&#353;&#257;n&acirc; bamm&#257;qw&#333;m &#8217;&#259;&#353;er-yi&#x1E07;&#601;&#x1E25;ar y&#601;hw&acirc; &#8217;at&acirc; &ucirc;&#x1E07;&ecirc;&#x1E6F;e&#x1E35;&#257;: </P>
<P>21&nbsp;w&#601;&#x1E35;&icirc;-yih&#601;yeh &#x1E07;w&#333; m&ucirc;m piss&#275;&#x1E25;a &#8217;w&#333; &#8216;i&ucirc;&#275;r k&#333;l m&ucirc;m r&#257;&#8216; l&#333;&#8217; &#x1E6F;iz&#601;b&#257;&#x1E25;enn&ucirc; layhw&acirc; &#8217;&#277;l&#333;hey&#x1E35;&#257;: </P>
<P>22&nbsp;bi&#353;&#601;&#8216;&#257;rey&#x1E35;&#257; t&#333;&#8217;&#x1E35;&#259;lenn&ucirc; ha&#x1E6D;&#x1E6D;&#257;m&#275;&#8217; w&#601;ha&#x1E6D;&#x1E6D;&acirc;w&#333;r y<sup>a</sup>&#x1E25;&#601;d&#257;w ka&#x1E63;&#x1E63;&#601;&#x1E07;&icirc; w&#601;&#x1E35;&#257;&#8217;ayy&#257;l: </P>
<P>23&nbsp;raq &#8217;e&#x1E6F;-d&#257;mw&#333; l&#333;&#8217; &#x1E6F;&#333;&#8217;&#x1E35;&#275;l &#8216;al-h&#257;&#8217;&#257;re&#x1E63; ti&#353;&#601;p&#601;&#x1E35;enn&ucirc; kamm&#257;yim: f</P>
</TD>
</TABLE>
<P><HR>
<CENTER>
<A HREF="deu016.htm">Next: Deuteronomy (Devarim) Chapter 16</A></CENTER>
</BODY>
</HTML>
