<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 12</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/deu012">Polyglot</A>&nbsp;
<A HREF="../kjv/deu012">KJV</A>&nbsp;
<A HREF="../sep/deu012">Sep</A>&nbsp;
<A HREF="../vul/deu012">Vul</A>&nbsp;

<BR>
<BR><A HREF="deu">Deuteronomy (Devarim) Index</A><BR>
&nbsp;
<A HREF="deu011">Previous</A>&nbsp;
<A HREF="deu013">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 12</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אֵ֠לֶּה הַֽחֻקִּ֣ים וְהַמִּשְׁפָּטִים֮ אֲשֶׁ֣ר תִּשְׁמְר֣וּן לַעֲשׂוֹת֒ בָּאָ֕רֶץ אֲשֶׁר֩ נָתַ֨ן יְהוָ֜ה אֱלֹהֵ֧י אֲבֹתֶ֛יךָ לְךָ֖ לְרִשְׁתָּ֑הּ כָּל־הַיָּמִ֔ים אֲשֶׁר־אַתֶּ֥ם חַיִּ֖ים עַל־הָאֲדָמָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אַבֵּ֣ד תְּ֠אַבְּדוּן אֶֽת־כָּל־הַמְּקֹמ֞וֹת אֲשֶׁ֧ר עָֽבְדוּ־שָׁ֣ם הַגּוֹיִ֗ם אֲשֶׁ֥ר אַתֶּ֛ם יֹרְשִׁ֥ים אֹתָ֖ם אֶת־אֱלֹהֵיהֶ֑ם עַל־הֶהָרִ֤ים הָֽרָמִים֙ וְעַל־הַגְּבָע֔וֹת וְתַ֖חַת כָּל־עֵ֥ץ רַעֲנָן׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְנִתַּצְתֶּ֣ם אֶת־מִזְבּחֹתָ֗ם<font color="red"><sup>1</font></sup> וְשִׁבַּרְתֶּם֙ אֶת־מַצֵּ֣בֹתָ֔ם וַאֲשֵֽׁרֵיהֶם֙ תִּשְׂרְפ֣וּן בָּאֵ֔שׁ וּפְסִילֵ֥י אֱלֹֽהֵיהֶ֖ם תְּגַדֵּע֑וּן וְאִבַּדְתֶּ֣ם אֶת־שְׁמָ֔ם מִן־הַמָּק֖וֹם הַהֽוּא׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לֹֽא־תַעֲשׂ֣וּן כֵּ֔ן לַיהוָ֖ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֠י אִֽם־אֶל־הַמָּק֞וֹם אֲשֶׁר־יִבְחַ֨ר יְהוָ֤ה אֱלֹֽהֵיכֶם֙ מִכָּל־שִׁבְטֵיכֶ֔ם לָשׂ֥וּם אֶת־שְׁמ֖וֹ שָׁ֑ם לְשִׁכְנ֥וֹ תִדְרְשׁ֖וּ וּבָ֥אתָ שָֽׁמָּה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַהֲבֵאתֶ֣ם שָׁ֗מָּה עֹלֹֽתֵיכֶם֙ וְזִבְחֵיכֶ֔ם וְאֵת֙ מַעְשְׂרֹ֣תֵיכֶ֔ם וְאֵ֖ת תְּרוּמַ֣ת יֶדְכֶ֑ם וְנִדְרֵיכֶם֙ וְנִדְבֹ֣תֵיכֶ֔ם וּבְכֹרֹ֥ת בְּקַרְכֶ֖ם וְצֹאנְכֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַאֲכַלְתֶּם־שָׁ֗ם לִפְנֵי֙ יְהוָ֣ה אֱלֹֽהֵיכֶ֔ם וּשְׂמַחְתֶּ֗ם בְּכֹל֙ מִשְׁלַ֣ח יֶדְכֶ֔ם אַתֶּ֖ם וּבָתֵּיכֶ֑ם אֲשֶׁ֥ר בֵּֽרַכְךָ֖ יְהוָ֥ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;לֹ֣א תַעֲשׂ֔וּן כְּ֠כֹל אֲשֶׁ֨ר אֲנַ֧חְנוּ עֹשִׂ֛ים פֹּ֖ה הַיּ֑וֹם אִ֖ישׁ כָּל־הַיָּשָׁ֥ר בְּעֵינָֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּ֥י לֹא־בָּאתֶ֖ם עַד־עָ֑תָּה אֶל־הַמְּנוּחָה֙ וְאֶל־הַֽנַּחֲלָ֔ה אֲשֶׁר־יְהוָ֥ה אֱלֹהֶ֖יךָ נֹתֵ֥ן לָֽךְ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַעֲבַרְתֶּם֮ אֶת־הַיַּרְדֵּן֒ וִֽישַׁבְתֶּ֣ם בָּאָ֔רֶץ אֲשֶׁר־יְהוָ֥ה אֱלֹהֵיכֶ֖ם מַנְחִ֣יל אֶתְכֶ֑ם וְהֵנִ֨יחַ לָכֶ֧ם מִכָּל־אֹיְבֵיכֶ֛ם מִסָּבִ֖יב וִֽישַׁבְתֶּם־בֶּֽטַח׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהָיָ֣ה הַמָּק֗וֹם אֲשֶׁר־יִבְחַר֩ יְהוָ֨ה אֱלֹהֵיכֶ֥ם בּוֹ֙ לְשַׁכֵּ֤ן שְׁמוֹ֙ שָׁ֔ם שָׁ֣מָּה תָבִ֔יאוּ אֵ֛ת כָּל־אֲשֶׁ֥ר אָנֹכִ֖י מְצַוֶּ֣ה אֶתְכֶ֑ם עוֹלֹתֵיכֶ֣ם וְזִבְחֵיכֶ֗ם מַעְשְׂרֹֽתֵיכֶם֙ וּתְרֻמַ֣ת יֶדְכֶ֔ם וְכֹל֙ מִבְחַ֣ר נִדְרֵיכֶ֔ם אֲשֶׁ֥ר תִּדְּר֖וּ לַֽיהוָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּשְׂמַחְתֶּ֗ם לִפְנֵי֮ יְהוָ֣ה אֱלֹֽהֵיכֶם֒ אַתֶּ֗ם וּבְנֵיכֶם֙ וּבְנֹ֣תֵיכֶ֔ם וְעַבְדֵיכֶ֖ם וְאַמְהֹתֵיכֶ֑ם וְהַלֵּוִי֙ אֲשֶׁ֣ר בְּשַֽׁעֲרֵיכֶ֔ם כִּ֣י אֵ֥ין ל֛וֹ חֵ֥לֶק וְנַחֲלָ֖ה אִתְּכֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הִשָּׁ֣מֶר לְךָ֔ פֶּֽן־תַּעֲלֶ֖ה עֹלֹתֶ֑יךָ בְּכָל־מָק֖וֹם אֲשֶׁ֥ר תִּרְאֶֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֣י אִם־בַּמָּק֞וֹם אֲשֶׁר־יִבְחַ֤ר יְהוָה֙ בְּאַחַ֣ד שְׁבָטֶ֔יךָ שָׁ֖ם תַּעֲלֶ֣ה עֹלֹתֶ֑יךָ וְשָׁ֣ם תַּעֲשֶׂ֔ה כֹּ֛ל אֲשֶׁ֥ר אָנֹכִ֖י מְצַוֶּֽךָּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;רַק֩ בְּכָל־אַוַּ֨ת נַפְשְׁךָ֜ תִּזְבַּ֣ח׀ וְאָכַלְתָּ֣ בָשָׂ֗ר כְּבִרְכַּ֨ת יְהוָ֧ה אֱלֹהֶ֛יךָ אֲשֶׁ֥ר נָֽתַן־לְךָ֖ בְּכָל־שְׁעָרֶ֑יךָ הַטָּמֵ֤א וְהַטָּהוֹר֙ יֹאכְלֶ֔נּוּ כַּצְּבִ֖י וְכָאַיָּֽל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;רַ֥ק הַדָּ֖ם לֹ֣א תֹאכֵ֑לוּ עַל־הָאָ֥רֶץ תִּשְׁפְּכֶ֖נּוּ כַּמָּֽיִם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לֹֽא־תוּכַ֞ל לֶאֱכֹ֣ל בִּשְׁעָרֶ֗יךָ מַעְשַׂ֤ר דְּגָֽנְךָ֙ וְתִֽירֹשְׁךָ֣ וְיִצְהָרֶ֔ךָ וּבְכֹרֹ֥ת בְּקָרְךָ֖ וְצֹאנֶ֑ךָ וְכָל־נְדָרֶ֙יךָ֙ אֲשֶׁ֣ר תִּדֹּ֔ר וְנִדְבֹתֶ֖יךָ וּתְרוּמַ֥ת יָדֶֽךָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּ֡י אִם־לִפְנֵי֩ יְהוָ֨ה אֱלֹהֶ֜יךָ תֹּאכְלֶ֗נּוּ בַּמָּקוֹם֙ אֲשֶׁ֨ר יִבְחַ֜ר יְהוָ֣ה אֱלֹהֶיךָ֮ בּוֹ֒ אַתָּ֨ה וּבִנְךָ֤ וּבִתֶּ֙ךָ֙ וְעַבְדְּךָ֣ וַאֲמָתֶ֔ךָ וְהַלֵּוִ֖י אֲשֶׁ֣ר בִּשְׁעָרֶ֑יךָ וְשָׂמַחְתָּ֗ לִפְנֵי֙ יְהוָ֣ה אֱלֹהֶ֔יךָ בְּכֹ֖ל מִשְׁלַ֥ח יָדֶֽךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הִשָּׁ֣מֶר לְךָ֔ פֶּֽן־תַּעֲזֹ֖ב אֶת־הַלֵּוִ֑י כָּל־יָמֶ֖יךָ עַל־אַדְמָתֶֽךָ׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כִּֽי־יַרְחִיב֩ יְהוָ֨ה אֱלֹהֶ֥יךָ אֶֽת־גְּבֽוּלְךָ֮ כַּאֲשֶׁ֣ר דִּבֶּר־לָךְ֒ וְאָמַרְתָּ֙ אֹכְלָ֣ה בָשָׂ֔ר כִּֽי־תְאַוֶּ֥ה נַפְשְׁךָ֖ לֶאֱכֹ֣ל בָּשָׂ֑ר בְּכָל־אַוַּ֥ת נַפְשְׁךָ֖ תֹּאכַ֥ל בָּשָֽׂר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כִּֽי־יִרְחַ֨ק מִמְּךָ֜ הַמָּק֗וֹם אֲשֶׁ֨ר יִבְחַ֜ר יְהוָ֣ה אֱלֹהֶיךָ֮ לָשׂ֣וּם שְׁמ֣וֹ שָׁם֒ וְזָבַחְתָּ֞ מִבְּקָרְךָ֣ וּמִצֹּֽאנְךָ֗ אֲשֶׁ֨ר נָתַ֤ן יְהוָה֙ לְךָ֔ כַּאֲשֶׁ֖ר צִוִּיתִ֑ךָ וְאָֽכַלְתָּ֙ בִּשְׁעָרֶ֔יךָ בְּכֹ֖ל אַוַּ֥ת נַפְשֶֽׁךָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אַ֗ךְ כַּאֲשֶׁ֨ר יֵאָכֵ֤ל אֶֽת־הַצְּבִי֙ וְאֶת־הָ֣אַיָּ֔ל כֵּ֖ן תֹּאכְלֶ֑נּוּ הַטָּמֵא֙ וְהַטָּה֔וֹר יַחְדָּ֖ו יֹאכְלֶֽנּוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;רַ֣ק חֲזַ֗ק לְבִלְתִּי֙ אֲכֹ֣ל הַדָּ֔ם כִּ֥י הַדָּ֖ם ה֣וּא הַנָּ֑פֶשׁ וְלֹא־תֹאכַ֥ל הַנֶּ֖פֶשׁ עִם־הַבָּשָֽׂר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;לֹ֖א תֹּאכְלֶ֑נּוּ עַל־הָאָ֥רֶץ תִּשְׁפְּכֶ֖נּוּ כַּמָּֽיִם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;לֹ֖א תֹּאכְלֶ֑נּוּ לְמַ֨עַן יִיטַ֤ב לְךָ֙ וּלְבָנֶ֣יךָ אַחֲרֶ֔יךָ כִּֽי־תַעֲשֶׂ֥ה הַיָּשָׁ֖ר בְּעֵינֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;רַ֧ק קָֽדָשֶׁ֛יךָ אֲשֶׁר־יִהְי֥וּ לְךָ֖ וּנְדָרֶ֑יךָ תִּשָּׂ֣א וּבָ֔אתָ אֶל־הַמָּק֖וֹם אֲשֶׁר־יִבְחַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְעָשִׂ֤יתָ עֹלֹתֶ֙יךָ֙ הַבָּשָׂ֣ר וְהַדָּ֔ם עַל־מִזְבַּ֖ח יְהוָ֣ה אֱלֹהֶ֑יךָ וְדַם־זְבָחֶ֗יךָ יִשָּׁפֵךְ֙ עַל־מִזְבַּח֙ יְהוָ֣ה אֱלֹהֶ֔יךָ וְהַבָּשָׂ֖ר תֹּאכֵֽל׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;שְׁמֹ֣ר וְשָׁמַעְתָּ֗ אֵ֚ת כָּל־הַדְּבָרִ֣ים הָאֵ֔לֶּה אֲשֶׁ֥ר אָנֹכִ֖י מְצַוֶּ֑ךָּ לְמַעַן֩ יִיטַ֨ב לְךָ֜ וּלְבָנֶ֤יךָ אַחֲרֶ֙יךָ֙ עַד־עוֹלָ֔ם כִּ֤י תַעֲשֶׂה֙ הַטּ֣וֹב וְהַיָּשָׁ֔ר בְּעֵינֵ֖י יְהוָ֥ה אֱלֹהֶֽיךָ׃ ס</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;כִּֽי־יַכְרִית֩ יְהוָ֨ה אֱלֹהֶ֜יךָ אֶת־הַגּוֹיִ֗ם אֲשֶׁ֨ר אַתָּ֥ה בָא־שָׁ֛מָּה לָרֶ֥שֶׁת אוֹתָ֖ם מִפָּנֶ֑יךָ וְיָרַשְׁתָּ֣ אֹתָ֔ם וְיָשַׁבְתָּ֖ בְּאַרְצָֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;הִשָּׁ֣מֶר לְךָ֗ פֶּן־תִּנָּקֵשׁ֙ אַחֲרֵיהֶ֔ם אַחֲרֵ֖י הִשָּׁמְדָ֣ם מִפָּנֶ֑יךָ וּפֶן־תִּדְרֹ֨שׁ לֵֽאלֹהֵיהֶ֜ם לֵאמֹ֨ר אֵיכָ֨ה יַעַבְד֜וּ הַגּוֹיִ֤ם הָאֵ֙לֶּה֙ אֶת־אֱלֹ֣הֵיהֶ֔ם וְאֶעֱשֶׂה־כֵּ֖ן גַּם־אָֽנִי׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;לֹא־תַעֲשֶׂ֣ה כֵ֔ן לַיהוָ֖ה אֱלֹהֶ֑יךָ כִּי֩ כָּל־תּוֹעֲבַ֨ת יְהוָ֜ה אֲשֶׁ֣ר שָׂנֵ֗א עָשׂוּ֙ לֵאלֹ֣הֵיהֶ֔ם כִּ֣י גַ֤ם אֶת־בְּנֵיהֶם֙ וְאֶת־בְּנֹ֣תֵיהֶ֔ם יִשְׂרְפ֥וּ בָאֵ֖שׁ לֵֽאלֹהֵיהֶֽם׃ </P>
</TD>
<TD WIDTH="50%">
<P>1&nbsp;&#8217;&#275;lleh h<sup>a</sup>&#x1E25;uqq&icirc;m w&#601;hammi&#353;&#601;p&#257;&#x1E6D;&icirc;m &#8217;&#259;&#353;er ti&#353;&#601;m&#601;r&ucirc;n l<sup>a</sup>&#8216;&#259;&#347;w&#333;&#x1E6F; b&#257;&#8217;&#257;re&#x1E63; &#8217;&#259;&#353;er n&#257;&#x1E6F;an y&#601;hw&acirc; &#8217;&#277;l&#333;h&ecirc; &#8217;&#259;&#x1E07;&#333;&#x1E6F;ey&#x1E35;&#257; l&#601;&#x1E35;&#257; l&#601;ri&#353;&#601;t&#257;h k&#257;l-hayy&#257;m&icirc;m &#8217;&#259;&#353;er-&#8217;atem &#x1E25;ayy&icirc;m &#8216;al-h&#257;&#8217;&#259;&#x1E0F;&#257;m&acirc;: </P>
<P>2&nbsp;&#8217;ab&#275;&#x1E0F; t&#601;&#8217;ab&#601;&#x1E0F;&ucirc;n &#8217;e&#x1E6F;-k&#257;l-hamm&#601;q&#333;mw&#333;&#x1E6F; &#8217;&#259;&#353;er &#8216;&#257;&#x1E07;&#601;&#x1E0F;&ucirc;-&#353;&#257;m hagw&#333;yim &#8217;&#259;&#353;er &#8217;atem y&#333;r&#601;&#353;&icirc;m &#8217;&#333;&#x1E6F;&#257;m &#8217;e&#x1E6F;-&#8217;&#277;l&#333;h&ecirc;hem &#8216;al-heh&#257;r&icirc;m h&#257;r&#257;m&icirc;m w&#601;&#8216;al-hag&#601;&#x1E07;&#257;&#8216;w&#333;&#x1E6F; w&#601;&#x1E6F;<sup>a</sup>&#x1E25;a&#x1E6F; k&#257;l-&#8216;&#275;&#x1E63; r<sup>a</sup>&#8216;&#259;n&#257;n:<font color="red"><sup>1</font></sup> </P>
<P>3&nbsp;w&#601;nita&#x1E63;&#601;tem &#8217;e&#x1E6F;-miz&#601;b&#x1E25;&#333;&#x1E6F;&#257;m<font color="red"><sup>1</font></sup> w&#601;&#353;ibar&#601;tem &#8217;e&#x1E6F;-ma&#x1E63;&#x1E63;&#275;&#x1E07;&#333;&#x1E6F;&#257;m wa&#8217;&#259;&#353;&#275;r&ecirc;hem ti&#347;&#601;r&#601;f&ucirc;n b&#257;&#8217;&#275;&#353; &ucirc;f&#601;s&icirc;l&ecirc; &#8217;&#277;l&#333;h&ecirc;hem t&#601;&#x1E21;ad&#275;&#8216;&ucirc;n w&#601;&#8217;iba&#x1E0F;&#601;tem &#8217;e&#x1E6F;-&#353;&#601;m&#257;m min-hamm&#257;qw&#333;m hah&ucirc;&#8217;: </P>
<P>4&nbsp;l&#333;&#8217;-&#x1E6F;<sup>a</sup>&#8216;&#259;&#347;&ucirc;n k&#275;n layhw&acirc; &#8217;&#277;l&#333;h&ecirc;&#x1E35;em: </P>
<P>5&nbsp;k&icirc; &#8217;im-&#8217;el-hamm&#257;qw&#333;m &#8217;&#259;&#353;er-yi&#x1E07;&#601;&#x1E25;ar y&#601;hw&acirc; &#8217;&#277;l&#333;h&ecirc;&#x1E35;em mik&#257;l-&#353;i&#x1E07;&#601;&#x1E6D;&ecirc;&#x1E35;em l&#257;&#347;&ucirc;m &#8217;e&#x1E6F;-&#353;&#601;mw&#333; &#353;&#257;m l&#601;&#353;i&#x1E35;&#601;nw&#333; &#x1E6F;i&#x1E0F;&#601;r&#601;&#353;&ucirc; &ucirc;&#x1E07;&#257;&#8217;&#x1E6F;&#257; &#353;&#257;mm&acirc;: </P>
<P>6&nbsp;wah&#259;&#x1E07;&#275;&#8217;&#x1E6F;em &#353;&#257;mm&acirc; &#8216;&#333;l&#333;&#x1E6F;&ecirc;&#x1E35;em w&#601;zi&#x1E07;&#601;&#x1E25;&ecirc;&#x1E35;em w&#601;&#8217;&#275;&#x1E6F; m<sup>a</sup>&#8216;&#601;&#347;&#601;r&#333;&#x1E6F;&ecirc;&#x1E35;em w&#601;&#8217;&#275;&#x1E6F; t&#601;r&ucirc;ma&#x1E6F; ye&#x1E0F;&#601;&#x1E35;em w&#601;ni&#x1E0F;&#601;r&ecirc;&#x1E35;em w&#601;ni&#x1E0F;&#601;&#x1E07;&#333;&#x1E6F;&ecirc;&#x1E35;em &ucirc;&#x1E07;&#601;&#x1E35;&#333;r&#333;&#x1E6F; b&#601;qar&#601;&#x1E35;em w&#601;&#x1E63;&#333;&#8217;n&#601;&#x1E35;em: </P>
<P>7&nbsp;wa&#8217;&#259;&#x1E35;al&#601;tem-&#353;&#257;m lif&#601;n&ecirc; y&#601;hw&acirc; &#8217;&#277;l&#333;h&ecirc;&#x1E35;em &ucirc;&#347;&#601;m<sup>a</sup>&#x1E25;&#601;tem b&#601;&#x1E35;&#333;l mi&#353;&#601;l<sup>a</sup>&#x1E25; ye&#x1E0F;&#601;&#x1E35;em &#8217;atem &ucirc;&#x1E07;&#257;t&ecirc;&#x1E35;em &#8217;&#259;&#353;er b&#275;ra&#x1E35;&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257;: </P>
<P>8&nbsp;l&#333;&#8217; &#x1E6F;<sup>a</sup>&#8216;&#259;&#347;&ucirc;n k&#601;&#x1E35;&#333;l &#8217;&#259;&#353;er &#8217;&#259;n<sup>a</sup>&#x1E25;&#601;n&ucirc; &#8216;&#333;&#347;&icirc;m p&#333;h hayyw&#333;m &#8217;&icirc;&#353; k&#257;l-hayy&#257;&#353;&#257;r b&#601;&#8216;&ecirc;n&#257;yw: </P>
<P>9&nbsp;k&icirc; l&#333;&#8217;-b&#257;&#8217;&#x1E6F;em &#8216;a&#x1E0F;-&#8216;&#257;t&acirc; &#8217;el-hamm&#601;n&ucirc;&#x1E25;&acirc; w&#601;&#8217;el-hann<sup>a</sup>&#x1E25;&#259;l&acirc; &#8217;&#259;&#353;er-y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#257;&#x1E35;&#601;: </P>
<P>10&nbsp;w<sup>a</sup>&#8216;&#259;&#x1E07;ar&#601;tem &#8217;e&#x1E6F;-hayyar&#601;d&#275;n w&icirc;&#353;a&#x1E07;&#601;tem b&#257;&#8217;&#257;re&#x1E63; &#8217;&#259;&#353;er-y&#601;hw&acirc; &#8217;&#277;l&#333;h&ecirc;&#x1E35;em man&#601;&#x1E25;&icirc;l &#8217;e&#x1E6F;&#601;&#x1E35;em w&#601;h&#275;n&icirc;&#x1E25;a l&#257;&#x1E35;em mik&#257;l-&#8217;&#333;y&#601;&#x1E07;&ecirc;&#x1E35;em miss&#257;&#x1E07;&icirc;&#x1E07; w&icirc;&#353;a&#x1E07;&#601;tem-be&#x1E6D;<sup>a</sup>&#x1E25;: </P>
<P>11&nbsp;w&#601;h&#257;y&acirc; hamm&#257;qw&#333;m &#8217;&#259;&#353;er-yi&#x1E07;&#601;&#x1E25;ar y&#601;hw&acirc; &#8217;&#277;l&#333;h&ecirc;&#x1E35;em bw&#333; l&#601;&#353;ak&#275;n &#353;&#601;mw&#333; &#353;&#257;m &#353;&#257;mm&acirc; &#x1E6F;&#257;&#x1E07;&icirc;&#8217;&ucirc; &#8217;&#275;&#x1E6F; k&#257;l-&#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;eh &#8217;e&#x1E6F;&#601;&#x1E35;em &#8216;w&#333;l&#333;&#x1E6F;&ecirc;&#x1E35;em w&#601;zi&#x1E07;&#601;&#x1E25;&ecirc;&#x1E35;em m<sup>a</sup>&#8216;&#601;&#347;&#601;r&#333;&#x1E6F;&ecirc;&#x1E35;em &ucirc;&#x1E6F;&#601;ruma&#x1E6F; ye&#x1E0F;&#601;&#x1E35;em w&#601;&#x1E35;&#333;l mi&#x1E07;&#601;&#x1E25;ar ni&#x1E0F;&#601;r&ecirc;&#x1E35;em &#8217;&#259;&#353;er tid&#601;r&ucirc; layhw&acirc;: </P>
<P>12&nbsp;&ucirc;&#347;&#601;m<sup>a</sup>&#x1E25;&#601;tem lif&#601;n&ecirc; y&#601;hw&acirc; &#8217;&#277;l&#333;h&ecirc;&#x1E35;em &#8217;atem &ucirc;&#x1E07;&#601;n&ecirc;&#x1E35;em &ucirc;&#x1E07;&#601;n&#333;&#x1E6F;&ecirc;&#x1E35;em w&#601;&#8216;a&#x1E07;&#601;&#x1E0F;&ecirc;&#x1E35;em w&#601;&#8217;am&#601;h&#333;&#x1E6F;&ecirc;&#x1E35;em w&#601;hall&#275;w&icirc; &#8217;&#259;&#353;er b&#601;&#353;<sup>a</sup>&#8216;&#259;r&ecirc;&#x1E35;em k&icirc; &#8217;&ecirc;n lw&#333; &#x1E25;&#275;leq w&#601;n<sup>a</sup>&#x1E25;&#259;l&acirc; &#8217;it&#601;&#x1E35;em: </P>
<P>13&nbsp;hi&#353;&#353;&#257;mer l&#601;&#x1E35;&#257; pen-t<sup>a</sup>&#8216;&#259;leh &#8216;&#333;l&#333;&#x1E6F;ey&#x1E35;&#257; b&#601;&#x1E35;&#257;l-m&#257;qw&#333;m &#8217;&#259;&#353;er tir&#601;&#8217;eh: </P>
<P>14&nbsp;k&icirc; &#8217;im-bamm&#257;qw&#333;m &#8217;&#259;&#353;er-yi&#x1E07;&#601;&#x1E25;ar y&#601;hw&acirc; b&#601;&#8217;<sup>a</sup>&#x1E25;a&#x1E0F; &#353;&#601;&#x1E07;&#257;&#x1E6D;ey&#x1E35;&#257; &#353;&#257;m t<sup>a</sup>&#8216;&#259;leh &#8216;&#333;l&#333;&#x1E6F;ey&#x1E35;&#257; w&#601;&#353;&#257;m t<sup>a</sup>&#8216;&#259;&#347;eh k&#333;l &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;e&#x1E35;&#x1E35;&#257;: </P>
<P>15&nbsp;raq b&#601;&#x1E35;&#257;l-&#8217;a&ucirc;a&#x1E6F; naf&#601;&#353;&#601;&#x1E35;&#257; tiz&#601;b<sup>a</sup>&#x1E25;| w&#601;&#8217;&#257;&#x1E35;al&#601;t&#257; &#x1E07;&#257;&#347;&#257;r k&#601;&#x1E07;ir&#601;ka&#x1E6F; y&#601;hw&acirc; &#8217;&#277;l&#333;hey&#x1E35;&#257; &#8217;&#259;&#353;er n&#257;&#x1E6F;an-l&#601;&#x1E35;&#257; b&#601;&#x1E35;&#257;l-&#353;&#601;&#8216;&#257;rey&#x1E35;&#257; ha&#x1E6D;&#x1E6D;&#257;m&#275;&#8217; w&#601;ha&#x1E6D;&#x1E6D;&acirc;w&#333;r y&#333;&#8217;&#x1E35;&#601;lenn&ucirc; ka&#x1E63;&#x1E63;&#601;&#x1E07;&icirc; w&#601;&#x1E35;&#257;&#8217;ayy&#257;l: </P>
<P>16&nbsp;raq had&#257;m l&#333;&#8217; &#x1E6F;&#333;&#8217;&#x1E35;&#275;l&ucirc; &#8216;al-h&#257;&#8217;&#257;re&#x1E63; ti&#353;&#601;p&#601;&#x1E35;enn&ucirc; kamm&#257;yim: </P>
<P>17&nbsp;l&#333;&#8217;-&#x1E6F;&ucirc;&#x1E35;al le&#8217;&#277;&#x1E35;&#333;l bi&#353;&#601;&#8216;&#257;rey&#x1E35;&#257; m<sup>a</sup>&#8216;&#601;&#347;ar d&#601;&#x1E21;&#257;n&#601;&#x1E35;&#257; w&#601;&#x1E6F;&icirc;r&#333;&#353;&#601;&#x1E35;&#257; w&#601;yi&#x1E63;&#601;h&#257;re&#x1E35;&#257; &ucirc;&#x1E07;&#601;&#x1E35;&#333;r&#333;&#x1E6F; b&#601;q&#257;r&#601;&#x1E35;&#257; w&#601;&#x1E63;&#333;&#8217;ne&#x1E35;&#257; w&#601;&#x1E35;&#257;l-n&#601;&#x1E0F;&#257;rey&#x1E35;&#257; &#8217;&#259;&#353;er tid&#333;r w&#601;ni&#x1E0F;&#601;&#x1E07;&#333;&#x1E6F;ey&#x1E35;&#257; &ucirc;&#x1E6F;&#601;r&ucirc;ma&#x1E6F; y&#257;&#x1E0F;e&#x1E35;&#257;: </P>
<P>18&nbsp;k&icirc; &#8217;im-lif&#601;n&ecirc; y&#601;hw&acirc; &#8217;&#277;l&#333;hey&#x1E35;&#257; t&#333;&#8217;&#x1E35;&#601;lenn&ucirc; bamm&#257;qw&#333;m &#8217;&#259;&#353;er yi&#x1E07;&#601;&#x1E25;ar y&#601;hw&acirc; &#8217;&#277;l&#333;hey&#x1E35;&#257; bw&#333; &#8217;at&acirc; &ucirc;&#x1E07;in&#601;&#x1E35;&#257; &ucirc;&#x1E07;ite&#x1E35;&#257; w&#601;&#8216;a&#x1E07;&#601;d&#601;&#x1E35;&#257; wa&#8217;&#259;m&#257;&#x1E6F;e&#x1E35;&#257; w&#601;hall&#275;w&icirc; &#8217;&#259;&#353;er bi&#353;&#601;&#8216;&#257;rey&#x1E35;&#257; w&#601;&#347;&#257;m<sup>a</sup>&#x1E25;&#601;t&#257; lif&#601;n&ecirc; y&#601;hw&acirc; &#8217;&#277;l&#333;hey&#x1E35;&#257; b&#601;&#x1E35;&#333;l mi&#353;&#601;l<sup>a</sup>&#x1E25; y&#257;&#x1E0F;e&#x1E35;&#257;: </P>
<P>19&nbsp;hi&#353;&#353;&#257;mer l&#601;&#x1E35;&#257; pen-t<sup>a</sup>&#8216;&#259;z&#333;&#x1E07; &#8217;e&#x1E6F;-hall&#275;w&icirc; k&#257;l-y&#257;mey&#x1E35;&#257; &#8216;al-&#8217;a&#x1E0F;&#601;m&#257;&#x1E6F;e&#x1E35;&#257;: s</P>
<P>20&nbsp;k&icirc;-yar&#601;&#x1E25;&icirc;&#x1E07; y&#601;hw&acirc; &#8217;&#277;l&#333;hey&#x1E35;&#257; &#8217;e&#x1E6F;-g&#601;&#x1E07;&ucirc;l&#601;&#x1E35;&#257; ka&#8217;&#259;&#353;er diber-l&#257;&#x1E35;&#601; w&#601;&#8217;&#257;mar&#601;t&#257; &#8217;&#333;&#x1E35;&#601;l&acirc; &#x1E07;&#257;&#347;&#257;r k&icirc;-&#x1E6F;&#601;&#8217;a&ucirc;eh naf&#601;&#353;&#601;&#x1E35;&#257; le&#8217;&#277;&#x1E35;&#333;l b&#257;&#347;&#257;r b&#601;&#x1E35;&#257;l-&#8217;a&ucirc;a&#x1E6F; naf&#601;&#353;&#601;&#x1E35;&#257; t&#333;&#8217;&#x1E35;al b&#257;&#347;&#257;r: </P>
<P>21&nbsp;k&icirc;-yir&#601;&#x1E25;aq mimm&#601;&#x1E35;&#257; hamm&#257;qw&#333;m &#8217;&#259;&#353;er yi&#x1E07;&#601;&#x1E25;ar y&#601;hw&acirc; &#8217;&#277;l&#333;hey&#x1E35;&#257; l&#257;&#347;&ucirc;m &#353;&#601;mw&#333; &#353;&#257;m w&#601;z&#257;&#x1E07;<sup>a</sup>&#x1E25;&#601;t&#257; mib&#601;q&#257;r&#601;&#x1E35;&#257; &ucirc;mi&#x1E63;&#x1E63;&#333;&#8217;n&#601;&#x1E35;&#257; &#8217;&#259;&#353;er n&#257;&#x1E6F;an y&#601;hw&acirc; l&#601;&#x1E35;&#257; ka&#8217;&#259;&#353;er &#x1E63;i&ucirc;&icirc;&#x1E6F;i&#x1E35;&#257; w&#601;&#8217;&#257;&#x1E35;al&#601;t&#257; bi&#353;&#601;&#8216;&#257;rey&#x1E35;&#257; b&#601;&#x1E35;&#333;l &#8217;a&ucirc;a&#x1E6F; naf&#601;&#353;e&#x1E35;&#257;: </P>
<P>22&nbsp;&#8217;a&#x1E35;&#601; ka&#8217;&#259;&#353;er y&#275;&#8217;&#257;&#x1E35;&#275;l &#8217;e&#x1E6F;-ha&#x1E63;&#x1E63;&#601;&#x1E07;&icirc; w&#601;&#8217;e&#x1E6F;-h&#257;&#8217;ayy&#257;l k&#275;n t&#333;&#8217;&#x1E35;&#601;lenn&ucirc; ha&#x1E6D;&#x1E6D;&#257;m&#275;&#8217; w&#601;ha&#x1E6D;&#x1E6D;&acirc;w&#333;r y<sup>a</sup>&#x1E25;&#601;d&#257;w y&#333;&#8217;&#x1E35;&#601;lenn&ucirc;: </P>
<P>23&nbsp;raq &#x1E25;&#259;zaq l&#601;&#x1E07;il&#601;t&icirc; &#8217;&#259;&#x1E35;&#333;l had&#257;m k&icirc; had&#257;m h&ucirc;&#8217; hann&#257;fe&#353; w&#601;l&#333;&#8217;-&#x1E6F;&#333;&#8217;&#x1E35;al hannefe&#353; &#8216;im-hab&#257;&#347;&#257;r: </P>
<P>24&nbsp;l&#333;&#8217; t&#333;&#8217;&#x1E35;&#601;lenn&ucirc; &#8216;al-h&#257;&#8217;&#257;re&#x1E63; ti&#353;&#601;p&#601;&#x1E35;enn&ucirc; kamm&#257;yim: </P>
<P>25&nbsp;l&#333;&#8217; t&#333;&#8217;&#x1E35;&#601;lenn&ucirc; l&#601;m<sup>a</sup>&#8216;an y&icirc;&#x1E6D;a&#x1E07; l&#601;&#x1E35;&#257; &ucirc;l&#601;&#x1E07;&#257;ney&#x1E35;&#257; &#8217;<sup>a</sup>&#x1E25;&#259;rey&#x1E35;&#257; k&icirc;-&#x1E6F;<sup>a</sup>&#8216;&#259;&#347;eh hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc;: </P>
<P>26&nbsp;raq q&#257;&#x1E0F;&#257;&#353;ey&#x1E35;&#257; &#8217;&#259;&#353;er-yih&#601;y&ucirc; l&#601;&#x1E35;&#257; &ucirc;n&#601;&#x1E0F;&#257;rey&#x1E35;&#257; ti&#347;&#347;&#257;&#8217; &ucirc;&#x1E07;&#257;&#8217;&#x1E6F;&#257; &#8217;el-hamm&#257;qw&#333;m &#8217;&#259;&#353;er-yi&#x1E07;&#601;&#x1E25;ar y&#601;hw&acirc;: </P>
<P>27&nbsp;w&#601;&#8216;&#257;&#347;&icirc;&#x1E6F;&#257; &#8216;&#333;l&#333;&#x1E6F;ey&#x1E35;&#257; hab&#257;&#347;&#257;r w&#601;had&#257;m &#8216;al-miz&#601;b<sup>a</sup>&#x1E25; y&#601;hw&acirc; &#8217;&#277;l&#333;hey&#x1E35;&#257; w&#601;&#x1E0F;am-z&#601;&#x1E07;&#257;&#x1E25;ey&#x1E35;&#257; yi&#353;&#353;&#257;f&#275;&#x1E35;&#601; &#8216;al-miz&#601;b<sup>a</sup>&#x1E25; y&#601;hw&acirc; &#8217;&#277;l&#333;hey&#x1E35;&#257; w&#601;hab&#257;&#347;&#257;r t&#333;&#8217;&#x1E35;&#275;l: </P>
<P>28&nbsp;&#353;&#601;m&#333;r w&#601;&#353;&#257;m<sup>a</sup>&#8216;&#601;t&#257; &#8217;&#275;&#x1E6F; k&#257;l-had&#601;&#x1E07;&#257;r&icirc;m h&#257;&#8217;&#275;lleh &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;e&#x1E35;&#x1E35;&#257; l&#601;m<sup>a</sup>&#8216;an y&icirc;&#x1E6D;a&#x1E07; l&#601;&#x1E35;&#257; &ucirc;l&#601;&#x1E07;&#257;ney&#x1E35;&#257; &#8217;<sup>a</sup>&#x1E25;&#259;rey&#x1E35;&#257; &#8216;a&#x1E0F;-&#8216;w&#333;l&#257;m k&icirc; &#x1E6F;<sup>a</sup>&#8216;&#259;&#347;eh ha&#x1E6D;&#x1E6D;w&#333;&#x1E07; w&#601;hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc; &#8217;&#277;l&#333;hey&#x1E35;&#257;: s</P>
<P>29&nbsp;k&icirc;-ya&#x1E35;&#601;r&icirc;&#x1E6F; y&#601;hw&acirc; &#8217;&#277;l&#333;hey&#x1E35;&#257; &#8217;e&#x1E6F;-hagw&#333;yim &#8217;&#259;&#353;er &#8217;at&acirc; &#x1E07;&#257;&#8217;-&#353;&#257;mm&acirc; l&#257;re&#353;e&#x1E6F; &#8217;w&#333;&#x1E6F;&#257;m mip&#257;ney&#x1E35;&#257; w&#601;y&#257;ra&#353;&#601;t&#257; &#8217;&#333;&#x1E6F;&#257;m w&#601;y&#257;&#353;a&#x1E07;&#601;t&#257; b&#601;&#8217;ar&#601;&#x1E63;&#257;m: </P>
<P>30&nbsp;hi&#353;&#353;&#257;mer l&#601;&#x1E35;&#257; pen-tinn&#257;q&#275;&#353; &#8217;<sup>a</sup>&#x1E25;&#259;r&ecirc;hem &#8217;<sup>a</sup>&#x1E25;&#259;r&ecirc; hi&#353;&#353;&#257;m&#601;&#x1E0F;&#257;m mip&#257;ney&#x1E35;&#257; &ucirc;fen-ti&#x1E0F;&#601;r&#333;&#353; l&#275;&#8217;l&#333;h&ecirc;hem l&#275;&#8217;m&#333;r &#8217;&ecirc;&#x1E35;&acirc; y<sup>a</sup>&#8216;a&#x1E07;&#601;&#x1E0F;&ucirc; hagw&#333;yim h&#257;&#8217;&#275;lleh &#8217;e&#x1E6F;-&#8217;&#277;l&#333;h&ecirc;hem w&#601;&#8217;e&#8216;&#277;&#347;eh-k&#275;n gam-&#8217;&#257;n&icirc;: </P>
<P>31&nbsp;l&#333;&#8217;-&#x1E6F;<sup>a</sup>&#8216;&#259;&#347;eh &#x1E35;&#275;n layhw&acirc; &#8217;&#277;l&#333;hey&#x1E35;&#257; k&icirc; k&#257;l-tw&#333;&#8216;&#259;&#x1E07;a&#x1E6F; y&#601;hw&acirc; &#8217;&#259;&#353;er &#347;&#257;n&#275;&#8217; &#8216;&#257;&#347;&ucirc; l&#275;&#8217;l&#333;h&ecirc;hem k&icirc; &#x1E21;am &#8217;e&#x1E6F;-b&#601;n&ecirc;hem w&#601;&#8217;e&#x1E6F;-b&#601;n&#333;&#x1E6F;&ecirc;hem yi&#347;&#601;r&#601;f&ucirc; &#x1E07;&#257;&#8217;&#275;&#353; l&#275;&#8217;l&#333;h&ecirc;hem: </P>
</TD>
</TABLE>
<P><HR>
<CENTER>
<A HREF="deu013">Next: Deuteronomy (Devarim) Chapter 13</A></CENTER>
</BODY>
</HTML>
