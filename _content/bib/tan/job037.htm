<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 37</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/job037">Polyglot</A>&nbsp;
<A HREF="../kjv/job037">KJV</A>&nbsp;
<A HREF="../sep/job037">Sep</A>&nbsp;
<A HREF="../vul/job037">Vul</A>&nbsp;

<BR>
<BR><A HREF="job">Job (Iyov) Index</A><BR>
&nbsp;
<A HREF="job036">Previous</A>&nbsp;
<A HREF="job038">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 37</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אַף־לְ֭זֹאת יֶחֱרַ֣ד לִבִּ֑י וְ֝יִתַּ֗ר מִמְּקוֹמֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שִׁמְע֤וּ שָׁמ֣וֹעַ בְּרֹ֣גֶז קֹל֑וֹ וְ֝הֶ֗גֶה מִפִּ֥יו יֵצֵֽא׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;תַּֽחַת־כָּל־הַשָּׁמַ֥יִם יִשְׁרֵ֑הוּ וְ֝אוֹר֗וֹ עַל־כַּנְפ֥וֹת הָאָֽרֶץ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַחֲרָ֤יו׀ יִשְׁאַג־ק֗וֹל יַ֭רְעֵם בְּק֣וֹל גְּאוֹנ֑וֹ וְלֹ֥א יְ֝עַקְּבֵ֗ם כִּֽי־יִשָּׁמַ֥ע קוֹלֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;יַרְעֵ֤ם אֵ֣ל בְּ֭קוֹלוֹ נִפְלָא֑וֹת עֹשֶׂ֥ה גְ֝דֹל֗וֹת וְלֹ֣א נֵדָֽע׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּ֤י לַשֶּׁ֨לַג׀<font color="red"><sup>1</font></sup> יֹאמַ֗ר הֱוֵ֫א אָ֥רֶץ וְגֶ֥שֶׁם מָטָ֑ר וְ֝גֶ֗שֶׁם מִטְר֥וֹת עֻזּֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בְּיַד־כָּל־אָדָ֥ם יַחְתּ֑וֹם לָ֝דַ֗עַת כָּל־אַנְשֵׁ֥י מַעֲשֵֽׂהוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַתָּבֹ֣א חַיָּ֣ה בְמוֹ־אָ֑רֶב וּבִמְע֖וֹנֹתֶ֣יהָ תִשְׁכֹּֽן׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מִן־הַ֭חֶדֶר תָּב֣וֹא סוּפָ֑ה וּֽמִמְּזָרִ֥ים קָרָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מִנִּשְׁמַת־אֵ֥ל יִתֶּן־קָ֑רַח וְרֹ֖חַב מַ֣יִם בְּמוּצָֽק׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אַף־בְּ֭רִי יַטְרִ֣יחַ עָ֑ב יָ֝פִ֗יץ עֲנַ֣ן אוֹרֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְה֤וּא מְסִבּ֨וֹת׀ מִתְהַפֵּ֣ךְ <font color="brown">בתחבולתו</font> <font color="blue">בְּתַחְבּוּלֹתָ֣יו</font> לְפָעֳלָ֑ם כֹּ֖ל אֲשֶׁ֥ר יְצַוֵּ֓ם׀ עַל־פְּנֵ֖י תֵבֵ֣ל אָֽרְצָה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אִם־לְשֵׁ֥בֶט אִם־לְאַרְצ֑וֹ אִם־לְ֝חֶ֗סֶד יַמְצִאֵֽהוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הַאֲזִ֣ינָה זֹּ֣את אִיּ֑וֹב עֲ֝מֹ֗ד וְהִתְבּוֹנֵ֤ן׀ נִפְלְא֬וֹת אֵֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הֲ֭תֵדַע בְּשׂוּם־אֱל֣וֹהַּ עֲלֵיהֶ֑ם וְ֝הוֹפִ֗יעַ א֣וֹר עֲנָנֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הֲ֭תֵדַע עַל־מִפְלְשֵׂי־עָ֑ב מִ֝פְלְא֗וֹת תְּמִ֣ים דֵּעִֽים׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֲשֶׁר־בְּגָדֶ֥יךָ חַמִּ֑ים בְּהַשְׁקִ֥ט אֶ֝֗רֶץ מִדָּרֽוֹם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;תַּרְקִ֣יעַ עִ֭מּוֹ לִשְׁחָקִ֑ים חֲ֝זָקִ֗ים כִּרְאִ֥י מוּצָֽק׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;ה֖וֹדִיעֵנוּ מַה־נֹּ֣אמַר ל֑וֹ לֹ֥א־נַ֝עֲרֹ֗ךְ מִפְּנֵי־חֹֽשֶׁךְ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הַֽיְסֻפַּר־ל֖וֹ כִּ֣י אֲדַבֵּ֑ר אִֽם־אָ֥מַר אִ֝֗ישׁ כִּ֣י יְבֻלָּֽע׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְעַתָּ֤ה׀ לֹ֘א רָ֤אוּ א֗וֹר בָּהִ֣יר ה֭וּא<font color="red"><sup>3</font></sup> בַּשְּׁחָקִ֑ים וְר֥וּחַ עָ֝בְרָ֗ה וַֽתְּטַהֲרֵֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;מִ֭צָּפוֹן זָהָ֣ב יֶֽאֱתֶ֑ה עַל־אֱ֝ל֗וֹהַּ נ֣וֹרָא הֽוֹד׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;שַׁדַּ֣י לֹֽא־מְ֭צָאנֻהוּ שַׂגִּיא־כֹ֑חַ וּמִשְׁפָּ֥ט וְרֹב־צְ֝דָקָ֗ה לֹ֣א יְעַנֶּֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;לָ֭כֵן יְרֵא֣וּהוּ אֲנָשִׁ֑ים לֹֽא־יִ֝רְאֶ֗ה כָּל־חַכְמֵי־לֵֽב׃ פ</P>
</TD>
<TD WIDTH="50%">
<P>1&nbsp;&#8217;af-l&#601;z&#333;&#8217;&#x1E6F; ye&#x1E25;&#277;ra&#x1E0F; lib&icirc; w&#601;yitar mimm&#601;qw&#333;mw&#333;: </P>
<P>2&nbsp;&#353;im&#601;&#8216;&ucirc; &#353;&#257;mw&#333;&#8216;a b&#601;r&#333;&#x1E21;ez q&#333;lw&#333; w&#601;he&#x1E21;eh mip&icirc;w y&#275;&#x1E63;&#275;&#8217;: </P>
<P>3&nbsp;t<sup>a</sup>&#x1E25;a&#x1E6F;-k&#257;l-ha&#353;&#353;&#257;mayim yi&#353;&#601;r&#275;h&ucirc; w&#601;&#8217;w&#333;rw&#333; &#8216;al-kan&#601;fw&#333;&#x1E6F; h&#257;&#8217;&#257;re&#x1E63;: </P>
<P>4&nbsp;&#8217;<sup>a</sup>&#x1E25;&#259;r&#257;yw| yi&#353;&#601;&#8217;a&#x1E21;-qw&#333;l yar&#601;&#8216;&#275;m b&#601;qw&#333;l g&#601;&#8217;w&#333;nw&#333; w&#601;l&#333;&#8217; y&#601;&#8216;aqq&#601;&#x1E07;&#275;m k&icirc;-yi&#353;&#353;&#257;m<sup>a</sup>&#8216; qw&#333;lw&#333;: </P>
<P>5&nbsp;yar&#601;&#8216;&#275;m &#8217;&#275;l b&#601;qw&#333;lw&#333; nif&#601;l&#257;&#8217;w&#333;&#x1E6F; &#8216;&#333;&#347;eh &#x1E21;&#601;&#x1E0F;&#333;lw&#333;&#x1E6F; w&#601;l&#333;&#8217; n&#275;&#x1E0F;&#257;&#8216;: </P>
<P>6&nbsp;k&icirc; la&#353;&#353;ela&#x1E21;|<font color="red"><sup>1</font></sup> y&#333;&#8217;mar h&#277;w&#275;&#8217; &#8217;&#257;re&#x1E63; w&#601;&#x1E21;e&#353;em m&#257;&#x1E6D;&#257;r w&#601;&#x1E21;e&#353;em mi&#x1E6D;&#601;rw&#333;&#x1E6F; &#8216;uzzw&#333;: </P>
<P>7&nbsp;b&#601;ya&#x1E0F;-k&#257;l-&#8217;&#257;&#x1E0F;&#257;m y<sup>a</sup>&#x1E25;&#601;tw&#333;m l&#257;&#x1E0F;<sup>a</sup>&#8216;a&#x1E6F; k&#257;l-&#8217;an&#601;&#353;&ecirc; m<sup>a</sup>&#8216;&#259;&#347;&#275;h&ucirc;: </P>
<P>8&nbsp;wat&#257;&#x1E07;&#333;&#8217; &#x1E25;ayy&acirc; &#x1E07;&#601;mw&#333;-&#8217;&#257;re&#x1E07; &ucirc;&#x1E07;im&#601;&#8216;w&#333;n&#333;&#x1E6F;eyh&#257; &#x1E6F;i&#353;&#601;k&#333;n: </P>
<P>9&nbsp;min-h<sup>a</sup>&#x1E25;e&#x1E0F;er t&#257;&#x1E07;w&#333;&#8217; s&ucirc;f&acirc; &ucirc;mimm&#601;z&#257;r&icirc;m q&#257;r&acirc;: </P>
<P>10&nbsp;minni&#353;&#601;ma&#x1E6F;-&#8217;&#275;l yiten-q&#257;r<sup>a</sup>&#x1E25; w&#601;r&#333;&#x1E25;a&#x1E07; mayim b&#601;m&ucirc;&#x1E63;&#257;q: </P>
<P>11&nbsp;&#8217;af-b&#601;r&icirc; ya&#x1E6D;&#601;r&icirc;&#x1E25;a &#8216;&#257;&#x1E07; y&#257;f&icirc;&#x1E63; &#8216;&#259;nan &#8217;w&#333;rw&#333;: </P>
<P>12&nbsp;w&#601;h&ucirc;&#8217; m&#601;sibw&#333;&#x1E6F;| mi&#x1E6F;&#601;hap&#275;&#x1E35;&#601; <font color="brown">b&#601;&#x1E6F;<sup>a</sup>&#x1E25;&#601;b&ucirc;l&#257;&#x1E6F;w&#333;</font> <font color="blue">b&#601;&#x1E6F;<sup>a</sup>&#x1E25;&#601;b&ucirc;l&#333;&#x1E6F;&#257;yw</font> l&#601;f&#257;&#8216;&#335;l&#257;m k&#333;l &#8217;&#259;&#353;er y&#601;&#x1E63;a&ucirc;&#275;m| &#8216;al-p&#601;n&ecirc; &#x1E6F;&#275;&#x1E07;&#275;l &#8217;&#257;r&#601;&#x1E63;&acirc;: </P>
<P>13&nbsp;&#8217;im-l&#601;&#353;&#275;&#x1E07;e&#x1E6D; &#8217;im-l&#601;&#8217;ar&#601;&#x1E63;w&#333; &#8217;im-l&#601;&#x1E25;ese&#x1E0F; yam&#601;&#x1E63;i&#8217;&#275;h&ucirc;: </P>
<P>14&nbsp;ha&#8217;&#259;z&icirc;n&acirc; zz&#333;&#8217;&#x1E6F; &#8217;&icirc;yw&#333;&#x1E07; &#8216;&#259;m&#333;&#x1E0F; w&#601;hi&#x1E6F;&#601;bw&#333;n&#275;n| nif&#601;l&#601;&#8217;w&#333;&#x1E6F; &#8217;&#275;l: </P>
<P>15&nbsp;h&#259;&#x1E6F;&#275;&#x1E0F;<sup>a</sup>&#8216; b&#601;&#347;&ucirc;m-&#8217;&#277;lw&#333;hha &#8216;&#259;l&ecirc;hem w&#601;hw&#333;f&icirc;&#8216;a &#8217;w&#333;r &#8216;&#259;n&#257;nw&#333;: </P>
<P>16&nbsp;h&#259;&#x1E6F;&#275;&#x1E0F;<sup>a</sup>&#8216; &#8216;al-mif&#601;l&#601;&#347;&ecirc;-&#8216;&#257;&#x1E07; mif&#601;l&#601;&#8217;w&#333;&#x1E6F; t&#601;m&icirc;m d&#275;&#8216;&icirc;m: </P>
<P>17&nbsp;&#8217;&#259;&#353;er-b&#601;&#x1E21;&#257;&#x1E0F;ey&#x1E35;&#257; &#x1E25;amm&icirc;m b&#601;ha&#353;&#601;qi&#x1E6D; &#8217;ere&#x1E63; mid&#257;rw&#333;m: </P>
<P>18&nbsp;tar&#601;q&icirc;&#8216;a &#8216;immw&#333; li&#353;&#601;&#x1E25;&#257;q&icirc;m &#x1E25;&#259;z&#257;q&icirc;m kir&#601;&#8217;&icirc; m&ucirc;&#x1E63;&#257;q: </P>
<P>19&nbsp;hw&#333;&#x1E0F;&icirc;&#8216;&#275;n&ucirc; mah-nn&#333;&#8217;mar lw&#333; l&#333;&#8217;-n<sup>a</sup>&#8216;&#259;r&#333;&#x1E35;&#601; mip&#601;n&ecirc;-&#x1E25;&#333;&#353;e&#x1E35;&#601;: </P>
<P>20&nbsp;hay&#601;supar-lw&#333; k&icirc; &#8217;&#259;&#x1E0F;ab&#275;r &#8217;im-&#8217;&#257;mar &#8217;&icirc;&#353; k&icirc; y&#601;&#x1E07;ull&#257;&#8216;: </P>
<P>21&nbsp;w&#601;&#8216;at&acirc;| l&#333;&#8217; r&#257;&#8217;&ucirc; &#8217;w&#333;r b&acirc;&icirc;r h&ucirc;&#8217;<font color="red"><sup>3</font></sup> ba&#353;&#353;&#601;&#x1E25;&#257;q&icirc;m w&#601;r&ucirc;&#x1E25;a &#8216;&#257;&#x1E07;&#601;r&acirc; wat&#601;&#x1E6D;ah&#259;r&#275;m: </P>
<P>22&nbsp;mi&#x1E63;&#x1E63;&#257;fw&#333;n z&acirc;&#257;&#x1E07; ye&#8217;&#277;&#x1E6F;eh &#8216;al-&#8217;&#277;lw&#333;hha nw&#333;r&#257;&#8217; hw&#333;&#x1E0F;: </P>
<P>23&nbsp;&#353;aday l&#333;&#8217;-m&#601;&#x1E63;&#257;&#8217;nuh&ucirc; &#347;ag&icirc;&#8217;-&#x1E35;&#333;&#x1E25;a &ucirc;mi&#353;&#601;p&#257;&#x1E6D; w&#601;r&#333;&#x1E07;-&#x1E63;&#601;&#x1E0F;&#257;q&acirc; l&#333;&#8217; y&#601;&#8216;anneh: </P>
<P>24&nbsp;l&#257;&#x1E35;&#275;n y&#601;r&#275;&#8217;&ucirc;h&ucirc; &#8217;&#259;n&#257;&#353;&icirc;m l&#333;&#8217;-yir&#601;&#8217;eh k&#257;l-&#x1E25;a&#x1E35;&#601;m&ecirc;-l&#275;&#x1E07;: f</P>
</TD>
</TABLE>
<P><HR>
<CENTER>
<A HREF="job038">Next: Job (Iyov) Chapter 38</A></CENTER>
</BODY>
</HTML>
