<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Hosea (Hoshea): Hosea (Hoshea) Chapter 10</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/hos010">Polyglot</A>&nbsp;
<A HREF="../kjv/hos010">KJV</A>&nbsp;
<A HREF="../sep/hos010">Sep</A>&nbsp;
<A HREF="../vul/hos010">Vul</A>&nbsp;

<BR>
<BR><A HREF="hos">Hosea (Hoshea) Index</A><BR>
&nbsp;
<A HREF="hos009">Previous</A>&nbsp;
<A HREF="hos011">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Hosea (Hoshea) Chapter 10</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;גֶּ֤פֶן בּוֹקֵק֙ יִשְׂרָאֵ֔ל פְּרִ֖י יְשַׁוֶּה־לּ֑וֹ כְּרֹ֣ב לְפִרְי֗וֹ הִרְבָּה֙ לַֽמִּזְבְּח֔וֹת כְּט֣וֹב לְאַרְצ֔וֹ הֵיטִ֖יבוּ מַצֵּבֽוֹת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;חָלַ֥ק לִבָּ֖ם עַתָּ֣ה יֶאְשָׁ֑מוּ ה֚וּא יַעֲרֹ֣ף מִזְבְּחוֹתָ֔ם יְשֹׁדֵ֖ד מַצֵּבוֹתָֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּ֤י עַתָּה֙ יֹֽאמְר֔וּ אֵ֥ין מֶ֖לֶךְ לָ֑נוּ כִּ֣י לֹ֤א יָרֵ֙אנוּ֙ אֶת־יְהוָ֔ה<font color="red"><sup>3</font></sup> וְהַמֶּ֖לֶךְ מַה־יַּֽעֲשֶׂה־לָּֽנוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;דִּבְּר֣וּ דְבָרִ֔ים אָל֥וֹת שָׁ֖וְא כָּרֹ֣ת בְּרִ֑ית וּפָרַ֤ח כָּרֹאשׁ֙ מִשְׁפָּ֔ט עַ֖ל תַּלְמֵ֥י שָׂדָֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לְעֶגְלוֹת֙ בֵּ֣ית אָ֔וֶן יָג֖וּרוּ שְׁכַ֣ן שֹֽׁמְר֑וֹן כִּי־אָבַ֨ל עָלָ֜יו עַמּ֗וֹ וּכְמָרָיו֙ עָלָ֣יו יָגִ֔ילוּ עַל־כְּבוֹד֖וֹ כִּֽי־גָלָ֥ה מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;גַּם־אוֹתוֹ֙ לְאַשּׁ֣וּר יוּבָ֔ל מִנְחָ֖ה לְמֶ֣לֶךְ יָרֵ֑ב בָּשְׁנָה֙ אֶפְרַ֣יִם יִקָּ֔ח וְיֵב֥וֹשׁ יִשְׂרָאֵ֖ל מֵעֲצָתֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;נִדְמֶ֥ה שֹׁמְר֖וֹן מַלְכָּ֑הּ כְּקֶ֖צֶף עַל־פְּנֵי־מָֽיִם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְנִשְׁמְד֞וּ בָּמ֣וֹת אָ֗וֶן חַטַּאת֙ יִשְׂרָאֵ֔ל ק֣וֹץ וְדַרְדַּ֔ר יַעֲלֶ֖ה עַל־מִזְבְּחוֹתָ֑ם וְאָמְר֤וּ לֶֽהָרִים֙ כַּסּ֔וּנוּ וְלַגְּבָע֖וֹת נִפְל֥וּ עָלֵֽינוּ׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מִימֵי֙ הַגִּבְעָ֔ה חָטָ֖אתָ יִשְׂרָאֵ֑ל שָׁ֣ם עָמָ֔דוּ לֹֽא־תַשִּׂיגֵ֧ם בַּגִּבְעָ֛ה מִלְחָמָ֖ה עַל־בְּנֵ֥י עַֽלְוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בְּאַוָּתִ֖י וְאֶסֳּרֵ֑ם וְאֻסְּפ֤וּ עֲלֵיהֶם֙ עַמִּ֔ים בְּאָסְרָ֖ם לִשְׁתֵּ֥י <font color="brown">עינתם</font> <font color="blue">עוֹנֹתָֽם׃</font> </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאֶפְרַ֜יִם עֶגְלָ֤ה מְלֻמָּדָה֙ אֹהַ֣בְתִּי לָד֔וּשׁ וַאֲנִ֣י עָבַ֔רְתִּי עַל־ט֖וּב צַוָּארָ֑הּ אַרְכִּ֤יב אֶפְרַ֙יִם֙ יַחֲר֣וֹשׁ יְהוּדָ֔ה יְשַׂדֶּד־ל֖וֹ יַעֲקֹֽב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;זִרְע֨וּ לָכֶ֤ם לִצְדָקָה֙ קִצְר֣וּ לְפִי־חֶ֔סֶד נִ֥ירוּ לָכֶ֖ם נִ֑יר וְעֵת֙ לִדְר֣וֹשׁ אֶת־יְהוָ֔ה עַד־יָב֕וֹא וְיֹרֶ֥ה צֶ֖דֶק לָכֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;חֲרַשְׁתֶּם־רֶ֛שַׁע עַוְלָ֥תָה קְצַרְתֶּ֖ם אֲכַלְתֶּ֣ם פְּרִי־כָ֑חַשׁ כִּֽי־בָטַ֥חְתָּ בְדַרְכְּךָ֖ בְּרֹ֥ב גִּבּוֹרֶֽיךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְקָ֣אם שָׁאוֹן֮ בְּעַמֶּךָ֒ וְכָל־מִבְצָרֶ֣יךָ יוּשַּׁ֔ד כְּשֹׁ֧ד שַֽׁלְמַ֛ן בֵּ֥ית אַֽרְבֵ֖אל בְּי֣וֹם מִלְחָמָ֑ה אֵ֥ם עַל־בָּנִ֖ים רֻטָּֽשָׁה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כָּ֗כָה עָשָׂ֤ה לָכֶם֙ בֵּֽית־אֵ֔ל מִפְּנֵ֖י רָעַ֣ת רָֽעַתְכֶ֑ם בַּשַּׁ֕חַר נִדְמֹ֥ה נִדְמָ֖ה מֶ֥לֶךְ יִשְׂרָאֵֽל׃ </P>
</TD>
<TD WIDTH="50%">
<P>1&nbsp;gefen bw&#333;q&#275;q yi&#347;&#601;r&#257;&#8217;&#275;l p&#601;r&icirc; y&#601;&#353;a&ucirc;eh-llw&#333; k&#601;r&#333;&#x1E07; l&#601;fir&#601;yw&#333; hir&#601;b&acirc; lammiz&#601;b&#601;&#x1E25;w&#333;&#x1E6F; k&#601;&#x1E6D;w&#333;&#x1E07; l&#601;&#8217;ar&#601;&#x1E63;w&#333; h&ecirc;&#x1E6D;&icirc;&#x1E07;&ucirc; ma&#x1E63;&#x1E63;&#275;&#x1E07;w&#333;&#x1E6F;: </P>
<P>2&nbsp;&#x1E25;&#257;laq lib&#257;m &#8216;at&acirc; ye&#8217;&#601;&#353;&#257;m&ucirc; h&ucirc;&#8217; y<sup>a</sup>&#8216;&#259;r&#333;f miz&#601;b&#601;&#x1E25;w&#333;&#x1E6F;&#257;m y&#601;&#353;&#333;&#x1E0F;&#275;&#x1E0F; ma&#x1E63;&#x1E63;&#275;&#x1E07;w&#333;&#x1E6F;&#257;m: </P>
<P>3&nbsp;k&icirc; &#8216;at&acirc; y&#333;&#8217;m&#601;r&ucirc; &#8217;&ecirc;n mele&#x1E35;&#601; l&#257;n&ucirc; k&icirc; l&#333;&#8217; y&#257;r&#275;&#8217;n&ucirc; &#8217;e&#x1E6F;-y&#601;hw&acirc;<font color="red"><sup>3</font></sup> w&#601;hammele&#x1E35;&#601; mah-yy<sup>a</sup>&#8216;&#259;&#347;eh-ll&#257;n&ucirc;: </P>
<P>4&nbsp;dib&#601;r&ucirc; &#x1E0F;&#601;&#x1E07;&#257;r&icirc;m &#8217;&#257;lw&#333;&#x1E6F; &#353;&#257;w&#601;&#8217; k&#257;r&#333;&#x1E6F; b&#601;r&icirc;&#x1E6F; &ucirc;f&#257;r<sup>a</sup>&#x1E25; k&#257;r&#333;&#8217;&#353; mi&#353;&#601;p&#257;&#x1E6D; &#8216;al tal&#601;m&ecirc; &#347;&#257;&#x1E0F;&#257;y: </P>
<P>5&nbsp;l&#601;&#8216;e&#x1E21;&#601;lw&#333;&#x1E6F; b&ecirc;&#x1E6F; &#8217;&#257;wen y&#257;&#x1E21;&ucirc;r&ucirc; &#353;&#601;&#x1E35;an &#353;&#333;m&#601;rw&#333;n k&icirc;-&#8217;&#257;&#x1E07;al &#8216;&#257;l&#257;yw &#8216;ammw&#333; &ucirc;&#x1E35;&#601;m&#257;r&#257;yw &#8216;&#257;l&#257;yw y&#257;&#x1E21;&icirc;l&ucirc; &#8216;al-k&#601;&#x1E07;w&#333;&#x1E0F;w&#333; k&icirc;-&#x1E21;&#257;l&acirc; mimmenn&ucirc;: </P>
<P>6&nbsp;gam-&#8217;w&#333;&#x1E6F;w&#333; l&#601;&#8217;a&#353;&#353;&ucirc;r y&ucirc;&#x1E07;&#257;l min&#601;&#x1E25;&acirc; l&#601;mele&#x1E35;&#601; y&#257;r&#275;&#x1E07; b&#257;&#353;&#601;n&acirc; &#8217;ef&#601;rayim yiqq&#257;&#x1E25; w&#601;y&#275;&#x1E07;w&#333;&#353; yi&#347;&#601;r&#257;&#8217;&#275;l m&#275;&#8216;&#259;&#x1E63;&#257;&#x1E6F;w&#333;: </P>
<P>7&nbsp;ni&#x1E0F;&#601;meh &#353;&#333;m&#601;rw&#333;n mal&#601;k&#257;h k&#601;qe&#x1E63;ef &#8216;al-p&#601;n&ecirc;-m&#257;yim: </P>
<P>8&nbsp;w&#601;ni&#353;&#601;m&#601;&#x1E0F;&ucirc; b&#257;mw&#333;&#x1E6F; &#8217;&#257;wen &#x1E25;a&#x1E6D;&#x1E6D;a&#8217;&#x1E6F; yi&#347;&#601;r&#257;&#8217;&#275;l qw&#333;&#x1E63; w&#601;&#x1E0F;ar&#601;dar y<sup>a</sup>&#8216;&#259;leh &#8216;al-miz&#601;b&#601;&#x1E25;w&#333;&#x1E6F;&#257;m w&#601;&#8217;&#257;m&#601;r&ucirc; leh&#257;r&icirc;m kass&ucirc;n&ucirc; w&#601;lag&#601;&#x1E07;&#257;&#8216;w&#333;&#x1E6F; nif&#601;l&ucirc; &#8216;&#257;l&ecirc;n&ucirc;: s</P>
<P>9&nbsp;m&icirc;m&ecirc; hagi&#x1E07;&#601;&#8216;&acirc; &#x1E25;&#257;&#x1E6D;&#257;&#8217;&#x1E6F;&#257; yi&#347;&#601;r&#257;&#8217;&#275;l &#353;&#257;m &#8216;&#257;m&#257;&#x1E0F;&ucirc; l&#333;&#8217;-&#x1E6F;a&#347;&#347;&icirc;&#x1E21;&#275;m bagi&#x1E07;&#601;&#8216;&acirc; mil&#601;&#x1E25;&#257;m&acirc; &#8216;al-b&#601;n&ecirc; &#8216;al&#601;w&acirc;: </P>
<P>10&nbsp;b&#601;&#8217;a&ucirc;&#257;&#x1E6F;&icirc; w&#601;&#8217;ess&#335;r&#275;m w&#601;&#8217;uss&#601;f&ucirc; &#8216;&#259;l&ecirc;hem &#8216;amm&icirc;m b&#601;&#8217;&#257;s&#601;r&#257;m li&#353;&#601;t&ecirc; <font color="brown">&#8216;&ecirc;n&#333;&#x1E6F;&#257;m</font> <font color="blue">&#8216;w&#333;n&#333;&#x1E6F;&#257;m:</font> </P>
<P>11&nbsp;w&#601;&#8217;ef&#601;rayim &#8216;e&#x1E21;&#601;l&acirc; m&#601;lumm&#257;&#x1E0F;&acirc; &#8217;&#333;ha&#x1E07;&#601;t&icirc; l&#257;&#x1E0F;&ucirc;&#353; wa&#8217;&#259;n&icirc; &#8216;&#257;&#x1E07;ar&#601;t&icirc; &#8216;al-&#x1E6D;&ucirc;&#x1E07; &#x1E63;a&ucirc;&#257;&#8217;r&#257;h &#8217;ar&#601;k&icirc;&#x1E07; &#8217;ef&#601;rayim y<sup>a</sup>&#x1E25;&#259;rw&#333;&#353; y&#601;h&ucirc;&#x1E0F;&acirc; y&#601;&#347;ade&#x1E0F;-lw&#333; y<sup>a</sup>&#8216;&#259;q&#333;&#x1E07;: </P>
<P>12&nbsp;zir&#601;&#8216;&ucirc; l&#257;&#x1E35;em li&#x1E63;&#601;&#x1E0F;&#257;q&acirc; qi&#x1E63;&#601;r&ucirc; l&#601;f&icirc;-&#x1E25;ese&#x1E0F; n&icirc;r&ucirc; l&#257;&#x1E35;em n&icirc;r w&#601;&#8216;&#275;&#x1E6F; li&#x1E0F;&#601;rw&#333;&#353; &#8217;e&#x1E6F;-y&#601;hw&acirc; &#8216;a&#x1E0F;-y&#257;&#x1E07;w&#333;&#8217; w&#601;y&#333;reh &#x1E63;e&#x1E0F;eq l&#257;&#x1E35;em: </P>
<P>13&nbsp;&#x1E25;&#259;ra&#353;&#601;tem-re&#353;<sup>a</sup>&#8216; &#8216;aw&#601;l&#257;&#x1E6F;&acirc; q&#601;&#x1E63;ar&#601;tem &#8217;&#259;&#x1E35;al&#601;tem p&#601;r&icirc;-&#x1E35;&#257;&#x1E25;a&#353; k&icirc;-&#x1E07;&#257;&#x1E6D;<sup>a</sup>&#x1E25;&#601;t&#257; &#x1E07;&#601;&#x1E0F;ar&#601;k&#601;&#x1E35;&#257; b&#601;r&#333;&#x1E07; gibw&#333;rey&#x1E35;&#257;: </P>
<P>14&nbsp;w&#601;q&#257;&#8217;m &#353;&#257;&#8217;w&#333;n b&#601;&#8216;amme&#x1E35;&#257; w&#601;&#x1E35;&#257;l-mi&#x1E07;&#601;&#x1E63;&#257;rey&#x1E35;&#257; y&ucirc;&#353;&#353;a&#x1E0F; k&#601;&#353;&#333;&#x1E0F; &#353;al&#601;man b&ecirc;&#x1E6F; &#8217;ar&#601;&#x1E07;&#275;&#8217;l b&#601;yw&#333;m mil&#601;&#x1E25;&#257;m&acirc; &#8217;&#275;m &#8216;al-b&#257;n&icirc;m ru&#x1E6D;&#x1E6D;&#257;&#353;&acirc;: </P>
<P>15&nbsp;k&#257;&#x1E35;&acirc; &#8216;&#257;&#347;&acirc; l&#257;&#x1E35;em b&ecirc;&#x1E6F;-&#8217;&#275;l mip&#601;n&ecirc; r&#257;&#8216;a&#x1E6F; r&#257;&#8216;a&#x1E6F;&#601;&#x1E35;em ba&#353;&#353;<sup>a</sup>&#x1E25;ar ni&#x1E0F;&#601;m&#333;h ni&#x1E0F;&#601;m&acirc; mele&#x1E35;&#601; yi&#347;&#601;r&#257;&#8217;&#275;l: </P>
</TD>
</TABLE>
<P><HR>
<CENTER>
<A HREF="hos011">Next: Hosea (Hoshea) Chapter 11</A></CENTER>
</BODY>
</HTML>
