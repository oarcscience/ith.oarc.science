<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 21</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/deu021">Polyglot</A>&nbsp;
<A HREF="../kjv/deu021">KJV</A>&nbsp;
<A HREF="../sep/deu021">Sep</A>&nbsp;
<A HREF="../vul/deu021">Vul</A>&nbsp;

<BR>
<BR><A HREF="deu">Deuteronomy (Devarim) Index</A><BR>
&nbsp;
<A HREF="deu020">Previous</A>&nbsp;
<A HREF="deu022">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 21</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כִּי־יִמָּצֵ֣א חָלָ֗ל בָּאֲדָמָה֙ אֲשֶׁר֩ יְהוָ֨ה אֱלֹהֶ֜יךָ נֹתֵ֤ן לְךָ֙ לְרִשְׁתָּ֔הּ נֹפֵ֖ל בַּשָּׂדֶ֑ה לֹ֥א נוֹדַ֖ע מִ֥י הִכָּֽהוּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְיָצְא֥וּ זְקֵנֶ֖יךָ וְשֹׁפְטֶ֑יךָ וּמָדְדוּ֙ אֶל־הֶ֣עָרִ֔ים אֲשֶׁ֖ר סְבִיבֹ֥ת הֶחָלָֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהָיָ֣ה הָעִ֔יר הַקְּרֹבָ֖ה אֶל־הֶחָלָ֑ל וְלָֽקְח֡וּ זִקְנֵי֩ הָעִ֨יר הַהִ֜וא עֶגְלַ֣ת בָּקָ֗ר אֲשֶׁ֤ר לֹֽא־עֻבַּד֙ בָּ֔הּ אֲשֶׁ֥ר לֹא־מָשְׁכָ֖ה בְּעֹֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְהוֹרִ֡דוּ זִקְנֵי֩ הָעִ֨יר הַהִ֤וא אֶת־הָֽעֶגְלָה֙ אֶל־נַ֣חַל אֵיתָ֔ן אֲשֶׁ֛ר לֹא־יֵעָבֵ֥ד בּ֖וֹ וְלֹ֣א יִזָּרֵ֑עַ וְעָֽרְפוּ־שָׁ֥ם אֶת־הָעֶגְלָ֖ה בַּנָּֽחַל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְנִגְּשׁ֣וּ הַכֹּהֲנִים֮ בְּנֵ֣י לֵוִי֒ כִּ֣י בָ֗ם בָּחַ֞ר יְהוָ֤ה אֱלֹהֶ֙יךָ֙ לְשָׁ֣רְת֔וֹ וּלְבָרֵ֖ךְ בְּשֵׁ֣ם יְהוָ֑ה וְעַל־פִּיהֶ֥ם יִהְיֶ֖ה כָּל־רִ֥יב וְכָל־נָֽגַע׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְכֹ֗ל זִקְנֵי֙ הָעִ֣יר הַהִ֔וא הַקְּרֹבִ֖ים אֶל־הֶחָלָ֑ל יִרְחֲצוּ֙ אֶת־יְדֵיהֶ֔ם עַל־הָעֶגְלָ֖ה הָעֲרוּפָ֥ה בַנָּֽחַל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְעָנ֖וּ וְאָמְר֑וּ יָדֵ֗ינוּ לֹ֤א <font color="brown">שפכה</font> <font color="blue">שָֽׁפְכוּ֙</font> אֶת־הַדָּ֣ם הַזֶּ֔ה וְעֵינֵ֖ינוּ לֹ֥א רָאֽוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כַּפֵּר֩ לְעַמְּךָ֙ יִשְׂרָאֵ֤ל אֲשֶׁר־פָּדִ֙יתָ֙ יְהוָ֔ה וְאַל־תִּתֵּן֙ דָּ֣ם נָקִ֔י בְּקֶ֖רֶב עַמְּךָ֣ יִשְׂרָאֵ֑ל וְנִכַּפֵּ֥ר לָהֶ֖ם הַדָּֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאַתָּ֗ה תְּבַעֵ֛ר הַדָּ֥ם הַנָּקִ֖י מִקִּרְבֶּ֑ךָ כִּֽי־תַעֲשֶׂ֥ה הַיָּשָׁ֖ר בְּעֵינֵ֥י יְהוָֽה׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּֽי־תֵצֵ֥א לַמִּלְחָמָ֖ה עַל־אֹיְבֶ֑יךָ וּנְתָנ֞וֹ יְהוָ֧ה אֱלֹהֶ֛יךָ בְּיָדֶ֖ךָ וְשָׁבִ֥יתָ שִׁבְיֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְרָאִיתָ֙ בַּשִּׁבְיָ֔ה אֵ֖שֶׁת יְפַת־תֹּ֑אַר וְחָשַׁקְתָּ֣ בָ֔הּ וְלָקַחְתָּ֥ לְךָ֖ לְאִשָּֽׁה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַהֲבֵאתָ֖הּ אֶל־תּ֣וֹךְ בֵּיתֶ֑ךָ וְגִלְּחָה֙ אֶת־רֹאשָׁ֔הּ וְעָשְׂתָ֖ה אֶת־צִפָּרְנֶֽיהָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהֵסִ֩ירָה֩ אֶת־שִׂמְלַ֨ת שִׁבְיָ֜הּ מֵעָלֶ֗יהָ וְיָֽשְׁבָה֙ בְּבֵיתֶ֔ךָ וּבָֽכְתָ֛ה אֶת־אָבִ֥יהָ וְאֶת־אִמָּ֖הּ יֶ֣רַח יָמִ֑ים וְאַ֨חַר כֵּ֜ן תָּב֤וֹא אֵלֶ֙יהָ֙ וּבְעַלְתָּ֔הּ וְהָיְתָ֥ה לְךָ֖ לְאִשָּֽׁה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהָיָ֞ה אִם־לֹ֧א חָפַ֣צְתָּ בָּ֗הּ וְשִׁלַּחְתָּהּ֙ לְנַפְשָׁ֔הּ וּמָכֹ֥ר לֹא־תִמְכְּרֶ֖נָּה בַּכָּ֑סֶף לֹא־תִתְעַמֵּ֣ר בָּ֔הּ תַּ֖חַת אֲשֶׁ֥ר עִנִּיתָֽהּ׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּֽי־תִהְיֶ֨יןָ לְאִ֜ישׁ שְׁתֵּ֣י נָשִׁ֗ים הָאַחַ֤ת אֲהוּבָה֙ וְהָאַחַ֣ת שְׂנוּאָ֔ה וְיָֽלְדוּ־ל֣וֹ בָנִ֔ים הָאֲהוּבָ֖ה וְהַשְּׂנוּאָ֑ה וְהָיָ֛ה הַבֵּ֥ן הַבְּכ֖וֹר לַשְּׂנִיאָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהָיָ֗ה בְּיוֹם֙ הַנְחִיל֣וֹ אֶת־בָּנָ֔יו אֵ֥ת אֲשֶׁר־יִהְיֶ֖ה ל֑וֹ לֹ֣א יוּכַ֗ל לְבַכֵּר֙ אֶת־בֶּן־הָ֣אֲהוּבָ֔ה עַל־פְּנֵ֥י בֶן־הַשְּׂנוּאָ֖ה הַבְּכֹֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּי֩ אֶת־הַבְּכֹ֨ר בֶּן־הַשְּׂנוּאָ֜ה יַכִּ֗יר לָ֤תֶת לוֹ֙ פִּ֣י שְׁנַ֔יִם בְּכֹ֥ל אֲשֶׁר־יִמָּצֵ֖א ל֑וֹ כִּי־הוּא֙ רֵאשִׁ֣ית אֹנ֔וֹ ל֖וֹ מִשְׁפַּ֥ט הַבְּכֹרָֽה׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּֽי־יִהְיֶ֣ה לְאִ֗ישׁ בֵּ֚ן סוֹרֵ֣ר וּמוֹרֶ֔ה אֵינֶ֣נּוּ שֹׁמֵ֔עַ בְּק֥וֹל אָבִ֖יו וּבְק֣וֹל אִמּ֑וֹ וְיִסְּר֣וּ אֹת֔וֹ וְלֹ֥א יִשְׁמַ֖ע אֲלֵיהֶֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְתָ֥פְשׂוּ ב֖וֹ אָבִ֣יו וְאִמּ֑וֹ וְהוֹצִ֧יאוּ אֹת֛וֹ אֶל־זִקְנֵ֥י עִיר֖וֹ וְאֶל־שַׁ֥עַר מְקֹמֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאָמְר֞וּ אֶל־זִקְנֵ֣י עִיר֗וֹ בְּנֵ֤נוּ זֶה֙ סוֹרֵ֣ר וּמֹרֶ֔ה אֵינֶ֥נּוּ שֹׁמֵ֖עַ בְּקֹלֵ֑נוּ זוֹלֵ֖ל וְסֹבֵֽא׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וּ֠רְגָמֻהוּ כָּל־אַנְשֵׁ֨י עִיר֤וֹ בָֽאֲבָנִים֙ וָמֵ֔ת וּבִֽעַרְתָּ֥ הָרָ֖ע מִקִּרְבֶּ֑ךָ וְכָל־יִשְׂרָאֵ֖ל יִשְׁמְע֥וּ וְיִרָֽאוּ׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְכִֽי־יִהְיֶ֣ה בְאִ֗ישׁ חֵ֛טְא מִשְׁפַּט־מָ֖וֶת וְהוּמָ֑ת וְתָלִ֥יתָ אֹת֖וֹ עַל־עֵֽץ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;לֹא־תָלִ֨ין נִבְלָת֜וֹ עַל־הָעֵ֗ץ כִּֽי־קָב֤וֹר תִּקְבְּרֶ֙נּוּ֙ בַּיּ֣וֹם הַה֔וּא כִּֽי־קִלְלַ֥ת אֱלֹהִ֖ים תָּל֑וּי וְלֹ֤א תְטַמֵּא֙ אֶת־אַדְמָ֣תְךָ֔ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ נַחֲלָֽה׃ ס</P>
</TD>
<TD WIDTH="50%">
<P>1&nbsp;k&icirc;-yimm&#257;&#x1E63;&#275;&#8217; &#x1E25;&#257;l&#257;l b&#257;&#8217;&#259;&#x1E0F;&#257;m&acirc; &#8217;&#259;&#353;er y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#601;&#x1E35;&#257; l&#601;ri&#353;&#601;t&#257;h n&#333;f&#275;l ba&#347;&#347;&#257;&#x1E0F;eh l&#333;&#8217; nw&#333;&#x1E0F;<sup>a</sup>&#8216; m&icirc; hik&acirc;&ucirc;: </P>
<P>2&nbsp;w&#601;y&#257;&#x1E63;&#601;&#8217;&ucirc; z&#601;q&#275;ney&#x1E35;&#257; w&#601;&#353;&#333;f&#601;&#x1E6D;ey&#x1E35;&#257; &ucirc;m&#257;&#x1E0F;&#601;&#x1E0F;&ucirc; &#8217;el-he&#8216;&#257;r&icirc;m &#8217;&#259;&#353;er s&#601;&#x1E07;&icirc;&#x1E07;&#333;&#x1E6F; he&#x1E25;&#257;l&#257;l: </P>
<P>3&nbsp;w&#601;h&#257;y&acirc; h&#257;&#8216;&icirc;r haqq&#601;r&#333;&#x1E07;&acirc; &#8217;el-he&#x1E25;&#257;l&#257;l w&#601;l&#257;q&#601;&#x1E25;&ucirc; ziq&#601;n&ecirc; h&#257;&#8216;&icirc;r hahiw&#8217; &#8216;e&#x1E21;&#601;la&#x1E6F; b&#257;q&#257;r &#8217;&#259;&#353;er l&#333;&#8217;-&#8216;uba&#x1E0F; b&#257;h &#8217;&#259;&#353;er l&#333;&#8217;-m&#257;&#353;&#601;&#x1E35;&acirc; b&#601;&#8216;&#333;l: </P>
<P>4&nbsp;w&#601;hw&#333;ri&#x1E0F;&ucirc; ziq&#601;n&ecirc; h&#257;&#8216;&icirc;r hahiw&#8217; &#8217;e&#x1E6F;-h&#257;&#8216;e&#x1E21;&#601;l&acirc; &#8217;el-n<sup>a</sup>&#x1E25;al &#8217;&ecirc;&#x1E6F;&#257;n &#8217;&#259;&#353;er l&#333;&#8217;-y&#275;&#8216;&#257;&#x1E07;&#275;&#x1E0F; bw&#333; w&#601;l&#333;&#8217; yizz&#257;r&#275;&#8216;a w&#601;&#8216;&#257;r&#601;f&ucirc;-&#353;&#257;m &#8217;e&#x1E6F;-h&#257;&#8216;e&#x1E21;&#601;l&acirc; bann&#257;&#x1E25;al: </P>
<P>5&nbsp;w&#601;nig&#601;&#353;&ucirc; hak&#333;h&#259;n&icirc;m b&#601;n&ecirc; l&#275;w&icirc; k&icirc; &#x1E07;&#257;m b&#257;&#x1E25;ar y&#601;hw&acirc; &#8217;&#277;l&#333;hey&#x1E35;&#257; l&#601;&#353;&#257;r&#601;&#x1E6F;w&#333; &ucirc;l&#601;&#x1E07;&#257;r&#275;&#x1E35;&#601; b&#601;&#353;&#275;m y&#601;hw&acirc; w&#601;&#8216;al-p&icirc;hem yih&#601;yeh k&#257;l-r&icirc;&#x1E07; w&#601;&#x1E35;&#257;l-n&#257;&#x1E21;<sup>a</sup>&#8216;: </P>
<P>6&nbsp;w&#601;&#x1E35;&#333;l ziq&#601;n&ecirc; h&#257;&#8216;&icirc;r hahiw&#8217; haqq&#601;r&#333;&#x1E07;&icirc;m &#8217;el-he&#x1E25;&#257;l&#257;l yir&#601;&#x1E25;&#259;&#x1E63;&ucirc; &#8217;e&#x1E6F;-y&#601;&#x1E0F;&ecirc;hem &#8216;al-h&#257;&#8216;e&#x1E21;&#601;l&acirc; h&#257;&#8216;&#259;r&ucirc;f&acirc; &#x1E07;ann&#257;&#x1E25;al: </P>
<P>7&nbsp;w&#601;&#8216;&#257;n&ucirc; w&#601;&#8217;&#257;m&#601;r&ucirc; y&#257;&#x1E0F;&ecirc;n&ucirc; l&#333;&#8217; <font color="brown">&#353;&#257;f&#601;&#x1E35;&acirc;</font> <font color="blue">&#353;&#257;f&#601;&#x1E35;&ucirc;</font> &#8217;e&#x1E6F;-had&#257;m hazzeh w&#601;&#8216;&ecirc;n&ecirc;n&ucirc; l&#333;&#8217; r&#257;&#8217;&ucirc;: </P>
<P>8&nbsp;kap&#275;r l&#601;&#8216;amm&#601;&#x1E35;&#257; yi&#347;&#601;r&#257;&#8217;&#275;l &#8217;&#259;&#353;er-p&#257;&#x1E0F;&icirc;&#x1E6F;&#257; y&#601;hw&acirc; w&#601;&#8217;al-tit&#275;n d&#257;m n&#257;q&icirc; b&#601;qere&#x1E07; &#8216;amm&#601;&#x1E35;&#257; yi&#347;&#601;r&#257;&#8217;&#275;l w&#601;nikap&#275;r l&acirc;em had&#257;m: </P>
<P>9&nbsp;w&#601;&#8217;at&acirc; t&#601;&#x1E07;<sup>a</sup>&#8216;&#275;r had&#257;m hann&#257;q&icirc; miqqir&#601;be&#x1E35;&#257; k&icirc;-&#x1E6F;<sup>a</sup>&#8216;&#259;&#347;eh hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc;: s</P>
<P>10&nbsp;k&icirc;-&#x1E6F;&#275;&#x1E63;&#275;&#8217; lammil&#601;&#x1E25;&#257;m&acirc; &#8216;al-&#8217;&#333;y&#601;&#x1E07;ey&#x1E35;&#257; &ucirc;n&#601;&#x1E6F;&#257;nw&#333; y&#601;hw&acirc; &#8217;&#277;l&#333;hey&#x1E35;&#257; b&#601;y&#257;&#x1E0F;e&#x1E35;&#257; w&#601;&#353;&#257;&#x1E07;&icirc;&#x1E6F;&#257; &#353;i&#x1E07;&#601;yw&#333;: </P>
<P>11&nbsp;w&#601;r&#257;&#8217;&icirc;&#x1E6F;&#257; ba&#353;&#353;i&#x1E07;&#601;y&acirc; &#8217;&#275;&#353;e&#x1E6F; y&#601;fa&#x1E6F;-t&#333;&#8217;ar w&#601;&#x1E25;&#257;&#353;aq&#601;t&#257; &#x1E07;&#257;h w&#601;l&#257;q<sup>a</sup>&#x1E25;&#601;t&#257; l&#601;&#x1E35;&#257; l&#601;&#8217;i&#353;&#353;&acirc;: </P>
<P>12&nbsp;wah&#259;&#x1E07;&#275;&#8217;&#x1E6F;&#257;h &#8217;el-tw&#333;&#x1E35;&#601; b&ecirc;&#x1E6F;e&#x1E35;&#257; w&#601;&#x1E21;ill&#601;&#x1E25;&acirc; &#8217;e&#x1E6F;-r&#333;&#8217;&#353;&#257;h w&#601;&#8216;&#257;&#347;&#601;&#x1E6F;&acirc; &#8217;e&#x1E6F;-&#x1E63;ip&#257;r&#601;neyh&#257;: </P>
<P>13&nbsp;w&#601;h&#275;s&icirc;r&acirc; &#8217;e&#x1E6F;-&#347;im&#601;la&#x1E6F; &#353;i&#x1E07;&#601;y&#257;h m&#275;&#8216;&#257;leyh&#257; w&#601;y&#257;&#353;&#601;&#x1E07;&acirc; b&#601;&#x1E07;&ecirc;&#x1E6F;e&#x1E35;&#257; &ucirc;&#x1E07;&#257;&#x1E35;&#601;&#x1E6F;&acirc; &#8217;e&#x1E6F;-&#8217;&#257;&#x1E07;&icirc;h&#257; w&#601;&#8217;e&#x1E6F;-&#8217;imm&#257;h yer<sup>a</sup>&#x1E25; y&#257;m&icirc;m w&#601;&#8217;<sup>a</sup>&#x1E25;ar k&#275;n t&#257;&#x1E07;w&#333;&#8217; &#8217;&#275;leyh&#257; &ucirc;&#x1E07;&#601;&#8216;al&#601;t&#257;h w&#601;h&#257;y&#601;&#x1E6F;&acirc; l&#601;&#x1E35;&#257; l&#601;&#8217;i&#353;&#353;&acirc;: </P>
<P>14&nbsp;w&#601;h&#257;y&acirc; &#8217;im-l&#333;&#8217; &#x1E25;&#257;fa&#x1E63;&#601;t&#257; b&#257;h w&#601;&#353;ill<sup>a</sup>&#x1E25;&#601;t&#257;h l&#601;naf&#601;&#353;&#257;h &ucirc;m&#257;&#x1E35;&#333;r l&#333;&#8217;-&#x1E6F;im&#601;k&#601;renn&acirc; bak&#257;sef l&#333;&#8217;-&#x1E6F;i&#x1E6F;&#601;&#8216;amm&#275;r b&#257;h t<sup>a</sup>&#x1E25;a&#x1E6F; &#8217;&#259;&#353;er &#8216;inn&icirc;&#x1E6F;&#257;h: s</P>
<P>15&nbsp;k&icirc;-&#x1E6F;ih&#601;yeyn&#257; l&#601;&#8217;&icirc;&#353; &#353;&#601;t&ecirc; n&#257;&#353;&icirc;m h&#257;&#8217;<sup>a</sup>&#x1E25;a&#x1E6F; &#8217;&#259;h&ucirc;&#x1E07;&acirc; w&#601;h&#257;&#8217;<sup>a</sup>&#x1E25;a&#x1E6F; &#347;&#601;n&ucirc;&#8217;&acirc; w&#601;y&#257;l&#601;&#x1E0F;&ucirc;-lw&#333; &#x1E07;&#257;n&icirc;m h&#257;&#8217;&#259;h&ucirc;&#x1E07;&acirc; w&#601;ha&#347;&#347;&#601;n&ucirc;&#8217;&acirc; w&#601;h&#257;y&acirc; hab&#275;n hab&#601;&#x1E35;w&#333;r la&#347;&#347;&#601;n&icirc;&#8217;&acirc;: </P>
<P>16&nbsp;w&#601;h&#257;y&acirc; b&#601;yw&#333;m han&#601;&#x1E25;&icirc;lw&#333; &#8217;e&#x1E6F;-b&#257;n&#257;yw &#8217;&#275;&#x1E6F; &#8217;&#259;&#353;er-yih&#601;yeh lw&#333; l&#333;&#8217; y&ucirc;&#x1E35;al l&#601;&#x1E07;ak&#275;r &#8217;e&#x1E6F;-ben-h&#257;&#8217;&#259;h&ucirc;&#x1E07;&acirc; &#8216;al-p&#601;n&ecirc; &#x1E07;en-ha&#347;&#347;&#601;n&ucirc;&#8217;&acirc; hab&#601;&#x1E35;&#333;r: </P>
<P>17&nbsp;k&icirc; &#8217;e&#x1E6F;-hab&#601;&#x1E35;&#333;r ben-ha&#347;&#347;&#601;n&ucirc;&#8217;&acirc; yak&icirc;r l&#257;&#x1E6F;e&#x1E6F; lw&#333; p&icirc; &#353;&#601;nayim b&#601;&#x1E35;&#333;l &#8217;&#259;&#353;er-yimm&#257;&#x1E63;&#275;&#8217; lw&#333; k&icirc;-h&ucirc;&#8217; r&#275;&#8217;&#353;&icirc;&#x1E6F; &#8217;&#333;nw&#333; lw&#333; mi&#353;&#601;pa&#x1E6D; hab&#601;&#x1E35;&#333;r&acirc;: s</P>
<P>18&nbsp;k&icirc;-yih&#601;yeh l&#601;&#8217;&icirc;&#353; b&#275;n sw&#333;r&#275;r &ucirc;mw&#333;reh &#8217;&ecirc;nenn&ucirc; &#353;&#333;m&#275;&#8216;a b&#601;qw&#333;l &#8217;&#257;&#x1E07;&icirc;w &ucirc;&#x1E07;&#601;qw&#333;l &#8217;immw&#333; w&#601;yiss&#601;r&ucirc; &#8217;&#333;&#x1E6F;w&#333; w&#601;l&#333;&#8217; yi&#353;&#601;m<sup>a</sup>&#8216; &#8217;&#259;l&ecirc;hem: </P>
<P>19&nbsp;w&#601;&#x1E6F;&#257;f&#601;&#347;&ucirc; &#x1E07;w&#333; &#8217;&#257;&#x1E07;&icirc;w w&#601;&#8217;immw&#333; w&#601;hw&#333;&#x1E63;&icirc;&#8217;&ucirc; &#8217;&#333;&#x1E6F;w&#333; &#8217;el-ziq&#601;n&ecirc; &#8216;&icirc;rw&#333; w&#601;&#8217;el-&#353;<sup>a</sup>&#8216;ar m&#601;q&#333;mw&#333;: </P>
<P>20&nbsp;w&#601;&#8217;&#257;m&#601;r&ucirc; &#8217;el-ziq&#601;n&ecirc; &#8216;&icirc;rw&#333; b&#601;n&#275;n&ucirc; zeh sw&#333;r&#275;r &ucirc;m&#333;reh &#8217;&ecirc;nenn&ucirc; &#353;&#333;m&#275;&#8216;a b&#601;q&#333;l&#275;n&ucirc; zw&#333;l&#275;l w&#601;s&#333;&#x1E07;&#275;&#8217;: </P>
<P>21&nbsp;&ucirc;r&#601;&#x1E21;&#257;muh&ucirc; k&#257;l-&#8217;an&#601;&#353;&ecirc; &#8216;&icirc;rw&#333; &#x1E07;&#257;&#8217;&#259;&#x1E07;&#257;n&icirc;m w&#257;m&#275;&#x1E6F; &ucirc;&#x1E07;i&#8216;ar&#601;t&#257; h&#257;r&#257;&#8216; miqqir&#601;be&#x1E35;&#257; w&#601;&#x1E35;&#257;l-yi&#347;&#601;r&#257;&#8217;&#275;l yi&#353;&#601;m&#601;&#8216;&ucirc; w&#601;yir&#257;&#8217;&ucirc;: s</P>
<P>22&nbsp;w&#601;&#x1E35;&icirc;-yih&#601;yeh &#x1E07;&#601;&#8217;&icirc;&#353; &#x1E25;&#275;&#x1E6D;&#601;&#8217; mi&#353;&#601;pa&#x1E6D;-m&#257;we&#x1E6F; w&#601;h&ucirc;m&#257;&#x1E6F; w&#601;&#x1E6F;&#257;l&icirc;&#x1E6F;&#257; &#8217;&#333;&#x1E6F;w&#333; &#8216;al-&#8216;&#275;&#x1E63;: </P>
<P>23&nbsp;l&#333;&#8217;-&#x1E6F;&#257;l&icirc;n ni&#x1E07;&#601;l&#257;&#x1E6F;w&#333; &#8216;al-h&#257;&#8216;&#275;&#x1E63; k&icirc;-q&#257;&#x1E07;w&#333;r tiq&#601;b&#601;renn&ucirc; bayyw&#333;m hah&ucirc;&#8217; k&icirc;-qil&#601;la&#x1E6F; &#8217;&#277;l&#333;h&icirc;m t&#257;l&ucirc;y w&#601;l&#333;&#8217; &#x1E6F;&#601;&#x1E6D;amm&#275;&#8217; &#8217;e&#x1E6F;-&#8217;a&#x1E0F;&#601;m&#257;&#x1E6F;&#601;&#x1E35;&#257; &#8217;&#259;&#353;er y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#601;&#x1E35;&#257; n<sup>a</sup>&#x1E25;&#259;l&acirc;: s</P>
</TD>
</TABLE>
<P><HR>
<CENTER>
<A HREF="deu022">Next: Deuteronomy (Devarim) Chapter 22</A></CENTER>
</BODY>
</HTML>
