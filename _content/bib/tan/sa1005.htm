<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1005.htm">Polyglot</A>&nbsp;
<A HREF="../kjv/sa1005.htm">KJV</A>&nbsp;
<A HREF="../sep/sa1005.htm">Sep</A>&nbsp;
<A HREF="../vul/sa1005.htm">Vul</A>&nbsp;

<BR>
<BR><A HREF="sa1.htm">1 Samuel (1 Shmuel) Index</A><BR>
&nbsp;
<A HREF="sa1004.htm">Previous</A>&nbsp;
<A HREF="sa1006.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 5</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וּפְלִשְׁתִּים֙ לָֽקְח֔וּ אֵ֖ת אֲר֣וֹן הָאֱלֹהִ֑ים וַיְבִאֻ֛הוּ מֵאֶ֥בֶן הָעֵ֖זֶר אַשְׁדּֽוֹדָה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּקְח֤וּ פְלִשְׁתִּים֙ אֶת־אֲר֣וֹן הָאֱלֹהִ֔ים וַיָּבִ֥יאוּ אֹת֖וֹ בֵּ֣ית דָּג֑וֹן וַיַּצִּ֥יגוּ אֹת֖וֹ אֵ֥צֶל דָּגֽוֹן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיַּשְׁכִּ֤מוּ אַשְׁדּוֹדִים֙ מִֽמָּחֳרָ֔ת וְהִנֵּ֣ה דָג֗וֹן נֹפֵ֤ל לְפָנָיו֙ אַ֔רְצָה לִפְנֵ֖י אֲר֣וֹן יְהוָ֑ה וַיִּקְחוּ֙ אֶת־דָּג֔וֹן וַיָּשִׁ֥בוּ אֹת֖וֹ לִמְקוֹמֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּשְׁכִּ֣מוּ בַבֹּקֶר֮ מִֽמָּחֳרָת֒ וְהִנֵּ֣ה דָג֗וֹן נֹפֵ֤ל לְפָנָיו֙ אַ֔רְצָה לִפְנֵ֖י אֲר֣וֹן יְהוָ֑ה וְרֹ֨אשׁ דָּג֜וֹן וּשְׁתֵּ֣י׀ כַּפּ֣וֹת יָדָ֗יו כְּרֻתוֹת֙ אֶל־הַמִּפְתָּ֔ן רַ֥ק דָּג֖וֹן נִשְׁאַ֥ר עָלָֽיו׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;עַל־כֵּ֡ן לֹֽא־יִדְרְכוּ֩ כֹהֲנֵ֨י דָג֜וֹן וְכָֽל־הַבָּאִ֧ים בֵּית־דָּג֛וֹן עַל־מִפְתַּ֥ן דָּג֖וֹן בְּאַשְׁדּ֑וֹד עַ֖ד הַיּ֥וֹם הַזֶּֽה׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַתִּכְבַּ֧ד יַד־יְהוָ֛ה אֶל־הָאַשְׁדּוֹדִ֖ים וַיְשִׁמֵּ֑ם וַיַּ֤ךְ אֹתָם֙ <font color="brown">בעפלים</font> <font color="blue">בַּטְּחֹרִ֔ים<font color="red"><sup>a</font></sup></font> אֶת־אַשְׁדּ֖וֹד וְאֶת־גְּבוּלֶֽיהָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּרְא֥וּ אַנְשֵֽׁי־אַשְׁדּ֖וֹד כִּֽי־כֵ֑ן וְאָמְר֗וּ לֹֽא־יֵשֵׁ֞ב אֲר֨וֹן אֱלֹהֵ֤י יִשְׂרָאֵל֙ עִמָּ֔נוּ כִּֽי־קָשְׁתָ֤ה יָדוֹ֙ עָלֵ֔ינוּ וְעַ֖ל דָּג֥וֹן אֱלֹהֵֽינוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּשְׁלְח֡וּ וַיַּאַסְפוּ֩ אֶת־כָּל־סַרְנֵ֨י פְלִשְׁתִּ֜ים אֲלֵיהֶ֗ם וַיֹּֽאמְרוּ֙ מַֽה־נַּעֲשֶׂ֗ה לַֽאֲרוֹן֙ אֱלֹהֵ֣י יִשְׂרָאֵ֔ל וַיֹּ֣אמְר֔וּ גַּ֣ת יִסֹּ֔ב אֲר֖וֹן אֱלֹהֵ֣י יִשְׂרָאֵ֑ל וַיַּסֵּ֕בּוּ אֶת־אֲר֖וֹן אֱלֹהֵ֥י יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיְהִ֞י אַחֲרֵ֣י׀ הֵסַ֣בּוּ אֹת֗וֹ וַתְּהִ֨י יַד־יְהוָ֤ה׀ בָּעִיר֙ מְהוּמָה֙ גְּדוֹלָ֣ה מְאֹ֔ד וַיַּךְ֙ אֶת־אַנְשֵׁ֣י הָעִ֔יר מִקָּטֹ֖ן וְעַד־גָּד֑וֹל וַיִּשָּׂתְר֥וּ לָהֶ֖ם <font color="brown">עפלים</font> <font color="blue">טְחֹרִֽים׃</font> </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַֽיְשַׁלְּח֛וּ אֶת־אֲר֥וֹן הָאֱלֹהִ֖ים עֶקְר֑וֹן וַיְהִ֗י כְּב֨וֹא אֲר֤וֹן הָאֱלֹהִים֙ עֶקְר֔וֹן וַיִּזְעֲק֨וּ הָֽעֶקְרֹנִ֜ים לֵאמֹ֗ר הֵסַ֤בּוּ אֵלַי֙ אֶת־אֲרוֹן֙ אֱלֹהֵ֣י יִשְׂרָאֵ֔ל לַהֲמִיתֵ֖נִי וְאֶת־עַמִּֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּשְׁלְח֨וּ וַיַּאַסְפ֜וּ אֶת־כָּל־סַרְנֵ֣י פְלִשְׁתִּ֗ים וַיֹּֽאמְרוּ֙ שַׁלְּח֞וּ אֶת־אֲר֨וֹן אֱלֹהֵ֤י יִשְׂרָאֵל֙ וְיָשֹׁ֣ב לִמְקֹמ֔וֹ וְלֹֽא־יָמִ֥ית אֹתִ֖י וְאֶת־עַמִּ֑י כִּֽי־הָיְתָ֤ה מְהֽוּמַת־מָ֙וֶת֙ בְּכָל־הָעִ֔יר כָּבְדָ֥ה מְאֹ֛ד יַ֥ד הָאֱלֹהִ֖ים שָֽׁם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהָֽאֲנָשִׁים֙ אֲשֶׁ֣ר לֹא־מֵ֔תוּ הֻכּ֖וּ <font color="brown">בעפלים</font> <font color="blue">בַּטְּחֹרִ֑ים<font color="red"><sup>a</font></sup></font> וַתַּ֛עַל שַֽׁוְעַ֥ת הָעִ֖יר הַשָּׁמָֽיִם׃ </P>
</TD>
<TD WIDTH="50%">
<P>1&nbsp;&ucirc;f&#601;li&#353;&#601;t&icirc;m l&#257;q&#601;&#x1E25;&ucirc; &#8217;&#275;&#x1E6F; &#8217;&#259;rw&#333;n h&#257;&#8217;&#277;l&#333;h&icirc;m way&#601;&#x1E07;i&#8217;uh&ucirc; m&#275;&#8217;e&#x1E07;en h&#257;&#8216;&#275;zer &#8217;a&#353;&#601;dw&#333;&#x1E0F;&acirc;: </P>
<P>2&nbsp;wayyiq&#601;&#x1E25;&ucirc; f&#601;li&#353;&#601;t&icirc;m &#8217;e&#x1E6F;-&#8217;&#259;rw&#333;n h&#257;&#8217;&#277;l&#333;h&icirc;m wayy&#257;&#x1E07;&icirc;&#8217;&ucirc; &#8217;&#333;&#x1E6F;w&#333; b&ecirc;&#x1E6F; d&#257;&#x1E21;w&#333;n wayya&#x1E63;&#x1E63;&icirc;&#x1E21;&ucirc; &#8217;&#333;&#x1E6F;w&#333; &#8217;&#275;&#x1E63;el d&#257;&#x1E21;w&#333;n: </P>
<P>3&nbsp;wayya&#353;&#601;kim&ucirc; &#8217;a&#353;&#601;dw&#333;&#x1E0F;&icirc;m mimm&#257;&#x1E25;&#335;r&#257;&#x1E6F; w&#601;hinn&#275;h &#x1E0F;&#257;&#x1E21;w&#333;n n&#333;f&#275;l l&#601;f&#257;n&#257;yw &#8217;ar&#601;&#x1E63;&acirc; lif&#601;n&ecirc; &#8217;&#259;rw&#333;n y&#601;hw&acirc; wayyiq&#601;&#x1E25;&ucirc; &#8217;e&#x1E6F;-d&#257;&#x1E21;w&#333;n wayy&#257;&#353;i&#x1E07;&ucirc; &#8217;&#333;&#x1E6F;w&#333; lim&#601;qw&#333;mw&#333;: </P>
<P>4&nbsp;wayya&#353;&#601;kim&ucirc; &#x1E07;ab&#333;qer mimm&#257;&#x1E25;&#335;r&#257;&#x1E6F; w&#601;hinn&#275;h &#x1E0F;&#257;&#x1E21;w&#333;n n&#333;f&#275;l l&#601;f&#257;n&#257;yw &#8217;ar&#601;&#x1E63;&acirc; lif&#601;n&ecirc; &#8217;&#259;rw&#333;n y&#601;hw&acirc; w&#601;r&#333;&#8217;&#353; d&#257;&#x1E21;w&#333;n &ucirc;&#353;&#601;t&ecirc;| kapw&#333;&#x1E6F; y&#257;&#x1E0F;&#257;yw k&#601;ru&#x1E6F;w&#333;&#x1E6F; &#8217;el-hammif&#601;t&#257;n raq d&#257;&#x1E21;w&#333;n ni&#353;&#601;&#8217;ar &#8216;&#257;l&#257;yw: </P>
<P>5&nbsp;&#8216;al-k&#275;n l&#333;&#8217;-yi&#x1E0F;&#601;r&#601;&#x1E35;&ucirc; &#x1E35;&#333;h&#259;n&ecirc; &#x1E0F;&#257;&#x1E21;w&#333;n w&#601;&#x1E35;&#257;l-hab&#257;&#8217;&icirc;m b&ecirc;&#x1E6F;-d&#257;&#x1E21;w&#333;n &#8216;al-mif&#601;tan d&#257;&#x1E21;w&#333;n b&#601;&#8217;a&#353;&#601;dw&#333;&#x1E0F; &#8216;a&#x1E0F; hayyw&#333;m hazzeh: s</P>
<P>6&nbsp;wati&#x1E35;&#601;ba&#x1E0F; ya&#x1E0F;-y&#601;hw&acirc; &#8217;el-h&#257;&#8217;a&#353;&#601;dw&#333;&#x1E0F;&icirc;m way&#601;&#353;imm&#275;m wayya&#x1E35;&#601; &#8217;&#333;&#x1E6F;&#257;m <font color="brown">b&#257;&#8216;&#335;f&#257;l&icirc;m</font> <font color="blue">ba&#x1E6D;&#x1E6D;&#601;&#x1E25;&#333;r&icirc;m<font color="red"><sup>a</font></sup></font> &#8217;e&#x1E6F;-&#8217;a&#353;&#601;dw&#333;&#x1E0F; w&#601;&#8217;e&#x1E6F;-g&#601;&#x1E07;&ucirc;leyh&#257;: </P>
<P>7&nbsp;wayyir&#601;&#8217;&ucirc; &#8217;an&#601;&#353;&ecirc;-&#8217;a&#353;&#601;dw&#333;&#x1E0F; k&icirc;-&#x1E35;&#275;n w&#601;&#8217;&#257;m&#601;r&ucirc; l&#333;&#8217;-y&#275;&#353;&#275;&#x1E07; &#8217;&#259;rw&#333;n &#8217;&#277;l&#333;h&ecirc; yi&#347;&#601;r&#257;&#8217;&#275;l &#8216;imm&#257;n&ucirc; k&icirc;-q&#257;&#353;&#601;&#x1E6F;&acirc; y&#257;&#x1E0F;w&#333; &#8216;&#257;l&ecirc;n&ucirc; w&#601;&#8216;al d&#257;&#x1E21;w&#333;n &#8217;&#277;l&#333;h&ecirc;n&ucirc;: </P>
<P>8&nbsp;wayyi&#353;&#601;l&#601;&#x1E25;&ucirc; wayya&#8217;as&#601;f&ucirc; &#8217;e&#x1E6F;-k&#257;l-sar&#601;n&ecirc; f&#601;li&#353;&#601;t&icirc;m &#8217;&#259;l&ecirc;hem wayy&#333;&#8217;m&#601;r&ucirc; mah-nn<sup>a</sup>&#8216;&#259;&#347;eh la&#8217;&#259;rw&#333;n &#8217;&#277;l&#333;h&ecirc; yi&#347;&#601;r&#257;&#8217;&#275;l wayy&#333;&#8217;m&#601;r&ucirc; ga&#x1E6F; yiss&#333;&#x1E07; &#8217;&#259;rw&#333;n &#8217;&#277;l&#333;h&ecirc; yi&#347;&#601;r&#257;&#8217;&#275;l wayyass&#275;b&ucirc; &#8217;e&#x1E6F;-&#8217;&#259;rw&#333;n &#8217;&#277;l&#333;h&ecirc; yi&#347;&#601;r&#257;&#8217;&#275;l: s</P>
<P>9&nbsp;way&#601;h&icirc; &#8217;<sup>a</sup>&#x1E25;&#259;r&ecirc;| h&#275;sab&ucirc; &#8217;&#333;&#x1E6F;w&#333; wat&#601;h&icirc; ya&#x1E0F;-y&#601;hw&acirc;| b&#257;&#8216;&icirc;r m&#601;h&ucirc;m&acirc; g&#601;&#x1E0F;w&#333;l&acirc; m&#601;&#8217;&#333;&#x1E0F; wayya&#x1E35;&#601; &#8217;e&#x1E6F;-&#8217;an&#601;&#353;&ecirc; h&#257;&#8216;&icirc;r miqq&#257;&#x1E6D;&#333;n w&#601;&#8216;a&#x1E0F;-g&#257;&#x1E0F;w&#333;l wayyi&#347;&#347;&#257;&#x1E6F;&#601;r&ucirc; l&acirc;em <font color="brown">&#8216;&#335;f&#257;l&icirc;m</font> <font color="blue">&#x1E6D;&#601;&#x1E25;&#333;r&icirc;m:</font> </P>
<P>10&nbsp;way&#601;&#353;all&#601;&#x1E25;&ucirc; &#8217;e&#x1E6F;-&#8217;&#259;rw&#333;n h&#257;&#8217;&#277;l&#333;h&icirc;m &#8216;eq&#601;rw&#333;n way&#601;h&icirc; k&#601;&#x1E07;w&#333;&#8217; &#8217;&#259;rw&#333;n h&#257;&#8217;&#277;l&#333;h&icirc;m &#8216;eq&#601;rw&#333;n wayyiz&#601;&#8216;&#259;q&ucirc; h&#257;&#8216;eq&#601;r&#333;n&icirc;m l&#275;&#8217;m&#333;r h&#275;sab&ucirc; &#8217;&#275;lay &#8217;e&#x1E6F;-&#8217;&#259;rw&#333;n &#8217;&#277;l&#333;h&ecirc; yi&#347;&#601;r&#257;&#8217;&#275;l lah&#259;m&icirc;&#x1E6F;&#275;n&icirc; w&#601;&#8217;e&#x1E6F;-&#8216;amm&icirc;: </P>
<P>11&nbsp;wayyi&#353;&#601;l&#601;&#x1E25;&ucirc; wayya&#8217;as&#601;f&ucirc; &#8217;e&#x1E6F;-k&#257;l-sar&#601;n&ecirc; f&#601;li&#353;&#601;t&icirc;m wayy&#333;&#8217;m&#601;r&ucirc; &#353;all&#601;&#x1E25;&ucirc; &#8217;e&#x1E6F;-&#8217;&#259;rw&#333;n &#8217;&#277;l&#333;h&ecirc; yi&#347;&#601;r&#257;&#8217;&#275;l w&#601;y&#257;&#353;&#333;&#x1E07; lim&#601;q&#333;mw&#333; w&#601;l&#333;&#8217;-y&#257;m&icirc;&#x1E6F; &#8217;&#333;&#x1E6F;&icirc; w&#601;&#8217;e&#x1E6F;-&#8216;amm&icirc; k&icirc;-h&#257;y&#601;&#x1E6F;&acirc; m&#601;h&ucirc;ma&#x1E6F;-m&#257;we&#x1E6F; b&#601;&#x1E35;&#257;l-h&#257;&#8216;&icirc;r k&#257;&#x1E07;&#601;&#x1E0F;&acirc; m&#601;&#8217;&#333;&#x1E0F; ya&#x1E0F; h&#257;&#8217;&#277;l&#333;h&icirc;m &#353;&#257;m: </P>
<P>12&nbsp;w&#601;h&#257;&#8217;&#259;n&#257;&#353;&icirc;m &#8217;&#259;&#353;er l&#333;&#8217;-m&#275;&#x1E6F;&ucirc; huk&ucirc; <font color="brown">b&#257;&#8216;&#335;f&#257;l&icirc;m</font> <font color="blue">ba&#x1E6D;&#x1E6D;&#601;&#x1E25;&#333;r&icirc;m<font color="red"><sup>a</font></sup></font> wat<sup>a</sup>&#8216;al &#353;aw&#601;&#8216;a&#x1E6F; h&#257;&#8216;&icirc;r ha&#353;&#353;&#257;m&#257;yim: </P>
</TD>
</TABLE>
<P><HR>
<CENTER>
<A HREF="sa1006.htm">Next: 1 Samuel (1 Shmuel) Chapter 6</A></CENTER>
</BODY>
</HTML>
