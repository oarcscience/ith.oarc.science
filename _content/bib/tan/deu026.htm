<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 26</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/deu026">Polyglot</A>&nbsp;
<A HREF="../kjv/deu026">KJV</A>&nbsp;
<A HREF="../sep/deu026">Sep</A>&nbsp;
<A HREF="../vul/deu026">Vul</A>&nbsp;

<BR>
<BR><A HREF="deu">Deuteronomy (Devarim) Index</A><BR>
&nbsp;
<A HREF="deu025">Previous</A>&nbsp;
<A HREF="deu027">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 26</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְהָיָה֙ כִּֽי־תָב֣וֹא אֶל־הָאָ֔רֶץ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ נַחֲלָ֑ה וִֽירִשְׁתָּ֖הּ וְיָשַׁ֥בְתָּ בָּֽהּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְלָקַחְתָּ֞ מֵרֵאשִׁ֣ית׀ כָּל־פְּרִ֣י הָאֲדָמָ֗ה אֲשֶׁ֨ר תָּבִ֧יא מֵֽאַרְצְךָ֛ אֲשֶׁ֨ר יְהוָ֧ה אֱלֹהֶ֛יךָ נֹתֵ֥ן לָ֖ךְ וְשַׂמְתָּ֣ בַטֶּ֑נֶא וְהָֽלַכְתָּ֙ אֶל־הַמָּק֔וֹם אֲשֶׁ֤ר יִבְחַר֙ יְהוָ֣ה אֱלֹהֶ֔יךָ לְשַׁכֵּ֥ן שְׁמ֖וֹ שָֽׁם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּבָאתָ֙ אֶל־הַכֹּהֵ֔ן אֲשֶׁ֥ר יִהְיֶ֖ה בַּיָּמִ֣ים הָהֵ֑ם וְאָמַרְתָּ֣ אֵלָ֗יו הִגַּ֤דְתִּי הַיּוֹם֙ לַיהוָ֣ה אֱלֹהֶ֔יךָ כִּי־בָ֙אתִי֙ אֶל־הָאָ֔רֶץ אֲשֶׁ֨ר נִשְׁבַּ֧ע יְהוָ֛ה לַאֲבֹתֵ֖ינוּ לָ֥תֶת לָֽנוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְלָקַ֧ח הַכֹּהֵ֛ן הַטֶּ֖נֶא מִיָּדֶ֑ךָ וְהִ֨נִּיח֔וֹ לִפְנֵ֕י מִזְבַּ֖ח יְהוָ֥ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְעָנִ֨יתָ וְאָמַרְתָּ֜ לִפְנֵ֣י׀ יְהוָ֣ה אֱלֹהֶ֗יךָ אֲרַמִּי֙ אֹבֵ֣ד אָבִ֔י וַיֵּ֣רֶד מִצְרַ֔יְמָה וַיָּ֥גָר שָׁ֖ם בִּמְתֵ֣י מְעָ֑ט וַֽיְהִי־שָׁ֕ם לְג֥וֹי גָּד֖וֹל עָצ֥וּם וָרָֽב׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּרֵ֧עוּ אֹתָ֛נוּ הַמִּצְרִ֖ים וַיְעַנּ֑וּנוּ וַיִּתְּנ֥וּ עָלֵ֖ינוּ עֲבֹדָ֥ה קָשָֽׁה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַנִּצְעַ֕ק אֶל־יְהוָ֖ה אֱלֹהֵ֣י אֲבֹתֵ֑ינוּ וַיִּשְׁמַ֤ע יְהוָה֙ אֶת־קֹלֵ֔נוּ וַיַּ֧רְא אֶת־עָנְיֵ֛נוּ וְאֶת־עֲמָלֵ֖נוּ וְאֶת־לַחֲצֵֽנוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיּוֹצִאֵ֤נוּ יְהוָה֙ מִמִּצְרַ֔יִם בְּיָ֤ד חֲזָקָה֙ וּבִזְרֹ֣עַ נְטוּיָ֔ה וּבְמֹרָ֖א גָּדֹ֑ל וּבְאֹת֖וֹת וּבְמֹפְתִֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיְבִאֵ֖נוּ אֶל־הַמָּק֣וֹם הַזֶּ֑ה וַיִּתֶּן־לָ֙נוּ֙ אֶת־הָאָ֣רֶץ הַזֹּ֔את אֶ֛רֶץ זָבַ֥ת חָלָ֖ב וּדְבָֽשׁ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְעַתָּ֗ה הִנֵּ֤ה הֵבֵ֙אתִי֙ אֶת־רֵאשִׁית֙ פְּרִ֣י הָאֲדָמָ֔ה אֲשֶׁר־נָתַ֥תָּה לִּ֖י יְהוָ֑ה וְהִנַּחְתּ֗וֹ לִפְנֵי֙ יְהוָ֣ה אֱלֹהֶ֔יךָ וְהִֽשְׁתַּחֲוִ֔יתָ לִפְנֵ֖י יְהוָ֥ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְשָׂמַחְתָּ֣ בְכָל־הַטּ֗וֹב אֲשֶׁ֧ר נָֽתַן־לְךָ֛ יְהוָ֥ה אֱלֹהֶ֖יךָ וּלְבֵיתֶ֑ךָ אַתָּה֙ וְהַלֵּוִ֔י וְהַגֵּ֖ר אֲשֶׁ֥ר בְּקִרְבֶּֽךָ׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּ֣י תְכַלֶּ֞ה לַ֠עְשֵׂר אֶת־כָּל־מַעְשַׂ֧ר תְּבוּאָתְךָ֛ בַּשָּׁנָ֥ה הַשְּׁלִישִׁ֖ת שְׁנַ֣ת הַֽמַּעֲשֵׂ֑ר וְנָתַתָּ֣ה לַלֵּוִ֗י לַגֵּר֙ לַיָּת֣וֹם וְלָֽאַלְמָנָ֔ה וְאָכְל֥וּ בִשְׁעָרֶ֖יךָ וְשָׂבֵֽעוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאָמַרְתָּ֡ לִפְנֵי֩ יְהוָ֨ה אֱלֹהֶ֜יךָ בִּעַ֧רְתִּי הַקֹּ֣דֶשׁ מִן־הַבַּ֗יִת וְגַ֨ם נְתַתִּ֤יו לַלֵּוִי֙ וְלַגֵּר֙ לַיָּת֣וֹם וְלָאַלְמָנָ֔ה כְּכָל־מִצְוָתְךָ֖ אֲשֶׁ֣ר צִוִּיתָ֑נִי לֹֽא־עָבַ֥רְתִּי מִמִּצְוֹתֶ֖יךָ וְלֹ֥א שָׁכָֽחְתִּי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לֹא־אָכַ֨לְתִּי בְאֹנִ֜י מִמֶּ֗נּוּ וְלֹא־בִעַ֤רְתִּי מִמֶּ֙נּוּ֙ בְּטָמֵ֔א וְלֹא־נָתַ֥תִּי מִמֶּ֖נּוּ לְמֵ֑ת שָׁמַ֗עְתִּי בְּקוֹל֙ יְהוָ֣ה אֱלֹהָ֔י עָשִׂ֕יתִי כְּכֹ֖ל אֲשֶׁ֥ר צִוִּיתָֽנִי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הַשְׁקִיפָה֩ מִמְּע֨וֹן קָדְשְׁךָ֜ מִן־הַשָּׁמַ֗יִם וּבָרֵ֤ךְ אֶֽת־עַמְּךָ֙ אֶת־יִשְׂרָאֵ֔ל וְאֵת֙ הָאֲדָמָ֔ה אֲשֶׁ֥ר נָתַ֖תָּה לָ֑נוּ כַּאֲשֶׁ֤ר נִשְׁבַּ֙עְתָּ֙ לַאֲבֹתֵ֔ינוּ אֶ֛רֶץ זָבַ֥ת חָלָ֖ב וּדְבָֽשׁ׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הַיּ֣וֹם הַזֶּ֗ה יְהוָ֨ה אֱלֹהֶ֜יךָ מְצַוְּךָ֧ לַעֲשׂ֛וֹת אֶת־הַחֻקִּ֥ים הָאֵ֖לֶּה וְאֶת־הַמִּשְׁפָּטִ֑ים וְשָׁמַרְתָּ֤ וְעָשִׂ֙יתָ֙ אוֹתָ֔ם בְּכָל־לְבָבְךָ֖ וּבְכָל־נַפְשֶֽׁךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֶת־יְהוָ֥ה הֶאֱמַ֖רְתָּ הַיּ֑וֹם לִהְיוֹת֩ לְךָ֨ לֵֽאלֹהִ֜ים וְלָלֶ֣כֶת בִּדְרָכָ֗יו וְלִשְׁמֹ֨ר חֻקָּ֧יו וּמִצְוֹתָ֛יו וּמִשְׁפָּטָ֖יו וְלִשְׁמֹ֥עַ בְּקֹלֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַֽיהוָ֞ה הֶאֱמִֽירְךָ֣ הַיּ֗וֹם לִהְי֥וֹת לוֹ֙ לְעַ֣ם סְגֻלָּ֔ה כַּאֲשֶׁ֖ר דִּבֶּר־לָ֑ךְ וְלִשְׁמֹ֖ר כָּל־מִצְוֹתָֽיו׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּֽלְתִתְּךָ֣ עֶלְי֗וֹן עַ֤ל כָּל־הַגּוֹיִם֙ אֲשֶׁ֣ר עָשָׂ֔ה לִתְהִלָּ֖ה וּלְשֵׁ֣ם וּלְתִפְאָ֑רֶת וְלִֽהְיֹתְךָ֧ עַם־קָדֹ֛שׁ לַיהוָ֥ה אֱלֹהֶ֖יךָ כַּאֲשֶׁ֥ר דִּבֵּֽר׃ ס</P>
</TD>
<TD WIDTH="50%">
<P>1&nbsp;w&#601;h&#257;y&acirc; k&icirc;-&#x1E6F;&#257;&#x1E07;w&#333;&#8217; &#8217;el-h&#257;&#8217;&#257;re&#x1E63; &#8217;&#259;&#353;er y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#601;&#x1E35;&#257; n<sup>a</sup>&#x1E25;&#259;l&acirc; w&icirc;ri&#353;&#601;t&#257;h w&#601;y&#257;&#353;a&#x1E07;&#601;t&#257; b&#257;h: </P>
<P>2&nbsp;w&#601;l&#257;q<sup>a</sup>&#x1E25;&#601;t&#257; m&#275;r&#275;&#8217;&#353;&icirc;&#x1E6F;| k&#257;l-p&#601;r&icirc; h&#257;&#8217;&#259;&#x1E0F;&#257;m&acirc; &#8217;&#259;&#353;er t&#257;&#x1E07;&icirc;&#8217; m&#275;&#8217;ar&#601;&#x1E63;&#601;&#x1E35;&#257; &#8217;&#259;&#353;er y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#257;&#x1E35;&#601; w&#601;&#347;am&#601;t&#257; &#x1E07;a&#x1E6D;&#x1E6D;ene&#8217; w&#601;h&#257;la&#x1E35;&#601;t&#257; &#8217;el-hamm&#257;qw&#333;m &#8217;&#259;&#353;er yi&#x1E07;&#601;&#x1E25;ar y&#601;hw&acirc; &#8217;&#277;l&#333;hey&#x1E35;&#257; l&#601;&#353;ak&#275;n &#353;&#601;mw&#333; &#353;&#257;m: </P>
<P>3&nbsp;&ucirc;&#x1E07;&#257;&#8217;&#x1E6F;&#257; &#8217;el-hak&#333;h&#275;n &#8217;&#259;&#353;er yih&#601;yeh bayy&#257;m&icirc;m h&acirc;&#275;m w&#601;&#8217;&#257;mar&#601;t&#257; &#8217;&#275;l&#257;yw higa&#x1E0F;&#601;t&icirc; hayyw&#333;m layhw&acirc; &#8217;&#277;l&#333;hey&#x1E35;&#257; k&icirc;-&#x1E07;&#257;&#8217;&#x1E6F;&icirc; &#8217;el-h&#257;&#8217;&#257;re&#x1E63; &#8217;&#259;&#353;er ni&#353;&#601;b<sup>a</sup>&#8216; y&#601;hw&acirc; la&#8217;&#259;&#x1E07;&#333;&#x1E6F;&ecirc;n&ucirc; l&#257;&#x1E6F;e&#x1E6F; l&#257;n&ucirc;: </P>
<P>4&nbsp;w&#601;l&#257;q<sup>a</sup>&#x1E25; hak&#333;h&#275;n ha&#x1E6D;&#x1E6D;ene&#8217; m&icirc;y&#257;&#x1E0F;e&#x1E35;&#257; w&#601;hinn&icirc;&#x1E25;w&#333; lif&#601;n&ecirc; miz&#601;b<sup>a</sup>&#x1E25; y&#601;hw&acirc; &#8217;&#277;l&#333;hey&#x1E35;&#257;: </P>
<P>5&nbsp;w&#601;&#8216;&#257;n&icirc;&#x1E6F;&#257; w&#601;&#8217;&#257;mar&#601;t&#257; lif&#601;n&ecirc;| y&#601;hw&acirc; &#8217;&#277;l&#333;hey&#x1E35;&#257; &#8217;&#259;ramm&icirc; &#8217;&#333;&#x1E07;&#275;&#x1E0F; &#8217;&#257;&#x1E07;&icirc; wayy&#275;re&#x1E0F; mi&#x1E63;&#601;ray&#601;m&acirc; wayy&#257;&#x1E21;&#257;r &#353;&#257;m bim&#601;&#x1E6F;&ecirc; m&#601;&#8216;&#257;&#x1E6D; way&#601;h&icirc;-&#353;&#257;m l&#601;&#x1E21;w&#333;y g&#257;&#x1E0F;w&#333;l &#8216;&#257;&#x1E63;&ucirc;m w&#257;r&#257;&#x1E07;: </P>
<P>6&nbsp;wayy&#257;r&#275;&#8216;&ucirc; &#8217;&#333;&#x1E6F;&#257;n&ucirc; hammi&#x1E63;&#601;r&icirc;m way&#601;&#8216;ann&ucirc;n&ucirc; wayyit&#601;n&ucirc; &#8216;&#257;l&ecirc;n&ucirc; &#8216;&#259;&#x1E07;&#333;&#x1E0F;&acirc; q&#257;&#353;&acirc;: </P>
<P>7&nbsp;wanni&#x1E63;&#601;&#8216;aq &#8217;el-y&#601;hw&acirc; &#8217;&#277;l&#333;h&ecirc; &#8217;&#259;&#x1E07;&#333;&#x1E6F;&ecirc;n&ucirc; wayyi&#353;&#601;m<sup>a</sup>&#8216; y&#601;hw&acirc; &#8217;e&#x1E6F;-q&#333;l&#275;n&ucirc; wayyar&#601;&#8217; &#8217;e&#x1E6F;-&#8216;&#257;n&#601;y&#275;n&ucirc; w&#601;&#8217;e&#x1E6F;-&#8216;&#259;m&#257;l&#275;n&ucirc; w&#601;&#8217;e&#x1E6F;-l<sup>a</sup>&#x1E25;&#259;&#x1E63;&#275;n&ucirc;: </P>
<P>8&nbsp;wayyw&#333;&#x1E63;i&#8217;&#275;n&ucirc; y&#601;hw&acirc; mimmi&#x1E63;&#601;rayim b&#601;y&#257;&#x1E0F; &#x1E25;&#259;z&#257;q&acirc; &ucirc;&#x1E07;iz&#601;r&#333;&#8216;a n&#601;&#x1E6D;&ucirc;y&acirc; &ucirc;&#x1E07;&#601;m&#333;r&#257;&#8217; g&#257;&#x1E0F;&#333;l &ucirc;&#x1E07;&#601;&#8217;&#333;&#x1E6F;w&#333;&#x1E6F; &ucirc;&#x1E07;&#601;m&#333;f&#601;&#x1E6F;&icirc;m: </P>
<P>9&nbsp;way&#601;&#x1E07;i&#8217;&#275;n&ucirc; &#8217;el-hamm&#257;qw&#333;m hazzeh wayyiten-l&#257;n&ucirc; &#8217;e&#x1E6F;-h&#257;&#8217;&#257;re&#x1E63; hazz&#333;&#8217;&#x1E6F; &#8217;ere&#x1E63; z&#257;&#x1E07;a&#x1E6F; &#x1E25;&#257;l&#257;&#x1E07; &ucirc;&#x1E0F;&#601;&#x1E07;&#257;&#353;: </P>
<P>10&nbsp;w&#601;&#8216;at&acirc; hinn&#275;h h&#275;&#x1E07;&#275;&#8217;&#x1E6F;&icirc; &#8217;e&#x1E6F;-r&#275;&#8217;&#353;&icirc;&#x1E6F; p&#601;r&icirc; h&#257;&#8217;&#259;&#x1E0F;&#257;m&acirc; &#8217;&#259;&#353;er-n&#257;&#x1E6F;at&acirc; ll&icirc; y&#601;hw&acirc; w&#601;hinn<sup>a</sup>&#x1E25;&#601;tw&#333; lif&#601;n&ecirc; y&#601;hw&acirc; &#8217;&#277;l&#333;hey&#x1E35;&#257; w&#601;hi&#353;&#601;t<sup>a</sup>&#x1E25;&#259;w&icirc;&#x1E6F;&#257; lif&#601;n&ecirc; y&#601;hw&acirc; &#8217;&#277;l&#333;hey&#x1E35;&#257;: </P>
<P>11&nbsp;w&#601;&#347;&#257;m<sup>a</sup>&#x1E25;&#601;t&#257; &#x1E07;&#601;&#x1E35;&#257;l-ha&#x1E6D;&#x1E6D;w&#333;&#x1E07; &#8217;&#259;&#353;er n&#257;&#x1E6F;an-l&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; &ucirc;l&#601;&#x1E07;&ecirc;&#x1E6F;e&#x1E35;&#257; &#8217;at&acirc; w&#601;hall&#275;w&icirc; w&#601;hag&#275;r &#8217;&#259;&#353;er b&#601;qir&#601;be&#x1E35;&#257;: s</P>
<P>12&nbsp;k&icirc; &#x1E6F;&#601;&#x1E35;alleh l<sup>a</sup>&#8216;&#601;&#347;&#275;r &#8217;e&#x1E6F;-k&#257;l-m<sup>a</sup>&#8216;&#601;&#347;ar t&#601;&#x1E07;&ucirc;&#8217;&#257;&#x1E6F;&#601;&#x1E35;&#257; ba&#353;&#353;&#257;n&acirc; ha&#353;&#353;&#601;l&icirc;&#353;i&#x1E6F; &#353;&#601;na&#x1E6F; hamm<sup>a</sup>&#8216;&#259;&#347;&#275;r w&#601;n&#257;&#x1E6F;at&acirc; lall&#275;w&icirc; lag&#275;r layy&#257;&#x1E6F;w&#333;m w&#601;l&#257;&#8217;al&#601;m&#257;n&acirc; w&#601;&#8217;&#257;&#x1E35;&#601;l&ucirc; &#x1E07;i&#353;&#601;&#8216;&#257;rey&#x1E35;&#257; w&#601;&#347;&#257;&#x1E07;&#275;&#8216;&ucirc;: </P>
<P>13&nbsp;w&#601;&#8217;&#257;mar&#601;t&#257; lif&#601;n&ecirc; y&#601;hw&acirc; &#8217;&#277;l&#333;hey&#x1E35;&#257; bi&#8216;ar&#601;t&icirc; haqq&#333;&#x1E0F;e&#353; min-habayi&#x1E6F; w&#601;&#x1E21;am n&#601;&#x1E6F;at&icirc;w lall&#275;w&icirc; w&#601;lag&#275;r layy&#257;&#x1E6F;w&#333;m w&#601;l&#257;&#8217;al&#601;m&#257;n&acirc; k&#601;&#x1E35;&#257;l-mi&#x1E63;&#601;w&#257;&#x1E6F;&#601;&#x1E35;&#257; &#8217;&#259;&#353;er &#x1E63;i&ucirc;&icirc;&#x1E6F;&#257;n&icirc; l&#333;&#8217;-&#8216;&#257;&#x1E07;ar&#601;t&icirc; mimmi&#x1E63;&#601;w&#333;&#x1E6F;ey&#x1E35;&#257; w&#601;l&#333;&#8217; &#353;&#257;&#x1E35;&#257;&#x1E25;&#601;t&icirc;: </P>
<P>14&nbsp;l&#333;&#8217;-&#8217;&#257;&#x1E35;al&#601;t&icirc; &#x1E07;&#601;&#8217;&#333;n&icirc; mimmenn&ucirc; w&#601;l&#333;&#8217;-&#x1E07;i&#8216;ar&#601;t&icirc; mimmenn&ucirc; b&#601;&#x1E6D;&#257;m&#275;&#8217; w&#601;l&#333;&#8217;-n&#257;&#x1E6F;at&icirc; mimmenn&ucirc; l&#601;m&#275;&#x1E6F; &#353;&#257;m<sup>a</sup>&#8216;&#601;t&icirc; b&#601;qw&#333;l y&#601;hw&acirc; &#8217;&#277;l&#333;h&#257;y &#8216;&#257;&#347;&icirc;&#x1E6F;&icirc; k&#601;&#x1E35;&#333;l &#8217;&#259;&#353;er &#x1E63;i&ucirc;&icirc;&#x1E6F;&#257;n&icirc;: </P>
<P>15&nbsp;ha&#353;&#601;q&icirc;f&acirc; mimm&#601;&#8216;w&#333;n q&#257;&#x1E0F;&#601;&#353;&#601;&#x1E35;&#257; min-ha&#353;&#353;&#257;mayim &ucirc;&#x1E07;&#257;r&#275;&#x1E35;&#601; &#8217;e&#x1E6F;-&#8216;amm&#601;&#x1E35;&#257; &#8217;e&#x1E6F;-yi&#347;&#601;r&#257;&#8217;&#275;l w&#601;&#8217;&#275;&#x1E6F; h&#257;&#8217;&#259;&#x1E0F;&#257;m&acirc; &#8217;&#259;&#353;er n&#257;&#x1E6F;at&acirc; l&#257;n&ucirc; ka&#8217;&#259;&#353;er ni&#353;&#601;b<sup>a</sup>&#8216;&#601;t&#257; la&#8217;&#259;&#x1E07;&#333;&#x1E6F;&ecirc;n&ucirc; &#8217;ere&#x1E63; z&#257;&#x1E07;a&#x1E6F; &#x1E25;&#257;l&#257;&#x1E07; &ucirc;&#x1E0F;&#601;&#x1E07;&#257;&#353;: s</P>
<P>16&nbsp;hayyw&#333;m hazzeh y&#601;hw&acirc; &#8217;&#277;l&#333;hey&#x1E35;&#257; m&#601;&#x1E63;a&ucirc;&#601;&#x1E35;&#257; l<sup>a</sup>&#8216;&#259;&#347;w&#333;&#x1E6F; &#8217;e&#x1E6F;-h<sup>a</sup>&#x1E25;uqq&icirc;m h&#257;&#8217;&#275;lleh w&#601;&#8217;e&#x1E6F;-hammi&#353;&#601;p&#257;&#x1E6D;&icirc;m w&#601;&#353;&#257;mar&#601;t&#257; w&#601;&#8216;&#257;&#347;&icirc;&#x1E6F;&#257; &#8217;w&#333;&#x1E6F;&#257;m b&#601;&#x1E35;&#257;l-l&#601;&#x1E07;&#257;&#x1E07;&#601;&#x1E35;&#257; &ucirc;&#x1E07;&#601;&#x1E35;&#257;l-naf&#601;&#353;e&#x1E35;&#257;: </P>
<P>17&nbsp;&#8217;e&#x1E6F;-y&#601;hw&acirc; he&#8217;&#277;mar&#601;t&#257; hayyw&#333;m lih&#601;yw&#333;&#x1E6F; l&#601;&#x1E35;&#257; l&#275;&#8217;l&#333;h&icirc;m w&#601;l&#257;le&#x1E35;e&#x1E6F; bi&#x1E0F;&#601;r&#257;&#x1E35;&#257;yw w&#601;li&#353;&#601;m&#333;r &#x1E25;uqq&#257;yw &ucirc;mi&#x1E63;&#601;w&#333;&#x1E6F;&#257;yw &ucirc;mi&#353;&#601;p&#257;&#x1E6D;&#257;yw w&#601;li&#353;&#601;m&#333;&#8216;a b&#601;q&#333;lw&#333;: </P>
<P>18&nbsp;wayhw&acirc; he&#8217;&#277;m&icirc;r&#601;&#x1E35;&#257; hayyw&#333;m lih&#601;yw&#333;&#x1E6F; lw&#333; l&#601;&#8216;am s&#601;&#x1E21;ull&acirc; ka&#8217;&#259;&#353;er diber-l&#257;&#x1E35;&#601; w&#601;li&#353;&#601;m&#333;r k&#257;l-mi&#x1E63;&#601;w&#333;&#x1E6F;&#257;yw: </P>
<P>19&nbsp;&ucirc;l&#601;&#x1E6F;it&#601;&#x1E35;&#257; &#8216;el&#601;yw&#333;n &#8216;al k&#257;l-hagw&#333;yim &#8217;&#259;&#353;er &#8216;&#257;&#347;&acirc; li&#x1E6F;&#601;hill&acirc; &ucirc;l&#601;&#353;&#275;m &ucirc;l&#601;&#x1E6F;if&#601;&#8217;&#257;re&#x1E6F; w&#601;lih&#601;y&#333;&#x1E6F;&#601;&#x1E35;&#257; &#8216;am-q&#257;&#x1E0F;&#333;&#353; layhw&acirc; &#8217;&#277;l&#333;hey&#x1E35;&#257; ka&#8217;&#259;&#353;er dib&#275;r: s</P>
</TD>
</TABLE>
<P><HR>
<CENTER>
<A HREF="deu027">Next: Deuteronomy (Devarim) Chapter 27</A></CENTER>
</BODY>
</HTML>
