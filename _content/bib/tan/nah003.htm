<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Nahum (Nahum): Nahum (Nahum) Chapter 3</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/nah003">Polyglot</A>&nbsp;
<A HREF="../kjv/nah003">KJV</A>&nbsp;
<A HREF="../sep/nah003">Sep</A>&nbsp;
<A HREF="../vul/nah003">Vul</A>&nbsp;

<BR>
<BR><A HREF="nah">Nahum (Nahum) Index</A><BR>
&nbsp;
<A HREF="nah002">Previous</A>&nbsp;
<A HREF="hab001">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Nahum (Nahum) Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;ה֖וֹי עִ֣יר דָּמִ֑ים כֻּלָּ֗הּ כַּ֤חַשׁ פֶּ֙רֶק֙ מְלֵאָ֔ה לֹ֥א יָמִ֖ישׁ טָֽרֶף׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;ק֣וֹל שׁ֔וֹט וְק֖וֹל רַ֣עַשׁ אוֹפָ֑ן וְס֣וּס דֹּהֵ֔ר וּמֶרְכָּבָ֖ה מְרַקֵּדָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;פָּרָ֣שׁ מַעֲלֶ֗ה וְלַ֤הַב חֶ֙רֶב֙ וּבְרַ֣ק חֲנִ֔ית וְרֹ֥ב חָלָ֖ל וְכֹ֣בֶד פָּ֑גֶר וְאֵ֥ין קֵ֙צֶה֙ לַגְּוִיָּ֔ה <font color="brown">יכשלו</font> <font color="blue">וְכָשְׁל֖וּ</font> בִּגְוִיָּתָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מֵרֹב֙ זְנוּנֵ֣י זוֹנָ֔ה ט֥וֹבַת חֵ֖ן בַּעֲלַ֣ת כְּשָׁפִ֑ים הַמֹּכֶ֤רֶת גּוֹיִם֙ בִּזְנוּנֶ֔יהָ וּמִשְׁפָּח֖וֹת בִּכְשָׁפֶֽיהָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הִנְנִ֣י אֵלַ֗יִךְ נְאֻם֙ יְהוָ֣ה צְבָא֔וֹת וְגִלֵּיתִ֥י שׁוּלַ֖יִךְ עַל־פָּנָ֑יִךְ וְהַרְאֵיתִ֤י גוֹיִם֙ מַעְרֵ֔ךְ וּמַמְלָכ֖וֹת קְלוֹנֵֽךְ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהִשְׁלַכְתִּ֥י עָלַ֛יִךְ שִׁקֻּצִ֖ים וְנִבַּלְתִּ֑יךְ וְשַׂמְתִּ֖יךְ כְּרֹֽאִי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהָיָ֤ה כָל־רֹאַ֙יִךְ֙ יִדּ֣וֹד מִמֵּ֔ךְ וְאָמַר֙ שָׁדְּדָ֣ה נִֽינְוֵ֔ה מִ֖י יָנ֣וּד לָ֑הּ מֵאַ֛יִן אֲבַקֵּ֥שׁ מְנַחֲמִ֖ים לָֽךְ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הֲתֵֽיטְבִי֙ מִנֹּ֣א אָמ֔וֹן הַיֹּֽשְׁבָה֙ בַּיְאֹרִ֔ים מַ֖יִם סָבִ֣יב לָ֑הּ אֲשֶׁר־חֵ֣יל יָ֔ם מִיָּ֖ם חוֹמָתָֽהּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כּ֥וּשׁ עָצְמָ֛ה וּמִצְרַ֖יִם וְאֵ֣ין קֵ֑צֶה פּ֣וּט וְלוּבִ֔ים הָי֖וּ בְּעֶזְרָתֵֽךְ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;גַּם־הִ֗יא לַגֹּלָה֙ הָלְכָ֣ה בַשֶּׁ֔בִי גַּ֧ם עֹלָלֶ֛יהָ יְרֻטְּשׁ֖וּ בְּרֹ֣אשׁ כָּל־חוּצ֑וֹת וְעַל־נִכְבַּדֶּ֙יהָ֙ יַדּ֣וּ גוֹרָ֔ל וְכָל־גְּדוֹלֶ֖יהָ רֻתְּק֥וּ בַזִּקִּֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;גַּם־אַ֣תְּ תִּשְׁכְּרִ֔י תְּהִ֖י נַֽעֲלָמָ֑ה גַּם־אַ֛תְּ תְּבַקְשִׁ֥י מָע֖וֹז מֵאוֹיֵֽב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כָּ֨ל־מִבְצָרַ֔יִךְ תְּאֵנִ֖ים עִם־בִּכּוּרִ֑ים אִם־יִנּ֕וֹעוּ וְנָפְל֖וּ עַל־פִּ֥י אוֹכֵֽל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הִנֵּ֨ה עַמֵּ֤ךְ נָשִׁים֙ בְּקִרְבֵּ֔ךְ לְאֹ֣יְבַ֔יִךְ פָּת֥וֹחַ נִפְתְּח֖וּ שַׁעֲרֵ֣י אַרְצֵ֑ךְ אָכְלָ֥ה אֵ֖שׁ בְּרִיחָֽיִך׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;מֵ֤י מָצוֹר֙ שַֽׁאֲבִי־לָ֔ךְ חַזְּקִ֖י מִבְצָרָ֑יִךְ בֹּ֧אִי בַטִּ֛יט וְרִמְסִ֥י בַחֹ֖מֶר הַחֲזִ֥יקִי מַלְבֵּֽן׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;שָׁ֚ם תֹּאכְלֵ֣ךְ אֵ֔שׁ תַּכְרִיתֵ֣ךְ חֶ֔רֶב תֹּאכְלֵ֖ךְ כַּיָּ֑לֶק הִתְכַּבֵּ֣ד כַּיֶּ֔לֶק הִֽתְכַּבְּדִ֖י כָּאַרְבֶּֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הִרְבֵּית֙ רֹֽכְלַ֔יִךְ מִכּוֹכְבֵ֖י הַשָּׁמָ֑יִם יֶ֥לֶק פָּשַׁ֖ט וַיָּעֹֽף׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;מִנְּזָרַ֙יִךְ֙ כָּֽאַרְבֶּ֔ה וְטַפְסְרַ֖יִךְ כְּג֣וֹב גֹּבָ֑י הַֽחוֹנִ֤ים בַּגְּדֵרוֹת֙ בְּי֣וֹם קָרָ֔ה שֶׁ֤מֶשׁ זָֽרְחָה֙ וְנוֹדַ֔ד וְלֹֽא־נוֹדַ֥ע מְקוֹמ֖וֹ אַיָּֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;נָמ֤וּ רֹעֶ֙יךָ֙ מֶ֣לֶךְ אַשּׁ֔וּר יִשְׁכְּנ֖וּ אַדִּירֶ֑יךָ נָפֹ֧שׁוּ עַמְּךָ֛ עַל־הֶהָרִ֖ים וְאֵ֥ין מְקַבֵּֽץ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אֵין־כֵּהָ֣ה לְשִׁבְרֶ֔ךָ נַחְלָ֖ה מַכָּתֶ֑ךָ כֹּ֣ל׀ שֹׁמְעֵ֣י שִׁמְעֲךָ֗ תָּ֤קְעוּ כַף֙ עָלֶ֔יךָ כִּ֗י עַל־מִ֛י לֹֽא־עָבְרָ֥ה רָעָתְךָ֖ תָּמִֽיד׃ </P>
<P></P>
</TD>
<TD WIDTH="50%">
<P>1&nbsp;hw&#333;y &#8216;&icirc;r d&#257;m&icirc;m kull&#257;h k<sup>a</sup>&#x1E25;a&#353; pereq m&#601;l&#275;&#8217;&acirc; l&#333;&#8217; y&#257;m&icirc;&#353; &#x1E6D;&#257;ref: </P>
<P>2&nbsp;qw&#333;l &#353;w&#333;&#x1E6D; w&#601;qw&#333;l r<sup>a</sup>&#8216;a&#353; &#8217;w&#333;f&#257;n w&#601;s&ucirc;s d&#333;h&#275;r &ucirc;mer&#601;k&#257;&#x1E07;&acirc; m&#601;raqq&#275;&#x1E0F;&acirc;: </P>
<P>3&nbsp;p&#257;r&#257;&#353; m<sup>a</sup>&#8216;&#259;leh w&#601;laha&#x1E07; &#x1E25;ere&#x1E07; &ucirc;&#x1E07;&#601;raq &#x1E25;&#259;n&icirc;&#x1E6F; w&#601;r&#333;&#x1E07; &#x1E25;&#257;l&#257;l w&#601;&#x1E35;&#333;&#x1E07;e&#x1E0F; p&#257;&#x1E21;er w&#601;&#8217;&ecirc;n q&#275;&#x1E63;eh lag&#601;w&icirc;y&acirc; <font color="brown">yi&#x1E35;&#601;&#353;&#601;l&ucirc;</font> <font color="blue">w&#601;&#x1E35;&#257;&#353;&#601;l&ucirc;</font> bi&#x1E21;&#601;w&icirc;y&#257;&#x1E6F;&#257;m: </P>
<P>4&nbsp;m&#275;r&#333;&#x1E07; z&#601;n&ucirc;n&ecirc; zw&#333;n&acirc; &#x1E6D;w&#333;&#x1E07;a&#x1E6F; &#x1E25;&#275;n b<sup>a</sup>&#8216;&#259;la&#x1E6F; k&#601;&#353;&#257;f&icirc;m hamm&#333;&#x1E35;ere&#x1E6F; gw&#333;yim biz&#601;n&ucirc;neyh&#257; &ucirc;mi&#353;&#601;p&#257;&#x1E25;w&#333;&#x1E6F; bi&#x1E35;&#601;&#353;&#257;feyh&#257;: </P>
<P>5&nbsp;hin&#601;n&icirc; &#8217;&#275;layi&#x1E35;&#601; n&#601;&#8217;um y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; w&#601;&#x1E21;ill&ecirc;&#x1E6F;&icirc; &#353;&ucirc;layi&#x1E35;&#601; &#8216;al-p&#257;n&#257;yi&#x1E35;&#601; w&#601;har&#601;&#8217;&ecirc;&#x1E6F;&icirc; &#x1E21;w&#333;yim m<sup>a</sup>&#8216;&#601;r&#275;&#x1E35;&#601; &ucirc;mam&#601;l&#257;&#x1E35;w&#333;&#x1E6F; q&#601;lw&#333;n&#275;&#x1E35;&#601;: </P>
<P>6&nbsp;w&#601;hi&#353;&#601;la&#x1E35;&#601;t&icirc; &#8216;&#257;layi&#x1E35;&#601; &#353;iqqu&#x1E63;&icirc;m w&#601;nibal&#601;t&icirc;&#x1E35;&#601; w&#601;&#347;am&#601;t&icirc;&#x1E35;&#601; k&#601;r&#333;&#8217;&icirc;: </P>
<P>7&nbsp;w&#601;h&#257;y&acirc; &#x1E35;&#257;l-r&#333;&#8217;ayi&#x1E35;&#601; yidw&#333;&#x1E0F; mimm&#275;&#x1E35;&#601; w&#601;&#8217;&#257;mar &#353;&#257;d&#601;&#x1E0F;&acirc; n&icirc;n&#601;w&#275;h m&icirc; y&#257;n&ucirc;&#x1E0F; l&#257;h m&#275;&#8217;ayin &#8217;&#259;&#x1E07;aqq&#275;&#353; m&#601;n<sup>a</sup>&#x1E25;&#259;m&icirc;m l&#257;&#x1E35;&#601;: </P>
<P>8&nbsp;h&#259;&#x1E6F;&ecirc;&#x1E6D;&#601;&#x1E07;&icirc; minn&#333;&#8217; &#8217;&#257;mw&#333;n hayy&#333;&#353;&#601;&#x1E07;&acirc; bay&#601;&#8217;&#333;r&icirc;m mayim s&#257;&#x1E07;&icirc;&#x1E07; l&#257;h &#8217;&#259;&#353;er-&#x1E25;&ecirc;l y&#257;m m&icirc;y&#257;m &#x1E25;w&#333;m&#257;&#x1E6F;&#257;h: </P>
<P>9&nbsp;k&ucirc;&#353; &#8216;&#257;&#x1E63;&#601;m&acirc; &ucirc;mi&#x1E63;&#601;rayim w&#601;&#8217;&ecirc;n q&#275;&#x1E63;eh p&ucirc;&#x1E6D; w&#601;l&ucirc;&#x1E07;&icirc;m h&#257;y&ucirc; b&#601;&#8216;ez&#601;r&#257;&#x1E6F;&#275;&#x1E35;&#601;: </P>
<P>10&nbsp;gam-h&icirc;&#8217; lag&#333;l&acirc; h&#257;l&#601;&#x1E35;&acirc; &#x1E07;a&#353;&#353;e&#x1E07;&icirc; gam &#8216;&#333;l&#257;leyh&#257; y&#601;ru&#x1E6D;&#x1E6D;&#601;&#353;&ucirc; b&#601;r&#333;&#8217;&#353; k&#257;l-&#x1E25;&ucirc;&#x1E63;w&#333;&#x1E6F; w&#601;&#8216;al-ni&#x1E35;&#601;badeyh&#257; yad&ucirc; &#x1E21;w&#333;r&#257;l w&#601;&#x1E35;&#257;l-g&#601;&#x1E0F;w&#333;leyh&#257; rut&#601;q&ucirc; &#x1E07;azziqq&icirc;m: </P>
<P>11&nbsp;gam-&#8217;at&#601; ti&#353;&#601;k&#601;r&icirc; t&#601;h&icirc; n<sup>a</sup>&#8216;&#259;l&#257;m&acirc; gam-&#8217;at&#601; t&#601;&#x1E07;aq&#601;&#353;&icirc; m&#257;&#8216;w&#333;z m&#275;&#8217;w&#333;y&#275;&#x1E07;: </P>
<P>12&nbsp;k&#257;l-mi&#x1E07;&#601;&#x1E63;&#257;rayi&#x1E35;&#601; t&#601;&#8217;&#275;n&icirc;m &#8216;im-bik&ucirc;r&icirc;m &#8217;im-yinnw&#333;&#8216;&ucirc; w&#601;n&#257;f&#601;l&ucirc; &#8216;al-p&icirc; &#8217;w&#333;&#x1E35;&#275;l: </P>
<P>13&nbsp;hinn&#275;h &#8216;amm&#275;&#x1E35;&#601; n&#257;&#353;&icirc;m b&#601;qir&#601;b&#275;&#x1E35;&#601; l&#601;&#8217;&#333;y&#601;&#x1E07;ayi&#x1E35;&#601; p&#257;&#x1E6F;w&#333;&#x1E25;a nif&#601;t&#601;&#x1E25;&ucirc; &#353;<sup>a</sup>&#8216;&#259;r&ecirc; &#8217;ar&#601;&#x1E63;&#275;&#x1E35;&#601; &#8217;&#257;&#x1E35;&#601;l&acirc; &#8217;&#275;&#353; b&#601;r&icirc;&#x1E25;&#257;yi&#x1E35;: </P>
<P>14&nbsp;m&ecirc; m&#257;&#x1E63;w&#333;r &#353;a&#8217;&#259;&#x1E07;&icirc;-l&#257;&#x1E35;&#601; &#x1E25;azz&#601;q&icirc; mi&#x1E07;&#601;&#x1E63;&#257;r&#257;yi&#x1E35;&#601; b&#333;&#8217;&icirc; &#x1E07;a&#x1E6D;&#x1E6D;&icirc;&#x1E6D; w&#601;rim&#601;s&icirc; &#x1E07;<sup>a</sup>&#x1E25;&#333;mer h<sup>a</sup>&#x1E25;&#259;z&icirc;q&icirc; mal&#601;b&#275;n: </P>
<P>15&nbsp;&#353;&#257;m t&#333;&#8217;&#x1E35;&#601;l&#275;&#x1E35;&#601; &#8217;&#275;&#353; ta&#x1E35;&#601;r&icirc;&#x1E6F;&#275;&#x1E35;&#601; &#x1E25;ere&#x1E07; t&#333;&#8217;&#x1E35;&#601;l&#275;&#x1E35;&#601; kayy&#257;leq hi&#x1E6F;&#601;kab&#275;&#x1E0F; kayyeleq hi&#x1E6F;&#601;kab&#601;&#x1E0F;&icirc; k&#257;&#8217;ar&#601;beh: </P>
<P>16&nbsp;hir&#601;b&ecirc;&#x1E6F; r&#333;&#x1E35;&#601;layi&#x1E35;&#601; mikw&#333;&#x1E35;&#601;&#x1E07;&ecirc; ha&#353;&#353;&#257;m&#257;yim yeleq p&#257;&#353;a&#x1E6D; wayy&#257;&#8216;&#333;f: </P>
<P>17&nbsp;minn&#601;z&#257;rayi&#x1E35;&#601; k&#257;&#8217;ar&#601;beh w&#601;&#x1E6D;af&#601;s&#601;rayi&#x1E35;&#601; k&#601;&#x1E21;w&#333;&#x1E07; g&#333;&#x1E07;&#257;y h<sup>a</sup>&#x1E25;w&#333;n&icirc;m bag&#601;&#x1E0F;&#275;rw&#333;&#x1E6F; b&#601;yw&#333;m q&#257;r&acirc; &#353;eme&#353; z&#257;r&#601;&#x1E25;&acirc; w&#601;nw&#333;&#x1E0F;a&#x1E0F; w&#601;l&#333;&#8217;-nw&#333;&#x1E0F;<sup>a</sup>&#8216; m&#601;qw&#333;mw&#333; &#8217;ayy&#257;m: </P>
<P>18&nbsp;n&#257;m&ucirc; r&#333;&#8216;ey&#x1E35;&#257; mele&#x1E35;&#601; &#8217;a&#353;&#353;&ucirc;r yi&#353;&#601;k&#601;n&ucirc; &#8217;ad&icirc;rey&#x1E35;&#257; n&#257;f&#333;&#353;&ucirc; &#8216;amm&#601;&#x1E35;&#257; &#8216;al-heh&#257;r&icirc;m w&#601;&#8217;&ecirc;n m&#601;qab&#275;&#x1E63;: </P>
<P>19&nbsp;&#8217;&ecirc;n-k&#275;h&acirc; l&#601;&#353;i&#x1E07;&#601;re&#x1E35;&#257; n<sup>a</sup>&#x1E25;&#601;l&acirc; mak&#257;&#x1E6F;e&#x1E35;&#257; k&#333;l| &#353;&#333;m&#601;&#8216;&ecirc; &#353;im&#601;&#8216;&#259;&#x1E35;&#257; t&#257;q&#601;&#8216;&ucirc; &#x1E35;af &#8216;&#257;ley&#x1E35;&#257; k&icirc; &#8216;al-m&icirc; l&#333;&#8217;-&#8216;&#257;&#x1E07;&#601;r&acirc; r&#257;&#8216;&#257;&#x1E6F;&#601;&#x1E35;&#257; t&#257;m&icirc;&#x1E0F;: </P>
</TD>
</TABLE>
<P><HR>
<CENTER>
<A HREF="hab001">Next: Habakkuk (Chavaquq) Chapter 1</A></CENTER>
</BODY>
</HTML>
