<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 27</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/lev027">Polyglot</A>&nbsp;
<A HREF="../kjv/lev027">KJV</A>&nbsp;
<A HREF="../sep/lev027">Sep</A>&nbsp;
<A HREF="../vul/lev027">Vul</A>&nbsp;

<BR>
<BR><A HREF="lev">Leviticus (Vayikra) Index</A><BR>
&nbsp;
<A HREF="lev026">Previous</A>&nbsp;
<A HREF="num001">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 27</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;דַּבֵּ֞ר אֶל־בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם אִ֕ישׁ כִּ֥י יַפְלִ֖א נֶ֑דֶר בְּעֶרְכְּךָ֥ נְפָשֹׁ֖ת לַֽיהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהָיָ֤ה עֶרְכְּךָ֙ הַזָּכָ֔ר מִבֶּן֙ עֶשְׂרִ֣ים שָׁנָ֔ה וְעַ֖ד בֶּן־שִׁשִּׁ֣ים שָׁנָ֑ה וְהָיָ֣ה עֶרְכְּךָ֗ חֲמִשִּׁ֛ים שֶׁ֥קֶל כֶּ֖סֶף בְּשֶׁ֥קֶל הַקֹּֽדֶשׁ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאִם־נְקֵבָ֖ה הִ֑וא וְהָיָ֥ה עֶרְכְּךָ֖ שְׁלֹשִׁ֥ים שָֽׁקֶל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְאִ֨ם מִבֶּן־חָמֵ֜שׁ שָׁנִ֗ים וְעַד֙ בֶּן־עֶשְׂרִ֣ים שָׁנָ֔ה וְהָיָ֧ה עֶרְכְּךָ֛ הַזָּכָ֖ר עֶשְׂרִ֣ים שְׁקָלִ֑ים וְלַנְּקֵבָ֖ה עֲשֶׂ֥רֶת שְׁקָלִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאִ֣ם מִבֶּן־חֹ֗דֶשׁ וְעַד֙ בֶּן־חָמֵ֣שׁ שָׁנִ֔ים וְהָיָ֤ה עֶרְכְּךָ֙ הַזָּכָ֔ר חֲמִשָּׁ֥ה שְׁקָלִ֖ים כָּ֑סֶף וְלַנְּקֵבָ֣ה עֶרְכְּךָ֔ שְׁלֹ֥שֶׁת שְׁקָלִ֖ים כָּֽסֶף׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְ֠אִם מִבֶּן־שִׁשִּׁ֨ים שָׁנָ֤ה וָמַ֙עְלָה֙ אִם־זָכָ֔ר וְהָיָ֣ה עֶרְכְּךָ֔ חֲמִשָּׁ֥ה עָשָׂ֖ר שָׁ֑קֶל וְלַנְּקֵבָ֖ה עֲשָׂרָ֥ה שְׁקָלִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאִם־מָ֥ךְ הוּא֙ מֵֽעֶרְכֶּ֔ךָ וְהֶֽעֱמִידוֹ֙ לִפְנֵ֣י הַכֹּהֵ֔ן וְהֶעֱרִ֥יךְ אֹת֖וֹ הַכֹּהֵ֑ן עַל־פִּ֗י אֲשֶׁ֤ר תַּשִּׂיג֙ יַ֣ד הַנֹּדֵ֔ר יַעֲרִיכֶ֖נּוּ הַכֹּהֵֽן׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאִם־בְּהֵמָ֔ה אֲשֶׁ֨ר יַקְרִ֧יבוּ מִמֶּ֛נָּה קָרְבָּ֖ן לַֽיהוָ֑ה כֹּל֩ אֲשֶׁ֨ר יִתֵּ֥ן מִמֶּ֛נּוּ לַיהוָ֖ה יִֽהְיֶה־קֹּֽדֶשׁ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לֹ֣א יַחֲלִיפֶ֗נּוּ וְלֹֽא־יָמִ֥יר אֹת֛וֹ ט֥וֹב בְּרָ֖ע אוֹ־רַ֣ע בְּט֑וֹב וְאִם־הָמֵ֨ר יָמִ֤יר בְּהֵמָה֙ בִּבְהֵמָ֔ה וְהָֽיָה־ה֥וּא וּתְמוּרָת֖וֹ יִֽהְיֶה־קֹּֽדֶשׁ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאִם֙ כָּל־בְּהֵמָ֣ה טְמֵאָ֔ה אֲ֠שֶׁר לֹא־יַקְרִ֧יבוּ מִמֶּ֛נָּה קָרְבָּ֖ן לַֽיהוָ֑ה וְהֶֽעֱמִ֥יד אֶת־הַבְּהֵמָ֖ה לִפְנֵ֥י הַכֹּהֵֽן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהֶעֱרִ֤יךְ הַכֹּהֵן֙ אֹתָ֔הּ בֵּ֥ין ט֖וֹב וּבֵ֣ין רָ֑ע כְּעֶרְכְּךָ֥ הַכֹּהֵ֖ן כֵּ֥ן יִהְיֶֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאִם־גָּאֹ֖ל יִגְאָלֶ֑נָּה וְיָסַ֥ף חֲמִישִׁת֖וֹ עַל־עֶרְכֶּֽךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאִ֗ישׁ כִּֽי־יַקְדִּ֨שׁ אֶת־בֵּית֥וֹ קֹ֙דֶשׁ֙ לַֽיהוָ֔ה וְהֶעֱרִיכוֹ֙ הַכֹּהֵ֔ן בֵּ֥ין ט֖וֹב וּבֵ֣ין רָ֑ע כַּאֲשֶׁ֨ר יַעֲרִ֥יךְ אֹת֛וֹ הַכֹּהֵ֖ן כֵּ֥ן יָקֽוּם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאִ֨ם־הַמַּקְדִּ֔ישׁ יִגְאַ֖ל אֶת־בֵּית֑וֹ וְ֠יָסַף חֲמִישִׁ֧ית כֶּֽסֶף־עֶרְכְּךָ֛ עָלָ֖יו וְהָ֥יָה לֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאִ֣ם׀ מִשְּׂדֵ֣ה אֲחֻזָּת֗וֹ יַקְדִּ֥ישׁ אִישׁ֙ לַֽיהוָ֔ה וְהָיָ֥ה עֶרְכְּךָ֖ לְפִ֣י זַרְע֑וֹ זֶ֚רַע חֹ֣מֶר שְׂעֹרִ֔ים בַּחֲמִשִּׁ֖ים שֶׁ֥קֶל כָּֽסֶף׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אִם־מִשְּׁנַ֥ת הַיֹּבֵ֖ל יַקְדִּ֣ישׁ שָׂדֵ֑הוּ כְּעֶרְכְּךָ֖ יָקֽוּם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאִם־אַחַ֣ר הַיֹּבֵל֮ יַקְדִּ֣ישׁ שָׂדֵהוּ֒ וְחִשַּׁב־ל֨וֹ הַכֹּהֵ֜ן אֶת־הַכֶּ֗סֶף עַל־פִּ֤י הַשָּׁנִים֙ הַנּ֣וֹתָרֹ֔ת עַ֖ד שְׁנַ֣ת הַיֹּבֵ֑ל וְנִגְרַ֖ע מֵֽעֶרְכֶּֽךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאִם־גָּאֹ֤ל יִגְאַל֙ אֶת־הַשָּׂדֶ֔ה הַמַּקְדִּ֖ישׁ אֹת֑וֹ וְ֠יָסַף חֲמִשִׁ֧ית כֶּֽסֶף־עֶרְכְּךָ֛ עָלָ֖יו וְקָ֥ם לֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאִם־לֹ֤א יִגְאַל֙ אֶת־הַשָּׂדֶ֔ה וְאִם־מָכַ֥ר אֶת־הַשָּׂדֶ֖ה לְאִ֣ישׁ אַחֵ֑ר לֹ֥א יִגָּאֵ֖ל עֽוֹד׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהָיָ֨ה הַשָּׂדֶ֜ה בְּצֵאת֣וֹ בַיֹּבֵ֗ל קֹ֛דֶשׁ לַֽיהוָ֖ה כִּשְׂדֵ֣ה הַחֵ֑רֶם לַכֹּהֵ֖ן תִּהְיֶ֥ה אֲחֻזָּתֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאִם֙ אֶת־שְׂדֵ֣ה מִקְנָת֔וֹ אֲשֶׁ֕ר לֹ֖א מִשְּׂדֵ֣ה אֲחֻזָּת֑וֹ יַקְדִּ֖ישׁ לַֽיהוָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְחִשַּׁב־ל֣וֹ הַכֹּהֵ֗ן אֵ֚ת מִכְסַ֣ת הָֽעֶרְכְּךָ֔ עַ֖ד שְׁנַ֣ת הַיֹּבֵ֑ל וְנָתַ֤ן אֶת־הָעֶרְכְּךָ֙ בַּיּ֣וֹם הַה֔וּא קֹ֖דֶשׁ לַיהוָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בִּשְׁנַ֤ת הַיּוֹבֵל֙ יָשׁ֣וּב הַשָּׂדֶ֔ה לַאֲשֶׁ֥ר קָנָ֖הוּ מֵאִתּ֑וֹ לַאֲשֶׁר־ל֖וֹ אֲחֻזַּ֥ת הָאָֽרֶץ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְכָל־עֶרְכְּךָ֔ יִהְיֶ֖ה בְּשֶׁ֣קֶל הַקֹּ֑דֶשׁ עֶשְׂרִ֥ים גֵּרָ֖ה יִהְיֶ֥ה הַשָּֽׁקֶל׃ ס</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;אַךְ־בְּכ֞וֹר אֲשֶׁר־יְבֻכַּ֤ר לַֽיהוָה֙ בִּבְהֵמָ֔ה לֹֽא־יַקְדִּ֥ישׁ אִ֖ישׁ אֹת֑וֹ אִם־שׁ֣וֹר אִם־שֶׂ֔ה לַֽיהוָ֖ה הֽוּא׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְאִ֨ם בַּבְּהֵמָ֤ה הַטְּמֵאָה֙ וּפָדָ֣ה בְעֶרְכֶּ֔ךָ וְיָסַ֥ף חֲמִשִׁת֖וֹ עָלָ֑יו וְאִם־לֹ֥א יִגָּאֵ֖ל וְנִמְכַּ֥ר בְּעֶרְכֶּֽךָ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;אַךְ־כָּל־חֵ֡רֶם אֲשֶׁ֣ר יַחֲרִם֩ אִ֨ישׁ לַֽיהוָ֜ה מִכָּל־אֲשֶׁר־ל֗וֹ מֵאָדָ֤ם וּבְהֵמָה֙ וּמִשְּׂדֵ֣ה אֲחֻזָּת֔וֹ לֹ֥א יִמָּכֵ֖ר וְלֹ֣א יִגָּאֵ֑ל כָּל־חֵ֕רֶם קֹֽדֶשׁ־קָֽדָשִׁ֥ים ה֖וּא לַיהוָֽה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;כָּל־חֵ֗רֶם אֲשֶׁ֧ר יָחֳרַ֛ם מִן־הָאָדָ֖ם לֹ֣א יִפָּדֶ֑ה מ֖וֹת יוּמָֽת׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְכָל־מַעְשַׂ֨ר הָאָ֜רֶץ מִזֶּ֤רַע הָאָ֙רֶץ֙ מִפְּרִ֣י הָעֵ֔ץ לַיהוָ֖ה ה֑וּא קֹ֖דֶשׁ לַֽיהוָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְאִם־גָּאֹ֥ל יִגְאַ֛ל אִ֖ישׁ מִמַּֽעַשְׂר֑וֹ חֲמִשִׁית֖וֹ יֹסֵ֥ף עָלָֽיו׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְכָל־מַעְשַׂ֤ר בָּקָר֙ וָצֹ֔אן כֹּ֥ל אֲשֶׁר־יַעֲבֹ֖ר תַּ֣חַת הַשָּׁ֑בֶט הָֽעֲשִׂירִ֕י יִֽהְיֶה־קֹּ֖דֶשׁ לַֽיהוָֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;לֹ֧א יְבַקֵּ֛ר בֵּֽין־ט֥וֹב לָרַ֖ע וְלֹ֣א יְמִירֶ֑נּוּ וְאִם־הָמֵ֣ר יְמִירֶ֔נּוּ וְהָֽיָה־ה֧וּא וּתְמוּרָת֛וֹ יִֽהְיֶה־קֹ֖דֶשׁ לֹ֥א יִגָּאֵֽל׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;אֵ֣לֶּה הַמִּצְוֹ֗ת אֲשֶׁ֨ר צִוָּ֧ה יְהוָ֛ה אֶת־מֹשֶׁ֖ה אֶל־בְּנֵ֣י יִשְׂרָאֵ֑ל בְּהַ֖ר סִינָֽי׃ </P>
<P></P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; &#8217;&#259;l&#275;hem &#8217;&icirc;&#353; k&icirc; yaf&#601;li&#8217; ne&#x1E0F;er b&#601;&#8216;er&#601;k&#601;&#x1E35;&#257; n&#601;f&#257;&#353;&#333;&#x1E6F; layhw&acirc;: </P>
<P>3&nbsp;w&#601;h&#257;y&acirc; &#8216;er&#601;k&#601;&#x1E35;&#257; hazz&#257;&#x1E35;&#257;r miben &#8216;e&#347;&#601;r&icirc;m &#353;&#257;n&acirc; w&#601;&#8216;a&#x1E0F; ben-&#353;i&#353;&#353;&icirc;m &#353;&#257;n&acirc; w&#601;h&#257;y&acirc; &#8216;er&#601;k&#601;&#x1E35;&#257; &#x1E25;&#259;mi&#353;&#353;&icirc;m &#353;eqel kesef b&#601;&#353;eqel haqq&#333;&#x1E0F;e&#353;: </P>
<P>4&nbsp;w&#601;&#8217;im-n&#601;q&#275;&#x1E07;&acirc; hiw&#8217; w&#601;h&#257;y&acirc; &#8216;er&#601;k&#601;&#x1E35;&#257; &#353;&#601;l&#333;&#353;&icirc;m &#353;&#257;qel: </P>
<P>5&nbsp;w&#601;&#8217;im miben-&#x1E25;&#257;m&#275;&#353; &#353;&#257;n&icirc;m w&#601;&#8216;a&#x1E0F; ben-&#8216;e&#347;&#601;r&icirc;m &#353;&#257;n&acirc; w&#601;h&#257;y&acirc; &#8216;er&#601;k&#601;&#x1E35;&#257; hazz&#257;&#x1E35;&#257;r &#8216;e&#347;&#601;r&icirc;m &#353;&#601;q&#257;l&icirc;m w&#601;lann&#601;q&#275;&#x1E07;&acirc; &#8216;&#259;&#347;ere&#x1E6F; &#353;&#601;q&#257;l&icirc;m: </P>
<P>6&nbsp;w&#601;&#8217;im miben-&#x1E25;&#333;&#x1E0F;e&#353; w&#601;&#8216;a&#x1E0F; ben-&#x1E25;&#257;m&#275;&#353; &#353;&#257;n&icirc;m w&#601;h&#257;y&acirc; &#8216;er&#601;k&#601;&#x1E35;&#257; hazz&#257;&#x1E35;&#257;r &#x1E25;&#259;mi&#353;&#353;&acirc; &#353;&#601;q&#257;l&icirc;m k&#257;sef w&#601;lann&#601;q&#275;&#x1E07;&acirc; &#8216;er&#601;k&#601;&#x1E35;&#257; &#353;&#601;l&#333;&#353;e&#x1E6F; &#353;&#601;q&#257;l&icirc;m k&#257;sef: </P>
<P>7&nbsp;w&#601;&#8217;im miben-&#353;i&#353;&#353;&icirc;m &#353;&#257;n&acirc; w&#257;m<sup>a</sup>&#8216;&#601;l&acirc; &#8217;im-z&#257;&#x1E35;&#257;r w&#601;h&#257;y&acirc; &#8216;er&#601;k&#601;&#x1E35;&#257; &#x1E25;&#259;mi&#353;&#353;&acirc; &#8216;&#257;&#347;&#257;r &#353;&#257;qel w&#601;lann&#601;q&#275;&#x1E07;&acirc; &#8216;&#259;&#347;&#257;r&acirc; &#353;&#601;q&#257;l&icirc;m: </P>
<P>8&nbsp;w&#601;&#8217;im-m&#257;&#x1E35;&#601; h&ucirc;&#8217; m&#275;&#8216;er&#601;ke&#x1E35;&#257; w&#601;he&#8216;&#277;m&icirc;&#x1E0F;w&#333; lif&#601;n&ecirc; hak&#333;h&#275;n w&#601;he&#8216;&#277;r&icirc;&#x1E35;&#601; &#8217;&#333;&#x1E6F;w&#333; hak&#333;h&#275;n &#8216;al-p&icirc; &#8217;&#259;&#353;er ta&#347;&#347;&icirc;&#x1E21; ya&#x1E0F; hann&#333;&#x1E0F;&#275;r y<sup>a</sup>&#8216;&#259;r&icirc;&#x1E35;enn&ucirc; hak&#333;h&#275;n: s</P>
<P>9&nbsp;w&#601;&#8217;im-b&#601;h&#275;m&acirc; &#8217;&#259;&#353;er yaq&#601;r&icirc;&#x1E07;&ucirc; mimmenn&acirc; q&#257;r&#601;b&#257;n layhw&acirc; k&#333;l &#8217;&#259;&#353;er yit&#275;n mimmenn&ucirc; layhw&acirc; yih&#601;yeh-qq&#333;&#x1E0F;e&#353;: </P>
<P>10&nbsp;l&#333;&#8217; y<sup>a</sup>&#x1E25;&#259;l&icirc;fenn&ucirc; w&#601;l&#333;&#8217;-y&#257;m&icirc;r &#8217;&#333;&#x1E6F;w&#333; &#x1E6D;w&#333;&#x1E07; b&#601;r&#257;&#8216; &#8217;w&#333;-r<sup>a</sup>&#8216; b&#601;&#x1E6D;w&#333;&#x1E07; w&#601;&#8217;im-h&#257;m&#275;r y&#257;m&icirc;r b&#601;h&#275;m&acirc; bi&#x1E07;&#601;h&#275;m&acirc; w&#601;h&#257;y&acirc;-h&ucirc;&#8217; &ucirc;&#x1E6F;&#601;m&ucirc;r&#257;&#x1E6F;w&#333; yih&#601;yeh-qq&#333;&#x1E0F;e&#353;: </P>
<P>11&nbsp;w&#601;&#8217;im k&#257;l-b&#601;h&#275;m&acirc; &#x1E6D;&#601;m&#275;&#8217;&acirc; &#8217;&#259;&#353;er l&#333;&#8217;-yaq&#601;r&icirc;&#x1E07;&ucirc; mimmenn&acirc; q&#257;r&#601;b&#257;n layhw&acirc; w&#601;he&#8216;&#277;m&icirc;&#x1E0F; &#8217;e&#x1E6F;-hab&#601;h&#275;m&acirc; lif&#601;n&ecirc; hak&#333;h&#275;n: </P>
<P>12&nbsp;w&#601;he&#8216;&#277;r&icirc;&#x1E35;&#601; hak&#333;h&#275;n &#8217;&#333;&#x1E6F;&#257;h b&ecirc;n &#x1E6D;w&#333;&#x1E07; &ucirc;&#x1E07;&ecirc;n r&#257;&#8216; k&#601;&#8216;er&#601;k&#601;&#x1E35;&#257; hak&#333;h&#275;n k&#275;n yih&#601;yeh: </P>
<P>13&nbsp;w&#601;&#8217;im-g&#257;&#8217;&#333;l yi&#x1E21;&#601;&#8217;&#257;lenn&acirc; w&#601;y&#257;saf &#x1E25;&#259;m&icirc;&#353;i&#x1E6F;w&#333; &#8216;al-&#8216;er&#601;ke&#x1E35;&#257;: </P>
<P>14&nbsp;w&#601;&#8217;&icirc;&#353; k&icirc;-yaq&#601;di&#353; &#8217;e&#x1E6F;-b&ecirc;&#x1E6F;w&#333; q&#333;&#x1E0F;e&#353; layhw&acirc; w&#601;he&#8216;&#277;r&icirc;&#x1E35;w&#333; hak&#333;h&#275;n b&ecirc;n &#x1E6D;w&#333;&#x1E07; &ucirc;&#x1E07;&ecirc;n r&#257;&#8216; ka&#8217;&#259;&#353;er y<sup>a</sup>&#8216;&#259;r&icirc;&#x1E35;&#601; &#8217;&#333;&#x1E6F;w&#333; hak&#333;h&#275;n k&#275;n y&#257;q&ucirc;m: </P>
<P>15&nbsp;w&#601;&#8217;im-hammaq&#601;d&icirc;&#353; yi&#x1E21;&#601;&#8217;al &#8217;e&#x1E6F;-b&ecirc;&#x1E6F;w&#333; w&#601;y&#257;saf &#x1E25;&#259;m&icirc;&#353;&icirc;&#x1E6F; kesef-&#8216;er&#601;k&#601;&#x1E35;&#257; &#8216;&#257;l&#257;yw w&#601;h&#257;y&acirc; lw&#333;: </P>
<P>16&nbsp;w&#601;&#8217;im| mi&#347;&#347;&#601;&#x1E0F;&#275;h &#8217;&#259;&#x1E25;uzz&#257;&#x1E6F;w&#333; yaq&#601;d&icirc;&#353; &#8217;&icirc;&#353; layhw&acirc; w&#601;h&#257;y&acirc; &#8216;er&#601;k&#601;&#x1E35;&#257; l&#601;f&icirc; zar&#601;&#8216;w&#333; zer<sup>a</sup>&#8216; &#x1E25;&#333;mer &#347;&#601;&#8216;&#333;r&icirc;m b<sup>a</sup>&#x1E25;&#259;mi&#353;&#353;&icirc;m &#353;eqel k&#257;sef: </P>
<P>17&nbsp;&#8217;im-mi&#353;&#353;&#601;na&#x1E6F; hayy&#333;&#x1E07;&#275;l yaq&#601;d&icirc;&#353; &#347;&#257;&#x1E0F;&#275;h&ucirc; k&#601;&#8216;er&#601;k&#601;&#x1E35;&#257; y&#257;q&ucirc;m: </P>
<P>18&nbsp;w&#601;&#8217;im-&#8217;<sup>a</sup>&#x1E25;ar hayy&#333;&#x1E07;&#275;l yaq&#601;d&icirc;&#353; &#347;&#257;&#x1E0F;&#275;h&ucirc; w&#601;&#x1E25;i&#353;&#353;a&#x1E07;-lw&#333; hak&#333;h&#275;n &#8217;e&#x1E6F;-hakesef &#8216;al-p&icirc; ha&#353;&#353;&#257;n&icirc;m hannw&#333;&#x1E6F;&#257;r&#333;&#x1E6F; &#8216;a&#x1E0F; &#353;&#601;na&#x1E6F; hayy&#333;&#x1E07;&#275;l w&#601;ni&#x1E21;&#601;r<sup>a</sup>&#8216; m&#275;&#8216;er&#601;ke&#x1E35;&#257;: </P>
<P>19&nbsp;w&#601;&#8217;im-g&#257;&#8217;&#333;l yi&#x1E21;&#601;&#8217;al &#8217;e&#x1E6F;-ha&#347;&#347;&#257;&#x1E0F;eh hammaq&#601;d&icirc;&#353; &#8217;&#333;&#x1E6F;w&#333; w&#601;y&#257;saf &#x1E25;&#259;mi&#353;&icirc;&#x1E6F; kesef-&#8216;er&#601;k&#601;&#x1E35;&#257; &#8216;&#257;l&#257;yw w&#601;q&#257;m lw&#333;: </P>
<P>20&nbsp;w&#601;&#8217;im-l&#333;&#8217; yi&#x1E21;&#601;&#8217;al &#8217;e&#x1E6F;-ha&#347;&#347;&#257;&#x1E0F;eh w&#601;&#8217;im-m&#257;&#x1E35;ar &#8217;e&#x1E6F;-ha&#347;&#347;&#257;&#x1E0F;eh l&#601;&#8217;&icirc;&#353; &#8217;<sup>a</sup>&#x1E25;&#275;r l&#333;&#8217; yig&#257;&#8217;&#275;l &#8216;w&#333;&#x1E0F;: </P>
<P>21&nbsp;w&#601;h&#257;y&acirc; ha&#347;&#347;&#257;&#x1E0F;eh b&#601;&#x1E63;&#275;&#8217;&#x1E6F;w&#333; &#x1E07;ayy&#333;&#x1E07;&#275;l q&#333;&#x1E0F;e&#353; layhw&acirc; ki&#347;&#601;&#x1E0F;&#275;h h<sup>a</sup>&#x1E25;&#275;rem lak&#333;h&#275;n tih&#601;yeh &#8217;&#259;&#x1E25;uzz&#257;&#x1E6F;w&#333;: </P>
<P>22&nbsp;w&#601;&#8217;im &#8217;e&#x1E6F;-&#347;&#601;&#x1E0F;&#275;h miq&#601;n&#257;&#x1E6F;w&#333; &#8217;&#259;&#353;er l&#333;&#8217; mi&#347;&#347;&#601;&#x1E0F;&#275;h &#8217;&#259;&#x1E25;uzz&#257;&#x1E6F;w&#333; yaq&#601;d&icirc;&#353; layhw&acirc;: </P>
<P>23&nbsp;w&#601;&#x1E25;i&#353;&#353;a&#x1E07;-lw&#333; hak&#333;h&#275;n &#8217;&#275;&#x1E6F; mi&#x1E35;&#601;sa&#x1E6F; h&#257;&#8216;er&#601;k&#601;&#x1E35;&#257; &#8216;a&#x1E0F; &#353;&#601;na&#x1E6F; hayy&#333;&#x1E07;&#275;l w&#601;n&#257;&#x1E6F;an &#8217;e&#x1E6F;-h&#257;&#8216;er&#601;k&#601;&#x1E35;&#257; bayyw&#333;m hah&ucirc;&#8217; q&#333;&#x1E0F;e&#353; layhw&acirc;: </P>
<P>24&nbsp;bi&#353;&#601;na&#x1E6F; hayyw&#333;&#x1E07;&#275;l y&#257;&#353;&ucirc;&#x1E07; ha&#347;&#347;&#257;&#x1E0F;eh la&#8217;&#259;&#353;er q&#257;n&acirc;&ucirc; m&#275;&#8217;itw&#333; la&#8217;&#259;&#353;er-lw&#333; &#8217;&#259;&#x1E25;uzza&#x1E6F; h&#257;&#8217;&#257;re&#x1E63;: </P>
<P>25&nbsp;w&#601;&#x1E35;&#257;l-&#8216;er&#601;k&#601;&#x1E35;&#257; yih&#601;yeh b&#601;&#353;eqel haqq&#333;&#x1E0F;e&#353; &#8216;e&#347;&#601;r&icirc;m g&#275;r&acirc; yih&#601;yeh ha&#353;&#353;&#257;qel: s</P>
<P>26&nbsp;&#8217;a&#x1E35;&#601;-b&#601;&#x1E35;w&#333;r &#8217;&#259;&#353;er-y&#601;&#x1E07;ukar layhw&acirc; bi&#x1E07;&#601;h&#275;m&acirc; l&#333;&#8217;-yaq&#601;d&icirc;&#353; &#8217;&icirc;&#353; &#8217;&#333;&#x1E6F;w&#333; &#8217;im-&#353;w&#333;r &#8217;im-&#347;eh layhw&acirc; h&ucirc;&#8217;: </P>
<P>27&nbsp;w&#601;&#8217;im bab&#601;h&#275;m&acirc; ha&#x1E6D;&#x1E6D;&#601;m&#275;&#8217;&acirc; &ucirc;f&#257;&#x1E0F;&acirc; &#x1E07;&#601;&#8216;er&#601;ke&#x1E35;&#257; w&#601;y&#257;saf &#x1E25;&#259;mi&#353;i&#x1E6F;w&#333; &#8216;&#257;l&#257;yw w&#601;&#8217;im-l&#333;&#8217; yig&#257;&#8217;&#275;l w&#601;nim&#601;kar b&#601;&#8216;er&#601;ke&#x1E35;&#257;: </P>
<P>28&nbsp;&#8217;a&#x1E35;&#601;-k&#257;l-&#x1E25;&#275;rem &#8217;&#259;&#353;er y<sup>a</sup>&#x1E25;&#259;rim &#8217;&icirc;&#353; layhw&acirc; mik&#257;l-&#8217;&#259;&#353;er-lw&#333; m&#275;&#8217;&#257;&#x1E0F;&#257;m &ucirc;&#x1E07;&#601;h&#275;m&acirc; &ucirc;mi&#347;&#347;&#601;&#x1E0F;&#275;h &#8217;&#259;&#x1E25;uzz&#257;&#x1E6F;w&#333; l&#333;&#8217; yimm&#257;&#x1E35;&#275;r w&#601;l&#333;&#8217; yig&#257;&#8217;&#275;l k&#257;l-&#x1E25;&#275;rem q&#333;&#x1E0F;e&#353;-q&#257;&#x1E0F;&#257;&#353;&icirc;m h&ucirc;&#8217; layhw&acirc;: </P>
<P>29&nbsp;k&#257;l-&#x1E25;&#275;rem &#8217;&#259;&#353;er y&#257;&#x1E25;&#335;ram min-h&#257;&#8217;&#257;&#x1E0F;&#257;m l&#333;&#8217; yip&#257;&#x1E0F;eh mw&#333;&#x1E6F; y&ucirc;m&#257;&#x1E6F;: </P>
<P>30&nbsp;w&#601;&#x1E35;&#257;l-m<sup>a</sup>&#8216;&#601;&#347;ar h&#257;&#8217;&#257;re&#x1E63; mizzer<sup>a</sup>&#8216; h&#257;&#8217;&#257;re&#x1E63; mip&#601;r&icirc; h&#257;&#8216;&#275;&#x1E63; layhw&acirc; h&ucirc;&#8217; q&#333;&#x1E0F;e&#353; layhw&acirc;: </P>
<P>31&nbsp;w&#601;&#8217;im-g&#257;&#8217;&#333;l yi&#x1E21;&#601;&#8217;al &#8217;&icirc;&#353; mimm<sup>a</sup>&#8216;a&#347;&#601;rw&#333; &#x1E25;&#259;mi&#353;&icirc;&#x1E6F;w&#333; y&#333;s&#275;f &#8216;&#257;l&#257;yw: </P>
<P>32&nbsp;w&#601;&#x1E35;&#257;l-m<sup>a</sup>&#8216;&#601;&#347;ar b&#257;q&#257;r w&#257;&#x1E63;&#333;&#8217;n k&#333;l &#8217;&#259;&#353;er-y<sup>a</sup>&#8216;&#259;&#x1E07;&#333;r t<sup>a</sup>&#x1E25;a&#x1E6F; ha&#353;&#353;&#257;&#x1E07;e&#x1E6D; h&#257;&#8216;&#259;&#347;&icirc;r&icirc; yih&#601;yeh-qq&#333;&#x1E0F;e&#353; layhw&acirc;: </P>
<P>33&nbsp;l&#333;&#8217; y&#601;&#x1E07;aqq&#275;r b&ecirc;n-&#x1E6D;w&#333;&#x1E07; l&#257;r<sup>a</sup>&#8216; w&#601;l&#333;&#8217; y&#601;m&icirc;renn&ucirc; w&#601;&#8217;im-h&#257;m&#275;r y&#601;m&icirc;renn&ucirc; w&#601;h&#257;y&acirc;-h&ucirc;&#8217; &ucirc;&#x1E6F;&#601;m&ucirc;r&#257;&#x1E6F;w&#333; yih&#601;yeh-q&#333;&#x1E0F;e&#353; l&#333;&#8217; yig&#257;&#8217;&#275;l: </P>
<P>34&nbsp;&#8217;&#275;lleh hammi&#x1E63;&#601;w&#333;&#x1E6F; &#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh &#8217;el-b&#601;n&ecirc; yi&#347;&#601;r&#257;&#8217;&#275;l b&#601;har s&icirc;n&#257;y: </P>
</TD>
</TABLE>
<P><HR>
<CENTER>
<A HREF="num001">Next: Numbers (Bemidbar) Chapter 1</A></CENTER>
</BODY>
</HTML>
