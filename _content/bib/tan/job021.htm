<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 21</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job021.htm">Polyglot</A>&nbsp;
<A HREF="../kjv/job021.htm">KJV</A>&nbsp;
<A HREF="../sep/job021.htm">Sep</A>&nbsp;
<A HREF="../vul/job021.htm">Vul</A>&nbsp;

<BR>
<BR><A HREF="job.htm">Job (Iyov) Index</A><BR>
&nbsp;
<A HREF="job020.htm">Previous</A>&nbsp;
<A HREF="job022.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 21</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּ֥עַן אִיּ֗וֹב וַיֹּאמַֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שִׁמְע֣וּ שָׁ֭מוֹעַ מִלָּתִ֑י וּתְהִי־זֹ֝֗את תַּנְח֥וּמֹֽתֵיכֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שָׂ֭אוּנִי וְאָנֹכִ֣י אֲדַבֵּ֑ר וְאַחַ֖ר דַּבְּרִ֣י תַלְעִֽיג׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הֶ֭אָנֹכִי לְאָדָ֣ם שִׂיחִ֑י וְאִם־מַ֝דּ֗וּעַ לֹא־תִקְצַ֥ר רוּחִֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;פְּנוּ־אֵלַ֥י וְהָשַׁ֑מּוּ וְשִׂ֖ימוּ יָ֣ד עַל־פֶּֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאִם־זָכַ֥רְתִּי וְנִבְהָ֑לְתִּי וְאָחַ֥ז בְּ֝שָׂרִ֗י פַּלָּצֽוּת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מַדּ֣וּעַ רְשָׁעִ֣ים יִחְי֑וּ עָ֝תְק֗וּ גַּם־גָּ֥בְרוּ חָֽיִל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;זַרְעָ֤ם נָכ֣וֹן לִפְנֵיהֶ֣ם עִמָּ֑ם וְ֝צֶאֱצָאֵיהֶ֗ם לְעֵינֵיהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;בָּתֵּיהֶ֣ם שָׁל֣וֹם מִפָּ֑חַד וְלֹ֤א שֵׁ֖בֶט אֱל֣וֹהַּ עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;שׁוֹר֣וֹ עִ֭בַּר וְלֹ֣א יַגְעִ֑ל תְּפַלֵּ֥ט פָּ֝רָת֗וֹ וְלֹ֣א תְשַׁכֵּֽל׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יְשַׁלְּח֣וּ כַ֭צֹּאן עֲוִילֵיהֶ֑ם וְ֝יַלְדֵיהֶ֗ם יְרַקֵּדֽוּן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;יִ֭שְׂאוּ כְּתֹ֣ף וְכִנּ֑וֹר וְ֝יִשְׂמְח֗וּ לְק֣וֹל עוּגָֽב׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;<font color="brown">יבלו</font> <font color="blue">יְכַלּ֣וּ</font> בַטּ֣וֹב יְמֵיהֶ֑ם וּ֝בְרֶ֗גַע שְׁא֣וֹל יֵחָֽתּוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּאמְר֣וּ לָ֭אֵל ס֣וּר מִמֶּ֑נּוּ וְדַ֥עַת דְּ֝רָכֶ֗יךָ לֹ֣א חָפָֽצְנוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;מַה־שַׁדַּ֥י כִּֽי־נַֽעַבְדֶ֑נּוּ וּמַה־נּ֝וֹעִ֗יל כִּ֣י נִפְגַּע־בּֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הֵ֤ן לֹ֣א בְיָדָ֣ם טוּבָ֑ם עֲצַ֥ת רְ֝שָׁעִ֗ים רָ֣חֲקָה מֶֽנִּי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כַּמָּ֤ה׀ נֵר־רְשָׁ֘עִ֤ים יִדְעָ֗ךְ וְיָבֹ֣א עָלֵ֣ימוֹ אֵידָ֑ם חֲ֝בָלִ֗ים יְחַלֵּ֥ק בְּאַפּֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;יִהְי֗וּ כְּתֶ֥בֶן לִפְנֵי־ר֑וּחַ וּ֝כְמֹ֗ץ גְּנָבַ֥תּוּ סוּפָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אֱל֗וֹהַּ יִצְפֹּן־לְבָנָ֥יו אוֹנ֑וֹ יְשַׁלֵּ֖ם אֵלָ֣יו וְיֵדָֽע׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;יִרְא֣וּ <font color="brown">עינו</font> <font color="blue">עֵינָ֣יו</font> כִּיד֑וֹ וּמֵחֲמַ֖ת שַׁדַּ֣י יִשְׁתֶּֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כִּ֤י מַה־חֶפְצ֣וֹ בְּבֵית֣וֹ אַחֲרָ֑יו וּמִסְפַּ֖ר חֳדָשָׁ֣יו חֻצָּֽצוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;הַלְאֵ֥ל יְלַמֶּד־דָּ֑עַת וְ֝ה֗וּא רָמִ֥ים יִשְׁפּֽוֹט׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;זֶ֗ה יָ֭מוּת בְּעֶ֣צֶם תֻּמּ֑וֹ כֻּ֝לּ֗וֹ שַׁלְאֲנַ֥ן וְשָׁלֵֽיו׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;עֲ֭טִינָיו מָלְא֣וּ חָלָ֑ב וּמֹ֖חַ עַצְמוֹתָ֣יו יְשֻׁקֶּֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְזֶ֗ה יָ֭מוּת בְּנֶ֣פֶשׁ מָרָ֑ה וְלֹֽא־אָ֝כַ֗ל בַּטּוֹבָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;יַ֭חַד עַל־עָפָ֣ר יִשְׁכָּ֑בוּ וְ֝רִמָּ֗ה תְּכַסֶּ֥ה עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;הֵ֣ן יָ֭דַעְתִּי מַחְשְׁבֽוֹתֵיכֶ֑ם וּ֝מְזִמּ֗וֹת עָלַ֥י תַּחְמֹֽסוּ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;כִּ֤י תֹֽאמְר֗וּ אַיֵּ֥ה בֵית־נָדִ֑יב וְ֝אַיֵּ֗ה אֹ֤הֶל׀ מִשְׁכְּנ֬וֹת רְשָׁעִֽים׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;הֲלֹ֣א שְׁ֭אֶלְתֶּם ע֣וֹבְרֵי דָ֑רֶךְ וְ֝אֹתֹתָ֗ם לֹ֣א תְנַכֵּֽרוּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;כִּ֤י לְי֣וֹם אֵ֭יד יֵחָ֣שֶׂךְ רָ֑ע לְי֖וֹם עֲבָר֣וֹת יוּבָֽלוּ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;מִֽי־יַגִּ֣יד עַל־פָּנָ֣יו דַּרְכּ֑וֹ וְהֽוּא־עָ֝שָׂ֗ה מִ֣י יְשַׁלֶּם־לֽוֹ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְ֭הוּא לִקְבָר֣וֹת יוּבָ֑ל וְֽעַל־גָּדִ֥ישׁ יִשְׁקֽוֹד׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;מָֽתְקוּ־ל֗וֹ רִגְבֵ֫י נָ֥חַל וְ֭אַחֲרָיו כָּל־אָדָ֣ם יִמְשׁ֑וֹךְ וּ֝לְפָנָ֗יו אֵ֣ין מִסְפָּֽר׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְ֭אֵיךְ תְּנַחֲמ֣וּנִי הָ֑בֶל וּ֝תְשֽׁוּבֹתֵיכֶ֗ם נִשְׁאַר־מָֽעַל׃ ס</P>
</TD>
<TD WIDTH="50%">
<P>1&nbsp;wayy<sup>a</sup>&#8216;an &#8217;&icirc;yw&#333;&#x1E07; wayy&#333;&#8217;mar: </P>
<P>2&nbsp;&#353;im&#601;&#8216;&ucirc; &#353;&#257;mw&#333;&#8216;a mill&#257;&#x1E6F;&icirc; &ucirc;&#x1E6F;&#601;h&icirc;-z&#333;&#8217;&#x1E6F; tan&#601;&#x1E25;&ucirc;m&#333;&#x1E6F;&ecirc;&#x1E35;em: </P>
<P>3&nbsp;&#347;&#257;&#8217;&ucirc;n&icirc; w&#601;&#8217;&#257;n&#333;&#x1E35;&icirc; &#8217;&#259;&#x1E0F;ab&#275;r w&#601;&#8217;<sup>a</sup>&#x1E25;ar dab&#601;r&icirc; &#x1E6F;al&#601;&#8216;&icirc;&#x1E21;: </P>
<P>4&nbsp;he&#8217;&#257;n&#333;&#x1E35;&icirc; l&#601;&#8217;&#257;&#x1E0F;&#257;m &#347;&icirc;&#x1E25;&icirc; w&#601;&#8217;im-mad&ucirc;&#8216;a l&#333;&#8217;-&#x1E6F;iq&#601;&#x1E63;ar r&ucirc;&#x1E25;&icirc;: </P>
<P>5&nbsp;p&#601;n&ucirc;-&#8217;&#275;lay w&#601;h&#257;&#353;amm&ucirc; w&#601;&#347;&icirc;m&ucirc; y&#257;&#x1E0F; &#8216;al-peh: </P>
<P>6&nbsp;w&#601;&#8217;im-z&#257;&#x1E35;ar&#601;t&icirc; w&#601;ni&#x1E07;&#601;h&#257;l&#601;t&icirc; w&#601;&#8217;&#257;&#x1E25;az b&#601;&#347;&#257;r&icirc; pall&#257;&#x1E63;&ucirc;&#x1E6F;: </P>
<P>7&nbsp;mad&ucirc;&#8216;a r&#601;&#353;&#257;&#8216;&icirc;m yi&#x1E25;&#601;y&ucirc; &#8216;&#257;&#x1E6F;&#601;q&ucirc; gam-g&#257;&#x1E07;&#601;r&ucirc; &#x1E25;&#257;yil: </P>
<P>8&nbsp;zar&#601;&#8216;&#257;m n&#257;&#x1E35;w&#333;n lif&#601;n&ecirc;hem &#8216;imm&#257;m w&#601;&#x1E63;e&#8217;&#277;&#x1E63;&#257;&#8217;&ecirc;hem l&#601;&#8216;&ecirc;n&ecirc;hem: </P>
<P>9&nbsp;b&#257;t&ecirc;hem &#353;&#257;lw&#333;m mip&#257;&#x1E25;a&#x1E0F; w&#601;l&#333;&#8217; &#353;&#275;&#x1E07;e&#x1E6D; &#8217;&#277;lw&#333;hha &#8216;&#259;l&ecirc;hem: </P>
<P>10&nbsp;&#353;w&#333;rw&#333; &#8216;ibar w&#601;l&#333;&#8217; ya&#x1E21;&#601;&#8216;il t&#601;fall&#275;&#x1E6D; p&#257;r&#257;&#x1E6F;w&#333; w&#601;l&#333;&#8217; &#x1E6F;&#601;&#353;ak&#275;l: </P>
<P>11&nbsp;y&#601;&#353;all&#601;&#x1E25;&ucirc; &#x1E35;a&#x1E63;&#x1E63;&#333;&#8217;n &#8216;&#259;w&icirc;l&ecirc;hem w&#601;yal&#601;&#x1E0F;&ecirc;hem y&#601;raqq&#275;&#x1E0F;&ucirc;n: </P>
<P>12&nbsp;yi&#347;&#601;&#8217;&ucirc; k&#601;&#x1E6F;&#333;f w&#601;&#x1E35;innw&#333;r w&#601;yi&#347;&#601;m&#601;&#x1E25;&ucirc; l&#601;qw&#333;l &#8216;&ucirc;&#x1E21;&#257;&#x1E07;: </P>
<P>13&nbsp;<font color="brown">y&#601;&#x1E07;all&ucirc;</font> <font color="blue">y&#601;&#x1E35;all&ucirc;</font> &#x1E07;a&#x1E6D;&#x1E6D;w&#333;&#x1E07; y&#601;m&ecirc;hem &ucirc;&#x1E07;&#601;re&#x1E21;<sup>a</sup>&#8216; &#353;&#601;&#8217;w&#333;l y&#275;&#x1E25;&#257;t&ucirc;: </P>
<P>14&nbsp;wayy&#333;&#8217;m&#601;r&ucirc; l&#257;&#8217;&#275;l s&ucirc;r mimmenn&ucirc; w&#601;&#x1E0F;<sup>a</sup>&#8216;a&#x1E6F; d&#601;r&#257;&#x1E35;ey&#x1E35;&#257; l&#333;&#8217; &#x1E25;&#257;f&#257;&#x1E63;&#601;n&ucirc;: </P>
<P>15&nbsp;mah-&#353;aday k&icirc;-n<sup>a</sup>&#8216;a&#x1E07;&#601;&#x1E0F;enn&ucirc; &ucirc;mah-nnw&#333;&#8216;&icirc;l k&icirc; nif&#601;g<sup>a</sup>&#8216;-bw&#333;: </P>
<P>16&nbsp;h&#275;n l&#333;&#8217; &#x1E07;&#601;y&#257;&#x1E0F;&#257;m &#x1E6D;&ucirc;&#x1E07;&#257;m &#8216;&#259;&#x1E63;a&#x1E6F; r&#601;&#353;&#257;&#8216;&icirc;m r&#257;&#x1E25;&#259;q&acirc; menn&icirc;: </P>
<P>17&nbsp;kamm&acirc;| n&#275;r-r&#601;&#353;&#257;&#8216;&icirc;m yi&#x1E0F;&#601;&#8216;&#257;&#x1E35;&#601; w&#601;y&#257;&#x1E07;&#333;&#8217; &#8216;&#257;l&ecirc;mw&#333; &#8217;&ecirc;&#x1E0F;&#257;m &#x1E25;&#259;&#x1E07;&#257;l&icirc;m y&#601;&#x1E25;all&#275;q b&#601;&#8217;apw&#333;: </P>
<P>18&nbsp;yih&#601;y&ucirc; k&#601;&#x1E6F;e&#x1E07;en lif&#601;n&ecirc;-r&ucirc;&#x1E25;a &ucirc;&#x1E35;&#601;m&#333;&#x1E63; g&#601;n&#257;&#x1E07;at&ucirc; s&ucirc;f&acirc;: </P>
<P>19&nbsp;&#8217;&#277;lw&#333;hha yi&#x1E63;&#601;p&#333;n-l&#601;&#x1E07;&#257;n&#257;yw &#8217;w&#333;nw&#333; y&#601;&#353;all&#275;m &#8217;&#275;l&#257;yw w&#601;y&#275;&#x1E0F;&#257;&#8216;: </P>
<P>20&nbsp;yir&#601;&#8217;&ucirc; <font color="brown">&#8216;&ecirc;n&#257;w</font> <font color="blue">&#8216;&ecirc;n&#257;yw</font> k&icirc;&#x1E0F;w&#333; &ucirc;m&#275;&#x1E25;&#259;ma&#x1E6F; &#353;aday yi&#353;&#601;teh: </P>
<P>21&nbsp;k&icirc; mah-&#x1E25;ef&#601;&#x1E63;w&#333; b&#601;&#x1E07;&ecirc;&#x1E6F;w&#333; &#8217;<sup>a</sup>&#x1E25;&#259;r&#257;yw &ucirc;mis&#601;par &#x1E25;&#335;&#x1E0F;&#257;&#353;&#257;yw &#x1E25;u&#x1E63;&#x1E63;&#257;&#x1E63;&ucirc;: </P>
<P>22&nbsp;hal&#601;&#8217;&#275;l y&#601;lamme&#x1E0F;-d&#257;&#8216;a&#x1E6F; w&#601;h&ucirc;&#8217; r&#257;m&icirc;m yi&#353;&#601;pw&#333;&#x1E6D;: </P>
<P>23&nbsp;zeh y&#257;m&ucirc;&#x1E6F; b&#601;&#8216;e&#x1E63;em tummw&#333; kullw&#333; &#353;al&#601;&#8217;&#259;nan w&#601;&#353;&#257;l&ecirc;w: </P>
<P>24&nbsp;&#8216;&#259;&#x1E6D;&icirc;n&#257;yw m&#257;l&#601;&#8217;&ucirc; &#x1E25;&#257;l&#257;&#x1E07; &ucirc;m&#333;&#x1E25;a &#8216;a&#x1E63;&#601;mw&#333;&#x1E6F;&#257;yw y&#601;&#353;uqqeh: </P>
<P>25&nbsp;w&#601;zeh y&#257;m&ucirc;&#x1E6F; b&#601;nefe&#353; m&#257;r&acirc; w&#601;l&#333;&#8217;-&#8217;&#257;&#x1E35;al ba&#x1E6D;&#x1E6D;w&#333;&#x1E07;&acirc;: </P>
<P>26&nbsp;y<sup>a</sup>&#x1E25;a&#x1E0F; &#8216;al-&#8216;&#257;f&#257;r yi&#353;&#601;k&#257;&#x1E07;&ucirc; w&#601;rimm&acirc; t&#601;&#x1E35;asseh &#8216;&#259;l&ecirc;hem: </P>
<P>27&nbsp;h&#275;n y&#257;&#x1E0F;<sup>a</sup>&#8216;&#601;t&icirc; m<sup>a</sup>&#x1E25;&#601;&#353;&#601;&#x1E07;w&#333;&#x1E6F;&ecirc;&#x1E35;em &ucirc;m&#601;zimmw&#333;&#x1E6F; &#8216;&#257;lay t<sup>a</sup>&#x1E25;&#601;m&#333;s&ucirc;: </P>
<P>28&nbsp;k&icirc; &#x1E6F;&#333;&#8217;m&#601;r&ucirc; &#8217;ayy&#275;h &#x1E07;&ecirc;&#x1E6F;-n&#257;&#x1E0F;&icirc;&#x1E07; w&#601;&#8217;ayy&#275;h &#8217;&#333;hel| mi&#353;&#601;k&#601;nw&#333;&#x1E6F; r&#601;&#353;&#257;&#8216;&icirc;m: </P>
<P>29&nbsp;h&#259;l&#333;&#8217; &#353;&#601;&#8217;el&#601;tem &#8216;w&#333;&#x1E07;&#601;r&ecirc; &#x1E0F;&#257;re&#x1E35;&#601; w&#601;&#8217;&#333;&#x1E6F;&#333;&#x1E6F;&#257;m l&#333;&#8217; &#x1E6F;&#601;nak&#275;r&ucirc;: </P>
<P>30&nbsp;k&icirc; l&#601;yw&#333;m &#8217;&ecirc;&#x1E0F; y&#275;&#x1E25;&#257;&#347;e&#x1E35;&#601; r&#257;&#8216; l&#601;yw&#333;m &#8216;&#259;&#x1E07;&#257;rw&#333;&#x1E6F; y&ucirc;&#x1E07;&#257;l&ucirc;: </P>
<P>31&nbsp;m&icirc;-yag&icirc;&#x1E0F; &#8216;al-p&#257;n&#257;yw dar&#601;kw&#333; w&#601;h&ucirc;&#8217;-&#8216;&#257;&#347;&acirc; m&icirc; y&#601;&#353;allem-lw&#333;: </P>
<P>32&nbsp;w&#601;h&ucirc;&#8217; liq&#601;&#x1E07;&#257;rw&#333;&#x1E6F; y&ucirc;&#x1E07;&#257;l w&#601;&#8216;al-g&#257;&#x1E0F;&icirc;&#353; yi&#353;&#601;qw&#333;&#x1E0F;: </P>
<P>33&nbsp;m&#257;&#x1E6F;&#601;q&ucirc;-lw&#333; ri&#x1E21;&#601;&#x1E07;&ecirc; n&#257;&#x1E25;al w&#601;&#8217;<sup>a</sup>&#x1E25;&#259;r&#257;yw k&#257;l-&#8217;&#257;&#x1E0F;&#257;m yim&#601;&#353;w&#333;&#x1E35;&#601; &ucirc;l&#601;f&#257;n&#257;yw &#8217;&ecirc;n mis&#601;p&#257;r: </P>
<P>34&nbsp;w&#601;&#8217;&ecirc;&#x1E35;&#601; t&#601;n<sup>a</sup>&#x1E25;&#259;m&ucirc;n&icirc; h&#257;&#x1E07;el &ucirc;&#x1E6F;&#601;&#353;&ucirc;&#x1E07;&#333;&#x1E6F;&ecirc;&#x1E35;em ni&#353;&#601;&#8217;ar-m&#257;&#8216;al: s</P>
</TD>
</TABLE>
<P><HR>
<CENTER>
<A HREF="job022.htm">Next: Job (Iyov) Chapter 22</A></CENTER>
</BODY>
</HTML>
