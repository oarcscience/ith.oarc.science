[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa093)  [KJV](../kjv/psa093)  [Sep](../sep/psa093) 
[Vul](../vul/psa093)   
  
[Psalms (Tehilim) Index](psa)  
  [Previous](psa092)  [Next](psa094) 

------------------------------------------------------------------------

### Tanach (Hebrew): Psalms (Tehilim) Chapter 93

‎<span id="001">1</span> ‏יְהוָ֣ה מָלָךְ֮ גֵּא֪וּת לָ֫בֵ֥שׁ לָבֵ֣שׁ
יְ֭הוָה עֹ֣ז הִתְאַזָּ֑ר אַף־תִּכּ֥וֹן תֵּ֝בֵ֗ל בַּל־תִּמּֽוֹט׃

‎<span id="002">2</span> ‏נָכ֣וֹן כִּסְאֲךָ֣ מֵאָ֑ז מֵֽעוֹלָ֣ם אָֽתָּה׃

‎<span id="003">3</span> ‏נָשְׂא֤וּ נְהָר֨וֹת׀ יְֽהוָ֗ה נָשְׂא֣וּ
נְהָר֣וֹת קוֹלָ֑ם יִשְׂא֖וּ נְהָר֣וֹת דָּכְיָֽם׃

‎<span id="004">4</span> ‏מִקֹּל֨וֹת׀ מַ֤יִם רַבִּ֗ים אַדִּירִ֣ים
מִשְׁבְּרֵי־יָ֑ם אַדִּ֖יר בַּמָּר֣וֹם יְהוָֽה׃

‎<span id="005">5</span> ‏עֵֽדֹתֶ֨יךָ׀ נֶאֶמְנ֬וּ מְאֹ֗ד לְבֵיתְךָ֥
נַאֲוָה־קֹ֑דֶשׁ יְ֝הוָ֗ה לְאֹ֣רֶךְ יָמִֽים׃

1 yəhwâ mālāḵə gē’ûṯ lāḇēš lāḇēš yəhwâ ‘ōz hiṯə’azzār ’af-tikwōn tēḇēl
bal-timmwōṭ:

2 nāḵwōn kisə’ăḵā mē’āz mē‘wōlām ’ātâ:

3 nāśə’û nəhārwōṯ\| yəhwâ nāśə’û nəhārwōṯ qwōlām yiśə’û nəhārwōṯ
dāḵəyām:

4 miqqōlwōṯ\| mayim rabîm ’adîrîm mišəbərê-yām ’adîr bammārwōm yəhwâ:

5 ‘ēḏōṯeyḵā\| ne’emənû mə’ōḏ ləḇêṯəḵā na’ăwâ-qōḏeš yəhwâ lə’ōreḵə yāmîm:

------------------------------------------------------------------------

[Next: Psalms (Tehilim) Chapter 94](psa094)
