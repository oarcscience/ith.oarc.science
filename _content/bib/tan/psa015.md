[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa015)  [KJV](../kjv/psa015)  [Sep](../sep/psa015) 
[Vul](../vul/psa015)   
  
[Psalms (Tehilim) Index](psa)  
  [Previous](psa014)  [Next](psa016) 

------------------------------------------------------------------------

### Tanach (Hebrew): Psalms (Tehilim) Chapter 15

‎<span id="001">1</span> ‏מִזְמ֗וֹר לְדָ֫וִ֥ד יְ֭הוָֹה מִי־יָג֣וּר
בְּאָהֳלֶ֑ךָ מִֽי־יִ֝שְׁכֹּ֗ן בְּהַ֣ר קָדְשֶֽׁךָ׃

‎<span id="002">2</span> ‏הוֹלֵ֣ךְ תָּ֭מִים וּפֹעֵ֥ל צֶ֑דֶק וְדֹבֵ֥ר
אֱ֝מֶ֗ת בִּלְבָבֽוֹ׃

‎<span id="003">3</span> ‏לֹֽא־רָגַ֨ל׀ עַל־לְשֹׁנ֗וֹ לֹא־עָשָׂ֣ה
לְרֵעֵ֣הוּ רָעָ֑ה וְ֝חֶרְפָּ֗ה לֹא־נָשָׂ֥א עַל־קְרֹֽבוֹ׃

‎<span id="004">4</span> ‏נִבְזֶ֤ה׀ בְּֽעֵ֘ינָ֤יו נִמְאָ֗ס
וְאֶת־יִרְאֵ֣י יְהוָ֣ה יְכַבֵּ֑ד נִשְׁבַּ֥ע לְ֝הָרַ֗ע וְלֹ֣א יָמִֽר׃

‎<span id="005">5</span> ‏כַּסְפּ֤וֹ׀ לֹא־נָתַ֣ן בְּנֶשֶׁךְ֮ וְשֹׁ֥חַד
עַל־נָקִ֗י לֹ֥א לָ֫קָ֥ח עֹֽשֵׂה־אֵ֑לֶּה לֹ֖א יִמּ֣וֹט לְעוֹלָֽם׃

1 mizəmwōr ləḏāwiḏ yəhwōâ mî-yāḡûr bə’âŏleḵā mî-yišəkōn bəhar qāḏəšeḵā:

2 hwōlēḵə tāmîm ûfō‘ēl ṣeḏeq wəḏōḇēr ’ĕmeṯ biləḇāḇwō:

3 lō’-rāḡal\| ‘al-ləšōnwō lō’-‘āśâ lərē‘ēhû rā‘â wəḥerəpâ lō’-nāśā’
‘al-qərōḇwō:

4 niḇəzeh\| bə‘ênāyw nimə’ās wə’eṯ-yirə’ê yəhwâ yəḵabēḏ
nišəb<sup>a</sup>‘ ləhār<sup>a</sup>‘ wəlō’ yāmir:

5 kasəpwō\| lō’-nāṯan bənešeḵə wəšōḥaḏ ‘al-nāqî lō’ lāqāḥ ‘ōśēh-’ēlleh
lō’ yimmwōṭ lə‘wōlām:

------------------------------------------------------------------------

[Next: Psalms (Tehilim) Chapter 16](psa016)
