<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 35</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze035">Polyglot</A>&nbsp;
<A HREF="../kjv/eze035">KJV</A>&nbsp;
<A HREF="../sep/eze035">Sep</A>&nbsp;
<A HREF="../vul/eze035">Vul</A>&nbsp;

<BR>
<BR><A HREF="eze">Ezekiel (Yechezqel) Index</A><BR>
&nbsp;
<A HREF="eze034">Previous</A>&nbsp;
<A HREF="eze036">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 35</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בֶּן־אָדָ֕ם שִׂ֥ים פָּנֶ֖יךָ עַל־הַ֣ר שֵׂעִ֑יר וְהִנָּבֵ֖א עָלָֽיו׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאָמַ֣רְתָּ לּ֗וֹ כֹּ֤ה אָמַר֙ אֲדֹנָ֣י יְהוִ֔ה הִנְנִ֥י אֵלֶ֖יךָ הַר־שֵׂעִ֑יר וְנָטִ֤יתִי יָדִי֙ עָלֶ֔יךָ וּנְתַתִּ֖יךָ שְׁמָמָ֥ה וּמְשַׁמָּֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;עָרֶ֙יךָ֙ חָרְבָּ֣ה אָשִׂ֔ים וְאַתָּ֖ה שְׁמָמָ֣ה תִֽהְיֶ֑ה וְיָדַעְתָּ֖ כִּֽי־אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;יַ֗עַן הֱי֤וֹת לְךָ֙ אֵיבַ֣ת עוֹלָ֔ם וַתַּגֵּ֥ר אֶת־בְּנֵֽי־יִשְׂרָאֵ֖ל עַל־יְדֵי־חָ֑רֶב בְּעֵ֣ת אֵידָ֔ם בְּעֵ֖ת עֲוֹ֥ן קֵֽץ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לָכֵ֣ן חַי־אָ֗נִי נְאֻם֙ אֲדֹנָ֣י יְהוִ֔ה כִּֽי־לְדָ֥ם אֶעֶשְׂךָ֖ וְדָ֣ם יִרְדֲּפֶ֑ךָ אִם־לֹ֥א דָ֛ם שָׂנֵ֖אתָ וְדָ֥ם יִרְדֲּפֶֽךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְנָֽתַתִּי֙ אֶת־הַ֣ר שֵׂעִ֔יר לְשִֽׁמְמָ֖ה וּשְׁמָמָ֑ה וְהִכְרַתִּ֥י מִמֶּ֖נּוּ עֹבֵ֥ר וָשָֽׁב׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּמִלֵּאתִ֥י אֶת־הָרָ֖יו חֲלָלָ֑יו גִּבְעוֹתֶ֤יךָ וְגֵאוֹתֶ֙יךָ֙ וְכָל־אֲפִיקֶ֔יךָ חַלְלֵי־חֶ֖רֶב יִפְּל֥וּ בָהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;שִֽׁמְמ֤וֹת עוֹלָם֙ אֶתֶּנְךָ֔ וְעָרֶ֖יךָ לֹ֣א <font color="brown">תישבנה</font> <font color="blue">תָשֹׁ֑בְנָה</font> וִֽידַעְתֶּ֖ם כִּֽי־אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יַ֣עַן אֲ֠מָרְךָ אֶת־שְׁנֵ֨י הַגּוֹיִ֜ם וְאֶת־שְׁתֵּ֧י הָאֲרָצ֛וֹת לִ֥י תִהְיֶ֖ינָה וִֽירַשְׁנ֑וּהָ וַֽיהוָ֖ה שָׁ֥ם הָיָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לָכֵ֣ן חַי־אָ֗נִי נְאֻם֮ אֲדֹנָ֣י יְהוִה֒ וְעָשִׂ֗יתִי כְּאַפְּךָ֙ וּכְקִנְאָ֣תְךָ֔ אֲשֶׁ֣ר עָשִׂ֔יתָה מִשִּׂנְאָתֶ֖יךָ בָּ֑ם וְנוֹדַ֥עְתִּי בָ֖ם כַּאֲשֶׁ֥ר אֶשְׁפְּטֶֽךָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְֽיָדַעְתָּ֮ כִּֽי־אֲנִ֣י יְהוָה֒ שָׁמַ֣עְתִּי׀ אֶת־כָּל־נָאָֽצוֹתֶ֗יךָ אֲשֶׁ֥ר אָמַ֛רְתָּ עַל־הָרֵ֥י יִשְׂרָאֵ֖ל לֵאמֹ֣ר׀ <font color="brown">שממה</font> <font color="blue">שָׁמֵ֑מוּ</font> לָ֥נוּ נִתְּנ֖וּ לְאָכְלָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַתַּגְדִּ֤ילוּ עָלַי֙ בְּפִיכֶ֔ם וְהַעְתַּרְתֶּ֥ם עָלַ֖י דִּבְרֵיכֶ֑ם אֲנִ֖י שָׁמָֽעְתִּי׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כֹּ֥ה אָמַ֖ר אֲדֹנָ֣י יְהוִ֑ה כִּשְׂמֹ֙חַ֙ כָּל־הָאָ֔רֶץ שְׁמָמָ֖ה אֶעֱשֶׂה־לָּֽךְ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כְּשִׂמְחָ֨תְךָ֜ לְנַחְלַ֧ת בֵּֽית־יִשְׂרָאֵ֛ל עַ֥ל אֲשֶׁר־שָׁמֵ֖מָה כֵּ֣ן אֶעֱשֶׂה־לָּ֑ךְ שְׁמָמָ֨ה תִֽהְיֶ֤ה הַר־שֵׂעִיר֙ וְכָל־אֱד֣וֹם כֻּלָּ֔הּ וְיָדְע֖וּ כִּֽי־אֲנִ֥י יְהוָֽה׃ פ</P>
</TD>
<TD WIDTH="50%">
<P>1&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>2&nbsp;ben-&#8217;&#257;&#x1E0F;&#257;m &#347;&icirc;m p&#257;ney&#x1E35;&#257; &#8216;al-har &#347;&#275;&#8216;&icirc;r w&#601;hinn&#257;&#x1E07;&#275;&#8217; &#8216;&#257;l&#257;yw: </P>
<P>3&nbsp;w&#601;&#8217;&#257;mar&#601;t&#257; llw&#333; k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih hin&#601;n&icirc; &#8217;&#275;ley&#x1E35;&#257; har-&#347;&#275;&#8216;&icirc;r w&#601;n&#257;&#x1E6D;&icirc;&#x1E6F;&icirc; y&#257;&#x1E0F;&icirc; &#8216;&#257;ley&#x1E35;&#257; &ucirc;n&#601;&#x1E6F;at&icirc;&#x1E35;&#257; &#353;&#601;m&#257;m&acirc; &ucirc;m&#601;&#353;amm&acirc;: </P>
<P>4&nbsp;&#8216;&#257;rey&#x1E35;&#257; &#x1E25;&#257;r&#601;b&acirc; &#8217;&#257;&#347;&icirc;m w&#601;&#8217;at&acirc; &#353;&#601;m&#257;m&acirc; &#x1E6F;ih&#601;yeh w&#601;y&#257;&#x1E0F;<sup>a</sup>&#8216;&#601;t&#257; k&icirc;-&#8217;&#259;n&icirc; y&#601;hw&acirc;: </P>
<P>5&nbsp;y<sup>a</sup>&#8216;an h&#277;yw&#333;&#x1E6F; l&#601;&#x1E35;&#257; &#8217;&ecirc;&#x1E07;a&#x1E6F; &#8216;w&#333;l&#257;m watag&#275;r &#8217;e&#x1E6F;-b&#601;n&ecirc;-yi&#347;&#601;r&#257;&#8217;&#275;l &#8216;al-y&#601;&#x1E0F;&ecirc;-&#x1E25;&#257;re&#x1E07; b&#601;&#8216;&#275;&#x1E6F; &#8217;&ecirc;&#x1E0F;&#257;m b&#601;&#8216;&#275;&#x1E6F; &#8216;&#259;w&#333;n q&#275;&#x1E63;: </P>
<P>6&nbsp;l&#257;&#x1E35;&#275;n &#x1E25;ay-&#8217;&#257;n&icirc; n&#601;&#8217;um &#8217;&#259;&#x1E0F;&#333;n&#257;y y&#601;hwih k&icirc;-l&#601;&#x1E0F;&#257;m &#8217;e&#8216;e&#347;&#601;&#x1E35;&#257; w&#601;&#x1E0F;&#257;m yir&#601;d&#259;fe&#x1E35;&#257; &#8217;im-l&#333;&#8217; &#x1E0F;&#257;m &#347;&#257;n&#275;&#8217;&#x1E6F;&#257; w&#601;&#x1E0F;&#257;m yir&#601;d&#259;fe&#x1E35;&#257;: </P>
<P>7&nbsp;w&#601;n&#257;&#x1E6F;at&icirc; &#8217;e&#x1E6F;-har &#347;&#275;&#8216;&icirc;r l&#601;&#353;im&#601;m&acirc; &ucirc;&#353;&#601;m&#257;m&acirc; w&#601;hi&#x1E35;&#601;rat&icirc; mimmenn&ucirc; &#8216;&#333;&#x1E07;&#275;r w&#257;&#353;&#257;&#x1E07;: </P>
<P>8&nbsp;&ucirc;mill&#275;&#8217;&#x1E6F;&icirc; &#8217;e&#x1E6F;-h&#257;r&#257;yw &#x1E25;&#259;l&#257;l&#257;yw gi&#x1E07;&#601;&#8216;w&#333;&#x1E6F;ey&#x1E35;&#257; w&#601;&#x1E21;&#275;&#8217;w&#333;&#x1E6F;ey&#x1E35;&#257; w&#601;&#x1E35;&#257;l-&#8217;&#259;f&icirc;qey&#x1E35;&#257; &#x1E25;al&#601;l&ecirc;-&#x1E25;ere&#x1E07; yip&#601;l&ucirc; &#x1E07;&acirc;em: </P>
<P>9&nbsp;&#353;im&#601;mw&#333;&#x1E6F; &#8216;w&#333;l&#257;m &#8217;eten&#601;&#x1E35;&#257; w&#601;&#8216;&#257;rey&#x1E35;&#257; l&#333;&#8217; <font color="brown">&#x1E6F;&ecirc;&#353;a&#x1E07;&#601;n&acirc;</font> <font color="blue">&#x1E6F;&#257;&#353;&#333;&#x1E07;&#601;n&acirc;</font> w&icirc;&#x1E0F;<sup>a</sup>&#8216;&#601;tem k&icirc;-&#8217;&#259;n&icirc; y&#601;hw&acirc;: </P>
<P>10&nbsp;y<sup>a</sup>&#8216;an &#8217;&#259;m&#257;r&#601;&#x1E35;&#257; &#8217;e&#x1E6F;-&#353;&#601;n&ecirc; hagw&#333;yim w&#601;&#8217;e&#x1E6F;-&#353;&#601;t&ecirc; h&#257;&#8217;&#259;r&#257;&#x1E63;w&#333;&#x1E6F; l&icirc; &#x1E6F;ih&#601;yeyn&acirc; w&icirc;ra&#353;&#601;n&ucirc;h&#257; wayhw&acirc; &#353;&#257;m h&#257;y&acirc;: </P>
<P>11&nbsp;l&#257;&#x1E35;&#275;n &#x1E25;ay-&#8217;&#257;n&icirc; n&#601;&#8217;um &#8217;&#259;&#x1E0F;&#333;n&#257;y y&#601;hwih w&#601;&#8216;&#257;&#347;&icirc;&#x1E6F;&icirc; k&#601;&#8217;ap&#601;&#x1E35;&#257; &ucirc;&#x1E35;&#601;qin&#601;&#8217;&#257;&#x1E6F;&#601;&#x1E35;&#257; &#8217;&#259;&#353;er &#8216;&#257;&#347;&icirc;&#x1E6F;&acirc; mi&#347;&#347;in&#601;&#8217;&#257;&#x1E6F;ey&#x1E35;&#257; b&#257;m w&#601;nw&#333;&#x1E0F;<sup>a</sup>&#8216;&#601;t&icirc; &#x1E07;&#257;m ka&#8217;&#259;&#353;er &#8217;e&#353;&#601;p&#601;&#x1E6D;e&#x1E35;&#257;: </P>
<P>12&nbsp;w&#601;y&#257;&#x1E0F;<sup>a</sup>&#8216;&#601;t&#257; k&icirc;-&#8217;&#259;n&icirc; y&#601;hw&acirc; &#353;&#257;m<sup>a</sup>&#8216;&#601;t&icirc;| &#8217;e&#x1E6F;-k&#257;l-n&#257;&#8217;&#257;&#x1E63;w&#333;&#x1E6F;ey&#x1E35;&#257; &#8217;&#259;&#353;er &#8217;&#257;mar&#601;t&#257; &#8216;al-h&#257;r&ecirc; yi&#347;&#601;r&#257;&#8217;&#275;l l&#275;&#8217;m&#333;r| <font color="brown">&#353;&#257;m&#275;m&acirc;</font> <font color="blue">&#353;&#257;m&#275;m&ucirc;</font> l&#257;n&ucirc; nit&#601;n&ucirc; l&#601;&#8217;&#257;&#x1E35;&#601;l&acirc;: </P>
<P>13&nbsp;wata&#x1E21;&#601;d&icirc;l&ucirc; &#8216;&#257;lay b&#601;f&icirc;&#x1E35;em w&#601;h<sup>a</sup>&#8216;&#601;tar&#601;tem &#8216;&#257;lay di&#x1E07;&#601;r&ecirc;&#x1E35;em &#8217;&#259;n&icirc; &#353;&#257;m&#257;&#8216;&#601;t&icirc;: s</P>
<P>14&nbsp;k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih ki&#347;&#601;m&#333;&#x1E25;a k&#257;l-h&#257;&#8217;&#257;re&#x1E63; &#353;&#601;m&#257;m&acirc; &#8217;e&#8216;&#277;&#347;eh-ll&#257;&#x1E35;&#601;: </P>
<P>15&nbsp;k&#601;&#347;im&#601;&#x1E25;&#257;&#x1E6F;&#601;&#x1E35;&#257; l&#601;n<sup>a</sup>&#x1E25;&#601;la&#x1E6F; b&ecirc;&#x1E6F;-yi&#347;&#601;r&#257;&#8217;&#275;l &#8216;al &#8217;&#259;&#353;er-&#353;&#257;m&#275;m&acirc; k&#275;n &#8217;e&#8216;&#277;&#347;eh-ll&#257;&#x1E35;&#601; &#353;&#601;m&#257;m&acirc; &#x1E6F;ih&#601;yeh har-&#347;&#275;&#8216;&icirc;r w&#601;&#x1E35;&#257;l-&#8217;&#277;&#x1E0F;w&#333;m kull&#257;h w&#601;y&#257;&#x1E0F;&#601;&#8216;&ucirc; k&icirc;-&#8217;&#259;n&icirc; y&#601;hw&acirc;: f</P>
</TD>
</TABLE>
<P><HR>
<CENTER>
<A HREF="eze036">Next: Ezekiel (Yechezqel) Chapter 36</A></CENTER>
</BODY>
</HTML>
