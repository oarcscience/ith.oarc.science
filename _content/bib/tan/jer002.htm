<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer002">Polyglot</A>&nbsp;
<A HREF="../kjv/jer002">KJV</A>&nbsp;
<A HREF="../sep/jer002">Sep</A>&nbsp;
<A HREF="../vul/jer002">Vul</A>&nbsp;

<BR>
<BR><A HREF="jer">Jeremiah (Yermiyah) Index</A><BR>
&nbsp;
<A HREF="jer001">Previous</A>&nbsp;
<A HREF="jer003">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הָלֹ֡ךְ וְקָֽרָאתָ֩ בְאָזְנֵי֙ יְרוּשָׁלִַ֜ם לֵאמֹ֗ר כֹּ֚ה אָמַ֣ר יְהוָ֔ה זָכַ֤רְתִּי לָךְ֙ חֶ֣סֶד נְעוּרַ֔יִךְ אַהֲבַ֖ת כְּלוּלֹתָ֑יִךְ לֶכְתֵּ֤ךְ אַחֲרַי֙ בַּמִּדְבָּ֔ר בְּאֶ֖רֶץ לֹ֥א זְרוּעָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;קֹ֤דֶשׁ יִשְׂרָאֵל֙ לַיהוָ֔ה רֵאשִׁ֖ית תְּבוּאָתֹ֑ה<font color="red"><sup>q</font></sup> כָּל־אֹכְלָ֣יו יֶאְשָׁ֔מוּ רָעָ֛ה תָּבֹ֥א אֲלֵיהֶ֖ם נְאֻם־יְהוָֽה׃ פ</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;שִׁמְע֥וּ דְבַר־יְהוָ֖ה בֵּ֣ית יַעֲקֹ֑ב וְכָֽל־מִשְׁפְּח֖וֹת בֵּ֥ית יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כֹּ֣ה׀ אָמַ֣ר יְהוָ֗ה מַה־מָּצְא֨וּ אֲבוֹתֵיכֶ֥ם בִּי֙ עָ֔וֶל כִּ֥י רָחֲק֖וּ מֵעָלָ֑י וַיֵּֽלְכ֛וּ אַחֲרֵ֥י הַהֶ֖בֶל וַיֶּהְבָּֽלוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְלֹ֣א אָמְר֔וּ אַיֵּ֣ה יְהוָ֔ה הַמַּעֲלֶ֥ה אֹתָ֖נוּ מֵאֶ֣רֶץ מִצְרָ֑יִם הַמּוֹלִ֨יךְ אֹתָ֜נוּ בַּמִּדְבָּ֗ר בְּאֶ֨רֶץ עֲרָבָ֤ה וְשׁוּחָה֙ בְּאֶ֙רֶץ֙ צִיָּ֣ה וְצַלְמָ֔וֶת בְּאֶ֗רֶץ לֹֽא־עָ֤בַר בָּהּ֙ אִ֔ישׁ וְלֹֽא־יָשַׁ֥ב אָדָ֖ם שָֽׁם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וָאָבִ֤יא אֶתְכֶם֙ אֶל־אֶ֣רֶץ הַכַּרְמֶ֔ל לֶאֱכֹ֥ל פִּרְיָ֖הּ וְטוּבָ֑הּ וַתָּבֹ֙אוּ֙ וַתְּטַמְּא֣וּ אֶת־אַרְצִ֔י וְנַחֲלָתִ֥י שַׂמְתֶּ֖ם לְתוֹעֵבָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הַכֹּהֲנִ֗ים לֹ֤א אָֽמְרוּ֙ אַיֵּ֣ה יְהוָ֔ה וְתֹפְשֵׂ֤י הַתּוֹרָה֙ לֹ֣א יְדָע֔וּנִי וְהָרֹעִ֖ים פָּ֣שְׁעוּ בִ֑י וְהַנְּבִיאִים֙ נִבְּא֣וּ בַבַּ֔עַל וְאַחֲרֵ֥י לֹֽא־יוֹעִ֖לוּ הָלָֽכוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לָכֵ֗ן עֹ֛ד אָרִ֥יב אִתְּכֶ֖ם נְאֻם־יְהוָ֑ה וְאֶת־בְּנֵ֥י בְנֵיכֶ֖ם אָרִֽיב׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֣י עִבְר֞וּ אִיֵּ֤י כִתִּיִּים֙ וּרְא֔וּ וְקֵדָ֛ר שִׁלְח֥וּ וְהִֽתְבּוֹנְנ֖וּ מְאֹ֑ד וּרְא֕וּ הֵ֥ן הָיְתָ֖ה כָּזֹֽאת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הַהֵימִ֥יר גּוֹי֙ אֱלֹהִ֔ים וְהֵ֖מָּה לֹ֣א אֱלֹהִ֑ים וְעַמִּ֛י הֵמִ֥יר כְּבוֹד֖וֹ בְּל֥וֹא יוֹעִֽיל׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;שֹׁ֥מּוּ שָׁמַ֖יִם עַל־זֹ֑את וְשַׂעֲר֛וּ חָרְב֥וּ מְאֹ֖ד נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּֽי־שְׁתַּ֥יִם רָע֖וֹת עָשָׂ֣ה עַמִּ֑י אֹתִ֨י עָזְב֜וּ מְק֣וֹר׀ מַ֣יִם חַיִּ֗ים לַחְצֹ֤ב לָהֶם֙ בֹּאר֔וֹת בֹּארֹת֙ נִשְׁבָּרִ֔ים אֲשֶׁ֥ר לֹא־יָכִ֖לוּ הַמָּֽיִם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הַעֶ֙בֶד֙ יִשְׂרָאֵ֔ל אִם־יְלִ֥יד בַּ֖יִת ה֑וּא מַדּ֖וּעַ הָיָ֥ה לָבַֽז׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עָלָיו֙ יִשְׁאֲג֣וּ כְפִרִ֔ים נָתְנ֖וּ קוֹלָ֑ם וַיָּשִׁ֤יתוּ אַרְצוֹ֙ לְשַׁמָּ֔ה עָרָ֥יו <font color="brown">נצתה</font> <font color="blue">נִצְּת֖וּ</font> מִבְּלִ֥י יֹשֵֽׁב׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;גַּם־בְּנֵי־נֹ֖ף <font color="brown">ותחפנס</font> <font color="blue">וְתַחְפַּנְחֵ֑ס</font> יִרְע֖וּךְ קָדְקֹֽד׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הֲלוֹא־זֹ֖את תַּעֲשֶׂה־לָּ֑ךְ עָזְבֵךְ֙ אֶת־יְהוָ֣ה אֱלֹהַ֔יִךְ בְּעֵ֖ת מוֹלִיכֵ֥ךְ בַּדָּֽרֶךְ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְעַתָּ֗ה מַה־לָּךְ֙ לְדֶ֣רֶךְ מִצְרַ֔יִם לִשְׁתּ֖וֹת מֵ֣י שִׁח֑וֹר וּמַה־לָּךְ֙ לְדֶ֣רֶךְ אַשּׁ֔וּר לִשְׁתּ֖וֹת מֵ֥י נָהָֽר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;תְּיַסְּרֵ֣ךְ רָעָתֵ֗ךְ וּמְשֻֽׁבוֹתַ֙יִךְ֙ תּוֹכִחֻ֔ךְ וּדְעִ֤י וּרְאִי֙ כִּי־רַ֣ע וָמָ֔ר עָזְבֵ֖ךְ אֶת־יְהוָ֣ה אֱלֹהָ֑יִךְ וְלֹ֤א פַחְדָּתִי֙ אֵלַ֔יִךְ נְאֻם־אֲדֹנָ֥י יְהוִ֖ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כִּ֣י מֵעוֹלָ֞ם שָׁבַ֣רְתִּי עֻלֵּ֗ךְ נִתַּ֙קְתִּי֙ מוֹסְרֹתַ֔יִךְ וַתֹּאמְרִ֖י לֹ֣א <font color="brown">אעבד</font> <font color="blue">אֶעֱב֑וֹר</font> כִּ֣י עַֽל־כָּל־גִּבְעָ֞ה גְּבֹהָ֗ה וְתַ֙חַת֙ כָּל־עֵ֣ץ רַעֲנָ֔ן אַ֖תְּ צֹעָ֥ה זֹנָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאָֽנֹכִי֙ נְטַעְתִּ֣יךְ שֹׂרֵ֔ק כֻּלֹּ֖ה זֶ֣רַע אֱמֶ֑ת וְאֵיךְ֙ נֶהְפַּ֣כְתְּ לִ֔י סוּרֵ֖י הַגֶּ֥פֶן נָכְרִיָּֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּ֤י אִם־תְּכַבְּסִי֙ בַּנֶּ֔תֶר וְתַרְבִּי־לָ֖ךְ בֹּרִ֑ית נִכְתָּ֤ם עֲוֹנֵךְ֙ לְפָנַ֔י נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אֵ֣יךְ תֹּאמְרִ֞י לֹ֣א נִטְמֵ֗אתִי אַחֲרֵ֤י הַבְּעָלִים֙ לֹ֣א הָלַ֔כְתִּי רְאִ֤י דַרְכֵּךְ֙ בַּגַּ֔יְא דְּעִ֖י מֶ֣ה עָשִׂ֑ית בִּכְרָ֥ה קַלָּ֖ה מְשָׂרֶ֥כֶת דְּרָכֶֽיהָ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;פֶּ֣רֶה׀ לִמֻּ֣ד מִדְבָּ֗ר בְּאַוַּ֤ת <font color="brown">נפשו</font> <font color="blue">נַפְשָׁהּ֙</font> שָׁאֲפָ֣ה ר֔וּחַ תַּאֲנָתָ֖הּ מִ֣י יְשִׁיבֶ֑נָּה כָּל־מְבַקְשֶׁ֙יהָ֙ לֹ֣א יִיעָ֔פוּ בְּחָדְשָׁ֖הּ יִמְצָאֽוּנְהָ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;מִנְעִ֤י רַגְלֵךְ֙ מִיָּחֵ֔ף <font color="brown">וגורנך</font> <font color="blue">וּגְרוֹנֵ֖ךְ</font> מִצִּמְאָ֑ה וַתֹּאמְרִ֣י נוֹאָ֔שׁ ל֕וֹא כִּֽי־אָהַ֥בְתִּי זָרִ֖ים וְאַחֲרֵיהֶ֥ם אֵלֵֽךְ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כְּבֹ֤שֶׁת גַּנָּב֙ כִּ֣י יִמָּצֵ֔א כֵּ֥ן הֹבִ֖ישׁוּ בֵּ֣ית יִשְׂרָאֵ֑ל הֵ֤מָּה מַלְכֵיהֶם֙ שָֽׂרֵיהֶ֔ם וְכֹהֲנֵיהֶ֖ם וּנְבִיאֵיהֶֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אֹמְרִ֨ים לָעֵ֜ץ אָ֣בִי אַ֗תָּה וְלָאֶ֙בֶן֙ אַ֣תְּ <font color="brown">ילדתני</font> <font color="blue">יְלִדְתָּ֔נוּ</font> כִּֽי־פָנ֥וּ אֵלַ֛י עֹ֖רֶף וְלֹ֣א פָנִ֑ים וּבְעֵ֤ת רָֽעָתָם֙ יֹֽאמְר֔וּ ק֖וּמָה וְהוֹשִׁיעֵֽנוּ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְאַיֵּ֤ה אֱלֹהֶ֙יךָ֙ אֲשֶׁ֣ר עָשִׂ֣יתָ לָּ֔ךְ יָק֕וּמוּ אִם־יוֹשִׁיע֖וּךָ בְּעֵ֣ת רָעָתֶ֑ךָ כִּ֚י מִסְפַּ֣ר עָרֶ֔יךָ הָי֥וּ אֱלֹהֶ֖יךָ יְהוּדָֽה׃ ס</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;לָ֥מָּה תָרִ֖יבוּ אֵלָ֑י כֻּלְּכֶ֛ם פְּשַׁעְתֶּ֥ם בִּ֖י נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;לַשָּׁוְא֙ הִכֵּ֣יתִי אֶת־בְּנֵיכֶ֔ם מוּסָ֖ר לֹ֣א לָקָ֑חוּ אָכְלָ֧ה חַרְבְּכֶ֛ם נְבִֽיאֵיכֶ֖ם כְּאַרְיֵ֥ה מַשְׁחִֽית׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;הַדּ֗וֹר אַתֶּם֙ רְא֣וּ דְבַר־יְהוָ֔ה הֲמִדְבָּ֤ר הָיִ֙יתִי֙ לְיִשְׂרָאֵ֔ל אִ֛ם אֶ֥רֶץ מַאְפֵּ֖לְיָ֑ה מַדּ֜וּעַ אָמְר֤וּ עַמִּי֙ רַ֔דְנוּ לֽוֹא־נָב֥וֹא ע֖וֹד אֵלֶֽיךָ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;הֲתִשְׁכַּ֤ח בְּתוּלָה֙ עֶדְיָ֔הּ כַּלָּ֖ה קִשֻּׁרֶ֑יהָ וְעַמִּ֣י שְׁכֵח֔וּנִי יָמִ֖ים אֵ֥ין מִסְפָּֽר׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;מַה־תֵּיטִ֥בִי דַּרְכֵּ֖ךְ לְבַקֵּ֣שׁ אַהֲבָ֑ה לָכֵן֙ גַּ֣ם אֶת־הָרָע֔וֹת <font color="brown">למדתי</font> <font color="blue">לִמַּ֖דְתְּ</font> אֶת־דְּרָכָֽיִךְ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;גַּ֤ם בִּכְנָפַ֙יִךְ֙ נִמְצְא֔וּ דַּ֛ם נַפְשׁ֥וֹת אֶבְיוֹנִ֖ים נְקִיִּ֑ים לֹֽא־בַמַּחְתֶּ֥רֶת מְצָאתִ֖ים כִּ֥י עַל־כָּל־אֵֽלֶּה׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַתֹּֽאמְרִי֙ כִּ֣י נִקֵּ֔יתִי אַ֛ךְ שָׁ֥ב אַפּ֖וֹ מִמֶּ֑נִּי הִנְנִי֙ נִשְׁפָּ֣ט אוֹתָ֔ךְ עַל־אָמְרֵ֖ךְ לֹ֥א חָטָֽאתִי׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;מַה־תֵּזְלִ֥י מְאֹ֖ד לְשַׁנּ֣וֹת אֶת־דַּרְכֵּ֑ךְ גַּ֤ם מִמִּצְרַ֙יִם֙ תֵּב֔וֹשִׁי כַּאֲשֶׁר־בֹּ֖שְׁתְּ מֵאַשּֽׁוּר׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;גַּ֣ם מֵאֵ֥ת זֶה֙ תֵּֽצְאִ֔י וְיָדַ֖יִךְ עַל־רֹאשֵׁ֑ךְ כִּֽי־מָאַ֤ס יְהוָֹה֙ בְּמִבְטַחַ֔יִךְ וְלֹ֥א תַצְלִ֖יחִי לָהֶֽם׃ </P>
</TD>
<TD WIDTH="50%">
<P>1&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>2&nbsp;h&#257;l&#333;&#x1E35;&#601; w&#601;q&#257;r&#257;&#8217;&#x1E6F;&#257; &#x1E07;&#601;&#8217;&#257;z&#601;n&ecirc; y&#601;r&ucirc;&#353;&#257;laim l&#275;&#8217;m&#333;r k&#333;h &#8217;&#257;mar y&#601;hw&acirc; z&#257;&#x1E35;ar&#601;t&icirc; l&#257;&#x1E35;&#601; &#x1E25;ese&#x1E0F; n&#601;&#8216;&ucirc;rayi&#x1E35;&#601; &#8217;ah&#259;&#x1E07;a&#x1E6F; k&#601;l&ucirc;l&#333;&#x1E6F;&#257;yi&#x1E35;&#601; le&#x1E35;&#601;t&#275;&#x1E35;&#601; &#8217;<sup>a</sup>&#x1E25;&#259;ray bammi&#x1E0F;&#601;b&#257;r b&#601;&#8217;ere&#x1E63; l&#333;&#8217; z&#601;r&ucirc;&#8216;&acirc;: </P>
<P>3&nbsp;q&#333;&#x1E0F;e&#353; yi&#347;&#601;r&#257;&#8217;&#275;l layhw&acirc; r&#275;&#8217;&#353;&icirc;&#x1E6F; t&#601;&#x1E07;&ucirc;&#8217;&#257;&#x1E6F;&#333;h<font color="red"><sup>q</font></sup> k&#257;l-&#8217;&#333;&#x1E35;&#601;l&#257;yw ye&#8217;&#601;&#353;&#257;m&ucirc; r&#257;&#8216;&acirc; t&#257;&#x1E07;&#333;&#8217; &#8217;&#259;l&ecirc;hem n&#601;&#8217;um-y&#601;hw&acirc;: f</P>
<P>4&nbsp;&#353;im&#601;&#8216;&ucirc; &#x1E0F;&#601;&#x1E07;ar-y&#601;hw&acirc; b&ecirc;&#x1E6F; y<sup>a</sup>&#8216;&#259;q&#333;&#x1E07; w&#601;&#x1E35;&#257;l-mi&#353;&#601;p&#601;&#x1E25;w&#333;&#x1E6F; b&ecirc;&#x1E6F; yi&#347;&#601;r&#257;&#8217;&#275;l: </P>
<P>5&nbsp;k&#333;h| &#8217;&#257;mar y&#601;hw&acirc; mah-mm&#257;&#x1E63;&#601;&#8217;&ucirc; &#8217;&#259;&#x1E07;w&#333;&#x1E6F;&ecirc;&#x1E35;em b&icirc; &#8216;&#257;wel k&icirc; r&#257;&#x1E25;&#259;q&ucirc; m&#275;&#8216;&#257;l&#257;y wayy&#275;l&#601;&#x1E35;&ucirc; &#8217;<sup>a</sup>&#x1E25;&#259;r&ecirc; hahe&#x1E07;el wayyeh&#601;b&#257;l&ucirc;: </P>
<P>6&nbsp;w&#601;l&#333;&#8217; &#8217;&#257;m&#601;r&ucirc; &#8217;ayy&#275;h y&#601;hw&acirc; hamm<sup>a</sup>&#8216;&#259;leh &#8217;&#333;&#x1E6F;&#257;n&ucirc; m&#275;&#8217;ere&#x1E63; mi&#x1E63;&#601;r&#257;yim hammw&#333;l&icirc;&#x1E35;&#601; &#8217;&#333;&#x1E6F;&#257;n&ucirc; bammi&#x1E0F;&#601;b&#257;r b&#601;&#8217;ere&#x1E63; &#8216;&#259;r&#257;&#x1E07;&acirc; w&#601;&#353;&ucirc;&#x1E25;&acirc; b&#601;&#8217;ere&#x1E63; &#x1E63;&icirc;y&acirc; w&#601;&#x1E63;al&#601;m&#257;we&#x1E6F; b&#601;&#8217;ere&#x1E63; l&#333;&#8217;-&#8216;&#257;&#x1E07;ar b&#257;h &#8217;&icirc;&#353; w&#601;l&#333;&#8217;-y&#257;&#353;a&#x1E07; &#8217;&#257;&#x1E0F;&#257;m &#353;&#257;m: </P>
<P>7&nbsp;w&#257;&#8217;&#257;&#x1E07;&icirc;&#8217; &#8217;e&#x1E6F;&#601;&#x1E35;em &#8217;el-&#8217;ere&#x1E63; hakar&#601;mel le&#8217;&#277;&#x1E35;&#333;l pir&#601;y&#257;h w&#601;&#x1E6D;&ucirc;&#x1E07;&#257;h wat&#257;&#x1E07;&#333;&#8217;&ucirc; wat&#601;&#x1E6D;amm&#601;&#8217;&ucirc; &#8217;e&#x1E6F;-&#8217;ar&#601;&#x1E63;&icirc; w&#601;n<sup>a</sup>&#x1E25;&#259;l&#257;&#x1E6F;&icirc; &#347;am&#601;tem l&#601;&#x1E6F;w&#333;&#8216;&#275;&#x1E07;&acirc;: </P>
<P>8&nbsp;hak&#333;h&#259;n&icirc;m l&#333;&#8217; &#8217;&#257;m&#601;r&ucirc; &#8217;ayy&#275;h y&#601;hw&acirc; w&#601;&#x1E6F;&#333;f&#601;&#347;&ecirc; hatw&#333;r&acirc; l&#333;&#8217; y&#601;&#x1E0F;&#257;&#8216;&ucirc;n&icirc; w&#601;h&#257;r&#333;&#8216;&icirc;m p&#257;&#353;&#601;&#8216;&ucirc; &#x1E07;&icirc; w&#601;hann&#601;&#x1E07;&icirc;&#8217;&icirc;m nib&#601;&#8217;&ucirc; &#x1E07;ab<sup>a</sup>&#8216;al w&#601;&#8217;<sup>a</sup>&#x1E25;&#259;r&ecirc; l&#333;&#8217;-yw&#333;&#8216;il&ucirc; h&#257;l&#257;&#x1E35;&ucirc;: </P>
<P>9&nbsp;l&#257;&#x1E35;&#275;n &#8216;&#333;&#x1E0F; &#8217;&#257;r&icirc;&#x1E07; &#8217;it&#601;&#x1E35;em n&#601;&#8217;um-y&#601;hw&acirc; w&#601;&#8217;e&#x1E6F;-b&#601;n&ecirc; &#x1E07;&#601;n&ecirc;&#x1E35;em &#8217;&#257;r&icirc;&#x1E07;: </P>
<P>10&nbsp;k&icirc; &#8216;i&#x1E07;&#601;r&ucirc; &#8217;&icirc;y&ecirc; &#x1E35;it&icirc;y&icirc;m &ucirc;r&#601;&#8217;&ucirc; w&#601;q&#275;&#x1E0F;&#257;r &#353;il&#601;&#x1E25;&ucirc; w&#601;hi&#x1E6F;&#601;bw&#333;n&#601;n&ucirc; m&#601;&#8217;&#333;&#x1E0F; &ucirc;r&#601;&#8217;&ucirc; h&#275;n h&#257;y&#601;&#x1E6F;&acirc; k&#257;z&#333;&#8217;&#x1E6F;: </P>
<P>11&nbsp;hah&ecirc;m&icirc;r gw&#333;y &#8217;&#277;l&#333;h&icirc;m w&#601;h&#275;mm&acirc; l&#333;&#8217; &#8217;&#277;l&#333;h&icirc;m w&#601;&#8216;amm&icirc; h&#275;m&icirc;r k&#601;&#x1E07;w&#333;&#x1E0F;w&#333; b&#601;lw&#333;&#8217; yw&#333;&#8216;&icirc;l: </P>
<P>12&nbsp;&#353;&#333;mm&ucirc; &#353;&#257;mayim &#8216;al-z&#333;&#8217;&#x1E6F; w&#601;&#347;<sup>a</sup>&#8216;&#259;r&ucirc; &#x1E25;&#257;r&#601;&#x1E07;&ucirc; m&#601;&#8217;&#333;&#x1E0F; n&#601;&#8217;um-y&#601;hw&acirc;: </P>
<P>13&nbsp;k&icirc;-&#353;&#601;tayim r&#257;&#8216;w&#333;&#x1E6F; &#8216;&#257;&#347;&acirc; &#8216;amm&icirc; &#8217;&#333;&#x1E6F;&icirc; &#8216;&#257;z&#601;&#x1E07;&ucirc; m&#601;qw&#333;r| mayim &#x1E25;ayy&icirc;m l<sup>a</sup>&#x1E25;&#601;&#x1E63;&#333;&#x1E07; l&acirc;em b&#333;&#8217;rw&#333;&#x1E6F; b&#333;&#8217;r&#333;&#x1E6F; ni&#353;&#601;b&#257;r&icirc;m &#8217;&#259;&#353;er l&#333;&#8217;-y&#257;&#x1E35;il&ucirc; hamm&#257;yim: </P>
<P>14&nbsp;h<sup>a</sup>&#8216;e&#x1E07;e&#x1E0F; yi&#347;&#601;r&#257;&#8217;&#275;l &#8217;im-y&#601;l&icirc;&#x1E0F; bayi&#x1E6F; h&ucirc;&#8217; mad&ucirc;&#8216;a h&#257;y&acirc; l&#257;&#x1E07;az: </P>
<P>15&nbsp;&#8216;&#257;l&#257;yw yi&#353;&#601;&#8217;&#259;&#x1E21;&ucirc; &#x1E35;&#601;fir&icirc;m n&#257;&#x1E6F;&#601;n&ucirc; qw&#333;l&#257;m wayy&#257;&#353;&icirc;&#x1E6F;&ucirc; &#8217;ar&#601;&#x1E63;w&#333; l&#601;&#353;amm&acirc; &#8216;&#257;r&#257;yw <font color="brown">ni&#x1E63;&#x1E63;&#601;&#x1E6F;&acirc;</font> <font color="blue">ni&#x1E63;&#x1E63;&#601;&#x1E6F;&ucirc;</font> mib&#601;l&icirc; y&#333;&#353;&#275;&#x1E07;: </P>
<P>16&nbsp;gam-b&#601;n&ecirc;-n&#333;f <font color="brown">w&#601;&#x1E6F;<sup>a</sup>&#x1E25;&#601;p&#601;n&#275;s</font> <font color="blue">w&#601;&#x1E6F;<sup>a</sup>&#x1E25;&#601;pan&#601;&#x1E25;&#275;s</font> yir&#601;&#8216;&ucirc;&#x1E35;&#601; q&#257;&#x1E0F;&#601;q&#333;&#x1E0F;: </P>
<P>17&nbsp;h&#259;lw&#333;&#8217;-z&#333;&#8217;&#x1E6F; t<sup>a</sup>&#8216;&#259;&#347;eh-ll&#257;&#x1E35;&#601; &#8216;&#257;z&#601;&#x1E07;&#275;&#x1E35;&#601; &#8217;e&#x1E6F;-y&#601;hw&acirc; &#8217;&#277;l&#333;hayi&#x1E35;&#601; b&#601;&#8216;&#275;&#x1E6F; mw&#333;l&icirc;&#x1E35;&#275;&#x1E35;&#601; bad&#257;re&#x1E35;&#601;: </P>
<P>18&nbsp;w&#601;&#8216;at&acirc; mah-ll&#257;&#x1E35;&#601; l&#601;&#x1E0F;ere&#x1E35;&#601; mi&#x1E63;&#601;rayim li&#353;&#601;tw&#333;&#x1E6F; m&ecirc; &#353;i&#x1E25;w&#333;r &ucirc;mah-ll&#257;&#x1E35;&#601; l&#601;&#x1E0F;ere&#x1E35;&#601; &#8217;a&#353;&#353;&ucirc;r li&#353;&#601;tw&#333;&#x1E6F; m&ecirc; n&acirc;&#257;r: </P>
<P>19&nbsp;t&#601;yass&#601;r&#275;&#x1E35;&#601; r&#257;&#8216;&#257;&#x1E6F;&#275;&#x1E35;&#601; &ucirc;m&#601;&#353;u&#x1E07;w&#333;&#x1E6F;ayi&#x1E35;&#601; tw&#333;&#x1E35;i&#x1E25;u&#x1E35;&#601; &ucirc;&#x1E0F;&#601;&#8216;&icirc; &ucirc;r&#601;&#8217;&icirc; k&icirc;-r<sup>a</sup>&#8216; w&#257;m&#257;r &#8216;&#257;z&#601;&#x1E07;&#275;&#x1E35;&#601; &#8217;e&#x1E6F;-y&#601;hw&acirc; &#8217;&#277;l&#333;h&#257;yi&#x1E35;&#601; w&#601;l&#333;&#8217; f<sup>a</sup>&#x1E25;&#601;d&#257;&#x1E6F;&icirc; &#8217;&#275;layi&#x1E35;&#601; n&#601;&#8217;um-&#8217;&#259;&#x1E0F;&#333;n&#257;y y&#601;hwih &#x1E63;&#601;&#x1E07;&#257;&#8217;w&#333;&#x1E6F;: </P>
<P>20&nbsp;k&icirc; m&#275;&#8216;w&#333;l&#257;m &#353;&#257;&#x1E07;ar&#601;t&icirc; &#8216;ull&#275;&#x1E35;&#601; nitaq&#601;t&icirc; mw&#333;s&#601;r&#333;&#x1E6F;ayi&#x1E35;&#601; wat&#333;&#8217;m&#601;r&icirc; l&#333;&#8217; <font color="brown">&#8217;e&#8216;&#277;&#x1E07;&#333;&#x1E0F;</font> <font color="blue">&#8217;e&#8216;&#277;&#x1E07;w&#333;r</font> k&icirc; &#8216;al-k&#257;l-gi&#x1E07;&#601;&#8216;&acirc; g&#601;&#x1E07;&#333;h&acirc; w&#601;&#x1E6F;<sup>a</sup>&#x1E25;a&#x1E6F; k&#257;l-&#8216;&#275;&#x1E63; r<sup>a</sup>&#8216;&#259;n&#257;n &#8217;at&#601; &#x1E63;&#333;&#8216;&acirc; z&#333;n&acirc;: </P>
<P>21&nbsp;w&#601;&#8217;&#257;n&#333;&#x1E35;&icirc; n&#601;&#x1E6D;<sup>a</sup>&#8216;&#601;t&icirc;&#x1E35;&#601; &#347;&#333;r&#275;q kull&#333;h zer<sup>a</sup>&#8216; &#8217;&#277;me&#x1E6F; w&#601;&#8217;&ecirc;&#x1E35;&#601; neh&#601;pa&#x1E35;&#601;t&#601; l&icirc; s&ucirc;r&ecirc; hagefen n&#257;&#x1E35;&#601;r&icirc;y&acirc;: </P>
<P>22&nbsp;k&icirc; &#8217;im-t&#601;&#x1E35;ab&#601;s&icirc; banne&#x1E6F;er w&#601;&#x1E6F;ar&#601;b&icirc;-l&#257;&#x1E35;&#601; b&#333;r&icirc;&#x1E6F; ni&#x1E35;&#601;t&#257;m &#8216;&#259;w&#333;n&#275;&#x1E35;&#601; l&#601;f&#257;nay n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>23&nbsp;&#8217;&ecirc;&#x1E35;&#601; t&#333;&#8217;m&#601;r&icirc; l&#333;&#8217; ni&#x1E6D;&#601;m&#275;&#8217;&#x1E6F;&icirc; &#8217;<sup>a</sup>&#x1E25;&#259;r&ecirc; hab&#601;&#8216;&#257;l&icirc;m l&#333;&#8217; h&#257;la&#x1E35;&#601;t&icirc; r&#601;&#8217;&icirc; &#x1E0F;ar&#601;k&#275;&#x1E35;&#601; bagay&#601;&#8217; d&#601;&#8216;&icirc; meh &#8216;&#257;&#347;&icirc;&#x1E6F; bi&#x1E35;&#601;r&acirc; qall&acirc; m&#601;&#347;&#257;re&#x1E35;e&#x1E6F; d&#601;r&#257;&#x1E35;eyh&#257;: </P>
<P>24&nbsp;pereh| limmu&#x1E0F; mi&#x1E0F;&#601;b&#257;r b&#601;&#8217;a&ucirc;a&#x1E6F; <font color="brown">naf&#601;&#353;w&#333;</font> <font color="blue">naf&#601;&#353;&#257;h</font> &#353;&#257;&#8217;&#259;f&acirc; r&ucirc;&#x1E25;a ta&#8217;&#259;n&#257;&#x1E6F;&#257;h m&icirc; y&#601;&#353;&icirc;&#x1E07;enn&acirc; k&#257;l-m&#601;&#x1E07;aq&#601;&#353;eyh&#257; l&#333;&#8217; y&icirc;&#8216;&#257;f&ucirc; b&#601;&#x1E25;&#257;&#x1E0F;&#601;&#353;&#257;h yim&#601;&#x1E63;&#257;&#8217;&ucirc;n&#601;h&#257;: </P>
<P>25&nbsp;min&#601;&#8216;&icirc; ra&#x1E21;&#601;l&#275;&#x1E35;&#601; m&icirc;y&#257;&#x1E25;&#275;f <font color="brown">w&#601;&#x1E21;w&#333;r&#601;n&#275;&#x1E35;&#601;</font> <font color="blue">&ucirc;&#x1E21;&#601;rw&#333;n&#275;&#x1E35;&#601;</font> mi&#x1E63;&#x1E63;im&#601;&#8217;&acirc; wat&#333;&#8217;m&#601;r&icirc; nw&#333;&#8217;&#257;&#353; lw&#333;&#8217; k&icirc;-&#8217;&acirc;a&#x1E07;&#601;t&icirc; z&#257;r&icirc;m w&#601;&#8217;<sup>a</sup>&#x1E25;&#259;r&ecirc;hem &#8217;&#275;l&#275;&#x1E35;&#601;: </P>
<P>26&nbsp;k&#601;&#x1E07;&#333;&#353;e&#x1E6F; gann&#257;&#x1E07; k&icirc; yimm&#257;&#x1E63;&#275;&#8217; k&#275;n h&#333;&#x1E07;&icirc;&#353;&ucirc; b&ecirc;&#x1E6F; yi&#347;&#601;r&#257;&#8217;&#275;l h&#275;mm&acirc; mal&#601;&#x1E35;&ecirc;hem &#347;&#257;r&ecirc;hem w&#601;&#x1E35;&#333;h&#259;n&ecirc;hem &ucirc;n&#601;&#x1E07;&icirc;&#8217;&ecirc;hem: </P>
<P>27&nbsp;&#8217;&#333;m&#601;r&icirc;m l&#257;&#8216;&#275;&#x1E63; &#8217;&#257;&#x1E07;&icirc; &#8217;at&acirc; w&#601;l&#257;&#8217;e&#x1E07;en &#8217;at&#601; <font color="brown">y&#601;li&#x1E0F;&#601;tin&icirc;</font> <font color="blue">y&#601;li&#x1E0F;&#601;t&#257;n&ucirc;</font> k&icirc;-f&#257;n&ucirc; &#8217;&#275;lay &#8216;&#333;ref w&#601;l&#333;&#8217; f&#257;n&icirc;m &ucirc;&#x1E07;&#601;&#8216;&#275;&#x1E6F; r&#257;&#8216;&#257;&#x1E6F;&#257;m y&#333;&#8217;m&#601;r&ucirc; q&ucirc;m&acirc; w&#601;hw&#333;&#353;&icirc;&#8216;&#275;n&ucirc;: </P>
<P>28&nbsp;w&#601;&#8217;ayy&#275;h &#8217;&#277;l&#333;hey&#x1E35;&#257; &#8217;&#259;&#353;er &#8216;&#257;&#347;&icirc;&#x1E6F;&#257; ll&#257;&#x1E35;&#601; y&#257;q&ucirc;m&ucirc; &#8217;im-yw&#333;&#353;&icirc;&#8216;&ucirc;&#x1E35;&#257; b&#601;&#8216;&#275;&#x1E6F; r&#257;&#8216;&#257;&#x1E6F;e&#x1E35;&#257; k&icirc; mis&#601;par &#8216;&#257;rey&#x1E35;&#257; h&#257;y&ucirc; &#8217;&#277;l&#333;hey&#x1E35;&#257; y&#601;h&ucirc;&#x1E0F;&acirc;: s</P>
<P>29&nbsp;l&#257;mm&acirc; &#x1E6F;&#257;r&icirc;&#x1E07;&ucirc; &#8217;&#275;l&#257;y kull&#601;&#x1E35;em p&#601;&#353;<sup>a</sup>&#8216;&#601;tem b&icirc; n&#601;&#8217;um-y&#601;hw&acirc;: </P>
<P>30&nbsp;la&#353;&#353;&#257;w&#601;&#8217; hik&ecirc;&#x1E6F;&icirc; &#8217;e&#x1E6F;-b&#601;n&ecirc;&#x1E35;em m&ucirc;s&#257;r l&#333;&#8217; l&#257;q&#257;&#x1E25;&ucirc; &#8217;&#257;&#x1E35;&#601;l&acirc; &#x1E25;ar&#601;b&#601;&#x1E35;em n&#601;&#x1E07;&icirc;&#8217;&ecirc;&#x1E35;em k&#601;&#8217;ar&#601;y&#275;h ma&#353;&#601;&#x1E25;&icirc;&#x1E6F;: </P>
<P>31&nbsp;hadw&#333;r &#8217;atem r&#601;&#8217;&ucirc; &#x1E0F;&#601;&#x1E07;ar-y&#601;hw&acirc; h&#259;mi&#x1E0F;&#601;b&#257;r h&#257;y&icirc;&#x1E6F;&icirc; l&#601;yi&#347;&#601;r&#257;&#8217;&#275;l &#8217;im &#8217;ere&#x1E63; ma&#8217;&#601;p&#275;l&#601;y&acirc; mad&ucirc;&#8216;a &#8217;&#257;m&#601;r&ucirc; &#8216;amm&icirc; ra&#x1E0F;&#601;n&ucirc; lw&#333;&#8217;-n&#257;&#x1E07;w&#333;&#8217; &#8216;w&#333;&#x1E0F; &#8217;&#275;ley&#x1E35;&#257;: </P>
<P>32&nbsp;h&#259;&#x1E6F;i&#353;&#601;k<sup>a</sup>&#x1E25; b&#601;&#x1E6F;&ucirc;l&acirc; &#8216;e&#x1E0F;&#601;y&#257;h kall&acirc; qi&#353;&#353;ureyh&#257; w&#601;&#8216;amm&icirc; &#353;&#601;&#x1E35;&#275;&#x1E25;&ucirc;n&icirc; y&#257;m&icirc;m &#8217;&ecirc;n mis&#601;p&#257;r: </P>
<P>33&nbsp;mah-t&ecirc;&#x1E6D;i&#x1E07;&icirc; dar&#601;k&#275;&#x1E35;&#601; l&#601;&#x1E07;aqq&#275;&#353; &#8217;ah&#259;&#x1E07;&acirc; l&#257;&#x1E35;&#275;n gam &#8217;e&#x1E6F;-h&#257;r&#257;&#8216;w&#333;&#x1E6F; <font color="brown">limma&#x1E0F;&#601;t&icirc;</font> <font color="blue">limma&#x1E0F;&#601;t&#601;</font> &#8217;e&#x1E6F;-d&#601;r&#257;&#x1E35;&#257;yi&#x1E35;&#601;: </P>
<P>34&nbsp;gam bi&#x1E35;&#601;n&#257;fayi&#x1E35;&#601; nim&#601;&#x1E63;&#601;&#8217;&ucirc; dam naf&#601;&#353;w&#333;&#x1E6F; &#8217;e&#x1E07;&#601;yw&#333;n&icirc;m n&#601;q&icirc;y&icirc;m l&#333;&#8217;-&#x1E07;amm<sup>a</sup>&#x1E25;&#601;tere&#x1E6F; m&#601;&#x1E63;&#257;&#8217;&#x1E6F;&icirc;m k&icirc; &#8216;al-k&#257;l-&#8217;&#275;lleh: </P>
<P>35&nbsp;wat&#333;&#8217;m&#601;r&icirc; k&icirc; niqq&ecirc;&#x1E6F;&icirc; &#8217;a&#x1E35;&#601; &#353;&#257;&#x1E07; &#8217;apw&#333; mimmenn&icirc; hin&#601;n&icirc; ni&#353;&#601;p&#257;&#x1E6D; &#8217;w&#333;&#x1E6F;&#257;&#x1E35;&#601; &#8216;al-&#8217;&#257;m&#601;r&#275;&#x1E35;&#601; l&#333;&#8217; &#x1E25;&#257;&#x1E6D;&#257;&#8217;&#x1E6F;&icirc;: </P>
<P>36&nbsp;mah-t&#275;z&#601;l&icirc; m&#601;&#8217;&#333;&#x1E0F; l&#601;&#353;annw&#333;&#x1E6F; &#8217;e&#x1E6F;-dar&#601;k&#275;&#x1E35;&#601; gam mimmi&#x1E63;&#601;rayim t&#275;&#x1E07;w&#333;&#353;&icirc; ka&#8217;&#259;&#353;er-b&#333;&#353;&#601;t&#601; m&#275;&#8217;a&#353;&#353;&ucirc;r: </P>
<P>37&nbsp;gam m&#275;&#8217;&#275;&#x1E6F; zeh t&#275;&#x1E63;&#601;&#8217;&icirc; w&#601;y&#257;&#x1E0F;ayi&#x1E35;&#601; &#8216;al-r&#333;&#8217;&#353;&#275;&#x1E35;&#601; k&icirc;-m&#257;&#8217;as y&#601;hw&#333;&acirc; b&#601;mi&#x1E07;&#601;&#x1E6D;<sup>a</sup>&#x1E25;ayi&#x1E35;&#601; w&#601;l&#333;&#8217; &#x1E6F;a&#x1E63;&#601;l&icirc;&#x1E25;&icirc; l&acirc;em: </P>
</TD>
</TABLE>
<P><HR>
<CENTER>
<A HREF="jer003">Next: Jeremiah (Yermiyah) Chapter 3</A></CENTER>
</BODY>
</HTML>
