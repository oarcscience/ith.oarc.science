<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joshua (Yehoshua): Joshua (Yehoshua) Chapter 2</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jos002">Polyglot</A>&nbsp;
<A HREF="../kjv/jos002">KJV</A>&nbsp;
<A HREF="../sep/jsb002">Sep:JsB</A>&nbsp;
<A HREF="../vul/jos002">Vul</A>&nbsp;

<BR>
<BR><A HREF="jos">Joshua (Yehoshua) Index</A><BR>
&nbsp;
<A HREF="jos001">Previous</A>&nbsp;
<A HREF="jos003">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joshua (Yehoshua) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּשְׁלַ֣ח יְהוֹשֻׁ֣עַ־בִּן־נ֠וּן מִֽן־הַשִּׁטִּ֞ים שְׁנַֽיִם־אֲנָשִׁ֤ים מְרַגְּלִים֙ חֶ֣רֶשׁ לֵאמֹ֔ר לְכ֛וּ רְא֥וּ אֶת־הָאָ֖רֶץ וְאֶת־יְרִיח֑וֹ וַיֵּ֨לְכ֜וּ וַ֠יָּבֹאוּ בֵּית־אִשָּׁ֥ה זוֹנָ֛ה וּשְׁמָ֥הּ רָחָ֖ב וַיִּשְׁכְּבוּ־שָֽׁמָּה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֵּ֣אָמַ֔ר לְמֶ֥לֶךְ יְרִיח֖וֹ לֵאמֹ֑ר הִנֵּ֣ה אֲ֠נָשִׁים בָּ֣אוּ הֵ֧נָּה הַלַּ֛יְלָה מִבְּנֵ֥י יִשְׂרָאֵ֖ל לַחְפֹּ֥ר אֶת־הָאָֽרֶץ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּשְׁלַח֙ מֶ֣לֶךְ יְרִיח֔וֹ אֶל־רָחָ֖ב לֵאמֹ֑ר ה֠וֹצִיאִי הָאֲנָשִׁ֨ים הַבָּאִ֤ים אֵלַ֙יִךְ֙ אֲשֶׁר־בָּ֣אוּ לְבֵיתֵ֔ךְ כִּ֛י לַחְפֹּ֥ר אֶת־כָּל־הָאָ֖רֶץ בָּֽאוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַתִּקַּ֧ח הָֽאִשָּׁ֛ה אֶת־שְׁנֵ֥י הָאֲנָשִׁ֖ים וַֽתִּצְפְּנ֑וֹ וַתֹּ֣אמֶר׀ כֵּ֗ן בָּ֤אוּ אֵלַי֙ הָֽאֲנָשִׁ֔ים וְלֹ֥א יָדַ֖עְתִּי מֵאַ֥יִן הֵֽמָּה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיְהִ֨י הַשַּׁ֜עַר לִסְגּ֗וֹר בַּחֹ֙שֶׁךְ֙ וְהָאֲנָשִׁ֣ים יָצָ֔אוּ לֹ֣א יָדַ֔עְתִּי אָ֥נָה הָלְכ֖וּ הָֽאֲנָשִׁ֑ים רִדְפ֥וּ מַהֵ֛ר אַחֲרֵיהֶ֖ם כִּ֥י תַשִּׂיגֽוּם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהִ֖יא הֶעֱלָ֣תַם הַגָּ֑גָה וַֽתִּטְמְנֵם֙ בְּפִשְׁתֵּ֣י הָעֵ֔ץ הָעֲרֻכ֥וֹת לָ֖הּ עַל־הַגָּֽג׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהָאֲנָשִׁ֗ים רָדְפ֤וּ אַֽחֲרֵיהֶם֙ דֶּ֣רֶךְ הַיַּרְדֵּ֔ן עַ֖ל הַֽמַּעְבְּר֑וֹת וְהַשַּׁ֣עַר סָגָ֔רוּ אַחֲרֵ֕י כַּאֲשֶׁ֛ר יָצְא֥וּ הָרֹדְפִ֖ים אַחֲרֵיהֶֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהֵ֖מָּה טֶ֣רֶם יִשְׁכָּב֑וּן וְהִ֛יא עָלְתָ֥ה עֲלֵיהֶ֖ם עַל־הַגָּֽג׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַתֹּ֙אמֶר֙ אֶל־הָ֣אֲנָשִׁ֔ים יָדַ֕עְתִּי כִּֽי־נָתַ֧ן יְהוָ֛ה לָכֶ֖ם אֶת־הָאָ֑רֶץ וְכִֽי־נָפְלָ֤ה אֵֽימַתְכֶם֙ עָלֵ֔ינוּ וְכִ֥י נָמֹ֛גוּ כָּל־יֹשְׁבֵ֥י הָאָ֖רֶץ מִפְּנֵיכֶֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֣י שָׁמַ֗עְנוּ אֵ֠ת אֲשֶׁר־הוֹבִ֨ישׁ יְהוָ֜ה אֶת־מֵ֤י יַם־סוּף֙ מִפְּנֵיכֶ֔ם בְּצֵאתְכֶ֖ם מִמִּצְרָ֑יִם וַאֲשֶׁ֣ר עֲשִׂיתֶ֡ם לִשְׁנֵי֩ מַלְכֵ֨י הָאֱמֹרִ֜י אֲשֶׁ֨ר בְּעֵ֤בֶר הַיַּרְדֵּן֙ לְסִיחֹ֣ן וּלְע֔וֹג אֲשֶׁ֥ר הֶחֱרַמְתֶּ֖ם אוֹתָֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַנִּשְׁמַע֙ וַיִּמַּ֣ס לְבָבֵ֔נוּ וְלֹא־קָ֨מָה ע֥וֹד ר֛וּחַ בְּאִ֖ישׁ מִפְּנֵיכֶ֑ם כִּ֚י יְהוָ֣ה אֱלֹֽהֵיכֶ֔ם ה֤וּא אֱלֹהִים֙ בַּשָּׁמַ֣יִם מִמַּ֔עַל וְעַל־הָאָ֖רֶץ מִתָּֽחַת׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְעַתָּ֗ה הִשָּֽׁבְעוּ־נָ֥א לִי֙ בַּֽיהוָ֔ה כִּי־עָשִׂ֥יתִי עִמָּכֶ֖ם חָ֑סֶד וַעֲשִׂיתֶ֨ם גַּם־אַתֶּ֜ם עִם־בֵּ֤ית אָבִי֙ חֶ֔סֶד וּנְתַתֶּ֥ם לִ֖י א֥וֹת אֱמֶֽת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהַחֲיִתֶ֞ם אֶת־אָבִ֣י וְאֶת־אִמִּ֗י וְאֶת־אַחַי֙ וְאֶת־<font color="brown">אחותי</font> <font color="blue">אַחְיוֹתַ֔י</font> וְאֵ֖ת כָּל־אֲשֶׁ֣ר לָהֶ֑ם וְהִצַּלְתֶּ֥ם אֶת־נַפְשֹׁתֵ֖ינוּ מִמָּֽוֶת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֧אמְרוּ לָ֣הּ הָאֲנָשִׁ֗ים נַפְשֵׁ֤נוּ תַחְתֵּיכֶם֙ לָמ֔וּת אִ֚ם לֹ֣א תַגִּ֔ידוּ אֶת־דְּבָרֵ֖נוּ זֶ֑ה וְהָיָ֗ה בְּתֵת־יְהוָ֥ה לָ֙נוּ֙ אֶת־הָאָ֔רֶץ וְעָשִׂ֥ינוּ עִמָּ֖ךְ חֶ֥סֶד וֶאֱמֶֽת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַתּוֹרִדֵ֥ם בַּחֶ֖בֶל בְּעַ֣ד הַֽחַלּ֑וֹן כִּ֤י בֵיתָהּ֙ בְּקִ֣יר הַֽחוֹמָ֔ה וּבַֽחוֹמָ֖ה הִ֥יא יוֹשָֽׁבֶת׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַתֹּ֤אמֶר לָהֶם֙ הָהָ֣רָה לֵּ֔כוּ פֶּֽן־יִפְגְּע֥וּ בָכֶ֖ם הָרֹדְפִ֑ים וְנַחְבֵּתֶ֨ם שָׁ֜מָּה שְׁלֹ֣שֶׁת יָמִ֗ים עַ֚ד שׁ֣וֹב הָרֹֽדְפִ֔ים וְאַחַ֖ר תֵּלְכ֥וּ לְדַרְכְּכֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּאמְר֥וּ אֵלֶ֖יהָ הָאֲנָשִׁ֑ים נְקִיִּ֣ם אֲנַ֔חְנוּ מִשְּׁבֻעָתֵ֥ךְ הַזֶּ֖ה אֲשֶׁ֥ר הִשְׁבַּעְתָּֽנוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;הִנֵּ֛ה אֲנַ֥חְנוּ בָאִ֖ים בָּאָ֑רֶץ אֶת־תִּקְוַ֡ת חוּט֩ הַשָּׁנִ֨י הַזֶּ֜ה תִּקְשְׁרִ֗י בַּֽחַלּוֹן֙ אֲשֶׁ֣ר הוֹרַדְתֵּ֣נוּ ב֔וֹ וְאֶת־אָבִ֨יךְ וְאֶת־אִמֵּ֜ךְ וְאֶת־אַחַ֗יִךְ וְאֵת֙ כָּל־בֵּ֣ית אָבִ֔יךְ תַּאַסְפִ֥י אֵלַ֖יִךְ הַבָּֽיְתָה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְהָיָ֡ה כֹּ֣ל אֲשֶׁר־יֵצֵא֩ מִדַּלְתֵ֨י בֵיתֵ֧ךְ׀ הַח֛וּצָה דָּמ֥וֹ בְרֹאשׁ֖וֹ וַאֲנַ֣חְנוּ נְקִיִּ֑ם וְ֠כֹל אֲשֶׁ֨ר יִֽהְיֶ֤ה אִתָּךְ֙ בַּבַּ֔יִת דָּמ֣וֹ בְרֹאשֵׁ֔נוּ אִם־יָ֖ד תִּֽהְיֶה־בּֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאִם־תַּגִּ֖ידִי אֶת־דְּבָרֵ֣נוּ זֶ֑ה וְהָיִ֣ינוּ נְקִיִּ֔ם מִשְּׁבֻעָתֵ֖ךְ אֲשֶׁ֥ר הִשְׁבַּעְתָּֽנוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַתֹּ֙אמֶר֙ כְּדִבְרֵיכֶ֣ם כֶּן־ה֔וּא וַֽתְּשַׁלְּחֵ֖ם וַיֵּלֵ֑כוּ וַתִּקְשֹׁ֛ר אֶת־תִּקְוַ֥ת הַשָּׁנִ֖י בַּחַלּֽוֹן׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֵּלְכוּ֙ וַיָּבֹ֣אוּ הָהָ֔רָה וַיֵּ֤שְׁבוּ שָׁם֙ שְׁלֹ֣שֶׁת יָמִ֔ים עַד־שָׁ֖בוּ הָרֹדְפִ֑ים וַיְבַקְשׁ֧וּ הָרֹדְפִ֛ים בְּכָל־הַדֶּ֖רֶךְ וְלֹ֥א מָצָֽאוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיָּשֻׁ֜בוּ שְׁנֵ֤י הָֽאֲנָשִׁים֙ וַיֵּרְד֣וּ מֵֽהָהָ֔ר וַיַּעַבְרוּ֙ וַיָּבֹ֔אוּ אֶל־יְהוֹשֻׁ֖עַ בִּן־נ֑וּן וַיְסַ֨פְּרוּ־ל֔וֹ אֵ֥ת כָּל־הַמֹּצְא֖וֹת אוֹתָֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֹּאמְרוּ֙ אֶל־יְהוֹשֻׁ֔עַ כִּֽי־נָתַ֧ן יְהוָ֛ה בְּיָדֵ֖נוּ אֶת־כָּל־הָאָ֑רֶץ וְגַם־נָמֹ֛גוּ כָּל־יֹשְׁבֵ֥י הָאָ֖רֶץ מִפָּנֵֽינוּ׃ ס</P>
</TD>
<TD WIDTH="50%">
<P>1&nbsp;wayyi&#353;&#601;l<sup>a</sup>&#x1E25; y&#601;hw&#333;&#353;u&#8216;a-bin-n&ucirc;n min-ha&#353;&#353;i&#x1E6D;&#x1E6D;&icirc;m &#353;&#601;nayim-&#8217;&#259;n&#257;&#353;&icirc;m m&#601;rag&#601;l&icirc;m &#x1E25;ere&#353; l&#275;&#8217;m&#333;r l&#601;&#x1E35;&ucirc; r&#601;&#8217;&ucirc; &#8217;e&#x1E6F;-h&#257;&#8217;&#257;re&#x1E63; w&#601;&#8217;e&#x1E6F;-y&#601;r&icirc;&#x1E25;w&#333; wayy&#275;l&#601;&#x1E35;&ucirc; wayy&#257;&#x1E07;&#333;&#8217;&ucirc; b&ecirc;&#x1E6F;-&#8217;i&#353;&#353;&acirc; zw&#333;n&acirc; &ucirc;&#353;&#601;m&#257;h r&#257;&#x1E25;&#257;&#x1E07; wayyi&#353;&#601;k&#601;&#x1E07;&ucirc;-&#353;&#257;mm&acirc;: </P>
<P>2&nbsp;wayy&#275;&#8217;&#257;mar l&#601;mele&#x1E35;&#601; y&#601;r&icirc;&#x1E25;w&#333; l&#275;&#8217;m&#333;r hinn&#275;h &#8217;&#259;n&#257;&#353;&icirc;m b&#257;&#8217;&ucirc; h&#275;nn&acirc; hallay&#601;l&acirc; mib&#601;n&ecirc; yi&#347;&#601;r&#257;&#8217;&#275;l l<sup>a</sup>&#x1E25;&#601;p&#333;r &#8217;e&#x1E6F;-h&#257;&#8217;&#257;re&#x1E63;: </P>
<P>3&nbsp;wayyi&#353;&#601;l<sup>a</sup>&#x1E25; mele&#x1E35;&#601; y&#601;r&icirc;&#x1E25;w&#333; &#8217;el-r&#257;&#x1E25;&#257;&#x1E07; l&#275;&#8217;m&#333;r hw&#333;&#x1E63;&icirc;&#8217;&icirc; h&#257;&#8217;&#259;n&#257;&#353;&icirc;m hab&#257;&#8217;&icirc;m &#8217;&#275;layi&#x1E35;&#601; &#8217;&#259;&#353;er-b&#257;&#8217;&ucirc; l&#601;&#x1E07;&ecirc;&#x1E6F;&#275;&#x1E35;&#601; k&icirc; l<sup>a</sup>&#x1E25;&#601;p&#333;r &#8217;e&#x1E6F;-k&#257;l-h&#257;&#8217;&#257;re&#x1E63; b&#257;&#8217;&ucirc;: </P>
<P>4&nbsp;watiqq<sup>a</sup>&#x1E25; h&#257;&#8217;i&#353;&#353;&acirc; &#8217;e&#x1E6F;-&#353;&#601;n&ecirc; h&#257;&#8217;&#259;n&#257;&#353;&icirc;m wati&#x1E63;&#601;p&#601;nw&#333; wat&#333;&#8217;mer| k&#275;n b&#257;&#8217;&ucirc; &#8217;&#275;lay h&#257;&#8217;&#259;n&#257;&#353;&icirc;m w&#601;l&#333;&#8217; y&#257;&#x1E0F;<sup>a</sup>&#8216;&#601;t&icirc; m&#275;&#8217;ayin h&#275;mm&acirc;: </P>
<P>5&nbsp;way&#601;h&icirc; ha&#353;&#353;<sup>a</sup>&#8216;ar lis&#601;gw&#333;r b<sup>a</sup>&#x1E25;&#333;&#353;e&#x1E35;&#601; w&#601;h&#257;&#8217;&#259;n&#257;&#353;&icirc;m y&#257;&#x1E63;&#257;&#8217;&ucirc; l&#333;&#8217; y&#257;&#x1E0F;<sup>a</sup>&#8216;&#601;t&icirc; &#8217;&#257;n&acirc; h&#257;l&#601;&#x1E35;&ucirc; h&#257;&#8217;&#259;n&#257;&#353;&icirc;m ri&#x1E0F;&#601;f&ucirc; mah&#275;r &#8217;<sup>a</sup>&#x1E25;&#259;r&ecirc;hem k&icirc; &#x1E6F;a&#347;&#347;&icirc;&#x1E21;&ucirc;m: </P>
<P>6&nbsp;w&#601;h&icirc;&#8217; he&#8216;&#277;l&#257;&#x1E6F;am hag&#257;&#x1E21;&acirc; wati&#x1E6D;&#601;m&#601;n&#275;m b&#601;fi&#353;&#601;t&ecirc; h&#257;&#8216;&#275;&#x1E63; h&#257;&#8216;&#259;ru&#x1E35;w&#333;&#x1E6F; l&#257;h &#8216;al-hag&#257;&#x1E21;: </P>
<P>7&nbsp;w&#601;h&#257;&#8217;&#259;n&#257;&#353;&icirc;m r&#257;&#x1E0F;&#601;f&ucirc; &#8217;<sup>a</sup>&#x1E25;&#259;r&ecirc;hem dere&#x1E35;&#601; hayyar&#601;d&#275;n &#8216;al hamm<sup>a</sup>&#8216;&#601;b&#601;rw&#333;&#x1E6F; w&#601;ha&#353;&#353;<sup>a</sup>&#8216;ar s&#257;&#x1E21;&#257;r&ucirc; &#8217;<sup>a</sup>&#x1E25;&#259;r&ecirc; ka&#8217;&#259;&#353;er y&#257;&#x1E63;&#601;&#8217;&ucirc; h&#257;r&#333;&#x1E0F;&#601;f&icirc;m &#8217;<sup>a</sup>&#x1E25;&#259;r&ecirc;hem: </P>
<P>8&nbsp;w&#601;h&#275;mm&acirc; &#x1E6D;erem yi&#353;&#601;k&#257;&#x1E07;&ucirc;n w&#601;h&icirc;&#8217; &#8216;&#257;l&#601;&#x1E6F;&acirc; &#8216;&#259;l&ecirc;hem &#8216;al-hag&#257;&#x1E21;: </P>
<P>9&nbsp;wat&#333;&#8217;mer &#8217;el-h&#257;&#8217;&#259;n&#257;&#353;&icirc;m y&#257;&#x1E0F;<sup>a</sup>&#8216;&#601;t&icirc; k&icirc;-n&#257;&#x1E6F;an y&#601;hw&acirc; l&#257;&#x1E35;em &#8217;e&#x1E6F;-h&#257;&#8217;&#257;re&#x1E63; w&#601;&#x1E35;&icirc;-n&#257;f&#601;l&acirc; &#8217;&ecirc;ma&#x1E6F;&#601;&#x1E35;em &#8216;&#257;l&ecirc;n&ucirc; w&#601;&#x1E35;&icirc; n&#257;m&#333;&#x1E21;&ucirc; k&#257;l-y&#333;&#353;&#601;&#x1E07;&ecirc; h&#257;&#8217;&#257;re&#x1E63; mip&#601;n&ecirc;&#x1E35;em: </P>
<P>10&nbsp;k&icirc; &#353;&#257;m<sup>a</sup>&#8216;&#601;n&ucirc; &#8217;&#275;&#x1E6F; &#8217;&#259;&#353;er-hw&#333;&#x1E07;&icirc;&#353; y&#601;hw&acirc; &#8217;e&#x1E6F;-m&ecirc; yam-s&ucirc;f mip&#601;n&ecirc;&#x1E35;em b&#601;&#x1E63;&#275;&#8217;&#x1E6F;&#601;&#x1E35;em mimmi&#x1E63;&#601;r&#257;yim wa&#8217;&#259;&#353;er &#8216;&#259;&#347;&icirc;&#x1E6F;em li&#353;&#601;n&ecirc; mal&#601;&#x1E35;&ecirc; h&#257;&#8217;&#277;m&#333;r&icirc; &#8217;&#259;&#353;er b&#601;&#8216;&#275;&#x1E07;er hayyar&#601;d&#275;n l&#601;s&icirc;&#x1E25;&#333;n &ucirc;l&#601;&#8216;w&#333;&#x1E21; &#8217;&#259;&#353;er he&#x1E25;&#277;ram&#601;tem &#8217;w&#333;&#x1E6F;&#257;m: </P>
<P>11&nbsp;wanni&#353;&#601;m<sup>a</sup>&#8216; wayyimmas l&#601;&#x1E07;&#257;&#x1E07;&#275;n&ucirc; w&#601;l&#333;&#8217;-q&#257;m&acirc; &#8216;w&#333;&#x1E0F; r&ucirc;&#x1E25;a b&#601;&#8217;&icirc;&#353; mip&#601;n&ecirc;&#x1E35;em k&icirc; y&#601;hw&acirc; &#8217;&#277;l&#333;h&ecirc;&#x1E35;em h&ucirc;&#8217; &#8217;&#277;l&#333;h&icirc;m ba&#353;&#353;&#257;mayim mimm<sup>a</sup>&#8216;al w&#601;&#8216;al-h&#257;&#8217;&#257;re&#x1E63; mit&#257;&#x1E25;a&#x1E6F;: </P>
<P>12&nbsp;w&#601;&#8216;at&acirc; hi&#353;&#353;&#257;&#x1E07;&#601;&#8216;&ucirc;-n&#257;&#8217; l&icirc; bayhw&acirc; k&icirc;-&#8216;&#257;&#347;&icirc;&#x1E6F;&icirc; &#8216;imm&#257;&#x1E35;em &#x1E25;&#257;se&#x1E0F; w<sup>a</sup>&#8216;&#259;&#347;&icirc;&#x1E6F;em gam-&#8217;atem &#8216;im-b&ecirc;&#x1E6F; &#8217;&#257;&#x1E07;&icirc; &#x1E25;ese&#x1E0F; &ucirc;n&#601;&#x1E6F;atem l&icirc; &#8217;w&#333;&#x1E6F; &#8217;&#277;me&#x1E6F;: </P>
<P>13&nbsp;w&#601;h<sup>a</sup>&#x1E25;&#259;yi&#x1E6F;em &#8217;e&#x1E6F;-&#8217;&#257;&#x1E07;&icirc; w&#601;&#8217;e&#x1E6F;-&#8217;imm&icirc; w&#601;&#8217;e&#x1E6F;-&#8217;<sup>a</sup>&#x1E25;ay w&#601;&#8217;e&#x1E6F;-<font color="brown">&#8217;<sup>a</sup>&#x1E25;w&#333;&#x1E6F;ay</font> <font color="blue">&#8217;<sup>a</sup>&#x1E25;&#601;yw&#333;&#x1E6F;ay</font> w&#601;&#8217;&#275;&#x1E6F; k&#257;l-&#8217;&#259;&#353;er l&acirc;em w&#601;hi&#x1E63;&#x1E63;al&#601;tem &#8217;e&#x1E6F;-naf&#601;&#353;&#333;&#x1E6F;&ecirc;n&ucirc; mimm&#257;we&#x1E6F;: </P>
<P>14&nbsp;wayy&#333;&#8217;m&#601;r&ucirc; l&#257;h h&#257;&#8217;&#259;n&#257;&#353;&icirc;m naf&#601;&#353;&#275;n&ucirc; &#x1E6F;<sup>a</sup>&#x1E25;&#601;t&ecirc;&#x1E35;em l&#257;m&ucirc;&#x1E6F; &#8217;im l&#333;&#8217; &#x1E6F;ag&icirc;&#x1E0F;&ucirc; &#8217;e&#x1E6F;-d&#601;&#x1E07;&#257;r&#275;n&ucirc; zeh w&#601;h&#257;y&acirc; b&#601;&#x1E6F;&#275;&#x1E6F;-y&#601;hw&acirc; l&#257;n&ucirc; &#8217;e&#x1E6F;-h&#257;&#8217;&#257;re&#x1E63; w&#601;&#8216;&#257;&#347;&icirc;n&ucirc; &#8216;imm&#257;&#x1E35;&#601; &#x1E25;ese&#x1E0F; we&#8217;&#277;me&#x1E6F;: </P>
<P>15&nbsp;watw&#333;ri&#x1E0F;&#275;m b<sup>a</sup>&#x1E25;e&#x1E07;el b&#601;&#8216;a&#x1E0F; h<sup>a</sup>&#x1E25;allw&#333;n k&icirc; &#x1E07;&ecirc;&#x1E6F;&#257;h b&#601;q&icirc;r h<sup>a</sup>&#x1E25;w&#333;m&acirc; &ucirc;&#x1E07;<sup>a</sup>&#x1E25;w&#333;m&acirc; h&icirc;&#8217; yw&#333;&#353;&#257;&#x1E07;e&#x1E6F;: </P>
<P>16&nbsp;wat&#333;&#8217;mer l&acirc;em h&acirc;&#257;r&acirc; ll&#275;&#x1E35;&ucirc; pen-yif&#601;g&#601;&#8216;&ucirc; &#x1E07;&#257;&#x1E35;em h&#257;r&#333;&#x1E0F;&#601;f&icirc;m w&#601;n<sup>a</sup>&#x1E25;&#601;b&#275;&#x1E6F;em &#353;&#257;mm&acirc; &#353;&#601;l&#333;&#353;e&#x1E6F; y&#257;m&icirc;m &#8216;a&#x1E0F; &#353;w&#333;&#x1E07; h&#257;r&#333;&#x1E0F;&#601;f&icirc;m w&#601;&#8217;<sup>a</sup>&#x1E25;ar t&#275;l&#601;&#x1E35;&ucirc; l&#601;&#x1E0F;ar&#601;k&#601;&#x1E35;em: </P>
<P>17&nbsp;wayy&#333;&#8217;m&#601;r&ucirc; &#8217;&#275;leyh&#257; h&#257;&#8217;&#259;n&#257;&#353;&icirc;m n&#601;q&icirc;yim &#8217;&#259;n<sup>a</sup>&#x1E25;&#601;n&ucirc; mi&#353;&#353;&#601;&#x1E07;u&#8216;&#257;&#x1E6F;&#275;&#x1E35;&#601; hazzeh &#8217;&#259;&#353;er hi&#353;&#601;b<sup>a</sup>&#8216;&#601;t&#257;n&ucirc;: </P>
<P>18&nbsp;hinn&#275;h &#8217;&#259;n<sup>a</sup>&#x1E25;&#601;n&ucirc; &#x1E07;&#257;&#8217;&icirc;m b&#257;&#8217;&#257;re&#x1E63; &#8217;e&#x1E6F;-tiq&#601;wa&#x1E6F; &#x1E25;&ucirc;&#x1E6D; ha&#353;&#353;&#257;n&icirc; hazzeh tiq&#601;&#353;&#601;r&icirc; b<sup>a</sup>&#x1E25;allw&#333;n &#8217;&#259;&#353;er hw&#333;ra&#x1E0F;&#601;t&#275;n&ucirc; &#x1E07;w&#333; w&#601;&#8217;e&#x1E6F;-&#8217;&#257;&#x1E07;&icirc;&#x1E35;&#601; w&#601;&#8217;e&#x1E6F;-&#8217;imm&#275;&#x1E35;&#601; w&#601;&#8217;e&#x1E6F;-&#8217;<sup>a</sup>&#x1E25;ayi&#x1E35;&#601; w&#601;&#8217;&#275;&#x1E6F; k&#257;l-b&ecirc;&#x1E6F; &#8217;&#257;&#x1E07;&icirc;&#x1E35;&#601; ta&#8217;as&#601;f&icirc; &#8217;&#275;layi&#x1E35;&#601; hab&#257;y&#601;&#x1E6F;&acirc;: </P>
<P>19&nbsp;w&#601;h&#257;y&acirc; k&#333;l &#8217;&#259;&#353;er-y&#275;&#x1E63;&#275;&#8217; midal&#601;&#x1E6F;&ecirc; &#x1E07;&ecirc;&#x1E6F;&#275;&#x1E35;&#601;| h<sup>a</sup>&#x1E25;&ucirc;&#x1E63;&acirc; d&#257;mw&#333; &#x1E07;&#601;r&#333;&#8217;&#353;w&#333; wa&#8217;&#259;n<sup>a</sup>&#x1E25;&#601;n&ucirc; n&#601;q&icirc;yim w&#601;&#x1E35;&#333;l &#8217;&#259;&#353;er yih&#601;yeh &#8217;it&#257;&#x1E35;&#601; babayi&#x1E6F; d&#257;mw&#333; &#x1E07;&#601;r&#333;&#8217;&#353;&#275;n&ucirc; &#8217;im-y&#257;&#x1E0F; tih&#601;yeh-bw&#333;: </P>
<P>20&nbsp;w&#601;&#8217;im-tag&icirc;&#x1E0F;&icirc; &#8217;e&#x1E6F;-d&#601;&#x1E07;&#257;r&#275;n&ucirc; zeh w&#601;h&#257;y&icirc;n&ucirc; n&#601;q&icirc;yim mi&#353;&#353;&#601;&#x1E07;u&#8216;&#257;&#x1E6F;&#275;&#x1E35;&#601; &#8217;&#259;&#353;er hi&#353;&#601;b<sup>a</sup>&#8216;&#601;t&#257;n&ucirc;: </P>
<P>21&nbsp;wat&#333;&#8217;mer k&#601;&#x1E0F;i&#x1E07;&#601;r&ecirc;&#x1E35;em ken-h&ucirc;&#8217; wat&#601;&#353;all&#601;&#x1E25;&#275;m wayy&#275;l&#275;&#x1E35;&ucirc; watiq&#601;&#353;&#333;r &#8217;e&#x1E6F;-tiq&#601;wa&#x1E6F; ha&#353;&#353;&#257;n&icirc; b<sup>a</sup>&#x1E25;allw&#333;n: </P>
<P>22&nbsp;wayy&#275;l&#601;&#x1E35;&ucirc; wayy&#257;&#x1E07;&#333;&#8217;&ucirc; h&acirc;&#257;r&acirc; wayy&#275;&#353;&#601;&#x1E07;&ucirc; &#353;&#257;m &#353;&#601;l&#333;&#353;e&#x1E6F; y&#257;m&icirc;m &#8216;a&#x1E0F;-&#353;&#257;&#x1E07;&ucirc; h&#257;r&#333;&#x1E0F;&#601;f&icirc;m way&#601;&#x1E07;aq&#601;&#353;&ucirc; h&#257;r&#333;&#x1E0F;&#601;f&icirc;m b&#601;&#x1E35;&#257;l-hadere&#x1E35;&#601; w&#601;l&#333;&#8217; m&#257;&#x1E63;&#257;&#8217;&ucirc;: </P>
<P>23&nbsp;wayy&#257;&#353;u&#x1E07;&ucirc; &#353;&#601;n&ecirc; h&#257;&#8217;&#259;n&#257;&#353;&icirc;m wayy&#275;r&#601;&#x1E0F;&ucirc; m&#275;h&acirc;&#257;r wayy<sup>a</sup>&#8216;a&#x1E07;&#601;r&ucirc; wayy&#257;&#x1E07;&#333;&#8217;&ucirc; &#8217;el-y&#601;hw&#333;&#353;u&#8216;a bin-n&ucirc;n way&#601;sap&#601;r&ucirc;-lw&#333; &#8217;&#275;&#x1E6F; k&#257;l-hamm&#333;&#x1E63;&#601;&#8217;w&#333;&#x1E6F; &#8217;w&#333;&#x1E6F;&#257;m: </P>
<P>24&nbsp;wayy&#333;&#8217;m&#601;r&ucirc; &#8217;el-y&#601;hw&#333;&#353;u&#8216;a k&icirc;-n&#257;&#x1E6F;an y&#601;hw&acirc; b&#601;y&#257;&#x1E0F;&#275;n&ucirc; &#8217;e&#x1E6F;-k&#257;l-h&#257;&#8217;&#257;re&#x1E63; w&#601;&#x1E21;am-n&#257;m&#333;&#x1E21;&ucirc; k&#257;l-y&#333;&#353;&#601;&#x1E07;&ecirc; h&#257;&#8217;&#257;re&#x1E63; mip&#257;n&ecirc;n&ucirc;: s</P>
</TD>
</TABLE>
<P><HR>
<CENTER>
<A HREF="jos003">Next: Joshua (Yehoshua) Chapter 3</A></CENTER>
</BODY>
</HTML>
