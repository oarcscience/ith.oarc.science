<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Daniel (Daniyel): Daniel (Daniyel) Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/dan008">Polyglot</A>&nbsp;
<A HREF="../kjv/dan008">KJV</A>&nbsp;
<A HREF="../sep/dan008">Sep:Dan</A>&nbsp;
<A HREF="../sep/dat008">Sep:DaT</A>&nbsp;
<A HREF="../vul/dan008">Vul</A>&nbsp;

<BR>
<BR><A HREF="dan">Daniel (Daniyel) Index</A><BR>
&nbsp;
<A HREF="dan007">Previous</A>&nbsp;
<A HREF="dan009">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Daniel (Daniyel) Chapter 8</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בִּשְׁנַ֣ת שָׁל֔וֹשׁ לְמַלְכ֖וּת בֵּלְאשַׁצַּ֣ר הַמֶּ֑לֶךְ חָז֞וֹן נִרְאָ֤ה אֵלַי֙ אֲנִ֣י דָנִיֵּ֔אל אַחֲרֵ֛י הַנִּרְאָ֥ה אֵלַ֖י בַּתְּחִלָּֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וָֽאֶרְאֶה֮ בֶּחָזוֹן֒ וַיְהִי֙ בִּרְאֹתִ֔י וַאֲנִי֙ בְּשׁוּשַׁ֣ן הַבִּירָ֔ה אֲשֶׁ֖ר בְּעֵילָ֣ם הַמְּדִינָ֑ה וָאֶרְאֶה֙ בֶּֽחָז֔וֹן וַאֲנִ֥י הָיִ֖יתִי עַל־אוּבַ֥ל אוּלָֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וָאֶשָּׂ֤א עֵינַי֙ וָאֶרְאֶ֔ה וְהִנֵּ֣ה׀ אַ֣יִל אֶחָ֗ד עֹמֵ֛ד לִפְנֵ֥י הָאֻבָ֖ל וְל֣וֹ קְרָנָ֑יִם וְהַקְּרָנַ֣יִם גְּבֹה֗וֹת וְהָאַחַת֙ גְּבֹהָ֣ה מִן־הַשֵּׁנִ֔ית וְהַ֨גְּבֹהָ֔ה עֹלָ֖ה בָּאַחֲרֹנָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;רָאִ֣יתִי אֶת־הָאַ֡יִל מְנַגֵּחַ֩ יָ֨מָּה וְצָפ֜וֹנָה וָנֶ֗גְבָּה וְכָל־חַיּוֹת֙ לֹֽא־יַֽעַמְד֣וּ לְפָנָ֔יו וְאֵ֥ין מַצִּ֖יל מִיָּד֑וֹ וְעָשָׂ֥ה כִרְצֹנ֖וֹ וְהִגְדִּֽיל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַאֲנִ֣י׀ הָיִ֣יתִי מֵבִ֗ין וְהִנֵּ֤ה צְפִיר־הָֽעִזִּים֙ בָּ֤א מִן־הַֽמַּעֲרָב֙ עַל־פְּנֵ֣י כָל־הָאָ֔רֶץ וְאֵ֥ין נוֹגֵ֖עַ בָּאָ֑רֶץ וְהַ֨צָּפִ֔יר קֶ֥רֶן חָז֖וּת בֵּ֥ין עֵינָֽיו׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּבֹ֗א עַד־הָאַ֙יִל֙ בַּ֣עַל הַקְּרָנַ֔יִם אֲשֶׁ֣ר רָאִ֔יתִי עֹמֵ֖ד לִפְנֵ֣י הָאֻבָ֑ל וַיָּ֥רָץ אֵלָ֖יו בַּחֲמַ֥ת כֹּחֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּרְאִיתִ֞יו מַגִּ֣יעַ׀ אֵ֣צֶל הָאַ֗יִל וַיִּתְמַרְמַ֤ר אֵלָיו֙ וַיַּ֣ךְ אֶת־הָאַ֔יִל וַיְשַׁבֵּר֙ אֶת־שְׁתֵּ֣י קְרָנָ֔יו וְלֹא־הָ֥יָה כֹ֛חַ בָּאַ֖יִל לַעֲמֹ֣ד לְפָנָ֑יו וַיַּשְׁלִיכֵ֤הוּ אַ֙רְצָה֙ וַֽיִּרְמְסֵ֔הוּ וְלֹא־הָיָ֥ה מַצִּ֛יל לָאַ֖יִל מִיָּדֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּצְפִ֥יר הָעִזִּ֖ים הִגְדִּ֣יל עַד־מְאֹ֑ד וּכְעָצְמ֗וֹ נִשְׁבְּרָה֙ הַקֶּ֣רֶן הַגְּדוֹלָ֔ה וַֽתַּעֲלֶ֜נָה חָז֤וּת אַרְבַּע֙ תַּחְתֶּ֔יהָ לְאַרְבַּ֖ע רוּח֥וֹת הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וּמִן־הָאַחַ֣ת מֵהֶ֔ם יָצָ֥א קֶֽרֶן־אַחַ֖ת מִצְּעִירָ֑ה וַתִּגְדַּל־יֶ֛תֶר אֶל־הַנֶּ֥גֶב וְאֶל־הַמִּזְרָ֖ח וְאֶל־הַצֶּֽבִי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַתִּגְדַּ֖ל עַד־צְבָ֣א הַשָּׁמָ֑יִם וַתַּפֵּ֥ל אַ֛רְצָה מִן־הַצָּבָ֥א וּמִן־הַכּוֹכָבִ֖ים וַֽתִּרְמְסֵֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְעַ֥ד שַֽׂר־הַצָּבָ֖א הִגְדִּ֑יל וּמִמֶּ֙נּוּ֙ <font color="brown">הרים</font> <font color="blue">הוּרַ֣ם</font> הַתָּמִ֔יד וְהֻשְׁלַ֖ךְ מְכ֥וֹן מִקְדָּשֽׁוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְצָבָ֛א תִּנָּתֵ֥ן עַל־הַתָּמִ֖יד בְּפָ֑שַׁע וְתַשְׁלֵ֤ךְ אֱמֶת֙ אַ֔רְצָה וְעָשְׂתָ֖ה וְהִצְלִֽיחָה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וָאֶשְׁמְעָ֥ה אֶֽחָד־קָד֖וֹשׁ מְדַבֵּ֑ר וַיֹּאמֶר֩ אֶחָ֨ד קָד֜וֹשׁ לַפַּֽלְמוֹנִ֣י הַֽמְדַבֵּ֗ר עַד־מָתַ֞י הֶחָז֤וֹן הַתָּמִיד֙ וְהַפֶּ֣שַׁע שֹׁמֵ֔ם תֵּ֛ת וְקֹ֥דֶשׁ וְצָבָ֖א מִרְמָֽס׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֣אמֶר אֵלַ֔י עַ֚ד עֶ֣רֶב בֹּ֔קֶר אַלְפַּ֖יִם וּשְׁלֹ֣שׁ מֵא֑וֹת וְנִצְדַּ֖ק קֹֽדֶשׁ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיְהִ֗י בִּרְאֹתִ֛י אֲנִ֥י דָנִיֵּ֖אל אֶת־הֶחָז֑וֹן וָאֲבַקְשָׁ֣ה בִינָ֔ה וְהִנֵּ֛ה עֹמֵ֥ד לְנֶגְדִּ֖י כְּמַרְאֵה־גָֽבֶר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וָאֶשְׁמַ֥ע קוֹל־אָדָ֖ם בֵּ֣ין אוּלָ֑י וַיִּקְרָא֙ וַיֹּאמַ֔ר גַּבְרִיאֵ֕ל הָבֵ֥ן לְהַלָּ֖ז אֶת־הַמַּרְאֶֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיָּבֹא֙ אֵ֣צֶל עָמְדִ֔י וּבְבֹא֣וֹ נִבְעַ֔תִּי וָאֶפְּלָ֖ה עַל־פָּנָ֑י וַיֹּ֤אמֶר אֵלַי֙ הָבֵ֣ן בֶּן־אָדָ֔ם כִּ֖י לְעֶת־קֵ֥ץ הֶחָזֽוֹן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּבְדַבְּר֣וֹ עִמִּ֔י נִרְדַּ֥מְתִּי עַל־פָּנַ֖י אָ֑רְצָה וַיִּ֨גַּע־בִּ֔י וַיַּֽעֲמִידֵ֖נִי עַל־עָמְדִֽי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּ֙אמֶר֙ הִנְנִ֣י מוֹדִֽיעֲךָ֔ אֵ֥ת אֲשֶׁר־יִהְיֶ֖ה בְּאַחֲרִ֣ית הַזָּ֑עַם כִּ֖י לְמוֹעֵ֥ד קֵֽץ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הָאַ֥יִל אֲשֶׁר־רָאִ֖יתָ בַּ֣עַל הַקְּרָנָ֑יִם מַלְכֵ֖י מָדַ֥י וּפָרָֽס׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהַצָּפִ֥יר הַשָּׂעִ֖יר מֶ֣לֶךְ יָוָ֑ן וְהַקֶּ֤רֶן הַגְּדוֹלָה֙ אֲשֶׁ֣ר בֵּין־עֵינָ֔יו ה֖וּא הַמֶּ֥לֶךְ הָרִאשֽׁוֹן׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְהַ֨נִּשְׁבֶּ֔רֶת וַתַּֽעֲמֹ֥דְנָה אַרְבַּ֖ע תַּחְתֶּ֑יהָ אַרְבַּ֧ע מַלְכֻי֛וֹת מִגּ֥וֹי יַעֲמֹ֖דְנָה וְלֹ֥א בְכֹחֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּֽבְאַחֲרִית֙ מַלְכוּתָ֔ם כְּהָתֵ֖ם הַפֹּשְׁעִ֑ים יַעֲמֹ֛ד מֶ֥לֶךְ עַז־פָּנִ֖ים וּמֵבִ֥ין חִידֽוֹת׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְעָצַ֤ם כֹּחוֹ֙ וְלֹ֣א בְכֹח֔וֹ וְנִפְלָא֥וֹת יַשְׁחִ֖ית וְהִצְלִ֣יחַ וְעָשָׂ֑ה וְהִשְׁחִ֥ית עֲצוּמִ֖ים וְעַם־קְדֹשִֽׁים׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְעַל־שִׂכְל֗וֹ וְהִצְלִ֤יחַ מִרְמָה֙ בְּיָד֔וֹ וּבִלְבָב֣וֹ יַגְדִּ֔יל וּבְשַׁלְוָ֖ה יַשְׁחִ֣ית רַבִּ֑ים וְעַ֤ל־שַׂר־שָׂרִים֙ יַעֲמֹ֔ד וּבְאֶ֥פֶס יָ֖ד יִשָּׁבֵֽר׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וּמַרְאֵ֨ה הָעֶ֧רֶב וְהַבֹּ֛קֶר אֲשֶׁ֥ר נֶאֱמַ֖ר אֱמֶ֣ת ה֑וּא וְאַתָּה֙ סְתֹ֣ם הֶֽחָז֔וֹן כִּ֖י לְיָמִ֥ים רַבִּֽים׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַאֲנִ֣י דָנִיֵּ֗אל נִהְיֵ֤יתִי וְנֶֽחֱלֵ֙יתִי֙ יָמִ֔ים וָאָק֕וּם וָאֶֽעֱשֶׂ֖ה אֶת־מְלֶ֣אכֶת הַמֶּ֑לֶךְ וָאֶשְׁתּוֹמֵ֥ם עַל־הַמַּרְאֶ֖ה וְאֵ֥ין מֵבִֽין׃ פ</P>
</TD>
<TD WIDTH="50%">
<P>1&nbsp;bi&#353;&#601;na&#x1E6F; &#353;&#257;lw&#333;&#353; l&#601;mal&#601;&#x1E35;&ucirc;&#x1E6F; b&#275;l&#601;&#8217;&#353;a&#x1E63;&#x1E63;ar hammele&#x1E35;&#601; &#x1E25;&#257;zw&#333;n nir&#601;&#8217;&acirc; &#8217;&#275;lay &#8217;&#259;n&icirc; &#x1E0F;&#257;n&icirc;y&#275;&#8217;l &#8217;<sup>a</sup>&#x1E25;&#259;r&ecirc; hannir&#601;&#8217;&acirc; &#8217;&#275;lay bat&#601;&#x1E25;ill&acirc;: </P>
<P>2&nbsp;w&#257;&#8217;er&#601;&#8217;eh be&#x1E25;&#257;zw&#333;n way&#601;h&icirc; bir&#601;&#8217;&#333;&#x1E6F;&icirc; wa&#8217;&#259;n&icirc; b&#601;&#353;&ucirc;&#353;an hab&icirc;r&acirc; &#8217;&#259;&#353;er b&#601;&#8216;&ecirc;l&#257;m hamm&#601;&#x1E0F;&icirc;n&acirc; w&#257;&#8217;er&#601;&#8217;eh be&#x1E25;&#257;zw&#333;n wa&#8217;&#259;n&icirc; h&#257;y&icirc;&#x1E6F;&icirc; &#8216;al-&#8217;&ucirc;&#x1E07;al &#8217;&ucirc;l&#257;y: </P>
<P>3&nbsp;w&#257;&#8217;e&#347;&#347;&#257;&#8217; &#8216;&ecirc;nay w&#257;&#8217;er&#601;&#8217;eh w&#601;hinn&#275;h| &#8217;ayil &#8217;e&#x1E25;&#257;&#x1E0F; &#8216;&#333;m&#275;&#x1E0F; lif&#601;n&ecirc; h&#257;&#8217;u&#x1E07;&#257;l w&#601;lw&#333; q&#601;r&#257;n&#257;yim w&#601;haqq&#601;r&#257;nayim g&#601;&#x1E07;&#333;hw&#333;&#x1E6F; w&#601;h&#257;&#8217;<sup>a</sup>&#x1E25;a&#x1E6F; g&#601;&#x1E07;&#333;h&acirc; min-ha&#353;&#353;&#275;n&icirc;&#x1E6F; w&#601;hag&#601;&#x1E07;&#333;h&acirc; &#8216;&#333;l&acirc; b&#257;&#8217;<sup>a</sup>&#x1E25;&#259;r&#333;n&acirc;: </P>
<P>4&nbsp;r&#257;&#8217;&icirc;&#x1E6F;&icirc; &#8217;e&#x1E6F;-h&#257;&#8217;ayil m&#601;nag&#275;&#x1E25;a y&#257;mm&acirc; w&#601;&#x1E63;&#257;fw&#333;n&acirc; w&#257;ne&#x1E21;&#601;b&acirc; w&#601;&#x1E35;&#257;l-&#x1E25;ayyw&#333;&#x1E6F; l&#333;&#8217;-y<sup>a</sup>&#8216;am&#601;&#x1E0F;&ucirc; l&#601;f&#257;n&#257;yw w&#601;&#8217;&ecirc;n ma&#x1E63;&#x1E63;&icirc;l m&icirc;y&#257;&#x1E0F;w&#333; w&#601;&#8216;&#257;&#347;&acirc; &#x1E35;ir&#601;&#x1E63;&#333;nw&#333; w&#601;hi&#x1E21;&#601;d&icirc;l: </P>
<P>5&nbsp;wa&#8217;&#259;n&icirc;| h&#257;y&icirc;&#x1E6F;&icirc; m&#275;&#x1E07;&icirc;n w&#601;hinn&#275;h &#x1E63;&#601;f&icirc;r-h&#257;&#8216;izz&icirc;m b&#257;&#8217; min-hamm<sup>a</sup>&#8216;&#259;r&#257;&#x1E07; &#8216;al-p&#601;n&ecirc; &#x1E35;&#257;l-h&#257;&#8217;&#257;re&#x1E63; w&#601;&#8217;&ecirc;n nw&#333;&#x1E21;&#275;&#8216;a b&#257;&#8217;&#257;re&#x1E63; w&#601;ha&#x1E63;&#x1E63;&#257;f&icirc;r qeren &#x1E25;&#257;z&ucirc;&#x1E6F; b&ecirc;n &#8216;&ecirc;n&#257;yw: </P>
<P>6&nbsp;wayy&#257;&#x1E07;&#333;&#8217; &#8216;a&#x1E0F;-h&#257;&#8217;ayil b<sup>a</sup>&#8216;al haqq&#601;r&#257;nayim &#8217;&#259;&#353;er r&#257;&#8217;&icirc;&#x1E6F;&icirc; &#8216;&#333;m&#275;&#x1E0F; lif&#601;n&ecirc; h&#257;&#8217;u&#x1E07;&#257;l wayy&#257;r&#257;&#x1E63; &#8217;&#275;l&#257;yw b<sup>a</sup>&#x1E25;&#259;ma&#x1E6F; k&#333;&#x1E25;w&#333;: </P>
<P>7&nbsp;&ucirc;r&#601;&#8217;&icirc;&#x1E6F;&icirc;w mag&icirc;&#8216;a| &#8217;&#275;&#x1E63;el h&#257;&#8217;ayil wayyi&#x1E6F;&#601;mar&#601;mar &#8217;&#275;l&#257;yw wayya&#x1E35;&#601; &#8217;e&#x1E6F;-h&#257;&#8217;ayil way&#601;&#353;ab&#275;r &#8217;e&#x1E6F;-&#353;&#601;t&ecirc; q&#601;r&#257;n&#257;yw w&#601;l&#333;&#8217;-h&#257;y&acirc; &#x1E35;&#333;&#x1E25;a b&#257;&#8217;ayil l<sup>a</sup>&#8216;&#259;m&#333;&#x1E0F; l&#601;f&#257;n&#257;yw wayya&#353;&#601;l&icirc;&#x1E35;&#275;h&ucirc; &#8217;ar&#601;&#x1E63;&acirc; wayyir&#601;m&#601;s&#275;h&ucirc; w&#601;l&#333;&#8217;-h&#257;y&acirc; ma&#x1E63;&#x1E63;&icirc;l l&#257;&#8217;ayil m&icirc;y&#257;&#x1E0F;w&#333;: </P>
<P>8&nbsp;&ucirc;&#x1E63;&#601;f&icirc;r h&#257;&#8216;izz&icirc;m hi&#x1E21;&#601;d&icirc;l &#8216;a&#x1E0F;-m&#601;&#8217;&#333;&#x1E0F; &ucirc;&#x1E35;&#601;&#8216;&#257;&#x1E63;&#601;mw&#333; ni&#353;&#601;b&#601;r&acirc; haqqeren hag&#601;&#x1E0F;w&#333;l&acirc; wat<sup>a</sup>&#8216;&#259;len&acirc; &#x1E25;&#257;z&ucirc;&#x1E6F; &#8217;ar&#601;b<sup>a</sup>&#8216; t<sup>a</sup>&#x1E25;&#601;teyh&#257; l&#601;&#8217;ar&#601;b<sup>a</sup>&#8216; r&ucirc;&#x1E25;w&#333;&#x1E6F; ha&#353;&#353;&#257;m&#257;yim: </P>
<P>9&nbsp;&ucirc;min-h&#257;&#8217;<sup>a</sup>&#x1E25;a&#x1E6F; m&#275;hem y&#257;&#x1E63;&#257;&#8217; qeren-&#8217;<sup>a</sup>&#x1E25;a&#x1E6F; mi&#x1E63;&#x1E63;&#601;&#8216;&icirc;r&acirc; wati&#x1E21;&#601;dal-ye&#x1E6F;er &#8217;el-hanne&#x1E21;e&#x1E07; w&#601;&#8217;el-hammiz&#601;r&#257;&#x1E25; w&#601;&#8217;el-ha&#x1E63;&#x1E63;e&#x1E07;&icirc;: </P>
<P>10&nbsp;wati&#x1E21;&#601;dal &#8216;a&#x1E0F;-&#x1E63;&#601;&#x1E07;&#257;&#8217; ha&#353;&#353;&#257;m&#257;yim watap&#275;l &#8217;ar&#601;&#x1E63;&acirc; min-ha&#x1E63;&#x1E63;&#257;&#x1E07;&#257;&#8217; &ucirc;min-hakw&#333;&#x1E35;&#257;&#x1E07;&icirc;m watir&#601;m&#601;s&#275;m: </P>
<P>11&nbsp;w&#601;&#8216;a&#x1E0F; &#347;ar-ha&#x1E63;&#x1E63;&#257;&#x1E07;&#257;&#8217; hi&#x1E21;&#601;d&icirc;l &ucirc;mimmenn&ucirc; <font color="brown">h&#275;r&icirc;m</font> <font color="blue">h&ucirc;ram</font> hat&#257;m&icirc;&#x1E0F; w&#601;hu&#353;&#601;la&#x1E35;&#601; m&#601;&#x1E35;w&#333;n miq&#601;d&#257;&#353;w&#333;: </P>
<P>12&nbsp;w&#601;&#x1E63;&#257;&#x1E07;&#257;&#8217; tinn&#257;&#x1E6F;&#275;n &#8216;al-hat&#257;m&icirc;&#x1E0F; b&#601;f&#257;&#353;<sup>a</sup>&#8216; w&#601;&#x1E6F;a&#353;&#601;l&#275;&#x1E35;&#601; &#8217;&#277;me&#x1E6F; &#8217;ar&#601;&#x1E63;&acirc; w&#601;&#8216;&#257;&#347;&#601;&#x1E6F;&acirc; w&#601;hi&#x1E63;&#601;l&icirc;&#x1E25;&acirc;: </P>
<P>13&nbsp;w&#257;&#8217;e&#353;&#601;m&#601;&#8216;&acirc; &#8217;e&#x1E25;&#257;&#x1E0F;-q&#257;&#x1E0F;w&#333;&#353; m&#601;&#x1E0F;ab&#275;r wayy&#333;&#8217;mer &#8217;e&#x1E25;&#257;&#x1E0F; q&#257;&#x1E0F;w&#333;&#353; lapal&#601;mw&#333;n&icirc; ham&#601;&#x1E0F;ab&#275;r &#8216;a&#x1E0F;-m&#257;&#x1E6F;ay he&#x1E25;&#257;zw&#333;n hat&#257;m&icirc;&#x1E0F; w&#601;hape&#353;<sup>a</sup>&#8216; &#353;&#333;m&#275;m t&#275;&#x1E6F; w&#601;q&#333;&#x1E0F;e&#353; w&#601;&#x1E63;&#257;&#x1E07;&#257;&#8217; mir&#601;m&#257;s: </P>
<P>14&nbsp;wayy&#333;&#8217;mer &#8217;&#275;lay &#8216;a&#x1E0F; &#8216;ere&#x1E07; b&#333;qer &#8217;al&#601;payim &ucirc;&#353;&#601;l&#333;&#353; m&#275;&#8217;w&#333;&#x1E6F; w&#601;ni&#x1E63;&#601;daq q&#333;&#x1E0F;e&#353;: </P>
<P>15&nbsp;way&#601;h&icirc; bir&#601;&#8217;&#333;&#x1E6F;&icirc; &#8217;&#259;n&icirc; &#x1E0F;&#257;n&icirc;y&#275;&#8217;l &#8217;e&#x1E6F;-he&#x1E25;&#257;zw&#333;n w&#257;&#8217;&#259;&#x1E07;aq&#601;&#353;&acirc; &#x1E07;&icirc;n&acirc; w&#601;hinn&#275;h &#8216;&#333;m&#275;&#x1E0F; l&#601;ne&#x1E21;&#601;d&icirc; k&#601;mar&#601;&#8217;&#275;h-&#x1E21;&#257;&#x1E07;er: </P>
<P>16&nbsp;w&#257;&#8217;e&#353;&#601;m<sup>a</sup>&#8216; qw&#333;l-&#8217;&#257;&#x1E0F;&#257;m b&ecirc;n &#8217;&ucirc;l&#257;y wayyiq&#601;r&#257;&#8217; wayy&#333;&#8217;mar ga&#x1E07;&#601;r&icirc;&#8217;&#275;l h&#257;&#x1E07;&#275;n l&#601;hall&#257;z &#8217;e&#x1E6F;-hammar&#601;&#8217;eh: </P>
<P>17&nbsp;wayy&#257;&#x1E07;&#333;&#8217; &#8217;&#275;&#x1E63;el &#8216;&#257;m&#601;&#x1E0F;&icirc; &ucirc;&#x1E07;&#601;&#x1E07;&#333;&#8217;w&#333; ni&#x1E07;&#601;&#8216;at&icirc; w&#257;&#8217;ep&#601;l&acirc; &#8216;al-p&#257;n&#257;y wayy&#333;&#8217;mer &#8217;&#275;lay h&#257;&#x1E07;&#275;n ben-&#8217;&#257;&#x1E0F;&#257;m k&icirc; l&#601;&#8216;e&#x1E6F;-q&#275;&#x1E63; he&#x1E25;&#257;zw&#333;n: </P>
<P>18&nbsp;&ucirc;&#x1E07;&#601;&#x1E0F;ab&#601;rw&#333; &#8216;imm&icirc; nir&#601;dam&#601;t&icirc; &#8216;al-p&#257;nay &#8217;&#257;r&#601;&#x1E63;&acirc; wayyig<sup>a</sup>&#8216;-b&icirc; wayy<sup>a</sup>&#8216;&#259;m&icirc;&#x1E0F;&#275;n&icirc; &#8216;al-&#8216;&#257;m&#601;&#x1E0F;&icirc;: </P>
<P>19&nbsp;wayy&#333;&#8217;mer hin&#601;n&icirc; mw&#333;&#x1E0F;&icirc;&#8216;&#259;&#x1E35;&#257; &#8217;&#275;&#x1E6F; &#8217;&#259;&#353;er-yih&#601;yeh b&#601;&#8217;<sup>a</sup>&#x1E25;&#259;r&icirc;&#x1E6F; hazz&#257;&#8216;am k&icirc; l&#601;mw&#333;&#8216;&#275;&#x1E0F; q&#275;&#x1E63;: </P>
<P>20&nbsp;h&#257;&#8217;ayil &#8217;&#259;&#353;er-r&#257;&#8217;&icirc;&#x1E6F;&#257; b<sup>a</sup>&#8216;al haqq&#601;r&#257;n&#257;yim mal&#601;&#x1E35;&ecirc; m&#257;&#x1E0F;ay &ucirc;f&#257;r&#257;s: </P>
<P>21&nbsp;w&#601;ha&#x1E63;&#x1E63;&#257;f&icirc;r ha&#347;&#347;&#257;&#8216;&icirc;r mele&#x1E35;&#601; y&#257;w&#257;n w&#601;haqqeren hag&#601;&#x1E0F;w&#333;l&acirc; &#8217;&#259;&#353;er b&ecirc;n-&#8216;&ecirc;n&#257;yw h&ucirc;&#8217; hammele&#x1E35;&#601; h&#257;ri&#8217;&#353;w&#333;n: </P>
<P>22&nbsp;w&#601;hanni&#353;&#601;bere&#x1E6F; wat<sup>a</sup>&#8216;&#259;m&#333;&#x1E0F;&#601;n&acirc; &#8217;ar&#601;b<sup>a</sup>&#8216; t<sup>a</sup>&#x1E25;&#601;teyh&#257; &#8217;ar&#601;b<sup>a</sup>&#8216; mal&#601;&#x1E35;uyw&#333;&#x1E6F; migw&#333;y y<sup>a</sup>&#8216;&#259;m&#333;&#x1E0F;&#601;n&acirc; w&#601;l&#333;&#8217; &#x1E07;&#601;&#x1E35;&#333;&#x1E25;w&#333;: </P>
<P>23&nbsp;&ucirc;&#x1E07;&#601;&#8217;<sup>a</sup>&#x1E25;&#259;r&icirc;&#x1E6F; mal&#601;&#x1E35;&ucirc;&#x1E6F;&#257;m k&#601;h&#257;&#x1E6F;&#275;m hap&#333;&#353;&#601;&#8216;&icirc;m y<sup>a</sup>&#8216;&#259;m&#333;&#x1E0F; mele&#x1E35;&#601; &#8216;az-p&#257;n&icirc;m &ucirc;m&#275;&#x1E07;&icirc;n &#x1E25;&icirc;&#x1E0F;w&#333;&#x1E6F;: </P>
<P>24&nbsp;w&#601;&#8216;&#257;&#x1E63;am k&#333;&#x1E25;w&#333; w&#601;l&#333;&#8217; &#x1E07;&#601;&#x1E35;&#333;&#x1E25;w&#333; w&#601;nif&#601;l&#257;&#8217;w&#333;&#x1E6F; ya&#353;&#601;&#x1E25;&icirc;&#x1E6F; w&#601;hi&#x1E63;&#601;l&icirc;&#x1E25;a w&#601;&#8216;&#257;&#347;&acirc; w&#601;hi&#353;&#601;&#x1E25;&icirc;&#x1E6F; &#8216;&#259;&#x1E63;&ucirc;m&icirc;m w&#601;&#8216;am-q&#601;&#x1E0F;&#333;&#353;&icirc;m: </P>
<P>25&nbsp;w&#601;&#8216;al-&#347;i&#x1E35;&#601;lw&#333; w&#601;hi&#x1E63;&#601;l&icirc;&#x1E25;a mir&#601;m&acirc; b&#601;y&#257;&#x1E0F;w&#333; &ucirc;&#x1E07;il&#601;&#x1E07;&#257;&#x1E07;w&#333; ya&#x1E21;&#601;d&icirc;l &ucirc;&#x1E07;&#601;&#353;al&#601;w&acirc; ya&#353;&#601;&#x1E25;&icirc;&#x1E6F; rab&icirc;m w&#601;&#8216;al-&#347;ar-&#347;&#257;r&icirc;m y<sup>a</sup>&#8216;&#259;m&#333;&#x1E0F; &ucirc;&#x1E07;&#601;&#8217;efes y&#257;&#x1E0F; yi&#353;&#353;&#257;&#x1E07;&#275;r: </P>
<P>26&nbsp;&ucirc;mar&#601;&#8217;&#275;h h&#257;&#8216;ere&#x1E07; w&#601;hab&#333;qer &#8217;&#259;&#353;er ne&#8217;&#277;mar &#8217;&#277;me&#x1E6F; h&ucirc;&#8217; w&#601;&#8217;at&acirc; s&#601;&#x1E6F;&#333;m he&#x1E25;&#257;zw&#333;n k&icirc; l&#601;y&#257;m&icirc;m rab&icirc;m: </P>
<P>27&nbsp;wa&#8217;&#259;n&icirc; &#x1E0F;&#257;n&icirc;y&#275;&#8217;l nih&#601;y&ecirc;&#x1E6F;&icirc; w&#601;ne&#x1E25;&#277;l&ecirc;&#x1E6F;&icirc; y&#257;m&icirc;m w&#257;&#8217;&#257;q&ucirc;m w&#257;&#8217;e&#8216;&#277;&#347;eh &#8217;e&#x1E6F;-m&#601;le&#8217;&#x1E35;e&#x1E6F; hammele&#x1E35;&#601; w&#257;&#8217;e&#353;&#601;tw&#333;m&#275;m &#8216;al-hammar&#601;&#8217;eh w&#601;&#8217;&ecirc;n m&#275;&#x1E07;&icirc;n: f</P>
</TD>
</TABLE>
<P><HR>
<CENTER>
<A HREF="dan009">Next: Daniel (Daniyel) Chapter 9</A></CENTER>
</BODY>
</HTML>
