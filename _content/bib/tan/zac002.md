[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/zac002)  [KJV](../kjv/zac002)  [Sep](../sep/zac002) 
[Vul](../vul/zac002)   
  
[Zechariah (Zekharyah) Index](zac)  
  [Previous](zac001)  [Next](zac003) 

------------------------------------------------------------------------

### Tanach (Hebrew): Zechariah (Zekharyah) Chapter 2

‎<span id="001">1</span> ‏וָאֶשָּׂ֥א אֶת־עֵינַ֖י וָאֵ֑רֶא וְהִנֵּ֖ה
אַרְבַּ֥ע קְרָנֽוֹת׃

‎<span id="002">2</span> ‏וָאֹמַ֗ר אֶל־הַמַּלְאָ֛ךְ הַדֹּבֵ֥ר בִּ֖י
מָה־אֵ֑לֶּה וַיֹּ֣אמֶר אֵלַ֔י אֵ֤לֶּה הַקְּרָנוֹת֙ אֲשֶׁ֣ר זֵר֣וּ
אֶת־יְהוּדָ֔ה אֶת־יִשְׂרָאֵ֖ל וִירוּשָׁלָֽם׃<sup>1</sup> ס

‎<span id="003">3</span> ‏וַיַּרְאֵ֣נִי יְהוָ֔ה אַרְבָּעָ֖ה חָרָשִֽׁים׃

‎<span id="004">4</span> ‏וָאֹמַ֕ר מָ֛ה אֵ֥לֶּה בָאִ֖ים לַֽעֲשׂ֑וֹת
וַיֹּ֣אמֶר לֵאמֹ֗ר אֵ֣לֶּה הַקְּרָנ֞וֹת אֲשֶׁר־זֵ֣רוּ אֶת־יְהוּדָ֗ה
כְּפִי־אִישׁ֙ לֹא־נָשָׂ֣א רֹאשׁ֔וֹ וַיָּבֹ֤אוּ אֵ֙לֶּה֙ לְהַחֲרִ֣יד
אֹתָ֔ם לְיַדּ֞וֹת אֶת־קַרְנ֣וֹת הַגּוֹיִ֗ם הַנֹּשְׂאִ֥ים קֶ֛רֶן
אֶל־אֶ֥רֶץ יְהוּדָ֖ה לְזָרוֹתָֽהּ׃ ס

‎<span id="005">5</span> ‏וָאֶשָּׂ֥א עֵינַ֛י וָאֵ֖רֶא וְהִנֵּה־אִ֑ישׁ
וּבְיָד֖וֹ חֶ֥בֶל מִדָּֽה׃

‎<span id="006">6</span> ‏וָאֹמַ֕ר אָ֖נָה אַתָּ֣ה הֹלֵ֑ךְ וַיֹּ֣אמֶר
אֵלַ֗י לָמֹד֙ אֶת־יְר֣וּשָׁלִַ֔ם לִרְא֥וֹת כַּמָּֽה־רָחְבָּ֖הּ וְכַמָּ֥ה
אָרְכָּֽהּ׃

‎<span id="007">7</span> ‏וְהִנֵּ֗ה הַמַּלְאָ֛ךְ הַדֹּבֵ֥ר בִּ֖י יֹצֵ֑א
וּמַלְאָ֣ךְ אַחֵ֔ר יֹצֵ֖א לִקְרָאתֽוֹ׃

‎<span id="008">8</span> ‏וַיֹּ֣אמֶר אֵלָ֔ו<sup>q</sup> רֻ֗ץ דַּבֵּ֛ר
אֶל־הַנַּ֥עַר הַלָּ֖ז לֵאמֹ֑ר פְּרָזוֹת֙ תֵּשֵׁ֣ב יְרוּשָׁלִַ֔ם מֵרֹ֥ב
אָדָ֛ם וּבְהֵמָ֖ה בְּתוֹכָֽהּ׃

‎<span id="009">9</span> ‏וַאֲנִ֤י אֶֽהְיֶה־לָּהּ֙ נְאֻם־יְהוָ֔ה ח֥וֹמַת
אֵ֖שׁ סָבִ֑יב וּלְכָב֖וֹד אֶֽהְיֶ֥ה<sup>1</sup> בְתוֹכָֽהּ׃ פ

‎<span id="010">10</span> ‏ה֣וֹי ה֗וֹי וְנֻ֛סוּ מֵאֶ֥רֶץ צָפ֖וֹן
נְאֻם־יְהוָ֑ה כִּ֠י כְּאַרְבַּ֞ע רוּח֧וֹת הַשָּׁמַ֛יִם פֵּרַ֥שְׂתִּי
אֶתְכֶ֖ם נְאֻם־יְהוָֽה׃

‎<span id="011">11</span> ‏ה֥וֹי צִיּ֖וֹן הִמָּלְטִ֑י יוֹשֶׁ֖בֶת
בַּת־בָּבֶֽל׃ ס

‎<span id="012">12</span> ‏כִּ֣י כֹ֣ה אָמַר֮ יְהוָ֣ה צְבָאוֹת֒ אַחַ֣ר
כָּב֔וֹד שְׁלָחַ֕נִי אֶל־הַגּוֹיִ֖ם הַשֹּׁלְלִ֣ים אֶתְכֶ֑ם כִּ֚י
הַנֹּגֵ֣עַ בָּכֶ֔ם נֹגֵ֖עַ בְּבָבַ֥ת עֵינֽוֹ׃

‎<span id="013">13</span> ‏כִּ֠י הִנְנִ֨י מֵנִ֤יף אֶת־יָדִי֙ עֲלֵיהֶ֔ם
וְהָי֥וּ שָׁלָ֖ל לְעַבְדֵיהֶ֑ם וִֽידַעְתֶּ֕ם כִּֽי־יְהוָ֥ה צְבָא֖וֹת
שְׁלָחָֽנִי׃ ס

‎<span id="014">14</span> ‏רָנִּ֥י וְשִׂמְחִ֖י בַּת־צִיּ֑וֹן כִּ֧י
הִנְנִי־בָ֛א וְשָׁכַנְתִּ֥י בְתוֹכֵ֖ךְ נְאֻם־יְהוָֽה׃

‎<span id="015">15</span> ‏וְנִלְווּ֩ גוֹיִ֨ם רַבִּ֤ים אֶל־יְהוָה֙
בַּיּ֣וֹם הַה֔וּא וְהָ֥יוּ לִ֖י לְעָ֑ם וְשָׁכַנְתִּ֣י בְתוֹכֵ֔ךְ
וְיָדַ֕עַתְּ כִּי־יְהוָ֥ה צְבָא֖וֹת שְׁלָחַ֥נִי אֵלָֽיִךְ׃

‎<span id="016">16</span> ‏וְנָחַ֨ל יְהוָ֤ה אֶת־יְהוּדָה֙ חֶלְק֔וֹ עַ֖ל
אַדְמַ֣ת הַקֹּ֑דֶשׁ וּבָחַ֥ר ע֖וֹד בִּירוּשָׁלִָֽם׃

‎<span id="017">17</span> ‏הַ֥ס כָּל־בָּשָׂ֖ר מִפְּנֵ֣י יְהוָ֑ה כִּ֥י
נֵע֖וֹר מִמְּע֥וֹן קָדְשֽׁוֹ׃ ס

1 wā’eśśā’ ’eṯ-‘ênay wā’ēre’ wəhinnēh ’arəb<sup>a</sup>‘ qərānwōṯ:

2 wā’ōmar ’el-hammalə’āḵə hadōḇēr bî mâ-’ēlleh wayyō’mer ’ēlay ’ēlleh
haqqərānwōṯ ’ăšer zērû ’eṯ-yəhûḏâ ’eṯ-yiśərā’ēl wîrûšālām:<sup>1</sup> s

3 wayyarə’ēnî yəhwâ ’arəbā‘â ḥārāšîm:

4 wā’ōmar mâ ’ēlleh ḇā’îm l<sup>a</sup>‘ăśwōṯ wayyō’mer lē’mōr ’ēlleh
haqqərānwōṯ ’ăšer-zērû ’eṯ-yəhûḏâ kəfî-’îš lō’-nāśā’ rō’šwō wayyāḇō’û
’ēlleh ləh<sup>a</sup>ḥărîḏ ’ōṯām ləyadwōṯ ’eṯ-qarənwōṯ hagwōyim
hannōśə’îm qeren ’el-’ereṣ yəhûḏâ ləzārwōṯāh: s

5 wā’eśśā’ ‘ênay wā’ēre’ wəhinnēh-’îš ûḇəyāḏwō ḥeḇel midâ:

6 wā’ōmar ’ānâ ’atâ hōlēḵə wayyō’mer ’ēlay lāmōḏ ’eṯ-yərûšālaim lirə’wōṯ
kammâ-rāḥəbāh wəḵammâ ’ārəkāh:

7 wəhinnēh hammalə’āḵə hadōḇēr bî yōṣē’ ûmalə’āḵə ’<sup>a</sup>ḥēr yōṣē’
liqərā’ṯwō:

8 wayyō’mer ’ēlāw<sup>q</sup> ruṣ dabēr ’el-hann<sup>a</sup>‘ar hallāz
lē’mōr pərāzwōṯ tēšēḇ yərûšālaim mērōḇ ’āḏām ûḇəhēmâ bəṯwōḵāh:

9 wa’ănî ’ehəyeh-llāh nə’um-yəhwâ ḥwōmaṯ ’ēš sāḇîḇ ûləḵāḇwōḏ
’ehəyeh<sup>1</sup> ḇəṯwōḵāh: f

10 hwōy hwōy wənusû mē’ereṣ ṣāfwōn nə’um-yəhwâ kî kə’arəb<sup>a</sup>‘
rûḥwōṯ haššāmayim pēraśətî ’eṯəḵem nə’um-yəhwâ:

11 hwōy ṣîywōn himmāləṭî ywōšeḇeṯ baṯ-bāḇel: s

12 kî ḵōh ’āmar yəhwâ ṣəḇā’wōṯ ’<sup>a</sup>ḥar kāḇwōḏ šəlāḥanî
’el-hagwōyim haššōləlîm ’eṯəḵem kî hannōḡē‘a bāḵem nōḡē‘a bəḇāḇaṯ ‘ênwō:

13 kî hinənî mēnîf ’eṯ-yāḏî ‘ălêhem wəhāyû šālāl lə‘aḇəḏêhem
wîḏ<sup>a</sup>‘ətem kî-yəhwâ ṣəḇā’wōṯ šəlāḥānî: s

14 rānnî wəśiməḥî baṯ-ṣîywōn kî hinənî-ḇā’ wəšāḵanətî ḇəṯwōḵēḵə
nə’um-yəhwâ:

15 wəniləwû ḡwōyim rabîm ’el-yəhwâ bayywōm hahû’ wəhāyû lî lə‘ām
wəšāḵanətî ḇəṯwōḵēḵə wəyāḏ<sup>a</sup>‘atə kî-yəhwâ ṣəḇā’wōṯ šəlāḥanî
’ēlāyiḵə:

16 wənāḥal yəhwâ ’eṯ-yəhûḏâ ḥeləqwō ‘al ’aḏəmaṯ haqqōḏeš ûḇāḥar ‘wōḏ
bîrûšālāim:

17 has kāl-bāśār mipənê yəhwâ kî nē‘wōr mimmə‘wōn qāḏəšwō: s

------------------------------------------------------------------------

[Next: Zechariah (Zekharyah) Chapter 3](zac003)
