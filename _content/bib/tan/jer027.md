[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jer027)  [KJV](../kjv/jer027)  [Sep](../sep/jer027) 
[Vul](../vul/jer027)   
  
[Jeremiah (Yermiyah) Index](jer)  
  [Previous](jer026)  [Next](jer028) 

------------------------------------------------------------------------

### Tanach (Hebrew): Jeremiah (Yermiyah) Chapter 27

‎<span id="001">1</span> ‏בְּרֵאשִׁ֗ית מַמְלֶ֛כֶת יְהוֹיָקִ֥ם
בֶּן־יֹאושִׁיָּ֖הוּ מֶ֣לֶךְ יְהוּדָ֑ה הָיָ֞ה הַדָּבָ֤ר הַזֶּה֙
אֶֽל־יִרְמְיָ֔ה מֵאֵ֥ת יְהוָ֖ה לֵאמֹֽר׃

‎<span id="002">2</span> ‏כֹּֽה־אָמַ֤ר יְהוָה֙ אֵלַ֔י עֲשֵׂ֣ה לְךָ֔
מוֹסֵר֖וֹת וּמֹט֑וֹת וּנְתַתָּ֖ם עַל־צַוָּארֶֽךָ׃

‎<span id="003">3</span> ‏וְשִׁלַּחְתָּם֩ אֶל־מֶ֨לֶךְ אֱד֜וֹם
וְאֶל־מֶ֣לֶךְ מוֹאָ֗ב וְאֶל־מֶ֙לֶךְ֙ בְּנֵ֣י עַמּ֔וֹן וְאֶל־מֶ֥לֶךְ צֹ֖ר
וְאֶל־מֶ֣לֶךְ צִיד֑וֹן בְּיַ֤ד מַלְאָכִים֙ הַבָּאִ֣ים יְרוּשָׁלִַ֔ם
אֶל־צִדְקִיָּ֖הוּ מֶ֥לֶךְ יְהוּדָֽה׃

‎<span id="004">4</span> ‏וְצִוִּיתָ֣ אֹתָ֔ם אֶל־אֲדֹֽנֵיהֶ֖ם לֵאמֹ֑ר
כֹּֽה־אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל כֹּ֥ה תֹֽאמְר֖וּ
אֶל־אֲדֹֽנֵיכֶֽם׃

‎<span id="005">5</span> ‏אָנֹכִ֞י עָשִׂ֣יתִי אֶת־הָאָ֗רֶץ אֶת־הָאָדָ֤ם
וְאֶת־הַבְּהֵמָה֙ אֲשֶׁר֙ עַל־פְּנֵ֣י הָאָ֔רֶץ בְּכֹחִי֙ הַגָּד֔וֹל
וּבִזְרוֹעִ֖י הַנְּטוּיָ֑ה וּנְתַתִּ֕יהָ לַאֲשֶׁ֖ר יָשַׁ֥ר בְּעֵינָֽי׃

‎<span id="006">6</span> ‏וְעַתָּ֗ה אָֽנֹכִי֙ נָתַ֙תִּי֙
אֶת־כָּל־הָאֲרָצ֣וֹת הָאֵ֔לֶּה בְּיַ֛ד נְבוּכַדְנֶאצַּ֥ר מֶֽלֶךְ־בָּבֶ֖ל
עַבְדִּ֑י וְגַם֙ אֶת־חַיַּ֣ת הַשָּׂדֶ֔ה נָתַ֥תִּי ל֖וֹ לְעָבְדֽוֹ׃

‎<span id="007">7</span> ‏וְעָבְד֤וּ אֹתוֹ֙ כָּל־הַגּוֹיִ֔ם
וְאֶת־בְּנ֖וֹ וְאֶֽת־בֶּן־בְּנ֑וֹ עַ֣ד בֹּא־עֵ֤ת אַרְצוֹ֙ גַּם־ה֔וּא
וְעָ֤בְדוּ בוֹ֙ גּוֹיִ֣ם רַבִּ֔ים וּמְלָכִ֖ים גְּדֹלִֽים׃

‎<span id="008">8</span> ‏וְהָיָ֨ה הַגּ֜וֹי וְהַמַּמְלָכָ֗ה אֲשֶׁ֨ר
לֹֽא־יַעַבְד֤וּ אֹתוֹ֙ אֶת־נְבוּכַדְנֶאצַּ֣ר מֶֽלֶךְ־בָּבֶ֔ל וְאֵ֨ת
אֲשֶׁ֤ר לֹֽא־יִתֵּן֙ אֶת־צַוָּאר֔וֹ בְּעֹ֖ל מֶ֣לֶךְ בָּבֶ֑ל בַּחֶרֶב֩
וּבָרָעָ֨ב וּבַדֶּ֜בֶר אֶפְקֹ֨ד עַל־הַגּ֤וֹי הַהוּא֙ נְאֻם־יְהוָ֔ה
עַד־תֻּמִּ֥י אֹתָ֖ם בְּיָדֽוֹ׃

‎<span id="009">9</span> ‏וְ֠אַתֶּם אַל־תִּשְׁמְע֨וּ אֶל־נְבִיאֵיכֶ֜ם
וְאֶל־קֹֽסְמֵיכֶ֗ם וְאֶל֙ חֲלֹמֹ֣תֵיכֶ֔ם וְאֶל־עֹֽנְנֵיכֶ֖ם
וְאֶל־כַּשָּׁפֵיכֶ֑ם אֲשֶׁר־הֵ֞ם אֹמְרִ֤ים אֲלֵיכֶם֙ לֵאמֹ֔ר לֹ֥א
תַעַבְד֖וּ אֶת־מֶ֥לֶךְ בָּבֶֽל׃

‎<span id="010">10</span> ‏כִּ֣י שֶׁ֔קֶר הֵ֖ם נִבְּאִ֣ים לָכֶ֑ם לְמַ֨עַן
הַרְחִ֤יק אֶתְכֶם֙ מֵעַ֣ל אַדְמַתְכֶ֔ם וְהִדַּחְתִּ֥י אֶתְכֶ֖ם
וַאֲבַדְתֶּֽם׃

‎<span id="011">11</span> ‏וְהַגּ֗וֹי אֲשֶׁ֨ר יָבִ֧יא אֶת־צַוָּאר֛וֹ
בְּעֹ֥ל מֶֽלֶךְ־בָּבֶ֖ל וַֽעֲבָד֑וֹ וְהִנַּחְתִּ֤יו עַל־אַדְמָתוֹ֙
נְאֻם־יְהוָ֔ה וַֽעֲבָדָ֖הּ וְיָ֥שַׁב בָּֽהּ׃

‎<span id="012">12</span> ‏וְאֶל־צִדְקִיָּ֤ה מֶֽלֶךְ־יְהוּדָה֙
דִּבַּ֔רְתִּי כְּכָל־הַדְּבָרִ֥ים הָאֵ֖לֶּה לֵאמֹ֑ר הָבִ֨יאוּ
אֶת־צַוְּארֵיכֶ֜ם בְּעֹ֣ל מֶֽלֶךְ־בָּבֶ֗ל וְעִבְד֥וּ אֹת֛וֹ וְעַמּ֖וֹ
וִֽחְיֽוּ׃

‎<span id="013">13</span> ‏לָ֤מָּה תָמ֙וּתוּ֙ אַתָּ֣ה וְעַמֶּ֔ךָ
בַּחֶ֖רֶב בָּרָעָ֣ב וּבַדָּ֑בֶר֙ כַּֽאֲשֶׁר֙ דִּבֶּ֣ר יְהוָ֔ה
אֶל־הַגּ֕וֹי אֲשֶׁ֥ר לֹֽא־יַעֲבֹ֖ד אֶת־מֶ֥לֶךְ בָּבֶֽל׃

‎<span id="014">14</span> ‏וְאַֽל־תִּשְׁמְע֞וּ אֶל־דִּבְרֵ֣י
הַנְּבִאִ֗ים הָאֹמְרִ֤ים אֲלֵיכֶם֙ לֵאמֹ֔ר לֹ֥א תַעַבְד֖וּ אֶת־מֶ֣לֶךְ
בָּבֶ֑ל כִּ֣י שֶׁ֔קֶר הֵ֖ם נִבְּאִ֥ים לָכֶֽם׃

‎<span id="015">15</span> ‏כִּ֣י לֹ֤א שְׁלַחְתִּים֙ נְאֻם־יְהוָ֔ה וְהֵ֛ם
נִבְּאִ֥ים בִּשְׁמִ֖י לַשָּׁ֑קֶר לְמַ֨עַן הַדִּיחִ֤י אֶתְכֶם֙
וַאֲבַדְתֶּ֔ם אַתֶּ֕ם וְהַנְּבִאִ֖ים הַֽנִּבְּאִ֥ים לָכֶֽם׃

‎<span id="016">16</span> ‏וְאֶל־הַכֹּהֲנִים֩ וְאֶל־כָּל־הָעָ֨ם הַזֶּ֜ה
דִּבַּ֣רְתִּי לֵאמֹ֗ר כֹּה֮ אָמַ֣ר יְהוָה֒ אַֽל־תִּשְׁמְע֞וּ
אֶל־דִּבְרֵ֣י נְבִֽיאֵיכֶ֗ם הַֽנִּבְּאִ֤ים לָכֶם֙ לֵאמֹ֔ר הִנֵּ֨ה כְלֵ֧י
בֵית־יְהוָ֛ה מוּשָׁבִ֥ים מִבָּבֶ֖לָה עַתָּ֣ה מְהֵרָ֑ה כִּ֣י שֶׁ֔קֶר
הֵ֖מָּה נִבְּאִ֥ים לָכֶֽם׃

‎<span id="017">17</span> ‏אַל־תִּשְׁמְע֣וּ אֲלֵיהֶ֔ם עִבְד֥וּ
אֶת־מֶֽלֶךְ־בָּבֶ֖ל וִֽחְי֑וּ לָ֧מָּה תִֽהְיֶ֛ה הָעִ֥יר הַזֹּ֖את
חָרְבָּֽה׃

‎<span id="018">18</span> ‏וְאִם־נְבִאִ֣ים הֵ֔ם וְאִם־יֵ֥שׁ
דְּבַר־יְהוָ֖ה אִתָּ֑ם יִפְגְּעוּ־נָא֙ בַּֽיהוָ֣ה צְבָא֔וֹת
לְבִלְתִּי־בֹ֜אוּ הַכֵּלִ֣ים׀ הַנּוֹתָרִ֣ים בְּבֵית־יְהוָ֗ה וּבֵ֨ית
מֶ֧לֶךְ יְהוּדָ֛ה וּבִירוּשָׁלִַ֖ם בָּבֶֽלָה׃ פ

‎<span id="019">19</span> ‏כִּ֣י כֹ֤ה אָמַר֙ יְהוָ֣ה צְבָא֔וֹת
אֶל־הָֽעַמֻּדִ֔ים וְעַל־הַיָּ֖ם וְעַל־הַמְּכֹנ֑וֹת וְעַל֙ יֶ֣תֶר
הַכֵּלִ֔ים הַנּוֹתָרִ֖ים בָּעִ֥יר הַזֹּֽאת׃

‎<span id="020">20</span> ‏אֲשֶׁ֣ר לֹֽא־לְקָחָ֗ם נְבֽוּכַדְנֶאצַּר֙
מֶ֣לֶךְ בָּבֶ֔ל בַּ֠גְלוֹתוֹ אֶת־יכוניה יְכָנְיָ֨ה<sup>m</sup>
בֶן־יְהוֹיָקִ֧ים מֶֽלֶךְ־יְהוּדָ֛ה מִירֽוּשָׁלִַ֖ם בָּבֶ֑לָה וְאֵ֛ת
כָּל־חֹרֵ֥י יְהוּדָ֖ה וִירוּשָׁלִָֽם׃ ס

‎<span id="021">21</span> ‏כִּ֣י כֹ֥ה אָמַ֛ר יְהוָ֥ה צְבָא֖וֹת אֱלֹהֵ֣י
יִשְׂרָאֵ֑ל עַל־הַכֵּלִ֗ים הַנּֽוֹתָרִים֙ בֵּ֣ית יְהוָ֔ה וּבֵ֥ית
מֶֽלֶךְ־יְהוּדָ֖ה וִירוּשָׁלִָֽם׃

‎<span id="022">22</span> ‏בָּבֶ֥לָה יוּבָ֖אוּ וְשָׁ֣מָּה יִֽהְי֑וּ עַ֠ד
י֣וֹם פָּקְדִ֤י אֹתָם֙ נְאֻם־יְהוָ֔ה וְהַֽעֲלִיתִים֙ וַהֲשִׁ֣יבֹתִ֔ים
אֶל־הַמָּק֖וֹם הַזֶּֽה׃ פ

1 bərē’šîṯ maməleḵeṯ yəhwōyāqim ben-yō’wšîyâû meleḵə yəhûḏâ hāyâ hadāḇār
hazzeh ’el-yirəməyâ mē’ēṯ yəhwâ lē’mōr:

2 kōh-’āmar yəhwâ ’ēlay ‘ăśēh ləḵā mwōsērwōṯ ûmōṭwōṯ ûnəṯatām
‘al-ṣaûā’reḵā:

3 wəšill<sup>a</sup>ḥətām ’el-meleḵə ’ĕḏwōm wə’el-meleḵə mwō’āḇ
wə’el-meleḵə bənê ‘ammwōn wə’el-meleḵə ṣōr wə’el-meleḵə ṣîḏwōn bəyaḏ
malə’āḵîm habā’îm yərûšālaim ’el-ṣiḏəqîyâû meleḵə yəhûḏâ:

4 wəṣiûîṯā ’ōṯām ’el-’ăḏōnêhem lē’mōr kōh-’āmar yəhwâ ṣəḇā’wōṯ ’ĕlōhê
yiśərā’ēl kōh ṯō’mərû ’el-’ăḏōnêḵem:

5 ’ānōḵî ‘āśîṯî ’eṯ-hā’āreṣ ’eṯ-hā’āḏām wə’eṯ-habəhēmâ ’ăšer ‘al-pənê
hā’āreṣ bəḵōḥî hagāḏwōl ûḇizərwō‘î hannəṭûyâ ûnəṯatîhā la’ăšer yāšar
bə‘ênāy:

6 wə‘atâ ’ānōḵî nāṯatî ’eṯ-kāl-hā’ărāṣwōṯ hā’ēlleh bəyaḏ nəḇûḵaḏəne’ṣṣar
meleḵə-bāḇel ‘aḇədî wəḡam ’eṯ-ḥayyaṯ haśśāḏeh nāṯatî lwō lə‘āḇəḏwō:

7 wə‘āḇəḏû ’ōṯwō kāl-hagwōyim wə’eṯ-bənwō wə’eṯ-ben-bənwō ‘aḏ bō’-‘ēṯ
’arəṣwō gam-hû’ wə‘āḇəḏû ḇwō gwōyim rabîm ûməlāḵîm gəḏōlîm:

8 wəhāyâ hagwōy wəhammaməlāḵâ ’ăšer lō’-y<sup>a</sup>‘aḇəḏû ’ōṯwō
’eṯ-nəḇûḵaḏəne’ṣṣar meleḵə-bāḇel wə’ēṯ ’ăšer lō’-yitēn ’eṯ-ṣaûā’rwō
bə‘ōl meleḵə bāḇel b<sup>a</sup>ḥereḇ ûḇārā‘āḇ ûḇadeḇer ’efəqōḏ
‘al-hagwōy hahû’ nə’um-yəhwâ ‘aḏ-tummî ’ōṯām bəyāḏwō:

9 wə’atem ’al-tišəmə‘û ’el-nəḇî’êḵem wə’el-qōsəmêḵem wə’el ḥălōmōṯêḵem
wə’el-‘ōnənêḵem wə’el-kaššāfêḵem ’ăšer-hēm ’ōmərîm ’ălêḵem lē’mōr lō’
ṯ<sup>a</sup>‘aḇəḏû ’eṯ-meleḵə bāḇel:

10 kî šeqer hēm nibə’îm lāḵem ləm<sup>a</sup>‘an harəḥîq ’eṯəḵem mē‘al
’aḏəmaṯəḵem wəhid<sup>a</sup>ḥətî ’eṯəḵem wa’ăḇaḏətem:

11 wəhagwōy ’ăšer yāḇî’ ’eṯ-ṣaûā’rwō bə‘ōl meleḵə-bāḇel
w<sup>a</sup>‘ăḇāḏwō wəhinn<sup>a</sup>ḥətîw ‘al-’aḏəmāṯwō nə’um-yəhwâ
w<sup>a</sup>‘ăḇāḏāh wəyāšaḇ bāh:

12 wə’el-ṣiḏəqîyâ meleḵə-yəhûḏâ dibarətî kəḵāl-hadəḇārîm hā’ēlleh lē’mōr
hāḇî’û ’eṯ-ṣaûə’rêḵem bə‘ōl meleḵə-bāḇel wə‘iḇəḏû ’ōṯwō wə‘ammwō wiḥəyû:

13 lāmmâ ṯāmûṯû ’atâ wə‘ammeḵā b<sup>a</sup>ḥereḇ bārā‘āḇ ûḇadāḇer
ka’ăšer diber yəhwâ ’el-hagwōy ’ăšer lō’-y<sup>a</sup>‘ăḇōḏ ’eṯ-meleḵə
bāḇel:

14 wə’al-tišəmə‘û ’el-diḇərê hannəḇi’îm hā’ōmərîm ’ălêḵem lē’mōr lō’
ṯ<sup>a</sup>‘aḇəḏû ’eṯ-meleḵə bāḇel kî šeqer hēm nibə’îm lāḵem:

15 kî lō’ šəl<sup>a</sup>ḥətîm nə’um-yəhwâ wəhēm nibə’îm bišəmî laššāqer
ləm<sup>a</sup>‘an hadîḥî ’eṯəḵem wa’ăḇaḏətem ’atem wəhannəḇi’îm
hannibə’îm lāḵem:

16 wə’el-hakōhănîm wə’el-kāl-hā‘ām hazzeh dibarətî lē’mōr kōh ’āmar
yəhwâ ’al-tišəmə‘û ’el-diḇərê nəḇî’êḵem hannibə’îm lāḵem lē’mōr hinnēh
ḵəlê ḇêṯ-yəhwâ mûšāḇîm mibāḇelâ ‘atâ məhērâ kî šeqer hēmmâ nibə’îm
lāḵem:

17 ’al-tišəmə‘û ’ălêhem ‘iḇəḏû ’eṯ-meleḵə-bāḇel wiḥəyû lāmmâ ṯihəyeh
hā‘îr hazzō’ṯ ḥārəbâ:

18 wə’im-nəḇi’îm hēm wə’im-yēš dəḇar-yəhwâ ’itām yifəgə‘û-nā’ bayhwâ
ṣəḇā’wōṯ ləḇilətî-ḇō’û hakēlîm\| hannwōṯārîm bəḇêṯ-yəhwâ ûḇêṯ meleḵə
yəhûḏâ ûḇîrûšālaim bāḇelâ: f

19 kî ḵōh ’āmar yəhwâ ṣəḇā’wōṯ ’el-hā‘ammuḏîm wə‘al-hayyām
wə‘al-hamməḵōnwōṯ wə‘al yeṯer hakēlîm hannwōṯārîm bā‘îr hazzō’ṯ:

20 ’ăšer lō’-ləqāḥām nəḇûḵaḏəne’ṣṣar meleḵə bāḇel baḡəlwōṯwō
’eṯ-yəḵwōnəyâ yəḵānəyâ<sup>m</sup> ḇen-yəhwōyāqîm meleḵə-yəhûḏâ
mîrûšālaim bāḇelâ wə’ēṯ kāl-ḥōrê yəhûḏâ wîrûšālāim: s

21 kî ḵōh ’āmar yəhwâ ṣəḇā’wōṯ ’ĕlōhê yiśərā’ēl ‘al-hakēlîm hannwōṯārîm
bêṯ yəhwâ ûḇêṯ meleḵə-yəhûḏâ wîrûšālāim:

22 bāḇelâ yûḇā’û wəšāmmâ yihəyû ‘aḏ ywōm pāqəḏî ’ōṯām nə’um-yəhwâ
wəh<sup>a</sup>‘ălîṯîm wahăšîḇōṯîm ’el-hammāqwōm hazzeh: f

------------------------------------------------------------------------

[Next: Jeremiah (Yermiyah) Chapter 28](jer028)
