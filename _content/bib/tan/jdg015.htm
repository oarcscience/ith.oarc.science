<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Judges (Shoftim): Judges (Shoftim) Chapter 15</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jdg015">Polyglot</A>&nbsp;
<A HREF="../kjv/jdg015">KJV</A>&nbsp;
<A HREF="../sep/jdb015">Sep:JdB</A>&nbsp;
<A HREF="../sep/jda015">Sep:JdA</A>&nbsp;
<A HREF="../vul/jdg015">Vul</A>&nbsp;

<BR>
<BR><A HREF="jdg">Judges (Shoftim) Index</A><BR>
&nbsp;
<A HREF="jdg014">Previous</A>&nbsp;
<A HREF="jdg016">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Judges (Shoftim) Chapter 15</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֨י מִיָּמִ֜ים בִּימֵ֣י קְצִיר־חִטִּ֗ים וַיִּפְקֹ֨ד שִׁמְשׁ֤וֹן אֶת־אִשְׁתּוֹ֙ בִּגְדִ֣י עִזִּ֔ים וַיֹּ֕אמֶר אָבֹ֥אָה אֶל־אִשְׁתִּ֖י הֶחָ֑דְרָה וְלֹֽא־נְתָנ֥וֹ אָבִ֖יהָ לָבֽוֹא׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֣אמֶר אָבִ֗יהָ אָמֹ֤ר אָמַ֙רְתִּי֙ כִּי־שָׂנֹ֣א שְׂנֵאתָ֔הּ וָאֶתְּנֶ֖נָּה לְמֵרֵעֶ֑ךָ הֲלֹ֨א אֲחֹתָ֤הּ הַקְּטַנָּה֙ טוֹבָ֣ה מִמֶּ֔נָּה תְּהִי־נָ֥א לְךָ֖ תַּחְתֶּֽיהָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֤אמֶר לָהֶם֙ שִׁמְשׁ֔וֹן נִקֵּ֥יתִי הַפַּ֖עַם מִפְּלִשְׁתִּ֑ים כִּֽי־עֹשֶׂ֥ה אֲנִ֛י עִמָּ֖ם רָעָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֵּ֣לֶךְ שִׁמְשׁ֔וֹן וַיִּלְכֹּ֖ד שְׁלֹשׁ־מֵא֣וֹת שׁוּעָלִ֑ים וַיִּקַּ֣ח לַפִּדִ֗ים וַיֶּ֤פֶן זָנָב֙ אֶל־זָנָ֔ב וַיָּ֨שֶׂם לַפִּ֥יד אֶחָ֛ד בֵּין־שְׁנֵ֥י הַזְּנָב֖וֹת בַּתָּֽוֶךְ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיַּבְעֶר־אֵשׁ֙ בַּלַּפִּידִ֔ים וַיְשַׁלַּ֖ח בְּקָמ֣וֹת פְּלִשְׁתִּ֑ים וַיַּבְעֵ֛ר מִגָּדִ֥ישׁ וְעַד־קָמָ֖ה וְעַד־כֶּ֥רֶם זָֽיִת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּאמְר֣וּ פְלִשְׁתִּים֮ מִ֣י עָ֣שָׂה זֹאת֒ וַיֹּאמְר֗וּ שִׁמְשׁוֹן֙ חֲתַ֣ן הַתִּמְנִ֔י כִּ֚י לָקַ֣ח אֶת־אִשְׁתּ֔וֹ וַֽיִּתְּנָ֖הּ לְמֵרֵעֵ֑הוּ וַיַּעֲל֣וּ פְלִשְׁתִּ֔ים וַיִּשְׂרְפ֥וּ אוֹתָ֛הּ וְאֶת־אָבִ֖יהָ בָּאֵֽשׁ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֤אמֶר לָהֶם֙ שִׁמְשׁ֔וֹן אִֽם־תַּעֲשׂ֖וּן כָּזֹ֑את כִּ֛י אִם־נִקַּ֥מְתִּי בָכֶ֖ם וְאַחַ֥ר אֶחְדָּֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיַּ֨ךְ אוֹתָ֥ם שׁ֛וֹק עַל־יָרֵ֖ךְ מַכָּ֣ה גְדוֹלָ֑ה וַיֵּ֣רֶד וַיֵּ֔שֶׁב בִּסְעִ֖יף סֶ֥לַע עֵיטָֽם׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּעֲל֣וּ פְלִשְׁתִּ֔ים וַֽיַּחֲנ֖וּ בִּיהוּדָ֑ה וַיִּנָּטְשׁ֖וּ בַּלֶּֽחִי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּֽאמְרוּ֙ אִ֣ישׁ יְהוּדָ֔ה לָמָ֖ה עֲלִיתֶ֣ם עָלֵ֑ינוּ וַיֹּאמְר֗וּ לֶאֱס֤וֹר אֶת־שִׁמְשׁוֹן֙ עָלִ֔ינוּ לַעֲשׂ֣וֹת ל֔וֹ כַּאֲשֶׁ֖ר עָ֥שָׂה לָֽנוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֵּרְד֡וּ שְׁלֹשֶׁת֩ אֲלָפִ֨ים אִ֜ישׁ מִֽיהוּדָ֗ה אֶל־סְעִיף֮ סֶ֣לַע עֵיטָם֒ וַיֹּאמְר֣וּ לְשִׁמְשׁ֗וֹן הֲלֹ֤א יָדַ֙עְתָּ֙ כִּֽי־מֹשְׁלִ֥ים בָּ֙נוּ֙ פְּלִשְׁתִּ֔ים וּמַה־זֹּ֖את עָשִׂ֣יתָ לָּ֑נוּ וַיֹּ֣אמֶר לָהֶ֔ם כַּאֲשֶׁר֙ עָ֣שׂוּ לִ֔י כֵּ֖ן עָשִׂ֥יתִי לָהֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֤אמְרוּ לוֹ֙ לֶאֱסָרְךָ֣ יָרַ֔דְנוּ לְתִתְּךָ֖ בְּיַד־פְּלִשְׁתִּ֑ים וַיֹּ֤אמֶר לָהֶם֙ שִׁמְשׁ֔וֹן הִשָּׁבְע֣וּ לִ֔י פֶּֽן־תִּפְגְּע֥וּן בִּ֖י אַתֶּֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֧אמְרוּ ל֣וֹ לֵאמֹ֗ר לֹ֤א כִּֽי־אָסֹ֤ר נֶֽאֱסָרְךָ֙ וּנְתַנּ֣וּךָ בְיָדָ֔ם וְהָמֵ֖ת לֹ֣א נְמִיתֶ֑ךָ וַיַּאַסְרֻ֗הוּ בִּשְׁנַ֙יִם֙ עֲבֹתִ֣ים חֲדָשִׁ֔ים וַֽיַּעֲל֖וּהוּ מִן־הַסָּֽלַע׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הוּא־בָ֣א עַד־לֶ֔חִי וּפְלִשְׁתִּ֖ים הֵרִ֣יעוּ לִקְרָאת֑וֹ וַתִּצְלַ֨ח עָלָ֜יו ר֣וּחַ יְהוָ֗ה וַתִּהְיֶ֨ינָה הָעֲבֹתִ֜ים אֲשֶׁ֣ר עַל־זְרוֹעוֹתָ֗יו כַּפִּשְׁתִּים֙ אֲשֶׁ֣ר בָּעֲר֣וּ בָאֵ֔שׁ וַיִּמַּ֥סּוּ אֱסוּרָ֖יו מֵעַ֥ל יָדָֽיו׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּמְצָ֥א לְחִֽי־חֲמ֖וֹר טְרִיָּ֑ה וַיִּשְׁלַ֤ח יָדוֹ֙ וַיִּקָּחֶ֔הָ וַיַּךְ־בָּ֖הּ אֶ֥לֶף אִֽישׁ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֣אמֶר שִׁמְשׁ֔וֹן בִּלְחִ֣י הַחֲמ֔וֹר חֲמ֖וֹר חֲמֹרָתָ֑יִם בִּלְחִ֣י הַחֲמ֔וֹר הִכֵּ֖יתִי אֶ֥לֶף אִֽישׁ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַֽיְהִי֙ כְּכַלֹּת֣וֹ לְדַבֵּ֔ר וַיַּשְׁלֵ֥ךְ הַלְּחִ֖י מִיָּד֑וֹ וַיִּקְרָ֛א לַמָּק֥וֹם הַה֖וּא רָ֥מַת לֶֽחִי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּצְמָא֮ מְאֹד֒ וַיִּקְרָ֤א אֶל־יְהוָה֙ וַיֹּאמַ֔ר אַתָּה֙ נָתַ֣תָּ בְיַֽד־עַבְדְּךָ֔ אֶת־הַתְּשׁוּעָ֥ה הַגְּדֹלָ֖ה הַזֹּ֑את וְעַתָּה֙ אָמ֣וּת בַּצָּמָ֔א וְנָפַלְתִּ֖י בְּיַ֥ד הָעֲרֵלִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּבְקַ֨ע אֱלֹהִ֜ים אֶת־הַמַּכְתֵּ֣שׁ אֲשֶׁר־בַּלֶּ֗חִי וַיֵּצְא֨וּ מִמֶּ֤נּוּ מַ֙יִם֙ וַיֵּ֔שְׁתְּ וַתָּ֥שָׁב רוּח֖וֹ וַיֶּ֑חִי עַל־כֵּ֣ן׀ קָרָ֣א שְׁמָ֗הּ עֵ֤ין הַקּוֹרֵא֙ אֲשֶׁ֣ר בַּלֶּ֔חִי עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּשְׁפֹּ֧ט אֶת־יִשְׂרָאֵ֛ל בִּימֵ֥י פְלִשְׁתִּ֖ים עֶשְׂרִ֥ים שָׁנָֽה׃ פ</P>
</TD>
<TD WIDTH="50%">
<P>1&nbsp;way&#601;h&icirc; m&icirc;y&#257;m&icirc;m b&icirc;m&ecirc; q&#601;&#x1E63;&icirc;r-&#x1E25;i&#x1E6D;&#x1E6D;&icirc;m wayyif&#601;q&#333;&#x1E0F; &#353;im&#601;&#353;w&#333;n &#8217;e&#x1E6F;-&#8217;i&#353;&#601;tw&#333; bi&#x1E21;&#601;&#x1E0F;&icirc; &#8216;izz&icirc;m wayy&#333;&#8217;mer &#8217;&#257;&#x1E07;&#333;&#8217;&acirc; &#8217;el-&#8217;i&#353;&#601;t&icirc; he&#x1E25;&#257;&#x1E0F;&#601;r&acirc; w&#601;l&#333;&#8217;-n&#601;&#x1E6F;&#257;nw&#333; &#8217;&#257;&#x1E07;&icirc;h&#257; l&#257;&#x1E07;w&#333;&#8217;: </P>
<P>2&nbsp;wayy&#333;&#8217;mer &#8217;&#257;&#x1E07;&icirc;h&#257; &#8217;&#257;m&#333;r &#8217;&#257;mar&#601;t&icirc; k&icirc;-&#347;&#257;n&#333;&#8217; &#347;&#601;n&#275;&#8217;&#x1E6F;&#257;h w&#257;&#8217;et&#601;nenn&acirc; l&#601;m&#275;r&#275;&#8216;e&#x1E35;&#257; h&#259;l&#333;&#8217; &#8217;&#259;&#x1E25;&#333;&#x1E6F;&#257;h haqq&#601;&#x1E6D;ann&acirc; &#x1E6D;w&#333;&#x1E07;&acirc; mimmenn&acirc; t&#601;h&icirc;-n&#257;&#8217; l&#601;&#x1E35;&#257; t<sup>a</sup>&#x1E25;&#601;teyh&#257;: </P>
<P>3&nbsp;wayy&#333;&#8217;mer l&acirc;em &#353;im&#601;&#353;w&#333;n niqq&ecirc;&#x1E6F;&icirc; hap<sup>a</sup>&#8216;am mip&#601;li&#353;&#601;t&icirc;m k&icirc;-&#8216;&#333;&#347;eh &#8217;&#259;n&icirc; &#8216;imm&#257;m r&#257;&#8216;&acirc;: </P>
<P>4&nbsp;wayy&#275;le&#x1E35;&#601; &#353;im&#601;&#353;w&#333;n wayyil&#601;k&#333;&#x1E0F; &#353;&#601;l&#333;&#353;-m&#275;&#8217;w&#333;&#x1E6F; &#353;&ucirc;&#8216;&#257;l&icirc;m wayyiqq<sup>a</sup>&#x1E25; lapi&#x1E0F;&icirc;m wayyefen z&#257;n&#257;&#x1E07; &#8217;el-z&#257;n&#257;&#x1E07; wayy&#257;&#347;em lap&icirc;&#x1E0F; &#8217;e&#x1E25;&#257;&#x1E0F; b&ecirc;n-&#353;&#601;n&ecirc; hazz&#601;n&#257;&#x1E07;w&#333;&#x1E6F; bat&#257;we&#x1E35;&#601;: </P>
<P>5&nbsp;wayya&#x1E07;&#601;&#8216;er-&#8217;&#275;&#353; ballap&icirc;&#x1E0F;&icirc;m way&#601;&#353;all<sup>a</sup>&#x1E25; b&#601;q&#257;mw&#333;&#x1E6F; p&#601;li&#353;&#601;t&icirc;m wayya&#x1E07;&#601;&#8216;&#275;r mig&#257;&#x1E0F;&icirc;&#353; w&#601;&#8216;a&#x1E0F;-q&#257;m&acirc; w&#601;&#8216;a&#x1E0F;-kerem z&#257;yi&#x1E6F;: </P>
<P>6&nbsp;wayy&#333;&#8217;m&#601;r&ucirc; f&#601;li&#353;&#601;t&icirc;m m&icirc; &#8216;&#257;&#347;&acirc; z&#333;&#8217;&#x1E6F; wayy&#333;&#8217;m&#601;r&ucirc; &#353;im&#601;&#353;w&#333;n &#x1E25;&#259;&#x1E6F;an hatim&#601;n&icirc; k&icirc; l&#257;q<sup>a</sup>&#x1E25; &#8217;e&#x1E6F;-&#8217;i&#353;&#601;tw&#333; wayyit&#601;n&#257;h l&#601;m&#275;r&#275;&#8216;&#275;h&ucirc; wayy<sup>a</sup>&#8216;&#259;l&ucirc; f&#601;li&#353;&#601;t&icirc;m wayyi&#347;&#601;r&#601;f&ucirc; &#8217;w&#333;&#x1E6F;&#257;h w&#601;&#8217;e&#x1E6F;-&#8217;&#257;&#x1E07;&icirc;h&#257; b&#257;&#8217;&#275;&#353;: </P>
<P>7&nbsp;wayy&#333;&#8217;mer l&acirc;em &#353;im&#601;&#353;w&#333;n &#8217;im-t<sup>a</sup>&#8216;&#259;&#347;&ucirc;n k&#257;z&#333;&#8217;&#x1E6F; k&icirc; &#8217;im-niqqam&#601;t&icirc; &#x1E07;&#257;&#x1E35;em w&#601;&#8217;<sup>a</sup>&#x1E25;ar &#8217;e&#x1E25;&#601;d&#257;l: </P>
<P>8&nbsp;wayya&#x1E35;&#601; &#8217;w&#333;&#x1E6F;&#257;m &#353;w&#333;q &#8216;al-y&#257;r&#275;&#x1E35;&#601; mak&acirc; &#x1E21;&#601;&#x1E0F;w&#333;l&acirc; wayy&#275;re&#x1E0F; wayy&#275;&#353;e&#x1E07; bis&#601;&#8216;&icirc;f sel<sup>a</sup>&#8216; &#8216;&ecirc;&#x1E6D;&#257;m: s</P>
<P>9&nbsp;wayy<sup>a</sup>&#8216;&#259;l&ucirc; f&#601;li&#353;&#601;t&icirc;m wayy<sup>a</sup>&#x1E25;&#259;n&ucirc; b&icirc;h&ucirc;&#x1E0F;&acirc; wayyinn&#257;&#x1E6D;&#601;&#353;&ucirc; balle&#x1E25;&icirc;: </P>
<P>10&nbsp;wayy&#333;&#8217;m&#601;r&ucirc; &#8217;&icirc;&#353; y&#601;h&ucirc;&#x1E0F;&acirc; l&#257;m&acirc; &#8216;&#259;l&icirc;&#x1E6F;em &#8216;&#257;l&ecirc;n&ucirc; wayy&#333;&#8217;m&#601;r&ucirc; le&#8217;&#277;sw&#333;r &#8217;e&#x1E6F;-&#353;im&#601;&#353;w&#333;n &#8216;&#257;l&icirc;n&ucirc; l<sup>a</sup>&#8216;&#259;&#347;w&#333;&#x1E6F; lw&#333; ka&#8217;&#259;&#353;er &#8216;&#257;&#347;&acirc; l&#257;n&ucirc;: </P>
<P>11&nbsp;wayy&#275;r&#601;&#x1E0F;&ucirc; &#353;&#601;l&#333;&#353;e&#x1E6F; &#8217;&#259;l&#257;f&icirc;m &#8217;&icirc;&#353; m&icirc;h&ucirc;&#x1E0F;&acirc; &#8217;el-s&#601;&#8216;&icirc;f sel<sup>a</sup>&#8216; &#8216;&ecirc;&#x1E6D;&#257;m wayy&#333;&#8217;m&#601;r&ucirc; l&#601;&#353;im&#601;&#353;w&#333;n h&#259;l&#333;&#8217; y&#257;&#x1E0F;<sup>a</sup>&#8216;&#601;t&#257; k&icirc;-m&#333;&#353;&#601;l&icirc;m b&#257;n&ucirc; p&#601;li&#353;&#601;t&icirc;m &ucirc;mah-zz&#333;&#8217;&#x1E6F; &#8216;&#257;&#347;&icirc;&#x1E6F;&#257; ll&#257;n&ucirc; wayy&#333;&#8217;mer l&acirc;em ka&#8217;&#259;&#353;er &#8216;&#257;&#347;&ucirc; l&icirc; k&#275;n &#8216;&#257;&#347;&icirc;&#x1E6F;&icirc; l&acirc;em: </P>
<P>12&nbsp;wayy&#333;&#8217;m&#601;r&ucirc; lw&#333; le&#8217;&#277;s&#257;r&#601;&#x1E35;&#257; y&#257;ra&#x1E0F;&#601;n&ucirc; l&#601;&#x1E6F;it&#601;&#x1E35;&#257; b&#601;ya&#x1E0F;-p&#601;li&#353;&#601;t&icirc;m wayy&#333;&#8217;mer l&acirc;em &#353;im&#601;&#353;w&#333;n hi&#353;&#353;&#257;&#x1E07;&#601;&#8216;&ucirc; l&icirc; pen-tif&#601;g&#601;&#8216;&ucirc;n b&icirc; &#8217;atem: </P>
<P>13&nbsp;wayy&#333;&#8217;m&#601;r&ucirc; lw&#333; l&#275;&#8217;m&#333;r l&#333;&#8217; k&icirc;-&#8217;&#257;s&#333;r ne&#8217;&#277;s&#257;r&#601;&#x1E35;&#257; &ucirc;n&#601;&#x1E6F;ann&ucirc;&#x1E35;&#257; &#x1E07;&#601;y&#257;&#x1E0F;&#257;m w&#601;h&#257;m&#275;&#x1E6F; l&#333;&#8217; n&#601;m&icirc;&#x1E6F;e&#x1E35;&#257; wayya&#8217;as&#601;ruh&ucirc; bi&#353;&#601;nayim &#8216;&#259;&#x1E07;&#333;&#x1E6F;&icirc;m &#x1E25;&#259;&#x1E0F;&#257;&#353;&icirc;m wayy<sup>a</sup>&#8216;&#259;l&ucirc;h&ucirc; min-hass&#257;l<sup>a</sup>&#8216;: </P>
<P>14&nbsp;h&ucirc;&#8217;-&#x1E07;&#257;&#8217; &#8216;a&#x1E0F;-le&#x1E25;&icirc; &ucirc;f&#601;li&#353;&#601;t&icirc;m h&#275;r&icirc;&#8216;&ucirc; liq&#601;r&#257;&#8217;&#x1E6F;w&#333; wati&#x1E63;&#601;l<sup>a</sup>&#x1E25; &#8216;&#257;l&#257;yw r&ucirc;&#x1E25;a y&#601;hw&acirc; watih&#601;yeyn&acirc; h&#257;&#8216;&#259;&#x1E07;&#333;&#x1E6F;&icirc;m &#8217;&#259;&#353;er &#8216;al-z&#601;rw&#333;&#8216;w&#333;&#x1E6F;&#257;yw kapi&#353;&#601;t&icirc;m &#8217;&#259;&#353;er b&#257;&#8216;&#259;r&ucirc; &#x1E07;&#257;&#8217;&#275;&#353; wayyimmass&ucirc; &#8217;&#277;s&ucirc;r&#257;yw m&#275;&#8216;al y&#257;&#x1E0F;&#257;yw: </P>
<P>15&nbsp;wayyim&#601;&#x1E63;&#257;&#8217; l&#601;&#x1E25;&icirc;-&#x1E25;&#259;mw&#333;r &#x1E6D;&#601;r&icirc;y&acirc; wayyi&#353;&#601;l<sup>a</sup>&#x1E25; y&#257;&#x1E0F;w&#333; wayyiqq&#257;&#x1E25;eh&#257; wayya&#x1E35;&#601;-b&#257;h &#8217;elef &#8217;&icirc;&#353;: </P>
<P>16&nbsp;wayy&#333;&#8217;mer &#353;im&#601;&#353;w&#333;n bil&#601;&#x1E25;&icirc; h<sup>a</sup>&#x1E25;&#259;mw&#333;r &#x1E25;&#259;mw&#333;r &#x1E25;&#259;m&#333;r&#257;&#x1E6F;&#257;yim bil&#601;&#x1E25;&icirc; h<sup>a</sup>&#x1E25;&#259;mw&#333;r hik&ecirc;&#x1E6F;&icirc; &#8217;elef &#8217;&icirc;&#353;: </P>
<P>17&nbsp;way&#601;h&icirc; k&#601;&#x1E35;all&#333;&#x1E6F;w&#333; l&#601;&#x1E0F;ab&#275;r wayya&#353;&#601;l&#275;&#x1E35;&#601; hall&#601;&#x1E25;&icirc; m&icirc;y&#257;&#x1E0F;w&#333; wayyiq&#601;r&#257;&#8217; lamm&#257;qw&#333;m hah&ucirc;&#8217; r&#257;ma&#x1E6F; le&#x1E25;&icirc;: </P>
<P>18&nbsp;wayyi&#x1E63;&#601;m&#257;&#8217; m&#601;&#8217;&#333;&#x1E0F; wayyiq&#601;r&#257;&#8217; &#8217;el-y&#601;hw&acirc; wayy&#333;&#8217;mar &#8217;at&acirc; n&#257;&#x1E6F;at&#257; &#x1E07;&#601;ya&#x1E0F;-&#8216;a&#x1E07;&#601;d&#601;&#x1E35;&#257; &#8217;e&#x1E6F;-hat&#601;&#353;&ucirc;&#8216;&acirc; hag&#601;&#x1E0F;&#333;l&acirc; hazz&#333;&#8217;&#x1E6F; w&#601;&#8216;at&acirc; &#8217;&#257;m&ucirc;&#x1E6F; ba&#x1E63;&#x1E63;&#257;m&#257;&#8217; w&#601;n&#257;fal&#601;t&icirc; b&#601;ya&#x1E0F; h&#257;&#8216;&#259;r&#275;l&icirc;m: </P>
<P>19&nbsp;wayyi&#x1E07;&#601;q<sup>a</sup>&#8216; &#8217;&#277;l&#333;h&icirc;m &#8217;e&#x1E6F;-hamma&#x1E35;&#601;t&#275;&#353; &#8217;&#259;&#353;er-balle&#x1E25;&icirc; wayy&#275;&#x1E63;&#601;&#8217;&ucirc; mimmenn&ucirc; mayim wayy&#275;&#353;&#601;t&#601; wat&#257;&#353;&#257;&#x1E07; r&ucirc;&#x1E25;w&#333; wayye&#x1E25;&icirc; &#8216;al-k&#275;n| q&#257;r&#257;&#8217; &#353;&#601;m&#257;h &#8216;&ecirc;n haqqw&#333;r&#275;&#8217; &#8217;&#259;&#353;er balle&#x1E25;&icirc; &#8216;a&#x1E0F; hayyw&#333;m hazzeh: </P>
<P>20&nbsp;wayyi&#353;&#601;p&#333;&#x1E6D; &#8217;e&#x1E6F;-yi&#347;&#601;r&#257;&#8217;&#275;l b&icirc;m&ecirc; f&#601;li&#353;&#601;t&icirc;m &#8216;e&#347;&#601;r&icirc;m &#353;&#257;n&acirc;: f</P>
</TD>
</TABLE>
<P><HR>
<CENTER>
<A HREF="jdg016">Next: Judges (Shoftim) Chapter 16</A></CENTER>
</BODY>
</HTML>
