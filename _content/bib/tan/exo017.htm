<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo017.htm">Polyglot</A>&nbsp;
<A HREF="../kjv/exo017.htm">KJV</A>&nbsp;
<A HREF="../sep/exo017.htm">Sep</A>&nbsp;
<A HREF="../vul/exo017.htm">Vul</A>&nbsp;

<BR>
<BR><A HREF="exo.htm">Exodus (Shemot) Index</A><BR>
&nbsp;
<A HREF="exo016.htm">Previous</A>&nbsp;
<A HREF="exo018.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 17</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַ֠יִּסְעוּ כָּל־עֲדַ֨ת בְּנֵֽי־יִשְׂרָאֵ֧ל מִמִּדְבַּר־סִ֛ין לְמַסְעֵיהֶ֖ם עַל־פִּ֣י יְהוָ֑ה וַֽיַּחֲנוּ֙ בִּרְפִידִ֔ים וְאֵ֥ין מַ֖יִם לִשְׁתֹּ֥ת הָעָֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיָּ֤רֶב הָעָם֙ עִם־מֹשֶׁ֔ה וַיֹּ֣אמְר֔וּ תְּנוּ־לָ֥נוּ מַ֖יִם וְנִשְׁתֶּ֑ה וַיֹּ֤אמֶר לָהֶם֙ מֹשֶׁ֔ה מַה־תְּרִיבוּן֙ עִמָּדִ֔י מַה־תְּנַסּ֖וּן אֶת־יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּצְמָ֨א שָׁ֤ם הָעָם֙ לַמַּ֔יִם וַיָּ֥לֶן הָעָ֖ם עַל־מֹשֶׁ֑ה וַיֹּ֗אמֶר לָ֤מָּה זֶּה֙ הֶעֱלִיתָ֣נוּ מִמִּצְרַ֔יִם לְהָמִ֥ית אֹתִ֛י וְאֶת־בָּנַ֥י וְאֶת־מִקְנַ֖י בַּצָּמָֽא׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּצְעַ֤ק מֹשֶׁה֙ אֶל־יְהוָ֣ה לֵאמֹ֔ר מָ֥ה אֶעֱשֶׂ֖ה לָעָ֣ם הַזֶּ֑ה ע֥וֹד מְעַ֖ט וּסְקָלֻֽנִי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֨אמֶר יְהוָ֜ה אֶל־מֹשֶׁ֗ה עֲבֹר֙ לִפְנֵ֣י הָעָ֔ם וְקַ֥ח אִתְּךָ֖ מִזִּקְנֵ֣י יִשְׂרָאֵ֑ל וּמַטְּךָ֗ אֲשֶׁ֨ר הִכִּ֤יתָ בּוֹ֙ אֶת־הַיְאֹ֔ר קַ֥ח בְּיָדְךָ֖ וְהָלָֽכְתָּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הִנְנִ֣י עֹמֵד֩ לְפָנֶ֨יךָ שָּׁ֥ם׀ עַֽל־הַצּוּר֮ בְּחֹרֵב֒ וְהִכִּ֣יתָ בַצּ֗וּר וְיָצְא֥וּ מִמֶּ֛נּוּ מַ֖יִם וְשָׁתָ֣ה הָעָ֑ם וַיַּ֤עַשׂ כֵּן֙ מֹשֶׁ֔ה לְעֵינֵ֖י זִקְנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּקְרָא֙ שֵׁ֣ם הַמָּק֔וֹם מַסָּ֖ה וּמְרִיבָ֑ה עַל־רִ֣יב׀ בְּנֵ֣י יִשְׂרָאֵ֗ל וְעַ֨ל נַסֹּתָ֤ם אֶת־יְהוָה֙ לֵאמֹ֔ר הֲיֵ֧שׁ יְהוָ֛ה בְּקִרְבֵּ֖נוּ אִם־אָֽיִן׃ פ</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיָּבֹ֖א עֲמָלֵ֑ק וַיִּלָּ֥חֶם עִם־יִשְׂרָאֵ֖ל בִּרְפִידִֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֨אמֶר מֹשֶׁ֤ה אֶל־יְהוֹשֻׁ֙עַ֙ בְּחַר־לָ֣נוּ אֲנָשִׁ֔ים וְצֵ֖א הִלָּחֵ֣ם בַּעֲמָלֵ֑ק מָחָ֗ר אָנֹכִ֤י נִצָּב֙ עַל־רֹ֣אשׁ הַגִּבְעָ֔ה וּמַטֵּ֥ה הָאֱלֹהִ֖ים בְּיָדִֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיַּ֣עַשׂ יְהוֹשֻׁ֗עַ כַּאֲשֶׁ֤ר אָֽמַר־לוֹ֙ מֹשֶׁ֔ה לְהִלָּחֵ֖ם בַּעֲמָלֵ֑ק וּמֹשֶׁה֙ אַהֲרֹ֣ן וְח֔וּר עָל֖וּ רֹ֥אשׁ הַגִּבְעָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהָיָ֗ה כַּאֲשֶׁ֨ר יָרִ֥ים מֹשֶׁ֛ה יָד֖וֹ וְגָבַ֣ר יִשְׂרָאֵ֑ל וְכַאֲשֶׁ֥ר יָנִ֛יחַ יָד֖וֹ וְגָבַ֥ר עֲמָלֵֽק׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וִידֵ֤י מֹשֶׁה֙ כְּבֵדִ֔ים וַיִּקְחוּ־אֶ֛בֶן וַיָּשִׂ֥ימוּ תַחְתָּ֖יו וַיֵּ֣שֶׁב עָלֶ֑יהָ וְאַהֲרֹ֨ן וְח֜וּר תָּֽמְכ֣וּ בְיָדָ֗יו מִזֶּ֤ה אֶחָד֙ וּמִזֶּ֣ה אֶחָ֔ד וַיְהִ֥י יָדָ֛יו אֱמוּנָ֖ה עַד־בֹּ֥א הַשָּֽׁמֶשׁ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיַּחֲלֹ֧שׁ יְהוֹשֻׁ֛עַ אֶת־עֲמָלֵ֥ק וְאֶת־עַמּ֖וֹ לְפִי־חָֽרֶב׃ פ</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֨אמֶר יְהוָ֜ה אֶל־מֹשֶׁ֗ה כְּתֹ֨ב זֹ֤את זִכָּרוֹן֙ בַּסֵּ֔פֶר וְשִׂ֖ים בְּאָזְנֵ֣י יְהוֹשֻׁ֑עַ כִּֽי־מָחֹ֤ה אֶמְחֶה֙ אֶת־זֵ֣כֶר עֲמָלֵ֔ק מִתַּ֖חַת הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּ֥בֶן מֹשֶׁ֖ה מִזְבֵּ֑חַ וַיִּקְרָ֥א שְׁמ֖וֹ יְהוָ֥ה׀ נִסִּֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֗אמֶר כִּֽי־יָד֙ עַל־כֵּ֣ס יָ֔הּ מִלְחָמָ֥ה לַיהוָ֖ה בַּֽעֲמָלֵ֑ק מִדֹּ֖ר דֹּֽר׃ פ</P>
</TD>
<TD WIDTH="50%">
<P>1&nbsp;wayyis&#601;&#8216;&ucirc; k&#257;l-&#8216;&#259;&#x1E0F;a&#x1E6F; b&#601;n&ecirc;-yi&#347;&#601;r&#257;&#8217;&#275;l mimmi&#x1E0F;&#601;bar-s&icirc;n l&#601;mas&#601;&#8216;&ecirc;hem &#8216;al-p&icirc; y&#601;hw&acirc; wayy<sup>a</sup>&#x1E25;&#259;n&ucirc; bir&#601;f&icirc;&#x1E0F;&icirc;m w&#601;&#8217;&ecirc;n mayim li&#353;&#601;t&#333;&#x1E6F; h&#257;&#8216;&#257;m: </P>
<P>2&nbsp;wayy&#257;re&#x1E07; h&#257;&#8216;&#257;m &#8216;im-m&#333;&#353;eh wayy&#333;&#8217;m&#601;r&ucirc; t&#601;n&ucirc;-l&#257;n&ucirc; mayim w&#601;ni&#353;&#601;teh wayy&#333;&#8217;mer l&acirc;em m&#333;&#353;eh mah-t&#601;r&icirc;&#x1E07;&ucirc;n &#8216;imm&#257;&#x1E0F;&icirc; mah-t&#601;nass&ucirc;n &#8217;e&#x1E6F;-y&#601;hw&acirc;: </P>
<P>3&nbsp;wayyi&#x1E63;&#601;m&#257;&#8217; &#353;&#257;m h&#257;&#8216;&#257;m lammayim wayy&#257;len h&#257;&#8216;&#257;m &#8216;al-m&#333;&#353;eh wayy&#333;&#8217;mer l&#257;mm&acirc; zzeh he&#8216;&#277;l&icirc;&#x1E6F;&#257;n&ucirc; mimmi&#x1E63;&#601;rayim l&#601;h&#257;m&icirc;&#x1E6F; &#8217;&#333;&#x1E6F;&icirc; w&#601;&#8217;e&#x1E6F;-b&#257;nay w&#601;&#8217;e&#x1E6F;-miq&#601;nay ba&#x1E63;&#x1E63;&#257;m&#257;&#8217;: </P>
<P>4&nbsp;wayyi&#x1E63;&#601;&#8216;aq m&#333;&#353;eh &#8217;el-y&#601;hw&acirc; l&#275;&#8217;m&#333;r m&acirc; &#8217;e&#8216;&#277;&#347;eh l&#257;&#8216;&#257;m hazzeh &#8216;w&#333;&#x1E0F; m&#601;&#8216;a&#x1E6D; &ucirc;s&#601;q&#257;lun&icirc;: </P>
<P>5&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh &#8216;&#259;&#x1E07;&#333;r lif&#601;n&ecirc; h&#257;&#8216;&#257;m w&#601;q<sup>a</sup>&#x1E25; &#8217;it&#601;&#x1E35;&#257; mizziq&#601;n&ecirc; yi&#347;&#601;r&#257;&#8217;&#275;l &ucirc;ma&#x1E6D;&#x1E6D;&#601;&#x1E35;&#257; &#8217;&#259;&#353;er hik&icirc;&#x1E6F;&#257; bw&#333; &#8217;e&#x1E6F;-hay&#601;&#8217;&#333;r q<sup>a</sup>&#x1E25; b&#601;y&#257;&#x1E0F;&#601;&#x1E35;&#257; w&#601;h&#257;l&#257;&#x1E35;&#601;t&#257;: </P>
<P>6&nbsp;hin&#601;n&icirc; &#8216;&#333;m&#275;&#x1E0F; l&#601;f&#257;ney&#x1E35;&#257; &#353;&#353;&#257;m| &#8216;al-ha&#x1E63;&#x1E63;&ucirc;r b&#601;&#x1E25;&#333;r&#275;&#x1E07; w&#601;hik&icirc;&#x1E6F;&#257; &#x1E07;a&#x1E63;&#x1E63;&ucirc;r w&#601;y&#257;&#x1E63;&#601;&#8217;&ucirc; mimmenn&ucirc; mayim w&#601;&#353;&#257;&#x1E6F;&acirc; h&#257;&#8216;&#257;m wayy<sup>a</sup>&#8216;a&#347; k&#275;n m&#333;&#353;eh l&#601;&#8216;&ecirc;n&ecirc; ziq&#601;n&ecirc; yi&#347;&#601;r&#257;&#8217;&#275;l: </P>
<P>7&nbsp;wayyiq&#601;r&#257;&#8217; &#353;&#275;m hamm&#257;qw&#333;m mass&acirc; &ucirc;m&#601;r&icirc;&#x1E07;&acirc; &#8216;al-r&icirc;&#x1E07;| b&#601;n&ecirc; yi&#347;&#601;r&#257;&#8217;&#275;l w&#601;&#8216;al nass&#333;&#x1E6F;&#257;m &#8217;e&#x1E6F;-y&#601;hw&acirc; l&#275;&#8217;m&#333;r h&#259;y&#275;&#353; y&#601;hw&acirc; b&#601;qir&#601;b&#275;n&ucirc; &#8217;im-&#8217;&#257;yin: f</P>
<P>8&nbsp;wayy&#257;&#x1E07;&#333;&#8217; &#8216;&#259;m&#257;l&#275;q wayyill&#257;&#x1E25;em &#8216;im-yi&#347;&#601;r&#257;&#8217;&#275;l bir&#601;f&icirc;&#x1E0F;im: </P>
<P>9&nbsp;wayy&#333;&#8217;mer m&#333;&#353;eh &#8217;el-y&#601;hw&#333;&#353;u&#8216;a b&#601;&#x1E25;ar-l&#257;n&ucirc; &#8217;&#259;n&#257;&#353;&icirc;m w&#601;&#x1E63;&#275;&#8217; hill&#257;&#x1E25;&#275;m b<sup>a</sup>&#8216;&#259;m&#257;l&#275;q m&#257;&#x1E25;&#257;r &#8217;&#257;n&#333;&#x1E35;&icirc; ni&#x1E63;&#x1E63;&#257;&#x1E07; &#8216;al-r&#333;&#8217;&#353; hagi&#x1E07;&#601;&#8216;&acirc; &ucirc;ma&#x1E6D;&#x1E6D;&#275;h h&#257;&#8217;&#277;l&#333;h&icirc;m b&#601;y&#257;&#x1E0F;&icirc;: </P>
<P>10&nbsp;wayy<sup>a</sup>&#8216;a&#347; y&#601;hw&#333;&#353;u&#8216;a ka&#8217;&#259;&#353;er &#8217;&#257;mar-lw&#333; m&#333;&#353;eh l&#601;hill&#257;&#x1E25;&#275;m b<sup>a</sup>&#8216;&#259;m&#257;l&#275;q &ucirc;m&#333;&#353;eh &#8217;ah&#259;r&#333;n w&#601;&#x1E25;&ucirc;r &#8216;&#257;l&ucirc; r&#333;&#8217;&#353; hagi&#x1E07;&#601;&#8216;&acirc;: </P>
<P>11&nbsp;w&#601;h&#257;y&acirc; ka&#8217;&#259;&#353;er y&#257;r&icirc;m m&#333;&#353;eh y&#257;&#x1E0F;w&#333; w&#601;&#x1E21;&#257;&#x1E07;ar yi&#347;&#601;r&#257;&#8217;&#275;l w&#601;&#x1E35;a&#8217;&#259;&#353;er y&#257;n&icirc;&#x1E25;a y&#257;&#x1E0F;w&#333; w&#601;&#x1E21;&#257;&#x1E07;ar &#8216;&#259;m&#257;l&#275;q: </P>
<P>12&nbsp;w&icirc;&#x1E0F;&ecirc; m&#333;&#353;eh k&#601;&#x1E07;&#275;&#x1E0F;&icirc;m wayyiq&#601;&#x1E25;&ucirc;-&#8217;e&#x1E07;en wayy&#257;&#347;&icirc;m&ucirc; &#x1E6F;<sup>a</sup>&#x1E25;&#601;t&#257;yw wayy&#275;&#353;e&#x1E07; &#8216;&#257;leyh&#257; w&#601;&#8217;ah&#259;r&#333;n w&#601;&#x1E25;&ucirc;r t&#257;m&#601;&#x1E35;&ucirc; &#x1E07;&#601;y&#257;&#x1E0F;&#257;yw mizzeh &#8217;e&#x1E25;&#257;&#x1E0F; &ucirc;mizzeh &#8217;e&#x1E25;&#257;&#x1E0F; way&#601;h&icirc; y&#257;&#x1E0F;&#257;yw &#8217;&#277;m&ucirc;n&acirc; &#8216;a&#x1E0F;-b&#333;&#8217; ha&#353;&#353;&#257;me&#353;: </P>
<P>13&nbsp;wayy<sup>a</sup>&#x1E25;&#259;l&#333;&#353; y&#601;hw&#333;&#353;u&#8216;a &#8217;e&#x1E6F;-&#8216;&#259;m&#257;l&#275;q w&#601;&#8217;e&#x1E6F;-&#8216;ammw&#333; l&#601;f&icirc;-&#x1E25;&#257;re&#x1E07;: f</P>
<P>14&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh k&#601;&#x1E6F;&#333;&#x1E07; z&#333;&#8217;&#x1E6F; zik&#257;rw&#333;n bass&#275;fer w&#601;&#347;&icirc;m b&#601;&#8217;&#257;z&#601;n&ecirc; y&#601;hw&#333;&#353;u&#8216;a k&icirc;-m&#257;&#x1E25;&#333;h &#8217;em&#601;&#x1E25;eh &#8217;e&#x1E6F;-z&#275;&#x1E35;er &#8216;&#259;m&#257;l&#275;q mit<sup>a</sup>&#x1E25;a&#x1E6F; ha&#353;&#353;&#257;m&#257;yim: </P>
<P>15&nbsp;wayyi&#x1E07;en m&#333;&#353;eh miz&#601;b&#275;&#x1E25;a wayyiq&#601;r&#257;&#8217; &#353;&#601;mw&#333; y&#601;hw&acirc;| niss&icirc;: </P>
<P>16&nbsp;wayy&#333;&#8217;mer k&icirc;-y&#257;&#x1E0F; &#8216;al-k&#275;s y&#257;h mil&#601;&#x1E25;&#257;m&acirc; layhw&acirc; b<sup>a</sup>&#8216;&#259;m&#257;l&#275;q mid&#333;r d&#333;r: f</P>
</TD>
</TABLE>
<P><HR>
<CENTER>
<A HREF="exo018.htm">Next: Exodus (Shemot) Chapter 18</A></CENTER>
</BODY>
</HTML>
