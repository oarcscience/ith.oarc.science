<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 61</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa061.htm">Polyglot</A>&nbsp;
<A HREF="../kjv/isa061.htm">KJV</A>&nbsp;
<A HREF="../sep/isa061.htm">Sep</A>&nbsp;
<A HREF="../vul/isa061.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa060.htm">Previous</A>&nbsp;
<A HREF="isa062.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 61</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;ר֛וּחַ אֲדֹנָ֥י יְהוִ֖ה עָלָ֑י יַ֡עַן מָשַׁח֩ יְהוָ֨ה אֹתִ֜י לְבַשֵּׂ֣ר עֲנָוִ֗ים שְׁלָחַ֙נִי֙ לַחֲבֹ֣שׁ לְנִשְׁבְּרֵי־לֵ֔ב לִקְרֹ֤א לִשְׁבוּיִם֙ דְּר֔וֹר וְלַאֲסוּרִ֖ים פְּקַח־קֽוֹחַ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לִקְרֹ֤א שְׁנַת־רָצוֹן֙ לַֽיהוָ֔ה וְי֥וֹם נָקָ֖ם לֵאלֹהֵ֑ינוּ לְנַחֵ֖ם כָּל־אֲבֵלִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;לָשׂ֣וּם׀ לַאֲבֵלֵ֣י צִיּ֗וֹן לָתֵת֩ לָהֶ֨ם פְּאֵ֜ר תַּ֣חַת אֵ֗פֶר שֶׁ֤מֶן שָׂשׂוֹן֙ תַּ֣חַת אֵ֔בֶל מַעֲטֵ֣ה תְהִלָּ֔ה תַּ֖חַת ר֣וּחַ כֵּהָ֑ה וְקֹרָ֤א לָהֶם֙ אֵילֵ֣י הַצֶּ֔דֶק מַטַּ֥ע יְהוָ֖ה לְהִתְפָּאֵֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּבָנוּ֙ חָרְב֣וֹת עוֹלָ֔ם שֹׁמְמ֥וֹת רִֽאשֹׁנִ֖ים יְקוֹמֵ֑מוּ וְחִדְּשׁוּ֙ עָ֣רֵי חֹ֔רֶב שֹׁמְמ֖וֹת דּ֥וֹר וָדֽוֹר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְעָמְד֣וּ זָרִ֔ים וְרָע֖וּ צֹאנְכֶ֑ם וּבְנֵ֣י נֵכָ֔ר אִכָּרֵיכֶ֖ם וְכֹרְמֵיכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאַתֶּ֗ם כֹּהֲנֵ֤י יְהוָה֙ תִּקָּרֵ֔אוּ מְשָׁרְתֵ֣י אֱלֹהֵ֔ינוּ יֵאָמֵ֖ר לָכֶ֑ם חֵ֤יל גּוֹיִם֙ תֹּאכֵ֔לוּ וּבִכְבוֹדָ֖ם תִּתְיַמָּֽרוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;תַּ֤חַת בָּשְׁתְּכֶם֙ מִשְׁנֶ֔ה וּכְלִמָּ֖ה יָרֹ֣נּוּ חֶלְקָ֑ם לָכֵ֤ן בְּאַרְצָם֙ מִשְׁנֶ֣ה יִירָ֔שׁוּ שִׂמְחַ֥ת עוֹלָ֖ם תִּהְיֶ֥ה<font color="red"><sup>3</font></sup> לָהֶֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּ֣י אֲנִ֤י יְהוָה֙ אֹהֵ֣ב מִשְׁפָּ֔ט שֹׂנֵ֥א גָזֵ֖ל בְּעוֹלָ֑ה וְנָתַתִּ֤י פְעֻלָּתָם֙ בֶּאֱמֶ֔ת וּבְרִ֥ית עוֹלָ֖ם אֶכְר֥וֹת לָהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְנוֹדַ֤ע בַּגּוֹיִם֙ זַרְעָ֔ם וְצֶאֱצָאֵיהֶ֖ם בְּת֣וֹךְ הָעַמִּ֑ים כָּל־רֹֽאֵיהֶם֙ יַכִּיר֔וּם כִּ֛י הֵ֥ם זֶ֖רַע בֵּרַ֥ךְ יְהוָֽה׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;שׂ֧וֹשׂ אָשִׂ֣ישׂ בַּֽיהוָ֗ה תָּגֵ֤ל נַפְשִׁי֙ בֵּֽאלֹהַ֔י כִּ֤י הִלְבִּישַׁ֙נִי֙ בִּגְדֵי־יֶ֔שַׁע מְעִ֥יל צְדָקָ֖ה יְעָטָ֑נִי כֶּֽחָתָן֙ יְכַהֵ֣ן פְּאֵ֔ר וְכַכַּלָּ֖ה תַּעְדֶּ֥ה כֵלֶֽיהָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֤י כָאָ֙רֶץ֙ תּוֹצִ֣יא צִמְחָ֔הּ וּכְגַנָּ֖ה זֵרוּעֶ֣יהָ תַצְמִ֑יחַ כֵּ֣ן׀ אֲדֹנָ֣י יְהוִ֗ה יַצְמִ֤יחַ צְדָקָה֙ וּתְהִלָּ֔ה נֶ֖גֶד כָּל־הַגּוֹיִֽם׃ </P>
</TD>
<TD WIDTH="50%">
<P>1&nbsp;r&ucirc;&#x1E25;a &#8217;&#259;&#x1E0F;&#333;n&#257;y y&#601;hwih &#8216;&#257;l&#257;y y<sup>a</sup>&#8216;an m&#257;&#353;<sup>a</sup>&#x1E25; y&#601;hw&acirc; &#8217;&#333;&#x1E6F;&icirc; l&#601;&#x1E07;a&#347;&#347;&#275;r &#8216;&#259;n&#257;w&icirc;m &#353;&#601;l&#257;&#x1E25;an&icirc; l<sup>a</sup>&#x1E25;&#259;&#x1E07;&#333;&#353; l&#601;ni&#353;&#601;b&#601;r&ecirc;-l&#275;&#x1E07; liq&#601;r&#333;&#8217; li&#353;&#601;&#x1E07;&ucirc;yim d&#601;rw&#333;r w&#601;la&#8217;&#259;s&ucirc;r&icirc;m p&#601;q<sup>a</sup>&#x1E25;-qw&#333;&#x1E25;a: </P>
<P>2&nbsp;liq&#601;r&#333;&#8217; &#353;&#601;na&#x1E6F;-r&#257;&#x1E63;w&#333;n layhw&acirc; w&#601;yw&#333;m n&#257;q&#257;m l&#275;&#8217;l&#333;h&ecirc;n&ucirc; l&#601;n<sup>a</sup>&#x1E25;&#275;m k&#257;l-&#8217;&#259;&#x1E07;&#275;l&icirc;m: </P>
<P>3&nbsp;l&#257;&#347;&ucirc;m| la&#8217;&#259;&#x1E07;&#275;l&ecirc; &#x1E63;&icirc;yw&#333;n l&#257;&#x1E6F;&#275;&#x1E6F; l&acirc;em p&#601;&#8217;&#275;r t<sup>a</sup>&#x1E25;a&#x1E6F; &#8217;&#275;fer &#353;emen &#347;&#257;&#347;w&#333;n t<sup>a</sup>&#x1E25;a&#x1E6F; &#8217;&#275;&#x1E07;el m<sup>a</sup>&#8216;&#259;&#x1E6D;&#275;h &#x1E6F;&#601;hill&acirc; t<sup>a</sup>&#x1E25;a&#x1E6F; r&ucirc;&#x1E25;a k&#275;h&acirc; w&#601;q&#333;r&#257;&#8217; l&acirc;em &#8217;&ecirc;l&ecirc; ha&#x1E63;&#x1E63;e&#x1E0F;eq ma&#x1E6D;&#x1E6D;<sup>a</sup>&#8216; y&#601;hw&acirc; l&#601;hi&#x1E6F;&#601;p&#257;&#8217;&#275;r: </P>
<P>4&nbsp;&ucirc;&#x1E07;&#257;n&ucirc; &#x1E25;&#257;r&#601;&#x1E07;w&#333;&#x1E6F; &#8216;w&#333;l&#257;m &#353;&#333;m&#601;mw&#333;&#x1E6F; ri&#8217;&#353;&#333;n&icirc;m y&#601;qw&#333;m&#275;m&ucirc; w&#601;&#x1E25;id&#601;&#353;&ucirc; &#8216;&#257;r&ecirc; &#x1E25;&#333;re&#x1E07; &#353;&#333;m&#601;mw&#333;&#x1E6F; dw&#333;r w&#257;&#x1E0F;w&#333;r: </P>
<P>5&nbsp;w&#601;&#8216;&#257;m&#601;&#x1E0F;&ucirc; z&#257;r&icirc;m w&#601;r&#257;&#8216;&ucirc; &#x1E63;&#333;&#8217;n&#601;&#x1E35;em &ucirc;&#x1E07;&#601;n&ecirc; n&#275;&#x1E35;&#257;r &#8217;ik&#257;r&ecirc;&#x1E35;em w&#601;&#x1E35;&#333;r&#601;m&ecirc;&#x1E35;em: </P>
<P>6&nbsp;w&#601;&#8217;atem k&#333;h&#259;n&ecirc; y&#601;hw&acirc; tiqq&#257;r&#275;&#8217;&ucirc; m&#601;&#353;&#257;r&#601;&#x1E6F;&ecirc; &#8217;&#277;l&#333;h&ecirc;n&ucirc; y&#275;&#8217;&#257;m&#275;r l&#257;&#x1E35;em &#x1E25;&ecirc;l gw&#333;yim t&#333;&#8217;&#x1E35;&#275;l&ucirc; &ucirc;&#x1E07;i&#x1E35;&#601;&#x1E07;w&#333;&#x1E0F;&#257;m ti&#x1E6F;&#601;yamm&#257;r&ucirc;: </P>
<P>7&nbsp;t<sup>a</sup>&#x1E25;a&#x1E6F; b&#257;&#353;&#601;t&#601;&#x1E35;em mi&#353;&#601;neh &ucirc;&#x1E35;&#601;limm&acirc; y&#257;r&#333;nn&ucirc; &#x1E25;el&#601;q&#257;m l&#257;&#x1E35;&#275;n b&#601;&#8217;ar&#601;&#x1E63;&#257;m mi&#353;&#601;neh y&icirc;r&#257;&#353;&ucirc; &#347;im&#601;&#x1E25;a&#x1E6F; &#8216;w&#333;l&#257;m tih&#601;yeh<font color="red"><sup>3</font></sup> l&acirc;em: </P>
<P>8&nbsp;k&icirc; &#8217;&#259;n&icirc; y&#601;hw&acirc; &#8217;&#333;h&#275;&#x1E07; mi&#353;&#601;p&#257;&#x1E6D; &#347;&#333;n&#275;&#8217; &#x1E21;&#257;z&#275;l b&#601;&#8216;w&#333;l&acirc; w&#601;n&#257;&#x1E6F;at&icirc; f&#601;&#8216;ull&#257;&#x1E6F;&#257;m be&#8217;&#277;me&#x1E6F; &ucirc;&#x1E07;&#601;r&icirc;&#x1E6F; &#8216;w&#333;l&#257;m &#8217;e&#x1E35;&#601;rw&#333;&#x1E6F; l&acirc;em: </P>
<P>9&nbsp;w&#601;nw&#333;&#x1E0F;<sup>a</sup>&#8216; bagw&#333;yim zar&#601;&#8216;&#257;m w&#601;&#x1E63;e&#8217;&#277;&#x1E63;&#257;&#8217;&ecirc;hem b&#601;&#x1E6F;w&#333;&#x1E35;&#601; h&#257;&#8216;amm&icirc;m k&#257;l-r&#333;&#8217;&ecirc;hem yak&icirc;r&ucirc;m k&icirc; h&#275;m zer<sup>a</sup>&#8216; b&#275;ra&#x1E35;&#601; y&#601;hw&acirc;: s</P>
<P>10&nbsp;&#347;w&#333;&#347; &#8217;&#257;&#347;&icirc;&#347; bayhw&acirc; t&#257;&#x1E21;&#275;l naf&#601;&#353;&icirc; b&#275;&#8217;l&#333;hay k&icirc; hil&#601;b&icirc;&#353;an&icirc; bi&#x1E21;&#601;&#x1E0F;&ecirc;-ye&#353;<sup>a</sup>&#8216; m&#601;&#8216;&icirc;l &#x1E63;&#601;&#x1E0F;&#257;q&acirc; y&#601;&#8216;&#257;&#x1E6D;&#257;n&icirc; ke&#x1E25;&#257;&#x1E6F;&#257;n y&#601;&#x1E35;ah&#275;n p&#601;&#8217;&#275;r w&#601;&#x1E35;akall&acirc; t<sup>a</sup>&#8216;&#601;deh &#x1E35;&#275;leyh&#257;: </P>
<P>11&nbsp;k&icirc; &#x1E35;&#257;&#8217;&#257;re&#x1E63; tw&#333;&#x1E63;&icirc;&#8217; &#x1E63;im&#601;&#x1E25;&#257;h &ucirc;&#x1E35;&#601;&#x1E21;ann&acirc; z&#275;r&ucirc;&#8216;eyh&#257; &#x1E6F;a&#x1E63;&#601;m&icirc;&#x1E25;a k&#275;n| &#8217;&#259;&#x1E0F;&#333;n&#257;y y&#601;hwih ya&#x1E63;&#601;m&icirc;&#x1E25;a &#x1E63;&#601;&#x1E0F;&#257;q&acirc; &ucirc;&#x1E6F;&#601;hill&acirc; ne&#x1E21;e&#x1E0F; k&#257;l-hagw&#333;yim: </P>
</TD>
</TABLE>
<P><HR>
<CENTER>
<A HREF="isa062.htm">Next: Isaiah (Yisheyah) Chapter 62</A></CENTER>
</BODY>
</HTML>
