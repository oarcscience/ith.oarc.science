<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 49</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa049.htm">Polyglot</A>&nbsp;
<A HREF="../kjv/psa049.htm">KJV</A>&nbsp;
<A HREF="../sep/psa049.htm">Sep</A>&nbsp;
<A HREF="../vul/psa049.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa048.htm">Previous</A>&nbsp;
<A HREF="psa050.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 49</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֬חַ׀ לִבְנֵי־קֹ֬רַח מִזְמֽוֹר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שִׁמְעוּ־זֹ֭את כָּל־הָֽעַמִּ֑ים הַ֝אֲזִ֗ינוּ כָּל־יֹ֥שְׁבֵי חָֽלֶד׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;גַּם־בְּנֵ֣י אָ֭דָם גַּם־בְּנֵי־אִ֑ישׁ יַ֝֗חַד עָשִׁ֥יר וְאֶבְיֽוֹן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;פִּ֭י יְדַבֵּ֣ר חָכְמ֑וֹת וְהָג֖וּת לִבִּ֣י תְבוּנֽוֹת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אַטֶּ֣ה לְמָשָׁ֣ל אָזְנִ֑י אֶפְתַּ֥ח בְּ֝כִנּ֗וֹר חִידָתִֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לָ֣מָּה אִ֭ירָא בִּ֣ימֵי רָ֑ע עֲוֹ֖ן עֲקֵבַ֣י יְסוּבֵּֽנִי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הַבֹּטְחִ֥ים עַל־חֵילָ֑ם וּבְרֹ֥ב עָ֝שְׁרָ֗ם יִתְהַלָּֽלוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אָ֗ח לֹא־פָדֹ֣ה יִפְדֶּ֣ה אִ֑ישׁ לֹא־יִתֵּ֖ן לֵאלֹהִ֣ים כָּפְרֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְ֭יֵקַר פִּדְי֥וֹן נַפְשָׁ֗ם וְחָדַ֥ל לְעוֹלָֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וִֽיחִי־ע֥וֹד לָנֶ֑צַח לֹ֖א יִרְאֶ֣ה הַשָּֽׁחַת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֤י יִרְאֶ֨ה׀ חֲכָ֘מִ֤ים יָמ֗וּתוּ יַ֤חַד כְּסִ֣יל וָבַ֣עַר יֹאבֵ֑דוּ וְעָזְב֖וּ לַאֲחֵרִ֣ים חֵילָֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;קִרְבָּ֤ם בָּתֵּ֨ימוֹ׀ לְֽעוֹלָ֗ם מִ֭שְׁכְּנֹתָם לְדֹ֣ר וָדֹ֑ר קָֽרְא֥וּ בִ֝שְׁמוֹתָ֗ם עֲלֵ֣י אֲדָמֽוֹת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאָדָ֣ם בִּ֭יקָר בַּל־יָלִ֑ין נִמְשַׁ֖ל כַּבְּהֵמ֣וֹת נִדְמֽוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;זֶ֣ה דַ֭רְכָּם כֵּ֣סֶל לָ֑מוֹ וְאַחֲרֵיהֶ֓ם׀ בְּפִיהֶ֖ם יִרְצ֣וּ סֶֽלָה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כַּצֹּ֤אן׀ לִֽשְׁא֣וֹל שַׁתּוּ֮ מָ֤וֶת יִ֫רְעֵ֥ם וַיִּרְדּ֘וּ בָ֤ם יְשָׁרִ֨ים׀ לַבֹּ֗קֶר <font color="brown">וצירם</font> <font color="blue">וְ֭צוּרָם</font> לְבַלּ֥וֹת שְׁא֗וֹל מִזְּבֻ֥ל לֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אַךְ־אֱלֹהִ֗ים יִפְדֶּ֣ה נַ֭פְשִׁי מִֽיַּד־שְׁא֑וֹל כִּ֖י יִקָּחֵ֣נִי סֶֽלָה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אַל־תִּ֭ירָא כִּֽי־יַעֲשִׁ֣ר אִ֑ישׁ כִּֽי־יִ֝רְבֶּה כְּב֣וֹד בֵּיתֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּ֤י לֹ֣א בְ֭מוֹתוֹ יִקַּ֣ח הַכֹּ֑ל לֹא־יֵרֵ֖ד אַחֲרָ֣יו כְּבוֹדֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּֽי־נַ֭פְשׁוֹ בְּחַיָּ֣יו יְבָרֵ֑ךְ וְ֝יוֹדֻ֗ךָ כִּי־תֵיטִ֥יב לָֽךְ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;תָּ֭בוֹא עַד־דּ֣וֹר אֲבוֹתָ֑יו עַד־נֵ֝֗צַח לֹ֣א יִרְאוּ־אֽוֹר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אָדָ֣ם בִּ֭יקָר וְלֹ֣א יָבִ֑ין נִמְשַׁ֖ל כַּבְּהֵמ֣וֹת נִדְמֽוּ׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a| li&#x1E07;&#601;n&ecirc;-q&#333;r<sup>a</sup>&#x1E25; miz&#601;mw&#333;r: </P>
<P>2&nbsp;&#353;im&#601;&#8216;&ucirc;-z&#333;&#8217;&#x1E6F; k&#257;l-h&#257;&#8216;amm&icirc;m ha&#8217;&#259;z&icirc;n&ucirc; k&#257;l-y&#333;&#353;&#601;&#x1E07;&ecirc; &#x1E25;&#257;le&#x1E0F;: </P>
<P>3&nbsp;gam-b&#601;n&ecirc; &#8217;&#257;&#x1E0F;&#257;m gam-b&#601;n&ecirc;-&#8217;&icirc;&#353; y<sup>a</sup>&#x1E25;a&#x1E0F; &#8216;&#257;&#353;&icirc;r w&#601;&#8217;e&#x1E07;&#601;yw&#333;n: </P>
<P>4&nbsp;p&icirc; y&#601;&#x1E0F;ab&#275;r &#x1E25;&#257;&#x1E35;&#601;mw&#333;&#x1E6F; w&#601;h&#257;&#x1E21;&ucirc;&#x1E6F; lib&icirc; &#x1E6F;&#601;&#x1E07;&ucirc;nw&#333;&#x1E6F;: </P>
<P>5&nbsp;&#8217;a&#x1E6D;&#x1E6D;eh l&#601;m&#257;&#353;&#257;l &#8217;&#257;z&#601;n&icirc; &#8217;ef&#601;t<sup>a</sup>&#x1E25; b&#601;&#x1E35;innw&#333;r &#x1E25;&icirc;&#x1E0F;&#257;&#x1E6F;&icirc;: </P>
<P>6&nbsp;l&#257;mm&acirc; &#8217;&icirc;r&#257;&#8217; b&icirc;m&ecirc; r&#257;&#8216; &#8216;&#259;w&#333;n &#8216;&#259;q&#275;&#x1E07;ay y&#601;s&ucirc;b&#275;n&icirc;: </P>
<P>7&nbsp;hab&#333;&#x1E6D;&#601;&#x1E25;&icirc;m &#8216;al-&#x1E25;&ecirc;l&#257;m &ucirc;&#x1E07;&#601;r&#333;&#x1E07; &#8216;&#257;&#353;&#601;r&#257;m yi&#x1E6F;&#601;hall&#257;l&ucirc;: </P>
<P>8&nbsp;&#8217;&#257;&#x1E25; l&#333;&#8217;-f&#257;&#x1E0F;&#333;h yif&#601;deh &#8217;&icirc;&#353; l&#333;&#8217;-yit&#275;n l&#275;&#8217;l&#333;h&icirc;m k&#257;f&#601;rw&#333;: </P>
<P>9&nbsp;w&#601;y&#275;qar pi&#x1E0F;&#601;yw&#333;n naf&#601;&#353;&#257;m w&#601;&#x1E25;&#257;&#x1E0F;al l&#601;&#8216;w&#333;l&#257;m: </P>
<P>10&nbsp;w&icirc;&#x1E25;&icirc;-&#8216;w&#333;&#x1E0F; l&#257;ne&#x1E63;<sup>a</sup>&#x1E25; l&#333;&#8217; yir&#601;&#8217;eh ha&#353;&#353;&#257;&#x1E25;a&#x1E6F;: </P>
<P>11&nbsp;k&icirc; yir&#601;&#8217;eh| &#x1E25;&#259;&#x1E35;&#257;m&icirc;m y&#257;m&ucirc;&#x1E6F;&ucirc; y<sup>a</sup>&#x1E25;a&#x1E0F; k&#601;s&icirc;l w&#257;&#x1E07;<sup>a</sup>&#8216;ar y&#333;&#8217;&#x1E07;&#275;&#x1E0F;&ucirc; w&#601;&#8216;&#257;z&#601;&#x1E07;&ucirc; la&#8217;&#259;&#x1E25;&#275;r&icirc;m &#x1E25;&ecirc;l&#257;m: </P>
<P>12&nbsp;qir&#601;b&#257;m b&#257;t&ecirc;mw&#333;| l&#601;&#8216;w&#333;l&#257;m mi&#353;&#601;k&#601;n&#333;&#x1E6F;&#257;m l&#601;&#x1E0F;&#333;r w&#257;&#x1E0F;&#333;r q&#257;r&#601;&#8217;&ucirc; &#x1E07;i&#353;&#601;mw&#333;&#x1E6F;&#257;m &#8216;&#259;l&ecirc; &#8217;&#259;&#x1E0F;&#257;mw&#333;&#x1E6F;: </P>
<P>13&nbsp;w&#601;&#8217;&#257;&#x1E0F;&#257;m b&icirc;q&#257;r bal-y&#257;l&icirc;n nim&#601;&#353;al kab&#601;h&#275;mw&#333;&#x1E6F; ni&#x1E0F;&#601;m&ucirc;: </P>
<P>14&nbsp;zeh &#x1E0F;ar&#601;k&#257;m k&#275;sel l&#257;mw&#333; w&#601;&#8217;<sup>a</sup>&#x1E25;&#259;r&ecirc;hem| b&#601;f&icirc;hem yir&#601;&#x1E63;&ucirc; sel&acirc;: </P>
<P>15&nbsp;ka&#x1E63;&#x1E63;&#333;&#8217;n| li&#353;&#601;&#8217;w&#333;l &#353;at&ucirc; m&#257;we&#x1E6F; yir&#601;&#8216;&#275;m wayyir&#601;d&ucirc; &#x1E07;&#257;m y&#601;&#353;&#257;r&icirc;m| lab&#333;qer <font color="brown">w&#601;&#x1E63;&icirc;r&#257;m</font> <font color="blue">w&#601;&#x1E63;&ucirc;r&#257;m</font> l&#601;&#x1E07;allw&#333;&#x1E6F; &#353;&#601;&#8217;w&#333;l mizz&#601;&#x1E07;ul lw&#333;: </P>
<P>16&nbsp;&#8217;a&#x1E35;&#601;-&#8217;&#277;l&#333;h&icirc;m yif&#601;deh naf&#601;&#353;&icirc; m&icirc;ya&#x1E0F;-&#353;&#601;&#8217;w&#333;l k&icirc; yiqq&#257;&#x1E25;&#275;n&icirc; sel&acirc;: </P>
<P>17&nbsp;&#8217;al-t&icirc;r&#257;&#8217; k&icirc;-y<sup>a</sup>&#8216;&#259;&#353;ir &#8217;&icirc;&#353; k&icirc;-yir&#601;beh k&#601;&#x1E07;w&#333;&#x1E0F; b&ecirc;&#x1E6F;w&#333;: </P>
<P>18&nbsp;k&icirc; l&#333;&#8217; &#x1E07;&#601;mw&#333;&#x1E6F;w&#333; yiqq<sup>a</sup>&#x1E25; hak&#333;l l&#333;&#8217;-y&#275;r&#275;&#x1E0F; &#8217;<sup>a</sup>&#x1E25;&#259;r&#257;yw k&#601;&#x1E07;w&#333;&#x1E0F;w&#333;: </P>
<P>19&nbsp;k&icirc;-naf&#601;&#353;w&#333; b&#601;&#x1E25;ayy&#257;yw y&#601;&#x1E07;&#257;r&#275;&#x1E35;&#601; w&#601;yw&#333;&#x1E0F;u&#x1E35;&#257; k&icirc;-&#x1E6F;&ecirc;&#x1E6D;&icirc;&#x1E07; l&#257;&#x1E35;&#601;: </P>
<P>20&nbsp;t&#257;&#x1E07;w&#333;&#8217; &#8216;a&#x1E0F;-dw&#333;r &#8217;&#259;&#x1E07;w&#333;&#x1E6F;&#257;yw &#8216;a&#x1E0F;-n&#275;&#x1E63;<sup>a</sup>&#x1E25; l&#333;&#8217; yir&#601;&#8217;&ucirc;-&#8217;w&#333;r: </P>
<P>21&nbsp;&#8217;&#257;&#x1E0F;&#257;m b&icirc;q&#257;r w&#601;l&#333;&#8217; y&#257;&#x1E07;&icirc;n nim&#601;&#353;al kab&#601;h&#275;mw&#333;&#x1E6F; ni&#x1E0F;&#601;m&ucirc;: </P>
</TD>
</TABLE>
<P><HR>
<CENTER>
<A HREF="psa050.htm">Next: Psalms (Tehilim) Chapter 50</A></CENTER>
</BODY>
</HTML>
