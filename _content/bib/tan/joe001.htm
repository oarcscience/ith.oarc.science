<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joel (Yoel): Joel (Yoel) Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/joe001.htm">Polyglot</A>&nbsp;
<A HREF="../kjv/joe001.htm">KJV</A>&nbsp;
<A HREF="../sep/joe001.htm">Sep</A>&nbsp;
<A HREF="../vul/joe001.htm">Vul</A>&nbsp;

<BR>
<BR><A HREF="joe.htm">Joel (Yoel) Index</A><BR>
&nbsp;
<A HREF="hos014.htm">Previous</A>&nbsp;
<A HREF="joe002.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joel (Yoel) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;דְּבַר־יְהוָה֙ אֲשֶׁ֣ר הָיָ֔ה אֶל־יוֹאֵ֖ל בֶּן־פְּתוּאֵֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שִׁמְעוּ־זֹאת֙ הַזְּקֵנִ֔ים וְהַֽאֲזִ֔ינוּ כֹּ֖ל יוֹשְׁבֵ֣י הָאָ֑רֶץ הֶהָ֤יְתָה זֹּאת֙ בִּֽימֵיכֶ֔ם וְאִ֖ם בִּימֵ֥י אֲבֹֽתֵיכֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עָלֶ֖יהָ לִבְנֵיכֶ֣ם סַפֵּ֑רוּ וּבְנֵיכֶם֙ לִבְנֵיהֶ֔ם וּבְנֵיהֶ֖ם לְד֥וֹר אַחֵֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יֶ֤תֶר הַגָּזָם֙ אָכַ֣ל הָֽאַרְבֶּ֔ה וְיֶ֥תֶר הָאַרְבֶּ֖ה אָכַ֣ל הַיָּ֑לֶק וְיֶ֣תֶר הַיֶּ֔לֶק אָכַ֖ל הֶחָסִֽיל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הָקִ֤יצוּ שִׁכּוֹרִים֙ וּבְכ֔וּ וְהֵילִ֖לוּ כָּל־שֹׁ֣תֵי יָ֑יִן עַל־עָסִ֕יס כִּ֥י נִכְרַ֖ת מִפִּיכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּֽי־גוֹי֙ עָלָ֣ה עַל־אַרְצִ֔י עָצ֖וּם וְאֵ֣ין מִסְפָּ֑ר שִׁנָּיו֙ שִׁנֵּ֣י אַרְיֵ֔ה וּֽמְתַלְּע֥וֹת לָבִ֖יא לֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;שָׂ֤ם גַּפְנִי֙ לְשַׁמָּ֔ה וּתְאֵנָתִ֖י לִקְצָפָ֑ה חָשֹׂ֤ף חֲשָׂפָהּ֙ וְהִשְׁלִ֔יךְ הִלְבִּ֖ינוּ שָׂרִיגֶֽיהָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֱלִ֕י כִּבְתוּלָ֥ה חֲגֻֽרַת־שַׂ֖ק עַל־בַּ֥עַל נְעוּרֶֽיהָ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הָכְרַ֥ת מִנְחָ֛ה וָנֶ֖סֶךְ מִבֵּ֣ית יְהוָ֑ה אָֽבְלוּ֙ הַכֹּ֣הֲנִ֔ים מְשָׁרְתֵ֖י יְהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;שֻׁדַּ֣ד שָׂדֶ֔ה אָבְלָ֖ה אֲדָמָ֑ה כִּ֚י שֻׁדַּ֣ד דָּגָ֔ן הוֹבִ֥ישׁ תִּיר֖וֹשׁ אֻמְלַ֥ל יִצְהָֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הֹבִ֣ישׁוּ אִכָּרִ֗ים הֵילִ֙ילוּ֙ כֹּֽרְמִ֔ים עַל־חִטָּ֖ה וְעַל־שְׂעֹרָ֑ה כִּ֥י אָבַ֖ד קְצִ֥יר שָׂדֶֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הַגֶּ֣פֶן הוֹבִ֔ישָׁה וְהַתְּאֵנָ֖ה אֻמְלָ֑לָה רִמּ֞וֹן גַּם־תָּמָ֣ר וְתַפּ֗וּחַ כָּל־עֲצֵ֤י הַשָּׂדֶה֙ יָבֵ֔שׁוּ כִּֽי־הֹבִ֥ישׁ שָׂשׂ֖וֹן מִן־בְּנֵ֥י אָדָֽם׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;חִגְר֨וּ וְסִפְד֜וּ הַכֹּהֲנִ֗ים הֵילִ֙ילוּ֙ מְשָׁרְתֵ֣י מִזְבֵּ֔חַ בֹּ֚אוּ לִ֣ינוּ בַשַּׂקִּ֔ים מְשָׁרְתֵ֖י אֱלֹהָ֑י כִּ֥י נִמְנַ֛ע מִבֵּ֥ית אֱלֹהֵיכֶ֖ם מִנְחָ֥ה וָנָֽסֶךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;קַדְּשׁוּ־צוֹם֙ קִרְא֣וּ עֲצָרָ֔ה אִסְפ֣וּ זְקֵנִ֗ים כֹּ֚ל יֹשְׁבֵ֣י הָאָ֔רֶץ בֵּ֖ית יְהוָ֣ה אֱלֹהֵיכֶ֑ם וְזַעֲק֖וּ אֶל־יְהוָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֲהָ֖הּ לַיּ֑וֹם כִּ֤י קָרוֹב֙ י֣וֹם יְהוָ֔ה וּכְשֹׁ֖ד מִשַׁדַּ֥י<font color="red"><sup>1</font></sup> יָבֽוֹא׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הֲל֛וֹא נֶ֥גֶד עֵינֵ֖ינוּ אֹ֣כֶל נִכְרָ֑ת מִבֵּ֥ית אֱלֹהֵ֖ינוּ שִׂמְחָ֥ה וָגִֽיל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;עָבְשׁ֣וּ פְרֻד֗וֹת תַּ֚חַת מֶגְרְפֹ֣תֵיהֶ֔ם נָשַׁ֙מּוּ֙ אֹֽצָר֔וֹת נֶהֶרְס֖וּ מַמְּגֻר֑וֹת כִּ֥י הֹבִ֖ישׁ דָּגָֽן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;מַה־נֶּאֶנְחָ֣ה בְהֵמָ֗ה נָבֹ֙כוּ֙ עֶדְרֵ֣י בָקָ֔ר כִּ֛י אֵ֥ין מִרְעֶ֖ה לָהֶ֑ם גַּם־עֶדְרֵ֥י הַצֹּ֖אן נֶאְשָֽׁמוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אֵלֶ֥יךָ יְהוָ֖ה אֶקְרָ֑א כִּ֣י אֵ֗שׁ אָֽכְלָה֙ נְא֣וֹת מִדְבָּ֔ר וְלֶ֣הָבָ֔ה לִהֲטָ֖ה כָּל־עֲצֵ֥י הַשָּׂדֶֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;גַּם־בַּהֲמ֥וֹת שָׂדֶ֖ה תַּעֲר֣וֹג אֵלֶ֑יךָ כִּ֤י יָֽבְשׁוּ֙ אֲפִ֣יקֵי מָ֔יִם וְאֵ֕שׁ אָכְלָ֖ה נְא֥וֹת הַמִּדְבָּֽר׃ פ</P>
</TD>
<TD WIDTH="50%">
<P>1&nbsp;d&#601;&#x1E07;ar-y&#601;hw&acirc; &#8217;&#259;&#353;er h&#257;y&acirc; &#8217;el-yw&#333;&#8217;&#275;l ben-p&#601;&#x1E6F;&ucirc;&#8217;&#275;l: </P>
<P>2&nbsp;&#353;im&#601;&#8216;&ucirc;-z&#333;&#8217;&#x1E6F; hazz&#601;q&#275;n&icirc;m w&#601;ha&#8217;&#259;z&icirc;n&ucirc; k&#333;l yw&#333;&#353;&#601;&#x1E07;&ecirc; h&#257;&#8217;&#257;re&#x1E63; heh&#257;y&#601;&#x1E6F;&acirc; zz&#333;&#8217;&#x1E6F; b&icirc;m&ecirc;&#x1E35;em w&#601;&#8217;im b&icirc;m&ecirc; &#8217;&#259;&#x1E07;&#333;&#x1E6F;&ecirc;&#x1E35;em: </P>
<P>3&nbsp;&#8216;&#257;leyh&#257; li&#x1E07;&#601;n&ecirc;&#x1E35;em sap&#275;r&ucirc; &ucirc;&#x1E07;&#601;n&ecirc;&#x1E35;em li&#x1E07;&#601;n&ecirc;hem &ucirc;&#x1E07;&#601;n&ecirc;hem l&#601;&#x1E0F;w&#333;r &#8217;<sup>a</sup>&#x1E25;&#275;r: </P>
<P>4&nbsp;ye&#x1E6F;er hag&#257;z&#257;m &#8217;&#257;&#x1E35;al h&#257;&#8217;ar&#601;beh w&#601;ye&#x1E6F;er h&#257;&#8217;ar&#601;beh &#8217;&#257;&#x1E35;al hayy&#257;leq w&#601;ye&#x1E6F;er hayyeleq &#8217;&#257;&#x1E35;al he&#x1E25;&#257;s&icirc;l: </P>
<P>5&nbsp;h&#257;q&icirc;&#x1E63;&ucirc; &#353;ikw&#333;r&icirc;m &ucirc;&#x1E07;&#601;&#x1E35;&ucirc; w&#601;h&ecirc;lil&ucirc; k&#257;l-&#353;&#333;&#x1E6F;&ecirc; y&#257;yin &#8216;al-&#8216;&#257;s&icirc;s k&icirc; ni&#x1E35;&#601;ra&#x1E6F; mip&icirc;&#x1E35;em: </P>
<P>6&nbsp;k&icirc;-&#x1E21;w&#333;y &#8216;&#257;l&acirc; &#8216;al-&#8217;ar&#601;&#x1E63;&icirc; &#8216;&#257;&#x1E63;&ucirc;m w&#601;&#8217;&ecirc;n mis&#601;p&#257;r &#353;inn&#257;yw &#353;inn&ecirc; &#8217;ar&#601;y&#275;h &ucirc;m&#601;&#x1E6F;all&#601;&#8216;w&#333;&#x1E6F; l&#257;&#x1E07;&icirc;&#8217; lw&#333;: </P>
<P>7&nbsp;&#347;&#257;m gaf&#601;n&icirc; l&#601;&#353;amm&acirc; &ucirc;&#x1E6F;&#601;&#8217;&#275;n&#257;&#x1E6F;&icirc; liq&#601;&#x1E63;&#257;f&acirc; &#x1E25;&#257;&#347;&#333;f &#x1E25;&#259;&#347;&#257;f&#257;h w&#601;hi&#353;&#601;l&icirc;&#x1E35;&#601; hil&#601;b&icirc;n&ucirc; &#347;&#257;r&icirc;&#x1E21;eyh&#257;: </P>
<P>8&nbsp;&#8217;&#277;l&icirc; ki&#x1E07;&#601;&#x1E6F;&ucirc;l&acirc; &#x1E25;&#259;&#x1E21;ura&#x1E6F;-&#347;aq &#8216;al-b<sup>a</sup>&#8216;al n&#601;&#8216;&ucirc;reyh&#257;: </P>
<P>9&nbsp;h&#257;&#x1E35;&#601;ra&#x1E6F; min&#601;&#x1E25;&acirc; w&#257;nese&#x1E35;&#601; mib&ecirc;&#x1E6F; y&#601;hw&acirc; &#8217;&#257;&#x1E07;&#601;l&ucirc; hak&#333;h&#259;n&icirc;m m&#601;&#353;&#257;r&#601;&#x1E6F;&ecirc; y&#601;hw&acirc;: </P>
<P>10&nbsp;&#353;uda&#x1E0F; &#347;&#257;&#x1E0F;eh &#8217;&#257;&#x1E07;&#601;l&acirc; &#8217;&#259;&#x1E0F;&#257;m&acirc; k&icirc; &#353;uda&#x1E0F; d&#257;&#x1E21;&#257;n hw&#333;&#x1E07;&icirc;&#353; t&icirc;rw&#333;&#353; &#8217;um&#601;lal yi&#x1E63;&#601;h&#257;r: </P>
<P>11&nbsp;h&#333;&#x1E07;&icirc;&#353;&ucirc; &#8217;ik&#257;r&icirc;m h&ecirc;l&icirc;l&ucirc; k&#333;r&#601;m&icirc;m &#8216;al-&#x1E25;i&#x1E6D;&#x1E6D;&acirc; w&#601;&#8216;al-&#347;&#601;&#8216;&#333;r&acirc; k&icirc; &#8217;&#257;&#x1E07;a&#x1E0F; q&#601;&#x1E63;&icirc;r &#347;&#257;&#x1E0F;eh: </P>
<P>12&nbsp;hagefen hw&#333;&#x1E07;&icirc;&#353;&acirc; w&#601;hat&#601;&#8217;&#275;n&acirc; &#8217;um&#601;l&#257;l&acirc; rimmw&#333;n gam-t&#257;m&#257;r w&#601;&#x1E6F;ap&ucirc;&#x1E25;a k&#257;l-&#8216;&#259;&#x1E63;&ecirc; ha&#347;&#347;&#257;&#x1E0F;eh y&#257;&#x1E07;&#275;&#353;&ucirc; k&icirc;-h&#333;&#x1E07;&icirc;&#353; &#347;&#257;&#347;w&#333;n min-b&#601;n&ecirc; &#8217;&#257;&#x1E0F;&#257;m: s</P>
<P>13&nbsp;&#x1E25;i&#x1E21;&#601;r&ucirc; w&#601;sif&#601;&#x1E0F;&ucirc; hak&#333;h&#259;n&icirc;m h&ecirc;l&icirc;l&ucirc; m&#601;&#353;&#257;r&#601;&#x1E6F;&ecirc; miz&#601;b&#275;&#x1E25;a b&#333;&#8217;&ucirc; l&icirc;n&ucirc; &#x1E07;a&#347;&#347;aqq&icirc;m m&#601;&#353;&#257;r&#601;&#x1E6F;&ecirc; &#8217;&#277;l&#333;h&#257;y k&icirc; nim&#601;n<sup>a</sup>&#8216; mib&ecirc;&#x1E6F; &#8217;&#277;l&#333;h&ecirc;&#x1E35;em min&#601;&#x1E25;&acirc; w&#257;n&#257;se&#x1E35;&#601;: </P>
<P>14&nbsp;qad&#601;&#353;&ucirc;-&#x1E63;w&#333;m qir&#601;&#8217;&ucirc; &#8216;&#259;&#x1E63;&#257;r&acirc; &#8217;is&#601;f&ucirc; z&#601;q&#275;n&icirc;m k&#333;l y&#333;&#353;&#601;&#x1E07;&ecirc; h&#257;&#8217;&#257;re&#x1E63; b&ecirc;&#x1E6F; y&#601;hw&acirc; &#8217;&#277;l&#333;h&ecirc;&#x1E35;em w&#601;z<sup>a</sup>&#8216;&#259;q&ucirc; &#8217;el-y&#601;hw&acirc;: </P>
<P>15&nbsp;&#8217;&#259;h&#257;h layyw&#333;m k&icirc; q&#257;rw&#333;&#x1E07; yw&#333;m y&#601;hw&acirc; &ucirc;&#x1E35;&#601;&#353;&#333;&#x1E0F; mi&#353;aday<font color="red"><sup>1</font></sup> y&#257;&#x1E07;w&#333;&#8217;: </P>
<P>16&nbsp;h&#259;lw&#333;&#8217; ne&#x1E21;e&#x1E0F; &#8216;&ecirc;n&ecirc;n&ucirc; &#8217;&#333;&#x1E35;el ni&#x1E35;&#601;r&#257;&#x1E6F; mib&ecirc;&#x1E6F; &#8217;&#277;l&#333;h&ecirc;n&ucirc; &#347;im&#601;&#x1E25;&acirc; w&#257;&#x1E21;&icirc;l: </P>
<P>17&nbsp;&#8216;&#257;&#x1E07;&#601;&#353;&ucirc; f&#601;ru&#x1E0F;w&#333;&#x1E6F; t<sup>a</sup>&#x1E25;a&#x1E6F; me&#x1E21;&#601;r&#601;f&#333;&#x1E6F;&ecirc;hem n&#257;&#353;amm&ucirc; &#8217;&#333;&#x1E63;&#257;rw&#333;&#x1E6F; neher&#601;s&ucirc; mamm&#601;&#x1E21;urw&#333;&#x1E6F; k&icirc; h&#333;&#x1E07;&icirc;&#353; d&#257;&#x1E21;&#257;n: </P>
<P>18&nbsp;mah-nne&#8217;en&#601;&#x1E25;&acirc; &#x1E07;&#601;h&#275;m&acirc; n&#257;&#x1E07;&#333;&#x1E35;&ucirc; &#8216;e&#x1E0F;&#601;r&ecirc; &#x1E07;&#257;q&#257;r k&icirc; &#8217;&ecirc;n mir&#601;&#8216;eh l&acirc;em gam-&#8216;e&#x1E0F;&#601;r&ecirc; ha&#x1E63;&#x1E63;&#333;&#8217;n ne&#8217;&#601;&#353;&#257;m&ucirc;: </P>
<P>19&nbsp;&#8217;&#275;ley&#x1E35;&#257; y&#601;hw&acirc; &#8217;eq&#601;r&#257;&#8217; k&icirc; &#8217;&#275;&#353; &#8217;&#257;&#x1E35;&#601;l&acirc; n&#601;&#8217;w&#333;&#x1E6F; mi&#x1E0F;&#601;b&#257;r w&#601;leh&#257;&#x1E07;&acirc; lih&#259;&#x1E6D;&acirc; k&#257;l-&#8216;&#259;&#x1E63;&ecirc; ha&#347;&#347;&#257;&#x1E0F;eh: </P>
<P>20&nbsp;gam-bah&#259;mw&#333;&#x1E6F; &#347;&#257;&#x1E0F;eh t<sup>a</sup>&#8216;&#259;rw&#333;&#x1E21; &#8217;&#275;ley&#x1E35;&#257; k&icirc; y&#257;&#x1E07;&#601;&#353;&ucirc; &#8217;&#259;f&icirc;q&ecirc; m&#257;yim w&#601;&#8217;&#275;&#353; &#8217;&#257;&#x1E35;&#601;l&acirc; n&#601;&#8217;w&#333;&#x1E6F; hammi&#x1E0F;&#601;b&#257;r: f</P>
</TD>
</TABLE>
<P><HR>
<CENTER>
<A HREF="joe002.htm">Next: Joel (Yoel) Chapter 2</A></CENTER>
</BODY>
</HTML>
