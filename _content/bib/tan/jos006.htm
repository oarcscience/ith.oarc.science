<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joshua (Yehoshua): Joshua (Yehoshua) Chapter 6</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jos006">Polyglot</A>&nbsp;
<A HREF="../kjv/jos006">KJV</A>&nbsp;
<A HREF="../sep/jsb006">Sep:JsB</A>&nbsp;
<A HREF="../vul/jos006">Vul</A>&nbsp;

<BR>
<BR><A HREF="jos">Joshua (Yehoshua) Index</A><BR>
&nbsp;
<A HREF="jos005">Previous</A>&nbsp;
<A HREF="jos007">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joshua (Yehoshua) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וִֽירִיחוֹ֙ סֹגֶ֣רֶת וּמְסֻגֶּ֔רֶת מִפְּנֵ֖י בְּנֵ֣י יִשְׂרָאֵ֑ל אֵ֥ין יוֹצֵ֖א וְאֵ֥ין בָּֽא׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֤אמֶר יְהוָה֙ אֶל־יְהוֹשֻׁ֔עַ רְאֵה֙ נָתַ֣תִּי בְיָֽדְךָ֔ אֶת־יְרִיח֖וֹ וְאֶת־מַלְכָּ֑הּ גִּבּוֹרֵ֖י הֶחָֽיִל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְסַבֹּתֶ֣ם אֶת־הָעִ֗יר כֹּ֚ל<font color="red"><sup>3</font></sup> אַנְשֵׁ֣י הַמִּלְחָמָ֔ה הַקֵּ֥יף אֶת־הָעִ֖יר פַּ֣עַם אֶחָ֑ת כֹּ֥ה תַעֲשֶׂ֖ה שֵׁ֥שֶׁת יָמִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְשִׁבְעָ֣ה כֹהֲנִ֡ים יִשְׂאוּ֩ שִׁבְעָ֨ה שׁוֹפְר֤וֹת הַיּֽוֹבְלִים֙ לִפְנֵ֣י הָאָר֔וֹן וּבַיּוֹם֙ הַשְּׁבִיעִ֔י תָּסֹ֥בּוּ אֶת־הָעִ֖יר שֶׁ֣בַע פְּעָמִ֑ים וְהַכֹּ֣הֲנִ֔ים יִתְקְע֖וּ בַּשּׁוֹפָרֽוֹת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהָיָ֞ה בִּמְשֹׁ֣ךְ׀ בְּקֶ֣רֶן הַיּוֹבֵ֗ל <font color="brown">בשמעכם</font> <font color="blue">כְּשָׁמְעֲכֶם֙</font> אֶת־ק֣וֹל הַשּׁוֹפָ֔ר יָרִ֥יעוּ כָל־הָעָ֖ם תְּרוּעָ֣ה גְדוֹלָ֑ה וְנָ֨פְלָ֜ה חוֹמַ֤ת הָעִיר֙ תַּחְתֶּ֔יהָ וְעָל֥וּ הָעָ֖ם אִ֥ישׁ נֶגְדּֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּקְרָ֞א יְהוֹשֻׁ֤עַ בִּן־נוּן֙ אֶל־הַכֹּ֣הֲנִ֔ים וַיֹּ֣אמֶר אֲלֵהֶ֔ם שְׂא֖וּ אֶת־אֲר֣וֹן הַבְּרִ֑ית וְשִׁבְעָ֣ה כֹֽהֲנִ֗ים יִשְׂאוּ֙ שִׁבְעָ֤ה שֽׁוֹפְרוֹת֙ יוֹבְלִ֔ים לִפְנֵ֖י אֲר֥וֹן יְהוָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;<font color="brown">ויאמרו</font> <font color="blue">וַיֹּ֙אמֶר֙</font> אֶל־הָעָ֔ם עִבְר֖וּ וְסֹ֣בּוּ אֶת־הָעִ֑יר וְהֶ֣חָל֔וּץ יַעֲבֹ֕ר לִפְנֵ֖י אֲר֥וֹן יְהוָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְהִ֗י כֶּאֱמֹ֣ר יְהוֹשֻׁעַ֮ אֶל־הָעָם֒ וְשִׁבְעָ֣ה הַכֹּהֲנִ֡ים נֹשְׂאִים֩ שִׁבְעָ֨ה שׁוֹפְר֤וֹת הַיּֽוֹבְלִים֙ לִפְנֵ֣י יְהוָ֔ה עָבְר֕וּ וְתָקְע֖וּ בַּשּֽׁוֹפָר֑וֹת וַֽאֲרוֹן֙ בְּרִ֣ית יְהוָ֔ה הֹלֵ֖ךְ אַחֲרֵיהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהֶחָל֣וּץ הֹלֵ֔ךְ לִפְנֵי֙ הַכֹּ֣הֲנִ֔ים <font color="brown">תקעו</font> <font color="blue">תֹּקְעֵ֖י</font> הַשּֽׁוֹפָר֑וֹת וְהַֽמְאַסֵּ֗ף הֹלֵךְ֙ אַחֲרֵ֣י הָאָר֔וֹן הָל֖וֹךְ וְתָק֥וֹעַ בַּשּׁוֹפָרֽוֹת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאֶת־הָעָם֩ צִוָּ֨ה יְהוֹשֻׁ֜עַ לֵאמֹ֗ר לֹ֤א תָרִ֙יעוּ֙ וְלֹֽא־תַשְׁמִ֣יעוּ אֶת־קוֹלְכֶ֔ם וְלֹא־יֵצֵ֥א מִפִּיכֶ֖ם דָּבָ֑ר עַ֠ד י֣וֹם אָמְרִ֧י אֲלֵיכֶ֛ם הָרִ֖יעוּ וַהֲרִיעֹתֶֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיַּסֵּ֤ב אֲרוֹן־יְהוָה֙ אֶת־הָעִ֔יר הַקֵּ֖ף פַּ֣עַם אֶחָ֑ת וַיָּבֹ֙אוּ֙ הַֽמַּחֲנֶ֔ה וַיָּלִ֖ינוּ בַּֽמַּחֲנֶֽה׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיַּשְׁכֵּ֥ם יְהוֹשֻׁ֖עַ בַּבֹּ֑קֶר וַיִּשְׂא֥וּ הַכֹּהֲנִ֖ים אֶת־אֲר֥וֹן יְהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְשִׁבְעָ֣ה הַכֹּהֲנִ֡ים נֹשְׂאִים֩ שִׁבְעָ֨ה שׁוֹפְר֜וֹת הַיֹּבְלִ֗ים לִפְנֵי֙ אֲר֣וֹן יְהוָ֔ה הֹלְכִ֣ים הָל֔וֹךְ וְתָקְע֖וּ בַּשּׁוֹפָר֑וֹת וְהֶחָלוּץ֙ הֹלֵ֣ךְ לִפְנֵיהֶ֔ם וְהַֽמְאַסֵּ֗ף הֹלֵךְ֙ אַֽחֲרֵי֙ אֲר֣וֹן יְהוָ֔ה <font color="brown">הולך</font> <font color="blue">הָל֖וֹךְ</font> וְתָק֥וֹעַ בַּשּׁוֹפָרֽוֹת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיָּסֹ֨בּוּ אֶת־הָעִ֜יר בַּיּ֤וֹם הַשֵּׁנִי֙ פַּ֣עַם אַחַ֔ת וַיָּשֻׁ֖בוּ הַֽמַּחֲנֶ֑ה כֹּ֥ה עָשׂ֖וּ שֵׁ֥שֶׁת יָמִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיְהִ֣י׀ בַּיּ֣וֹם הַשְּׁבִיעִ֗י וַיַּשְׁכִּ֙מוּ֙ כַּעֲל֣וֹת הַשַּׁ֔חַר וַיָּסֹ֧בּוּ אֶת־הָעִ֛יר כַּמִּשְׁפָּ֥ט הַזֶּ֖ה שֶׁ֣בַע פְּעָמִ֑ים רַ֚ק בַּיּ֣וֹם הַה֔וּא סָבְב֥וּ אֶת־הָעִ֖יר שֶׁ֥בַע פְּעָמִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְהִי֙ בַּפַּ֣עַם הַשְּׁבִיעִ֔ית תָּקְע֥וּ הַכֹּהֲנִ֖ים בַּשּׁוֹפָר֑וֹת וַיֹּ֨אמֶר יְהוֹשֻׁ֤עַ אֶל־הָעָם֙ הָרִ֔יעוּ כִּֽי־נָתַ֧ן יְהוָ֛ה לָכֶ֖ם אֶת־הָעִֽיר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהָיְתָ֨ה הָעִ֥יר חֵ֛רֶם הִ֥יא וְכָל־אֲשֶׁר־בָּ֖הּ לַֽיהוָ֑ה רַק֩ רָחָ֨ב הַזּוֹנָ֜ה תִּֽחְיֶ֗ה הִ֚יא וְכָל־אֲשֶׁ֣ר אִתָּ֣הּ בַּבַּ֔יִת כִּ֣י הֶחְבְּאַ֔תָה אֶת־הַמַּלְאָכִ֖ים אֲשֶׁ֥ר שָׁלָֽחְנוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְרַק־אַתֶּם֙ שִׁמְר֣וּ מִן־הַחֵ֔רֶם פֶּֽן־תַּחֲרִ֖ימוּ וּלְקַחְתֶּ֣ם מִן־הַחֵ֑רֶם וְשַׂמְתֶּ֞ם אֶת־מַחֲנֵ֤ה יִשְׂרָאֵל֙ לְחֵ֔רֶם וַעֲכַרְתֶּ֖ם אוֹתֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְכֹ֣ל׀ כֶּ֣סֶף וְזָהָ֗ב וּכְלֵ֤י נְחֹ֙שֶׁת֙ וּבַרְזֶ֔ל קֹ֥דֶשׁ ה֖וּא לַֽיהוָ֑ה אוֹצַ֥ר יְהוָ֖ה יָבֽוֹא׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיָּ֣רַע הָעָ֔ם וַֽיִּתְקְע֖וּ בַּשֹּֽׁפָר֑וֹת וַיְהִי֩ כִשְׁמֹ֨עַ הָעָ֜ם אֶת־ק֣וֹל הַשּׁוֹפָ֗ר וַיָּרִ֤יעוּ הָעָם֙ תְּרוּעָ֣ה גְדוֹלָ֔ה וַתִּפֹּ֨ל הַֽחוֹמָ֜ה תַּחְתֶּ֗יהָ וַיַּ֨עַל הָעָ֤ם הָעִ֙ירָה֙ אִ֣ישׁ נֶגְדּ֔וֹ וַֽיִּלְכְּד֖וּ אֶת־הָעִֽיר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַֽיַּחֲרִ֙ימוּ֙ אֶת־כָּל־אֲשֶׁ֣ר בָּעִ֔יר מֵאִישׁ֙ וְעַד־אִשָּׁ֔ה מִנַּ֖עַר וְעַד־זָקֵ֑ן וְעַ֨ד שׁ֥וֹר וָשֶׂ֛ה וַחֲמ֖וֹר לְפִי־חָֽרֶב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְלִשְׁנַ֨יִם הָאֲנָשִׁ֜ים הַֽמְרַגְּלִ֤ים אֶת־הָאָ֙רֶץ֙ אָמַ֣ר יְהוֹשֻׁ֔עַ בֹּ֖אוּ בֵּית־הָאִשָּׁ֣ה הַזּוֹנָ֑ה וְהוֹצִ֨יאוּ מִשָּׁ֤ם אֶת־הָֽאִשָּׁה֙ וְאֶת־כָּל־אֲשֶׁר־לָ֔הּ כַּאֲשֶׁ֥ר נִשְׁבַּעְתֶּ֖ם לָֽהּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיָּבֹ֜אוּ הַנְּעָרִ֣ים הַֽמְרַגְּלִ֗ים וַיֹּצִ֡יאוּ אֶת־רָ֠חָב וְאֶת־אָבִ֨יהָ וְאֶת־אִמָּ֤הּ וְאֶת־אַחֶ֙יהָ֙ וְאֶת־כָּל־אֲשֶׁר־לָ֔הּ וְאֵ֥ת כָּל־מִשְׁפְּחוֹתֶ֖יהָ הוֹצִ֑יאוּ וַיַּ֨נִּיח֔וּם מִח֖וּץ לְמַחֲנֵ֥ה יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְהָעִ֛יר שָׂרְפ֥וּ בָאֵ֖שׁ וְכָל־אֲשֶׁר־בָּ֑הּ רַ֣ק׀ הַכֶּ֣סֶף וְהַזָּהָ֗ב וּכְלֵ֤י הַנְּחֹ֙שֶׁת֙ וְהַבַּרְזֶ֔ל נָתְנ֖וּ אוֹצַ֥ר בֵּית־יְהוָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְֽאֶת־רָחָ֣ב הַ֠זּוֹנָה וְאֶת־בֵּ֨ית אָבִ֤יהָ וְאֶת־כָּל־אֲשֶׁר־לָהּ֙ הֶחֱיָ֣ה יְהוֹשֻׁ֔עַ וַתֵּ֙שֶׁב֙ בְּקֶ֣רֶב יִשְׂרָאֵ֔ל עַ֖ד הַיּ֣וֹם הַזֶּ֑ה כִּ֤י הֶחְבִּ֙יאָה֙ אֶת־הַמַּלְאָכִ֔ים אֲשֶׁר־שָׁלַ֥ח יְהוֹשֻׁ֖עַ לְרַגֵּ֥ל אֶת־יְרִיחֽוֹ׃ פ</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיַּשְׁבַּ֣ע יְהוֹשֻׁ֔עַ בָּעֵ֥ת הַהִ֖יא לֵאמֹ֑ר אָר֨וּר הָאִ֜ישׁ לִפְנֵ֣י יְהוָ֗ה אֲשֶׁ֤ר יָקוּם֙ וּבָנָ֞ה אֶת־הָעִ֤יר הַזֹּאת֙ אֶת־יְרִיח֔וֹ בִּבְכֹר֣וֹ יְיַסְּדֶ֔נָּה וּבִצְעִיר֖וֹ יַצִּ֥יב דְּלָתֶֽיהָ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיְהִ֥י יְהוָ֖ה אֶת־יְהוֹשֻׁ֑עַ וַיְהִ֥י שָׁמְע֖וֹ בְּכָל־הָאָֽרֶץ׃ </P>
</TD>
<TD WIDTH="50%">
<P>1&nbsp;w&icirc;r&icirc;&#x1E25;w&#333; s&#333;&#x1E21;ere&#x1E6F; &ucirc;m&#601;sugere&#x1E6F; mip&#601;n&ecirc; b&#601;n&ecirc; yi&#347;&#601;r&#257;&#8217;&#275;l &#8217;&ecirc;n yw&#333;&#x1E63;&#275;&#8217; w&#601;&#8217;&ecirc;n b&#257;&#8217;: s</P>
<P>2&nbsp;wayy&#333;&#8217;mer y&#601;hw&acirc; &#8217;el-y&#601;hw&#333;&#353;u&#8216;a r&#601;&#8217;&#275;h n&#257;&#x1E6F;at&icirc; &#x1E07;&#601;y&#257;&#x1E0F;&#601;&#x1E35;&#257; &#8217;e&#x1E6F;-y&#601;r&icirc;&#x1E25;w&#333; w&#601;&#8217;e&#x1E6F;-mal&#601;k&#257;h gibw&#333;r&ecirc; he&#x1E25;&#257;yil: </P>
<P>3&nbsp;w&#601;sab&#333;&#x1E6F;em &#8217;e&#x1E6F;-h&#257;&#8216;&icirc;r k&#333;l<font color="red"><sup>3</font></sup> &#8217;an&#601;&#353;&ecirc; hammil&#601;&#x1E25;&#257;m&acirc; haqq&ecirc;f &#8217;e&#x1E6F;-h&#257;&#8216;&icirc;r p<sup>a</sup>&#8216;am &#8217;e&#x1E25;&#257;&#x1E6F; k&#333;h &#x1E6F;<sup>a</sup>&#8216;&#259;&#347;eh &#353;&#275;&#353;e&#x1E6F; y&#257;m&icirc;m: </P>
<P>4&nbsp;w&#601;&#353;i&#x1E07;&#601;&#8216;&acirc; &#x1E35;&#333;h&#259;n&icirc;m yi&#347;&#601;&#8217;&ucirc; &#353;i&#x1E07;&#601;&#8216;&acirc; &#353;w&#333;f&#601;rw&#333;&#x1E6F; hayyw&#333;&#x1E07;&#601;l&icirc;m lif&#601;n&ecirc; h&#257;&#8217;&#257;rw&#333;n &ucirc;&#x1E07;ayyw&#333;m ha&#353;&#353;&#601;&#x1E07;&icirc;&#8216;&icirc; t&#257;s&#333;b&ucirc; &#8217;e&#x1E6F;-h&#257;&#8216;&icirc;r &#353;e&#x1E07;<sup>a</sup>&#8216; p&#601;&#8216;&#257;m&icirc;m w&#601;hak&#333;h&#259;n&icirc;m yi&#x1E6F;&#601;q&#601;&#8216;&ucirc; ba&#353;&#353;w&#333;f&#257;rw&#333;&#x1E6F;: </P>
<P>5&nbsp;w&#601;h&#257;y&acirc; bim&#601;&#353;&#333;&#x1E35;&#601;| b&#601;qeren hayyw&#333;&#x1E07;&#275;l <font color="brown">b&#601;&#353;&#257;m&#601;&#8216;&#259;&#x1E35;em</font> <font color="blue">k&#601;&#353;&#257;m&#601;&#8216;&#259;&#x1E35;em</font> &#8217;e&#x1E6F;-qw&#333;l ha&#353;&#353;w&#333;f&#257;r y&#257;r&icirc;&#8216;&ucirc; &#x1E35;&#257;l-h&#257;&#8216;&#257;m t&#601;r&ucirc;&#8216;&acirc; &#x1E21;&#601;&#x1E0F;w&#333;l&acirc; w&#601;n&#257;f&#601;l&acirc; &#x1E25;w&#333;ma&#x1E6F; h&#257;&#8216;&icirc;r t<sup>a</sup>&#x1E25;&#601;teyh&#257; w&#601;&#8216;&#257;l&ucirc; h&#257;&#8216;&#257;m &#8217;&icirc;&#353; ne&#x1E21;&#601;dw&#333;: </P>
<P>6&nbsp;wayyiq&#601;r&#257;&#8217; y&#601;hw&#333;&#353;u&#8216;a bin-n&ucirc;n &#8217;el-hak&#333;h&#259;n&icirc;m wayy&#333;&#8217;mer &#8217;&#259;l&#275;hem &#347;&#601;&#8217;&ucirc; &#8217;e&#x1E6F;-&#8217;&#259;rw&#333;n hab&#601;r&icirc;&#x1E6F; w&#601;&#353;i&#x1E07;&#601;&#8216;&acirc; &#x1E35;&#333;h&#259;n&icirc;m yi&#347;&#601;&#8217;&ucirc; &#353;i&#x1E07;&#601;&#8216;&acirc; &#353;w&#333;f&#601;rw&#333;&#x1E6F; yw&#333;&#x1E07;&#601;l&icirc;m lif&#601;n&ecirc; &#8217;&#259;rw&#333;n y&#601;hw&acirc;: </P>
<P>7&nbsp;<font color="brown">wayy&#333;&#8217;m&#601;r&ucirc;</font> <font color="blue">wayy&#333;&#8217;mer</font> &#8217;el-h&#257;&#8216;&#257;m &#8216;i&#x1E07;&#601;r&ucirc; w&#601;s&#333;b&ucirc; &#8217;e&#x1E6F;-h&#257;&#8216;&icirc;r w&#601;he&#x1E25;&#257;l&ucirc;&#x1E63; y<sup>a</sup>&#8216;&#259;&#x1E07;&#333;r lif&#601;n&ecirc; &#8217;&#259;rw&#333;n y&#601;hw&acirc;: </P>
<P>8&nbsp;way&#601;h&icirc; ke&#8217;&#277;m&#333;r y&#601;hw&#333;&#353;u&#8216;a &#8217;el-h&#257;&#8216;&#257;m w&#601;&#353;i&#x1E07;&#601;&#8216;&acirc; hak&#333;h&#259;n&icirc;m n&#333;&#347;&#601;&#8217;&icirc;m &#353;i&#x1E07;&#601;&#8216;&acirc; &#353;w&#333;f&#601;rw&#333;&#x1E6F; hayyw&#333;&#x1E07;&#601;l&icirc;m lif&#601;n&ecirc; y&#601;hw&acirc; &#8216;&#257;&#x1E07;&#601;r&ucirc; w&#601;&#x1E6F;&#257;q&#601;&#8216;&ucirc; ba&#353;&#353;w&#333;f&#257;rw&#333;&#x1E6F; wa&#8217;&#259;rw&#333;n b&#601;r&icirc;&#x1E6F; y&#601;hw&acirc; h&#333;l&#275;&#x1E35;&#601; &#8217;<sup>a</sup>&#x1E25;&#259;r&ecirc;hem: </P>
<P>9&nbsp;w&#601;he&#x1E25;&#257;l&ucirc;&#x1E63; h&#333;l&#275;&#x1E35;&#601; lif&#601;n&ecirc; hak&#333;h&#259;n&icirc;m <font color="brown">t&#257;q&#601;&#8216;&ucirc;</font> <font color="blue">t&#333;q&#601;&#8216;&ecirc;</font> ha&#353;&#353;w&#333;f&#257;rw&#333;&#x1E6F; w&#601;ham&#601;&#8217;ass&#275;f h&#333;l&#275;&#x1E35;&#601; &#8217;<sup>a</sup>&#x1E25;&#259;r&ecirc; h&#257;&#8217;&#257;rw&#333;n h&#257;lw&#333;&#x1E35;&#601; w&#601;&#x1E6F;&#257;qw&#333;&#8216;a ba&#353;&#353;w&#333;f&#257;rw&#333;&#x1E6F;: </P>
<P>10&nbsp;w&#601;&#8217;e&#x1E6F;-h&#257;&#8216;&#257;m &#x1E63;i&ucirc;&acirc; y&#601;hw&#333;&#353;u&#8216;a l&#275;&#8217;m&#333;r l&#333;&#8217; &#x1E6F;&#257;r&icirc;&#8216;&ucirc; w&#601;l&#333;&#8217;-&#x1E6F;a&#353;&#601;m&icirc;&#8216;&ucirc; &#8217;e&#x1E6F;-qw&#333;l&#601;&#x1E35;em w&#601;l&#333;&#8217;-y&#275;&#x1E63;&#275;&#8217; mip&icirc;&#x1E35;em d&#257;&#x1E07;&#257;r &#8216;a&#x1E0F; yw&#333;m &#8217;&#257;m&#601;r&icirc; &#8217;&#259;l&ecirc;&#x1E35;em h&#257;r&icirc;&#8216;&ucirc; wah&#259;r&icirc;&#8216;&#333;&#x1E6F;em: </P>
<P>11&nbsp;wayyass&#275;&#x1E07; &#8217;&#259;rw&#333;n-y&#601;hw&acirc; &#8217;e&#x1E6F;-h&#257;&#8216;&icirc;r haqq&#275;f p<sup>a</sup>&#8216;am &#8217;e&#x1E25;&#257;&#x1E6F; wayy&#257;&#x1E07;&#333;&#8217;&ucirc; hamm<sup>a</sup>&#x1E25;&#259;neh wayy&#257;l&icirc;n&ucirc; bamm<sup>a</sup>&#x1E25;&#259;neh: f</P>
<P>12&nbsp;wayya&#353;&#601;k&#275;m y&#601;hw&#333;&#353;u&#8216;a bab&#333;qer wayyi&#347;&#601;&#8217;&ucirc; hak&#333;h&#259;n&icirc;m &#8217;e&#x1E6F;-&#8217;&#259;rw&#333;n y&#601;hw&acirc;: </P>
<P>13&nbsp;w&#601;&#353;i&#x1E07;&#601;&#8216;&acirc; hak&#333;h&#259;n&icirc;m n&#333;&#347;&#601;&#8217;&icirc;m &#353;i&#x1E07;&#601;&#8216;&acirc; &#353;w&#333;f&#601;rw&#333;&#x1E6F; hayy&#333;&#x1E07;&#601;l&icirc;m lif&#601;n&ecirc; &#8217;&#259;rw&#333;n y&#601;hw&acirc; h&#333;l&#601;&#x1E35;&icirc;m h&#257;lw&#333;&#x1E35;&#601; w&#601;&#x1E6F;&#257;q&#601;&#8216;&ucirc; ba&#353;&#353;w&#333;f&#257;rw&#333;&#x1E6F; w&#601;he&#x1E25;&#257;l&ucirc;&#x1E63; h&#333;l&#275;&#x1E35;&#601; lif&#601;n&ecirc;hem w&#601;ham&#601;&#8217;ass&#275;f h&#333;l&#275;&#x1E35;&#601; &#8217;<sup>a</sup>&#x1E25;&#259;r&ecirc; &#8217;&#259;rw&#333;n y&#601;hw&acirc; <font color="brown">hw&#333;l&#275;&#x1E35;&#601;</font> <font color="blue">h&#257;lw&#333;&#x1E35;&#601;</font> w&#601;&#x1E6F;&#257;qw&#333;&#8216;a ba&#353;&#353;w&#333;f&#257;rw&#333;&#x1E6F;: </P>
<P>14&nbsp;wayy&#257;s&#333;b&ucirc; &#8217;e&#x1E6F;-h&#257;&#8216;&icirc;r bayyw&#333;m ha&#353;&#353;&#275;n&icirc; p<sup>a</sup>&#8216;am &#8217;<sup>a</sup>&#x1E25;a&#x1E6F; wayy&#257;&#353;u&#x1E07;&ucirc; hamm<sup>a</sup>&#x1E25;&#259;neh k&#333;h &#8216;&#257;&#347;&ucirc; &#353;&#275;&#353;e&#x1E6F; y&#257;m&icirc;m: </P>
<P>15&nbsp;way&#601;h&icirc;| bayyw&#333;m ha&#353;&#353;&#601;&#x1E07;&icirc;&#8216;&icirc; wayya&#353;&#601;kim&ucirc; k<sup>a</sup>&#8216;&#259;lw&#333;&#x1E6F; ha&#353;&#353;<sup>a</sup>&#x1E25;ar wayy&#257;s&#333;b&ucirc; &#8217;e&#x1E6F;-h&#257;&#8216;&icirc;r kammi&#353;&#601;p&#257;&#x1E6D; hazzeh &#353;e&#x1E07;<sup>a</sup>&#8216; p&#601;&#8216;&#257;m&icirc;m raq bayyw&#333;m hah&ucirc;&#8217; s&#257;&#x1E07;&#601;&#x1E07;&ucirc; &#8217;e&#x1E6F;-h&#257;&#8216;&icirc;r &#353;e&#x1E07;<sup>a</sup>&#8216; p&#601;&#8216;&#257;m&icirc;m: </P>
<P>16&nbsp;way&#601;h&icirc; bap<sup>a</sup>&#8216;am ha&#353;&#353;&#601;&#x1E07;&icirc;&#8216;&icirc;&#x1E6F; t&#257;q&#601;&#8216;&ucirc; hak&#333;h&#259;n&icirc;m ba&#353;&#353;w&#333;f&#257;rw&#333;&#x1E6F; wayy&#333;&#8217;mer y&#601;hw&#333;&#353;u&#8216;a &#8217;el-h&#257;&#8216;&#257;m h&#257;r&icirc;&#8216;&ucirc; k&icirc;-n&#257;&#x1E6F;an y&#601;hw&acirc; l&#257;&#x1E35;em &#8217;e&#x1E6F;-h&#257;&#8216;&icirc;r: </P>
<P>17&nbsp;w&#601;h&#257;y&#601;&#x1E6F;&acirc; h&#257;&#8216;&icirc;r &#x1E25;&#275;rem h&icirc;&#8217; w&#601;&#x1E35;&#257;l-&#8217;&#259;&#353;er-b&#257;h layhw&acirc; raq r&#257;&#x1E25;&#257;&#x1E07; hazzw&#333;n&acirc; ti&#x1E25;&#601;yeh h&icirc;&#8217; w&#601;&#x1E35;&#257;l-&#8217;&#259;&#353;er &#8217;it&#257;h babayi&#x1E6F; k&icirc; he&#x1E25;&#601;b&#601;&#8217;a&#x1E6F;&acirc; &#8217;e&#x1E6F;-hammal&#601;&#8217;&#257;&#x1E35;&icirc;m &#8217;&#259;&#353;er &#353;&#257;l&#257;&#x1E25;&#601;n&ucirc;: </P>
<P>18&nbsp;w&#601;raq-&#8217;atem &#353;im&#601;r&ucirc; min-h<sup>a</sup>&#x1E25;&#275;rem pen-t<sup>a</sup>&#x1E25;&#259;r&icirc;m&ucirc; &ucirc;l&#601;q<sup>a</sup>&#x1E25;&#601;tem min-h<sup>a</sup>&#x1E25;&#275;rem w&#601;&#347;am&#601;tem &#8217;e&#x1E6F;-m<sup>a</sup>&#x1E25;&#259;n&#275;h yi&#347;&#601;r&#257;&#8217;&#275;l l&#601;&#x1E25;&#275;rem w<sup>a</sup>&#8216;&#259;&#x1E35;ar&#601;tem &#8217;w&#333;&#x1E6F;w&#333;: </P>
<P>19&nbsp;w&#601;&#x1E35;&#333;l| kesef w&#601;z&acirc;&#257;&#x1E07; &ucirc;&#x1E35;&#601;l&ecirc; n&#601;&#x1E25;&#333;&#353;e&#x1E6F; &ucirc;&#x1E07;ar&#601;zel q&#333;&#x1E0F;e&#353; h&ucirc;&#8217; layhw&acirc; &#8217;w&#333;&#x1E63;ar y&#601;hw&acirc; y&#257;&#x1E07;w&#333;&#8217;: </P>
<P>20&nbsp;wayy&#257;r<sup>a</sup>&#8216; h&#257;&#8216;&#257;m wayyi&#x1E6F;&#601;q&#601;&#8216;&ucirc; ba&#353;&#353;&#333;f&#257;rw&#333;&#x1E6F; way&#601;h&icirc; &#x1E35;i&#353;&#601;m&#333;&#8216;a h&#257;&#8216;&#257;m &#8217;e&#x1E6F;-qw&#333;l ha&#353;&#353;w&#333;f&#257;r wayy&#257;r&icirc;&#8216;&ucirc; h&#257;&#8216;&#257;m t&#601;r&ucirc;&#8216;&acirc; &#x1E21;&#601;&#x1E0F;w&#333;l&acirc; watip&#333;l h<sup>a</sup>&#x1E25;w&#333;m&acirc; t<sup>a</sup>&#x1E25;&#601;teyh&#257; wayy<sup>a</sup>&#8216;al h&#257;&#8216;&#257;m h&#257;&#8216;&icirc;r&acirc; &#8217;&icirc;&#353; ne&#x1E21;&#601;dw&#333; wayyil&#601;k&#601;&#x1E0F;&ucirc; &#8217;e&#x1E6F;-h&#257;&#8216;&icirc;r: </P>
<P>21&nbsp;wayy<sup>a</sup>&#x1E25;&#259;r&icirc;m&ucirc; &#8217;e&#x1E6F;-k&#257;l-&#8217;&#259;&#353;er b&#257;&#8216;&icirc;r m&#275;&#8217;&icirc;&#353; w&#601;&#8216;a&#x1E0F;-&#8217;i&#353;&#353;&acirc; minn<sup>a</sup>&#8216;ar w&#601;&#8216;a&#x1E0F;-z&#257;q&#275;n w&#601;&#8216;a&#x1E0F; &#353;w&#333;r w&#257;&#347;eh w<sup>a</sup>&#x1E25;&#259;mw&#333;r l&#601;f&icirc;-&#x1E25;&#257;re&#x1E07;: </P>
<P>22&nbsp;w&#601;li&#353;&#601;nayim h&#257;&#8217;&#259;n&#257;&#353;&icirc;m ham&#601;rag&#601;l&icirc;m &#8217;e&#x1E6F;-h&#257;&#8217;&#257;re&#x1E63; &#8217;&#257;mar y&#601;hw&#333;&#353;u&#8216;a b&#333;&#8217;&ucirc; b&ecirc;&#x1E6F;-h&#257;&#8217;i&#353;&#353;&acirc; hazzw&#333;n&acirc; w&#601;hw&#333;&#x1E63;&icirc;&#8217;&ucirc; mi&#353;&#353;&#257;m &#8217;e&#x1E6F;-h&#257;&#8217;i&#353;&#353;&acirc; w&#601;&#8217;e&#x1E6F;-k&#257;l-&#8217;&#259;&#353;er-l&#257;h ka&#8217;&#259;&#353;er ni&#353;&#601;b<sup>a</sup>&#8216;&#601;tem l&#257;h: </P>
<P>23&nbsp;wayy&#257;&#x1E07;&#333;&#8217;&ucirc; hann&#601;&#8216;&#257;r&icirc;m ham&#601;rag&#601;l&icirc;m wayy&#333;&#x1E63;&icirc;&#8217;&ucirc; &#8217;e&#x1E6F;-r&#257;&#x1E25;&#257;&#x1E07; w&#601;&#8217;e&#x1E6F;-&#8217;&#257;&#x1E07;&icirc;h&#257; w&#601;&#8217;e&#x1E6F;-&#8217;imm&#257;h w&#601;&#8217;e&#x1E6F;-&#8217;<sup>a</sup>&#x1E25;eyh&#257; w&#601;&#8217;e&#x1E6F;-k&#257;l-&#8217;&#259;&#353;er-l&#257;h w&#601;&#8217;&#275;&#x1E6F; k&#257;l-mi&#353;&#601;p&#601;&#x1E25;w&#333;&#x1E6F;eyh&#257; hw&#333;&#x1E63;&icirc;&#8217;&ucirc; wayyann&icirc;&#x1E25;&ucirc;m mi&#x1E25;&ucirc;&#x1E63; l&#601;m<sup>a</sup>&#x1E25;&#259;n&#275;h yi&#347;&#601;r&#257;&#8217;&#275;l: </P>
<P>24&nbsp;w&#601;h&#257;&#8216;&icirc;r &#347;&#257;r&#601;f&ucirc; &#x1E07;&#257;&#8217;&#275;&#353; w&#601;&#x1E35;&#257;l-&#8217;&#259;&#353;er-b&#257;h raq| hakesef w&#601;hazz&acirc;&#257;&#x1E07; &ucirc;&#x1E35;&#601;l&ecirc; hann&#601;&#x1E25;&#333;&#353;e&#x1E6F; w&#601;habar&#601;zel n&#257;&#x1E6F;&#601;n&ucirc; &#8217;w&#333;&#x1E63;ar b&ecirc;&#x1E6F;-y&#601;hw&acirc;: </P>
<P>25&nbsp;w&#601;&#8217;e&#x1E6F;-r&#257;&#x1E25;&#257;&#x1E07; hazzw&#333;n&acirc; w&#601;&#8217;e&#x1E6F;-b&ecirc;&#x1E6F; &#8217;&#257;&#x1E07;&icirc;h&#257; w&#601;&#8217;e&#x1E6F;-k&#257;l-&#8217;&#259;&#353;er-l&#257;h he&#x1E25;&#277;y&acirc; y&#601;hw&#333;&#353;u&#8216;a wat&#275;&#353;e&#x1E07; b&#601;qere&#x1E07; yi&#347;&#601;r&#257;&#8217;&#275;l &#8216;a&#x1E0F; hayyw&#333;m hazzeh k&icirc; he&#x1E25;&#601;b&icirc;&#8217;&acirc; &#8217;e&#x1E6F;-hammal&#601;&#8217;&#257;&#x1E35;&icirc;m &#8217;&#259;&#353;er-&#353;&#257;l<sup>a</sup>&#x1E25; y&#601;hw&#333;&#353;u&#8216;a l&#601;rag&#275;l &#8217;e&#x1E6F;-y&#601;r&icirc;&#x1E25;w&#333;: f</P>
<P>26&nbsp;wayya&#353;&#601;b<sup>a</sup>&#8216; y&#601;hw&#333;&#353;u&#8216;a b&#257;&#8216;&#275;&#x1E6F; hah&icirc;&#8217; l&#275;&#8217;m&#333;r &#8217;&#257;r&ucirc;r h&#257;&#8217;&icirc;&#353; lif&#601;n&ecirc; y&#601;hw&acirc; &#8217;&#259;&#353;er y&#257;q&ucirc;m &ucirc;&#x1E07;&#257;n&acirc; &#8217;e&#x1E6F;-h&#257;&#8216;&icirc;r hazz&#333;&#8217;&#x1E6F; &#8217;e&#x1E6F;-y&#601;r&icirc;&#x1E25;w&#333; bi&#x1E07;&#601;&#x1E35;&#333;rw&#333; y&#601;yass&#601;&#x1E0F;enn&acirc; &ucirc;&#x1E07;i&#x1E63;&#601;&#8216;&icirc;rw&#333; ya&#x1E63;&#x1E63;&icirc;&#x1E07; d&#601;l&#257;&#x1E6F;eyh&#257;: </P>
<P>27&nbsp;way&#601;h&icirc; y&#601;hw&acirc; &#8217;e&#x1E6F;-y&#601;hw&#333;&#353;u&#8216;a way&#601;h&icirc; &#353;&#257;m&#601;&#8216;w&#333; b&#601;&#x1E35;&#257;l-h&#257;&#8217;&#257;re&#x1E63;: </P>
</TD>
</TABLE>
<P><HR>
<CENTER>
<A HREF="jos007">Next: Joshua (Yehoshua) Chapter 7</A></CENTER>
</BODY>
</HTML>
