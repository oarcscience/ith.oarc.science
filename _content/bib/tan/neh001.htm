<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Nehemiah (Nechemiyah): Nehemiah (Nechemiyah) Chapter 1</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/neh001">Polyglot</A>&nbsp;
<A HREF="../kjv/neh001">KJV</A>&nbsp;
<A HREF="../vul/neh001">Vul</A>&nbsp;

<BR>
<BR><A HREF="neh">Nehemiah (Nechemiyah) Index</A><BR>
&nbsp;
<A HREF="ezr010">Previous</A>&nbsp;
<A HREF="neh002">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Nehemiah (Nechemiyah) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;דִּבְרֵ֥י נְחֶמְיָ֖ה בֶּן־חֲכַלְיָ֑ה וַיְהִ֤י בְחֹֽדֶשׁ־<font color="brown">כסלו</font> <font color="blue">כִּסְלֵיו֙</font> שְׁנַ֣ת עֶשְׂרִ֔ים וַאֲנִ֥י הָיִ֖יתִי בְּשׁוּשַׁ֥ן הַבִּירָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיָּבֹ֨א חֲנָ֜נִי אֶחָ֧ד מֵאַחַ֛י ה֥וּא וַאֲנָשִׁ֖ים מִֽיהוּדָ֑ה וָאֶשְׁאָלֵ֞ם עַל־הַיְּהוּדִ֧ים הַפְּלֵיטָ֛ה אֲשֶֽׁר־נִשְׁאֲר֥וּ מִן־הַשֶּׁ֖בִי וְעַל־יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּאמְרוּ֮ לִי֒ הַֽנִּשְׁאָרִ֞ים אֲשֶֽׁר־נִשְׁאֲר֤וּ מִן־הַשְּׁבִי֙ שָׁ֣ם בַּמְּדִינָ֔ה בְּרָעָ֥ה גְדֹלָ֖ה וּבְחֶרְפָּ֑ה וְחוֹמַ֤ת יְרוּשָׁלִַ֙ם֙ מְפֹרָ֔צֶת וּשְׁעָרֶ֖יהָ נִצְּת֥וּ בָאֵֽשׁ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְהִ֞י כְּשָׁמְעִ֣י׀ אֶת־הַדְּבָרִ֣ים הָאֵ֗לֶּה יָשַׁ֙בְתִּי֙ וָֽאֶבְכֶּ֔ה וָאֶתְאַבְּלָ֖ה יָמִ֑ים וָֽאֱהִ֥י צָם֙ וּמִתְפַּלֵּ֔ל לִפְנֵ֖י אֱלֹהֵ֥י הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וָאֹמַ֗ר אָֽנָּ֤א יְהוָה֙ אֱלֹהֵ֣י הַשָּׁמַ֔יִם הָאֵ֥ל הַגָּד֖וֹל וְהַנּוֹרָ֑א שֹׁמֵ֤ר הַבְּרִית֙ וָחֶ֔סֶד לְאֹהֲבָ֖יו וּלְשֹׁמְרֵ֥י מִצְוֹתָֽיו׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;תְּהִ֣י נָ֣א אָזְנְךָֽ־קַשֶּׁ֣בֶת וְֽעֵינֶ֪יךָ פְתֻוּח֟וֹת<font color="red"><sup>1</font></sup> לִשְׁמֹ֣עַ אֶל־תְּפִלַּ֣ת עַבְדְּךָ֡ אֲשֶׁ֣ר אָנֹכִי֩ מִתְפַּלֵּ֨ל לְפָנֶ֤יךָ הַיּוֹם֙ יוֹמָ֣ם וָלַ֔יְלָה עַל־בְּנֵ֥י יִשְׂרָאֵ֖ל עֲבָדֶ֑יךָ וּמִתְוַדֶּ֗ה עַל־חַטֹּ֤אות בְּנֵֽי־יִשְׂרָאֵל֙ אֲשֶׁ֣ר חָטָ֣אנוּ לָ֔ךְ וַאֲנִ֥י וּבֵית־אָבִ֖י חָטָֽאנוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;חֲבֹ֖ל חָבַ֣לְנוּ לָ֑ךְ וְלֹא־שָׁמַ֣רְנוּ אֶת־הַמִּצְוֹ֗ת וְאֶת־הַֽחֻקִּים֙ וְאֶת־הַמִּשְׁפָּטִ֔ים אֲשֶׁ֥ר צִוִּ֖יתָ אֶת־מֹשֶׁ֥ה עַבְדֶּֽךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;זְכָר־נָא֙ אֶת־הַדָּבָ֔ר אֲשֶׁ֥ר צִוִּ֛יתָ אֶת־מֹשֶׁ֥ה עַבְדְּךָ֖ לֵאמֹ֑ר אַתֶּ֣ם תִּמְעָ֔לוּ אֲנִ֕י אָפִ֥יץ אֶתְכֶ֖ם בָּעַמִּֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְשַׁבְתֶּ֣ם אֵלַ֔י וּשְׁמַרְתֶּם֙ מִצְוֹתַ֔י וַעֲשִׂיתֶ֖ם אֹתָ֑ם אִם־יִהְיֶ֨ה נִֽדַּחֲכֶ֜ם בִּקְצֵ֤ה הַשָּׁמַ֙יִם֙ מִשָּׁ֣ם אֲקַבְּצֵ֔ם <font color="brown">והבואתים</font> <font color="blue">וַהֲבִֽיאוֹתִים֙</font> אֶל־הַמָּק֔וֹם אֲשֶׁ֣ר בָּחַ֔רְתִּי לְשַׁכֵּ֥ן אֶת־שְׁמִ֖י שָֽׁם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהֵ֥ם עֲבָדֶ֖יךָ וְעַמֶּ֑ךָ אֲשֶׁ֤ר פָּדִ֙יתָ֙ בְּכֹחֲךָ֣ הַגָּד֔וֹל וּבְיָדְךָ֖ הַחֲזָקָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אָנָּ֣א אֲדֹנָ֗י תְּהִ֣י נָ֣א אָזְנְךָֽ־קַ֠שֶּׁבֶת אֶל־תְּפִלַּ֨ת עַבְדְּךָ֜ וְאֶל־תְּפִלַּ֣ת עֲבָדֶ֗יךָ הַֽחֲפֵצִים֙ לְיִרְאָ֣ה אֶת־שְׁמֶ֔ךָ וְהַצְלִֽיחָה־נָּ֤א לְעַבְדְּךָ֙ הַיּ֔וֹם וּתְנֵ֣הוּ לְרַחֲמִ֔ים לִפְנֵ֖י הָאִ֣ישׁ הַזֶּ֑ה וַאֲנִ֛י הָיִ֥יתִי מַשְׁקֶ֖ה לַמֶּֽלֶךְ׃ פ</P>
</TD>
<TD WIDTH="50%">
<P>1&nbsp;di&#x1E07;&#601;r&ecirc; n&#601;&#x1E25;em&#601;y&acirc; ben-&#x1E25;&#259;&#x1E35;al&#601;y&acirc; way&#601;h&icirc; &#x1E07;&#601;&#x1E25;&#333;&#x1E0F;e&#353;-<font color="brown">kis&#601;l&#275;w</font> <font color="blue">kis&#601;l&ecirc;w</font> &#353;&#601;na&#x1E6F; &#8216;e&#347;&#601;r&icirc;m wa&#8217;&#259;n&icirc; h&#257;y&icirc;&#x1E6F;&icirc; b&#601;&#353;&ucirc;&#353;an hab&icirc;r&acirc;: </P>
<P>2&nbsp;wayy&#257;&#x1E07;&#333;&#8217; &#x1E25;&#259;n&#257;n&icirc; &#8217;e&#x1E25;&#257;&#x1E0F; m&#275;&#8217;<sup>a</sup>&#x1E25;ay h&ucirc;&#8217; wa&#8217;&#259;n&#257;&#353;&icirc;m m&icirc;h&ucirc;&#x1E0F;&acirc; w&#257;&#8217;e&#353;&#601;&#8217;&#257;l&#275;m &#8216;al-hayy&#601;h&ucirc;&#x1E0F;&icirc;m hap&#601;l&ecirc;&#x1E6D;&acirc; &#8217;&#259;&#353;er-ni&#353;&#601;&#8217;&#259;r&ucirc; min-ha&#353;&#353;e&#x1E07;&icirc; w&#601;&#8216;al-y&#601;r&ucirc;&#353;&#257;l&#257;im: </P>
<P>3&nbsp;wayy&#333;&#8217;m&#601;r&ucirc; l&icirc; hanni&#353;&#601;&#8217;&#257;r&icirc;m &#8217;&#259;&#353;er-ni&#353;&#601;&#8217;&#259;r&ucirc; min-ha&#353;&#353;&#601;&#x1E07;&icirc; &#353;&#257;m bamm&#601;&#x1E0F;&icirc;n&acirc; b&#601;r&#257;&#8216;&acirc; &#x1E21;&#601;&#x1E0F;&#333;l&acirc; &ucirc;&#x1E07;&#601;&#x1E25;er&#601;p&acirc; w&#601;&#x1E25;w&#333;ma&#x1E6F; y&#601;r&ucirc;&#353;&#257;laim m&#601;f&#333;r&#257;&#x1E63;e&#x1E6F; &ucirc;&#353;&#601;&#8216;&#257;reyh&#257; ni&#x1E63;&#x1E63;&#601;&#x1E6F;&ucirc; &#x1E07;&#257;&#8217;&#275;&#353;: </P>
<P>4&nbsp;way&#601;h&icirc; k&#601;&#353;&#257;m&#601;&#8216;&icirc;| &#8217;e&#x1E6F;-had&#601;&#x1E07;&#257;r&icirc;m h&#257;&#8217;&#275;lleh y&#257;&#353;a&#x1E07;&#601;t&icirc; w&#257;&#8217;e&#x1E07;&#601;keh w&#257;&#8217;e&#x1E6F;&#601;&#8217;ab&#601;l&acirc; y&#257;m&icirc;m w&#257;&#8217;&#277;h&icirc; &#x1E63;&#257;m &ucirc;mi&#x1E6F;&#601;pall&#275;l lif&#601;n&ecirc; &#8217;&#277;l&#333;h&ecirc; ha&#353;&#353;&#257;m&#257;yim: </P>
<P>5&nbsp;w&#257;&#8217;&#333;mar &#8217;&#257;nn&#257;&#8217; y&#601;hw&acirc; &#8217;&#277;l&#333;h&ecirc; ha&#353;&#353;&#257;mayim h&#257;&#8217;&#275;l hag&#257;&#x1E0F;w&#333;l w&#601;hannw&#333;r&#257;&#8217; &#353;&#333;m&#275;r hab&#601;r&icirc;&#x1E6F; w&#257;&#x1E25;ese&#x1E0F; l&#601;&#8217;&#333;h&#259;&#x1E07;&#257;yw &ucirc;l&#601;&#353;&#333;m&#601;r&ecirc; mi&#x1E63;&#601;w&#333;&#x1E6F;&#257;yw: </P>
<P>6&nbsp;t&#601;h&icirc; n&#257;&#8217; &#8217;&#257;z&#601;n&#601;&#x1E35;&#257;-qa&#353;&#353;e&#x1E07;e&#x1E6F; w&#601;&#8216;&ecirc;ney&#x1E35;&#257; f&#601;&#x1E6F;u&ucirc;&#x1E25;w&#333;&#x1E6F;<font color="red"><sup>1</font></sup> li&#353;&#601;m&#333;&#8216;a &#8217;el-t&#601;filla&#x1E6F; &#8216;a&#x1E07;&#601;d&#601;&#x1E35;&#257; &#8217;&#259;&#353;er &#8217;&#257;n&#333;&#x1E35;&icirc; mi&#x1E6F;&#601;pall&#275;l l&#601;f&#257;ney&#x1E35;&#257; hayyw&#333;m yw&#333;m&#257;m w&#257;lay&#601;l&acirc; &#8216;al-b&#601;n&ecirc; yi&#347;&#601;r&#257;&#8217;&#275;l &#8216;&#259;&#x1E07;&#257;&#x1E0F;ey&#x1E35;&#257; &ucirc;mi&#x1E6F;&#601;wadeh &#8216;al-&#x1E25;a&#x1E6D;&#x1E6D;&#333;&#8217;w&#x1E6F; b&#601;n&ecirc;-yi&#347;&#601;r&#257;&#8217;&#275;l &#8217;&#259;&#353;er &#x1E25;&#257;&#x1E6D;&#257;&#8217;n&ucirc; l&#257;&#x1E35;&#601; wa&#8217;&#259;n&icirc; &ucirc;&#x1E07;&ecirc;&#x1E6F;-&#8217;&#257;&#x1E07;&icirc; &#x1E25;&#257;&#x1E6D;&#257;&#8217;n&ucirc;: </P>
<P>7&nbsp;&#x1E25;&#259;&#x1E07;&#333;l &#x1E25;&#257;&#x1E07;al&#601;n&ucirc; l&#257;&#x1E35;&#601; w&#601;l&#333;&#8217;-&#353;&#257;mar&#601;n&ucirc; &#8217;e&#x1E6F;-hammi&#x1E63;&#601;w&#333;&#x1E6F; w&#601;&#8217;e&#x1E6F;-h<sup>a</sup>&#x1E25;uqq&icirc;m w&#601;&#8217;e&#x1E6F;-hammi&#353;&#601;p&#257;&#x1E6D;&icirc;m &#8217;&#259;&#353;er &#x1E63;i&ucirc;&icirc;&#x1E6F;&#257; &#8217;e&#x1E6F;-m&#333;&#353;eh &#8216;a&#x1E07;&#601;de&#x1E35;&#257;: </P>
<P>8&nbsp;z&#601;&#x1E35;&#257;r-n&#257;&#8217; &#8217;e&#x1E6F;-had&#257;&#x1E07;&#257;r &#8217;&#259;&#353;er &#x1E63;i&ucirc;&icirc;&#x1E6F;&#257; &#8217;e&#x1E6F;-m&#333;&#353;eh &#8216;a&#x1E07;&#601;d&#601;&#x1E35;&#257; l&#275;&#8217;m&#333;r &#8217;atem tim&#601;&#8216;&#257;l&ucirc; &#8217;&#259;n&icirc; &#8217;&#257;f&icirc;&#x1E63; &#8217;e&#x1E6F;&#601;&#x1E35;em b&#257;&#8216;amm&icirc;m: </P>
<P>9&nbsp;w&#601;&#353;a&#x1E07;&#601;tem &#8217;&#275;lay &ucirc;&#353;&#601;mar&#601;tem mi&#x1E63;&#601;w&#333;&#x1E6F;ay w<sup>a</sup>&#8216;&#259;&#347;&icirc;&#x1E6F;em &#8217;&#333;&#x1E6F;&#257;m &#8217;im-yih&#601;yeh nid<sup>a</sup>&#x1E25;&#259;&#x1E35;em biq&#601;&#x1E63;&#275;h ha&#353;&#353;&#257;mayim mi&#353;&#353;&#257;m &#8217;&#259;qab&#601;&#x1E63;&#275;m <font color="brown">wah&#259;&#x1E07;w&#333;&#8217;&#333;&#x1E6F;&icirc;m</font> <font color="blue">wah&#259;&#x1E07;&icirc;&#8217;w&#333;&#x1E6F;&icirc;m</font> &#8217;el-hamm&#257;qw&#333;m &#8217;&#259;&#353;er b&#257;&#x1E25;ar&#601;t&icirc; l&#601;&#353;ak&#275;n &#8217;e&#x1E6F;-&#353;&#601;m&icirc; &#353;&#257;m: </P>
<P>10&nbsp;w&#601;h&#275;m &#8216;&#259;&#x1E07;&#257;&#x1E0F;ey&#x1E35;&#257; w&#601;&#8216;amme&#x1E35;&#257; &#8217;&#259;&#353;er p&#257;&#x1E0F;&icirc;&#x1E6F;&#257; b&#601;&#x1E35;&#333;&#x1E25;&#259;&#x1E35;&#257; hag&#257;&#x1E0F;w&#333;l &ucirc;&#x1E07;&#601;y&#257;&#x1E0F;&#601;&#x1E35;&#257; h<sup>a</sup>&#x1E25;&#259;z&#257;q&acirc;: </P>
<P>11&nbsp;&#8217;&#257;nn&#257;&#8217; &#8217;&#259;&#x1E0F;&#333;n&#257;y t&#601;h&icirc; n&#257;&#8217; &#8217;&#257;z&#601;n&#601;&#x1E35;&#257;-qa&#353;&#353;e&#x1E07;e&#x1E6F; &#8217;el-t&#601;filla&#x1E6F; &#8216;a&#x1E07;&#601;d&#601;&#x1E35;&#257; w&#601;&#8217;el-t&#601;filla&#x1E6F; &#8216;&#259;&#x1E07;&#257;&#x1E0F;ey&#x1E35;&#257; h<sup>a</sup>&#x1E25;&#259;f&#275;&#x1E63;&icirc;m l&#601;yir&#601;&#8217;&acirc; &#8217;e&#x1E6F;-&#353;&#601;me&#x1E35;&#257; w&#601;ha&#x1E63;&#601;l&icirc;&#x1E25;&acirc;-nn&#257;&#8217; l&#601;&#8216;a&#x1E07;&#601;d&#601;&#x1E35;&#257; hayyw&#333;m &ucirc;&#x1E6F;&#601;n&#275;h&ucirc; l&#601;r<sup>a</sup>&#x1E25;&#259;m&icirc;m lif&#601;n&ecirc; h&#257;&#8217;&icirc;&#353; hazzeh wa&#8217;&#259;n&icirc; h&#257;y&icirc;&#x1E6F;&icirc; ma&#353;&#601;qeh lammele&#x1E35;&#601;: f</P>
</TD>
</TABLE>
<P><HR>
<CENTER>
<A HREF="neh002">Next: Nehemiah (Nechemiyah) Chapter 2</A></CENTER>
</BODY>
</HTML>
