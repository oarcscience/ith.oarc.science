<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 25</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/jer025">Polyglot</A>&nbsp;
<A HREF="../kjv/jer025">KJV</A>&nbsp;
<A HREF="../sep/jer025">Sep</A>&nbsp;
<A HREF="../vul/jer025">Vul</A>&nbsp;

<BR>
<BR><A HREF="jer">Jeremiah (Yermiyah) Index</A><BR>
&nbsp;
<A HREF="jer024">Previous</A>&nbsp;
<A HREF="jer026">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 25</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הַדָּבָ֞ר אֲשֶׁר־הָיָ֤ה עַֽל־יִרְמְיָ֙הוּ֙ עַל־כָּל־עַ֣ם יְהוּדָ֔ה בַּשָּׁנָה֙ הָֽרְבִעִ֔ית לִיהוֹיָקִ֥ים בֶּן־יֹאשִׁיָּ֖הוּ מֶ֣לֶךְ יְהוּדָ֑ה הִ֗יא הַשָּׁנָה֙ הָרִ֣אשֹׁנִ֔ית לִנְבֽוּכַדְרֶאצַּ֖ר מֶ֥לֶךְ בָּבֶֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֲשֶׁ֨ר דִּבֶּ֜ר יִרְמְיָ֤הוּ הַנָּבִיא֙ עַל־כָּל־עַ֣ם יְהוּדָ֔ה וְאֶ֛ל כָּל־יֹשְׁבֵ֥י יְרוּשָׁלִַ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;מִן־שְׁלֹ֣שׁ עֶשְׂרֵ֣ה שָׁנָ֡ה לְיֹאשִׁיָּ֣הוּ בֶן־אָמוֹן֩ מֶ֨לֶךְ יְהוּדָ֜ה וְעַ֣ד׀ הַיּ֣וֹם הַזֶּ֗ה זֶ֚ה שָׁלֹ֤שׁ וְעֶשְׂרִים֙ שָׁנָ֔ה הָיָ֥ה דְבַר־יְהוָ֖ה אֵלָ֑י וָאֲדַבֵּ֧ר אֲלֵיכֶ֛ם אַשְׁכֵּ֥ים וְדַבֵּ֖ר וְלֹ֥א שְׁמַעְתֶּֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְשָׁלַח֩ יְהוָ֨ה אֲלֵיכֶ֜ם אֶֽת־כָּל־עֲבָדָ֧יו הַנְּבִאִ֛ים הַשְׁכֵּ֥ם וְשָׁלֹ֖חַ וְלֹ֣א שְׁמַעְתֶּ֑ם וְלֹֽא־הִטִּיתֶ֥ם אֶֽת־אָזְנְכֶ֖ם לִשְׁמֹֽעַ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לֵאמֹ֗ר שֽׁוּבוּ־נָ֞א אִ֣ישׁ מִדַּרְכּ֤וֹ הָֽרָעָה֙ וּמֵרֹ֣עַ מַעַלְלֵיכֶ֔ם וּשְׁבוּ֙ עַל־הָ֣אֲדָמָ֔ה אֲשֶׁ֨ר נָתַ֧ן יְהוָ֛ה לָכֶ֖ם וְלַאֲבֽוֹתֵיכֶ֑ם לְמִן־עוֹלָ֖ם וְעַד־עוֹלָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאַל־תֵּלְכ֗וּ אַֽחֲרֵי֙ אֱלֹהִ֣ים אֲחֵרִ֔ים לְעָבְדָ֖ם וּלְהִשְׁתַּחֲוֹ֣ת לָהֶ֑ם וְלֹֽא־תַכְעִ֤יסוּ אוֹתִי֙ בְּמַעֲשֵׂ֣ה יְדֵיכֶ֔ם וְלֹ֥א אָרַ֖ע לָכֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְלֹֽא־שְׁמַעְתֶּ֥ם אֵלַ֖י נְאֻם־יְהוָ֑ה לְמַ֧עַן <font color="brown">הכעסוני</font> <font color="blue">הַכְעִיסֵ֛נִי</font> בְּמַעֲשֵׂ֥ה יְדֵיכֶ֖ם לְרַ֥ע לָכֶֽם׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;לָכֵ֕ן כֹּ֥ה אָמַ֖ר יְהוָ֣ה צְבָא֑וֹת יַ֕עַן אֲשֶׁ֥ר לֹֽא־שְׁמַעְתֶּ֖ם אֶת־דְּבָרָֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הִנְנִ֣י שֹׁלֵ֡חַ וְלָקַחְתִּי֩ אֶת־כָּל־מִשְׁפְּח֨וֹת צָפ֜וֹן נְאֻם־יְהוָ֗ה וְאֶל־נְבֽוּכַדְרֶאצַּ֣ר מֶֽלֶךְ־בָּבֶל֮ עַבְדִּי֒ וַהֲבִ֨אֹתִ֜ים עַל־הָאָ֤רֶץ הַזֹּאת֙ וְעַל־יֹ֣שְׁבֶ֔יהָ וְעַ֛ל כָּל־הַגּוֹיִ֥ם הָאֵ֖לֶּה סָבִ֑יב וְהַ֣חֲרַמְתִּ֔ים וְשַׂמְתִּים֙ לְשַׁמָּ֣ה וְלִשְׁרֵקָ֔ה וּלְחָרְב֖וֹת עוֹלָֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהַאֲבַדְתִּ֣י מֵהֶ֗ם ק֤וֹל שָׂשׂוֹן֙ וְק֣וֹל שִׂמְחָ֔ה ק֥וֹל חָתָ֖ן וְק֣וֹל כַּלָּ֑ה ק֥וֹל רֵחַ֖יִם וְא֥וֹר נֵֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהָֽיְתָה֙ כָּל־הָאָ֣רֶץ הַזֹּ֔את לְחָרְבָּ֖ה לְשַׁמָּ֑ה וְעָ֨בְד֜וּ הַגּוֹיִ֥ם הָאֵ֛לֶּה אֶת־מֶ֥לֶךְ בָּבֶ֖ל שִׁבְעִ֥ים שָׁנָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהָיָ֣ה כִמְלֹ֣אות שִׁבְעִ֣ים שָׁנָ֡ה אֶפְקֹ֣ד עַל־מֶֽלֶךְ־בָּבֶל֩ וְעַל־הַגּ֨וֹי הַה֧וּא נְאֻם־יְהוָ֛ה אֶת־עֲוֹנָ֖ם וְעַל־אֶ֣רֶץ כַּשְׂדִּ֑ים וְשַׂמְתִּ֥י אֹת֖וֹ לְשִֽׁמְמ֥וֹת עוֹלָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;<font color="brown">והבאיתי</font> <font color="blue">וְהֵֽבֵאתִי֙</font> עַל־הָאָ֣רֶץ הַהִ֔יא אֶת־כָּל־דְּבָרַ֖י אֲשֶׁר־דִּבַּ֣רְתִּי עָלֶ֑יהָ אֵ֤ת כָּל־הַכָּתוּב֙ בַּסֵּ֣פֶר הַזֶּ֔ה אֲשֶׁר־נִבָּ֥א יִרְמְיָ֖הוּ עַל־כָּל־הַגּוֹיִֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֣י עָֽבְדוּ־בָ֤ם גַּם־הֵ֙מָּה֙ גּוֹיִ֣ם רַבִּ֔ים וּמְלָכִ֖ים גְּדוֹלִ֑ים וְשִׁלַּמְתִּ֥י לָהֶ֛ם כְּפָעֳלָ֖ם וּכְמַעֲשֵׂ֥ה יְדֵיהֶֽם׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּ֣י כֹה֩ אָמַ֨ר יְהוָ֜ה אֱלֹהֵ֤י יִשְׂרָאֵל֙ אֵלַ֔י קַ֠ח אֶת־כּ֨וֹס הַיַּ֧יִן הַחֵמָ֛ה הַזֹּ֖את מִיָּדִ֑י וְהִשְׁקִיתָ֤ה אֹתוֹ֙ אֶת־כָּל־הַגּוֹיִ֔ם אֲשֶׁ֧ר אָנֹכִ֛י שֹׁלֵ֥חַ אוֹתְךָ֖ אֲלֵיהֶֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְשָׁת֕וּ וְהִֽתְגֹּֽעֲשׁ֖וּ וְהִתְהֹלָ֑לוּ מִפְּנֵ֣י הַחֶ֔רֶב אֲשֶׁ֛ר אָנֹכִ֥י שֹׁלֵ֖חַ בֵּינֹתָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וָאֶקַּ֥ח אֶת־הַכּ֖וֹס מִיַּ֣ד יְהוָ֑ה וָֽאַשְׁקֶה֙ אֶת־כָּל־הַגּוֹיִ֔ם אֲשֶׁר־שְׁלָחַ֥נִי יְהוָ֖ה אֲלֵיהֶֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אֶת־יְרוּשָׁלִַ֙ם֙ וְאֶת־עָרֵ֣י יְהוּדָ֔ה וְאֶת־מְלָכֶ֖יהָ אֶת־שָׂרֶ֑יהָ לָתֵ֨ת אֹתָ֜ם לְחָרְבָּ֧ה לְשַׁמָּ֛ה לִשְׁרֵקָ֥ה וְלִקְלָלָ֖ה כַּיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אֶת־פַּרְעֹ֧ה מֶֽלֶךְ־מִצְרַ֛יִם וְאֶת־עֲבָדָ֥יו וְאֶת־שָׂרָ֖יו וְאֶת־כָּל־עַמּֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאֵת֙ כָּל־הָעֶ֔רֶב וְאֵ֕ת כָּל־מַלְכֵ֖י אֶ֣רֶץ הָע֑וּץ וְאֵ֗ת כָּל־מַלְכֵי֙ אֶ֣רֶץ פְּלִשְׁתִּ֔ים וְאֶת־אַשְׁקְל֤וֹן וְאֶת־עַזָּה֙ וְאֶת־עֶקְר֔וֹן וְאֵ֖ת שְׁאֵרִ֥ית אַשְׁדּֽוֹד׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אֶת־אֱד֥וֹם וְאֶת־מוֹאָ֖ב וְאֶת־בְּנֵ֥י עַמּֽוֹן׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאֵת֙ כָּל־מַלְכֵי־צֹ֔ר וְאֵ֖ת כָּל־מַלְכֵ֣י צִיד֑וֹן וְאֵת֙ מַלְכֵ֣י הָאִ֔י אֲשֶׁ֖ר בְּעֵ֥בֶר הַיָּֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְאֶת־דְּדָ֤ן וְאֶת־תֵּימָא֙ וְאֶת־בּ֔וּז וְאֵ֖ת כָּל־קְצוּצֵ֥י פֵאָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְאֵ֖ת כָּל־מַלְכֵ֣י עֲרָ֑ב וְאֵת֙ כָּל־מַלְכֵ֣י הָעֶ֔רֶב הַשֹּׁכְנִ֖ים בַּמִּדְבָּֽר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאֵ֣ת׀ כָּל־מַלְכֵ֣י זִמְרִ֗י וְאֵת֙ כָּל־מַלְכֵ֣י עֵילָ֔ם וְאֵ֖ת כָּל־מַלְכֵ֥י מָדָֽי׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְאֵ֣ת׀ כָּל־מַלְכֵ֣י הַצָּפ֗וֹן הַקְּרֹבִ֤ים וְהָֽרְחֹקִים֙ אִ֣ישׁ אֶל־אָחִ֔יו וְאֵת֙ כָּל־הַמַּמְלְכ֣וֹת הָאָ֔רֶץ אֲשֶׁ֖ר עַל־פְּנֵ֣י הָאֲדָמָ֑ה וּמֶ֥לֶךְ שֵׁשַׁ֖ךְ יִשְׁתֶּ֥ה אַחֲרֵיהֶֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְאָמַרְתָּ֣ אֲלֵיהֶ֡ם סכֹּֽה־אָמַר֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל שְׁת֤וּ וְשִׁכְרוּ֙ וּקְי֔וּ וְנִפְל֖וּ וְלֹ֣א תָק֑וּמוּ מִפְּנֵ֣י הַחֶ֔רֶב אֲשֶׁ֛ר אָנֹכִ֥י שֹׁלֵ֖חַ בֵּינֵיכֶֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְהָיָ֗ה כִּ֧י יְמָאֲנ֛וּ לָקַֽחַת־הַכּ֥וֹס מִיָּדְךָ֖ לִשְׁתּ֑וֹת וְאָמַרְתָּ֣ אֲלֵיהֶ֗ם כֹּ֥ה אָמַ֛ר יְהוָ֥ה צְבָא֖וֹת שָׁת֥וֹ תִשְׁתּֽוּ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;כִּי֩ הִנֵּ֨ה בָעִ֜יר אֲשֶׁ֧ר נִֽקְרָא־שְׁמִ֣י עָלֶ֗יהָ אָֽנֹכִי֙ מֵחֵ֣ל לְהָרַ֔ע וְאַתֶּ֖ם הִנָּקֵ֣ה תִנָּק֑וּ לֹ֣א תִנָּק֔וּ כִּ֣י חֶ֗רֶב אֲנִ֤י קֹרֵא֙ עַל־כָּל־יֹשְׁבֵ֣י הָאָ֔רֶץ נְאֻ֖ם יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְאַתָּה֙ תִּנָּבֵ֣א אֲלֵיהֶ֔ם אֵ֥ת כָּל־הַדְּבָרִ֖ים הָאֵ֑לֶּה וְאָמַרְתָּ֣ אֲלֵיהֶ֗ם יְהוָ֞ה מִמָּר֤וֹם יִשְׁאָג֙ וּמִמְּע֤וֹן קָדְשׁוֹ֙ יִתֵּ֣ן קוֹל֔וֹ שָׁאֹ֤ג יִשְׁאַג֙ עַל־נָוֵ֔הוּ הֵידָד֙ כְּדֹרְכִ֣ים יַֽעֲנֶ֔ה אֶ֥ל כָּל־יֹשְׁבֵ֖י הָאָֽרֶץ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;בָּ֤א שָׁאוֹן֙ עַד־קְצֵ֣ה הָאָ֔רֶץ כִּ֣י רִ֤יב לַֽיהוָה֙ בַּגּוֹיִ֔ם נִשְׁפָּ֥ט ה֖וּא לְכָל־בָּשָׂ֑ר הָרְשָׁעִ֛ים נְתָנָ֥ם לַחֶ֖רֶב נְאֻם־יְהוָֽה׃ ס</P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;כֹּ֤ה אָמַר֙ יְהוָ֣ה צְבָא֔וֹת הִנֵּ֥ה רָעָ֛ה יֹצֵ֖את מִגּ֣וֹי אֶל־גּ֑וֹי וְסַ֣עַר גָּד֔וֹל יֵע֖וֹר מִיַּרְכְּתֵי־אָֽרֶץ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְהָי֞וּ חַֽלְלֵ֤י יְהוָה֙ בַּיּ֣וֹם הַה֔וּא מִקְצֵ֥ה הָאָ֖רֶץ וְעַד־קְצֵ֣ה הָאָ֑רֶץ לֹ֣א יִסָּפְד֗וּ וְלֹ֤א יֵאָֽסְפוּ֙ וְלֹ֣א יִקָּבֵ֔רוּ לְדֹ֛מֶן עַל־פְּנֵ֥י הָאֲדָמָ֖ה יִֽהְיֽוּ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;הֵילִ֨ילוּ הָרֹעִ֜ים וְזַעֲק֗וּ וְהִֽתְפַּלְּשׁוּ֙ אַדִּירֵ֣י הַצֹּ֔אן כִּֽי־מָלְא֥וּ יְמֵיכֶ֖ם לִטְב֑וֹחַ וּתְפוֹצ֣וֹתִיכֶ֔ם וּנְפַלְתֶּ֖ם כִּכְלִ֥י חֶמְדָּֽה׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְאָבַ֥ד מָנ֖וֹס מִן־הָֽרֹעִ֑ים וּפְלֵיטָ֖ה מֵאַדִּירֵ֥י הַצֹּֽאן׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;ק֚וֹל צַעֲקַ֣ת הָֽרֹעִ֔ים וִֽילְלַ֖ת אַדִּירֵ֣י הַצֹּ֑אן כִּֽי־שֹׁדֵ֥ד יְהוָ֖ה אֶת־מַרְעִיתָֽם׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְנָדַ֖מּוּ נְא֣וֹת הַשָּׁל֑וֹם מִפְּנֵ֖י חֲר֥וֹן אַף־יְהוָֽה׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;עָזַ֥ב כַּכְּפִ֖יר סֻכּ֑וֹ כִּֽי־הָיְתָ֤ה אַרְצָם֙ לְשַׁמָּ֔ה מִפְּנֵי֙ חֲר֣וֹן הַיּוֹנָ֔ה וּמִפְּנֵ֖י חֲר֥וֹן אַפּֽוֹ׃ פ</P>
</TD>
<TD WIDTH="50%">
<P>1&nbsp;had&#257;&#x1E07;&#257;r &#8217;&#259;&#353;er-h&#257;y&acirc; &#8216;al-yir&#601;m&#601;y&acirc;&ucirc; &#8216;al-k&#257;l-&#8216;am y&#601;h&ucirc;&#x1E0F;&acirc; ba&#353;&#353;&#257;n&acirc; h&#257;r&#601;&#x1E07;i&#8216;&icirc;&#x1E6F; l&icirc;hw&#333;y&#257;q&icirc;m ben-y&#333;&#8217;&#353;&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; h&icirc;&#8217; ha&#353;&#353;&#257;n&acirc; h&#257;ri&#8217;&#353;&#333;n&icirc;&#x1E6F; lin&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar mele&#x1E35;&#601; b&#257;&#x1E07;el: </P>
<P>2&nbsp;&#8217;&#259;&#353;er diber yir&#601;m&#601;y&acirc;&ucirc; hann&#257;&#x1E07;&icirc;&#8217; &#8216;al-k&#257;l-&#8216;am y&#601;h&ucirc;&#x1E0F;&acirc; w&#601;&#8217;el k&#257;l-y&#333;&#353;&#601;&#x1E07;&ecirc; y&#601;r&ucirc;&#353;&#257;laim l&#275;&#8217;m&#333;r: </P>
<P>3&nbsp;min-&#353;&#601;l&#333;&#353; &#8216;e&#347;&#601;r&#275;h &#353;&#257;n&acirc; l&#601;y&#333;&#8217;&#353;&icirc;y&acirc;&ucirc; &#x1E07;en-&#8217;&#257;mw&#333;n mele&#x1E35;&#601; y&#601;h&ucirc;&#x1E0F;&acirc; w&#601;&#8216;a&#x1E0F;| hayyw&#333;m hazzeh zeh &#353;&#257;l&#333;&#353; w&#601;&#8216;e&#347;&#601;r&icirc;m &#353;&#257;n&acirc; h&#257;y&acirc; &#x1E0F;&#601;&#x1E07;ar-y&#601;hw&acirc; &#8217;&#275;l&#257;y w&#257;&#8217;&#259;&#x1E0F;ab&#275;r &#8217;&#259;l&ecirc;&#x1E35;em &#8217;a&#353;&#601;k&ecirc;m w&#601;&#x1E0F;ab&#275;r w&#601;l&#333;&#8217; &#353;&#601;m<sup>a</sup>&#8216;&#601;tem: </P>
<P>4&nbsp;w&#601;&#353;&#257;l<sup>a</sup>&#x1E25; y&#601;hw&acirc; &#8217;&#259;l&ecirc;&#x1E35;em &#8217;e&#x1E6F;-k&#257;l-&#8216;&#259;&#x1E07;&#257;&#x1E0F;&#257;yw hann&#601;&#x1E07;i&#8217;&icirc;m ha&#353;&#601;k&#275;m w&#601;&#353;&#257;l&#333;&#x1E25;a w&#601;l&#333;&#8217; &#353;&#601;m<sup>a</sup>&#8216;&#601;tem w&#601;l&#333;&#8217;-hi&#x1E6D;&#x1E6D;&icirc;&#x1E6F;em &#8217;e&#x1E6F;-&#8217;&#257;z&#601;n&#601;&#x1E35;em li&#353;&#601;m&#333;&#8216;a: </P>
<P>5&nbsp;l&#275;&#8217;m&#333;r &#353;&ucirc;&#x1E07;&ucirc;-n&#257;&#8217; &#8217;&icirc;&#353; midar&#601;kw&#333; h&#257;r&#257;&#8216;&acirc; &ucirc;m&#275;r&#333;&#8216;a m<sup>a</sup>&#8216;al&#601;l&ecirc;&#x1E35;em &ucirc;&#353;&#601;&#x1E07;&ucirc; &#8216;al-h&#257;&#8217;&#259;&#x1E0F;&#257;m&acirc; &#8217;&#259;&#353;er n&#257;&#x1E6F;an y&#601;hw&acirc; l&#257;&#x1E35;em w&#601;la&#8217;&#259;&#x1E07;w&#333;&#x1E6F;&ecirc;&#x1E35;em l&#601;min-&#8216;w&#333;l&#257;m w&#601;&#8216;a&#x1E0F;-&#8216;w&#333;l&#257;m: </P>
<P>6&nbsp;w&#601;&#8217;al-t&#275;l&#601;&#x1E35;&ucirc; &#8217;<sup>a</sup>&#x1E25;&#259;r&ecirc; &#8217;&#277;l&#333;h&icirc;m &#8217;&#259;&#x1E25;&#275;r&icirc;m l&#601;&#8216;&#257;&#x1E07;&#601;&#x1E0F;&#257;m &ucirc;l&#601;hi&#353;&#601;t<sup>a</sup>&#x1E25;&#259;w&#333;&#x1E6F; l&acirc;em w&#601;l&#333;&#8217;-&#x1E6F;a&#x1E35;&#601;&#8216;&icirc;s&ucirc; &#8217;w&#333;&#x1E6F;&icirc; b&#601;m<sup>a</sup>&#8216;&#259;&#347;&#275;h y&#601;&#x1E0F;&ecirc;&#x1E35;em w&#601;l&#333;&#8217; &#8217;&#257;r<sup>a</sup>&#8216; l&#257;&#x1E35;em: </P>
<P>7&nbsp;w&#601;l&#333;&#8217;-&#353;&#601;m<sup>a</sup>&#8216;&#601;tem &#8217;&#275;lay n&#601;&#8217;um-y&#601;hw&acirc; l&#601;m<sup>a</sup>&#8216;an <font color="brown">hi&#x1E35;&#601;&#8216;is&ucirc;n&icirc;</font> <font color="blue">ha&#x1E35;&#601;&#8216;&icirc;s&#275;n&icirc;</font> b&#601;m<sup>a</sup>&#8216;&#259;&#347;&#275;h y&#601;&#x1E0F;&ecirc;&#x1E35;em l&#601;r<sup>a</sup>&#8216; l&#257;&#x1E35;em: s</P>
<P>8&nbsp;l&#257;&#x1E35;&#275;n k&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; y<sup>a</sup>&#8216;an &#8217;&#259;&#353;er l&#333;&#8217;-&#353;&#601;m<sup>a</sup>&#8216;&#601;tem &#8217;e&#x1E6F;-d&#601;&#x1E07;&#257;r&#257;y: </P>
<P>9&nbsp;hin&#601;n&icirc; &#353;&#333;l&#275;&#x1E25;a w&#601;l&#257;q<sup>a</sup>&#x1E25;&#601;t&icirc; &#8217;e&#x1E6F;-k&#257;l-mi&#353;&#601;p&#601;&#x1E25;w&#333;&#x1E6F; &#x1E63;&#257;fw&#333;n n&#601;&#8217;um-y&#601;hw&acirc; w&#601;&#8217;el-n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar mele&#x1E35;&#601;-b&#257;&#x1E07;el &#8216;a&#x1E07;&#601;d&icirc; wah&#259;&#x1E07;i&#8217;&#333;&#x1E6F;&icirc;m &#8216;al-h&#257;&#8217;&#257;re&#x1E63; hazz&#333;&#8217;&#x1E6F; w&#601;&#8216;al-y&#333;&#353;&#601;&#x1E07;eyh&#257; w&#601;&#8216;al k&#257;l-hagw&#333;yim h&#257;&#8217;&#275;lleh s&#257;&#x1E07;&icirc;&#x1E07; w&#601;h<sup>a</sup>&#x1E25;&#259;ram&#601;t&icirc;m w&#601;&#347;am&#601;t&icirc;m l&#601;&#353;amm&acirc; w&#601;li&#353;&#601;r&#275;q&acirc; &ucirc;l&#601;&#x1E25;&#257;r&#601;&#x1E07;w&#333;&#x1E6F; &#8216;w&#333;l&#257;m: </P>
<P>10&nbsp;w&#601;ha&#8217;&#259;&#x1E07;a&#x1E0F;&#601;t&icirc; m&#275;hem qw&#333;l &#347;&#257;&#347;w&#333;n w&#601;qw&#333;l &#347;im&#601;&#x1E25;&acirc; qw&#333;l &#x1E25;&#257;&#x1E6F;&#257;n w&#601;qw&#333;l kall&acirc; qw&#333;l r&#275;&#x1E25;ayim w&#601;&#8217;w&#333;r n&#275;r: </P>
<P>11&nbsp;w&#601;h&#257;y&#601;&#x1E6F;&acirc; k&#257;l-h&#257;&#8217;&#257;re&#x1E63; hazz&#333;&#8217;&#x1E6F; l&#601;&#x1E25;&#257;r&#601;b&acirc; l&#601;&#353;amm&acirc; w&#601;&#8216;&#257;&#x1E07;&#601;&#x1E0F;&ucirc; hagw&#333;yim h&#257;&#8217;&#275;lleh &#8217;e&#x1E6F;-mele&#x1E35;&#601; b&#257;&#x1E07;el &#353;i&#x1E07;&#601;&#8216;&icirc;m &#353;&#257;n&acirc;: </P>
<P>12&nbsp;w&#601;h&#257;y&acirc; &#x1E35;im&#601;l&#333;&#8217;w&#x1E6F; &#353;i&#x1E07;&#601;&#8216;&icirc;m &#353;&#257;n&acirc; &#8217;ef&#601;q&#333;&#x1E0F; &#8216;al-mele&#x1E35;&#601;-b&#257;&#x1E07;el w&#601;&#8216;al-hagw&#333;y hah&ucirc;&#8217; n&#601;&#8217;um-y&#601;hw&acirc; &#8217;e&#x1E6F;-&#8216;&#259;w&#333;n&#257;m w&#601;&#8216;al-&#8217;ere&#x1E63; ka&#347;&#601;d&icirc;m w&#601;&#347;am&#601;t&icirc; &#8217;&#333;&#x1E6F;w&#333; l&#601;&#353;im&#601;mw&#333;&#x1E6F; &#8216;w&#333;l&#257;m: </P>
<P>13&nbsp;<font color="brown">w&#601;h&#275;&#x1E07;&#275;&#8217;y&#x1E6F;&icirc;</font> <font color="blue">w&#601;h&#275;&#x1E07;&#275;&#8217;&#x1E6F;&icirc;</font> &#8216;al-h&#257;&#8217;&#257;re&#x1E63; hah&icirc;&#8217; &#8217;e&#x1E6F;-k&#257;l-d&#601;&#x1E07;&#257;ray &#8217;&#259;&#353;er-dibar&#601;t&icirc; &#8216;&#257;leyh&#257; &#8217;&#275;&#x1E6F; k&#257;l-hak&#257;&#x1E6F;&ucirc;&#x1E07; bass&#275;fer hazzeh &#8217;&#259;&#353;er-nib&#257;&#8217; yir&#601;m&#601;y&acirc;&ucirc; &#8216;al-k&#257;l-hagw&#333;yim: </P>
<P>14&nbsp;k&icirc; &#8216;&#257;&#x1E07;&#601;&#x1E0F;&ucirc;-&#x1E07;&#257;m gam-h&#275;mm&acirc; gw&#333;yim rab&icirc;m &ucirc;m&#601;l&#257;&#x1E35;&icirc;m g&#601;&#x1E0F;w&#333;l&icirc;m w&#601;&#353;illam&#601;t&icirc; l&acirc;em k&#601;f&#257;&#8216;&#335;l&#257;m &ucirc;&#x1E35;&#601;m<sup>a</sup>&#8216;&#259;&#347;&#275;h y&#601;&#x1E0F;&ecirc;hem: s</P>
<P>15&nbsp;k&icirc; &#x1E35;&#333;h &#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&#275;lay q<sup>a</sup>&#x1E25; &#8217;e&#x1E6F;-kw&#333;s hayyayin h<sup>a</sup>&#x1E25;&#275;m&acirc; hazz&#333;&#8217;&#x1E6F; m&icirc;y&#257;&#x1E0F;&icirc; w&#601;hi&#353;&#601;q&icirc;&#x1E6F;&acirc; &#8217;&#333;&#x1E6F;w&#333; &#8217;e&#x1E6F;-k&#257;l-hagw&#333;yim &#8217;&#259;&#353;er &#8217;&#257;n&#333;&#x1E35;&icirc; &#353;&#333;l&#275;&#x1E25;a &#8217;w&#333;&#x1E6F;&#601;&#x1E35;&#257; &#8217;&#259;l&ecirc;hem: </P>
<P>16&nbsp;w&#601;&#353;&#257;&#x1E6F;&ucirc; w&#601;hi&#x1E6F;&#601;g&#333;&#8216;&#259;&#353;&ucirc; w&#601;hi&#x1E6F;&#601;h&#333;l&#257;l&ucirc; mip&#601;n&ecirc; h<sup>a</sup>&#x1E25;ere&#x1E07; &#8217;&#259;&#353;er &#8217;&#257;n&#333;&#x1E35;&icirc; &#353;&#333;l&#275;&#x1E25;a b&ecirc;n&#333;&#x1E6F;&#257;m: </P>
<P>17&nbsp;w&#257;&#8217;eqq<sup>a</sup>&#x1E25; &#8217;e&#x1E6F;-hakw&#333;s m&icirc;ya&#x1E0F; y&#601;hw&acirc; w&#257;&#8217;a&#353;&#601;qeh &#8217;e&#x1E6F;-k&#257;l-hagw&#333;yim &#8217;&#259;&#353;er-&#353;&#601;l&#257;&#x1E25;an&icirc; y&#601;hw&acirc; &#8217;&#259;l&ecirc;hem: </P>
<P>18&nbsp;&#8217;e&#x1E6F;-y&#601;r&ucirc;&#353;&#257;laim w&#601;&#8217;e&#x1E6F;-&#8216;&#257;r&ecirc; y&#601;h&ucirc;&#x1E0F;&acirc; w&#601;&#8217;e&#x1E6F;-m&#601;l&#257;&#x1E35;eyh&#257; &#8217;e&#x1E6F;-&#347;&#257;reyh&#257; l&#257;&#x1E6F;&#275;&#x1E6F; &#8217;&#333;&#x1E6F;&#257;m l&#601;&#x1E25;&#257;r&#601;b&acirc; l&#601;&#353;amm&acirc; li&#353;&#601;r&#275;q&acirc; w&#601;liq&#601;l&#257;l&acirc; kayyw&#333;m hazzeh: </P>
<P>19&nbsp;&#8217;e&#x1E6F;-par&#601;&#8216;&#333;h mele&#x1E35;&#601;-mi&#x1E63;&#601;rayim w&#601;&#8217;e&#x1E6F;-&#8216;&#259;&#x1E07;&#257;&#x1E0F;&#257;yw w&#601;&#8217;e&#x1E6F;-&#347;&#257;r&#257;yw w&#601;&#8217;e&#x1E6F;-k&#257;l-&#8216;ammw&#333;: </P>
<P>20&nbsp;w&#601;&#8217;&#275;&#x1E6F; k&#257;l-h&#257;&#8216;ere&#x1E07; w&#601;&#8217;&#275;&#x1E6F; k&#257;l-mal&#601;&#x1E35;&ecirc; &#8217;ere&#x1E63; h&#257;&#8216;&ucirc;&#x1E63; w&#601;&#8217;&#275;&#x1E6F; k&#257;l-mal&#601;&#x1E35;&ecirc; &#8217;ere&#x1E63; p&#601;li&#353;&#601;t&icirc;m w&#601;&#8217;e&#x1E6F;-&#8217;a&#353;&#601;q&#601;lw&#333;n w&#601;&#8217;e&#x1E6F;-&#8216;azz&acirc; w&#601;&#8217;e&#x1E6F;-&#8216;eq&#601;rw&#333;n w&#601;&#8217;&#275;&#x1E6F; &#353;&#601;&#8217;&#275;r&icirc;&#x1E6F; &#8217;a&#353;&#601;dw&#333;&#x1E0F;: </P>
<P>21&nbsp;&#8217;e&#x1E6F;-&#8217;&#277;&#x1E0F;w&#333;m w&#601;&#8217;e&#x1E6F;-mw&#333;&#8217;&#257;&#x1E07; w&#601;&#8217;e&#x1E6F;-b&#601;n&ecirc; &#8216;ammw&#333;n: </P>
<P>22&nbsp;w&#601;&#8217;&#275;&#x1E6F; k&#257;l-mal&#601;&#x1E35;&ecirc;-&#x1E63;&#333;r w&#601;&#8217;&#275;&#x1E6F; k&#257;l-mal&#601;&#x1E35;&ecirc; &#x1E63;&icirc;&#x1E0F;w&#333;n w&#601;&#8217;&#275;&#x1E6F; mal&#601;&#x1E35;&ecirc; h&#257;&#8217;&icirc; &#8217;&#259;&#353;er b&#601;&#8216;&#275;&#x1E07;er hayy&#257;m: </P>
<P>23&nbsp;w&#601;&#8217;e&#x1E6F;-d&#601;&#x1E0F;&#257;n w&#601;&#8217;e&#x1E6F;-t&ecirc;m&#257;&#8217; w&#601;&#8217;e&#x1E6F;-b&ucirc;z w&#601;&#8217;&#275;&#x1E6F; k&#257;l-q&#601;&#x1E63;&ucirc;&#x1E63;&ecirc; f&#275;&#8217;&acirc;: </P>
<P>24&nbsp;w&#601;&#8217;&#275;&#x1E6F; k&#257;l-mal&#601;&#x1E35;&ecirc; &#8216;&#259;r&#257;&#x1E07; w&#601;&#8217;&#275;&#x1E6F; k&#257;l-mal&#601;&#x1E35;&ecirc; h&#257;&#8216;ere&#x1E07; ha&#353;&#353;&#333;&#x1E35;&#601;n&icirc;m bammi&#x1E0F;&#601;b&#257;r: </P>
<P>25&nbsp;w&#601;&#8217;&#275;&#x1E6F;| k&#257;l-mal&#601;&#x1E35;&ecirc; zim&#601;r&icirc; w&#601;&#8217;&#275;&#x1E6F; k&#257;l-mal&#601;&#x1E35;&ecirc; &#8216;&ecirc;l&#257;m w&#601;&#8217;&#275;&#x1E6F; k&#257;l-mal&#601;&#x1E35;&ecirc; m&#257;&#x1E0F;&#257;y: </P>
<P>26&nbsp;w&#601;&#8217;&#275;&#x1E6F;| k&#257;l-mal&#601;&#x1E35;&ecirc; ha&#x1E63;&#x1E63;&#257;fw&#333;n haqq&#601;r&#333;&#x1E07;&icirc;m w&#601;h&#257;r&#601;&#x1E25;&#333;q&icirc;m &#8217;&icirc;&#353; &#8217;el-&#8217;&#257;&#x1E25;&icirc;w w&#601;&#8217;&#275;&#x1E6F; k&#257;l-hammam&#601;l&#601;&#x1E35;w&#333;&#x1E6F; h&#257;&#8217;&#257;re&#x1E63; &#8217;&#259;&#353;er &#8216;al-p&#601;n&ecirc; h&#257;&#8217;&#259;&#x1E0F;&#257;m&acirc; &ucirc;mele&#x1E35;&#601; &#353;&#275;&#353;a&#x1E35;&#601; yi&#353;&#601;teh &#8217;<sup>a</sup>&#x1E25;&#259;r&ecirc;hem: </P>
<P>27&nbsp;w&#601;&#8217;&#257;mar&#601;t&#257; &#8217;&#259;l&ecirc;hem sk&#333;h-&#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc; yi&#347;&#601;r&#257;&#8217;&#275;l &#353;&#601;&#x1E6F;&ucirc; w&#601;&#353;i&#x1E35;&#601;r&ucirc; &ucirc;q&#601;y&ucirc; w&#601;nif&#601;l&ucirc; w&#601;l&#333;&#8217; &#x1E6F;&#257;q&ucirc;m&ucirc; mip&#601;n&ecirc; h<sup>a</sup>&#x1E25;ere&#x1E07; &#8217;&#259;&#353;er &#8217;&#257;n&#333;&#x1E35;&icirc; &#353;&#333;l&#275;&#x1E25;a b&ecirc;n&ecirc;&#x1E35;em: </P>
<P>28&nbsp;w&#601;h&#257;y&acirc; k&icirc; y&#601;m&#257;&#8217;&#259;n&ucirc; l&#257;q<sup>a</sup>&#x1E25;a&#x1E6F;-hakw&#333;s m&icirc;y&#257;&#x1E0F;&#601;&#x1E35;&#257; li&#353;&#601;tw&#333;&#x1E6F; w&#601;&#8217;&#257;mar&#601;t&#257; &#8217;&#259;l&ecirc;hem k&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#353;&#257;&#x1E6F;w&#333; &#x1E6F;i&#353;&#601;t&ucirc;: </P>
<P>29&nbsp;k&icirc; hinn&#275;h &#x1E07;&#257;&#8216;&icirc;r &#8217;&#259;&#353;er niq&#601;r&#257;&#8217;-&#353;&#601;m&icirc; &#8216;&#257;leyh&#257; &#8217;&#257;n&#333;&#x1E35;&icirc; m&#275;&#x1E25;&#275;l l&#601;h&#257;r<sup>a</sup>&#8216; w&#601;&#8217;atem hinn&#257;q&#275;h &#x1E6F;inn&#257;q&ucirc; l&#333;&#8217; &#x1E6F;inn&#257;q&ucirc; k&icirc; &#x1E25;ere&#x1E07; &#8217;&#259;n&icirc; q&#333;r&#275;&#8217; &#8216;al-k&#257;l-y&#333;&#353;&#601;&#x1E07;&ecirc; h&#257;&#8217;&#257;re&#x1E63; n&#601;&#8217;um y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>30&nbsp;w&#601;&#8217;at&acirc; tinn&#257;&#x1E07;&#275;&#8217; &#8217;&#259;l&ecirc;hem &#8217;&#275;&#x1E6F; k&#257;l-had&#601;&#x1E07;&#257;r&icirc;m h&#257;&#8217;&#275;lleh w&#601;&#8217;&#257;mar&#601;t&#257; &#8217;&#259;l&ecirc;hem y&#601;hw&acirc; mimm&#257;rw&#333;m yi&#353;&#601;&#8217;&#257;&#x1E21; &ucirc;mimm&#601;&#8216;w&#333;n q&#257;&#x1E0F;&#601;&#353;w&#333; yit&#275;n qw&#333;lw&#333; &#353;&#257;&#8217;&#333;&#x1E21; yi&#353;&#601;&#8217;a&#x1E21; &#8216;al-n&#257;w&#275;h&ucirc; h&ecirc;&#x1E0F;&#257;&#x1E0F; k&#601;&#x1E0F;&#333;r&#601;&#x1E35;&icirc;m y<sup>a</sup>&#8216;&#259;neh &#8217;el k&#257;l-y&#333;&#353;&#601;&#x1E07;&ecirc; h&#257;&#8217;&#257;re&#x1E63;: </P>
<P>31&nbsp;b&#257;&#8217; &#353;&#257;&#8217;w&#333;n &#8216;a&#x1E0F;-q&#601;&#x1E63;&#275;h h&#257;&#8217;&#257;re&#x1E63; k&icirc; r&icirc;&#x1E07; layhw&acirc; bagw&#333;yim ni&#353;&#601;p&#257;&#x1E6D; h&ucirc;&#8217; l&#601;&#x1E35;&#257;l-b&#257;&#347;&#257;r h&#257;r&#601;&#353;&#257;&#8216;&icirc;m n&#601;&#x1E6F;&#257;n&#257;m l<sup>a</sup>&#x1E25;ere&#x1E07; n&#601;&#8217;um-y&#601;hw&acirc;: s</P>
<P>32&nbsp;k&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; hinn&#275;h r&#257;&#8216;&acirc; y&#333;&#x1E63;&#275;&#8217;&#x1E6F; migw&#333;y &#8217;el-gw&#333;y w&#601;s<sup>a</sup>&#8216;ar g&#257;&#x1E0F;w&#333;l y&#275;&#8216;w&#333;r m&icirc;yar&#601;k&#601;&#x1E6F;&ecirc;-&#8217;&#257;re&#x1E63;: </P>
<P>33&nbsp;w&#601;h&#257;y&ucirc; &#x1E25;al&#601;l&ecirc; y&#601;hw&acirc; bayyw&#333;m hah&ucirc;&#8217; miq&#601;&#x1E63;&#275;h h&#257;&#8217;&#257;re&#x1E63; w&#601;&#8216;a&#x1E0F;-q&#601;&#x1E63;&#275;h h&#257;&#8217;&#257;re&#x1E63; l&#333;&#8217; yiss&#257;f&#601;&#x1E0F;&ucirc; w&#601;l&#333;&#8217; y&#275;&#8217;&#257;s&#601;f&ucirc; w&#601;l&#333;&#8217; yiqq&#257;&#x1E07;&#275;r&ucirc; l&#601;&#x1E0F;&#333;men &#8216;al-p&#601;n&ecirc; h&#257;&#8217;&#259;&#x1E0F;&#257;m&acirc; yih&#601;y&ucirc;: </P>
<P>34&nbsp;h&ecirc;l&icirc;l&ucirc; h&#257;r&#333;&#8216;&icirc;m w&#601;z<sup>a</sup>&#8216;&#259;q&ucirc; w&#601;hi&#x1E6F;&#601;pall&#601;&#353;&ucirc; &#8217;ad&icirc;r&ecirc; ha&#x1E63;&#x1E63;&#333;&#8217;n k&icirc;-m&#257;l&#601;&#8217;&ucirc; y&#601;m&ecirc;&#x1E35;em li&#x1E6D;&#601;&#x1E07;w&#333;&#x1E25;a &ucirc;&#x1E6F;&#601;fw&#333;&#x1E63;w&#333;&#x1E6F;&icirc;&#x1E35;em &ucirc;n&#601;fal&#601;tem ki&#x1E35;&#601;l&icirc; &#x1E25;em&#601;d&acirc;: </P>
<P>35&nbsp;w&#601;&#8217;&#257;&#x1E07;a&#x1E0F; m&#257;nw&#333;s min-h&#257;r&#333;&#8216;&icirc;m &ucirc;f&#601;l&ecirc;&#x1E6D;&acirc; m&#275;&#8217;ad&icirc;r&ecirc; ha&#x1E63;&#x1E63;&#333;&#8217;n: </P>
<P>36&nbsp;qw&#333;l &#x1E63;<sup>a</sup>&#8216;&#259;qa&#x1E6F; h&#257;r&#333;&#8216;&icirc;m w&icirc;l&#601;la&#x1E6F; &#8217;ad&icirc;r&ecirc; ha&#x1E63;&#x1E63;&#333;&#8217;n k&icirc;-&#353;&#333;&#x1E0F;&#275;&#x1E0F; y&#601;hw&acirc; &#8217;e&#x1E6F;-mar&#601;&#8216;&icirc;&#x1E6F;&#257;m: </P>
<P>37&nbsp;w&#601;n&#257;&#x1E0F;amm&ucirc; n&#601;&#8217;w&#333;&#x1E6F; ha&#353;&#353;&#257;lw&#333;m mip&#601;n&ecirc; &#x1E25;&#259;rw&#333;n &#8217;af-y&#601;hw&acirc;: </P>
<P>38&nbsp;&#8216;&#257;za&#x1E07; kak&#601;f&icirc;r sukw&#333; k&icirc;-h&#257;y&#601;&#x1E6F;&acirc; &#8217;ar&#601;&#x1E63;&#257;m l&#601;&#353;amm&acirc; mip&#601;n&ecirc; &#x1E25;&#259;rw&#333;n hayyw&#333;n&acirc; &ucirc;mip&#601;n&ecirc; &#x1E25;&#259;rw&#333;n &#8217;apw&#333;: f</P>
</TD>
</TABLE>
<P><HR>
<CENTER>
<A HREF="jer026">Next: Jeremiah (Yermiyah) Chapter 26</A></CENTER>
</BODY>
</HTML>
