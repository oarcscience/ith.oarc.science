[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa1027)  [KJV](../kjv/sa1027)  [Sep](../sep/sa1027) 
[Vul](../vul/sa1027)   
  
[1 Samuel (1 Shmuel) Index](sa1)  
  [Previous](sa1026)  [Next](sa1028) 

------------------------------------------------------------------------

### Tanach (Hebrew): 1 Samuel (1 Shmuel) Chapter 27

‎<span id="001">1</span> ‏וַיֹּ֤אמֶר דָּוִד֙ אֶל־לִבּ֔וֹ עַתָּ֛ה
אֶסָּפֶ֥ה יוֹם־אֶחָ֖ד בְּיַד־שָׁא֑וּל אֵֽין־לִ֨י ט֜וֹב כִּ֣י הִמָּלֵ֥ט
אִמָּלֵ֣ט׀ אֶל־אֶ֣רֶץ פְּלִשְׁתִּ֗ים וְנוֹאַ֨שׁ מִמֶּ֤נִּי שָׁאוּל֙
לְבַקְשֵׁ֤נִי עוֹד֙ בְּכָל־גְּב֣וּל יִשְׂרָאֵ֔ל וְנִמְלַטְתִּ֖י
מִיָּדֽוֹ׃

‎<span id="002">2</span> ‏וַיָּ֣קָם דָּוִ֔ד וַיַּעֲבֹ֣ר ה֔וּא
וְשֵׁשׁ־מֵא֥וֹת אִ֖ישׁ אֲשֶׁ֣ר עִמּ֑וֹ אֶל־אָכִ֥ישׁ בֶּן־מָע֖וֹךְ
מֶ֥לֶךְ גַּֽת׃

‎<span id="003">3</span> ‏וַיֵּשֶׁב֩ דָּוִ֨ד עִם־אָכִ֥ישׁ בְּגַ֛ת ה֥וּא
וַאֲנָשָׁ֖יו אִ֣ישׁ וּבֵית֑וֹ דָּוִד֙ וּשְׁתֵּ֣י נָשָׁ֔יו אֲחִינֹ֙עַם֙
הַיִּזְרְעֵאלִ֔ית וַאֲבִיגַ֥יִל אֵֽשֶׁת־נָבָ֖ל הַֽכַּרְמְלִֽית׃

‎<span id="004">4</span> ‏וַיֻּגַּ֣ד לְשָׁא֔וּל כִּֽי־בָרַ֥ח דָּוִ֖ד
גַּ֑ת וְלֹֽא־יוסף יָסַ֥ף ע֖וֹד לְבַקְשֽׁוֹ׃ ס

‎<span id="005">5</span> ‏וַיֹּ֨אמֶר דָּוִ֜ד אֶל־אָכִ֗ישׁ אִם־נָא֩
מָצָ֨אתִי חֵ֤ן בְּעֵינֶ֙יךָ֙ יִתְּנוּ־לִ֣י מָק֗וֹם בְּאַחַ֛ת עָרֵ֥י
הַשָּׂדֶ֖ה וְאֵ֣שְׁבָה שָּׁ֑ם וְלָ֨מָּה יֵשֵׁ֧ב עַבְדְּךָ֛ בְּעִ֥יר
הַמַּמְלָכָ֖ה עִמָּֽךְ׃

‎<span id="006">6</span> ‏וַיִּתֶּן־ל֥וֹ אָכִ֛ישׁ בַּיּ֥וֹם הַה֖וּא
אֶת־צִֽקְלָ֑ג לָכֵ֞ן הָיְתָ֤ה צִֽקְלַג֙ לְמַלְכֵ֣י יְהוּדָ֔ה עַ֖ד
הַיּ֥וֹם הַזֶּֽה׃ פ

‎<span id="007">7</span> ‏וַֽיְהִי֙ מִסְפַּ֣ר הַיָּמִ֔ים אֲשֶׁר־יָשַׁ֥ב
דָּוִ֖ד בִּשְׂדֵ֣ה פְלִשְׁתִּ֑ים יָמִ֖ים וְאַרְבָּעָ֥ה חֳדָשִֽׁים׃

‎<span id="008">8</span> ‏וַיַּ֤עַל דָּוִד֙ וַֽאֲנָשָׁ֔יו
וַֽיִּפְשְׁט֛וּ אֶל־הַגְּשׁוּרִ֥י והגרזי וְהַגִּזְרִ֖י וְהָעֲמָלֵקִ֑י
כִּ֣י הֵ֜נָּה יֹשְׁב֤וֹת הָאָ֙רֶץ֙ אֲשֶׁ֣ר מֵֽעוֹלָ֔ם בּוֹאֲךָ֥ שׁ֖וּרָה
וְעַד־אֶ֥רֶץ מִצְרָֽיִם׃

‎<span id="009">9</span> ‏וְהִכָּ֤ה דָוִד֙ אֶת־הָאָ֔רֶץ וְלֹ֥א יְחַיֶּ֖ה
אִ֣ישׁ וְאִשָּׁ֑ה וְלָקַח֩ צֹ֨אן וּבָקָ֜ר וַחֲמֹרִ֤ים וּגְמַלִּים֙
וּבְגָדִ֔ים וַיָּ֖שָׁב וַיָּבֹ֥א אֶל־אָכִֽישׁ׃

‎<span id="010">10</span> ‏וַיֹּ֣אמֶר אָכִ֔ישׁ אַל־פְּשַׁטְתֶּ֖ם
הַיּ֑וֹם וַיֹּ֣אמֶר דָּוִ֗ד עַל־נֶ֤גֶב יְהוּדָה֙ וְעַל־נֶ֣גֶב
הַיַּרְחְמְאֵלִ֔י וְאֶל־נֶ֖גֶב הַקֵּינִֽי׃

‎<span id="011">11</span> ‏וְאִ֨ישׁ וְאִשָּׁ֜ה לֹֽא־יְחַיֶּ֣ה דָוִ֗ד
לְהָבִ֥יא גַת֙ לֵאמֹ֔ר פֶּן־יַגִּ֥דוּ עָלֵ֖ינוּ לֵאמֹ֑ר כֹּֽה־עָשָׂ֤ה
דָוִד֙ וְכֹ֣ה מִשְׁפָּט֔וֹ כָּל־הַ֨יָּמִ֔ים אֲשֶׁ֥ר יָשַׁ֖ב בִּשְׂדֵ֥ה
פְלִשְׁתִּֽים׃

‎<span id="012">12</span> ‏וַיַּאֲמֵ֥ן אָכִ֖ישׁ בְּדָוִ֣ד לֵאמֹ֑ר
הַבְאֵ֤שׁ הִבְאִישׁ֙ בְּעַמּ֣וֹ בְיִשְׂרָאֵ֔ל וְהָ֥יָה לִ֖י לְעֶ֥בֶד
עוֹלָֽם׃ פ

1 wayyō’mer dāwiḏ ’el-libwō ‘atâ ’essāfeh ywōm-’eḥāḏ bəyaḏ-šā’ûl ’ên-lî
ṭwōḇ kî himmālēṭ ’immālēṭ\| ’el-’ereṣ pəlišətîm wənwō’aš mimmennî šā’ûl
ləḇaqəšēnî ‘wōḏ bəḵāl-gəḇûl yiśərā’ēl wəniməlaṭətî mîyāḏwō:

2 wayyāqām dāwiḏ wayy<sup>a</sup>‘ăḇōr hû’ wəšēš-mē’wōṯ ’îš ’ăšer ‘immwō
’el-’āḵîš ben-mā‘wōḵə meleḵə gaṯ:

3 wayyēšeḇ dāwiḏ ‘im-’āḵîš bəḡaṯ hû’ wa’ănāšāyw ’îš ûḇêṯwō dāwiḏ ûšətê
nāšāyw ’ăḥînō‘am hayyizərə‘ē’lîṯ wa’ăḇîḡayil ’ēšeṯ-nāḇāl hakarəməlîṯ:

4 wayyugaḏ ləšā’ûl kî-ḇār<sup>a</sup>ḥ dāwiḏ gaṯ wəlō’-ywōsēf yāsaf ‘wōḏ
ləḇaqəšwō: s

5 wayyō’mer dāwiḏ ’el-’āḵîš ’im-nā’ māṣā’ṯî ḥēn bə‘êneyḵā yitənû-lî
māqwōm bə’<sup>a</sup>ḥaṯ ‘ārê haśśāḏeh wə’ēšəḇâ ššām wəlāmmâ yēšēḇ
‘aḇədəḵā bə‘îr hammaməlāḵâ ‘immāḵə:

6 wayyiten-lwō ’āḵîš bayywōm hahû’ ’eṯ-ṣiqəlāḡ lāḵēn hāyəṯâ ṣiqəlaḡ
ləmaləḵê yəhûḏâ ‘aḏ hayywōm hazzeh: f

7 wayəhî misəpar hayyāmîm ’ăšer-yāšaḇ dāwiḏ biśəḏēh fəlišətîm yāmîm
wə’arəbā‘â ḥŏḏāšîm:

8 wayy<sup>a</sup>‘al dāwiḏ wa’ănāšāyw wayyifəšəṭû ’el-hagəšûrî
wəhagirəzî wəhagizərî wəhā‘ămālēqî kî hēnnâ yōšəḇwōṯ hā’āreṣ ’ăšer
mē‘wōlām bwō’ăḵā šûrâ wə‘aḏ-’ereṣ miṣərāyim:

9 wəhikâ ḏāwiḏ ’eṯ-hā’āreṣ wəlō’ yəḥayyeh ’îš wə’iššâ wəlāq<sup>a</sup>ḥ
ṣō’n ûḇāqār w<sup>a</sup>ḥămōrîm ûḡəmallîm ûḇəḡāḏîm wayyāšāḇ wayyāḇō’
’el-’āḵîš:

10 wayyō’mer ’āḵîš ’al-pəšaṭətem hayywōm wayyō’mer dāwiḏ ‘al-neḡeḇ
yəhûḏâ wə‘al-neḡeḇ hayyarəḥəmə’ēlî wə’el-neḡeḇ haqqênî:

11 wə’îš wə’iššâ lō’-yəḥayyeh ḏāwiḏ ləhāḇî’ ḡaṯ lē’mōr pen-yagiḏû ‘ālênû
lē’mōr kōh-‘āśâ ḏāwiḏ wəḵōh mišəpāṭwō kāl-hayyāmîm ’ăšer yāšaḇ biśəḏēh
fəlišətîm:

12 wayya’ămēn ’āḵîš bəḏāwiḏ lē’mōr haḇə’ēš hiḇə’îš bə‘ammwō ḇəyiśərā’ēl
wəhāyâ lî lə‘eḇeḏ ‘wōlām: f

------------------------------------------------------------------------

[Next: 1 Samuel (1 Shmuel) Chapter 28](sa1028)
