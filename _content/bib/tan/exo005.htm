<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo005.htm">Polyglot</A>&nbsp;
<A HREF="../kjv/exo005.htm">KJV</A>&nbsp;
<A HREF="../sep/exo005.htm">Sep</A>&nbsp;
<A HREF="../vul/exo005.htm">Vul</A>&nbsp;

<BR>
<BR><A HREF="exo.htm">Exodus (Shemot) Index</A><BR>
&nbsp;
<A HREF="exo004.htm">Previous</A>&nbsp;
<A HREF="exo006.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 5</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְאַחַ֗ר בָּ֚אוּ מֹשֶׁ֣ה וְאַהֲרֹ֔ן וַיֹּאמְר֖וּ אֶל־פַּרְעֹ֑ה כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל שַׁלַּח֙ אֶת־עַמִּ֔י וְיָחֹ֥גּוּ לִ֖י בַּמִּדְבָּֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֣אמֶר פַּרְעֹ֔ה מִ֤י יְהוָה֙ אֲשֶׁ֣ר אֶשְׁמַ֣ע בְּקֹל֔וֹ לְשַׁלַּ֖ח אֶת־יִשְׂרָאֵ֑ל לֹ֤א יָדַ֙עְתִּי֙ אֶת־יְהוָ֔ה וְגַ֥ם אֶת־יִשְׂרָאֵ֖ל לֹ֥א אֲשַׁלֵּֽחַ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֣אמְר֔וּ אֱלֹהֵ֥י הָעִבְרִ֖ים נִקְרָ֣א עָלֵ֑ינוּ נֵ֣לֲכָה נָּ֡א דֶּרֶךְ֩ שְׁלֹ֨שֶׁת יָמִ֜ים בַּמִּדְבָּ֗ר וְנִזְבְּחָה֙ לַֽיהוָ֣ה אֱלֹהֵ֔ינוּ פֶּ֨ן־יִפְגָּעֵ֔נוּ בַּדֶּ֖בֶר א֥וֹ בֶחָֽרֶב׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֤אמֶר אֲלֵהֶם֙ מֶ֣לֶךְ מִצְרַ֔יִם לָ֚מָּה מֹשֶׁ֣ה וְאַהֲרֹ֔ן תַּפְרִ֥יעוּ אֶת־הָעָ֖ם מִמַּֽעֲשָׂ֑יו לְכ֖וּ לְסִבְלֹתֵיכֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֣אמֶר פַּרְעֹ֔ה הֵן־רַבִּ֥ים עַתָּ֖ה עַ֣ם הָאָ֑רֶץ וְהִשְׁבַּתֶּ֥ם אֹתָ֖ם מִסִּבְלֹתָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיְצַ֥ו פַּרְעֹ֖ה בַּיּ֣וֹם הַה֑וּא אֶת־הַנֹּגְשִׂ֣ים בָּעָ֔ם וְאֶת־שֹׁטְרָ֖יו לֵאמֹֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לֹ֣א תֹאסִפ֞וּן לָתֵ֨ת תֶּ֧בֶן לָעָ֛ם לִלְבֹּ֥ן הַלְּבֵנִ֖ים כִּתְמ֣וֹל שִׁלְשֹׁ֑ם הֵ֚ם יֵֽלְכ֔וּ וְקֹשְׁשׁ֥וּ לָהֶ֖ם תֶּֽבֶן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאֶת־מַתְכֹּ֨נֶת הַלְּבֵנִ֜ים אֲשֶׁ֣ר הֵם֩ עֹשִׂ֨ים תְּמ֤וֹל שִׁלְשֹׁם֙ תָּשִׂ֣ימוּ עֲלֵיהֶ֔ם לֹ֥א תִגְרְע֖וּ מִמֶּ֑נּוּ כִּֽי־נִרְפִּ֣ים הֵ֔ם עַל־כֵּ֗ן הֵ֤ם צֹֽעֲקִים֙ לֵאמֹ֔ר נֵלְכָ֖ה נִזְבְּחָ֥ה לֵאלֹהֵֽינוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;תִּכְבַּ֧ד הָעֲבֹדָ֛ה עַל־הָאֲנָשִׁ֖ים וְיַעֲשׂוּ־בָ֑הּ וְאַל־יִשְׁע֖וּ בְּדִבְרֵי־שָֽׁקֶר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֵּ֨צְא֜וּ נֹגְשֵׂ֤י<font color="red"><sup>3</font></sup> הָעָם֙ וְשֹׁ֣טְרָ֔יו וַיֹּאמְר֥וּ אֶל־הָעָ֖ם לֵאמֹ֑ר כֹּ֚ה אָמַ֣ר פַּרְעֹ֔ה אֵינֶ֛נִּי נֹתֵ֥ן לָכֶ֖ם תֶּֽבֶן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אַתֶּ֗ם לְכ֨וּ קְח֤וּ לָכֶם֙ תֶּ֔בֶן מֵאֲשֶׁ֖ר תִּמְצָ֑אוּ כִּ֣י אֵ֥ין נִגְרָ֛ע מֵעֲבֹדַתְכֶ֖ם דָּבָֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיָּ֥פֶץ הָעָ֖ם בְּכָל־אֶ֣רֶץ מִצְרָ֑יִם לְקֹשֵׁ֥שׁ קַ֖שׁ לַתֶּֽבֶן׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהַנֹּגְשִׂ֖ים אָצִ֣ים לֵאמֹ֑ר כַּלּ֤וּ מַעֲשֵׂיכֶם֙ דְּבַר־י֣וֹם בְּיוֹמ֔וֹ כַּאֲשֶׁ֖ר בִּהְי֥וֹת הַתֶּֽבֶן׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֻּכּ֗וּ שֹֽׁטְרֵי֙ בְּנֵ֣י יִשְׂרָאֵ֔ל אֲשֶׁר־שָׂ֣מוּ עֲלֵהֶ֔ם נֹגְשֵׂ֥י פַרְעֹ֖ה לֵאמֹ֑ר מַדּ֡וּעַ לֹא֩ כִלִּיתֶ֨ם חָקְכֶ֤ם לִלְבֹּן֙ כִּתְמ֣וֹל שִׁלְשֹׁ֔ם גַּם־תְּמ֖וֹל גַּם־הַיּֽוֹם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיָּבֹ֗אוּ שֹֽׁטְרֵי֙ בְּנֵ֣י יִשְׂרָאֵ֔ל וַיִּצְעֲק֥וּ אֶל־פַּרְעֹ֖ה לֵאמֹ֑ר לָ֧מָּה תַעֲשֶׂ֦ה כֹ֖ה לַעֲבָדֶֽיךָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;תֶּ֗בֶן אֵ֤ין נִתָּן֙ לַעֲבָדֶ֔יךָ וּלְבֵנִ֛ים אֹמְרִ֥ים לָ֖נוּ עֲשׂ֑וּ וְהִנֵּ֧ה עֲבָדֶ֛יךָ מֻכִּ֖ים וְחָטָ֥את עַמֶּֽךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּ֛אמֶר נִרְפִּ֥ים אַתֶּ֖ם נִרְפִּ֑ים עַל־כֵּן֙ אַתֶּ֣ם אֹֽמְרִ֔ים נֵלְכָ֖ה נִזְבְּחָ֥ה לַֽיהוָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְעַתָּה֙ לְכ֣וּ עִבְד֔וּ וְתֶ֖בֶן לֹא־יִנָּתֵ֣ן לָכֶ֑ם וְתֹ֥כֶן לְבֵנִ֖ים תִּתֵּֽנּוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּרְא֞וּ שֹֽׁטְרֵ֧י בְנֵֽי־יִשְׂרָאֵ֛ל אֹתָ֖ם בְּרָ֣ע לֵאמֹ֑ר לֹא־תִגְרְע֥וּ מִלִּבְנֵיכֶ֖ם דְּבַר־י֥וֹם בְּיוֹמֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַֽיִּפְגְּעוּ֙ אֶת־מֹשֶׁ֣ה וְאֶֽת־אַהֲרֹ֔ן נִצָּבִ֖ים לִקְרָאתָ֑ם בְּצֵאתָ֖ם מֵאֵ֥ת פַּרְעֹֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּאמְר֣וּ אֲלֵהֶ֔ם יֵ֧רֶא יְהוָ֛ה עֲלֵיכֶ֖ם וְיִשְׁפֹּ֑ט אֲשֶׁ֧ר הִבְאַשְׁתֶּ֣ם אֶת־רֵיחֵ֗נוּ בְּעֵינֵ֤י פַרְעֹה֙ וּבְעֵינֵ֣י עֲבָדָ֔יו לָֽתֶת־חֶ֥רֶב בְּיָדָ֖ם לְהָרְגֵֽנוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיָּ֧שָׁב מֹשֶׁ֛ה אֶל־יְהוָ֖ה וַיֹּאמַ֑ר אֲדֹנָ֗י לָמָ֤ה הֲרֵעֹ֙תָה֙ לָעָ֣ם הַזֶּ֔ה לָ֥מָּה זֶּ֖ה שְׁלַחְתָּֽנִי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּמֵאָ֞ז בָּ֤אתִי אֶל־פַּרְעֹה֙ לְדַבֵּ֣ר בִּשְׁמֶ֔ךָ הֵרַ֖ע לָעָ֣ם הַזֶּ֑ה וְהַצֵּ֥ל לֹא־הִצַּ֖לְתָּ אֶת־עַמֶּֽךָ׃ </P>
</TD>
<TD WIDTH="50%">
<P>1&nbsp;w&#601;&#8217;<sup>a</sup>&#x1E25;ar b&#257;&#8217;&ucirc; m&#333;&#353;eh w&#601;&#8217;ah&#259;r&#333;n wayy&#333;&#8217;m&#601;r&ucirc; &#8217;el-par&#601;&#8216;&#333;h k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#353;all<sup>a</sup>&#x1E25; &#8217;e&#x1E6F;-&#8216;amm&icirc; w&#601;y&#257;&#x1E25;&#333;g&ucirc; l&icirc; bammi&#x1E0F;&#601;b&#257;r: </P>
<P>2&nbsp;wayy&#333;&#8217;mer par&#601;&#8216;&#333;h m&icirc; y&#601;hw&acirc; &#8217;&#259;&#353;er &#8217;e&#353;&#601;m<sup>a</sup>&#8216; b&#601;q&#333;lw&#333; l&#601;&#353;all<sup>a</sup>&#x1E25; &#8217;e&#x1E6F;-yi&#347;&#601;r&#257;&#8217;&#275;l l&#333;&#8217; y&#257;&#x1E0F;<sup>a</sup>&#8216;&#601;t&icirc; &#8217;e&#x1E6F;-y&#601;hw&acirc; w&#601;&#x1E21;am &#8217;e&#x1E6F;-yi&#347;&#601;r&#257;&#8217;&#275;l l&#333;&#8217; &#8217;&#259;&#353;all&#275;&#x1E25;a: </P>
<P>3&nbsp;wayy&#333;&#8217;m&#601;r&ucirc; &#8217;&#277;l&#333;h&ecirc; h&#257;&#8216;i&#x1E07;&#601;r&icirc;m niq&#601;r&#257;&#8217; &#8216;&#257;l&ecirc;n&ucirc; n&#275;l&#259;&#x1E35;&acirc; nn&#257;&#8217; dere&#x1E35;&#601; &#353;&#601;l&#333;&#353;e&#x1E6F; y&#257;m&icirc;m bammi&#x1E0F;&#601;b&#257;r w&#601;niz&#601;b&#601;&#x1E25;&acirc; layhw&acirc; &#8217;&#277;l&#333;h&ecirc;n&ucirc; pen-yif&#601;g&#257;&#8216;&#275;n&ucirc; bade&#x1E07;er &#8217;w&#333; &#x1E07;e&#x1E25;&#257;re&#x1E07;: </P>
<P>4&nbsp;wayy&#333;&#8217;mer &#8217;&#259;l&#275;hem mele&#x1E35;&#601; mi&#x1E63;&#601;rayim l&#257;mm&acirc; m&#333;&#353;eh w&#601;&#8217;ah&#259;r&#333;n taf&#601;r&icirc;&#8216;&ucirc; &#8217;e&#x1E6F;-h&#257;&#8216;&#257;m mimm<sup>a</sup>&#8216;&#259;&#347;&#257;yw l&#601;&#x1E35;&ucirc; l&#601;si&#x1E07;&#601;l&#333;&#x1E6F;&ecirc;&#x1E35;em: </P>
<P>5&nbsp;wayy&#333;&#8217;mer par&#601;&#8216;&#333;h h&#275;n-rab&icirc;m &#8216;at&acirc; &#8216;am h&#257;&#8217;&#257;re&#x1E63; w&#601;hi&#353;&#601;batem &#8217;&#333;&#x1E6F;&#257;m missi&#x1E07;&#601;l&#333;&#x1E6F;&#257;m: </P>
<P>6&nbsp;way&#601;&#x1E63;aw par&#601;&#8216;&#333;h bayyw&#333;m hah&ucirc;&#8217; &#8217;e&#x1E6F;-hann&#333;&#x1E21;&#601;&#347;&icirc;m b&#257;&#8216;&#257;m w&#601;&#8217;e&#x1E6F;-&#353;&#333;&#x1E6D;&#601;r&#257;yw l&#275;&#8217;m&#333;r: </P>
<P>7&nbsp;l&#333;&#8217; &#x1E6F;&#333;&#8217;sif&ucirc;n l&#257;&#x1E6F;&#275;&#x1E6F; te&#x1E07;en l&#257;&#8216;&#257;m lil&#601;b&#333;n hall&#601;&#x1E07;&#275;n&icirc;m ki&#x1E6F;&#601;mw&#333;l &#353;il&#601;&#353;&#333;m h&#275;m y&#275;l&#601;&#x1E35;&ucirc; w&#601;q&#333;&#353;&#601;&#353;&ucirc; l&acirc;em te&#x1E07;en: </P>
<P>8&nbsp;w&#601;&#8217;e&#x1E6F;-ma&#x1E6F;&#601;k&#333;ne&#x1E6F; hall&#601;&#x1E07;&#275;n&icirc;m &#8217;&#259;&#353;er h&#275;m &#8216;&#333;&#347;&icirc;m t&#601;mw&#333;l &#353;il&#601;&#353;&#333;m t&#257;&#347;&icirc;m&ucirc; &#8216;&#259;l&ecirc;hem l&#333;&#8217; &#x1E6F;i&#x1E21;&#601;r&#601;&#8216;&ucirc; mimmenn&ucirc; k&icirc;-nir&#601;p&icirc;m h&#275;m &#8216;al-k&#275;n h&#275;m &#x1E63;&#333;&#8216;&#259;q&icirc;m l&#275;&#8217;m&#333;r n&#275;l&#601;&#x1E35;&acirc; niz&#601;b&#601;&#x1E25;&acirc; l&#275;&#8217;l&#333;h&ecirc;n&ucirc;: </P>
<P>9&nbsp;ti&#x1E35;&#601;ba&#x1E0F; h&#257;&#8216;&#259;&#x1E07;&#333;&#x1E0F;&acirc; &#8216;al-h&#257;&#8217;&#259;n&#257;&#353;&icirc;m w&#601;y<sup>a</sup>&#8216;&#259;&#347;&ucirc;-&#x1E07;&#257;h w&#601;&#8217;al-yi&#353;&#601;&#8216;&ucirc; b&#601;&#x1E0F;i&#x1E07;&#601;r&ecirc;-&#353;&#257;qer: </P>
<P>10&nbsp;wayy&#275;&#x1E63;&#601;&#8217;&ucirc; n&#333;&#x1E21;&#601;&#347;&ecirc;<font color="red"><sup>3</font></sup> h&#257;&#8216;&#257;m w&#601;&#353;&#333;&#x1E6D;&#601;r&#257;yw wayy&#333;&#8217;m&#601;r&ucirc; &#8217;el-h&#257;&#8216;&#257;m l&#275;&#8217;m&#333;r k&#333;h &#8217;&#257;mar par&#601;&#8216;&#333;h &#8217;&ecirc;nenn&icirc; n&#333;&#x1E6F;&#275;n l&#257;&#x1E35;em te&#x1E07;en: </P>
<P>11&nbsp;&#8217;atem l&#601;&#x1E35;&ucirc; q&#601;&#x1E25;&ucirc; l&#257;&#x1E35;em te&#x1E07;en m&#275;&#8217;&#259;&#353;er tim&#601;&#x1E63;&#257;&#8217;&ucirc; k&icirc; &#8217;&ecirc;n ni&#x1E21;&#601;r&#257;&#8216; m&#275;&#8216;&#259;&#x1E07;&#333;&#x1E0F;a&#x1E6F;&#601;&#x1E35;em d&#257;&#x1E07;&#257;r: </P>
<P>12&nbsp;wayy&#257;fe&#x1E63; h&#257;&#8216;&#257;m b&#601;&#x1E35;&#257;l-&#8217;ere&#x1E63; mi&#x1E63;&#601;r&#257;yim l&#601;q&#333;&#353;&#275;&#353; qa&#353; late&#x1E07;en: </P>
<P>13&nbsp;w&#601;hann&#333;&#x1E21;&#601;&#347;&icirc;m &#8217;&#257;&#x1E63;&icirc;m l&#275;&#8217;m&#333;r kall&ucirc; m<sup>a</sup>&#8216;&#259;&#347;&ecirc;&#x1E35;em d&#601;&#x1E07;ar-yw&#333;m b&#601;yw&#333;mw&#333; ka&#8217;&#259;&#353;er bih&#601;yw&#333;&#x1E6F; hate&#x1E07;en: </P>
<P>14&nbsp;wayyuk&ucirc; &#353;&#333;&#x1E6D;&#601;r&ecirc; b&#601;n&ecirc; yi&#347;&#601;r&#257;&#8217;&#275;l &#8217;&#259;&#353;er-&#347;&#257;m&ucirc; &#8216;&#259;l&#275;hem n&#333;&#x1E21;&#601;&#347;&ecirc; far&#601;&#8216;&#333;h l&#275;&#8217;m&#333;r mad&ucirc;&#8216;a l&#333;&#8217; &#x1E35;ill&icirc;&#x1E6F;em &#x1E25;&#257;q&#601;&#x1E35;em lil&#601;b&#333;n ki&#x1E6F;&#601;mw&#333;l &#353;il&#601;&#353;&#333;m gam-t&#601;mw&#333;l gam-hayyw&#333;m: </P>
<P>15&nbsp;wayy&#257;&#x1E07;&#333;&#8217;&ucirc; &#353;&#333;&#x1E6D;&#601;r&ecirc; b&#601;n&ecirc; yi&#347;&#601;r&#257;&#8217;&#275;l wayyi&#x1E63;&#601;&#8216;&#259;q&ucirc; &#8217;el-par&#601;&#8216;&#333;h l&#275;&#8217;m&#333;r l&#257;mm&acirc; &#x1E6F;<sup>a</sup>&#8216;&#259;&#347;eh &#x1E35;&#333;h l<sup>a</sup>&#8216;&#259;&#x1E07;&#257;&#x1E0F;ey&#x1E35;&#257;: </P>
<P>16&nbsp;te&#x1E07;en &#8217;&ecirc;n nit&#257;n l<sup>a</sup>&#8216;&#259;&#x1E07;&#257;&#x1E0F;ey&#x1E35;&#257; &ucirc;l&#601;&#x1E07;&#275;n&icirc;m &#8217;&#333;m&#601;r&icirc;m l&#257;n&ucirc; &#8216;&#259;&#347;&ucirc; w&#601;hinn&#275;h &#8216;&#259;&#x1E07;&#257;&#x1E0F;ey&#x1E35;&#257; muk&icirc;m w&#601;&#x1E25;&#257;&#x1E6D;&#257;&#8217;&#x1E6F; &#8216;amme&#x1E35;&#257;: </P>
<P>17&nbsp;wayy&#333;&#8217;mer nir&#601;p&icirc;m &#8217;atem nir&#601;p&icirc;m &#8216;al-k&#275;n &#8217;atem &#8217;&#333;m&#601;r&icirc;m n&#275;l&#601;&#x1E35;&acirc; niz&#601;b&#601;&#x1E25;&acirc; layhw&acirc;: </P>
<P>18&nbsp;w&#601;&#8216;at&acirc; l&#601;&#x1E35;&ucirc; &#8216;i&#x1E07;&#601;&#x1E0F;&ucirc; w&#601;&#x1E6F;e&#x1E07;en l&#333;&#8217;-yinn&#257;&#x1E6F;&#275;n l&#257;&#x1E35;em w&#601;&#x1E6F;&#333;&#x1E35;en l&#601;&#x1E07;&#275;n&icirc;m tit&#275;nn&ucirc;: </P>
<P>19&nbsp;wayyir&#601;&#8217;&ucirc; &#353;&#333;&#x1E6D;&#601;r&ecirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;&#333;&#x1E6F;&#257;m b&#601;r&#257;&#8216; l&#275;&#8217;m&#333;r l&#333;&#8217;-&#x1E6F;i&#x1E21;&#601;r&#601;&#8216;&ucirc; milli&#x1E07;&#601;n&ecirc;&#x1E35;em d&#601;&#x1E07;ar-yw&#333;m b&#601;yw&#333;mw&#333;: </P>
<P>20&nbsp;wayyif&#601;g&#601;&#8216;&ucirc; &#8217;e&#x1E6F;-m&#333;&#353;eh w&#601;&#8217;e&#x1E6F;-&#8217;ah&#259;r&#333;n ni&#x1E63;&#x1E63;&#257;&#x1E07;&icirc;m liq&#601;r&#257;&#8217;&#x1E6F;&#257;m b&#601;&#x1E63;&#275;&#8217;&#x1E6F;&#257;m m&#275;&#8217;&#275;&#x1E6F; par&#601;&#8216;&#333;h: </P>
<P>21&nbsp;wayy&#333;&#8217;m&#601;r&ucirc; &#8217;&#259;l&#275;hem y&#275;re&#8217; y&#601;hw&acirc; &#8216;&#259;l&ecirc;&#x1E35;em w&#601;yi&#353;&#601;p&#333;&#x1E6D; &#8217;&#259;&#353;er hi&#x1E07;&#601;&#8217;a&#353;&#601;tem &#8217;e&#x1E6F;-r&ecirc;&#x1E25;&#275;n&ucirc; b&#601;&#8216;&ecirc;n&ecirc; far&#601;&#8216;&#333;h &ucirc;&#x1E07;&#601;&#8216;&ecirc;n&ecirc; &#8216;&#259;&#x1E07;&#257;&#x1E0F;&#257;yw l&#257;&#x1E6F;e&#x1E6F;-&#x1E25;ere&#x1E07; b&#601;y&#257;&#x1E0F;&#257;m l&#601;h&#257;r&#601;&#x1E21;&#275;n&ucirc;: </P>
<P>22&nbsp;wayy&#257;&#353;&#257;&#x1E07; m&#333;&#353;eh &#8217;el-y&#601;hw&acirc; wayy&#333;&#8217;mar &#8217;&#259;&#x1E0F;&#333;n&#257;y l&#257;m&acirc; h&#259;r&#275;&#8216;&#333;&#x1E6F;&acirc; l&#257;&#8216;&#257;m hazzeh l&#257;mm&acirc; zzeh &#353;&#601;l<sup>a</sup>&#x1E25;&#601;t&#257;n&icirc;: </P>
<P>23&nbsp;&ucirc;m&#275;&#8217;&#257;z b&#257;&#8217;&#x1E6F;&icirc; &#8217;el-par&#601;&#8216;&#333;h l&#601;&#x1E0F;ab&#275;r bi&#353;&#601;me&#x1E35;&#257; h&#275;r<sup>a</sup>&#8216; l&#257;&#8216;&#257;m hazzeh w&#601;ha&#x1E63;&#x1E63;&#275;l l&#333;&#8217;-hi&#x1E63;&#x1E63;al&#601;t&#257; &#8217;e&#x1E6F;-&#8216;amme&#x1E35;&#257;: </P>
</TD>
</TABLE>
<P><HR>
<CENTER>
<A HREF="exo006.htm">Next: Exodus (Shemot) Chapter 6</A></CENTER>
</BODY>
</HTML>
