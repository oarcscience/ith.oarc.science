<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 58</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/isa058">Polyglot</A>&nbsp;
<A HREF="../kjv/isa058">KJV</A>&nbsp;
<A HREF="../sep/isa058">Sep</A>&nbsp;
<A HREF="../vul/isa058">Vul</A>&nbsp;

<BR>
<BR><A HREF="isa">Isaiah (Yisheyah) Index</A><BR>
&nbsp;
<A HREF="isa057">Previous</A>&nbsp;
<A HREF="isa059">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 58</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;קְרָ֤א בְגָרוֹן֙ אַל־תַּחְשֹׂ֔ךְ כַּשּׁוֹפָ֖ר הָרֵ֣ם קוֹלֶ֑ךָ וְהַגֵּ֤ד לְעַמִּי֙ פִּשְׁעָ֔ם וּלְבֵ֥ית יַעֲקֹ֖ב חַטֹּאתָֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאוֹתִ֗י י֥וֹם<font color="red"><sup>3</font></sup> יוֹם֙ יִדְרֹשׁ֔וּן וְדַ֥עַת דְּרָכַ֖י יֶחְפָּצ֑וּן כְּג֞וֹי אֲשֶׁר־צְדָקָ֣ה עָשָׂ֗ה וּמִשְׁפַּ֤ט אֱלֹהָיו֙ לֹ֣א עָזָ֔ב יִשְׁאָל֙וּנִי֙ מִשְׁפְּטֵי־צֶ֔דֶק קִרְבַ֥ת אֱלֹהִ֖ים יֶחְפָּצֽוּן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;לָ֤מָּה צַּ֙מְנוּ֙ וְלֹ֣א רָאִ֔יתָ עִנִּ֥ינוּ נַפְשֵׁ֖נוּ וְלֹ֣א תֵדָ֑ע הֵ֣ן בְּי֤וֹם צֹֽמְכֶם֙ תִּמְצְאוּ־חֵ֔פֶץ וְכָל־עַצְּבֵיכֶ֖ם תִּנְגֹּֽשׂוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הֵ֣ן לְרִ֤יב וּמַצָּה֙ תָּצ֔וּמוּ וּלְהַכּ֖וֹת בְּאֶגְרֹ֣ף רֶ֑שַׁע לֹא־תָצ֣וּמוּ כַיּ֔וֹם לְהַשְׁמִ֥יעַ בַּמָּר֖וֹם קוֹלְכֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הֲכָזֶ֗ה יִֽהְיֶה֙ צ֣וֹם אֶבְחָרֵ֔הוּ י֛וֹם עַנּ֥וֹת אָדָ֖ם נַפְשׁ֑וֹ הֲלָכֹ֨ף כְּאַגְמֹ֜ן רֹאשׁ֗וֹ וְשַׂ֤ק וָאֵ֙פֶר֙ יַצִּ֔יעַ הֲלָזֶה֙ תִּקְרָא־צ֔וֹם וְי֥וֹם רָצ֖וֹן לַיהוָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הֲל֣וֹא זֶה֮ צ֣וֹם אֶבְחָרֵהוּ֒ פַּתֵּ֙חַ֙ חַרְצֻבּ֣וֹת רֶ֔שַׁע הַתֵּ֖ר אֲגֻדּ֣וֹת<font color="red"><sup>3</font></sup> מוֹטָ֑ה וְשַׁלַּ֤ח רְצוּצִים֙ חָפְשִׁ֔ים וְכָל־מוֹטָ֖ה תְּנַתֵּֽקוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הֲל֨וֹא פָרֹ֤ס לָֽרָעֵב֙ לַחְמֶ֔ךָ וַעֲנִיִּ֥ים מְרוּדִ֖ים תָּ֣בִיא בָ֑יִת כִּֽי־תִרְאֶ֤ה עָרֹם֙ וְכִסִּית֔וֹ וּמִבְּשָׂרְךָ֖ לֹ֥א תִתְעַלָּֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אָ֣ז יִבָּקַ֤ע כַּשַּׁ֙חַר֙ אוֹרֶ֔ךָ וַאֲרֻכָתְךָ֖ מְהֵרָ֣ה תִצְמָ֑ח וְהָלַ֤ךְ לְפָנֶ֙יךָ֙ צִדְקֶ֔ךָ כְּב֥וֹד יְהוָ֖ה יַאַסְפֶֽךָ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אָ֤ז תִּקְרָא֙ וַיהוָ֣ה יַעֲנֶ֔ה תְּשַׁוַּ֖ע וְיֹאמַ֣ר הִנֵּ֑נִי אִם־תָּסִ֤יר מִתּֽוֹכְךָ֙ מוֹטָ֔ה שְׁלַ֥ח אֶצְבַּ֖ע וְדַבֶּר־אָֽוֶן׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְתָפֵ֤ק לָֽרָעֵב֙ נַפְשֶׁ֔ךָ וְנֶ֥פֶשׁ נַעֲנָ֖ה תַּשְׂבִּ֑יעַ וְזָרַ֤ח בַּחֹ֙שֶׁךְ֙ אוֹרֶ֔ךָ וַאֲפֵלָתְךָ֖ כַּֽצָּהֳרָֽיִם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְנָחֲךָ֣ יְהוָה֮ תָּמִיד֒ וְהִשְׂבִּ֤יעַ בְּצַחְצָחוֹת֙ נַפְשֶׁ֔ךָ וְעַצְמֹתֶ֖יךָ יַחֲלִ֑יץ וְהָיִ֙יתָ֙ כְּגַ֣ן רָוֶ֔ה וּכְמוֹצָ֣א מַ֔יִם אֲשֶׁ֥ר לֹא־יְכַזְּב֖וּ מֵימָֽיו׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּבָנ֤וּ מִמְּךָ֙ חָרְב֣וֹת עוֹלָ֔ם מוֹסְדֵ֥י דוֹר־וָד֖וֹר תְּקוֹמֵ֑ם וְקֹרָ֤א לְךָ֙ גֹּדֵ֣ר פֶּ֔רֶץ מְשֹׁבֵ֥ב נְתִיב֖וֹת לָשָֽׁבֶת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אִם־תָּשִׁ֤יב מִשַּׁבָּת֙ רַגְלֶ֔ךָ עֲשׂ֥וֹת חֲפָצֶ֖יךָ בְּי֣וֹם קָדְשִׁ֑י וְקָרָ֨אתָ לַשַּׁבָּ֜ת עֹ֗נֶג לִקְד֤וֹשׁ יְהוָה֙ מְכֻבָּ֔ד וְכִבַּדְתּוֹ֙ מֵעֲשׂ֣וֹת דְּרָכֶ֔יךָ מִמְּצ֥וֹא חֶפְצְךָ֖ וְדַבֵּ֥ר דָּבָֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אָ֗ז תִּתְעַנַּג֙ עַל־יְהוָ֔ה וְהִרְכַּבְתִּ֖יךָ עַל־<font color="brown">במותי</font> <font color="blue">בָּ֣מֳתֵי<font color="red"><sup>9</font></sup></font> אָ֑רֶץ וְהַאֲכַלְתִּ֗יךָ נַחֲלַת֙ יַעֲקֹ֣ב אָבִ֔יךָ כִּ֛י פִּ֥י יְהוָ֖ה דִּבֵּֽר׃ ס</P>
</TD>
<TD WIDTH="50%">
<P>1&nbsp;q&#601;r&#257;&#8217; &#x1E07;&#601;&#x1E21;&#257;rw&#333;n &#8217;al-t<sup>a</sup>&#x1E25;&#601;&#347;&#333;&#x1E35;&#601; ka&#353;&#353;w&#333;f&#257;r h&#257;r&#275;m qw&#333;le&#x1E35;&#257; w&#601;hag&#275;&#x1E0F; l&#601;&#8216;amm&icirc; pi&#353;&#601;&#8216;&#257;m &ucirc;l&#601;&#x1E07;&ecirc;&#x1E6F; y<sup>a</sup>&#8216;&#259;q&#333;&#x1E07; &#x1E25;a&#x1E6D;&#x1E6D;&#333;&#8217;&#x1E6F;&#257;m: </P>
<P>2&nbsp;w&#601;&#8217;w&#333;&#x1E6F;&icirc; yw&#333;m<font color="red"><sup>3</font></sup> yw&#333;m yi&#x1E0F;&#601;r&#333;&#353;&ucirc;n w&#601;&#x1E0F;<sup>a</sup>&#8216;a&#x1E6F; d&#601;r&#257;&#x1E35;ay ye&#x1E25;&#601;p&#257;&#x1E63;&ucirc;n k&#601;&#x1E21;w&#333;y &#8217;&#259;&#353;er-&#x1E63;&#601;&#x1E0F;&#257;q&acirc; &#8216;&#257;&#347;&acirc; &ucirc;mi&#353;&#601;pa&#x1E6D; &#8217;&#277;l&#333;h&#257;yw l&#333;&#8217; &#8216;&#257;z&#257;&#x1E07; yi&#353;&#601;&#8217;&#257;l&ucirc;n&icirc; mi&#353;&#601;p&#601;&#x1E6D;&ecirc;-&#x1E63;e&#x1E0F;eq qir&#601;&#x1E07;a&#x1E6F; &#8217;&#277;l&#333;h&icirc;m ye&#x1E25;&#601;p&#257;&#x1E63;&ucirc;n: </P>
<P>3&nbsp;l&#257;mm&acirc; &#x1E63;&#x1E63;am&#601;n&ucirc; w&#601;l&#333;&#8217; r&#257;&#8217;&icirc;&#x1E6F;&#257; &#8216;inn&icirc;n&ucirc; naf&#601;&#353;&#275;n&ucirc; w&#601;l&#333;&#8217; &#x1E6F;&#275;&#x1E0F;&#257;&#8216; h&#275;n b&#601;yw&#333;m &#x1E63;&#333;m&#601;&#x1E35;em tim&#601;&#x1E63;&#601;&#8217;&ucirc;-&#x1E25;&#275;fe&#x1E63; w&#601;&#x1E35;&#257;l-&#8216;a&#x1E63;&#x1E63;&#601;&#x1E07;&ecirc;&#x1E35;em tin&#601;g&#333;&#347;&ucirc;: </P>
<P>4&nbsp;h&#275;n l&#601;r&icirc;&#x1E07; &ucirc;ma&#x1E63;&#x1E63;&acirc; t&#257;&#x1E63;&ucirc;m&ucirc; &ucirc;l&#601;hakw&#333;&#x1E6F; b&#601;&#8217;e&#x1E21;&#601;r&#333;f re&#353;<sup>a</sup>&#8216; l&#333;&#8217;-&#x1E6F;&#257;&#x1E63;&ucirc;m&ucirc; &#x1E35;ayyw&#333;m l&#601;ha&#353;&#601;m&icirc;&#8216;a bamm&#257;rw&#333;m qw&#333;l&#601;&#x1E35;em: </P>
<P>5&nbsp;h&#259;&#x1E35;&#257;zeh yih&#601;yeh &#x1E63;w&#333;m &#8217;e&#x1E07;&#601;&#x1E25;&#257;r&#275;h&ucirc; yw&#333;m &#8216;annw&#333;&#x1E6F; &#8217;&#257;&#x1E0F;&#257;m naf&#601;&#353;w&#333; h&#259;l&#257;&#x1E35;&#333;f k&#601;&#8217;a&#x1E21;&#601;m&#333;n r&#333;&#8217;&#353;w&#333; w&#601;&#347;aq w&#257;&#8217;&#275;fer ya&#x1E63;&#x1E63;&icirc;&#8216;a h&#259;l&#257;zeh tiq&#601;r&#257;&#8217;-&#x1E63;w&#333;m w&#601;yw&#333;m r&#257;&#x1E63;w&#333;n layhw&acirc;: </P>
<P>6&nbsp;h&#259;lw&#333;&#8217; zeh &#x1E63;w&#333;m &#8217;e&#x1E07;&#601;&#x1E25;&#257;r&#275;h&ucirc; pat&#275;&#x1E25;a &#x1E25;ar&#601;&#x1E63;ubw&#333;&#x1E6F; re&#353;<sup>a</sup>&#8216; hat&#275;r &#8217;&#259;&#x1E21;udw&#333;&#x1E6F;<font color="red"><sup>3</font></sup> mw&#333;&#x1E6D;&acirc; w&#601;&#353;all<sup>a</sup>&#x1E25; r&#601;&#x1E63;&ucirc;&#x1E63;&icirc;m &#x1E25;&#257;f&#601;&#353;&icirc;m w&#601;&#x1E35;&#257;l-mw&#333;&#x1E6D;&acirc; t&#601;nat&#275;q&ucirc;: </P>
<P>7&nbsp;h&#259;lw&#333;&#8217; f&#257;r&#333;s l&#257;r&#257;&#8216;&#275;&#x1E07; l<sup>a</sup>&#x1E25;&#601;me&#x1E35;&#257; w<sup>a</sup>&#8216;&#259;n&icirc;y&icirc;m m&#601;r&ucirc;&#x1E0F;&icirc;m t&#257;&#x1E07;&icirc;&#8217; &#x1E07;&#257;yi&#x1E6F; k&icirc;-&#x1E6F;ir&#601;&#8217;eh &#8216;&#257;r&#333;m w&#601;&#x1E35;iss&icirc;&#x1E6F;w&#333; &ucirc;mib&#601;&#347;&#257;r&#601;&#x1E35;&#257; l&#333;&#8217; &#x1E6F;i&#x1E6F;&#601;&#8216;all&#257;m: </P>
<P>8&nbsp;&#8217;&#257;z yib&#257;q<sup>a</sup>&#8216; ka&#353;&#353;<sup>a</sup>&#x1E25;ar &#8217;w&#333;re&#x1E35;&#257; wa&#8217;&#259;ru&#x1E35;&#257;&#x1E6F;&#601;&#x1E35;&#257; m&#601;h&#275;r&acirc; &#x1E6F;i&#x1E63;&#601;m&#257;&#x1E25; w&#601;h&#257;la&#x1E35;&#601; l&#601;f&#257;ney&#x1E35;&#257; &#x1E63;i&#x1E0F;&#601;qe&#x1E35;&#257; k&#601;&#x1E07;w&#333;&#x1E0F; y&#601;hw&acirc; ya&#8217;as&#601;fe&#x1E35;&#257;: </P>
<P>9&nbsp;&#8217;&#257;z tiq&#601;r&#257;&#8217; wayhw&acirc; y<sup>a</sup>&#8216;&#259;neh t&#601;&#353;a&ucirc;<sup>a</sup>&#8216; w&#601;y&#333;&#8217;mar hinn&#275;n&icirc; &#8217;im-t&#257;s&icirc;r mitw&#333;&#x1E35;&#601;&#x1E35;&#257; mw&#333;&#x1E6D;&acirc; &#353;&#601;l<sup>a</sup>&#x1E25; &#8217;e&#x1E63;&#601;b<sup>a</sup>&#8216; w&#601;&#x1E0F;aber-&#8217;&#257;wen: </P>
<P>10&nbsp;w&#601;&#x1E6F;&#257;f&#275;q l&#257;r&#257;&#8216;&#275;&#x1E07; naf&#601;&#353;e&#x1E35;&#257; w&#601;nefe&#353; n<sup>a</sup>&#8216;&#259;n&acirc; ta&#347;&#601;b&icirc;&#8216;a w&#601;z&#257;r<sup>a</sup>&#x1E25; b<sup>a</sup>&#x1E25;&#333;&#353;e&#x1E35;&#601; &#8217;w&#333;re&#x1E35;&#257; wa&#8217;&#259;f&#275;l&#257;&#x1E6F;&#601;&#x1E35;&#257; ka&#x1E63;&#x1E63;&acirc;&#335;r&#257;yim: </P>
<P>11&nbsp;w&#601;n&#257;&#x1E25;&#259;&#x1E35;&#257; y&#601;hw&acirc; t&#257;m&icirc;&#x1E0F; w&#601;hi&#347;&#601;b&icirc;&#8216;a b&#601;&#x1E63;<sup>a</sup>&#x1E25;&#601;&#x1E63;&#257;&#x1E25;w&#333;&#x1E6F; naf&#601;&#353;e&#x1E35;&#257; w&#601;&#8216;a&#x1E63;&#601;m&#333;&#x1E6F;ey&#x1E35;&#257; y<sup>a</sup>&#x1E25;&#259;l&icirc;&#x1E63; w&#601;h&#257;y&icirc;&#x1E6F;&#257; k&#601;&#x1E21;an r&#257;weh &ucirc;&#x1E35;&#601;mw&#333;&#x1E63;&#257;&#8217; mayim &#8217;&#259;&#353;er l&#333;&#8217;-y&#601;&#x1E35;azz&#601;&#x1E07;&ucirc; m&ecirc;m&#257;yw: </P>
<P>12&nbsp;&ucirc;&#x1E07;&#257;n&ucirc; mimm&#601;&#x1E35;&#257; &#x1E25;&#257;r&#601;&#x1E07;w&#333;&#x1E6F; &#8216;w&#333;l&#257;m mw&#333;s&#601;&#x1E0F;&ecirc; &#x1E0F;w&#333;r-w&#257;&#x1E0F;w&#333;r t&#601;qw&#333;m&#275;m w&#601;q&#333;r&#257;&#8217; l&#601;&#x1E35;&#257; g&#333;&#x1E0F;&#275;r pere&#x1E63; m&#601;&#353;&#333;&#x1E07;&#275;&#x1E07; n&#601;&#x1E6F;&icirc;&#x1E07;w&#333;&#x1E6F; l&#257;&#353;&#257;&#x1E07;e&#x1E6F;: </P>
<P>13&nbsp;&#8217;im-t&#257;&#353;&icirc;&#x1E07; mi&#353;&#353;ab&#257;&#x1E6F; ra&#x1E21;&#601;le&#x1E35;&#257; &#8216;&#259;&#347;w&#333;&#x1E6F; &#x1E25;&#259;f&#257;&#x1E63;ey&#x1E35;&#257; b&#601;yw&#333;m q&#257;&#x1E0F;&#601;&#353;&icirc; w&#601;q&#257;r&#257;&#8217;&#x1E6F;&#257; la&#353;&#353;ab&#257;&#x1E6F; &#8216;&#333;ne&#x1E21; liq&#601;&#x1E0F;w&#333;&#353; y&#601;hw&acirc; m&#601;&#x1E35;ub&#257;&#x1E0F; w&#601;&#x1E35;iba&#x1E0F;&#601;tw&#333; m&#275;&#8216;&#259;&#347;w&#333;&#x1E6F; d&#601;r&#257;&#x1E35;ey&#x1E35;&#257; mimm&#601;&#x1E63;w&#333;&#8217; &#x1E25;ef&#601;&#x1E63;&#601;&#x1E35;&#257; w&#601;&#x1E0F;ab&#275;r d&#257;&#x1E07;&#257;r: </P>
<P>14&nbsp;&#8217;&#257;z ti&#x1E6F;&#601;&#8216;anna&#x1E21; &#8216;al-y&#601;hw&acirc; w&#601;hir&#601;ka&#x1E07;&#601;t&icirc;&#x1E35;&#257; &#8216;al-<font color="brown">b&#257;mw&#333;&#x1E6F;&ecirc;</font> <font color="blue">b&#257;m&#335;&#x1E6F;&ecirc;<font color="red"><sup>9</font></sup></font> &#8217;&#257;re&#x1E63; w&#601;ha&#8217;&#259;&#x1E35;al&#601;t&icirc;&#x1E35;&#257; n<sup>a</sup>&#x1E25;&#259;la&#x1E6F; y<sup>a</sup>&#8216;&#259;q&#333;&#x1E07; &#8217;&#257;&#x1E07;&icirc;&#x1E35;&#257; k&icirc; p&icirc; y&#601;hw&acirc; dib&#275;r: s</P>
</TD>
</TABLE>
<P><HR>
<CENTER>
<A HREF="isa059">Next: Isaiah (Yisheyah) Chapter 59</A></CENTER>
</BODY>
</HTML>
