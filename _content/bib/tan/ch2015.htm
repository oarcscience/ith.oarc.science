<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 15</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2015.htm">Polyglot</A>&nbsp;
<A HREF="../kjv/ch2015.htm">KJV</A>&nbsp;
<A HREF="../sep/ch2015.htm">Sep</A>&nbsp;
<A HREF="../vul/ch2015.htm">Vul</A>&nbsp;

<BR>
<BR><A HREF="ch2.htm">2 Chronicles (2 Divrey Yamim) Index</A><BR>
&nbsp;
<A HREF="ch2014.htm">Previous</A>&nbsp;
<A HREF="ch2016.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 15</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַעֲזַרְיָ֙הוּ֙ בֶּן־עוֹדֵ֔ד הָיְתָ֥ה עָלָ֖יו ר֥וּחַ אֱלֹהִֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֵּצֵא֮ לִפְנֵ֣י אָסָא֒ וַיֹּ֣אמֶר ל֔וֹ שְׁמָע֕וּנִי אָסָ֖א וְכָל־יְהוּדָ֣ה וּבִנְיָמִ֑ן יְהוָ֤ה עִמָּכֶם֙ בִּֽהְיֽוֹתְכֶ֣ם עִמּ֔וֹ וְאִֽם־תִּדְרְשֻׁ֙הוּ֙ יִמָּצֵ֣א לָכֶ֔ם וְאִם־תַּעַזְבֻ֖הוּ יַעֲזֹ֥ב אֶתְכֶֽם׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְיָמִ֥ים רַבִּ֖ים לְיִשְׂרָאֵ֑ל לְלֹ֣א׀ אֱלֹהֵ֣י אֱמֶ֗ת וּלְלֹ֛א כֹּהֵ֥ן מוֹרֶ֖ה וּלְלֹ֥א תוֹרָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּ֙שָׁב֙ בַּצַּר־ל֔וֹ עַל־יְהוָ֖ה אֱלֹהֵ֣י יִשְׂרָאֵ֑ל וַיְבַקְשֻׁ֖הוּ וַיִּמָּצֵ֥א לָהֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּבָעִתִּ֣ים הָהֵ֔ם אֵ֥ין שָׁל֖וֹם לַיּוֹצֵ֣א וְלַבָּ֑א כִּ֚י מְהוּמֹ֣ת רַבּ֔וֹת עַ֥ל כָּל־יוֹשְׁבֵ֖י הָאֲרָצֽוֹת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְכֻתְּת֥וּ גוֹי־בְּג֖וֹי וְעִ֣יר בְּעִ֑יר כִּֽי־אֱלֹהִ֥ים הֲמָמָ֖ם בְּכָל־צָרָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאַתֶּ֣ם חִזְק֔וּ וְאַל־יִרְפּ֖וּ יְדֵיכֶ֑ם כִּ֛י יֵ֥שׁ שָׂכָ֖ר לִפְעֻלַּתְכֶֽם׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְכִשְׁמֹ֨עַ אָסָ֜א הַדְּבָרִ֣ים הָאֵ֗לֶּה וְהַנְּבוּאָה֮ עֹדֵ֣ד הַנָּבִיא֒ הִתְחַזַּ֗ק וַיַּעֲבֵ֤ר הַשִּׁקּוּצִים֙ מִכָּל־אֶ֤רֶץ יְהוּדָה֙ וּבִנְיָמִ֔ן וּמִן־הֶ֣עָרִ֔ים אֲשֶׁ֥ר לָכַ֖ד מֵהַ֣ר אֶפְרָ֑יִם וַיְחַדֵּשׁ֙ אֶת־מִזְבַּ֣ח יְהוָ֔ה אֲשֶׁ֕ר לִפְנֵ֖י אוּלָ֥ם יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּקְבֹּ֗ץ אֶת־כָּל־יְהוּדָה֙ וּבִנְיָמִ֔ן וְהַגָּרִים֙ עִמָּהֶ֔ם מֵאֶפְרַ֥יִם וּמְנַשֶּׁ֖ה וּמִשִּׁמְע֑וֹן כִּֽי־נָפְל֨וּ עָלָ֤יו מִיִּשְׂרָאֵל֙ לָרֹ֔ב בִּרְאֹתָ֕ם כִּֽי־יְהוָ֥ה אֱלֹהָ֖יו עִמּֽוֹ׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּקָּבְצ֥וּ יְרוּשָׁלִַ֖ם בַּחֹ֣דֶשׁ הַשְּׁלִישִׁ֑י לִשְׁנַ֥ת חֲמֵשׁ־עֶשְׂרֵ֖ה לְמַלְכ֥וּת אָסָֽא׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּזְבְּח֤וּ לַיהוָה֙ בַּיּ֣וֹם הַה֔וּא מִן־הַשָּׁלָ֖ל הֵבִ֑יאוּ בָּקָר֙ שְׁבַ֣ע מֵא֔וֹת וְצֹ֖אן שִׁבְעַ֥ת אֲלָפִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיָּבֹ֣אוּ בַבְּרִ֔ית לִדְר֕וֹשׁ אֶת־יְהוָ֖ה אֱלֹהֵ֣י אֲבוֹתֵיהֶ֑ם בְּכָל־לְבָבָ֖ם וּבְכָל־נַפְשָֽׁם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְכֹ֨ל אֲשֶׁ֧ר לֹֽא־יִדְרֹ֛שׁ לַיהוָ֥ה אֱלֹהֵֽי־יִשְׂרָאֵ֖ל יוּמָ֑ת לְמִן־קָטֹן֙ וְעַד־גָּד֔וֹל לְמֵאִ֖ישׁ וְעַד־אִשָּֽׁה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּשָּֽׁבְעוּ֙ לַיהוָ֔ה בְּק֥וֹל גָּד֖וֹל וּבִתְרוּעָ֑ה וּבַחֲצֹצְר֖וֹת וּבְשׁוֹפָרֽוֹת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּשְׂמְח֨וּ כָל־יְהוּדָ֜ה עַל־הַשְּׁבוּעָ֗ה כִּ֤י בְכָל־לְבָבָם֙ נִשְׁבָּ֔עוּ וּבְכָל־רְצוֹנָ֣ם בִּקְשֻׁ֔הוּ וַיִּמָּצֵ֖א לָהֶ֑ם וַיָּ֧נַח יְהוָ֛ה לָהֶ֖ם מִסָּבִֽיב׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְגַֽם־מַעֲכָ֞ה אֵ֣ם׀ אָסָ֣א הַמֶּ֗לֶךְ הֱסִירָהּ֙ מִגְּבִירָ֔ה אֲשֶׁר־עָשְׂתָ֥ה לַאֲשֵׁרָ֖ה מִפְלָ֑צֶת וַיִּכְרֹ֤ת אָסָא֙ אֶת־מִפְלַצְתָּ֔הּ וַיָּ֕דֶק וַיִּשְׂרֹ֖ף בְּנַ֥חַל קִדְרֽוֹן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהַ֨בָּמ֔וֹת לֹא־סָ֖רוּ מִיִּשְׂרָאֵ֑ל רַ֧ק לְבַב־אָסָ֛א הָיָ֥ה שָׁלֵ֖ם כָּל־יָמָֽיו׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיָּבֵ֞א אֶת־קָדְשֵׁ֥י אָבִ֛יו וְקָֽדָשָׁ֖יו בֵּ֣ית הָאֱלֹהִ֑ים כֶּ֥סֶף וְזָהָ֖ב וְכֵלִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּמִלְחָמָ֖ה לֹ֣א הָיָ֑תָה עַ֛ד שְׁנַת־שְׁלֹשִׁ֥ים וְחָמֵ֖שׁ לְמַלְכ֥וּת אָסָֽא׃ ס</P>
</TD>
<TD WIDTH="50%">
<P>1&nbsp;w<sup>a</sup>&#8216;&#259;zar&#601;y&acirc;&ucirc; ben-&#8216;w&#333;&#x1E0F;&#275;&#x1E0F; h&#257;y&#601;&#x1E6F;&acirc; &#8216;&#257;l&#257;yw r&ucirc;&#x1E25;a &#8217;&#277;l&#333;h&icirc;m: </P>
<P>2&nbsp;wayy&#275;&#x1E63;&#275;&#8217; lif&#601;n&ecirc; &#8217;&#257;s&#257;&#8217; wayy&#333;&#8217;mer lw&#333; &#353;&#601;m&#257;&#8216;&ucirc;n&icirc; &#8217;&#257;s&#257;&#8217; w&#601;&#x1E35;&#257;l-y&#601;h&ucirc;&#x1E0F;&acirc; &ucirc;&#x1E07;in&#601;y&#257;min y&#601;hw&acirc; &#8216;imm&#257;&#x1E35;em bih&#601;yw&#333;&#x1E6F;&#601;&#x1E35;em &#8216;immw&#333; w&#601;&#8217;im-ti&#x1E0F;&#601;r&#601;&#353;uh&ucirc; yimm&#257;&#x1E63;&#275;&#8217; l&#257;&#x1E35;em w&#601;&#8217;im-t<sup>a</sup>&#8216;az&#601;&#x1E07;uh&ucirc; y<sup>a</sup>&#8216;&#259;z&#333;&#x1E07; &#8217;e&#x1E6F;&#601;&#x1E35;em: s</P>
<P>3&nbsp;w&#601;y&#257;m&icirc;m rab&icirc;m l&#601;yi&#347;&#601;r&#257;&#8217;&#275;l l&#601;l&#333;&#8217;| &#8217;&#277;l&#333;h&ecirc; &#8217;&#277;me&#x1E6F; &ucirc;l&#601;l&#333;&#8217; k&#333;h&#275;n mw&#333;reh &ucirc;l&#601;l&#333;&#8217; &#x1E6F;w&#333;r&acirc;: </P>
<P>4&nbsp;wayy&#257;&#353;&#257;&#x1E07; ba&#x1E63;&#x1E63;ar-lw&#333; &#8216;al-y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l way&#601;&#x1E07;aq&#601;&#353;uh&ucirc; wayyimm&#257;&#x1E63;&#275;&#8217; l&acirc;em: </P>
<P>5&nbsp;&ucirc;&#x1E07;&#257;&#8216;it&icirc;m h&acirc;&#275;m &#8217;&ecirc;n &#353;&#257;lw&#333;m layyw&#333;&#x1E63;&#275;&#8217; w&#601;lab&#257;&#8217; k&icirc; m&#601;h&ucirc;m&#333;&#x1E6F; rabw&#333;&#x1E6F; &#8216;al k&#257;l-yw&#333;&#353;&#601;&#x1E07;&ecirc; h&#257;&#8217;&#259;r&#257;&#x1E63;w&#333;&#x1E6F;: </P>
<P>6&nbsp;w&#601;&#x1E35;ut&#601;&#x1E6F;&ucirc; &#x1E21;w&#333;y-b&#601;&#x1E21;w&#333;y w&#601;&#8216;&icirc;r b&#601;&#8216;&icirc;r k&icirc;-&#8217;&#277;l&#333;h&icirc;m h&#259;m&#257;m&#257;m b&#601;&#x1E35;&#257;l-&#x1E63;&#257;r&acirc;: </P>
<P>7&nbsp;w&#601;&#8217;atem &#x1E25;iz&#601;q&ucirc; w&#601;&#8217;al-yir&#601;p&ucirc; y&#601;&#x1E0F;&ecirc;&#x1E35;em k&icirc; y&#275;&#353; &#347;&#257;&#x1E35;&#257;r lif&#601;&#8216;ulla&#x1E6F;&#601;&#x1E35;em: s</P>
<P>8&nbsp;w&#601;&#x1E35;i&#353;&#601;m&#333;&#8216;a &#8217;&#257;s&#257;&#8217; had&#601;&#x1E07;&#257;r&icirc;m h&#257;&#8217;&#275;lleh w&#601;hann&#601;&#x1E07;&ucirc;&#8217;&acirc; &#8216;&#333;&#x1E0F;&#275;&#x1E0F; hann&#257;&#x1E07;&icirc;&#8217; hi&#x1E6F;&#601;&#x1E25;azzaq wayy<sup>a</sup>&#8216;&#259;&#x1E07;&#275;r ha&#353;&#353;iqq&ucirc;&#x1E63;&icirc;m mik&#257;l-&#8217;ere&#x1E63; y&#601;h&ucirc;&#x1E0F;&acirc; &ucirc;&#x1E07;in&#601;y&#257;min &ucirc;min-he&#8216;&#257;r&icirc;m &#8217;&#259;&#353;er l&#257;&#x1E35;a&#x1E0F; m&#275;har &#8217;ef&#601;r&#257;yim way&#601;&#x1E25;ad&#275;&#353; &#8217;e&#x1E6F;-miz&#601;b<sup>a</sup>&#x1E25; y&#601;hw&acirc; &#8217;&#259;&#353;er lif&#601;n&ecirc; &#8217;&ucirc;l&#257;m y&#601;hw&acirc;: </P>
<P>9&nbsp;wayyiq&#601;b&#333;&#x1E63; &#8217;e&#x1E6F;-k&#257;l-y&#601;h&ucirc;&#x1E0F;&acirc; &ucirc;&#x1E07;in&#601;y&#257;min w&#601;hag&#257;r&icirc;m &#8216;imm&acirc;em m&#275;&#8217;ef&#601;rayim &ucirc;m&#601;na&#353;&#353;eh &ucirc;mi&#353;&#353;im&#601;&#8216;w&#333;n k&icirc;-n&#257;f&#601;l&ucirc; &#8216;&#257;l&#257;yw m&icirc;yi&#347;&#601;r&#257;&#8217;&#275;l l&#257;r&#333;&#x1E07; bir&#601;&#8217;&#333;&#x1E6F;&#257;m k&icirc;-y&#601;hw&acirc; &#8217;&#277;l&#333;h&#257;yw &#8216;immw&#333;: f</P>
<P>10&nbsp;wayyiqq&#257;&#x1E07;&#601;&#x1E63;&ucirc; y&#601;r&ucirc;&#353;&#257;laim b<sup>a</sup>&#x1E25;&#333;&#x1E0F;e&#353; ha&#353;&#353;&#601;l&icirc;&#353;&icirc; li&#353;&#601;na&#x1E6F; &#x1E25;&#259;m&#275;&#353;-&#8216;e&#347;&#601;r&#275;h l&#601;mal&#601;&#x1E35;&ucirc;&#x1E6F; &#8217;&#257;s&#257;&#8217;: </P>
<P>11&nbsp;wayyiz&#601;b&#601;&#x1E25;&ucirc; layhw&acirc; bayyw&#333;m hah&ucirc;&#8217; min-ha&#353;&#353;&#257;l&#257;l h&#275;&#x1E07;&icirc;&#8217;&ucirc; b&#257;q&#257;r &#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; w&#601;&#x1E63;&#333;&#8217;n &#353;i&#x1E07;&#601;&#8216;a&#x1E6F; &#8217;&#259;l&#257;f&icirc;m: </P>
<P>12&nbsp;wayy&#257;&#x1E07;&#333;&#8217;&ucirc; &#x1E07;ab&#601;r&icirc;&#x1E6F; li&#x1E0F;&#601;rw&#333;&#353; &#8217;e&#x1E6F;-y&#601;hw&acirc; &#8217;&#277;l&#333;h&ecirc; &#8217;&#259;&#x1E07;w&#333;&#x1E6F;&ecirc;hem b&#601;&#x1E35;&#257;l-l&#601;&#x1E07;&#257;&#x1E07;&#257;m &ucirc;&#x1E07;&#601;&#x1E35;&#257;l-naf&#601;&#353;&#257;m: </P>
<P>13&nbsp;w&#601;&#x1E35;&#333;l &#8217;&#259;&#353;er l&#333;&#8217;-yi&#x1E0F;&#601;r&#333;&#353; layhw&acirc; &#8217;&#277;l&#333;h&ecirc;-yi&#347;&#601;r&#257;&#8217;&#275;l y&ucirc;m&#257;&#x1E6F; l&#601;min-q&#257;&#x1E6D;&#333;n w&#601;&#8216;a&#x1E0F;-g&#257;&#x1E0F;w&#333;l l&#601;m&#275;&#8217;&icirc;&#353; w&#601;&#8216;a&#x1E0F;-&#8217;i&#353;&#353;&acirc;: </P>
<P>14&nbsp;wayyi&#353;&#353;&#257;&#x1E07;&#601;&#8216;&ucirc; layhw&acirc; b&#601;qw&#333;l g&#257;&#x1E0F;w&#333;l &ucirc;&#x1E07;i&#x1E6F;&#601;r&ucirc;&#8216;&acirc; &ucirc;&#x1E07;<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F; &ucirc;&#x1E07;&#601;&#353;w&#333;f&#257;rw&#333;&#x1E6F;: </P>
<P>15&nbsp;wayyi&#347;&#601;m&#601;&#x1E25;&ucirc; &#x1E35;&#257;l-y&#601;h&ucirc;&#x1E0F;&acirc; &#8216;al-ha&#353;&#353;&#601;&#x1E07;&ucirc;&#8216;&acirc; k&icirc; &#x1E07;&#601;&#x1E35;&#257;l-l&#601;&#x1E07;&#257;&#x1E07;&#257;m ni&#353;&#601;b&#257;&#8216;&ucirc; &ucirc;&#x1E07;&#601;&#x1E35;&#257;l-r&#601;&#x1E63;w&#333;n&#257;m biq&#601;&#353;uh&ucirc; wayyimm&#257;&#x1E63;&#275;&#8217; l&acirc;em wayy&#257;n<sup>a</sup>&#x1E25; y&#601;hw&acirc; l&acirc;em miss&#257;&#x1E07;&icirc;&#x1E07;: </P>
<P>16&nbsp;w&#601;&#x1E21;am-m<sup>a</sup>&#8216;&#259;&#x1E35;&acirc; &#8217;&#275;m| &#8217;&#257;s&#257;&#8217; hammele&#x1E35;&#601; h&#277;s&icirc;r&#257;h mig&#601;&#x1E07;&icirc;r&acirc; &#8217;&#259;&#353;er-&#8216;&#257;&#347;&#601;&#x1E6F;&acirc; la&#8217;&#259;&#353;&#275;r&acirc; mif&#601;l&#257;&#x1E63;e&#x1E6F; wayyi&#x1E35;&#601;r&#333;&#x1E6F; &#8217;&#257;s&#257;&#8217; &#8217;e&#x1E6F;-mif&#601;la&#x1E63;&#601;t&#257;h wayy&#257;&#x1E0F;eq wayyi&#347;&#601;r&#333;f b&#601;n<sup>a</sup>&#x1E25;al qi&#x1E0F;&#601;rw&#333;n: </P>
<P>17&nbsp;w&#601;hab&#257;mw&#333;&#x1E6F; l&#333;&#8217;-s&#257;r&ucirc; m&icirc;yi&#347;&#601;r&#257;&#8217;&#275;l raq l&#601;&#x1E07;a&#x1E07;-&#8217;&#257;s&#257;&#8217; h&#257;y&acirc; &#353;&#257;l&#275;m k&#257;l-y&#257;m&#257;yw: </P>
<P>18&nbsp;wayy&#257;&#x1E07;&#275;&#8217; &#8217;e&#x1E6F;-q&#257;&#x1E0F;&#601;&#353;&ecirc; &#8217;&#257;&#x1E07;&icirc;w w&#601;q&#257;&#x1E0F;&#257;&#353;&#257;yw b&ecirc;&#x1E6F; h&#257;&#8217;&#277;l&#333;h&icirc;m kesef w&#601;z&acirc;&#257;&#x1E07; w&#601;&#x1E35;&#275;l&icirc;m: </P>
<P>19&nbsp;&ucirc;mil&#601;&#x1E25;&#257;m&acirc; l&#333;&#8217; h&#257;y&#257;&#x1E6F;&acirc; &#8216;a&#x1E0F; &#353;&#601;na&#x1E6F;-&#353;&#601;l&#333;&#353;&icirc;m w&#601;&#x1E25;&#257;m&#275;&#353; l&#601;mal&#601;&#x1E35;&ucirc;&#x1E6F; &#8217;&#257;s&#257;&#8217;: s</P>
</TD>
</TABLE>
<P><HR>
<CENTER>
<A HREF="ch2016.htm">Next: 2 Chronicles (2 Divrey Yamim) Chapter 16</A></CENTER>
</BODY>
</HTML>
