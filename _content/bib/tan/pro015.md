[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/pro015)  [KJV](../kjv/pro015)  [Sep](../sep/pro015) 
[Vul](../vul/pro015)   
  
[Proverbs (Mishlei) Index](pro)  
  [Previous](pro014)  [Next](pro016) 

------------------------------------------------------------------------

### Tanach (Hebrew): Proverbs (Mishlei) Chapter 15

‎<span id="001">1</span> ‏מַֽעֲנֶה־רַּ֭ךְ יָשִׁ֣יב חֵמָ֑ה
וּדְבַר־עֶ֝֗צֶב יַעֲלֶה־אָֽף׃

‎<span id="002">2</span> ‏לְשׁ֣וֹן חֲ֭כָמִים תֵּיטִ֣יב דָּ֑עַת וּפִ֥י
כְ֝סִילִ֗ים יַבִּ֥יעַ אִוֶּֽלֶת׃

‎<span id="003">3</span> ‏בְּֽכָל־מָ֭קוֹם עֵינֵ֣י יְהוָ֑ה צֹ֝פ֗וֹת
רָעִ֥ים וטוֹבִֽים׃<sup>1</sup>

‎<span id="004">4</span> ‏מַרְפֵּ֣א לָ֭שׁוֹן עֵ֣ץ חַיִּ֑ים וְסֶ֥לֶף
בָּ֝֗הּ שֶׁ֣בֶר בְּרֽוּחַ׃

‎<span id="005">5</span> ‏אֱוִ֗יל יִ֭נְאַץ מוּסַ֣ר אָבִ֑יו וְשֹׁמֵ֖ר
תּוֹכַ֣חַת יַעְרִֽם׃

‎<span id="006">6</span> ‏בֵּ֣ית צַ֭דִּיק חֹ֣סֶן רָ֑ב וּבִתְבוּאַ֖ת
רָשָׁ֣ע נֶעְכָּֽרֶת׃

‎<span id="007">7</span> ‏שִׂפְתֵ֣י חֲ֭כָמִים יְזָ֣רוּ דָ֑עַת וְלֵ֖ב
כְּסִילִ֣ים לֹא־כֵֽן׃

‎<span id="008">8</span> ‏זֶ֣בַח רְ֭שָׁעִים תּוֹעֲבַ֣ת יְהוָ֑ה
וּתְפִלַּ֖ת יְשָׁרִ֣ים רְצוֹנֽוֹ׃

‎<span id="009">9</span> ‏תּוֹעֲבַ֣ת יְ֭הוָה דֶּ֣רֶךְ רָשָׁ֑ע
וּמְרַדֵּ֖ף צְדָקָ֣ה יֶאֱהָֽב׃

‎<span id="010">10</span> ‏מוּסָ֣ר רָ֭ע לְעֹזֵ֣ב אֹ֑רַח שׂוֹנֵ֖א
תוֹכַ֣חַת יָמֽוּת׃

‎<span id="011">11</span> ‏שְׁא֣וֹל וַ֭אֲבַדּוֹן נֶ֣גֶד יְהוָ֑ה אַ֝֗ף
כִּֽי־לִבּ֥וֹת בְּֽנֵי־אָדָֽם׃

‎<span id="012">12</span> ‏לֹ֣א יֶאֱהַב־לֵ֭ץ הוֹכֵ֣חַֽ ל֑וֹ
אֶל־חֲ֝כָמִ֗ים לֹ֣א יֵלֵֽךְ׃

‎<span id="013">13</span> ‏לֵ֣ב שָׂ֭מֵחַ יֵיטִ֣ב פָּנִ֑ים
וּבְעַצְּבַת־לֵ֝ב ר֣וּחַ נְכֵאָֽה׃

‎<span id="014">14</span> ‏לֵ֣ב נָ֭בוֹן יְבַקֶּשׁ־דָּ֑עַת ופני וּפִ֥י
כְ֝סִילִ֗ים יִרְעֶ֥ה אִוֶּֽלֶת׃

‎<span id="015">15</span> ‏כָּל־יְמֵ֣י עָנִ֣י רָעִ֑ים וְטֽוֹב־לֵ֝֗ב
מִשְׁתֶּ֥ה תָמִֽיד׃

‎<span id="016">16</span> ‏טוֹב־מְ֭עַט בְּיִרְאַ֣ת יְהוָ֑ה מֵאוֹצָ֥ר
רָ֝֗ב וּמְה֥וּמָה בֽוֹ׃

‎<span id="017">17</span> ‏ט֤וֹב אֲרֻחַ֣ת יָ֭רָק וְאַהֲבָה־שָׁ֑ם
מִשּׁ֥וֹר אָ֝ב֗וּס וְשִׂנְאָה־בֽוֹ׃

‎<span id="018">18</span> ‏אִ֣ישׁ חֵ֭מָה יְגָרֶ֣ה מָד֑וֹן וְאֶ֥רֶך
אַ֝פַּ֗יִם יַשְׁקִ֥יט רִֽיב׃

‎<span id="019">19</span> ‏דֶּ֣רֶךְ עָ֭צֵל כִּמְשֻׂ֣כַת חָ֑דֶק וְאֹ֖רַח
יְשָׁרִ֣ים סְלֻלָֽה׃

‎<span id="020">20</span> ‏בֵּ֣ן חָ֭כָם יְשַׂמַּח־אָ֑ב וּכְסִ֥יל אָ֝דָ֗ם
בּוֹזֶ֥ה אִמּֽוֹ׃

‎<span id="021">21</span> ‏אִ֭וֶּלֶת שִׂמְחָ֣ה לַחֲסַר־לֵ֑ב וְאִ֥ישׁ
תְּ֝בוּנָ֗ה יְיַשֶּׁר־לָֽכֶת׃

‎<span id="022">22</span> ‏הָפֵ֣ר מַ֭חֲשָׁבוֹת בְּאֵ֣ין ס֑וֹד וּבְרֹ֖ב
יוֹעֲצִ֣ים תָּקֽוּם׃

‎<span id="023">23</span> ‏שִׂמְחָ֣ה לָ֭אִישׁ בְּמַעֲנֵה־פִ֑יו וְדָבָ֖ר
בְּעִתּ֣וֹ מַה־טּֽוֹב׃

‎<span id="024">24</span> ‏אֹ֣רַח חַ֭יִּים לְמַ֣עְלָה לְמַשְׂכִּ֑יל
לְמַ֥עַן ס֝֗וּר מִשְּׁא֥וֹל מָֽטָּה׃

‎<span id="025">25</span> ‏בֵּ֣ית גֵּ֭אִים יִסַּ֥ח׀ יְהוָ֑ה וְ֝יַצֵּ֗ב
גְּב֣וּל אַלְמָנָֽה׃

‎<span id="026">26</span> ‏תּוֹעֲבַ֣ת יְ֭הוָה מַחְשְׁב֣וֹת רָ֑ע
וּ֝טְהֹרִ֗ים אִמְרֵי־נֹֽעַם׃

‎<span id="027">27</span> ‏עֹכֵ֣ר בֵּ֭יתוֹ בּוֹצֵ֣עַ בָּ֑צַע וְשׂוֹנֵ֖א
מַתָּנֹ֣ת יִחְיֶֽה׃

‎<span id="028">28</span> ‏לֵ֣ב צַ֭דִּיק יֶהְגֶּ֣ה לַעֲנ֑וֹת וּפִ֥י
רְ֝שָׁעִ֗ים יַבִּ֥יעַ רָעֽוֹת׃

‎<span id="029">29</span> ‏רָח֣וֹק יְ֭הוָה מֵרְשָׁעִ֑ים וּתְפִלַּ֖ת
צַדִּיקִ֣ים יִשְׁמָֽע׃

‎<span id="030">30</span> ‏מְֽאוֹר־עֵ֭ינַיִם יְשַׂמַּֽח־לֵ֑ב שְׁמוּעָ֥ה
ט֝וֹבָ֗ה תְּדַשֶּׁן־עָֽצֶם׃

‎<span id="031">31</span> ‏אֹ֗זֶן שֹׁ֖מַעַת<sup>1</sup> תּוֹכַ֣חַת
חַיִּ֑ים בְּקֶ֖רֶב חֲכָמִ֣ים תָּלִֽין׃

‎<span id="032">32</span> ‏פּוֹרֵ֣עַ מ֖וּסָר<sup>1</sup> מוֹאֵ֣ס
נַפְשׁ֑וֹ וְשׁוֹמֵ֥עַ תּ֝וֹכַ֗חַת ק֣וֹנֶה לֵּֽב׃

‎<span id="033">33</span> ‏יִרְאַ֣ת יְ֭הוָה מוּסַ֣ר חָכְמָ֑ה וְלִפְנֵ֖י
כָב֣וֹד עֲנָוָֽה׃

1 m<sup>a</sup>‘ăneh-rraḵə yāšîḇ ḥēmâ ûḏəḇar-‘eṣeḇ
y<sup>a</sup>‘ăleh-’āf:

2 ləšwōn ḥăḵāmîm têṭîḇ dā‘aṯ ûfî ḵəsîlîm yabî‘a ’iûeleṯ:

3 bəḵāl-māqwōm ‘ênê yəhwâ ṣōfwōṯ rā‘îm wṭwōḇîm:<sup>1</sup>

4 marəpē’ lāšwōn ‘ēṣ ḥayyîm wəselef bāh šeḇer bərûḥa:

5 ’ĕwîl yinə’aṣ mûsar ’āḇîw wəšōmēr twōḵ<sup>a</sup>ḥaṯ
y<sup>a</sup>‘ərim:

6 bêṯ ṣadîq ḥōsen rāḇ ûḇiṯəḇû’aṯ rāšā‘ ne‘əkāreṯ:

7 śifəṯê ḥăḵāmîm yəzārû ḏā‘aṯ wəlēḇ kəsîlîm lō’-ḵēn:

8 zeḇ<sup>a</sup>ḥ rəšā‘îm twō‘ăḇaṯ yəhwâ ûṯəfillaṯ yəšārîm rəṣwōnwō:

9 twō‘ăḇaṯ yəhwâ dereḵə rāšā‘ ûməradēf ṣəḏāqâ ye’ĕhāḇ:

10 mûsār rā‘ lə‘ōzēḇ ’ōr<sup>a</sup>ḥ śwōnē’ ṯwōḵ<sup>a</sup>ḥaṯ yāmûṯ:

11 šə’wōl wa’ăḇadwōn neḡeḏ yəhwâ ’af kî-libwōṯ bənê-’āḏām:

12 lō’ ye’ĕhaḇ-lēṣ hwōḵēḥa lwō ’el-ḥăḵāmîm lō’ yēlēḵə:

13 lēḇ śāmēḥa yêṭiḇ pānîm ûḇə‘aṣṣəḇaṯ-lēḇ rûḥa nəḵē’â:

14 lēḇ nāḇwōn yəḇaqqeš-dā‘aṯ ûfənê ûfî ḵəsîlîm yirə‘eh ’iûeleṯ:

15 kāl-yəmê ‘ānî rā‘îm wəṭwōḇ-lēḇ mišəteh ṯāmîḏ:

16 ṭwōḇ-mə‘aṭ bəyirə’aṯ yəhwâ mē’wōṣār rāḇ ûməhûmâ ḇwō:

17 ṭwōḇ ’ăruḥaṯ yārāq wə’ahăḇâ-šām miššwōr ’āḇûs wəśinə’â-ḇwō:

18 ’îš ḥēmâ yəḡāreh māḏwōn wə’ereḵ ’apayim yašəqîṭ rîḇ:

19 dereḵə ‘āṣēl kiməśuḵaṯ ḥāḏeq wə’ōr<sup>a</sup>ḥ yəšārîm səlulâ:

20 bēn ḥāḵām yəśamm<sup>a</sup>ḥ-’āḇ ûḵəsîl ’āḏām bwōzeh ’immwō:

21 ’iûeleṯ śiməḥâ l<sup>a</sup>ḥăsar-lēḇ wə’îš təḇûnâ yəyaššer-lāḵeṯ:

22 hāfēr m<sup>a</sup>ḥăšāḇwōṯ bə’ên swōḏ ûḇərōḇ ywō‘ăṣîm tāqûm:

23 śiməḥâ lā’îš bəm<sup>a</sup>‘ănēh-fîw wəḏāḇār bə‘itwō mah-ṭṭwōḇ:

24 ’ōr<sup>a</sup>ḥ ḥayyîm ləm<sup>a</sup>‘əlâ ləmaśəkîl
ləm<sup>a</sup>‘an sûr miššə’wōl māṭṭâ:

25 bêṯ gē’îm yiss<sup>a</sup>ḥ\| yəhwâ wəyaṣṣēḇ gəḇûl ’aləmānâ:

26 twō‘ăḇaṯ yəhwâ m<sup>a</sup>ḥəšəḇwōṯ rā‘ ûṭəhōrîm ’imərê-nō‘am:

27 ‘ōḵēr bêṯwō bwōṣē‘a bāṣ<sup>a</sup>‘ wəśwōnē’ matānōṯ yiḥəyeh:

28 lēḇ ṣadîq yehəgeh l<sup>a</sup>‘ănwōṯ ûfî rəšā‘îm yabî‘a rā‘wōṯ:

29 rāḥwōq yəhwâ mērəšā‘îm ûṯəfillaṯ ṣadîqîm yišəmā‘:

30 mə’wōr-‘ênayim yəśamm<sup>a</sup>ḥ-lēḇ šəmû‘â ṭwōḇâ təḏaššen-‘āṣem:

31 ’ōzen šōm<sup>a</sup>‘aṯ<sup>1</sup> twōḵ<sup>a</sup>ḥaṯ ḥayyîm
bəqereḇ ḥăḵāmîm tālîn:

32 pwōrē‘a mûsār<sup>1</sup> mwō’ēs nafəšwō wəšwōmē‘a
twōḵ<sup>a</sup>ḥaṯ qwōneh llēḇ:

33 yirə’aṯ yəhwâ mûsar ḥāḵəmâ wəlifənê ḵāḇwōḏ ‘ănāwâ:

------------------------------------------------------------------------

[Next: Proverbs (Mishlei) Chapter 16](pro016)
