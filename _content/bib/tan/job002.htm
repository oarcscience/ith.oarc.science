<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job002.htm">Polyglot</A>&nbsp;
<A HREF="../kjv/job002.htm">KJV</A>&nbsp;
<A HREF="../sep/job002.htm">Sep</A>&nbsp;
<A HREF="../vul/job002.htm">Vul</A>&nbsp;

<BR>
<BR><A HREF="job.htm">Job (Iyov) Index</A><BR>
&nbsp;
<A HREF="job001.htm">Previous</A>&nbsp;
<A HREF="job003.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֣י הַיּ֔וֹם וַיָּבֹ֙אוּ֙ בְּנֵ֣י הָֽאֱלֹהִ֔ים לְהִתְיַצֵּ֖ב עַל־יְהוָ֑ה וַיָּב֤וֹא גַֽם־הַשָּׂטָן֙ בְּתֹכָ֔ם לְהִתְיַצֵּ֖ב עַל־יְהוָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֤אמֶר יְהוָה֙ אֶל־הַשָּׂטָ֔ן אֵ֥י מִזֶּ֖ה תָּבֹ֑א וַיַּ֨עַן הַשָּׂטָ֤ן אֶת־יְהוָה֙ וַיֹּאמַ֔ר מִשֻּׁ֣ט בָּאָ֔רֶץ וּמֵהִתְהַלֵּ֖ךְ בָּֽהּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֨אמֶר יְהוָ֜ה אֶל־הַשָּׂטָ֗ן הֲשַׂ֣מְתָּ לִבְּךָ֮ אֶל־עַבְדִּ֣י אִיּוֹב֒ כִּי֩ אֵ֨ין כָּמֹ֜הוּ בָּאָ֗רֶץ אִ֣ישׁ תָּ֧ם וְיָשָׁ֛ר יְרֵ֥א אֱלֹהִ֖ים וְסָ֣ר מֵרָ֑ע וְעֹדֶ֙נּוּ֙ מַחֲזִ֣יק בְּתֻמָּת֔וֹ וַתְּסִיתֵ֥נִי ב֖וֹ לְבַלְּע֥וֹ חִנָּֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּ֧עַן הַשָּׂטָ֛ן אֶת־יְהוָ֖ה וַיֹּאמַ֑ר ע֣וֹר בְּעַד־ע֗וֹר וְכֹל֙ אֲשֶׁ֣ר לָאִ֔ישׁ יִתֵּ֖ן בְּעַ֥ד נַפְשֽׁוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אוּלָם֙ שְֽׁלַֽח־נָ֣א יָֽדְךָ֔ וְגַ֥ע אֶל־עַצְמ֖וֹ וְאֶל־בְּשָׂר֑וֹ אִם־לֹ֥א אֶל־פָּנֶ֖יךָ יְבָרֲכֶֽךָּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֧אמֶר יְהוָ֛ה אֶל־הַשָּׂטָ֖ן הִנּ֣וֹ בְיָדֶ֑ךָ אַ֖ךְ אֶת־נַפְשׁ֥וֹ שְׁמֹֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֵּצֵא֙ הַשָּׂטָ֔ן מֵאֵ֖ת פְּנֵ֣י יְהוָ֑ה וַיַּ֤ךְ אֶת־אִיּוֹב֙ בִּשְׁחִ֣ין רָ֔ע מִכַּ֥ף רַגְל֖וֹ <font color="brown">עד</font> <font color="blue">וְעַ֥ד</font> קָדְקֳדֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּֽקַּֽח־ל֣וֹ חֶ֔רֶשׂ לְהִתְגָּרֵ֖ד בּ֑וֹ וְה֖וּא יֹשֵׁ֥ב בְּתוֹךְ־הָאֵֽפֶר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַתֹּ֤אמֶר לוֹ֙ אִשְׁתּ֔וֹ עֹדְךָ֖ מַחֲזִ֣יק בְּתֻמָּתֶ֑ךָ בָּרֵ֥ךְ אֱלֹהִ֖ים וָמֻֽת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֣אמֶר אֵלֶ֗יהָ כְּדַבֵּ֞ר אַחַ֤ת הַנְּבָלוֹת֙ תְּדַבֵּ֔רִי גַּ֣ם אֶת־הַטּ֗וֹב נְקַבֵּל֙ מֵאֵ֣ת הָאֱלֹהִ֔ים וְאֶת־הָרָ֖ע לֹ֣א נְקַבֵּ֑ל בְּכָל־זֹ֛את לֹא־חָטָ֥א אִיּ֖וֹב בִּשְׂפָתָֽיו׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַֽיִּשְׁמְע֞וּ שְׁלֹ֣שֶׁת׀ רֵעֵ֣י אִיּ֗וֹב אֵ֣ת כָּל־הָרָעָ֣ה הַזֹּאת֮ הַבָּ֣אָה עָלָיו֒ וַיָּבֹ֙אוּ֙ אִ֣ישׁ מִמְּקֹמ֔וֹ אֱלִיפַ֤ז הַתֵּימָנִי֙ וּבִלְדַּ֣ד הַשּׁוּחִ֔י וְצוֹפַ֖ר הַנַּֽעֲמָתִ֑י וַיִּוָּעֲד֣וּ יַחְדָּ֔ו לָב֥וֹא לָנֽוּד־ל֖וֹ וּֽלְנַחֲמֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּשְׂא֨וּ אֶת־עֵינֵיהֶ֤ם מֵרָחוֹק֙ וְלֹ֣א הִכִּירֻ֔הוּ וַיִּשְׂא֥וּ קוֹלָ֖ם וַיִּבְכּ֑וּ וַֽיִּקְרְעוּ֙ אִ֣ישׁ מְעִל֔וֹ וַיִּזְרְק֥וּ עָפָ֛ר עַל־רָאשֵׁיהֶ֖ם הַשָּׁמָֽיְמָה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֵּשְׁב֤וּ אִתּוֹ֙ לָאָ֔רֶץ שִׁבְעַ֥ת יָמִ֖ים וְשִׁבְעַ֣ת לֵיל֑וֹת וְאֵין־דֹּבֵ֤ר אֵלָיו֙ דָּבָ֔ר כִּ֣י רָא֔וּ כִּֽי־גָדַ֥ל הַכְּאֵ֖ב מְאֹֽד׃ </P>
</TD>
<TD WIDTH="50%">
<P>1&nbsp;way&#601;h&icirc; hayyw&#333;m wayy&#257;&#x1E07;&#333;&#8217;&ucirc; b&#601;n&ecirc; h&#257;&#8217;&#277;l&#333;h&icirc;m l&#601;hi&#x1E6F;&#601;ya&#x1E63;&#x1E63;&#275;&#x1E07; &#8216;al-y&#601;hw&acirc; wayy&#257;&#x1E07;w&#333;&#8217; &#x1E21;am-ha&#347;&#347;&#257;&#x1E6D;&#257;n b&#601;&#x1E6F;&#333;&#x1E35;&#257;m l&#601;hi&#x1E6F;&#601;ya&#x1E63;&#x1E63;&#275;&#x1E07; &#8216;al-y&#601;hw&acirc;: </P>
<P>2&nbsp;wayy&#333;&#8217;mer y&#601;hw&acirc; &#8217;el-ha&#347;&#347;&#257;&#x1E6D;&#257;n &#8217;&ecirc; mizzeh t&#257;&#x1E07;&#333;&#8217; wayy<sup>a</sup>&#8216;an ha&#347;&#347;&#257;&#x1E6D;&#257;n &#8217;e&#x1E6F;-y&#601;hw&acirc; wayy&#333;&#8217;mar mi&#353;&#353;u&#x1E6D; b&#257;&#8217;&#257;re&#x1E63; &ucirc;m&#275;hi&#x1E6F;&#601;hall&#275;&#x1E35;&#601; b&#257;h: </P>
<P>3&nbsp;wayy&#333;&#8217;mer y&#601;hw&acirc; &#8217;el-ha&#347;&#347;&#257;&#x1E6D;&#257;n h&#259;&#347;am&#601;t&#257; lib&#601;&#x1E35;&#257; &#8217;el-&#8216;a&#x1E07;&#601;d&icirc; &#8217;&icirc;yw&#333;&#x1E07; k&icirc; &#8217;&ecirc;n k&#257;m&#333;h&ucirc; b&#257;&#8217;&#257;re&#x1E63; &#8217;&icirc;&#353; t&#257;m w&#601;y&#257;&#353;&#257;r y&#601;r&#275;&#8217; &#8217;&#277;l&#333;h&icirc;m w&#601;s&#257;r m&#275;r&#257;&#8216; w&#601;&#8216;&#333;&#x1E0F;enn&ucirc; m<sup>a</sup>&#x1E25;&#259;z&icirc;q b&#601;&#x1E6F;umm&#257;&#x1E6F;w&#333; wat&#601;s&icirc;&#x1E6F;&#275;n&icirc; &#x1E07;w&#333; l&#601;&#x1E07;all&#601;&#8216;w&#333; &#x1E25;inn&#257;m: </P>
<P>4&nbsp;wayy<sup>a</sup>&#8216;an ha&#347;&#347;&#257;&#x1E6D;&#257;n &#8217;e&#x1E6F;-y&#601;hw&acirc; wayy&#333;&#8217;mar &#8216;w&#333;r b&#601;&#8216;a&#x1E0F;-&#8216;w&#333;r w&#601;&#x1E35;&#333;l &#8217;&#259;&#353;er l&#257;&#8217;&icirc;&#353; yit&#275;n b&#601;&#8216;a&#x1E0F; naf&#601;&#353;w&#333;: </P>
<P>5&nbsp;&#8217;&ucirc;l&#257;m &#353;&#601;l<sup>a</sup>&#x1E25;-n&#257;&#8217; y&#257;&#x1E0F;&#601;&#x1E35;&#257; w&#601;&#x1E21;<sup>a</sup>&#8216; &#8217;el-&#8216;a&#x1E63;&#601;mw&#333; w&#601;&#8217;el-b&#601;&#347;&#257;rw&#333; &#8217;im-l&#333;&#8217; &#8217;el-p&#257;ney&#x1E35;&#257; y&#601;&#x1E07;&#257;r&#259;&#x1E35;e&#x1E35;&#x1E35;&#257;: </P>
<P>6&nbsp;wayy&#333;&#8217;mer y&#601;hw&acirc; &#8217;el-ha&#347;&#347;&#257;&#x1E6D;&#257;n hinnw&#333; &#x1E07;&#601;y&#257;&#x1E0F;e&#x1E35;&#257; &#8217;a&#x1E35;&#601; &#8217;e&#x1E6F;-naf&#601;&#353;w&#333; &#353;&#601;m&#333;r: </P>
<P>7&nbsp;wayy&#275;&#x1E63;&#275;&#8217; ha&#347;&#347;&#257;&#x1E6D;&#257;n m&#275;&#8217;&#275;&#x1E6F; p&#601;n&ecirc; y&#601;hw&acirc; wayya&#x1E35;&#601; &#8217;e&#x1E6F;-&#8217;&icirc;yw&#333;&#x1E07; bi&#353;&#601;&#x1E25;&icirc;n r&#257;&#8216; mikaf ra&#x1E21;&#601;lw&#333; <font color="brown">&#8216;a&#x1E0F;</font> <font color="blue">w&#601;&#8216;a&#x1E0F;</font> q&#257;&#x1E0F;&#601;q&#335;&#x1E0F;w&#333;: </P>
<P>8&nbsp;wayyiqq<sup>a</sup>&#x1E25;-lw&#333; &#x1E25;ere&#347; l&#601;hi&#x1E6F;&#601;g&#257;r&#275;&#x1E0F; bw&#333; w&#601;h&ucirc;&#8217; y&#333;&#353;&#275;&#x1E07; b&#601;&#x1E6F;w&#333;&#x1E35;&#601;-h&#257;&#8217;&#275;fer: </P>
<P>9&nbsp;wat&#333;&#8217;mer lw&#333; &#8217;i&#353;&#601;tw&#333; &#8216;&#333;&#x1E0F;&#601;&#x1E35;&#257; m<sup>a</sup>&#x1E25;&#259;z&icirc;q b&#601;&#x1E6F;umm&#257;&#x1E6F;e&#x1E35;&#257; b&#257;r&#275;&#x1E35;&#601; &#8217;&#277;l&#333;h&icirc;m w&#257;mu&#x1E6F;: </P>
<P>10&nbsp;wayy&#333;&#8217;mer &#8217;&#275;leyh&#257; k&#601;&#x1E0F;ab&#275;r &#8217;<sup>a</sup>&#x1E25;a&#x1E6F; hann&#601;&#x1E07;&#257;lw&#333;&#x1E6F; t&#601;&#x1E0F;ab&#275;r&icirc; gam &#8217;e&#x1E6F;-ha&#x1E6D;&#x1E6D;w&#333;&#x1E07; n&#601;qab&#275;l m&#275;&#8217;&#275;&#x1E6F; h&#257;&#8217;&#277;l&#333;h&icirc;m w&#601;&#8217;e&#x1E6F;-h&#257;r&#257;&#8216; l&#333;&#8217; n&#601;qab&#275;l b&#601;&#x1E35;&#257;l-z&#333;&#8217;&#x1E6F; l&#333;&#8217;-&#x1E25;&#257;&#x1E6D;&#257;&#8217; &#8217;&icirc;yw&#333;&#x1E07; bi&#347;&#601;f&#257;&#x1E6F;&#257;yw: f</P>
<P>11&nbsp;wayyi&#353;&#601;m&#601;&#8216;&ucirc; &#353;&#601;l&#333;&#353;e&#x1E6F;| r&#275;&#8216;&ecirc; &#8217;&icirc;yw&#333;&#x1E07; &#8217;&#275;&#x1E6F; k&#257;l-h&#257;r&#257;&#8216;&acirc; hazz&#333;&#8217;&#x1E6F; hab&#257;&#8217;&acirc; &#8216;&#257;l&#257;yw wayy&#257;&#x1E07;&#333;&#8217;&ucirc; &#8217;&icirc;&#353; mimm&#601;q&#333;mw&#333; &#8217;&#277;l&icirc;faz hat&ecirc;m&#257;n&icirc; &ucirc;&#x1E07;il&#601;da&#x1E0F; ha&#353;&#353;&ucirc;&#x1E25;&icirc; w&#601;&#x1E63;w&#333;far hann<sup>a</sup>&#8216;&#259;m&#257;&#x1E6F;&icirc; wayyi&ucirc;&#257;&#8216;&#259;&#x1E0F;&ucirc; y<sup>a</sup>&#x1E25;&#601;d&#257;w l&#257;&#x1E07;w&#333;&#8217; l&#257;n&ucirc;&#x1E0F;-lw&#333; &ucirc;l&#601;n<sup>a</sup>&#x1E25;&#259;mw&#333;: </P>
<P>12&nbsp;wayyi&#347;&#601;&#8217;&ucirc; &#8217;e&#x1E6F;-&#8216;&ecirc;n&ecirc;hem m&#275;r&#257;&#x1E25;w&#333;q w&#601;l&#333;&#8217; hik&icirc;ruh&ucirc; wayyi&#347;&#601;&#8217;&ucirc; qw&#333;l&#257;m wayyi&#x1E07;&#601;k&ucirc; wayyiq&#601;r&#601;&#8216;&ucirc; &#8217;&icirc;&#353; m&#601;&#8216;ilw&#333; wayyiz&#601;r&#601;q&ucirc; &#8216;&#257;f&#257;r &#8216;al-r&#257;&#8217;&#353;&ecirc;hem ha&#353;&#353;&#257;m&#257;y&#601;m&acirc;: </P>
<P>13&nbsp;wayy&#275;&#353;&#601;&#x1E07;&ucirc; &#8217;itw&#333; l&#257;&#8217;&#257;re&#x1E63; &#353;i&#x1E07;&#601;&#8216;a&#x1E6F; y&#257;m&icirc;m w&#601;&#353;i&#x1E07;&#601;&#8216;a&#x1E6F; l&ecirc;lw&#333;&#x1E6F; w&#601;&#8217;&ecirc;n-d&#333;&#x1E07;&#275;r &#8217;&#275;l&#257;yw d&#257;&#x1E07;&#257;r k&icirc; r&#257;&#8217;&ucirc; k&icirc;-&#x1E21;&#257;&#x1E0F;al hak&#601;&#8217;&#275;&#x1E07; m&#601;&#8217;&#333;&#x1E0F;: </P>
</TD>
</TABLE>
<P><HR>
<CENTER>
<A HREF="job003.htm">Next: Job (Iyov) Chapter 3</A></CENTER>
</BODY>
</HTML>
