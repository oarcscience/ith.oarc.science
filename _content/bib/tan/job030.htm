<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 30</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job030.htm">Polyglot</A>&nbsp;
<A HREF="../kjv/job030.htm">KJV</A>&nbsp;
<A HREF="../sep/job030.htm">Sep</A>&nbsp;
<A HREF="../vul/job030.htm">Vul</A>&nbsp;

<BR>
<BR><A HREF="job.htm">Job (Iyov) Index</A><BR>
&nbsp;
<A HREF="job029.htm">Previous</A>&nbsp;
<A HREF="job031.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 30</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְעַתָּ֤ה׀ שָֽׂחֲק֣וּ עָלַי֮ צְעִירִ֥ים מִמֶּ֗נִּי לְיָ֫מִ֥ים אֲשֶׁר־מָאַ֥סְתִּי אֲבוֹתָ֑ם לָ֝שִׁ֗ית עִם־כַּלְבֵ֥י צֹאנִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;גַּם־כֹּ֣חַ יְ֭דֵיהֶם לָ֣מָּה לִּ֑י עָ֝לֵ֗ימוֹ אָ֣בַד כָּֽלַח׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בְּחֶ֥סֶר וּבְכָפָ֗ן גַּ֫לְמ֥וּד הַֽעֹרְקִ֥ים צִיָּ֑ה אֶ֝֗מֶשׁ שׁוֹאָ֥ה וּמְשֹׁאָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הַקֹּטְפִ֣ים מַלּ֣וּחַ עֲלֵי־שִׂ֑יחַ וְשֹׁ֖רֶשׁ רְתָמִ֣ים לַחְמָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;מִן־גֵּ֥ו יְגֹרָ֑שׁוּ יָרִ֥יעוּ עָ֝לֵ֗ימוֹ כַּגַּנָּֽב׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בַּעֲר֣וּץ נְחָלִ֣ים לִשְׁכֹּ֑ן חֹרֵ֖י עָפָ֣ר וְכֵפִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בֵּין־שִׂיחִ֥ים יִנְהָ֑קוּ תַּ֖חַת חָר֣וּל יְסֻפָּֽחוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בְּֽנֵי־נָ֭בָל גַּם־בְּנֵ֣י בְלִי־שֵׁ֑ם נִ֝כְּא֗וּ מִן־הָאָֽרֶץ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְ֭עַתָּה נְגִינָתָ֣ם הָיִ֑יתִי וָאֱהִ֖י לָהֶ֣ם לְמִלָּֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;תִּֽ֭עֲבוּנִי רָ֣חֲקוּ מֶ֑נִּי וּ֝מִפָּנַ֗י לֹא־חָ֥שְׂכוּ רֹֽק׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּֽי־<font color="brown">יתרו</font> <font color="blue">יִתְרִ֣י</font> פִ֭תַּח וַיְעַנֵּ֑נִי וְ֝רֶ֗סֶן מִפָּנַ֥י שִׁלֵּֽחוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עַל־יָמִין֮ פִּרְחַ֪ח יָ֫ק֥וּמוּ רַגְלַ֥י שִׁלֵּ֑חוּ וַיָּסֹ֥לּוּ עָ֝לַ֗י אָרְח֥וֹת אֵידָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;נָתְס֗וּ נְֽתִיבָ֫תִ֥י לְהַוָּתִֽי<font color="red"><sup>3</font></sup> יֹעִ֑ילוּ לֹ֖א עֹזֵ֣ר לָֽמוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כְּפֶ֣רֶץ רָחָ֣ב יֶאֱתָ֑יוּ תַּ֥חַת שֹׁ֝אָ֗ה הִתְגַּלְגָּֽלוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הָהְפַּ֥ךְ עָלַ֗י בַּלָּ֫ה֥וֹת תִּרְדֹּ֣ף כָּ֭רוּחַ נְדִבָתִ֑י וּ֝כְעָ֗ב עָבְרָ֥ה יְשֻׁעָתִֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְעַתָּ֗ה עָ֭לַי תִּשְׁתַּפֵּ֣ךְ נַפְשִׁ֑י יֹ֖אחֲז֣וּנִי<font color="red"><sup>3</font></sup> יְמֵי־עֹֽנִי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לַ֗יְלָה עֲ֭צָמַי נִקַּ֣ר מֵעָלָ֑י וְ֝עֹרְקַ֗י לֹ֣א יִשְׁכָּבֽוּן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בְּרָב־כֹּ֖חַ יִתְחַפֵּ֣שׂ לְבוּשִׁ֑י כְּפִ֖י כֻתָּנְתִּ֣י יַֽאַזְרֵֽנִי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הֹרָ֥נִי לַחֹ֑מֶר וָ֝אֶתְמַשֵּׁ֗ל כֶּעָפָ֥ר וָאֵֽפֶר׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אֲשַׁוַּ֣ע אֵ֭לֶיךָ וְלֹ֣א תַעֲנֵ֑נִי עָ֝מַ֗דְתִּי וַתִּתְבֹּ֥נֶן בִּֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;תֵּהָפֵ֣ךְ לְאַכְזָ֣ר לִ֑י בְּעֹ֖צֶם יָדְךָ֣ תִשְׂטְמֵֽנִי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;תִּשָּׂאֵ֣נִי אֶל־ר֖וּחַ תַּרְכִּיבֵ֑נִי וּ֝תְמֹגְגֵ֗נִי <font color="brown">תשוה</font> <font color="blue">תּוּשִׁיָּֽה׃</font> </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כִּֽי־יָ֭דַעְתִּי מָ֣וֶת תְּשִׁיבֵ֑נִי וּבֵ֖ית מוֹעֵ֣ד לְכָל־חָֽי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אַ֣ךְ לֹא־בְ֭עִי יִשְׁלַח־יָ֑ד אִם־בְּ֝פִיד֗וֹ לָהֶ֥ן שֽׁוּעַ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אִם־לֹ֣א בָ֭כִיתִי לִקְשֵׁה־י֑וֹם עָֽגְמָ֥ה נַ֝פְשִׁ֗י לָאֶבְיֽוֹן׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כִּ֤י ט֣וֹב קִ֭וִּיתִי וַיָּ֣בֹא רָ֑ע וַֽאֲיַחֲלָ֥ה לְ֝א֗וֹר וַיָּ֥בֹא אֹֽפֶל׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;מֵעַ֖י רֻתְּח֥וּ וְלֹא־דָ֗מּוּ קִדְּמֻ֥נִי יְמֵי־עֹֽנִי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;קֹדֵ֣ר הִ֭לַּכְתִּי בְּלֹ֣א חַמָּ֑ה קַ֖מְתִּי בַקָּהָ֣ל אֲשַׁוֵּֽעַ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אָ֭ח הָיִ֣יתִי לְתַנִּ֑ים וְ֝רֵ֗עַ לִבְנ֥וֹת יַעֲנָֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;ע֖וֹרִי שָׁחַ֣ר מֵעָלָ֑י וְעַצְמִי־חָ֝֗רָה מִנִּי־חֹֽרֶב׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיְהִ֣י לְ֭אֵבֶל כִּנֹּרִ֑י וְ֝עֻגָבִ֗י לְק֣וֹל בֹּכִֽים׃ </P>
</TD>
<TD WIDTH="50%">
<P>1&nbsp;w&#601;&#8216;at&acirc;| &#347;&#257;&#x1E25;&#259;q&ucirc; &#8216;&#257;lay &#x1E63;&#601;&#8216;&icirc;r&icirc;m mimmenn&icirc; l&#601;y&#257;m&icirc;m &#8217;&#259;&#353;er-m&#257;&#8217;as&#601;t&icirc; &#8217;&#259;&#x1E07;w&#333;&#x1E6F;&#257;m l&#257;&#353;&icirc;&#x1E6F; &#8216;im-kal&#601;&#x1E07;&ecirc; &#x1E63;&#333;&#8217;n&icirc;: </P>
<P>2&nbsp;gam-k&#333;&#x1E25;a y&#601;&#x1E0F;&ecirc;hem l&#257;mm&acirc; ll&icirc; &#8216;&#257;l&ecirc;mw&#333; &#8217;&#257;&#x1E07;a&#x1E0F; k&#257;l<sup>a</sup>&#x1E25;: </P>
<P>3&nbsp;b&#601;&#x1E25;eser &ucirc;&#x1E07;&#601;&#x1E35;&#257;f&#257;n gal&#601;m&ucirc;&#x1E0F; h<sup>a</sup>&#8216;&#333;r&#601;q&icirc;m &#x1E63;&icirc;y&acirc; &#8217;eme&#353; &#353;w&#333;&#8217;&acirc; &ucirc;m&#601;&#353;&#333;&#8217;&acirc;: </P>
<P>4&nbsp;haqq&#333;&#x1E6D;&#601;f&icirc;m mall&ucirc;&#x1E25;a &#8216;&#259;l&ecirc;-&#347;&icirc;&#x1E25;a w&#601;&#353;&#333;re&#353; r&#601;&#x1E6F;&#257;m&icirc;m l<sup>a</sup>&#x1E25;&#601;m&#257;m: </P>
<P>5&nbsp;min-g&#275;w y&#601;&#x1E21;&#333;r&#257;&#353;&ucirc; y&#257;r&icirc;&#8216;&ucirc; &#8216;&#257;l&ecirc;mw&#333; kagann&#257;&#x1E07;: </P>
<P>6&nbsp;b<sup>a</sup>&#8216;&#259;r&ucirc;&#x1E63; n&#601;&#x1E25;&#257;l&icirc;m li&#353;&#601;k&#333;n &#x1E25;&#333;r&ecirc; &#8216;&#257;f&#257;r w&#601;&#x1E35;&#275;f&icirc;m: </P>
<P>7&nbsp;b&ecirc;n-&#347;&icirc;&#x1E25;&icirc;m yin&#601;h&#257;q&ucirc; t<sup>a</sup>&#x1E25;a&#x1E6F; &#x1E25;&#257;r&ucirc;l y&#601;sup&#257;&#x1E25;&ucirc;: </P>
<P>8&nbsp;b&#601;n&ecirc;-n&#257;&#x1E07;&#257;l gam-b&#601;n&ecirc; &#x1E07;&#601;l&icirc;-&#353;&#275;m nik&#601;&#8217;&ucirc; min-h&#257;&#8217;&#257;re&#x1E63;: </P>
<P>9&nbsp;w&#601;&#8216;at&acirc; n&#601;&#x1E21;&icirc;n&#257;&#x1E6F;&#257;m h&#257;y&icirc;&#x1E6F;&icirc; w&#257;&#8217;&#277;h&icirc; l&acirc;em l&#601;mill&acirc;: </P>
<P>10&nbsp;ti&#8216;&#259;&#x1E07;&ucirc;n&icirc; r&#257;&#x1E25;&#259;q&ucirc; menn&icirc; &ucirc;mip&#257;nay l&#333;&#8217;-&#x1E25;&#257;&#347;&#601;&#x1E35;&ucirc; r&#333;q: </P>
<P>11&nbsp;k&icirc;-<font color="brown">yi&#x1E6F;&#601;rw&#333;</font> <font color="blue">yi&#x1E6F;&#601;r&icirc;</font> fit<sup>a</sup>&#x1E25; way&#601;&#8216;ann&#275;n&icirc; w&#601;resen mip&#257;nay &#353;ill&#275;&#x1E25;&ucirc;: </P>
<P>12&nbsp;&#8216;al-y&#257;m&icirc;n pir&#601;&#x1E25;<sup>a</sup>&#x1E25; y&#257;q&ucirc;m&ucirc; ra&#x1E21;&#601;lay &#353;ill&#275;&#x1E25;&ucirc; wayy&#257;s&#333;ll&ucirc; &#8216;&#257;lay &#8217;&#257;r&#601;&#x1E25;w&#333;&#x1E6F; &#8217;&ecirc;&#x1E0F;&#257;m: </P>
<P>13&nbsp;n&#257;&#x1E6F;&#601;s&ucirc; n&#601;&#x1E6F;&icirc;&#x1E07;&#257;&#x1E6F;&icirc; l&#601;ha&ucirc;&#257;&#x1E6F;&icirc;<font color="red"><sup>3</font></sup> y&#333;&#8216;&icirc;l&ucirc; l&#333;&#8217; &#8216;&#333;z&#275;r l&#257;mw&#333;: </P>
<P>14&nbsp;k&#601;fere&#x1E63; r&#257;&#x1E25;&#257;&#x1E07; ye&#8217;&#277;&#x1E6F;&#257;y&ucirc; t<sup>a</sup>&#x1E25;a&#x1E6F; &#353;&#333;&#8217;&acirc; hi&#x1E6F;&#601;gal&#601;g&#257;l&ucirc;: </P>
<P>15&nbsp;h&acirc;&#601;pa&#x1E35;&#601; &#8216;&#257;lay ball&acirc;w&#333;&#x1E6F; tir&#601;d&#333;f k&#257;r&ucirc;&#x1E25;a n&#601;&#x1E0F;i&#x1E07;&#257;&#x1E6F;&icirc; &ucirc;&#x1E35;&#601;&#8216;&#257;&#x1E07; &#8216;&#257;&#x1E07;&#601;r&acirc; y&#601;&#353;u&#8216;&#257;&#x1E6F;&icirc;: </P>
<P>16&nbsp;w&#601;&#8216;at&acirc; &#8216;&#257;lay ti&#353;&#601;tap&#275;&#x1E35;&#601; naf&#601;&#353;&icirc; y&#333;&#8217;&#x1E25;&#259;z&ucirc;n&icirc;<font color="red"><sup>3</font></sup> y&#601;m&ecirc;-&#8216;&#333;n&icirc;: </P>
<P>17&nbsp;lay&#601;l&acirc; &#8216;&#259;&#x1E63;&#257;may niqqar m&#275;&#8216;&#257;l&#257;y w&#601;&#8216;&#333;r&#601;qay l&#333;&#8217; yi&#353;&#601;k&#257;&#x1E07;&ucirc;n: </P>
<P>18&nbsp;b&#601;r&#257;&#x1E07;-k&#333;&#x1E25;a yi&#x1E6F;&#601;&#x1E25;ap&#275;&#347; l&#601;&#x1E07;&ucirc;&#353;&icirc; k&#601;f&icirc; &#x1E35;ut&#257;n&#601;t&icirc; ya&#8217;az&#601;r&#275;n&icirc;: </P>
<P>19&nbsp;h&#333;r&#257;n&icirc; l<sup>a</sup>&#x1E25;&#333;mer w&#257;&#8217;e&#x1E6F;&#601;ma&#353;&#353;&#275;l ke&#8216;&#257;f&#257;r w&#257;&#8217;&#275;fer: </P>
<P>20&nbsp;&#8217;&#259;&#353;a&ucirc;<sup>a</sup>&#8216; &#8217;&#275;ley&#x1E35;&#257; w&#601;l&#333;&#8217; &#x1E6F;<sup>a</sup>&#8216;&#259;n&#275;n&icirc; &#8216;&#257;ma&#x1E0F;&#601;t&icirc; wati&#x1E6F;&#601;b&#333;nen b&icirc;: </P>
<P>21&nbsp;t&#275;h&#257;f&#275;&#x1E35;&#601; l&#601;&#8217;a&#x1E35;&#601;z&#257;r l&icirc; b&#601;&#8216;&#333;&#x1E63;em y&#257;&#x1E0F;&#601;&#x1E35;&#257; &#x1E6F;i&#347;&#601;&#x1E6D;&#601;m&#275;n&icirc;: </P>
<P>22&nbsp;ti&#347;&#347;&#257;&#8217;&#275;n&icirc; &#8217;el-r&ucirc;&#x1E25;a tar&#601;k&icirc;&#x1E07;&#275;n&icirc; &ucirc;&#x1E6F;&#601;m&#333;&#x1E21;&#601;&#x1E21;&#275;n&icirc; <font color="brown">t&#601;&#353;u&ucirc;eh</font> <font color="blue">t&ucirc;&#353;&icirc;y&acirc;:</font> </P>
<P>23&nbsp;k&icirc;-y&#257;&#x1E0F;<sup>a</sup>&#8216;&#601;t&icirc; m&#257;we&#x1E6F; t&#601;&#353;&icirc;&#x1E07;&#275;n&icirc; &ucirc;&#x1E07;&ecirc;&#x1E6F; mw&#333;&#8216;&#275;&#x1E0F; l&#601;&#x1E35;&#257;l-&#x1E25;&#257;y: </P>
<P>24&nbsp;&#8217;a&#x1E35;&#601; l&#333;&#8217;-&#x1E07;&#601;&#8216;&icirc; yi&#353;&#601;l<sup>a</sup>&#x1E25;-y&#257;&#x1E0F; &#8217;im-b&#601;f&icirc;&#x1E0F;w&#333; l&acirc;en &#353;&ucirc;&#8216;a: </P>
<P>25&nbsp;&#8217;im-l&#333;&#8217; &#x1E07;&#257;&#x1E35;&icirc;&#x1E6F;&icirc; liq&#601;&#353;&#275;h-yw&#333;m &#8216;&#257;&#x1E21;&#601;m&acirc; naf&#601;&#353;&icirc; l&#257;&#8217;e&#x1E07;&#601;yw&#333;n: </P>
<P>26&nbsp;k&icirc; &#x1E6D;w&#333;&#x1E07; qi&ucirc;&icirc;&#x1E6F;&icirc; wayy&#257;&#x1E07;&#333;&#8217; r&#257;&#8216; wa&#8217;&#259;y<sup>a</sup>&#x1E25;&#259;l&acirc; l&#601;&#8217;w&#333;r wayy&#257;&#x1E07;&#333;&#8217; &#8217;&#333;fel: </P>
<P>27&nbsp;m&#275;&#8216;ay rut&#601;&#x1E25;&ucirc; w&#601;l&#333;&#8217;-&#x1E0F;&#257;mm&ucirc; qid&#601;mun&icirc; y&#601;m&ecirc;-&#8216;&#333;n&icirc;: </P>
<P>28&nbsp;q&#333;&#x1E0F;&#275;r hilla&#x1E35;&#601;t&icirc; b&#601;l&#333;&#8217; &#x1E25;amm&acirc; qam&#601;t&icirc; &#x1E07;aqq&acirc;&#257;l &#8217;&#259;&#353;a&ucirc;&#275;&#8216;a: </P>
<P>29&nbsp;&#8217;&#257;&#x1E25; h&#257;y&icirc;&#x1E6F;&icirc; l&#601;&#x1E6F;ann&icirc;m w&#601;r&#275;&#8216;a li&#x1E07;&#601;nw&#333;&#x1E6F; y<sup>a</sup>&#8216;&#259;n&acirc;: </P>
<P>30&nbsp;&#8216;w&#333;r&icirc; &#353;&#257;&#x1E25;ar m&#275;&#8216;&#257;l&#257;y w&#601;&#8216;a&#x1E63;&#601;m&icirc;-&#x1E25;&#257;r&acirc; minn&icirc;-&#x1E25;&#333;re&#x1E07;: </P>
<P>31&nbsp;way&#601;h&icirc; l&#601;&#8217;&#275;&#x1E07;el kinn&#333;r&icirc; w&#601;&#8216;u&#x1E21;&#257;&#x1E07;&icirc; l&#601;qw&#333;l b&#333;&#x1E35;&icirc;m: </P>
</TD>
</TABLE>
<P><HR>
<CENTER>
<A HREF="job031.htm">Next: Job (Iyov) Chapter 31</A></CENTER>
</BODY>
</HTML>
