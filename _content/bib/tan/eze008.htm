<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 8</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/eze008">Polyglot</A>&nbsp;
<A HREF="../kjv/eze008">KJV</A>&nbsp;
<A HREF="../sep/eze008">Sep</A>&nbsp;
<A HREF="../vul/eze008">Vul</A>&nbsp;

<BR>
<BR><A HREF="eze">Ezekiel (Yechezqel) Index</A><BR>
&nbsp;
<A HREF="eze007">Previous</A>&nbsp;
<A HREF="eze009">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 8</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֣י׀ בַּשָּׁנָ֣ה הַשִּׁשִּׁ֗ית בַּשִּׁשִּׁי֙ בַּחֲמִשָּׁ֣ה לַחֹ֔דֶשׁ אֲנִי֙ יוֹשֵׁ֣ב בְּבֵיתִ֔י וְזִקְנֵ֥י יְהוּדָ֖ה יוֹשְׁבִ֣ים לְפָנָ֑י וַתִּפֹּ֤ל עָלַי֙ שָׁ֔ם יַ֖ד אֲדֹנָ֥י יְהוִֹֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וָאֶרְאֶ֗ה וְהִנֵּ֤ה דְמוּת֙ כְּמַרְאֵה־אֵ֔שׁ מִמַּרְאֵ֥ה מָתְנָ֛יו וּלְמַ֖טָּה אֵ֑שׁ וּמִמָּתְנָ֣יו וּלְמַ֔עְלָה כְּמַרְאֵה־זֹ֖הַר כְּעֵ֥ין הַחַשְׁמַֽלָה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּשְׁלַח֙ תַּבְנִ֣ית יָ֔ד וַיִּקָּחֵ֖נִי בְּצִיצִ֣ת רֹאשִׁ֑י וַתִּשָּׂ֣א אֹתִ֣י ר֣וּחַ׀ בֵּֽין־הָאָ֣רֶץ וּבֵ֣ין הַשָּׁמַ֡יִם וַתָּבֵא֩ אֹתִ֨י יְרוּשָׁלְַ֜מָה בְּמַרְא֣וֹת אֱלֹהִ֗ים אֶל־פֶּ֜תַח שַׁ֤עַר הַפְּנִימִית֙ הַפּוֹנֶ֣ה צָפ֔וֹנָה אֲשֶׁר־שָׁ֣ם מוֹשַׁ֔ב סֵ֖מֶל הַקִּנְאָ֥ה הַמַּקְנֶֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְהִ֨נֵּה־שָׁ֔ם כְּב֖וֹד אֱלֹהֵ֣י יִשְׂרָאֵ֑ל כַּמַּרְאֶ֕ה אֲשֶׁ֥ר רָאִ֖יתִי בַּבִּקְעָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֣אמֶר אֵלַ֔י בֶּן־אָדָ֕ם שָׂא־נָ֥א עֵינֶ֖יךָ דֶּ֣רֶךְ צָפ֑וֹנָה וָאֶשָּׂ֤א עֵינַי֙ דֶּ֣רֶךְ צָפ֔וֹנָה וְהִנֵּ֤ה מִצָּפוֹן֙ לְשַׁ֣עַר הַמִּזְבֵּ֔חַ סֵ֛מֶל הַקִּנְאָ֥ה הַזֶּ֖ה בַּבִּאָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֣אמֶר אֵלַ֔י בֶּן־אָדָ֕ם הֲרֹאֶ֥ה אַתָּ֖ה <font color="brown">מהם</font> <font color="blue">מָ֣ה</font> <font color="blue">הֵ֣ם</font> עֹשִׂ֑ים תּוֹעֵב֨וֹת גְּדֹל֜וֹת אֲשֶׁ֥ר בֵּֽית־יִשְׂרָאֵ֣ל׀ עֹשִׂ֣ים פֹּ֗ה לְרָֽחֳקָה֙ מֵעַ֣ל מִקְדָּשִׁ֔י וְעוֹד֙ תָּשׁ֣וּב תִּרְאֶ֔ה תּוֹעֵב֖וֹת גְּדֹלֽוֹת׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיָּבֵ֥א אֹתִ֖י אֶל־פֶּ֣תַח הֶֽחָצֵ֑ר וָאֶרְאֶ֕ה וְהִנֵּ֥ה חֹר־אֶחָ֖ד בַּקִּֽיר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֣אמֶר אֵלַ֔י בֶּן־אָדָ֖ם חֲתָר־נָ֣א בַקִּ֑יר וָאֶחְתֹּ֣ר בַּקִּ֔יר וְהִנֵּ֖ה פֶּ֥תַח אֶחָֽד׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֖אמֶר אֵלָ֑י בֹּ֤א וּרְאֵה֙ אֶת־הַתּוֹעֵב֣וֹת הָרָע֔וֹת אֲשֶׁ֛ר הֵ֥ם עֹשִׂ֖ים פֹּֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וָאָבוֹא֮ וָֽאֶרְאֶה֒ וְהִנֵּ֨ה כָל־תַּבְנִ֜ית רֶ֤מֶשׂ וּבְהֵמָה֙ שֶׁ֔קֶץ וְכָל־גִּלּוּלֵ֖י<font color="red"><sup>3</font></sup> בֵּ֣ית יִשְׂרָאֵ֑ל מְחֻקֶּ֥ה עַל־הַקִּ֖יר סָבִ֥יב׀ סָבִֽיב׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְשִׁבְעִ֣ים אִ֣ישׁ מִזִּקְנֵ֣י בֵֽית־יִ֠שְׂרָאֵל וְיַאֲזַנְיָ֨הוּ בֶן־שָׁפָ֜ן עֹמֵ֤ד בְּתוֹכָם֙ עֹמְדִ֣ים לִפְנֵיהֶ֔ם וְאִ֥ישׁ מִקְטַרְתּ֖וֹ בְּיָד֑וֹ וַעֲתַ֥ר עֲנַֽן־הַקְּטֹ֖רֶת עֹלֶֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֣אמֶר אֵלַי֮ הֲרָאִ֣יתָ בֶן־אָדָם֒ אֲשֶׁ֨ר זִקְנֵ֤י בֵֽית־יִשְׂרָאֵל֙ עֹשִׂ֣ים בַּחֹ֔שֶׁךְ אִ֖ישׁ בְּחַדְרֵ֣י מַשְׂכִּית֑וֹ כִּ֣י אֹמְרִ֗ים אֵ֤ין יְהוָה֙ רֹאֶ֣ה אֹתָ֔נוּ עָזַ֥ב יְהוָ֖ה אֶת־הָאָֽרֶץ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֖אמֶר אֵלָ֑י ע֣וֹד תָּשׁ֥וּב תִּרְאֶ֛ה תּוֹעֵב֥וֹת גְּדֹל֖וֹת אֲשֶׁר־הֵ֥מָּה עֹשִֽׂים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיָּבֵ֣א אֹתִ֗י אֶל־פֶּ֙תַח֙ שַׁ֣עַר בֵּית־יְהוָ֔ה אֲשֶׁ֖ר אֶל־הַצָּפ֑וֹנָה וְהִנֵּה־שָׁם֙ הַנָּשִׁ֣ים יֹֽשְׁב֔וֹת מְבַכּ֖וֹת אֶת־הַתַּמּֽוּז׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֥אמֶר אֵלַ֖י הֲרָאִ֣יתָ בֶן־אָדָ֑ם ע֣וֹד תָּשׁ֥וּב תִּרְאֶ֛ה תּוֹעֵב֥וֹת גְּדֹל֖וֹת מֵאֵֽלֶּה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיָּבֵ֣א אֹתִ֗י אֶל־חֲצַ֣ר בֵּית־יְהוָה֮ הַפְּנִימִית֒ וְהִנֵּה־פֶ֜תַח הֵיכַ֣ל יְהוָ֗ה בֵּ֤ין הָֽאוּלָם֙ וּבֵ֣ין הַמִּזְבֵּ֔חַ כְּעֶשְׂרִ֥ים וַחֲמִשָּׁ֖ה אִ֑ישׁ אֲחֹ֨רֵיהֶ֜ם אֶל־הֵיכַ֤ל יְהוָה֙ וּפְנֵיהֶ֣ם קֵ֔דְמָה וְהֵ֛מָּה מִשְׁתַּחֲוִיתֶ֥ם קֵ֖דְמָה לַשָּֽׁמֶשׁ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּ֣אמֶר אֵלַי֮ הֲרָאִ֣יתָ בֶן־אָדָם֒ הֲנָקֵל֙ לְבֵ֣ית יְהוּדָ֔ה מֵעֲשׂ֕וֹת אֶת־הַתּוֹעֵב֖וֹת אֲשֶׁ֣ר עָֽשׂוּ־פֹ֑ה כִּֽי־מָלְא֨וּ אֶת־הָאָ֜רֶץ חָמָ֗ס וַיָּשֻׁ֙בוּ֙ לְהַכְעִיסֵ֔נִי וְהִנָּ֛ם שֹׁלְחִ֥ים אֶת־הַזְּמוֹרָ֖ה אֶל־אַפָּֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְגַם־אֲנִי֙ אֶעֱשֶׂ֣ה בְחֵמָ֔ה לֹֽא־תָח֥וֹס עֵינִ֖י וְלֹ֣א אֶחְמֹ֑ל וְקָרְא֤וּ בְאָזְנַי֙ ק֣וֹל גָּד֔וֹל וְלֹ֥א אֶשְׁמַ֖ע אוֹתָֽם׃ </P>
</TD>
<TD WIDTH="50%">
<P>1&nbsp;way&#601;h&icirc;| ba&#353;&#353;&#257;n&acirc; ha&#353;&#353;i&#353;&#353;&icirc;&#x1E6F; ba&#353;&#353;i&#353;&#353;&icirc; b<sup>a</sup>&#x1E25;&#259;mi&#353;&#353;&acirc; l<sup>a</sup>&#x1E25;&#333;&#x1E0F;e&#353; &#8217;&#259;n&icirc; yw&#333;&#353;&#275;&#x1E07; b&#601;&#x1E07;&ecirc;&#x1E6F;&icirc; w&#601;ziq&#601;n&ecirc; y&#601;h&ucirc;&#x1E0F;&acirc; yw&#333;&#353;&#601;&#x1E07;&icirc;m l&#601;f&#257;n&#257;y watip&#333;l &#8216;&#257;lay &#353;&#257;m ya&#x1E0F; &#8217;&#259;&#x1E0F;&#333;n&#257;y y&#601;hw&#333;ih: </P>
<P>2&nbsp;w&#257;&#8217;er&#601;&#8217;eh w&#601;hinn&#275;h &#x1E0F;&#601;m&ucirc;&#x1E6F; k&#601;mar&#601;&#8217;&#275;h-&#8217;&#275;&#353; mimmar&#601;&#8217;&#275;h m&#257;&#x1E6F;&#601;n&#257;yw &ucirc;l&#601;ma&#x1E6D;&#x1E6D;&acirc; &#8217;&#275;&#353; &ucirc;mimm&#257;&#x1E6F;&#601;n&#257;yw &ucirc;l&#601;m<sup>a</sup>&#8216;&#601;l&acirc; k&#601;mar&#601;&#8217;&#275;h-z&#333;har k&#601;&#8216;&ecirc;n h<sup>a</sup>&#x1E25;a&#353;&#601;mal&acirc;: </P>
<P>3&nbsp;wayyi&#353;&#601;l<sup>a</sup>&#x1E25; ta&#x1E07;&#601;n&icirc;&#x1E6F; y&#257;&#x1E0F; wayyiqq&#257;&#x1E25;&#275;n&icirc; b&#601;&#x1E63;&icirc;&#x1E63;i&#x1E6F; r&#333;&#8217;&#353;&icirc; wati&#347;&#347;&#257;&#8217; &#8217;&#333;&#x1E6F;&icirc; r&ucirc;&#x1E25;a| b&ecirc;n-h&#257;&#8217;&#257;re&#x1E63; &ucirc;&#x1E07;&ecirc;n ha&#353;&#353;&#257;mayim wat&#257;&#x1E07;&#275;&#8217; &#8217;&#333;&#x1E6F;&icirc; y&#601;r&ucirc;&#353;&#257;la&#601;m&acirc; b&#601;mar&#601;&#8217;w&#333;&#x1E6F; &#8217;&#277;l&#333;h&icirc;m &#8217;el-pe&#x1E6F;<sup>a</sup>&#x1E25; &#353;<sup>a</sup>&#8216;ar hap&#601;n&icirc;m&icirc;&#x1E6F; hapw&#333;neh &#x1E63;&#257;fw&#333;n&acirc; &#8217;&#259;&#353;er-&#353;&#257;m mw&#333;&#353;a&#x1E07; s&#275;mel haqqin&#601;&#8217;&acirc; hammaq&#601;neh: </P>
<P>4&nbsp;w&#601;hinn&#275;h-&#353;&#257;m k&#601;&#x1E07;w&#333;&#x1E0F; &#8217;&#277;l&#333;h&ecirc; yi&#347;&#601;r&#257;&#8217;&#275;l kammar&#601;&#8217;eh &#8217;&#259;&#353;er r&#257;&#8217;&icirc;&#x1E6F;&icirc; babiq&#601;&#8216;&acirc;: </P>
<P>5&nbsp;wayy&#333;&#8217;mer &#8217;&#275;lay ben-&#8217;&#257;&#x1E0F;&#257;m &#347;&#257;&#8217;-n&#257;&#8217; &#8216;&ecirc;ney&#x1E35;&#257; dere&#x1E35;&#601; &#x1E63;&#257;fw&#333;n&acirc; w&#257;&#8217;e&#347;&#347;&#257;&#8217; &#8216;&ecirc;nay dere&#x1E35;&#601; &#x1E63;&#257;fw&#333;n&acirc; w&#601;hinn&#275;h mi&#x1E63;&#x1E63;&#257;fw&#333;n l&#601;&#353;<sup>a</sup>&#8216;ar hammiz&#601;b&#275;&#x1E25;a s&#275;mel haqqin&#601;&#8217;&acirc; hazzeh babi&#8217;&acirc;: </P>
<P>6&nbsp;wayy&#333;&#8217;mer &#8217;&#275;lay ben-&#8217;&#257;&#x1E0F;&#257;m h&#259;r&#333;&#8217;eh &#8217;at&acirc; <font color="brown">m&#275;hem</font> <font color="blue">m&acirc;</font> <font color="blue">h&#275;m</font> &#8216;&#333;&#347;&icirc;m tw&#333;&#8216;&#275;&#x1E07;w&#333;&#x1E6F; g&#601;&#x1E0F;&#333;lw&#333;&#x1E6F; &#8217;&#259;&#353;er b&ecirc;&#x1E6F;-yi&#347;&#601;r&#257;&#8217;&#275;l| &#8216;&#333;&#347;&icirc;m p&#333;h l&#601;r&#257;&#x1E25;&#335;q&acirc; m&#275;&#8216;al miq&#601;d&#257;&#353;&icirc; w&#601;&#8216;w&#333;&#x1E0F; t&#257;&#353;&ucirc;&#x1E07; tir&#601;&#8217;eh tw&#333;&#8216;&#275;&#x1E07;w&#333;&#x1E6F; g&#601;&#x1E0F;&#333;lw&#333;&#x1E6F;: s</P>
<P>7&nbsp;wayy&#257;&#x1E07;&#275;&#8217; &#8217;&#333;&#x1E6F;&icirc; &#8217;el-pe&#x1E6F;<sup>a</sup>&#x1E25; he&#x1E25;&#257;&#x1E63;&#275;r w&#257;&#8217;er&#601;&#8217;eh w&#601;hinn&#275;h &#x1E25;&#333;r-&#8217;e&#x1E25;&#257;&#x1E0F; baqq&icirc;r: </P>
<P>8&nbsp;wayy&#333;&#8217;mer &#8217;&#275;lay ben-&#8217;&#257;&#x1E0F;&#257;m &#x1E25;&#259;&#x1E6F;&#257;r-n&#257;&#8217; &#x1E07;aqq&icirc;r w&#257;&#8217;e&#x1E25;&#601;t&#333;r baqq&icirc;r w&#601;hinn&#275;h pe&#x1E6F;<sup>a</sup>&#x1E25; &#8217;e&#x1E25;&#257;&#x1E0F;: </P>
<P>9&nbsp;wayy&#333;&#8217;mer &#8217;&#275;l&#257;y b&#333;&#8217; &ucirc;r&#601;&#8217;&#275;h &#8217;e&#x1E6F;-hatw&#333;&#8216;&#275;&#x1E07;w&#333;&#x1E6F; h&#257;r&#257;&#8216;w&#333;&#x1E6F; &#8217;&#259;&#353;er h&#275;m &#8216;&#333;&#347;&icirc;m p&#333;h: </P>
<P>10&nbsp;w&#257;&#8217;&#257;&#x1E07;w&#333;&#8217; w&#257;&#8217;er&#601;&#8217;eh w&#601;hinn&#275;h &#x1E35;&#257;l-ta&#x1E07;&#601;n&icirc;&#x1E6F; reme&#347; &ucirc;&#x1E07;&#601;h&#275;m&acirc; &#353;eqe&#x1E63; w&#601;&#x1E35;&#257;l-gill&ucirc;l&ecirc;<font color="red"><sup>3</font></sup> b&ecirc;&#x1E6F; yi&#347;&#601;r&#257;&#8217;&#275;l m&#601;&#x1E25;uqqeh &#8216;al-haqq&icirc;r s&#257;&#x1E07;&icirc;&#x1E07;| s&#257;&#x1E07;&icirc;&#x1E07;: </P>
<P>11&nbsp;w&#601;&#353;i&#x1E07;&#601;&#8216;&icirc;m &#8217;&icirc;&#353; mizziq&#601;n&ecirc; &#x1E07;&ecirc;&#x1E6F;-yi&#347;&#601;r&#257;&#8217;&#275;l w&#601;ya&#8217;&#259;zan&#601;y&acirc;&ucirc; &#x1E07;en-&#353;&#257;f&#257;n &#8216;&#333;m&#275;&#x1E0F; b&#601;&#x1E6F;w&#333;&#x1E35;&#257;m &#8216;&#333;m&#601;&#x1E0F;&icirc;m lif&#601;n&ecirc;hem w&#601;&#8217;&icirc;&#353; miq&#601;&#x1E6D;ar&#601;tw&#333; b&#601;y&#257;&#x1E0F;w&#333; w<sup>a</sup>&#8216;&#259;&#x1E6F;ar &#8216;&#259;nan-haqq&#601;&#x1E6D;&#333;re&#x1E6F; &#8216;&#333;leh: </P>
<P>12&nbsp;wayy&#333;&#8217;mer &#8217;&#275;lay h&#259;r&#257;&#8217;&icirc;&#x1E6F;&#257; &#x1E07;en-&#8217;&#257;&#x1E0F;&#257;m &#8217;&#259;&#353;er ziq&#601;n&ecirc; &#x1E07;&ecirc;&#x1E6F;-yi&#347;&#601;r&#257;&#8217;&#275;l &#8216;&#333;&#347;&icirc;m b<sup>a</sup>&#x1E25;&#333;&#353;e&#x1E35;&#601; &#8217;&icirc;&#353; b&#601;&#x1E25;a&#x1E0F;&#601;r&ecirc; ma&#347;&#601;k&icirc;&#x1E6F;w&#333; k&icirc; &#8217;&#333;m&#601;r&icirc;m &#8217;&ecirc;n y&#601;hw&acirc; r&#333;&#8217;eh &#8217;&#333;&#x1E6F;&#257;n&ucirc; &#8216;&#257;za&#x1E07; y&#601;hw&acirc; &#8217;e&#x1E6F;-h&#257;&#8217;&#257;re&#x1E63;: </P>
<P>13&nbsp;wayy&#333;&#8217;mer &#8217;&#275;l&#257;y &#8216;w&#333;&#x1E0F; t&#257;&#353;&ucirc;&#x1E07; tir&#601;&#8217;eh tw&#333;&#8216;&#275;&#x1E07;w&#333;&#x1E6F; g&#601;&#x1E0F;&#333;lw&#333;&#x1E6F; &#8217;&#259;&#353;er-h&#275;mm&acirc; &#8216;&#333;&#347;&icirc;m: </P>
<P>14&nbsp;wayy&#257;&#x1E07;&#275;&#8217; &#8217;&#333;&#x1E6F;&icirc; &#8217;el-pe&#x1E6F;<sup>a</sup>&#x1E25; &#353;<sup>a</sup>&#8216;ar b&ecirc;&#x1E6F;-y&#601;hw&acirc; &#8217;&#259;&#353;er &#8217;el-ha&#x1E63;&#x1E63;&#257;fw&#333;n&acirc; w&#601;hinn&#275;h-&#353;&#257;m hann&#257;&#353;&icirc;m y&#333;&#353;&#601;&#x1E07;w&#333;&#x1E6F; m&#601;&#x1E07;akw&#333;&#x1E6F; &#8217;e&#x1E6F;-hatamm&ucirc;z: s</P>
<P>15&nbsp;wayy&#333;&#8217;mer &#8217;&#275;lay h&#259;r&#257;&#8217;&icirc;&#x1E6F;&#257; &#x1E07;en-&#8217;&#257;&#x1E0F;&#257;m &#8216;w&#333;&#x1E0F; t&#257;&#353;&ucirc;&#x1E07; tir&#601;&#8217;eh tw&#333;&#8216;&#275;&#x1E07;w&#333;&#x1E6F; g&#601;&#x1E0F;&#333;lw&#333;&#x1E6F; m&#275;&#8217;&#275;lleh: </P>
<P>16&nbsp;wayy&#257;&#x1E07;&#275;&#8217; &#8217;&#333;&#x1E6F;&icirc; &#8217;el-&#x1E25;&#259;&#x1E63;ar b&ecirc;&#x1E6F;-y&#601;hw&acirc; hap&#601;n&icirc;m&icirc;&#x1E6F; w&#601;hinn&#275;h-fe&#x1E6F;<sup>a</sup>&#x1E25; h&ecirc;&#x1E35;al y&#601;hw&acirc; b&ecirc;n h&#257;&#8217;&ucirc;l&#257;m &ucirc;&#x1E07;&ecirc;n hammiz&#601;b&#275;&#x1E25;a k&#601;&#8216;e&#347;&#601;r&icirc;m w<sup>a</sup>&#x1E25;&#259;mi&#353;&#353;&acirc; &#8217;&icirc;&#353; &#8217;&#259;&#x1E25;&#333;r&ecirc;hem &#8217;el-h&ecirc;&#x1E35;al y&#601;hw&acirc; &ucirc;f&#601;n&ecirc;hem q&#275;&#x1E0F;&#601;m&acirc; w&#601;h&#275;mm&acirc; mi&#353;&#601;t<sup>a</sup>&#x1E25;&#259;w&icirc;&#x1E6F;em q&#275;&#x1E0F;&#601;m&acirc; la&#353;&#353;&#257;me&#353;: </P>
<P>17&nbsp;wayy&#333;&#8217;mer &#8217;&#275;lay h&#259;r&#257;&#8217;&icirc;&#x1E6F;&#257; &#x1E07;en-&#8217;&#257;&#x1E0F;&#257;m h&#259;n&#257;q&#275;l l&#601;&#x1E07;&ecirc;&#x1E6F; y&#601;h&ucirc;&#x1E0F;&acirc; m&#275;&#8216;&#259;&#347;w&#333;&#x1E6F; &#8217;e&#x1E6F;-hatw&#333;&#8216;&#275;&#x1E07;w&#333;&#x1E6F; &#8217;&#259;&#353;er &#8216;&#257;&#347;&ucirc;-f&#333;h k&icirc;-m&#257;l&#601;&#8217;&ucirc; &#8217;e&#x1E6F;-h&#257;&#8217;&#257;re&#x1E63; &#x1E25;&#257;m&#257;s wayy&#257;&#353;u&#x1E07;&ucirc; l&#601;ha&#x1E35;&#601;&#8216;&icirc;s&#275;n&icirc; w&#601;hinn&#257;m &#353;&#333;l&#601;&#x1E25;&icirc;m &#8217;e&#x1E6F;-hazz&#601;mw&#333;r&acirc; &#8217;el-&#8217;ap&#257;m: </P>
<P>18&nbsp;w&#601;&#x1E21;am-&#8217;&#259;n&icirc; &#8217;e&#8216;&#277;&#347;eh &#x1E07;&#601;&#x1E25;&#275;m&acirc; l&#333;&#8217;-&#x1E6F;&#257;&#x1E25;w&#333;s &#8216;&ecirc;n&icirc; w&#601;l&#333;&#8217; &#8217;e&#x1E25;&#601;m&#333;l w&#601;q&#257;r&#601;&#8217;&ucirc; &#x1E07;&#601;&#8217;&#257;z&#601;nay qw&#333;l g&#257;&#x1E0F;w&#333;l w&#601;l&#333;&#8217; &#8217;e&#353;&#601;m<sup>a</sup>&#8216; &#8217;w&#333;&#x1E6F;&#257;m: </P>
</TD>
</TABLE>
<P><HR>
<CENTER>
<A HREF="eze009">Next: Ezekiel (Yechezqel) Chapter 9</A></CENTER>
</BODY>
</HTML>
