[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/hos006)  [KJV](../kjv/hos006)  [Sep](../sep/hos006) 
[Vul](../vul/hos006)   
  
[Hosea (Hoshea) Index](hos)  
  [Previous](hos005)  [Next](hos007) 

------------------------------------------------------------------------

### Tanach (Hebrew): Hosea (Hoshea) Chapter 6

‎<span id="001">1</span> ‏לְכוּ֙ וְנָשׁ֣וּבָה אֶל־יְהוָ֔ה כִּ֛י ה֥וּא
טָרָ֖ף וְיִרְפָּאֵ֑נוּ יַ֖ךְ וְיַחְבְּשֵֽׁנוּ׃

‎<span id="002">2</span> ‏יְחַיֵּ֖נוּ מִיֹּמָ֑יִם בַּיּוֹם֙
הַשְּׁלִישִׁ֔י יְקִמֵ֖נוּ וְנִחְיֶ֥ה לְפָנָֽיו׃

‎<span id="003">3</span> ‏וְנֵדְעָ֣ה נִרְדְּפָ֗ה לָדַ֙עַת֙ אֶת־יְהוָ֔ה
כְּשַׁ֖חַר נָכ֣וֹן מֽוֹצָא֑וֹ וְיָב֤וֹא כַגֶּ֙שֶׁם֙ לָ֔נוּ כְּמַלְק֖וֹשׁ
י֥וֹרֶה אָֽרֶץ׃

‎<span id="004">4</span> ‏מָ֤ה אֶֽעֱשֶׂה־לְּךָ֙ אֶפְרַ֔יִם מָ֥ה
אֶעֱשֶׂה־לְּךָ֖ יְהוּדָ֑ה וְחַסְדְּכֶם֙ כַּֽעֲנַן־בֹּ֔קֶר וְכַטַּ֖ל
מַשְׁכִּ֥ים הֹלֵֽךְ׃

‎<span id="005">5</span> ‏עַל־כֵּ֗ן חָצַ֙בְתִּי֙ בַּנְּבִיאִ֔ים
הֲרַגְתִּ֖ים בְּאִמְרֵי־פִ֑י וּמִשְׁפָּטֶ֖יךָ א֥וֹר יֵצֵֽא׃

‎<span id="006">6</span> ‏כִּ֛י חֶ֥סֶד חָפַ֖צְתִּי וְלֹא־זָ֑בַח וְדַ֥עַת
אֱלֹהִ֖ים מֵעֹלֽוֹת׃

‎<span id="007">7</span> ‏וְהֵ֕מָּה כְּאָדָ֖ם עָבְר֣וּ בְרִ֑ית שָׁ֖ם
בָּ֥גְדוּ בִֽי׃

‎<span id="008">8</span> ‏גִּלְעָ֕ד קִרְיַ֖ת פֹּ֣עֲלֵי אָ֑וֶן עֲקֻבָּ֖ה
מִדָּֽם׃

‎<span id="009">9</span> ‏וּכְחַכֵּ֨י אִ֜ישׁ גְּדוּדִ֗ים חֶ֚בֶר
כֹּֽהֲנִ֔ים דֶּ֖רֶךְ יְרַצְּחוּ־שֶׁ֑כְמָה כִּ֥י זִמָּ֖ה עָשֽׂוּ׃

‎<span id="010">10</span> ‏בְּבֵית֙ יִשְׂרָאֵ֔ל רָאִ֖יתִי שעריריה
שַׁעֲרֽוּרִיָּ֑ה שָׁ֚ם זְנ֣וּת לְאֶפְרַ֔יִם נִטְמָ֖א יִשְׂרָאֵֽל׃

‎<span id="011">11</span> ‏גַּם־יְהוּדָ֕ה שָׁ֥ת קָצִ֖יר לָ֑ךְ
בְּשׁוּבִ֖י שְׁב֥וּת עַמִּֽי׃ פ

1 ləḵû wənāšûḇâ ’el-yəhwâ kî hû’ ṭārāf wəyirəpā’ēnû yaḵə
wəy<sup>a</sup>ḥəbəšēnû:

2 yəḥayyēnû mîyōmāyim bayywōm haššəlîšî yəqimēnû wəniḥəyeh ləfānāyw:

3 wənēḏə‘â nirədəfâ lāḏ<sup>a</sup>‘aṯ ’eṯ-yəhwâ kəš<sup>a</sup>ḥar
nāḵwōn mwōṣā’wō wəyāḇwō’ ḵagešem lānû kəmaləqwōš ywōreh ’āreṣ:

4 mâ ’e‘ĕśeh-lləḵā ’efərayim mâ ’e‘ĕśeh-lləḵā yəhûḏâ wəḥasədəḵem
k<sup>a</sup>‘ănan-bōqer wəḵaṭṭal mašəkîm hōlēḵə:

5 ‘al-kēn ḥāṣaḇətî bannəḇî’îm hăraḡətîm bə’imərê-fî ûmišəpāṭeyḵā ’wōr
yēṣē’:

6 kî ḥeseḏ ḥāfaṣətî wəlō’-zāḇ<sup>a</sup>ḥ wəḏ<sup>a</sup>‘aṯ ’ĕlōhîm
mē‘ōlwōṯ:

7 wəhēmmâ kə’āḏām ‘āḇərû ḇərîṯ šām bāḡəḏû ḇî:

8 gilə‘āḏ qirəyaṯ pō‘ălê ’āwen ‘ăqubâ midām:

9 ûḵəḥakê ’îš gəḏûḏîm ḥeḇer kōhănîm dereḵə yəraṣṣəḥû-šeḵəmâ kî zimmâ
‘āśû:

10 bəḇêṯ yiśərā’ēl rā’îṯî š<sup>a</sup>‘ărîrîyâ š<sup>a</sup>‘ărûrîyâ
šām zənûṯ lə’efərayim niṭəmā’ yiśərā’ēl:

11 gam-yəhûḏâ šāṯ qāṣîr lāḵə bəšûḇî šəḇûṯ ‘ammî: f

------------------------------------------------------------------------

[Next: Hosea (Hoshea) Chapter 7](hos007)
