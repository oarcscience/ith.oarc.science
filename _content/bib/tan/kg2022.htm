<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Kings (2 Melakhim): 2 Kings (2 Melakhim) Chapter 22</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/kg2022">Polyglot</A>&nbsp;
<A HREF="../kjv/kg2022">KJV</A>&nbsp;
<A HREF="../sep/kg2022">Sep</A>&nbsp;
<A HREF="../vul/kg2022">Vul</A>&nbsp;

<BR>
<BR><A HREF="kg2">2 Kings (2 Melakhim) Index</A><BR>
&nbsp;
<A HREF="kg2021">Previous</A>&nbsp;
<A HREF="kg2023">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Kings (2 Melakhim) Chapter 22</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בֶּן־שְׁמֹנֶ֤ה שָׁנָה֙ יֹאשִׁיָּ֣הוּ בְמָלְכ֔וֹ וּשְׁלֹשִׁ֤ים וְאַחַת֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ יְדִידָ֥ה בַת־עֲדָ֖יָה מִבָּצְקַֽת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה וַיֵּ֗לֶךְ בְּכָל־דֶּ֙רֶךְ֙ דָּוִ֣ד אָבִ֔יו וְלֹא־סָ֖ר יָמִ֥ין וּשְׂמֹֽאול׃ פ</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְהִ֗י בִּשְׁמֹנֶ֤ה עֶשְׂרֵה֙ שָׁנָ֔ה לַמֶּ֖לֶךְ יֹאשִׁיָּ֑הוּ שָׁלַ֣ח הַ֠מֶּלֶךְ אֶת־שָׁפָ֨ן בֶּן־אֲצַלְיָ֤הוּ בֶן־מְשֻׁלָּם֙ הַסֹּפֵ֔ר בֵּ֥ית יְהוָ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;עֲלֵ֗ה אֶל־חִלְקִיָּ֙הוּ֙ הַכֹּהֵ֣ן הַגָּד֔וֹל וְיַתֵּ֣ם אֶת־הַכֶּ֔סֶף הַמּוּבָ֖א בֵּ֣ית יְהוָ֑ה אֲשֶׁ֥ר אָסְפ֛וּ שֹׁמְרֵ֥י הַסַּ֖ף מֵאֵ֥ת הָעָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;<font color="brown">ויתנה</font> <font color="blue">וְיִתְּנֻ֗הוּ</font> עַל־יַד֙ עֹשֵׂ֣י הַמְּלָאכָ֔ה הַמֻּפְקָדִ֖ים <font color="brown">בבית</font> <font color="blue">בֵּ֣ית</font> יְהוָ֑ה וְיִתְּנ֣וּ אֹת֗וֹ לְעֹשֵׂ֤י הַמְּלָאכָה֙ אֲשֶׁר֙ בְּבֵ֣ית יְהוָ֔ה לְחַזֵּ֖ק בֶּ֥דֶק הַבָּֽיִת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לֶחָ֣רָשִׁ֔ים וְלַבֹּנִ֖ים וְלַגֹּֽדְרִ֑ים וְלִקְנ֤וֹת עֵצִים֙ וְאַבְנֵ֣י מַחְצֵ֔ב לְחַזֵּ֖ק אֶת־הַבָּֽיִת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אַ֚ךְ לֹא־יֵחָשֵׁ֣ב אִתָּ֔ם הַכֶּ֖סֶף הַנִּתָּ֣ן עַל־יָדָ֑ם כִּ֥י בֶאֱמוּנָ֖ה הֵ֥ם עֹשִֽׂים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַ֠יֹּאמֶר חִלְקִיָּ֜הוּ הַכֹּהֵ֤ן הַגָּדוֹל֙ עַל־שָׁפָ֣ן הַסֹּפֵ֔ר סֵ֧פֶר הַתּוֹרָ֛ה מָצָ֖אתִי בְּבֵ֣ית יְהוָ֑ה וַיִּתֵּ֨ן חִלְקִיָּ֧ה אֶת־הַסֵּ֛פֶר אֶל־שָׁפָ֖ן וַיִּקְרָאֵֽהוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיָּבֹ֞א שָׁפָ֤ן הַסֹּפֵר֙ אֶל־הַמֶּ֔לֶךְ וַיָּ֥שֶׁב אֶת־הַמֶּ֖לֶךְ דָּבָ֑ר וַיֹּ֗אמֶר הִתִּ֤יכוּ עֲבָדֶ֙יךָ֙ אֶת־הַכֶּ֙סֶף֙ הַנִּמְצָ֣א בַבַּ֔יִת וַֽיִּתְּנֻ֗הוּ עַל־יַד֙ עֹשֵׂ֣י הַמְּלָאכָ֔ה הַמֻּפְקָדִ֖ים בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיַּגֵּ֞ד שָׁפָ֤ן הַסֹּפֵר֙ לַמֶּ֣לֶךְ לֵאמֹ֔ר סֵ֚פֶר נָ֣תַן לִ֔י חִלְקִיָּ֖ה הַכֹּהֵ֑ן וַיִּקְרָאֵ֥הוּ שָׁפָ֖ן לִפְנֵ֥י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַֽיְהִי֙ כִּשְׁמֹ֣עַ הַמֶּ֔לֶךְ אֶת־דִּבְרֵ֖י סֵ֣פֶר הַתּוֹרָ֑ה וַיִּקְרַ֖ע אֶת־בְּגָדָֽיו׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיְצַ֣ו הַמֶּ֡לֶךְ אֶת־חִלְקִיָּ֣ה הַכֹּהֵ֡ן וְאֶת־אֲחִיקָ֣ם בֶּן־שָׁ֠פָן וְאֶת־עַכְבּ֨וֹר בֶּן־מִיכָיָ֜ה וְאֵ֣ת׀ שָׁפָ֣ן הַסֹּפֵ֗ר וְאֵ֛ת עֲשָׂיָ֥ה עֶֽבֶד־הַמֶּ֖לֶךְ לֵאמֹֽר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לְכוּ֩ דִרְשׁ֨וּ אֶת־יְהוָ֜ה בַּעֲדִ֣י וּבְעַד־הָעָ֗ם וּבְעַד֙ כָּל־יְהוּדָ֔ה עַל־דִּבְרֵ֛י הַסֵּ֥פֶר הַנִּמְצָ֖א הַזֶּ֑ה כִּֽי־גְדוֹלָ֞ה חֲמַ֣ת יְהוָ֗ה אֲשֶׁר־הִיא֙ נִצְּתָ֣ה בָ֔נוּ עַל֩ אֲשֶׁ֨ר לֹֽא־שָׁמְע֜וּ אֲבֹתֵ֗ינוּ עַל־דִּבְרֵי֙ הַסֵּ֣פֶר הַזֶּ֔ה לַעֲשׂ֖וֹת כְּכָל־הַכָּת֥וּב עָלֵֽינוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֵּ֣לֶךְ חִלְקִיָּ֣הוּ הַ֠כֹּהֵן וַאֲחִיקָ֨ם וְעַכְבּ֜וֹר וְשָׁפָ֣ן וַעֲשָׂיָ֗ה אֶל־חֻלְדָּ֨ה הַנְּבִיאָ֜ה אֵ֣שֶׁת׀ שַׁלֻּ֣ם בֶּן־תִּקְוָ֗ה בֶּן־חַרְחַס֙ שֹׁמֵ֣ר הַבְּגָדִ֔ים וְהִ֛יא יֹשֶׁ֥בֶת בִּירוּשָׁלִַ֖ם בַּמִּשְׁנֶ֑ה וַֽיְדַבְּר֖וּ אֵלֶֽיהָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַתֹּ֣אמֶר אֲלֵיהֶ֔ם כֹּֽה־אָמַ֥ר יְהוָ֖ה אֱלֹהֵ֣י יִשְׂרָאֵ֑ל אִמְר֣וּ לָאִ֔ישׁ אֲשֶׁר־שָׁלַ֥ח אֶתְכֶ֖ם אֵלָֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כֹּ֚ה אָמַ֣ר יְהוָ֔ה הִנְנִ֨י מֵבִ֥יא רָעָ֛ה אֶל־הַמָּק֥וֹם הַזֶּ֖ה וְעַל־יֹֽשְׁבָ֑יו אֵ֚ת כָּל־דִּבְרֵ֣י הַסֵּ֔פֶר אֲשֶׁ֥ר קָרָ֖א מֶ֥לֶךְ יְהוּדָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;תַּ֣חַת׀ אֲשֶׁ֣ר עֲזָב֗וּנִי וַֽיְקַטְּרוּ֙ לֵאלֹהִ֣ים אֲחֵרִ֔ים לְמַ֙עַן֙ הַכְעִיסֵ֔נִי בְּכֹ֖ל מַעֲשֵׂ֣ה יְדֵיהֶ֑ם וְנִצְּתָ֧ה חֲמָתִ֛י בַּמָּק֥וֹם הַזֶּ֖ה וְלֹ֥א תִכְבֶּֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאֶל־מֶ֣לֶךְ יְהוּדָ֗ה הַשֹּׁלֵ֤חַ אֶתְכֶם֙ לִדְרֹ֣שׁ אֶת־יְהוָ֔ה כֹּ֥ה תֹאמְר֖וּ אֵלָ֑יו כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל הַדְּבָרִ֖ים אֲשֶׁ֥ר שָׁמָֽעְתָּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;יַ֠עַן רַךְ־לְבָ֨בְךָ֜ וַתִּכָּנַ֣ע׀ מִפְּנֵ֣י יְהוָ֗ה בְּֽשָׁמְעֲךָ֡ אֲשֶׁ֣ר דִּבַּרְתִּי֩ עַל־הַמָּק֨וֹם הַזֶּ֜ה וְעַל־יֹשְׁבָ֗יו לִהְי֤וֹת לְשַׁמָּה֙ וְלִקְלָלָ֔ה וַתִּקְרַע֙ אֶת־בְּגָדֶ֔יךָ וַתִּבְכֶּ֖ה לְפָנָ֑י וְגַ֧ם אָנֹכִ֛י שָׁמַ֖עְתִּי נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לָכֵן֩ הִנְנִ֨י אֹֽסִפְךָ֜ עַל־אֲבֹתֶ֗יךָ וְנֶאֱסַפְתָּ֣ אֶל־קִבְרֹתֶיךָ֮ בְּשָׁלוֹם֒ וְלֹא־תִרְאֶ֣ינָה עֵינֶ֔יךָ בְּכֹל֙ הָֽרָעָ֔ה אֲשֶׁר־אֲנִ֥י מֵבִ֖יא עַל־הַמָּק֣וֹם הַזֶּ֑ה וַיָּשִׁ֥יבוּ אֶת־הַמֶּ֖לֶךְ דָּבָֽר׃ </P>
</TD>
<TD WIDTH="50%">
<P>1&nbsp;ben-&#353;&#601;m&#333;neh &#353;&#257;n&acirc; y&#333;&#8217;&#353;&icirc;y&acirc;&ucirc; &#x1E07;&#601;m&#257;l&#601;&#x1E35;w&#333; &ucirc;&#353;&#601;l&#333;&#353;&icirc;m w&#601;&#8217;<sup>a</sup>&#x1E25;a&#x1E6F; &#353;&#257;n&acirc; m&#257;la&#x1E35;&#601; b&icirc;r&ucirc;&#353;&#257;l&#257;im w&#601;&#353;&#275;m &#8217;immw&#333; y&#601;&#x1E0F;&icirc;&#x1E0F;&acirc; &#x1E07;a&#x1E6F;-&#8216;&#259;&#x1E0F;&#257;y&acirc; mib&#257;&#x1E63;&#601;qa&#x1E6F;: </P>
<P>2&nbsp;wayy<sup>a</sup>&#8216;a&#347; hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc; wayy&#275;le&#x1E35;&#601; b&#601;&#x1E35;&#257;l-dere&#x1E35;&#601; d&#257;wi&#x1E0F; &#8217;&#257;&#x1E07;&icirc;w w&#601;l&#333;&#8217;-s&#257;r y&#257;m&icirc;n &ucirc;&#347;&#601;m&#333;&#8217;wl: f</P>
<P>3&nbsp;way&#601;h&icirc; bi&#353;&#601;m&#333;neh &#8216;e&#347;&#601;r&#275;h &#353;&#257;n&acirc; lammele&#x1E35;&#601; y&#333;&#8217;&#353;&icirc;y&acirc;&ucirc; &#353;&#257;l<sup>a</sup>&#x1E25; hammele&#x1E35;&#601; &#8217;e&#x1E6F;-&#353;&#257;f&#257;n ben-&#8217;&#259;&#x1E63;al&#601;y&acirc;&ucirc; &#x1E07;en-m&#601;&#353;ull&#257;m hass&#333;f&#275;r b&ecirc;&#x1E6F; y&#601;hw&acirc; l&#275;&#8217;m&#333;r: </P>
<P>4&nbsp;&#8216;&#259;l&#275;h &#8217;el-&#x1E25;il&#601;q&icirc;y&acirc;&ucirc; hak&#333;h&#275;n hag&#257;&#x1E0F;w&#333;l w&#601;yat&#275;m &#8217;e&#x1E6F;-hakesef hamm&ucirc;&#x1E07;&#257;&#8217; b&ecirc;&#x1E6F; y&#601;hw&acirc; &#8217;&#259;&#353;er &#8217;&#257;s&#601;f&ucirc; &#353;&#333;m&#601;r&ecirc; hassaf m&#275;&#8217;&#275;&#x1E6F; h&#257;&#8216;&#257;m: </P>
<P>5&nbsp;<font color="brown">w&#601;yit&#601;n&#333;h</font> <font color="blue">w&#601;yit&#601;nuh&ucirc;</font> &#8216;al-ya&#x1E0F; &#8216;&#333;&#347;&ecirc; hamm&#601;l&#257;&#8217;&#x1E35;&acirc; hammuf&#601;q&#257;&#x1E0F;&icirc;m <font color="brown">b&#601;&#x1E07;&ecirc;&#x1E6F;</font> <font color="blue">b&ecirc;&#x1E6F;</font> y&#601;hw&acirc; w&#601;yit&#601;n&ucirc; &#8217;&#333;&#x1E6F;w&#333; l&#601;&#8216;&#333;&#347;&ecirc; hamm&#601;l&#257;&#8217;&#x1E35;&acirc; &#8217;&#259;&#353;er b&#601;&#x1E07;&ecirc;&#x1E6F; y&#601;hw&acirc; l&#601;&#x1E25;azz&#275;q be&#x1E0F;eq hab&#257;yi&#x1E6F;: </P>
<P>6&nbsp;le&#x1E25;&#257;r&#257;&#353;&icirc;m w&#601;lab&#333;n&icirc;m w&#601;lag&#333;&#x1E0F;&#601;r&icirc;m w&#601;liq&#601;nw&#333;&#x1E6F; &#8216;&#275;&#x1E63;&icirc;m w&#601;&#8217;a&#x1E07;&#601;n&ecirc; m<sup>a</sup>&#x1E25;&#601;&#x1E63;&#275;&#x1E07; l&#601;&#x1E25;azz&#275;q &#8217;e&#x1E6F;-hab&#257;yi&#x1E6F;: </P>
<P>7&nbsp;&#8217;a&#x1E35;&#601; l&#333;&#8217;-y&#275;&#x1E25;&#257;&#353;&#275;&#x1E07; &#8217;it&#257;m hakesef hannit&#257;n &#8216;al-y&#257;&#x1E0F;&#257;m k&icirc; &#x1E07;e&#8217;&#277;m&ucirc;n&acirc; h&#275;m &#8216;&#333;&#347;&icirc;m: </P>
<P>8&nbsp;wayy&#333;&#8217;mer &#x1E25;il&#601;q&icirc;y&acirc;&ucirc; hak&#333;h&#275;n hag&#257;&#x1E0F;w&#333;l &#8216;al-&#353;&#257;f&#257;n hass&#333;f&#275;r s&#275;fer hatw&#333;r&acirc; m&#257;&#x1E63;&#257;&#8217;&#x1E6F;&icirc; b&#601;&#x1E07;&ecirc;&#x1E6F; y&#601;hw&acirc; wayyit&#275;n &#x1E25;il&#601;q&icirc;y&acirc; &#8217;e&#x1E6F;-hass&#275;fer &#8217;el-&#353;&#257;f&#257;n wayyiq&#601;r&#257;&#8217;&#275;h&ucirc;: </P>
<P>9&nbsp;wayy&#257;&#x1E07;&#333;&#8217; &#353;&#257;f&#257;n hass&#333;f&#275;r &#8217;el-hammele&#x1E35;&#601; wayy&#257;&#353;e&#x1E07; &#8217;e&#x1E6F;-hammele&#x1E35;&#601; d&#257;&#x1E07;&#257;r wayy&#333;&#8217;mer hit&icirc;&#x1E35;&ucirc; &#8216;&#259;&#x1E07;&#257;&#x1E0F;ey&#x1E35;&#257; &#8217;e&#x1E6F;-hakesef hannim&#601;&#x1E63;&#257;&#8217; &#x1E07;abayi&#x1E6F; wayyit&#601;nuh&ucirc; &#8216;al-ya&#x1E0F; &#8216;&#333;&#347;&ecirc; hamm&#601;l&#257;&#8217;&#x1E35;&acirc; hammuf&#601;q&#257;&#x1E0F;&icirc;m b&ecirc;&#x1E6F; y&#601;hw&acirc;: </P>
<P>10&nbsp;wayyag&#275;&#x1E0F; &#353;&#257;f&#257;n hass&#333;f&#275;r lammele&#x1E35;&#601; l&#275;&#8217;m&#333;r s&#275;fer n&#257;&#x1E6F;an l&icirc; &#x1E25;il&#601;q&icirc;y&acirc; hak&#333;h&#275;n wayyiq&#601;r&#257;&#8217;&#275;h&ucirc; &#353;&#257;f&#257;n lif&#601;n&ecirc; hammele&#x1E35;&#601;: </P>
<P>11&nbsp;way&#601;h&icirc; ki&#353;&#601;m&#333;&#8216;a hammele&#x1E35;&#601; &#8217;e&#x1E6F;-di&#x1E07;&#601;r&ecirc; s&#275;fer hatw&#333;r&acirc; wayyiq&#601;r<sup>a</sup>&#8216; &#8217;e&#x1E6F;-b&#601;&#x1E21;&#257;&#x1E0F;&#257;yw: </P>
<P>12&nbsp;way&#601;&#x1E63;aw hammele&#x1E35;&#601; &#8217;e&#x1E6F;-&#x1E25;il&#601;q&icirc;y&acirc; hak&#333;h&#275;n w&#601;&#8217;e&#x1E6F;-&#8217;&#259;&#x1E25;&icirc;q&#257;m ben-&#353;&#257;f&#257;n w&#601;&#8217;e&#x1E6F;-&#8216;a&#x1E35;&#601;bw&#333;r ben-m&icirc;&#x1E35;&#257;y&acirc; w&#601;&#8217;&#275;&#x1E6F;| &#353;&#257;f&#257;n hass&#333;f&#275;r w&#601;&#8217;&#275;&#x1E6F; &#8216;&#259;&#347;&#257;y&acirc; &#8216;e&#x1E07;e&#x1E0F;-hammele&#x1E35;&#601; l&#275;&#8217;m&#333;r: </P>
<P>13&nbsp;l&#601;&#x1E35;&ucirc; &#x1E0F;ir&#601;&#353;&ucirc; &#8217;e&#x1E6F;-y&#601;hw&acirc; b<sup>a</sup>&#8216;&#259;&#x1E0F;&icirc; &ucirc;&#x1E07;&#601;&#8216;a&#x1E0F;-h&#257;&#8216;&#257;m &ucirc;&#x1E07;&#601;&#8216;a&#x1E0F; k&#257;l-y&#601;h&ucirc;&#x1E0F;&acirc; &#8216;al-di&#x1E07;&#601;r&ecirc; hass&#275;fer hannim&#601;&#x1E63;&#257;&#8217; hazzeh k&icirc;-&#x1E21;&#601;&#x1E0F;w&#333;l&acirc; &#x1E25;&#259;ma&#x1E6F; y&#601;hw&acirc; &#8217;&#259;&#353;er-h&icirc;&#8217; ni&#x1E63;&#x1E63;&#601;&#x1E6F;&acirc; &#x1E07;&#257;n&ucirc; &#8216;al &#8217;&#259;&#353;er l&#333;&#8217;-&#353;&#257;m&#601;&#8216;&ucirc; &#8217;&#259;&#x1E07;&#333;&#x1E6F;&ecirc;n&ucirc; &#8216;al-di&#x1E07;&#601;r&ecirc; hass&#275;fer hazzeh l<sup>a</sup>&#8216;&#259;&#347;w&#333;&#x1E6F; k&#601;&#x1E35;&#257;l-hak&#257;&#x1E6F;&ucirc;&#x1E07; &#8216;&#257;l&ecirc;n&ucirc;: </P>
<P>14&nbsp;wayy&#275;le&#x1E35;&#601; &#x1E25;il&#601;q&icirc;y&acirc;&ucirc; hak&#333;h&#275;n wa&#8217;&#259;&#x1E25;&icirc;q&#257;m w&#601;&#8216;a&#x1E35;&#601;bw&#333;r w&#601;&#353;&#257;f&#257;n w<sup>a</sup>&#8216;&#259;&#347;&#257;y&acirc; &#8217;el-&#x1E25;ul&#601;d&acirc; hann&#601;&#x1E07;&icirc;&#8217;&acirc; &#8217;&#275;&#353;e&#x1E6F;| &#353;allum ben-tiq&#601;w&acirc; ben-&#x1E25;ar&#601;&#x1E25;as &#353;&#333;m&#275;r hab&#601;&#x1E21;&#257;&#x1E0F;&icirc;m w&#601;h&icirc;&#8217; y&#333;&#353;e&#x1E07;e&#x1E6F; b&icirc;r&ucirc;&#353;&#257;laim bammi&#353;&#601;neh way&#601;&#x1E0F;ab&#601;r&ucirc; &#8217;&#275;leyh&#257;: </P>
<P>15&nbsp;wat&#333;&#8217;mer &#8217;&#259;l&ecirc;hem k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;im&#601;r&ucirc; l&#257;&#8217;&icirc;&#353; &#8217;&#259;&#353;er-&#353;&#257;l<sup>a</sup>&#x1E25; &#8217;e&#x1E6F;&#601;&#x1E35;em &#8217;&#275;l&#257;y: </P>
<P>16&nbsp;k&#333;h &#8217;&#257;mar y&#601;hw&acirc; hin&#601;n&icirc; m&#275;&#x1E07;&icirc;&#8217; r&#257;&#8216;&acirc; &#8217;el-hamm&#257;qw&#333;m hazzeh w&#601;&#8216;al-y&#333;&#353;&#601;&#x1E07;&#257;yw &#8217;&#275;&#x1E6F; k&#257;l-di&#x1E07;&#601;r&ecirc; hass&#275;fer &#8217;&#259;&#353;er q&#257;r&#257;&#8217; mele&#x1E35;&#601; y&#601;h&ucirc;&#x1E0F;&acirc;: </P>
<P>17&nbsp;t<sup>a</sup>&#x1E25;a&#x1E6F;| &#8217;&#259;&#353;er &#8216;&#259;z&#257;&#x1E07;&ucirc;n&icirc; way&#601;qa&#x1E6D;&#x1E6D;&#601;r&ucirc; l&#275;&#8217;l&#333;h&icirc;m &#8217;&#259;&#x1E25;&#275;r&icirc;m l&#601;m<sup>a</sup>&#8216;an ha&#x1E35;&#601;&#8216;&icirc;s&#275;n&icirc; b&#601;&#x1E35;&#333;l m<sup>a</sup>&#8216;&#259;&#347;&#275;h y&#601;&#x1E0F;&ecirc;hem w&#601;ni&#x1E63;&#x1E63;&#601;&#x1E6F;&acirc; &#x1E25;&#259;m&#257;&#x1E6F;&icirc; bamm&#257;qw&#333;m hazzeh w&#601;l&#333;&#8217; &#x1E6F;i&#x1E35;&#601;beh: </P>
<P>18&nbsp;w&#601;&#8217;el-mele&#x1E35;&#601; y&#601;h&ucirc;&#x1E0F;&acirc; ha&#353;&#353;&#333;l&#275;&#x1E25;a &#8217;e&#x1E6F;&#601;&#x1E35;em li&#x1E0F;&#601;r&#333;&#353; &#8217;e&#x1E6F;-y&#601;hw&acirc; k&#333;h &#x1E6F;&#333;&#8217;m&#601;r&ucirc; &#8217;&#275;l&#257;yw k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l had&#601;&#x1E07;&#257;r&icirc;m &#8217;&#259;&#353;er &#353;&#257;m&#257;&#8216;&#601;t&#257;: </P>
<P>19&nbsp;y<sup>a</sup>&#8216;an ra&#x1E35;&#601;-l&#601;&#x1E07;&#257;&#x1E07;&#601;&#x1E35;&#257; watik&#257;n<sup>a</sup>&#8216;| mip&#601;n&ecirc; y&#601;hw&acirc; b&#601;&#353;&#257;m&#601;&#8216;&#259;&#x1E35;&#257; &#8217;&#259;&#353;er dibar&#601;t&icirc; &#8216;al-hamm&#257;qw&#333;m hazzeh w&#601;&#8216;al-y&#333;&#353;&#601;&#x1E07;&#257;yw lih&#601;yw&#333;&#x1E6F; l&#601;&#353;amm&acirc; w&#601;liq&#601;l&#257;l&acirc; watiq&#601;r<sup>a</sup>&#8216; &#8217;e&#x1E6F;-b&#601;&#x1E21;&#257;&#x1E0F;ey&#x1E35;&#257; wati&#x1E07;&#601;keh l&#601;f&#257;n&#257;y w&#601;&#x1E21;am &#8217;&#257;n&#333;&#x1E35;&icirc; &#353;&#257;m<sup>a</sup>&#8216;&#601;t&icirc; n&#601;&#8217;um-y&#601;hw&acirc;: </P>
<P>20&nbsp;l&#257;&#x1E35;&#275;n hin&#601;n&icirc; &#8217;&#333;sif&#601;&#x1E35;&#257; &#8216;al-&#8217;&#259;&#x1E07;&#333;&#x1E6F;ey&#x1E35;&#257; w&#601;ne&#8217;&#277;saf&#601;t&#257; &#8217;el-qi&#x1E07;&#601;r&#333;&#x1E6F;ey&#x1E35;&#257; b&#601;&#353;&#257;lw&#333;m w&#601;l&#333;&#8217;-&#x1E6F;ir&#601;&#8217;eyn&acirc; &#8216;&ecirc;ney&#x1E35;&#257; b&#601;&#x1E35;&#333;l h&#257;r&#257;&#8216;&acirc; &#8217;&#259;&#353;er-&#8217;&#259;n&icirc; m&#275;&#x1E07;&icirc;&#8217; &#8216;al-hamm&#257;qw&#333;m hazzeh wayy&#257;&#353;&icirc;&#x1E07;&ucirc; &#8217;e&#x1E6F;-hammele&#x1E35;&#601; d&#257;&#x1E07;&#257;r: </P>
</TD>
</TABLE>
<P><HR>
<CENTER>
<A HREF="kg2023">Next: 2 Kings (2 Melakhim) Chapter 23</A></CENTER>
</BODY>
</HTML>
