<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 58</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa058.htm">Polyglot</A>&nbsp;
<A HREF="../kjv/psa058.htm">KJV</A>&nbsp;
<A HREF="../sep/psa058.htm">Sep</A>&nbsp;
<A HREF="../vul/psa058.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa057.htm">Previous</A>&nbsp;
<A HREF="psa059.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 58</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֥חַ אַל־תַּשְׁחֵ֗ת לְדָוִ֥ד מִכְתָּֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הַֽאֻמְנָ֗ם אֵ֣לֶם צֶ֭דֶק תְּדַבֵּר֑וּן מֵישָׁרִ֥ים תִּ֝שְׁפְּט֗וּ בְּנֵ֣י אָדָֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אַף־בְּלֵב֮ עוֹלֹ֪ת תִּפְעָ֫ל֥וּן בָּאָ֡רֶץ חֲמַ֥ס יְ֝דֵיכֶ֗ם תְּפַלֵּֽסֽוּן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;זֹ֣רוּ רְשָׁעִ֣ים מֵרָ֑חֶם תָּע֥וּ מִ֝בֶּ֗טֶן דֹּבְרֵ֥י כָזָֽב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;חֲמַת־לָ֗מוֹ כִּדְמ֥וּת חֲמַת־נָחָ֑שׁ כְּמוֹ־פֶ֥תֶן חֵ֝רֵ֗שׁ יַאְטֵ֥ם אָזְנֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אֲשֶׁ֣ר לֹא־יִ֭שְׁמַע לְק֣וֹל מְלַחֲשִׁ֑ים חוֹבֵ֖ר חֲבָרִ֣ים מְחֻכָּֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אֱ‍ֽלֹהִ֗ים הֲרָס־שִׁנֵּ֥ימוֹ בְּפִ֑ימוֹ מַלְתְּע֥וֹת כְּ֝פִירִ֗ים נְתֹ֣ץ׀ יְהוָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יִמָּאֲס֣וּ כְמוֹ־מַ֭יִם יִתְהַלְּכוּ־לָ֑מוֹ יִדְרֹ֥ךְ <font color="brown">חצו</font> <font color="blue">חִ֝צָּ֗יו</font> כְּמ֣וֹ יִתְמֹלָֽלוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כְּמ֣וֹ שַׁ֭בְּלוּל תֶּ֣מֶס יַהֲלֹ֑ךְ נֵ֥פֶל אֵ֝֗שֶׁת בַּל־חָ֥זוּ שָֽׁמֶשׁ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בְּטֶ֤רֶם יָבִ֣ינוּ סִּֽירֹתֵיכֶ֣ם אָטָ֑ד כְּמוֹ־חַ֥י כְּמוֹ־חָ֝ר֗וֹן יִשְׂעָרֶֽנּוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יִשְׂמַ֣ח צַ֭דִּיק כִּי־חָזָ֣ה נָקָ֑ם פְּעָמָ֥יו יִ֝רְחַ֗ץ בְּדַ֣ם הָרָשָֽׁע׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְיֹאמַ֣ר אָ֭דָם אַךְ־פְּרִ֣י לַצַּדִּ֑יק אַ֥ךְ יֵשׁ־אֱ֝לֹהִ֗ים שֹׁפְטִ֥ים בָּאָֽרֶץ׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a &#8217;al-ta&#353;&#601;&#x1E25;&#275;&#x1E6F; l&#601;&#x1E0F;&#257;wi&#x1E0F; mi&#x1E35;&#601;t&#257;m: </P>
<P>2&nbsp;ha&#8217;um&#601;n&#257;m &#8217;&#275;lem &#x1E63;e&#x1E0F;eq t&#601;&#x1E0F;ab&#275;r&ucirc;n m&ecirc;&#353;&#257;r&icirc;m ti&#353;&#601;p&#601;&#x1E6D;&ucirc; b&#601;n&ecirc; &#8217;&#257;&#x1E0F;&#257;m: </P>
<P>3&nbsp;&#8217;af-b&#601;l&#275;&#x1E07; &#8216;w&#333;l&#333;&#x1E6F; tif&#601;&#8216;&#257;l&ucirc;n b&#257;&#8217;&#257;re&#x1E63; &#x1E25;&#259;mas y&#601;&#x1E0F;&ecirc;&#x1E35;em t&#601;fall&#275;s&ucirc;n: </P>
<P>4&nbsp;z&#333;r&ucirc; r&#601;&#353;&#257;&#8216;&icirc;m m&#275;r&#257;&#x1E25;em t&#257;&#8216;&ucirc; mibe&#x1E6D;en d&#333;&#x1E07;&#601;r&ecirc; &#x1E35;&#257;z&#257;&#x1E07;: </P>
<P>5&nbsp;&#x1E25;&#259;ma&#x1E6F;-l&#257;mw&#333; ki&#x1E0F;&#601;m&ucirc;&#x1E6F; &#x1E25;&#259;ma&#x1E6F;-n&#257;&#x1E25;&#257;&#353; k&#601;mw&#333;-fe&#x1E6F;en &#x1E25;&#275;r&#275;&#353; ya&#8217;&#601;&#x1E6D;&#275;m &#8217;&#257;z&#601;nw&#333;: </P>
<P>6&nbsp;&#8217;&#259;&#353;er l&#333;&#8217;-yi&#353;&#601;m<sup>a</sup>&#8216; l&#601;qw&#333;l m&#601;l<sup>a</sup>&#x1E25;&#259;&#353;&icirc;m &#x1E25;w&#333;&#x1E07;&#275;r &#x1E25;&#259;&#x1E07;&#257;r&icirc;m m&#601;&#x1E25;uk&#257;m: </P>
<P>7&nbsp;&#8217;&#277;&#x200D;l&#333;h&icirc;m h&#259;r&#257;s-&#353;inn&ecirc;mw&#333; b&#601;f&icirc;mw&#333; mal&#601;t&#601;&#8216;w&#333;&#x1E6F; k&#601;f&icirc;r&icirc;m n&#601;&#x1E6F;&#333;&#x1E63;| y&#601;hw&acirc;: </P>
<P>8&nbsp;yimm&#257;&#8217;&#259;s&ucirc; &#x1E35;&#601;mw&#333;-mayim yi&#x1E6F;&#601;hall&#601;&#x1E35;&ucirc;-l&#257;mw&#333; yi&#x1E0F;&#601;r&#333;&#x1E35;&#601; <font color="brown">&#x1E25;i&#x1E63;&#x1E63;w&#333;</font> <font color="blue">&#x1E25;i&#x1E63;&#x1E63;&#257;yw</font> k&#601;mw&#333; yi&#x1E6F;&#601;m&#333;l&#257;l&ucirc;: </P>
<P>9&nbsp;k&#601;mw&#333; &#353;ab&#601;l&ucirc;l temes yah&#259;l&#333;&#x1E35;&#601; n&#275;fel &#8217;&#275;&#353;e&#x1E6F; bal-&#x1E25;&#257;z&ucirc; &#353;&#257;me&#353;: </P>
<P>10&nbsp;b&#601;&#x1E6D;erem y&#257;&#x1E07;&icirc;n&ucirc; ss&icirc;r&#333;&#x1E6F;&ecirc;&#x1E35;em &#8217;&#257;&#x1E6D;&#257;&#x1E0F; k&#601;mw&#333;-&#x1E25;ay k&#601;mw&#333;-&#x1E25;&#257;rw&#333;n yi&#347;&#601;&#8216;&#257;renn&ucirc;: </P>
<P>11&nbsp;yi&#347;&#601;m<sup>a</sup>&#x1E25; &#x1E63;ad&icirc;q k&icirc;-&#x1E25;&#257;z&acirc; n&#257;q&#257;m p&#601;&#8216;&#257;m&#257;yw yir&#601;&#x1E25;a&#x1E63; b&#601;&#x1E0F;am h&#257;r&#257;&#353;&#257;&#8216;: </P>
<P>12&nbsp;w&#601;y&#333;&#8217;mar &#8217;&#257;&#x1E0F;&#257;m &#8217;a&#x1E35;&#601;-p&#601;r&icirc; la&#x1E63;&#x1E63;ad&icirc;q &#8217;a&#x1E35;&#601; y&#275;&#353;-&#8217;&#277;l&#333;h&icirc;m &#353;&#333;f&#601;&#x1E6D;&icirc;m b&#257;&#8217;&#257;re&#x1E63;: </P>
</TD>
</TABLE>
<P><HR>
<CENTER>
<A HREF="psa059.htm">Next: Psalms (Tehilim) Chapter 59</A></CENTER>
</BODY>
</HTML>
