<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Kings (2 Melakhim): 2 Kings (2 Melakhim) Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg2011.htm">Polyglot</A>&nbsp;
<A HREF="../kjv/kg2011.htm">KJV</A>&nbsp;
<A HREF="../sep/kg2011.htm">Sep</A>&nbsp;
<A HREF="../vul/kg2011.htm">Vul</A>&nbsp;

<BR>
<BR><A HREF="kg2.htm">2 Kings (2 Melakhim) Index</A><BR>
&nbsp;
<A HREF="kg2010.htm">Previous</A>&nbsp;
<A HREF="kg2012.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Kings (2 Melakhim) Chapter 11</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽעֲתַלְיָה֙ אֵ֣ם אֲחַזְיָ֔הוּ <font color="brown">וראתה</font> <font color="blue">רָאֲתָ֖ה</font> כִּ֣י מֵ֣ת בְּנָ֑הּ וַתָּ֙קָם֙ וַתְּאַבֵּ֔ד אֵ֖ת כָּל־זֶ֥רַע הַמַּמְלָכָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַתִּקַּ֣ח יְהוֹשֶׁ֣בַע בַּת־הַמֶּֽלֶךְ־י֠וֹרָם אֲח֨וֹת אֲחַזְיָ֜הוּ אֶת־יוֹאָ֣שׁ בֶּן־אֲחַזְיָ֗ה וַתִּגְנֹ֤ב אֹתוֹ֙ מִתּ֤וֹךְ בְּנֵֽי־הַמֶּ֙לֶךְ֙ <font color="brown">הממותתים</font> <font color="blue">הַמּ֣וּמָתִ֔ים</font> אֹת֥וֹ וְאֶת־מֵינִקְתּ֖וֹ בַּחֲדַ֣ר הַמִּטּ֑וֹת וַיַּסְתִּ֧רוּ אֹת֛וֹ מִפְּנֵ֥י עֲתַלְיָ֖הוּ וְלֹ֥א הוּמָֽת׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְהִ֤י אִתָּהּ֙ בֵּ֣ית יְהוָ֔ה מִתְחַבֵּ֖א שֵׁ֣שׁ שָׁנִ֑ים וַעֲתַלְיָ֖ה מֹלֶ֥כֶת עַל־הָאָֽרֶץ׃ פ</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּבַשָּׁנָ֣ה הַ֠שְּׁבִיעִית שָׁלַ֨ח יְהוֹיָדָ֜ע וַיִּקַּ֣ח׀ אֶת־שָׂרֵ֣י <font color="brown">המאיות</font> <font color="blue">הַמֵּא֗וֹת</font> לַכָּרִי֙ וְלָ֣רָצִ֔ים וַיָּבֵ֥א אֹתָ֛ם אֵלָ֖יו בֵּ֣ית יְהוָ֑ה וַיִּכְרֹת֩ לָהֶ֨ם בְּרִ֜ית וַיַּשְׁבַּ֤ע אֹתָם֙ בְּבֵ֣ית יְהוָ֔ה וַיַּ֥רְא אֹתָ֖ם אֶת־בֶּן־הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיְצַוֵּ֣ם לֵאמֹ֔ר זֶ֥ה הַדָּבָ֖ר אֲשֶׁ֣ר תַּעֲשׂ֑וּן הַשְּׁלִשִׁ֤ית מִכֶּם֙ בָּאֵ֣י הַשַּׁבָּ֔ת וְשֹׁ֣מְרֵ֔י מִשְׁמֶ֖רֶת בֵּ֥ית הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהַשְּׁלִשִׁית֙ בְּשַׁ֣עַר ס֔וּר וְהַשְּׁלִשִׁ֥ית בַּשַּׁ֖עַר אַחַ֣ר הָרָצִ֑ים וּשְׁמַרְתֶּ֛ם אֶת־מִשְׁמֶ֥רֶת הַבַּ֖יִת מַסָּֽח׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּשְׁתֵּ֤י הַיָּדוֹת֙ בָּכֶ֔ם כֹּ֖ל יֹצְאֵ֣י הַשַּׁבָּ֑ת וְשָֽׁמְר֛וּ אֶת־מִשְׁמֶ֥רֶת בֵּית־יְהוָ֖ה אֶל־הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהִקַּפְתֶּ֨ם עַל־הַמֶּ֜לֶךְ סָבִ֗יב אִ֚ישׁ וְכֵלָ֣יו בְּיָד֔וֹ וְהַבָּ֥א אֶל־הַשְּׂדֵר֖וֹת יוּמָ֑ת וִהְי֥וּ אֶת־הַמֶּ֖לֶךְ בְּצֵאת֥וֹ וּבְבֹאֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַֽיַּעֲשׂ֞וּ שָׂרֵ֣י <font color="brown">המאיות</font> <font color="blue">הַמֵּא֗וֹת</font> כְּכֹ֣ל אֲשֶׁר־צִוָּה֮ יְהוֹיָדָ֣ע הַכֹּהֵן֒ וַיִּקְחוּ֙ אִ֣ישׁ אֶת־אֲנָשָׁ֔יו בָּאֵ֣י הַשַּׁבָּ֔ת עִ֖ם יֹצְאֵ֣י הַשַּׁבָּ֑ת וַיָּבֹ֖אוּ אֶל־יְהוֹיָדָ֥ע הַכֹּהֵֽן׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּתֵּ֨ן הַכֹּהֵ֜ן לְשָׂרֵ֣י <font color="brown">המאיות</font> <font color="blue">הַמֵּא֗וֹת</font> אֶֽת־הַחֲנִית֙ וְאֶת־הַשְּׁלָטִ֔ים אֲשֶׁ֖ר לַמֶּ֣לֶךְ דָּוִ֑ד אֲשֶׁ֖ר בְּבֵ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיַּעַמְד֨וּ הָרָצִ֜ים אִ֣ישׁ׀ וְכֵלָ֣יו בְּיָד֗וֹ מִכֶּ֨תֶף הַבַּ֤יִת הַיְמָנִית֙ עַד־כֶּ֤תֶף הַבַּ֙יִת֙ הַשְּׂמָאלִ֔ית לַמִּזְבֵּ֖חַ וְלַבָּ֑יִת עַל־הַמֶּ֖לֶךְ סָבִֽיב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיּוֹצִ֣א אֶת־בֶּן־הַמֶּ֗לֶךְ וַיִּתֵּ֤ן עָלָיו֙ אֶת־הַנֵּ֙זֶר֙ וְאֶת־הָ֣עֵד֔וּת וַיַּמְלִ֥כוּ אֹת֖וֹ וַיִּמְשָׁחֻ֑הוּ וַיַּכּוּ־כָ֔ף וַיֹּאמְר֖וּ יְחִ֥י הַמֶּֽלֶךְ׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַתִּשְׁמַ֣ע עֲתַלְיָ֔ה אֶת־ק֥וֹל הָֽרָצִ֖ין הָעָ֑ם וַתָּבֹ֥א אֶל־הָעָ֖ם בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַתֵּ֡רֶא וְהִנֵּ֣ה הַמֶּלֶךְ֩ עֹמֵ֨ד עַֽל־הָעַמּ֜וּד כַּמִּשְׁפָּ֗ט וְהַשָּׂרִ֤ים וְהַחֲצֹֽצְרוֹת֙ אֶל־הַמֶּ֔לֶךְ וְכָל־עַ֤ם הָאָ֙רֶץ֙ שָׂמֵ֔חַ וְתֹקֵ֖עַ בַּחֲצֹֽצְר֑וֹת וַתִּקְרַ֤ע עֲתַלְיָה֙ אֶת־בְּגָדֶ֔יהָ וַתִּקְרָ֖א קֶ֥שֶׁר קָֽשֶׁר׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיְצַו֩ יְהוֹיָדָ֨ע הַכֹּהֵ֜ן אֶת־שָׂרֵ֥י <font color="brown">המיאות</font> <font color="blue">הַמֵּא֣וֹת׀</font> פְּקֻדֵ֣י הַחַ֗יִל וַיֹּ֤אמֶר אֲלֵיהֶם֙ הוֹצִ֤יאוּ אֹתָהּ֙ אֶל־מִבֵּ֣ית לַשְּׂדֵרֹ֔ת וְהַבָּ֥א אַחֲרֶ֖יהָ הָמֵ֣ת בֶּחָ֑רֶב כִּ֚י אָמַ֣ר הַכֹּהֵ֔ן אַל־תּוּמַ֖ת בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיָּשִׂ֤מוּ לָהּ֙ יָדַ֔יִם וַתָּב֛וֹא דֶּֽרֶךְ־מְב֥וֹא הַסּוּסִ֖ים בֵּ֣ית הַמֶּ֑לֶךְ וַתּוּמַ֖ת שָֽׁם׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּכְרֹ֨ת יְהוֹיָדָ֜ע אֶֽת־הַבְּרִ֗ית בֵּ֤ין יְהוָה֙ וּבֵ֤ין הַמֶּ֙לֶךְ֙ וּבֵ֣ין הָעָ֔ם לִהְי֥וֹת לְעָ֖ם לַֽיהוָ֑ה וּבֵ֥ין הַמֶּ֖לֶךְ וּבֵ֥ין הָעָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיָּבֹ֣אוּ כָל־עַם֩ הָאָ֨רֶץ בֵּית־הַבַּ֜עַל וַֽיִּתְּצֻ֗הוּ אֶת־<font color="brown">מזבחתו</font> <font color="blue">מִזְבְּחֹתָ֤יו</font> וְאֶת־צְלָמָיו֙ שִׁבְּר֣וּ הֵיטֵ֔ב וְאֵ֗ת מַתָּן֙ כֹּהֵ֣ן הַבַּ֔עַל הָרְג֖וּ לִפְנֵ֣י הַֽמִּזְבְּח֑וֹת וַיָּ֧שֶׂם הַכֹּהֵ֛ן פְּקֻדּ֖וֹת עַל־בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּקַּ֣ח אֶת־שָׂרֵ֣י הַ֠מֵּאוֹת וְאֶת־הַכָּרִ֨י וְאֶת־הָרָצִ֜ים וְאֵ֣ת׀ כָּל־עַ֣ם הָאָ֗רֶץ וַיֹּרִ֤ידוּ אֶת־הַמֶּ֙לֶךְ֙ מִבֵּ֣ית יְהוָ֔ה וַיָּב֛וֹאוּ דֶּֽרֶך־שַׁ֥עַר<font color="red"><sup>1</font></sup> הָרָצִ֖ים בֵּ֣ית הַמֶּ֑לֶךְ וַיֵּ֖שֶׁב עַל־כִּסֵּ֥א הַמְּלָכִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּשְׂמַ֥ח כָּל־עַם־הָאָ֖רֶץ וְהָעִ֣יר שָׁקָ֑טָה וְאֶת־עֲתַלְיָ֛הוּ הֵמִ֥יתוּ בַחֶ֖רֶב בֵּ֥ית <font color="brown">מלך</font> <font color="blue">הַמֶּֽלֶךְ׃</font> ס</P>
</TD>
<TD WIDTH="50%">
<P>1&nbsp;w<sup>a</sup>&#8216;&#259;&#x1E6F;al&#601;y&acirc; &#8217;&#275;m &#8217;&#259;&#x1E25;az&#601;y&acirc;&ucirc; <font color="brown">w&#601;r&#257;&#8217;&#259;&#x1E6F;&acirc;</font> <font color="blue">r&#257;&#8217;&#259;&#x1E6F;&acirc;</font> k&icirc; m&#275;&#x1E6F; b&#601;n&#257;h wat&#257;q&#257;m wat&#601;&#8217;ab&#275;&#x1E0F; &#8217;&#275;&#x1E6F; k&#257;l-zer<sup>a</sup>&#8216; hammam&#601;l&#257;&#x1E35;&acirc;: </P>
<P>2&nbsp;watiqq<sup>a</sup>&#x1E25; y&#601;hw&#333;&#353;e&#x1E07;<sup>a</sup>&#8216; ba&#x1E6F;-hammele&#x1E35;&#601;-yw&#333;r&#257;m &#8217;&#259;&#x1E25;w&#333;&#x1E6F; &#8217;&#259;&#x1E25;az&#601;y&acirc;&ucirc; &#8217;e&#x1E6F;-yw&#333;&#8217;&#257;&#353; ben-&#8217;&#259;&#x1E25;az&#601;y&acirc; wati&#x1E21;&#601;n&#333;&#x1E07; &#8217;&#333;&#x1E6F;w&#333; mitw&#333;&#x1E35;&#601; b&#601;n&ecirc;-hammele&#x1E35;&#601; <font color="brown">hamm&#257;mw&#333;&#x1E6F;&#601;&#x1E6F;&icirc;m</font> <font color="blue">hamm&ucirc;m&#257;&#x1E6F;&icirc;m</font> &#8217;&#333;&#x1E6F;w&#333; w&#601;&#8217;e&#x1E6F;-m&ecirc;niq&#601;tw&#333; b<sup>a</sup>&#x1E25;&#259;&#x1E0F;ar hammi&#x1E6D;&#x1E6D;w&#333;&#x1E6F; wayyas&#601;tir&ucirc; &#8217;&#333;&#x1E6F;w&#333; mip&#601;n&ecirc; &#8216;&#259;&#x1E6F;al&#601;y&acirc;&ucirc; w&#601;l&#333;&#8217; h&ucirc;m&#257;&#x1E6F;: </P>
<P>3&nbsp;way&#601;h&icirc; &#8217;it&#257;h b&ecirc;&#x1E6F; y&#601;hw&acirc; mi&#x1E6F;&#601;&#x1E25;ab&#275;&#8217; &#353;&#275;&#353; &#353;&#257;n&icirc;m w<sup>a</sup>&#8216;&#259;&#x1E6F;al&#601;y&acirc; m&#333;le&#x1E35;e&#x1E6F; &#8216;al-h&#257;&#8217;&#257;re&#x1E63;: f</P>
<P>4&nbsp;&ucirc;&#x1E07;a&#353;&#353;&#257;n&acirc; ha&#353;&#353;&#601;&#x1E07;&icirc;&#8216;&icirc;&#x1E6F; &#353;&#257;l<sup>a</sup>&#x1E25; y&#601;hw&#333;y&#257;&#x1E0F;&#257;&#8216; wayyiqq<sup>a</sup>&#x1E25;| &#8217;e&#x1E6F;-&#347;&#257;r&ecirc; <font color="brown">hamm&#275;&#8217;yw&#333;&#x1E6F;</font> <font color="blue">hamm&#275;&#8217;w&#333;&#x1E6F;</font> lak&#257;r&icirc; w&#601;l&#257;r&#257;&#x1E63;&icirc;m wayy&#257;&#x1E07;&#275;&#8217; &#8217;&#333;&#x1E6F;&#257;m &#8217;&#275;l&#257;yw b&ecirc;&#x1E6F; y&#601;hw&acirc; wayyi&#x1E35;&#601;r&#333;&#x1E6F; l&acirc;em b&#601;r&icirc;&#x1E6F; wayya&#353;&#601;b<sup>a</sup>&#8216; &#8217;&#333;&#x1E6F;&#257;m b&#601;&#x1E07;&ecirc;&#x1E6F; y&#601;hw&acirc; wayyar&#601;&#8217; &#8217;&#333;&#x1E6F;&#257;m &#8217;e&#x1E6F;-ben-hammele&#x1E35;&#601;: </P>
<P>5&nbsp;way&#601;&#x1E63;a&ucirc;&#275;m l&#275;&#8217;m&#333;r zeh had&#257;&#x1E07;&#257;r &#8217;&#259;&#353;er t<sup>a</sup>&#8216;&#259;&#347;&ucirc;n ha&#353;&#353;&#601;li&#353;&icirc;&#x1E6F; mikem b&#257;&#8217;&ecirc; ha&#353;&#353;ab&#257;&#x1E6F; w&#601;&#353;&#333;m&#601;r&ecirc; mi&#353;&#601;mere&#x1E6F; b&ecirc;&#x1E6F; hammele&#x1E35;&#601;: </P>
<P>6&nbsp;w&#601;ha&#353;&#353;&#601;li&#353;&icirc;&#x1E6F; b&#601;&#353;<sup>a</sup>&#8216;ar s&ucirc;r w&#601;ha&#353;&#353;&#601;li&#353;&icirc;&#x1E6F; ba&#353;&#353;<sup>a</sup>&#8216;ar &#8217;<sup>a</sup>&#x1E25;ar h&#257;r&#257;&#x1E63;&icirc;m &ucirc;&#353;&#601;mar&#601;tem &#8217;e&#x1E6F;-mi&#353;&#601;mere&#x1E6F; habayi&#x1E6F; mass&#257;&#x1E25;: </P>
<P>7&nbsp;&ucirc;&#353;&#601;t&ecirc; hayy&#257;&#x1E0F;w&#333;&#x1E6F; b&#257;&#x1E35;em k&#333;l y&#333;&#x1E63;&#601;&#8217;&ecirc; ha&#353;&#353;ab&#257;&#x1E6F; w&#601;&#353;&#257;m&#601;r&ucirc; &#8217;e&#x1E6F;-mi&#353;&#601;mere&#x1E6F; b&ecirc;&#x1E6F;-y&#601;hw&acirc; &#8217;el-hammele&#x1E35;&#601;: </P>
<P>8&nbsp;w&#601;hiqqaf&#601;tem &#8216;al-hammele&#x1E35;&#601; s&#257;&#x1E07;&icirc;&#x1E07; &#8217;&icirc;&#353; w&#601;&#x1E35;&#275;l&#257;yw b&#601;y&#257;&#x1E0F;w&#333; w&#601;hab&#257;&#8217; &#8217;el-ha&#347;&#347;&#601;&#x1E0F;&#275;rw&#333;&#x1E6F; y&ucirc;m&#257;&#x1E6F; wih&#601;y&ucirc; &#8217;e&#x1E6F;-hammele&#x1E35;&#601; b&#601;&#x1E63;&#275;&#8217;&#x1E6F;w&#333; &ucirc;&#x1E07;&#601;&#x1E07;&#333;&#8217;w&#333;: </P>
<P>9&nbsp;wayy<sup>a</sup>&#8216;&#259;&#347;&ucirc; &#347;&#257;r&ecirc; <font color="brown">hamm&#275;&#8217;yw&#333;&#x1E6F;</font> <font color="blue">hamm&#275;&#8217;w&#333;&#x1E6F;</font> k&#601;&#x1E35;&#333;l &#8217;&#259;&#353;er-&#x1E63;i&ucirc;&acirc; y&#601;hw&#333;y&#257;&#x1E0F;&#257;&#8216; hak&#333;h&#275;n wayyiq&#601;&#x1E25;&ucirc; &#8217;&icirc;&#353; &#8217;e&#x1E6F;-&#8217;&#259;n&#257;&#353;&#257;yw b&#257;&#8217;&ecirc; ha&#353;&#353;ab&#257;&#x1E6F; &#8216;im y&#333;&#x1E63;&#601;&#8217;&ecirc; ha&#353;&#353;ab&#257;&#x1E6F; wayy&#257;&#x1E07;&#333;&#8217;&ucirc; &#8217;el-y&#601;hw&#333;y&#257;&#x1E0F;&#257;&#8216; hak&#333;h&#275;n: </P>
<P>10&nbsp;wayyit&#275;n hak&#333;h&#275;n l&#601;&#347;&#257;r&ecirc; <font color="brown">hamm&#275;&#8217;yw&#333;&#x1E6F;</font> <font color="blue">hamm&#275;&#8217;w&#333;&#x1E6F;</font> &#8217;e&#x1E6F;-h<sup>a</sup>&#x1E25;&#259;n&icirc;&#x1E6F; w&#601;&#8217;e&#x1E6F;-ha&#353;&#353;&#601;l&#257;&#x1E6D;&icirc;m &#8217;&#259;&#353;er lammele&#x1E35;&#601; d&#257;wi&#x1E0F; &#8217;&#259;&#353;er b&#601;&#x1E07;&ecirc;&#x1E6F; y&#601;hw&acirc;: </P>
<P>11&nbsp;wayy<sup>a</sup>&#8216;am&#601;&#x1E0F;&ucirc; h&#257;r&#257;&#x1E63;&icirc;m &#8217;&icirc;&#353;| w&#601;&#x1E35;&#275;l&#257;yw b&#601;y&#257;&#x1E0F;w&#333; mike&#x1E6F;ef habayi&#x1E6F; hay&#601;m&#257;n&icirc;&#x1E6F; &#8216;a&#x1E0F;-ke&#x1E6F;ef habayi&#x1E6F; ha&#347;&#347;&#601;m&#257;&#8217;l&icirc;&#x1E6F; lammiz&#601;b&#275;&#x1E25;a w&#601;lab&#257;yi&#x1E6F; &#8216;al-hammele&#x1E35;&#601; s&#257;&#x1E07;&icirc;&#x1E07;: </P>
<P>12&nbsp;wayyw&#333;&#x1E63;i&#8217; &#8217;e&#x1E6F;-ben-hammele&#x1E35;&#601; wayyit&#275;n &#8216;&#257;l&#257;yw &#8217;e&#x1E6F;-hann&#275;zer w&#601;&#8217;e&#x1E6F;-h&#257;&#8216;&#275;&#x1E0F;&ucirc;&#x1E6F; wayyam&#601;li&#x1E35;&ucirc; &#8217;&#333;&#x1E6F;w&#333; wayyim&#601;&#353;&#257;&#x1E25;uh&ucirc; wayyak&ucirc;-&#x1E35;&#257;f wayy&#333;&#8217;m&#601;r&ucirc; y&#601;&#x1E25;&icirc; hammele&#x1E35;&#601;: s</P>
<P>13&nbsp;wati&#353;&#601;m<sup>a</sup>&#8216; &#8216;&#259;&#x1E6F;al&#601;y&acirc; &#8217;e&#x1E6F;-qw&#333;l h&#257;r&#257;&#x1E63;&icirc;n h&#257;&#8216;&#257;m wat&#257;&#x1E07;&#333;&#8217; &#8217;el-h&#257;&#8216;&#257;m b&ecirc;&#x1E6F; y&#601;hw&acirc;: </P>
<P>14&nbsp;wat&#275;re&#8217; w&#601;hinn&#275;h hammele&#x1E35;&#601; &#8216;&#333;m&#275;&#x1E0F; &#8216;al-h&#257;&#8216;amm&ucirc;&#x1E0F; kammi&#353;&#601;p&#257;&#x1E6D; w&#601;ha&#347;&#347;&#257;r&icirc;m w&#601;h<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F; &#8217;el-hammele&#x1E35;&#601; w&#601;&#x1E35;&#257;l-&#8216;am h&#257;&#8217;&#257;re&#x1E63; &#347;&#257;m&#275;&#x1E25;a w&#601;&#x1E6F;&#333;q&#275;&#8216;a b<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F; watiq&#601;r<sup>a</sup>&#8216; &#8216;&#259;&#x1E6F;al&#601;y&acirc; &#8217;e&#x1E6F;-b&#601;&#x1E21;&#257;&#x1E0F;eyh&#257; watiq&#601;r&#257;&#8217; qe&#353;er q&#257;&#353;er: s</P>
<P>15&nbsp;way&#601;&#x1E63;aw y&#601;hw&#333;y&#257;&#x1E0F;&#257;&#8216; hak&#333;h&#275;n &#8217;e&#x1E6F;-&#347;&#257;r&ecirc; <font color="brown">hamm&ecirc;&#8217;w&#333;&#x1E6F;</font> <font color="blue">hamm&#275;&#8217;w&#333;&#x1E6F;|</font> p&#601;qu&#x1E0F;&ecirc; h<sup>a</sup>&#x1E25;ayil wayy&#333;&#8217;mer &#8217;&#259;l&ecirc;hem hw&#333;&#x1E63;&icirc;&#8217;&ucirc; &#8217;&#333;&#x1E6F;&#257;h &#8217;el-mib&ecirc;&#x1E6F; la&#347;&#347;&#601;&#x1E0F;&#275;r&#333;&#x1E6F; w&#601;hab&#257;&#8217; &#8217;<sup>a</sup>&#x1E25;&#259;reyh&#257; h&#257;m&#275;&#x1E6F; be&#x1E25;&#257;re&#x1E07; k&icirc; &#8217;&#257;mar hak&#333;h&#275;n &#8217;al-t&ucirc;ma&#x1E6F; b&ecirc;&#x1E6F; y&#601;hw&acirc;: </P>
<P>16&nbsp;wayy&#257;&#347;im&ucirc; l&#257;h y&#257;&#x1E0F;ayim wat&#257;&#x1E07;w&#333;&#8217; dere&#x1E35;&#601;-m&#601;&#x1E07;w&#333;&#8217; hass&ucirc;s&icirc;m b&ecirc;&#x1E6F; hammele&#x1E35;&#601; wat&ucirc;ma&#x1E6F; &#353;&#257;m: s</P>
<P>17&nbsp;wayyi&#x1E35;&#601;r&#333;&#x1E6F; y&#601;hw&#333;y&#257;&#x1E0F;&#257;&#8216; &#8217;e&#x1E6F;-hab&#601;r&icirc;&#x1E6F; b&ecirc;n y&#601;hw&acirc; &ucirc;&#x1E07;&ecirc;n hammele&#x1E35;&#601; &ucirc;&#x1E07;&ecirc;n h&#257;&#8216;&#257;m lih&#601;yw&#333;&#x1E6F; l&#601;&#8216;&#257;m layhw&acirc; &ucirc;&#x1E07;&ecirc;n hammele&#x1E35;&#601; &ucirc;&#x1E07;&ecirc;n h&#257;&#8216;&#257;m: </P>
<P>18&nbsp;wayy&#257;&#x1E07;&#333;&#8217;&ucirc; &#x1E35;&#257;l-&#8216;am h&#257;&#8217;&#257;re&#x1E63; b&ecirc;&#x1E6F;-hab<sup>a</sup>&#8216;al wayyit&#601;&#x1E63;uh&ucirc; &#8217;e&#x1E6F;-<font color="brown">miz&#601;b&#601;&#x1E25;&#333;&#x1E6F;&#257;w</font> <font color="blue">miz&#601;b&#601;&#x1E25;&#333;&#x1E6F;&#257;yw</font> w&#601;&#8217;e&#x1E6F;-&#x1E63;&#601;l&#257;m&#257;yw &#353;ib&#601;r&ucirc; h&ecirc;&#x1E6D;&#275;&#x1E07; w&#601;&#8217;&#275;&#x1E6F; mat&#257;n k&#333;h&#275;n hab<sup>a</sup>&#8216;al h&#257;r&#601;&#x1E21;&ucirc; lif&#601;n&ecirc; hammiz&#601;b&#601;&#x1E25;w&#333;&#x1E6F; wayy&#257;&#347;em hak&#333;h&#275;n p&#601;qudw&#333;&#x1E6F; &#8216;al-b&ecirc;&#x1E6F; y&#601;hw&acirc;: </P>
<P>19&nbsp;wayyiqq<sup>a</sup>&#x1E25; &#8217;e&#x1E6F;-&#347;&#257;r&ecirc; hamm&#275;&#8217;w&#333;&#x1E6F; w&#601;&#8217;e&#x1E6F;-hak&#257;r&icirc; w&#601;&#8217;e&#x1E6F;-h&#257;r&#257;&#x1E63;&icirc;m w&#601;&#8217;&#275;&#x1E6F;| k&#257;l-&#8216;am h&#257;&#8217;&#257;re&#x1E63; wayy&#333;r&icirc;&#x1E0F;&ucirc; &#8217;e&#x1E6F;-hammele&#x1E35;&#601; mib&ecirc;&#x1E6F; y&#601;hw&acirc; wayy&#257;&#x1E07;w&#333;&#8217;&ucirc; dere&#x1E35;-&#353;<sup>a</sup>&#8216;ar<font color="red"><sup>1</font></sup> h&#257;r&#257;&#x1E63;&icirc;m b&ecirc;&#x1E6F; hammele&#x1E35;&#601; wayy&#275;&#353;e&#x1E07; &#8216;al-kiss&#275;&#8217; hamm&#601;l&#257;&#x1E35;&icirc;m: </P>
<P>20&nbsp;wayyi&#347;&#601;m<sup>a</sup>&#x1E25; k&#257;l-&#8216;am-h&#257;&#8217;&#257;re&#x1E63; w&#601;h&#257;&#8216;&icirc;r &#353;&#257;q&#257;&#x1E6D;&acirc; w&#601;&#8217;e&#x1E6F;-&#8216;&#259;&#x1E6F;al&#601;y&acirc;&ucirc; h&#275;m&icirc;&#x1E6F;&ucirc; &#x1E07;<sup>a</sup>&#x1E25;ere&#x1E07; b&ecirc;&#x1E6F; <font color="brown">mele&#x1E35;&#601;</font> <font color="blue">hammele&#x1E35;&#601;:</font> s</P>
</TD>
</TABLE>
<P><HR>
<CENTER>
<A HREF="kg2012.htm">Next: 2 Kings (2 Melakhim) Chapter 12</A></CENTER>
</BODY>
</HTML>
