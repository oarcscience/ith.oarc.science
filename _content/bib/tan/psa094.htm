<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 94</TITLE>
</HEAD>
<BODY>
<CENTER>
<A HREF="../../index"><IMG SRC="../../cdshop/ithlogo.png" BORDER="0"></A><BR>
<A HREF="../../index">Intangible Textual Heritage</A>&nbsp;
<A HREF="../index">Bible</A>&nbsp;
<A HREF="index">Index</A>&nbsp;

<BR>
<A HREF="../poly/psa094">Polyglot</A>&nbsp;
<A HREF="../kjv/psa094">KJV</A>&nbsp;
<A HREF="../sep/psa094">Sep</A>&nbsp;
<A HREF="../vul/psa094">Vul</A>&nbsp;

<BR>
<BR><A HREF="psa">Psalms (Tehilim) Index</A><BR>
&nbsp;
<A HREF="psa093">Previous</A>&nbsp;
<A HREF="psa095">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 94</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אֵל־נְקָמ֥וֹת יְהוָ֑ה אֵ֖ל נְקָמ֣וֹת הוֹפִֽיַע׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הִ֭נָּשֵׂא שֹׁפֵ֣ט הָאָ֑רֶץ הָשֵׁ֥ב גְּ֝מ֗וּל עַל־גֵּאִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עַד־מָתַ֖י רְשָׁעִ֥ים׀ יְהוָ֑ה עַד־מָ֝תַ֗י רְשָׁעִ֥ים יַעֲלֹֽזוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יַבִּ֣יעוּ יְדַבְּר֣וּ עָתָ֑ק יִֽ֝תְאַמְּר֗וּ כָּל־פֹּ֥עֲלֵי אָֽוֶן׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;עַמְּךָ֣ יְהוָ֣ה יְדַכְּא֑וּ וְֽנַחֲלָתְךָ֥ יְעַנּֽוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אַ֭לְמָנָה וְגֵ֣ר יַהֲרֹ֑גוּ וִֽיתוֹמִ֣ים יְרַצֵּֽחוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַ֭יֹּ֣אמְרוּ לֹ֣א יִרְאֶה־יָּ֑הּ וְלֹא־יָ֝בִ֗ין אֱלֹהֵ֥י יַעֲקֹֽב׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בִּ֭ינוּ בֹּעֲרִ֣ים בָּעָ֑ם וּ֝כְסִילִ֗ים מָתַ֥י תַּשְׂכִּֽילוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הֲנֹ֣טַֽע אֹ֖זֶן הֲלֹ֣א יִשְׁמָ֑ע אִֽם־יֹ֥צֵֽר עַ֝֗יִן הֲלֹ֣א יַבִּֽיט׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הֲיֹסֵ֣ר גּ֭וֹיִם הֲלֹ֣א יוֹכִ֑יחַ הַֽמְלַמֵּ֖ד אָדָ֣ם דָּֽעַת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יְֽהוָ֗ה יֹ֭דֵעַ<font color="red"><sup>3</font></sup> מַחְשְׁב֣וֹת אָדָ֑ם כִּי־הֵ֥מָּה הָֽבֶל׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אַשְׁרֵ֤י׀ הַגֶּ֣בֶר אֲשֶׁר־תְּיַסְּרֶ֣נּוּ יָּ֑הּ וּֽמִתּוֹרָתְךָ֥ תְלַמְּדֶֽנּוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לְהַשְׁקִ֣יט ל֖וֹ מִ֣ימֵי רָ֑ע עַ֤ד יִכָּרֶ֖ה לָרָשָׁ֣ע שָֽׁחַת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֤י׀ לֹא־יִטֹּ֣שׁ יְהוָ֣ה עַמּ֑וֹ וְ֝נַחֲלָת֗וֹ לֹ֣א יַעֲזֹֽב׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּֽי־עַד־צֶ֭דֶק יָשׁ֣וּב מִשְׁפָּ֑ט וְ֝אַחֲרָ֗יו כָּל־יִשְׁרֵי־לֵֽב׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;מִֽי־יָק֣וּם לִ֭י עִם־מְרֵעִ֑ים מִֽי־יִתְיַצֵּ֥ב לִ֝י עִם־פֹּ֥עֲלֵי אָֽוֶן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לוּלֵ֣י יְ֭הוָה עֶזְרָ֣תָה לִּ֑י כִּמְעַ֓ט׀ שָֽׁכְנָ֖ה דוּמָ֣ה נַפְשִֽׁי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אִם־אָ֭מַרְתִּי מָ֣טָה רַגְלִ֑י חַסְדְּךָ֥ יְ֝הוָ֗ה יִסְעָדֵֽנִי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;בְּרֹ֣ב שַׂרְעַפַּ֣י בְּקִרְבִּ֑י תַּ֝נְחוּמֶ֗יךָ יְֽשַׁעַשְׁע֥וּ נַפְשִֽׁי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הַֽ֭יְחָבְרְךָ כִּסֵּ֣א הַוּ֑וֹת יֹצֵ֖ר עָמָ֣ל עֲלֵי־חֹֽק׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;יָ֭גוֹדּוּ עַל־נֶ֣פֶשׁ צַדִּ֑יק וְדָ֖ם נָקִ֣י יַרְשִֽׁיעוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיְהִ֬י יְהוָ֣ה לִ֣י לְמִשְׂגָּ֑ב וֵ֝אלֹהַ֗י לְצ֣וּר מַחְסִֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיָּ֤שֶׁב עֲלֵיהֶ֨ם׀ אֶת־אוֹנָ֗ם וּבְרָעָתָ֥ם יַצְמִיתֵ֑ם יַ֝צְמִיתֵ֗ם יְהוָ֥ה אֱלֹהֵֽינוּ׃ </P>
</TD>
<TD WIDTH="50%">
<P>1&nbsp;&#8217;&#275;l-n&#601;q&#257;mw&#333;&#x1E6F; y&#601;hw&acirc; &#8217;&#275;l n&#601;q&#257;mw&#333;&#x1E6F; hw&#333;f&icirc;<sup>a</sup>&#8216;: </P>
<P>2&nbsp;hinn&#257;&#347;&#275;&#8217; &#353;&#333;f&#275;&#x1E6D; h&#257;&#8217;&#257;re&#x1E63; h&#257;&#353;&#275;&#x1E07; g&#601;m&ucirc;l &#8216;al-g&#275;&#8217;&icirc;m: </P>
<P>3&nbsp;&#8216;a&#x1E0F;-m&#257;&#x1E6F;ay r&#601;&#353;&#257;&#8216;&icirc;m| y&#601;hw&acirc; &#8216;a&#x1E0F;-m&#257;&#x1E6F;ay r&#601;&#353;&#257;&#8216;&icirc;m y<sup>a</sup>&#8216;&#259;l&#333;z&ucirc;: </P>
<P>4&nbsp;yab&icirc;&#8216;&ucirc; y&#601;&#x1E0F;ab&#601;r&ucirc; &#8216;&#257;&#x1E6F;&#257;q yi&#x1E6F;&#601;&#8217;amm&#601;r&ucirc; k&#257;l-p&#333;&#8216;&#259;l&ecirc; &#8217;&#257;wen: </P>
<P>5&nbsp;&#8216;amm&#601;&#x1E35;&#257; y&#601;hw&acirc; y&#601;&#x1E0F;ak&#601;&#8217;&ucirc; w&#601;n<sup>a</sup>&#x1E25;&#259;l&#257;&#x1E6F;&#601;&#x1E35;&#257; y&#601;&#8216;ann&ucirc;: </P>
<P>6&nbsp;&#8217;al&#601;m&#257;n&acirc; w&#601;&#x1E21;&#275;r yah&#259;r&#333;&#x1E21;&ucirc; w&icirc;&#x1E6F;w&#333;m&icirc;m y&#601;ra&#x1E63;&#x1E63;&#275;&#x1E25;&ucirc;: </P>
<P>7&nbsp;wayy&#333;&#8217;m&#601;r&ucirc; l&#333;&#8217; yir&#601;&#8217;eh-yy&#257;h w&#601;l&#333;&#8217;-y&#257;&#x1E07;&icirc;n &#8217;&#277;l&#333;h&ecirc; y<sup>a</sup>&#8216;&#259;q&#333;&#x1E07;: </P>
<P>8&nbsp;b&icirc;n&ucirc; b&#333;&#8216;&#259;r&icirc;m b&#257;&#8216;&#257;m &ucirc;&#x1E35;&#601;s&icirc;l&icirc;m m&#257;&#x1E6F;ay ta&#347;&#601;k&icirc;l&ucirc;: </P>
<P>9&nbsp;h&#259;n&#333;&#x1E6D;<sup>a</sup>&#8216; &#8217;&#333;zen h&#259;l&#333;&#8217; yi&#353;&#601;m&#257;&#8216; &#8217;im-y&#333;&#x1E63;&#275;r &#8216;ayin h&#259;l&#333;&#8217; yab&icirc;&#x1E6D;: </P>
<P>10&nbsp;h&#259;y&#333;s&#275;r gw&#333;yim h&#259;l&#333;&#8217; yw&#333;&#x1E35;&icirc;&#x1E25;a ham&#601;lamm&#275;&#x1E0F; &#8217;&#257;&#x1E0F;&#257;m d&#257;&#8216;a&#x1E6F;: </P>
<P>11&nbsp;y&#601;hw&acirc; y&#333;&#x1E0F;&#275;&#8216;a<font color="red"><sup>3</font></sup> m<sup>a</sup>&#x1E25;&#601;&#353;&#601;&#x1E07;w&#333;&#x1E6F; &#8217;&#257;&#x1E0F;&#257;m k&icirc;-h&#275;mm&acirc; h&#257;&#x1E07;el: </P>
<P>12&nbsp;&#8217;a&#353;&#601;r&ecirc;| hage&#x1E07;er &#8217;&#259;&#353;er-t&#601;yass&#601;renn&ucirc; yy&#257;h &ucirc;mitw&#333;r&#257;&#x1E6F;&#601;&#x1E35;&#257; &#x1E6F;&#601;lamm&#601;&#x1E0F;enn&ucirc;: </P>
<P>13&nbsp;l&#601;ha&#353;&#601;q&icirc;&#x1E6D; lw&#333; m&icirc;m&ecirc; r&#257;&#8216; &#8216;a&#x1E0F; yik&#257;reh l&#257;r&#257;&#353;&#257;&#8216; &#353;&#257;&#x1E25;a&#x1E6F;: </P>
<P>14&nbsp;k&icirc;| l&#333;&#8217;-yi&#x1E6D;&#x1E6D;&#333;&#353; y&#601;hw&acirc; &#8216;ammw&#333; w&#601;n<sup>a</sup>&#x1E25;&#259;l&#257;&#x1E6F;w&#333; l&#333;&#8217; y<sup>a</sup>&#8216;&#259;z&#333;&#x1E07;: </P>
<P>15&nbsp;k&icirc;-&#8216;a&#x1E0F;-&#x1E63;e&#x1E0F;eq y&#257;&#353;&ucirc;&#x1E07; mi&#353;&#601;p&#257;&#x1E6D; w&#601;&#8217;<sup>a</sup>&#x1E25;&#259;r&#257;yw k&#257;l-yi&#353;&#601;r&ecirc;-l&#275;&#x1E07;: </P>
<P>16&nbsp;m&icirc;-y&#257;q&ucirc;m l&icirc; &#8216;im-m&#601;r&#275;&#8216;&icirc;m m&icirc;-yi&#x1E6F;&#601;ya&#x1E63;&#x1E63;&#275;&#x1E07; l&icirc; &#8216;im-p&#333;&#8216;&#259;l&ecirc; &#8217;&#257;wen: </P>
<P>17&nbsp;l&ucirc;l&ecirc; y&#601;hw&acirc; &#8216;ez&#601;r&#257;&#x1E6F;&acirc; ll&icirc; kim&#601;&#8216;a&#x1E6D;| &#353;&#257;&#x1E35;&#601;n&acirc; &#x1E0F;&ucirc;m&acirc; naf&#601;&#353;&icirc;: </P>
<P>18&nbsp;&#8217;im-&#8217;&#257;mar&#601;t&icirc; m&#257;&#x1E6D;&acirc; ra&#x1E21;&#601;l&icirc; &#x1E25;as&#601;d&#601;&#x1E35;&#257; y&#601;hw&acirc; yis&#601;&#8216;&#257;&#x1E0F;&#275;n&icirc;: </P>
<P>19&nbsp;b&#601;r&#333;&#x1E07; &#347;ar&#601;&#8216;apay b&#601;qir&#601;b&icirc; tan&#601;&#x1E25;&ucirc;mey&#x1E35;&#257; y&#601;&#353;<sup>a</sup>&#8216;a&#353;&#601;&#8216;&ucirc; naf&#601;&#353;&icirc;: </P>
<P>20&nbsp;hay&#601;&#x1E25;&#257;&#x1E07;&#601;r&#601;&#x1E35;&#257; kiss&#275;&#8217; ha&ucirc;w&#333;&#x1E6F; y&#333;&#x1E63;&#275;r &#8216;&#257;m&#257;l &#8216;&#259;l&ecirc;-&#x1E25;&#333;q: </P>
<P>21&nbsp;y&#257;&#x1E21;w&#333;d&ucirc; &#8216;al-nefe&#353; &#x1E63;ad&icirc;q w&#601;&#x1E0F;&#257;m n&#257;q&icirc; yar&#601;&#353;&icirc;&#8216;&ucirc;: </P>
<P>22&nbsp;way&#601;h&icirc; y&#601;hw&acirc; l&icirc; l&#601;mi&#347;&#601;g&#257;&#x1E07; w&#275;&#8217;l&#333;hay l&#601;&#x1E63;&ucirc;r m<sup>a</sup>&#x1E25;&#601;s&icirc;: </P>
<P>23&nbsp;wayy&#257;&#353;e&#x1E07; &#8216;&#259;l&ecirc;hem| &#8217;e&#x1E6F;-&#8217;w&#333;n&#257;m &ucirc;&#x1E07;&#601;r&#257;&#8216;&#257;&#x1E6F;&#257;m ya&#x1E63;&#601;m&icirc;&#x1E6F;&#275;m ya&#x1E63;&#601;m&icirc;&#x1E6F;&#275;m y&#601;hw&acirc; &#8217;&#277;l&#333;h&ecirc;n&ucirc;: </P>
</TD>
</TABLE>
<P><HR>
<CENTER>
<A HREF="psa095">Next: Psalms (Tehilim) Chapter 95</A></CENTER>
</BODY>
</HTML>
