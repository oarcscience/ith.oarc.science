<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 29</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2029.htm">Polyglot</A>&nbsp;
<A HREF="../kjv/ch2029.htm">KJV</A>&nbsp;
<A HREF="../sep/ch2029.htm">Sep</A>&nbsp;
<A HREF="../vul/ch2029.htm">Vul</A>&nbsp;

<BR>
<BR><A HREF="ch2.htm">2 Chronicles (2 Divrey Yamim) Index</A><BR>
&nbsp;
<A HREF="ch2028.htm">Previous</A>&nbsp;
<A HREF="ch2030.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 29</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;יְחִזְקִיָּ֣הוּ מָלַ֗ךְ בֶּן־עֶשְׂרִ֤ים וְחָמֵשׁ֙ שָׁנָ֔ה וְעֶשְׂרִ֤ים וָתֵ֙שַׁע֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ אֲבִיָּ֖ה בַּת־זְכַרְיָֽהוּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה כְּכֹ֥ל אֲשֶׁר־עָשָׂ֖ה דָּוִ֥יד אָבִֽיו׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;ה֣וּא בַשָּׁנָה֩ הָרִאשׁוֹנָ֨ה לְמָלְכ֜וֹ בַּחֹ֣דֶשׁ הָרִאשׁ֗וֹן פָּתַ֛ח אֶת־דַּלְת֥וֹת בֵּית־יְהוָ֖ה וַֽיְחַזְּקֵֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּבֵ֥א אֶת־הַכֹּהֲנִ֖ים וְאֶת־הַלְוִיִּ֑ם וַיַּֽאַסְפֵ֖ם לִרְח֥וֹב הַמִּזְרָֽח׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֥אמֶר לָהֶ֖ם שְׁמָע֣וּנִי הַלְוִיִּ֑ם עַתָּ֣ה הִֽתְקַדְּשׁ֗וּ וְקַדְּשׁוּ֙ אֶת־בֵּ֤ית יְהוָה֙ אֱלֹהֵ֣י אֲבֹתֵיכֶ֔ם וְהוֹצִ֥יאוּ אֶת־הַנִּדָּ֖ה מִן־הַקֹּֽדֶשׁ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּֽי־מָעֲל֣וּ אֲבֹתֵ֗ינוּ וְעָשׂ֥וּ הָרַ֛ע בְּעֵינֵ֥י יְהוָֽה־אֱלֹהֵ֖ינוּ וַיַּֽעַזְבֻ֑הוּ וַיַּסֵּ֧בּוּ פְנֵיהֶ֛ם מִמִּשְׁכַּ֥ן יְהוָ֖ה וַיִּתְּנוּ־עֹֽרֶף׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;גַּ֣ם סָֽגְר֞וּ דַּלְת֣וֹת הָאוּלָ֗ם וַיְכַבּוּ֙ אֶת־הַנֵּר֔וֹת וּקְטֹ֖רֶת לֹ֣א הִקְטִ֑ירוּ וְעֹלָה֙ לֹא־הֶעֱל֣וּ בַקֹּ֔דֶשׁ לֵאלֹהֵ֖י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְהִי֙ קֶ֣צֶף יְהוָ֔ה עַל־יְהוּדָ֖ה וִירוּשָׁלִָ֑ם וַיִּתְּנֵ֤ם <font color="brown">לזועה</font> <font color="blue">לְזַֽעֲוָה֙</font> לְשַׁמָּ֣ה וְלִשְׁרֵקָ֔ה כַּאֲשֶׁ֛ר אַתֶּ֥ם רֹאִ֖ים בְּעֵינֵיכֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהִנֵּ֛ה נָפְל֥וּ אֲבוֹתֵ֖ינוּ בֶּחָ֑רֶב וּבָנֵ֨ינוּ וּבְנוֹתֵ֧ינוּ וְנָשֵׁ֛ינוּ בַּשְּׁבִ֖י עַל־זֹֽאת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עַתָּה֙ עִם־לְבָבִ֔י לִכְר֣וֹת בְּרִ֔ית לַיהוָ֖ה אֱלֹהֵ֣י יִשְׂרָאֵ֑ל וְיָשֹׁ֥ב מִמֶּ֖נּוּ חֲר֥וֹן אַפּֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בָּנַ֕י עַתָּ֖ה אַל־תִּשָּׁל֑וּ כִּֽי־בָכֶ֞ם בָּחַ֣ר יְהוָ֗ה לַעֲמֹ֤ד לְפָנָיו֙ לְשָׁ֣רְת֔וֹ וְלִהְי֥וֹת ל֖וֹ מְשָׁרְתִ֥ים וּמַקְטִרִֽים׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיָּקֻ֣מוּ הַ֠לְוִיִּם מַ֣חַת בֶּן־עֲמָשַׂ֞י וְיוֹאֵ֣ל בֶּן־עֲזַרְיָהוּ֮ מִן־בְּנֵ֣י הַקְּהָתִי֒ וּמִן־בְּנֵ֣י מְרָרִ֔י קִ֚ישׁ בֶּן־עַבְדִּ֔י וַעֲזַרְיָ֖הוּ בֶּן־יְהַלֶּלְאֵ֑ל וּמִן־הַגֵּ֣רְשֻׁנִּ֔י יוֹאָח֙ בֶּן־זִמָּ֔ה וְעֵ֖דֶן בֶּן־יוֹאָֽח׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּמִן־בְּנֵי֙ אֱלִ֣יצָפָ֔ן שִׁמְרִ֖י <font color="brown">ויעואל</font> <font color="blue">וִיעִיאֵ֑ל</font> וּמִן־בְּנֵ֣י אָסָ֔ף זְכַרְיָ֖הוּ וּמַתַּנְיָֽהוּ׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּמִן־בְּנֵ֥י הֵימָ֖ן <font color="brown">יחואל</font> <font color="blue">יְחִיאֵ֣ל</font> וְשִׁמְעִ֑י סוּמִן־בְּנֵ֣י יְדוּת֔וּן שְׁמַֽעְיָ֖ה וְעֻזִּיאֵֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיַּֽאַסְפ֤וּ אֶת־אֲחֵיהֶם֙ וַיִּֽתְקַדְּשׁ֔וּ וַיָּבֹ֥אוּ כְמִצְוַת־הַמֶּ֖לֶךְ בְּדִבְרֵ֣י יְהוָ֑ה לְטַהֵ֖ר בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיָּבֹ֣אוּ הַ֠כֹּהֲנִים לִפְנִ֣ימָה בֵית־יְהוָה֮ לְטַהֵר֒ וַיּוֹצִ֗יאוּ אֵ֤ת כָּל־הַטֻּמְאָה֙ אֲשֶׁ֤ר מָֽצְאוּ֙ בְּהֵיכַ֣ל יְהוָ֔ה לַחֲצַ֖ר בֵּ֣ית יְהוָ֑ה וַֽיְקַבְּלוּ֙ הַלְוִיִּ֔ם לְהוֹצִ֥יא לְנַֽחַל־קִדְר֖וֹן חֽוּצָה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַ֠יָּחֵלּוּ בְּאֶחָ֞ד לַחֹ֣דֶשׁ הָרִאשׁוֹן֮ לְקַדֵּשׁ֒ וּבְי֧וֹם שְׁמוֹנָ֣ה לַחֹ֗דֶשׁ בָּ֚אוּ לְאוּלָ֣ם יְהוָ֔ה וַיְקַדְּשׁ֥וּ אֶת־בֵּית־יְהוָ֖ה לְיָמִ֣ים שְׁמוֹנָ֑ה וּבְי֨וֹם שִׁשָּׁ֥ה עָשָׂ֛ר לַחֹ֥דֶשׁ הָרִאשׁ֖וֹן כִּלּֽוּ׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיָּב֤וֹאוּ פְנִ֙ימָה֙ אֶל־חִזְקִיָּ֣הוּ הַמֶּ֔לֶךְ וַיֹּ֣אמְר֔וּ טִהַ֖רְנוּ אֶת־כָּל־בֵּ֣ית יְהוָ֑ה אֶת־מִזְבַּ֤ח הָעוֹלָה֙ וְאֶת־כָּל־כֵּלָ֔יו וְאֶת־שֻׁלְחַ֥ן הַֽמַּעֲרֶ֖כֶת וְאֶת־כָּל־כֵּלָֽיו׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאֵ֣ת כָּל־הַכֵּלִ֗ים אֲשֶׁ֣ר הִזְנִיחַ֩ הַמֶּ֨לֶךְ אָחָ֧ז בְּמַלְכוּת֛וֹ בְּמַעֲל֖וֹ הֵכַ֣נּוּ וְהִקְדָּ֑שְׁנוּ וְהִנָּ֕ם לִפְנֵ֖י מִזְבַּ֥ח יְהוָֽה׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיַּשְׁכֵּם֙ יְחִזְקִיָּ֣הוּ הַמֶּ֔לֶךְ וַיֶּאֱסֹ֕ף אֵ֖ת שָׂרֵ֣י הָעִ֑יר וַיַּ֖עַל בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיָּבִ֣יאוּ פָרִים־שִׁבְעָה֩ וְאֵילִ֨ים שִׁבְעָ֜ה וּכְבָשִׂ֣ים שִׁבְעָ֗ה וּצְפִירֵ֨י עִזִּ֤ים שִׁבְעָה֙ לְחַטָּ֔את עַל־הַמַּמְלָכָ֥ה וְעַל־הַמִּקְדָּ֖שׁ וְעַל־יְהוּדָ֑ה וַיֹּ֗אמֶר לִבְנֵ֤י אַהֲרֹן֙ הַכֹּ֣הֲנִ֔ים לְהַעֲל֖וֹת עַל־מִזְבַּ֥ח יְהוָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַֽיִּשְׁחֲטוּ֙ הַבָּקָ֔ר וַיְקַבְּל֤וּ הַכֹּֽהֲנִים֙ אֶת־הַדָּ֔ם וַֽיִּזְרְק֖וּ הַמִּזְבֵּ֑חָה וַיִּשְׁחֲט֣וּ הָאֵלִ֗ים וַיִּזְרְק֤וּ הַדָּם֙ הַמִּזְבֵּ֔חָה וַֽיִּשְׁחֲטוּ֙ הַכְּבָשִׂ֔ים וַיִּזְרְק֥וּ הַדָּ֖ם הַמִּזְבֵּֽחָה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיַּגִּ֙ישׁוּ֙ אֶת־שְׂעִירֵ֣י הַֽחַטָּ֔את לִפְנֵ֥י הַמֶּ֖לֶךְ וְהַקָּהָ֑ל וַיִּסְמְכ֥וּ יְדֵיהֶ֖ם עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּשְׁחָטוּם֙ הַכֹּ֣הֲנִ֔ים וַֽיְחַטְּא֤וּ אֶת־דָּמָם֙ הַמִּזְבֵּ֔חָה לְכַפֵּ֖ר עַל־כָּל־יִשְׂרָאֵ֑ל כִּ֤י לְכָל־יִשְׂרָאֵל֙ אָמַ֣ר הַמֶּ֔לֶךְ הָעוֹלָ֖ה וְהַחַטָּֽאת׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיַּֽעֲמֵ֨ד אֶת־הַלְוִיִּ֜ם בֵּ֣ית יְהוָ֗ה בִּמְצִלְתַּ֙יִם֙ בִּנְבָלִ֣ים וּבְכִנֹּר֔וֹת בְּמִצְוַ֥ת דָּוִ֛יד וְגָ֥ד חֹזֵֽה־הַמֶּ֖לֶךְ וְנָתָ֣ן הַנָּבִ֑יא כִּ֧י בְיַד־יְהוָ֛ה הַמִּצְוָ֖ה בְּיַד־נְבִיאָֽיו׃ ס</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיַּֽעַמְד֤וּ הַלְוִיִּם֙ בִּכְלֵ֣י דָוִ֔יד וְהַכֹּהֲנִ֖ים בַּחֲצֹצְרֽוֹת׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיֹּ֙אמֶר֙ חִזְקִיָּ֔הוּ לְהַעֲל֥וֹת הָעֹלָ֖ה לְהַמִּזְבֵּ֑חַ וּבְעֵ֞ת הֵחֵ֣ל הָֽעוֹלָ֗ה הֵחֵ֤ל שִׁיר־יְהוָה֙ וְהַחֲצֹ֣צְר֔וֹת וְעַ֨ל־יְדֵ֔י כְּלֵ֖י דָּוִ֥יד מֶֽלֶךְ־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְכָל־הַקָּהָל֙ מִֽשְׁתַּחֲוִ֔ים וְהַשִּׁ֣יר מְשׁוֹרֵ֔ר וְהַחֲצֹצְר֖וֹת <font color="brown">מחצצרים</font> <font color="blue">מַחְצְרִ֑ים<font color="red"><sup>y</font></sup></font> הַכֹּ֕ל עַ֖ד לִכְל֥וֹת הָעֹלָֽה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וּכְכַלּ֖וֹת לְהַעֲל֑וֹת כָּרְע֗וּ הַמֶּ֛לֶךְ וְכָֽל־הַנִּמְצְאִ֥ים אִתּ֖וֹ וַיִּֽשְׁתַּחֲוֽוּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַ֠יֹּאמֶר יְחִזְקִיָּ֨הוּ הַמֶּ֤לֶךְ וְהַשָּׂרִים֙ לַלְוִיִּ֔ם לְהַלֵּל֙ לַֽיהוָ֔ה בְּדִבְרֵ֥י דָוִ֖יד וְאָסָ֣ף הַחֹזֶ֑ה וַֽיְהַלְלוּ֙ עַד־לְשִׂמְחָ֔ה וַֽיִּקְּד֖וּ וַיִּֽשְׁתַּחֲוֽוּ׃ פ</P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיַּ֨עַן יְחִזְקִיָּ֜הוּ וַיֹּ֗אמֶר עַתָּ֨ה מִלֵּאתֶ֤ם יֶדְכֶם֙ לַיהוָ֔ה גֹּ֧שׁוּ וְהָבִ֛יאוּ זְבָחִ֥ים וְתוֹד֖וֹת לְבֵ֣ית יְהוָ֑ה וַיָּבִ֤יאוּ הַקָּהָל֙ זְבָחִ֣ים וְתוֹד֔וֹת וְכָל־נְדִ֥יב לֵ֖ב עֹלֽוֹת׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיְהִ֞י מִסְפַּ֣ר הָעֹלָה֮ אֲשֶׁ֣ר הֵבִ֣יאוּ הַקָּהָל֒ בָּקָ֣ר שִׁבְעִ֔ים אֵילִ֥ים מֵאָ֖ה כְּבָשִׂ֣ים מָאתָ֑יִם לְעֹלָ֥ה לַיהוָ֖ה כָּל־אֵֽלֶּה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְֽהַקֳּדָשִׁ֑ים בָּקָר֙ שֵׁ֣שׁ מֵא֔וֹת וְצֹ֖אן שְׁלֹ֥שֶׁת אֲלָפִֽים׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;רַ֤ק הַכֹּֽהֲנִים֙ הָי֣וּ לִמְעָ֔ט וְלֹ֣א יָֽכְל֔וּ לְהַפְשִׁ֖יט אֶת־כָּל־הָעֹל֑וֹת וַֽיְּחַזְּק֞וּם אֲחֵיהֶ֣ם הַלְוִיִּ֗ם עַד־כְּל֤וֹת הַמְּלָאכָה֙ וְעַ֣ד יִתְקַדְּשׁ֣וּ הַכֹּֽהֲנִ֔ים כִּ֤י הַלְוִיִּם֙ יִשְׁרֵ֣י לֵבָ֔ב לְהִתְקַדֵּ֖שׁ מֵֽהַכֹּהֲנִֽים׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְגַם־עֹלָ֨ה לָרֹ֜ב בְּחֶלְבֵ֧י הַשְּׁלָמִ֛ים וּבַנְּסָכִ֖ים לָעֹלָ֑ה וַתִּכּ֖וֹן עֲבוֹדַ֥ת בֵּית־יְהוָֽה׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיִּשְׂמַ֤ח יְחִזְקִיָּ֙הוּ֙ וְכָל־הָעָ֔ם עַ֛ל הַהֵכִ֥ין הָאֱלֹהִ֖ים לָעָ֑ם כִּ֥י בְּפִתְאֹ֖ם הָיָ֥ה הַדָּבָֽר׃ פ</P>
</TD>
<TD WIDTH="50%">
<P>1&nbsp;y&#601;&#x1E25;iz&#601;q&icirc;y&acirc;&ucirc; m&#257;la&#x1E35;&#601; ben-&#8216;e&#347;&#601;r&icirc;m w&#601;&#x1E25;&#257;m&#275;&#353; &#353;&#257;n&acirc; w&#601;&#8216;e&#347;&#601;r&icirc;m w&#257;&#x1E6F;&#275;&#353;<sup>a</sup>&#8216; &#353;&#257;n&acirc; m&#257;la&#x1E35;&#601; b&icirc;r&ucirc;&#353;&#257;l&#257;im w&#601;&#353;&#275;m &#8217;immw&#333; &#8217;&#259;&#x1E07;&icirc;y&acirc; ba&#x1E6F;-z&#601;&#x1E35;ar&#601;y&acirc;&ucirc;: </P>
<P>2&nbsp;wayy<sup>a</sup>&#8216;a&#347; hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc; k&#601;&#x1E35;&#333;l &#8217;&#259;&#353;er-&#8216;&#257;&#347;&acirc; d&#257;w&icirc;&#x1E0F; &#8217;&#257;&#x1E07;&icirc;w: </P>
<P>3&nbsp;h&ucirc;&#8217; &#x1E07;a&#353;&#353;&#257;n&acirc; h&#257;ri&#8217;&#353;w&#333;n&acirc; l&#601;m&#257;l&#601;&#x1E35;w&#333; b<sup>a</sup>&#x1E25;&#333;&#x1E0F;e&#353; h&#257;ri&#8217;&#353;w&#333;n p&#257;&#x1E6F;<sup>a</sup>&#x1E25; &#8217;e&#x1E6F;-dal&#601;&#x1E6F;w&#333;&#x1E6F; b&ecirc;&#x1E6F;-y&#601;hw&acirc; way&#601;&#x1E25;azz&#601;q&#275;m: </P>
<P>4&nbsp;wayy&#257;&#x1E07;&#275;&#8217; &#8217;e&#x1E6F;-hak&#333;h&#259;n&icirc;m w&#601;&#8217;e&#x1E6F;-hal&#601;w&icirc;yim wayya&#8217;as&#601;f&#275;m lir&#601;&#x1E25;w&#333;&#x1E07; hammiz&#601;r&#257;&#x1E25;: </P>
<P>5&nbsp;wayy&#333;&#8217;mer l&acirc;em &#353;&#601;m&#257;&#8216;&ucirc;n&icirc; hal&#601;w&icirc;yim &#8216;at&acirc; hi&#x1E6F;&#601;qad&#601;&#353;&ucirc; w&#601;qad&#601;&#353;&ucirc; &#8217;e&#x1E6F;-b&ecirc;&#x1E6F; y&#601;hw&acirc; &#8217;&#277;l&#333;h&ecirc; &#8217;&#259;&#x1E07;&#333;&#x1E6F;&ecirc;&#x1E35;em w&#601;hw&#333;&#x1E63;&icirc;&#8217;&ucirc; &#8217;e&#x1E6F;-hannid&acirc; min-haqq&#333;&#x1E0F;e&#353;: </P>
<P>6&nbsp;k&icirc;-m&#257;&#8216;&#259;l&ucirc; &#8217;&#259;&#x1E07;&#333;&#x1E6F;&ecirc;n&ucirc; w&#601;&#8216;&#257;&#347;&ucirc; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc;-&#8217;&#277;l&#333;h&ecirc;n&ucirc; wayy<sup>a</sup>&#8216;az&#601;&#x1E07;uh&ucirc; wayyass&#275;b&ucirc; f&#601;n&ecirc;hem mimmi&#353;&#601;kan y&#601;hw&acirc; wayyit&#601;n&ucirc;-&#8216;&#333;ref: </P>
<P>7&nbsp;gam s&#257;&#x1E21;&#601;r&ucirc; dal&#601;&#x1E6F;w&#333;&#x1E6F; h&#257;&#8217;&ucirc;l&#257;m way&#601;&#x1E35;ab&ucirc; &#8217;e&#x1E6F;-hann&#275;rw&#333;&#x1E6F; &ucirc;q&#601;&#x1E6D;&#333;re&#x1E6F; l&#333;&#8217; hiq&#601;&#x1E6D;&icirc;r&ucirc; w&#601;&#8216;&#333;l&acirc; l&#333;&#8217;-he&#8216;&#277;l&ucirc; &#x1E07;aqq&#333;&#x1E0F;e&#353; l&#275;&#8217;l&#333;h&ecirc; yi&#347;&#601;r&#257;&#8217;&#275;l: </P>
<P>8&nbsp;way&#601;h&icirc; qe&#x1E63;ef y&#601;hw&acirc; &#8216;al-y&#601;h&ucirc;&#x1E0F;&acirc; w&icirc;r&ucirc;&#353;&#257;l&#257;im wayyit&#601;n&#275;m <font color="brown">liz&#601;w&#257;&#8216;&acirc;</font> <font color="blue">l&#601;z<sup>a</sup>&#8216;&#259;w&acirc;</font> l&#601;&#353;amm&acirc; w&#601;li&#353;&#601;r&#275;q&acirc; ka&#8217;&#259;&#353;er &#8217;atem r&#333;&#8217;&icirc;m b&#601;&#8216;&ecirc;n&ecirc;&#x1E35;em: </P>
<P>9&nbsp;w&#601;hinn&#275;h n&#257;f&#601;l&ucirc; &#8217;&#259;&#x1E07;w&#333;&#x1E6F;&ecirc;n&ucirc; be&#x1E25;&#257;re&#x1E07; &ucirc;&#x1E07;&#257;n&ecirc;n&ucirc; &ucirc;&#x1E07;&#601;nw&#333;&#x1E6F;&ecirc;n&ucirc; w&#601;n&#257;&#353;&ecirc;n&ucirc; ba&#353;&#353;&#601;&#x1E07;&icirc; &#8216;al-z&#333;&#8217;&#x1E6F;: </P>
<P>10&nbsp;&#8216;at&acirc; &#8216;im-l&#601;&#x1E07;&#257;&#x1E07;&icirc; li&#x1E35;&#601;rw&#333;&#x1E6F; b&#601;r&icirc;&#x1E6F; layhw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l w&#601;y&#257;&#353;&#333;&#x1E07; mimmenn&ucirc; &#x1E25;&#259;rw&#333;n &#8217;apw&#333;: </P>
<P>11&nbsp;b&#257;nay &#8216;at&acirc; &#8217;al-ti&#353;&#353;&#257;l&ucirc; k&icirc;-&#x1E07;&#257;&#x1E35;em b&#257;&#x1E25;ar y&#601;hw&acirc; l<sup>a</sup>&#8216;&#259;m&#333;&#x1E0F; l&#601;f&#257;n&#257;yw l&#601;&#353;&#257;r&#601;&#x1E6F;w&#333; w&#601;lih&#601;yw&#333;&#x1E6F; lw&#333; m&#601;&#353;&#257;r&#601;&#x1E6F;&icirc;m &ucirc;maq&#601;&#x1E6D;ir&icirc;m: s</P>
<P>12&nbsp;wayy&#257;qum&ucirc; hal&#601;w&icirc;yim m<sup>a</sup>&#x1E25;a&#x1E6F; ben-&#8216;&#259;m&#257;&#347;ay w&#601;yw&#333;&#8217;&#275;l ben-&#8216;&#259;zar&#601;y&acirc;&ucirc; min-b&#601;n&ecirc; haqq&#601;h&#257;&#x1E6F;&icirc; &ucirc;min-b&#601;n&ecirc; m&#601;r&#257;r&icirc; q&icirc;&#353; ben-&#8216;a&#x1E07;&#601;d&icirc; w<sup>a</sup>&#8216;&#259;zar&#601;y&acirc;&ucirc; ben-y&#601;hallel&#601;&#8217;&#275;l &ucirc;min-hag&#275;r&#601;&#353;unn&icirc; yw&#333;&#8217;&#257;&#x1E25; ben-zimm&acirc; w&#601;&#8216;&#275;&#x1E0F;en ben-yw&#333;&#8217;&#257;&#x1E25;: </P>
<P>13&nbsp;&ucirc;min-b&#601;n&ecirc; &#8217;&#277;l&icirc;&#x1E63;&#257;f&#257;n &#353;im&#601;r&icirc; <font color="brown">w&icirc;&#8216;&ucirc;&#8217;&#275;l</font> <font color="blue">w&icirc;&#8216;&icirc;&#8217;&#275;l</font> &ucirc;min-b&#601;n&ecirc; &#8217;&#257;s&#257;f z&#601;&#x1E35;ar&#601;y&acirc;&ucirc; &ucirc;matan&#601;y&acirc;&ucirc;: s</P>
<P>14&nbsp;&ucirc;min-b&#601;n&ecirc; h&ecirc;m&#257;n <font color="brown">y&#601;&#x1E25;&ucirc;&#8217;&#275;l</font> <font color="blue">y&#601;&#x1E25;&icirc;&#8217;&#275;l</font> w&#601;&#353;im&#601;&#8216;&icirc; s&ucirc;min-b&#601;n&ecirc; y&#601;&#x1E0F;&ucirc;&#x1E6F;&ucirc;n &#353;&#601;m<sup>a</sup>&#8216;&#601;y&acirc; w&#601;&#8216;uzz&icirc;&#8217;&#275;l: </P>
<P>15&nbsp;wayya&#8217;as&#601;f&ucirc; &#8217;e&#x1E6F;-&#8217;&#259;&#x1E25;&ecirc;hem wayyi&#x1E6F;&#601;qad&#601;&#353;&ucirc; wayy&#257;&#x1E07;&#333;&#8217;&ucirc; &#x1E35;&#601;mi&#x1E63;&#601;wa&#x1E6F;-hammele&#x1E35;&#601; b&#601;&#x1E0F;i&#x1E07;&#601;r&ecirc; y&#601;hw&acirc; l&#601;&#x1E6D;ah&#275;r b&ecirc;&#x1E6F; y&#601;hw&acirc;: </P>
<P>16&nbsp;wayy&#257;&#x1E07;&#333;&#8217;&ucirc; hak&#333;h&#259;n&icirc;m lif&#601;n&icirc;m&acirc; &#x1E07;&ecirc;&#x1E6F;-y&#601;hw&acirc; l&#601;&#x1E6D;ah&#275;r wayyw&#333;&#x1E63;&icirc;&#8217;&ucirc; &#8217;&#275;&#x1E6F; k&#257;l-ha&#x1E6D;&#x1E6D;um&#601;&#8217;&acirc; &#8217;&#259;&#353;er m&#257;&#x1E63;&#601;&#8217;&ucirc; b&#601;h&ecirc;&#x1E35;al y&#601;hw&acirc; l<sup>a</sup>&#x1E25;&#259;&#x1E63;ar b&ecirc;&#x1E6F; y&#601;hw&acirc; way&#601;qab&#601;l&ucirc; hal&#601;w&icirc;yim l&#601;hw&#333;&#x1E63;&icirc;&#8217; l&#601;n<sup>a</sup>&#x1E25;al-qi&#x1E0F;&#601;rw&#333;n &#x1E25;&ucirc;&#x1E63;&acirc;: </P>
<P>17&nbsp;wayy&#257;&#x1E25;&#275;ll&ucirc; b&#601;&#8217;e&#x1E25;&#257;&#x1E0F; l<sup>a</sup>&#x1E25;&#333;&#x1E0F;e&#353; h&#257;ri&#8217;&#353;w&#333;n l&#601;qad&#275;&#353; &ucirc;&#x1E07;&#601;yw&#333;m &#353;&#601;mw&#333;n&acirc; l<sup>a</sup>&#x1E25;&#333;&#x1E0F;e&#353; b&#257;&#8217;&ucirc; l&#601;&#8217;&ucirc;l&#257;m y&#601;hw&acirc; way&#601;qad&#601;&#353;&ucirc; &#8217;e&#x1E6F;-b&ecirc;&#x1E6F;-y&#601;hw&acirc; l&#601;y&#257;m&icirc;m &#353;&#601;mw&#333;n&acirc; &ucirc;&#x1E07;&#601;yw&#333;m &#353;i&#353;&#353;&acirc; &#8216;&#257;&#347;&#257;r l<sup>a</sup>&#x1E25;&#333;&#x1E0F;e&#353; h&#257;ri&#8217;&#353;w&#333;n kill&ucirc;: s</P>
<P>18&nbsp;wayy&#257;&#x1E07;w&#333;&#8217;&ucirc; f&#601;n&icirc;m&acirc; &#8217;el-&#x1E25;iz&#601;q&icirc;y&acirc;&ucirc; hammele&#x1E35;&#601; wayy&#333;&#8217;m&#601;r&ucirc; &#x1E6D;ihar&#601;n&ucirc; &#8217;e&#x1E6F;-k&#257;l-b&ecirc;&#x1E6F; y&#601;hw&acirc; &#8217;e&#x1E6F;-miz&#601;b<sup>a</sup>&#x1E25; h&#257;&#8216;w&#333;l&acirc; w&#601;&#8217;e&#x1E6F;-k&#257;l-k&#275;l&#257;yw w&#601;&#8217;e&#x1E6F;-&#353;ul&#601;&#x1E25;an hamm<sup>a</sup>&#8216;&#259;re&#x1E35;e&#x1E6F; w&#601;&#8217;e&#x1E6F;-k&#257;l-k&#275;l&#257;yw: </P>
<P>19&nbsp;w&#601;&#8217;&#275;&#x1E6F; k&#257;l-hak&#275;l&icirc;m &#8217;&#259;&#353;er hiz&#601;n&icirc;&#x1E25;a hammele&#x1E35;&#601; &#8217;&#257;&#x1E25;&#257;z b&#601;mal&#601;&#x1E35;&ucirc;&#x1E6F;w&#333; b&#601;m<sup>a</sup>&#8216;&#259;lw&#333; h&#275;&#x1E35;ann&ucirc; w&#601;hiq&#601;d&#257;&#353;&#601;n&ucirc; w&#601;hinn&#257;m lif&#601;n&ecirc; miz&#601;b<sup>a</sup>&#x1E25; y&#601;hw&acirc;: s</P>
<P>20&nbsp;wayya&#353;&#601;k&#275;m y&#601;&#x1E25;iz&#601;q&icirc;y&acirc;&ucirc; hammele&#x1E35;&#601; wayye&#8217;&#277;s&#333;f &#8217;&#275;&#x1E6F; &#347;&#257;r&ecirc; h&#257;&#8216;&icirc;r wayy<sup>a</sup>&#8216;al b&ecirc;&#x1E6F; y&#601;hw&acirc;: </P>
<P>21&nbsp;wayy&#257;&#x1E07;&icirc;&#8217;&ucirc; f&#257;r&icirc;m-&#353;i&#x1E07;&#601;&#8216;&acirc; w&#601;&#8217;&ecirc;l&icirc;m &#353;i&#x1E07;&#601;&#8216;&acirc; &ucirc;&#x1E35;&#601;&#x1E07;&#257;&#347;&icirc;m &#353;i&#x1E07;&#601;&#8216;&acirc; &ucirc;&#x1E63;&#601;f&icirc;r&ecirc; &#8216;izz&icirc;m &#353;i&#x1E07;&#601;&#8216;&acirc; l&#601;&#x1E25;a&#x1E6D;&#x1E6D;&#257;&#8217;&#x1E6F; &#8216;al-hammam&#601;l&#257;&#x1E35;&acirc; w&#601;&#8216;al-hammiq&#601;d&#257;&#353; w&#601;&#8216;al-y&#601;h&ucirc;&#x1E0F;&acirc; wayy&#333;&#8217;mer li&#x1E07;&#601;n&ecirc; &#8217;ah&#259;r&#333;n hak&#333;h&#259;n&icirc;m l&#601;h<sup>a</sup>&#8216;&#259;lw&#333;&#x1E6F; &#8216;al-miz&#601;b<sup>a</sup>&#x1E25; y&#601;hw&acirc;: </P>
<P>22&nbsp;wayyi&#353;&#601;&#x1E25;&#259;&#x1E6D;&ucirc; hab&#257;q&#257;r way&#601;qab&#601;l&ucirc; hak&#333;h&#259;n&icirc;m &#8217;e&#x1E6F;-had&#257;m wayyiz&#601;r&#601;q&ucirc; hammiz&#601;b&#275;&#x1E25;&acirc; wayyi&#353;&#601;&#x1E25;&#259;&#x1E6D;&ucirc; h&#257;&#8217;&#275;l&icirc;m wayyiz&#601;r&#601;q&ucirc; had&#257;m hammiz&#601;b&#275;&#x1E25;&acirc; wayyi&#353;&#601;&#x1E25;&#259;&#x1E6D;&ucirc; hak&#601;&#x1E07;&#257;&#347;&icirc;m wayyiz&#601;r&#601;q&ucirc; had&#257;m hammiz&#601;b&#275;&#x1E25;&acirc;: </P>
<P>23&nbsp;wayyag&icirc;&#353;&ucirc; &#8217;e&#x1E6F;-&#347;&#601;&#8216;&icirc;r&ecirc; h<sup>a</sup>&#x1E25;a&#x1E6D;&#x1E6D;&#257;&#8217;&#x1E6F; lif&#601;n&ecirc; hammele&#x1E35;&#601; w&#601;haqq&acirc;&#257;l wayyis&#601;m&#601;&#x1E35;&ucirc; y&#601;&#x1E0F;&ecirc;hem &#8216;&#259;l&ecirc;hem: </P>
<P>24&nbsp;wayyi&#353;&#601;&#x1E25;&#257;&#x1E6D;&ucirc;m hak&#333;h&#259;n&icirc;m way&#601;&#x1E25;a&#x1E6D;&#x1E6D;&#601;&#8217;&ucirc; &#8217;e&#x1E6F;-d&#257;m&#257;m hammiz&#601;b&#275;&#x1E25;&acirc; l&#601;&#x1E35;ap&#275;r &#8216;al-k&#257;l-yi&#347;&#601;r&#257;&#8217;&#275;l k&icirc; l&#601;&#x1E35;&#257;l-yi&#347;&#601;r&#257;&#8217;&#275;l &#8217;&#257;mar hammele&#x1E35;&#601; h&#257;&#8216;w&#333;l&acirc; w&#601;h<sup>a</sup>&#x1E25;a&#x1E6D;&#x1E6D;&#257;&#8217;&#x1E6F;: </P>
<P>25&nbsp;wayy<sup>a</sup>&#8216;&#259;m&#275;&#x1E0F; &#8217;e&#x1E6F;-hal&#601;w&icirc;yim b&ecirc;&#x1E6F; y&#601;hw&acirc; bim&#601;&#x1E63;il&#601;tayim bin&#601;&#x1E07;&#257;l&icirc;m &ucirc;&#x1E07;&#601;&#x1E35;inn&#333;rw&#333;&#x1E6F; b&#601;mi&#x1E63;&#601;wa&#x1E6F; d&#257;w&icirc;&#x1E0F; w&#601;&#x1E21;&#257;&#x1E0F; &#x1E25;&#333;z&#275;h-hammele&#x1E35;&#601; w&#601;n&#257;&#x1E6F;&#257;n hann&#257;&#x1E07;&icirc;&#8217; k&icirc; &#x1E07;&#601;ya&#x1E0F;-y&#601;hw&acirc; hammi&#x1E63;&#601;w&acirc; b&#601;ya&#x1E0F;-n&#601;&#x1E07;&icirc;&#8217;&#257;yw: s</P>
<P>26&nbsp;wayy<sup>a</sup>&#8216;am&#601;&#x1E0F;&ucirc; hal&#601;w&icirc;yim bi&#x1E35;&#601;l&ecirc; &#x1E0F;&#257;w&icirc;&#x1E0F; w&#601;hak&#333;h&#259;n&icirc;m b<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F;: s</P>
<P>27&nbsp;wayy&#333;&#8217;mer &#x1E25;iz&#601;q&icirc;y&acirc;&ucirc; l&#601;h<sup>a</sup>&#8216;&#259;lw&#333;&#x1E6F; h&#257;&#8216;&#333;l&acirc; l&#601;hammiz&#601;b&#275;&#x1E25;a &ucirc;&#x1E07;&#601;&#8216;&#275;&#x1E6F; h&#275;&#x1E25;&#275;l h&#257;&#8216;w&#333;l&acirc; h&#275;&#x1E25;&#275;l &#353;&icirc;r-y&#601;hw&acirc; w&#601;h<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F; w&#601;&#8216;al-y&#601;&#x1E0F;&ecirc; k&#601;l&ecirc; d&#257;w&icirc;&#x1E0F; mele&#x1E35;&#601;-yi&#347;&#601;r&#257;&#8217;&#275;l: </P>
<P>28&nbsp;w&#601;&#x1E35;&#257;l-haqq&acirc;&#257;l mi&#353;&#601;t<sup>a</sup>&#x1E25;&#259;w&icirc;m w&#601;ha&#353;&#353;&icirc;r m&#601;&#353;w&#333;r&#275;r w&#601;h<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F; <font color="brown">m<sup>a</sup>&#x1E25;&#259;&#x1E63;&#333;&#x1E63;&#601;r&icirc;m</font> <font color="blue">m<sup>a</sup>&#x1E25;&#601;&#x1E63;&#601;r&icirc;m<font color="red"><sup>y</font></sup></font> hak&#333;l &#8216;a&#x1E0F; li&#x1E35;&#601;lw&#333;&#x1E6F; h&#257;&#8216;&#333;l&acirc;: </P>
<P>29&nbsp;&ucirc;&#x1E35;&#601;&#x1E35;allw&#333;&#x1E6F; l&#601;h<sup>a</sup>&#8216;&#259;lw&#333;&#x1E6F; k&#257;r&#601;&#8216;&ucirc; hammele&#x1E35;&#601; w&#601;&#x1E35;&#257;l-hannim&#601;&#x1E63;&#601;&#8217;&icirc;m &#8217;itw&#333; wayyi&#353;&#601;t<sup>a</sup>&#x1E25;&#259;w&ucirc;: </P>
<P>30&nbsp;wayy&#333;&#8217;mer y&#601;&#x1E25;iz&#601;q&icirc;y&acirc;&ucirc; hammele&#x1E35;&#601; w&#601;ha&#347;&#347;&#257;r&icirc;m lal&#601;w&icirc;yim l&#601;hall&#275;l layhw&acirc; b&#601;&#x1E0F;i&#x1E07;&#601;r&ecirc; &#x1E0F;&#257;w&icirc;&#x1E0F; w&#601;&#8217;&#257;s&#257;f h<sup>a</sup>&#x1E25;&#333;zeh way&#601;hal&#601;l&ucirc; &#8216;a&#x1E0F;-l&#601;&#347;im&#601;&#x1E25;&acirc; wayyiqq&#601;&#x1E0F;&ucirc; wayyi&#353;&#601;t<sup>a</sup>&#x1E25;&#259;w&ucirc;: f</P>
<P>31&nbsp;wayy<sup>a</sup>&#8216;an y&#601;&#x1E25;iz&#601;q&icirc;y&acirc;&ucirc; wayy&#333;&#8217;mer &#8216;at&acirc; mill&#275;&#8217;&#x1E6F;em ye&#x1E0F;&#601;&#x1E35;em layhw&acirc; g&#333;&#353;&ucirc; w&#601;h&#257;&#x1E07;&icirc;&#8217;&ucirc; z&#601;&#x1E07;&#257;&#x1E25;&icirc;m w&#601;&#x1E6F;w&#333;&#x1E0F;w&#333;&#x1E6F; l&#601;&#x1E07;&ecirc;&#x1E6F; y&#601;hw&acirc; wayy&#257;&#x1E07;&icirc;&#8217;&ucirc; haqq&acirc;&#257;l z&#601;&#x1E07;&#257;&#x1E25;&icirc;m w&#601;&#x1E6F;w&#333;&#x1E0F;w&#333;&#x1E6F; w&#601;&#x1E35;&#257;l-n&#601;&#x1E0F;&icirc;&#x1E07; l&#275;&#x1E07; &#8216;&#333;lw&#333;&#x1E6F;: </P>
<P>32&nbsp;way&#601;h&icirc; mis&#601;par h&#257;&#8216;&#333;l&acirc; &#8217;&#259;&#353;er h&#275;&#x1E07;&icirc;&#8217;&ucirc; haqq&acirc;&#257;l b&#257;q&#257;r &#353;i&#x1E07;&#601;&#8216;&icirc;m &#8217;&ecirc;l&icirc;m m&#275;&#8217;&acirc; k&#601;&#x1E07;&#257;&#347;&icirc;m m&#257;&#8217;&#x1E6F;&#257;yim l&#601;&#8216;&#333;l&acirc; layhw&acirc; k&#257;l-&#8217;&#275;lleh: </P>
<P>33&nbsp;w&#601;haqq&#335;&#x1E0F;&#257;&#353;&icirc;m b&#257;q&#257;r &#353;&#275;&#353; m&#275;&#8217;w&#333;&#x1E6F; w&#601;&#x1E63;&#333;&#8217;n &#353;&#601;l&#333;&#353;e&#x1E6F; &#8217;&#259;l&#257;f&icirc;m: </P>
<P>34&nbsp;raq hak&#333;h&#259;n&icirc;m h&#257;y&ucirc; lim&#601;&#8216;&#257;&#x1E6D; w&#601;l&#333;&#8217; y&#257;&#x1E35;&#601;l&ucirc; l&#601;haf&#601;&#353;&icirc;&#x1E6D; &#8217;e&#x1E6F;-k&#257;l-h&#257;&#8216;&#333;lw&#333;&#x1E6F; wayy&#601;&#x1E25;azz&#601;q&ucirc;m &#8217;&#259;&#x1E25;&ecirc;hem hal&#601;w&icirc;yim &#8216;a&#x1E0F;-k&#601;lw&#333;&#x1E6F; hamm&#601;l&#257;&#8217;&#x1E35;&acirc; w&#601;&#8216;a&#x1E0F; yi&#x1E6F;&#601;qad&#601;&#353;&ucirc; hak&#333;h&#259;n&icirc;m k&icirc; hal&#601;w&icirc;yim yi&#353;&#601;r&ecirc; l&#275;&#x1E07;&#257;&#x1E07; l&#601;hi&#x1E6F;&#601;qad&#275;&#353; m&#275;hak&#333;h&#259;n&icirc;m: </P>
<P>35&nbsp;w&#601;&#x1E21;am-&#8216;&#333;l&acirc; l&#257;r&#333;&#x1E07; b&#601;&#x1E25;el&#601;&#x1E07;&ecirc; ha&#353;&#353;&#601;l&#257;m&icirc;m &ucirc;&#x1E07;ann&#601;s&#257;&#x1E35;&icirc;m l&#257;&#8216;&#333;l&acirc; watikw&#333;n &#8216;&#259;&#x1E07;w&#333;&#x1E0F;a&#x1E6F; b&ecirc;&#x1E6F;-y&#601;hw&acirc;: </P>
<P>36&nbsp;wayyi&#347;&#601;m<sup>a</sup>&#x1E25; y&#601;&#x1E25;iz&#601;q&icirc;y&acirc;&ucirc; w&#601;&#x1E35;&#257;l-h&#257;&#8216;&#257;m &#8216;al hah&#275;&#x1E35;&icirc;n h&#257;&#8217;&#277;l&#333;h&icirc;m l&#257;&#8216;&#257;m k&icirc; b&#601;fi&#x1E6F;&#601;&#8217;&#333;m h&#257;y&acirc; had&#257;&#x1E07;&#257;r: f</P>
</TD>
</TABLE>
<P><HR>
<CENTER>
<A HREF="ch2030.htm">Next: 2 Chronicles (2 Divrey Yamim) Chapter 30</A></CENTER>
</BODY>
</HTML>
