<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer004.htm">Polyglot</A>&nbsp;
<A HREF="../kjv/jer004.htm">KJV</A>&nbsp;
<A HREF="../sep/jer004.htm">Sep</A>&nbsp;
<A HREF="../vul/jer004.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer003.htm">Previous</A>&nbsp;
<A HREF="jer005.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אִם־תָּשׁ֨וּב יִשְׂרָאֵ֧ל׀ נְאֻם־יְהוָ֛ה אֵלַ֖י תָּשׁ֑וּב וְאִם־תָּסִ֧יר שִׁקּוּצֶ֛יךָ מִפָּנַ֖י וְלֹ֥א תָנֽוּד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְנִשְׁבַּ֙עְתָּ֙ חַי־יְהוָ֔ה בֶּאֱמֶ֖ת בְּמִשְׁפָּ֣ט וּבִצְדָקָ֑ה וְהִתְבָּ֥רְכוּ ב֛וֹ גּוֹיִ֖ם וּב֥וֹ יִתְהַלָּֽלוּ׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּי־כֹ֣ה׀ אָמַ֣ר יְהוָֹ֗ה לְאִ֤ישׁ יְהוּדָה֙ וְלִיר֣וּשָׁלִַ֔ם נִ֥ירוּ לָכֶ֖ם נִ֑יר וְאַֽל־תִּזְרְע֖וּ אֶל־קוֹצִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הִמֹּ֣לוּ לַיהוָֹ֗ה וְהָסִ֙רוּ֙ עָרְל֣וֹת לְבַבְכֶ֔ם אִ֥ישׁ יְהוּדָ֖ה וְיֹשְׁבֵ֣י יְרוּשָׁלִָ֑ם פֶּן־תֵּצֵ֨א כָאֵ֜שׁ חֲמָתִ֗י וּבָעֲרָה֙ וְאֵ֣ין מְכַבֶּ֔ה מִפְּנֵ֖י רֹ֥עַ מַעַלְלֵיכֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הַגִּ֣ידוּ בִֽיהוּדָ֗ה וּבִירוּשָׁלִַ֙ם֙ הַשְׁמִ֔יעוּ וְאִמְר֕וּ <font color="brown">ותקעו</font> <font color="blue">תִּקְע֥וּ</font> שׁוֹפָ֖ר בָּאָ֑רֶץ קִרְא֤וּ מַלְאוּ֙ וְאִמְר֔וּ הֵאָסְפ֥וּ וְנָב֖וֹאָה אֶל־עָרֵ֥י הַמִּבְצָֽר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שְׂאוּ־נֵ֣ס צִיּ֔וֹנָה הָעִ֖יזוּ אַֽל־תַּעֲמֹ֑דוּ כִּ֣י רָעָ֗ה אָנֹכִ֛י מֵבִ֥יא מִצָּפ֖וֹן וְשֶׁ֥בֶר גָּדֽוֹל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;עָלָ֤ה אַרְיֵה֙ מִֽסֻּבְּכ֔וֹ וּמַשְׁחִ֣ית גּוֹיִ֔ם נָסַ֖ע יָצָ֣א מִמְּקֹמ֑וֹ לָשׂ֤וּם אַרְצֵךְ֙ לְשַׁמָּ֔ה עָרַ֥יִךְ תִּצֶּ֖ינָה מֵאֵ֥ין יוֹשֵֽׁב׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עַל־זֹ֛את חִגְר֥וּ שַׂקִּ֖ים סִפְד֣וּ וְהֵילִ֑ילוּ כִּ֥י לֹא־שָׁ֛ב חֲר֥וֹן אַף־יְהוָֹ֖ה מִמֶּֽנּוּ׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהָיָ֤ה בַיּוֹם־הַהוּא֙ נְאֻם־יְהוָ֔ה יֹאבַ֥ד לֵב־הַמֶּ֖לֶךְ וְלֵ֣ב הַשָּׂרִ֑ים וְנָשַׁ֙מּוּ֙ הַכֹּ֣הֲנִ֔ים וְהַנְּבִיאִ֖ים יִתְמָֽהוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וָאֹמַ֞ר אֲהָ֣הּ׀ אֲדֹנָ֣י יְהוִ֗ה אָכֵן֩ הַשֵּׁ֨א הִשֵּׁ֜אתָ לָעָ֤ם הַזֶּה֙ וְלִירוּשָׁלִַ֣ם לֵאמֹ֔ר שָׁל֖וֹם יִהְיֶ֣ה לָכֶ֑ם וְנָגְעָ֥ה חֶ֖רֶב עַד־הַנָּֽפֶשׁ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בָּעֵ֣ת הַהִ֗יא יֵאָמֵ֤ר לָֽעָם־הַזֶּה֙ וְלִיר֣וּשָׁלִַ֔ם ר֣וּחַ צַ֤ח שְׁפָיִים֙ בַּמִּדְבָּ֔ר דֶּ֖רֶךְ בַּת־עַמִּ֑י ל֥וֹא לִזְר֖וֹת וְל֥וֹא לְהָבַֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;ר֧וּחַ מָלֵ֛א מֵאֵ֖לֶּה יָ֣בוֹא לִ֑י עַתָּ֕ה גַּם־אֲנִ֛י אֲדַבֵּ֥ר מִשְׁפָּטִ֖ים אוֹתָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הִנֵּ֣ה׀ כַּעֲנָנִ֣ים יַעֲלֶ֗ה וְכַסּוּפָה֙ מַרְכְּבוֹתָ֔יו קַלּ֥וּ מִנְּשָׁרִ֖ים סוּסָ֑יו א֥וֹי לָ֖נוּ כִּ֥י שֻׁדָּֽדְנוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כַּבְּסִ֨י מֵרָעָ֤ה לִבֵּךְ֙ יְר֣וּשָׁלִַ֔ם לְמַ֖עַן תִּוָּשֵׁ֑עִי עַד־מָתַ֛י תָּלִ֥ין בְּקִרְבֵּ֖ךְ מַחְשְׁב֥וֹת אוֹנֵֽךְ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּ֛י ק֥וֹל מַגִּ֖יד מִדָּ֑ן וּמַשְׁמִ֥יעַ אָ֖וֶן מֵהַ֥ר אֶפְרָֽיִם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הַזְכִּ֣ירוּ לַגּוֹיִ֗ם הִנֵּה֙ הַשְׁמִ֣יעוּ עַל־יְרוּשָׁלִַ֔ם נֹצְרִ֥ים בָּאִ֖ים מֵאֶ֣רֶץ הַמֶּרְחָ֑ק וַֽיִּתְּנ֛וּ עַל־עָרֵ֥י יְהוּדָ֖ה קוֹלָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כְּשֹׁמְרֵ֣י שָׂדַ֔י הָי֥וּ עָלֶ֖יהָ מִסָּבִ֑יב כִּי־אֹתִ֥י מָרָ֖תָה נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;דַּרְכֵּךְ֙ וּמַ֣עֲלָלַ֔יִךְ עָשׂ֥וֹ אֵ֖לֶּה לָ֑ךְ זֹ֤את רָעָתֵךְ֙ כִּ֣י מָ֔ר כִּ֥י נָגַ֖ע עַד־לִבֵּֽךְ׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;מֵעַ֣י׀ מֵעַ֨י׀ <font color="brown">אחולה</font> <font color="blue">אוֹחִ֜ילָה</font> קִיר֥וֹת לִבִּ֛י הֹֽמֶה־לִּ֥י לִבִּ֖י לֹ֣א אַחֲרִ֑ישׁ כִּ֣י ק֤וֹל שׁוֹפָר֙ <font color="brown">שמעתי</font> <font color="blue">שָׁמַ֣עַתְּ</font> נַפְשִׁ֔י תְּרוּעַ֖ת מִלְחָמָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;שֶׁ֤בֶר עַל־שֶׁ֙בֶר֙ נִקְרָ֔א כִּ֥י שֻׁדְּדָ֖ה כָּל־הָאָ֑רֶץ פִּתְאֹם֙ שֻׁדְּד֣וּ אֹהָלַ֔י רֶ֖גַע יְרִיעֹתָֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;עַד־מָתַ֖י אֶרְאֶה־נֵּ֑ס אֶשְׁמְעָ֖ה ק֥וֹל שׁוֹפָֽר׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּ֣י׀ אֱוִ֣יל עַמִּ֗י אוֹתִי֙ לֹ֣א יָדָ֔עוּ בָּנִ֤ים סְכָלִים֙ הֵ֔מָּה וְלֹ֥א נְבוֹנִ֖ים הֵ֑מָּה חֲכָמִ֥ים הֵ֙מָּה֙ לְהָרַ֔ע וּלְהֵיטִ֖יב לֹ֥א יָדָֽעוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;רָאִ֙יתִי֙ אֶת־הָאָ֔רֶץ וְהִנֵּה־תֹ֖הוּ וָבֹ֑הוּ וְאֶל־הַשָּׁמַ֖יִם וְאֵ֥ין אוֹרָֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;רָאִ֙יתִי֙ הֶֽהָרִ֔ים וְהִנֵּ֖ה רֹעֲשִׁ֑ים וְכָל־הַגְּבָע֖וֹת הִתְקַלְקָֽלוּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;רָאִ֕יתִי וְהִנֵּ֖ה אֵ֣ין הָאָדָ֑ם וְכָל־ע֥וֹף הַשָּׁמַ֖יִם נָדָֽדוּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;רָאִ֕יתִי וְהִנֵּ֥ה הַכַּרְמֶ֖ל הַמִּדְבָּ֑ר וְכָל־עָרָ֗יו נִתְּצוּ֙ מִפְּנֵ֣י יְהוָ֔ה מִפְּנֵ֖י חֲר֥וֹן אַפּֽוֹ׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;כִּי־כֹה֙ אָמַ֣ר יְהוָ֔ה שְׁמָמָ֥ה תִהְיֶ֖ה כָּל־הָאָ֑רֶץ וְכָלָ֖ה לֹ֥א אֶעֱשֶֽׂה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;עַל־זֹאת֙ תֶּאֱבַ֣ל הָאָ֔רֶץ וְקָדְר֥וּ הַשָּׁמַ֖יִם מִמָּ֑עַל עַ֤ל כִּי־דִבַּ֙רְתִּי֙ זַמֹּ֔תִי וְלֹ֥א נִחַ֖מְתִּי וְלֹא־אָשׁ֥וּב מִמֶּֽנָּה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;מִקּ֨וֹל פָּרָ֜שׁ וְרֹ֣מֵה קֶ֗שֶׁת בֹּרַ֙חַת֙ כָּל־הָעִ֔יר בָּ֚אוּ בֶּעָבִ֔ים וּבַכֵּפִ֖ים עָל֑וּ כָּל־הָעִ֣יר עֲזוּבָ֔ה וְאֵין־יוֹשֵׁ֥ב בָּהֵ֖ן אִֽישׁ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;<font color="brown">ואתי</font> <font color="blue">וְאַ֨תְּ</font> שָׁד֜וּד מַֽה־תַּעֲשִׂ֗י כִּֽי־תִלְבְּשִׁ֨י שָׁנִ֜י כִּי־תַעְדִּ֣י עֲדִי־זָהָ֗ב כִּֽי־תִקְרְעִ֤י בַפּוּךְ֙ עֵינַ֔יִךְ לַשָּׁ֖וְא תִּתְיַפִּ֑י מָאֲסוּ־בָ֥ךְ עֹגְבִ֖ים נַפְשֵׁ֥ךְ יְבַקֵּֽשׁוּ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;כִּי֩ ק֨וֹל כְּחוֹלָ֜ה שָׁמַ֗עְתִּי צָרָה֙ כְּמַבְכִּירָ֔ה ק֧וֹל בַּת־צִיּ֛וֹן תִּתְיַפֵּ֖חַ תְּפָרֵ֣שׂ כַּפֶּ֑יהָ אֽוֹי־נָ֣א לִ֔י כִּֽי־עָיְפָ֥ה נַפְשִׁ֖י לְהֹרְגִֽים׃ פ</P>
</TD>
<TD WIDTH="50%">
<P>1&nbsp;&#8217;im-t&#257;&#353;&ucirc;&#x1E07; yi&#347;&#601;r&#257;&#8217;&#275;l| n&#601;&#8217;um-y&#601;hw&acirc; &#8217;&#275;lay t&#257;&#353;&ucirc;&#x1E07; w&#601;&#8217;im-t&#257;s&icirc;r &#353;iqq&ucirc;&#x1E63;ey&#x1E35;&#257; mip&#257;nay w&#601;l&#333;&#8217; &#x1E6F;&#257;n&ucirc;&#x1E0F;: </P>
<P>2&nbsp;w&#601;ni&#353;&#601;b<sup>a</sup>&#8216;&#601;t&#257; &#x1E25;ay-y&#601;hw&acirc; be&#8217;&#277;me&#x1E6F; b&#601;mi&#353;&#601;p&#257;&#x1E6D; &ucirc;&#x1E07;i&#x1E63;&#601;&#x1E0F;&#257;q&acirc; w&#601;hi&#x1E6F;&#601;b&#257;r&#601;&#x1E35;&ucirc; &#x1E07;w&#333; gw&#333;yim &ucirc;&#x1E07;w&#333; yi&#x1E6F;&#601;hall&#257;l&ucirc;: s</P>
<P>3&nbsp;k&icirc;-&#x1E35;&#333;h| &#8217;&#257;mar y&#601;hw&#333;&acirc; l&#601;&#8217;&icirc;&#353; y&#601;h&ucirc;&#x1E0F;&acirc; w&#601;l&icirc;r&ucirc;&#353;&#257;laim n&icirc;r&ucirc; l&#257;&#x1E35;em n&icirc;r w&#601;&#8217;al-tiz&#601;r&#601;&#8216;&ucirc; &#8217;el-qw&#333;&#x1E63;&icirc;m: </P>
<P>4&nbsp;himm&#333;l&ucirc; layhw&#333;&acirc; w&#601;h&#257;sir&ucirc; &#8216;&#257;r&#601;lw&#333;&#x1E6F; l&#601;&#x1E07;a&#x1E07;&#601;&#x1E35;em &#8217;&icirc;&#353; y&#601;h&ucirc;&#x1E0F;&acirc; w&#601;y&#333;&#353;&#601;&#x1E07;&ecirc; y&#601;r&ucirc;&#353;&#257;l&#257;im pen-t&#275;&#x1E63;&#275;&#8217; &#x1E35;&#257;&#8217;&#275;&#353; &#x1E25;&#259;m&#257;&#x1E6F;&icirc; &ucirc;&#x1E07;&#257;&#8216;&#259;r&acirc; w&#601;&#8217;&ecirc;n m&#601;&#x1E35;abeh mip&#601;n&ecirc; r&#333;&#8216;a m<sup>a</sup>&#8216;al&#601;l&ecirc;&#x1E35;em: </P>
<P>5&nbsp;hag&icirc;&#x1E0F;&ucirc; &#x1E07;&icirc;h&ucirc;&#x1E0F;&acirc; &ucirc;&#x1E07;&icirc;r&ucirc;&#353;&#257;laim ha&#353;&#601;m&icirc;&#8216;&ucirc; w&#601;&#8217;im&#601;r&ucirc; <font color="brown">w&#601;&#x1E6F;iq&#601;&#8216;&ucirc;</font> <font color="blue">tiq&#601;&#8216;&ucirc;</font> &#353;w&#333;f&#257;r b&#257;&#8217;&#257;re&#x1E63; qir&#601;&#8217;&ucirc; mal&#601;&#8217;&ucirc; w&#601;&#8217;im&#601;r&ucirc; h&#275;&#8217;&#257;s&#601;f&ucirc; w&#601;n&#257;&#x1E07;w&#333;&#8217;&acirc; &#8217;el-&#8216;&#257;r&ecirc; hammi&#x1E07;&#601;&#x1E63;&#257;r: </P>
<P>6&nbsp;&#347;&#601;&#8217;&ucirc;-n&#275;s &#x1E63;&icirc;yw&#333;n&acirc; h&#257;&#8216;&icirc;z&ucirc; &#8217;al-t<sup>a</sup>&#8216;&#259;m&#333;&#x1E0F;&ucirc; k&icirc; r&#257;&#8216;&acirc; &#8217;&#257;n&#333;&#x1E35;&icirc; m&#275;&#x1E07;&icirc;&#8217; mi&#x1E63;&#x1E63;&#257;fw&#333;n w&#601;&#353;e&#x1E07;er g&#257;&#x1E0F;w&#333;l: </P>
<P>7&nbsp;&#8216;&#257;l&acirc; &#8217;ar&#601;y&#275;h missub&#601;&#x1E35;w&#333; &ucirc;ma&#353;&#601;&#x1E25;&icirc;&#x1E6F; gw&#333;yim n&#257;s<sup>a</sup>&#8216; y&#257;&#x1E63;&#257;&#8217; mimm&#601;q&#333;mw&#333; l&#257;&#347;&ucirc;m &#8217;ar&#601;&#x1E63;&#275;&#x1E35;&#601; l&#601;&#353;amm&acirc; &#8216;&#257;rayi&#x1E35;&#601; ti&#x1E63;&#x1E63;eyn&acirc; m&#275;&#8217;&ecirc;n yw&#333;&#353;&#275;&#x1E07;: </P>
<P>8&nbsp;&#8216;al-z&#333;&#8217;&#x1E6F; &#x1E25;i&#x1E21;&#601;r&ucirc; &#347;aqq&icirc;m sif&#601;&#x1E0F;&ucirc; w&#601;h&ecirc;l&icirc;l&ucirc; k&icirc; l&#333;&#8217;-&#353;&#257;&#x1E07; &#x1E25;&#259;rw&#333;n &#8217;af-y&#601;hw&#333;&acirc; mimmenn&ucirc;: f</P>
<P>9&nbsp;w&#601;h&#257;y&acirc; &#x1E07;ayyw&#333;m-hah&ucirc;&#8217; n&#601;&#8217;um-y&#601;hw&acirc; y&#333;&#8217;&#x1E07;a&#x1E0F; l&#275;&#x1E07;-hammele&#x1E35;&#601; w&#601;l&#275;&#x1E07; ha&#347;&#347;&#257;r&icirc;m w&#601;n&#257;&#353;amm&ucirc; hak&#333;h&#259;n&icirc;m w&#601;hann&#601;&#x1E07;&icirc;&#8217;&icirc;m yi&#x1E6F;&#601;m&acirc;&ucirc;: </P>
<P>10&nbsp;w&#257;&#8217;&#333;mar &#8217;&#259;h&#257;h| &#8217;&#259;&#x1E0F;&#333;n&#257;y y&#601;hwih &#8217;&#257;&#x1E35;&#275;n ha&#353;&#353;&#275;&#8217; hi&#353;&#353;&#275;&#8217;&#x1E6F;&#257; l&#257;&#8216;&#257;m hazzeh w&#601;l&icirc;r&ucirc;&#353;&#257;laim l&#275;&#8217;m&#333;r &#353;&#257;lw&#333;m yih&#601;yeh l&#257;&#x1E35;em w&#601;n&#257;&#x1E21;&#601;&#8216;&acirc; &#x1E25;ere&#x1E07; &#8216;a&#x1E0F;-hann&#257;fe&#353;: </P>
<P>11&nbsp;b&#257;&#8216;&#275;&#x1E6F; hah&icirc;&#8217; y&#275;&#8217;&#257;m&#275;r l&#257;&#8216;&#257;m-hazzeh w&#601;l&icirc;r&ucirc;&#353;&#257;laim r&ucirc;&#x1E25;a &#x1E63;<sup>a</sup>&#x1E25; &#353;&#601;f&#257;y&icirc;m bammi&#x1E0F;&#601;b&#257;r dere&#x1E35;&#601; ba&#x1E6F;-&#8216;amm&icirc; lw&#333;&#8217; liz&#601;rw&#333;&#x1E6F; w&#601;lw&#333;&#8217; l&#601;h&#257;&#x1E07;ar: </P>
<P>12&nbsp;r&ucirc;&#x1E25;a m&#257;l&#275;&#8217; m&#275;&#8217;&#275;lleh y&#257;&#x1E07;w&#333;&#8217; l&icirc; &#8216;at&acirc; gam-&#8217;&#259;n&icirc; &#8217;&#259;&#x1E0F;ab&#275;r mi&#353;&#601;p&#257;&#x1E6D;&icirc;m &#8217;w&#333;&#x1E6F;&#257;m: </P>
<P>13&nbsp;hinn&#275;h| k<sup>a</sup>&#8216;&#259;n&#257;n&icirc;m y<sup>a</sup>&#8216;&#259;leh w&#601;&#x1E35;ass&ucirc;f&acirc; mar&#601;k&#601;&#x1E07;w&#333;&#x1E6F;&#257;yw qall&ucirc; minn&#601;&#353;&#257;r&icirc;m s&ucirc;s&#257;yw &#8217;w&#333;y l&#257;n&ucirc; k&icirc; &#353;ud&#257;&#x1E0F;&#601;n&ucirc;: </P>
<P>14&nbsp;kab&#601;s&icirc; m&#275;r&#257;&#8216;&acirc; lib&#275;&#x1E35;&#601; y&#601;r&ucirc;&#353;&#257;laim l&#601;m<sup>a</sup>&#8216;an ti&ucirc;&#257;&#353;&#275;&#8216;&icirc; &#8216;a&#x1E0F;-m&#257;&#x1E6F;ay t&#257;l&icirc;n b&#601;qir&#601;b&#275;&#x1E35;&#601; m<sup>a</sup>&#x1E25;&#601;&#353;&#601;&#x1E07;w&#333;&#x1E6F; &#8217;w&#333;n&#275;&#x1E35;&#601;: </P>
<P>15&nbsp;k&icirc; qw&#333;l mag&icirc;&#x1E0F; mid&#257;n &ucirc;ma&#353;&#601;m&icirc;&#8216;a &#8217;&#257;wen m&#275;har &#8217;ef&#601;r&#257;yim: </P>
<P>16&nbsp;haz&#601;k&icirc;r&ucirc; lagw&#333;yim hinn&#275;h ha&#353;&#601;m&icirc;&#8216;&ucirc; &#8216;al-y&#601;r&ucirc;&#353;&#257;laim n&#333;&#x1E63;&#601;r&icirc;m b&#257;&#8217;&icirc;m m&#275;&#8217;ere&#x1E63; hammer&#601;&#x1E25;&#257;q wayyit&#601;n&ucirc; &#8216;al-&#8216;&#257;r&ecirc; y&#601;h&ucirc;&#x1E0F;&acirc; qw&#333;l&#257;m: </P>
<P>17&nbsp;k&#601;&#353;&#333;m&#601;r&ecirc; &#347;&#257;&#x1E0F;ay h&#257;y&ucirc; &#8216;&#257;leyh&#257; miss&#257;&#x1E07;&icirc;&#x1E07; k&icirc;-&#8217;&#333;&#x1E6F;&icirc; m&#257;r&#257;&#x1E6F;&acirc; n&#601;&#8217;um-y&#601;hw&acirc;: </P>
<P>18&nbsp;dar&#601;k&#275;&#x1E35;&#601; &ucirc;m<sup>a</sup>&#8216;&#259;l&#257;layi&#x1E35;&#601; &#8216;&#257;&#347;w&#333; &#8217;&#275;lleh l&#257;&#x1E35;&#601; z&#333;&#8217;&#x1E6F; r&#257;&#8216;&#257;&#x1E6F;&#275;&#x1E35;&#601; k&icirc; m&#257;r k&icirc; n&#257;&#x1E21;<sup>a</sup>&#8216; &#8216;a&#x1E0F;-lib&#275;&#x1E35;&#601;: s</P>
<P>19&nbsp;m&#275;&#8216;ay| m&#275;&#8216;ay| <font color="brown">&#8217;&#257;&#x1E25;&ucirc;l&acirc;</font> <font color="blue">&#8217;w&#333;&#x1E25;&icirc;l&acirc;</font> q&icirc;rw&#333;&#x1E6F; lib&icirc; h&#333;meh-ll&icirc; lib&icirc; l&#333;&#8217; &#8217;<sup>a</sup>&#x1E25;&#259;r&icirc;&#353; k&icirc; qw&#333;l &#353;w&#333;f&#257;r <font color="brown">&#353;&#257;m<sup>a</sup>&#8216;&#601;t&icirc;</font> <font color="blue">&#353;&#257;m<sup>a</sup>&#8216;at&#601;</font> naf&#601;&#353;&icirc; t&#601;r&ucirc;&#8216;a&#x1E6F; mil&#601;&#x1E25;&#257;m&acirc;: </P>
<P>20&nbsp;&#353;e&#x1E07;er &#8216;al-&#353;e&#x1E07;er niq&#601;r&#257;&#8217; k&icirc; &#353;ud&#601;&#x1E0F;&acirc; k&#257;l-h&#257;&#8217;&#257;re&#x1E63; pi&#x1E6F;&#601;&#8217;&#333;m &#353;ud&#601;&#x1E0F;&ucirc; &#8217;&#333;h&#257;lay re&#x1E21;<sup>a</sup>&#8216; y&#601;r&icirc;&#8216;&#333;&#x1E6F;&#257;y: </P>
<P>21&nbsp;&#8216;a&#x1E0F;-m&#257;&#x1E6F;ay &#8217;er&#601;&#8217;eh-nn&#275;s &#8217;e&#353;&#601;m&#601;&#8216;&acirc; qw&#333;l &#353;w&#333;f&#257;r: s</P>
<P>22&nbsp;k&icirc;| &#8217;&#277;w&icirc;l &#8216;amm&icirc; &#8217;w&#333;&#x1E6F;&icirc; l&#333;&#8217; y&#257;&#x1E0F;&#257;&#8216;&ucirc; b&#257;n&icirc;m s&#601;&#x1E35;&#257;l&icirc;m h&#275;mm&acirc; w&#601;l&#333;&#8217; n&#601;&#x1E07;w&#333;n&icirc;m h&#275;mm&acirc; &#x1E25;&#259;&#x1E35;&#257;m&icirc;m h&#275;mm&acirc; l&#601;h&#257;r<sup>a</sup>&#8216; &ucirc;l&#601;h&ecirc;&#x1E6D;&icirc;&#x1E07; l&#333;&#8217; y&#257;&#x1E0F;&#257;&#8216;&ucirc;: </P>
<P>23&nbsp;r&#257;&#8217;&icirc;&#x1E6F;&icirc; &#8217;e&#x1E6F;-h&#257;&#8217;&#257;re&#x1E63; w&#601;hinn&#275;h-&#x1E6F;&#333;h&ucirc; w&#257;&#x1E07;&#333;h&ucirc; w&#601;&#8217;el-ha&#353;&#353;&#257;mayim w&#601;&#8217;&ecirc;n &#8217;w&#333;r&#257;m: </P>
<P>24&nbsp;r&#257;&#8217;&icirc;&#x1E6F;&icirc; heh&#257;r&icirc;m w&#601;hinn&#275;h r&#333;&#8216;&#259;&#353;&icirc;m w&#601;&#x1E35;&#257;l-hag&#601;&#x1E07;&#257;&#8216;w&#333;&#x1E6F; hi&#x1E6F;&#601;qal&#601;q&#257;l&ucirc;: </P>
<P>25&nbsp;r&#257;&#8217;&icirc;&#x1E6F;&icirc; w&#601;hinn&#275;h &#8217;&ecirc;n h&#257;&#8217;&#257;&#x1E0F;&#257;m w&#601;&#x1E35;&#257;l-&#8216;w&#333;f ha&#353;&#353;&#257;mayim n&#257;&#x1E0F;&#257;&#x1E0F;&ucirc;: </P>
<P>26&nbsp;r&#257;&#8217;&icirc;&#x1E6F;&icirc; w&#601;hinn&#275;h hakar&#601;mel hammi&#x1E0F;&#601;b&#257;r w&#601;&#x1E35;&#257;l-&#8216;&#257;r&#257;yw nit&#601;&#x1E63;&ucirc; mip&#601;n&ecirc; y&#601;hw&acirc; mip&#601;n&ecirc; &#x1E25;&#259;rw&#333;n &#8217;apw&#333;: s</P>
<P>27&nbsp;k&icirc;-&#x1E35;&#333;h &#8217;&#257;mar y&#601;hw&acirc; &#353;&#601;m&#257;m&acirc; &#x1E6F;ih&#601;yeh k&#257;l-h&#257;&#8217;&#257;re&#x1E63; w&#601;&#x1E35;&#257;l&acirc; l&#333;&#8217; &#8217;e&#8216;&#277;&#347;eh: </P>
<P>28&nbsp;&#8216;al-z&#333;&#8217;&#x1E6F; te&#8217;&#277;&#x1E07;al h&#257;&#8217;&#257;re&#x1E63; w&#601;q&#257;&#x1E0F;&#601;r&ucirc; ha&#353;&#353;&#257;mayim mimm&#257;&#8216;al &#8216;al k&icirc;-&#x1E0F;ibar&#601;t&icirc; zamm&#333;&#x1E6F;&icirc; w&#601;l&#333;&#8217; ni&#x1E25;am&#601;t&icirc; w&#601;l&#333;&#8217;-&#8217;&#257;&#353;&ucirc;&#x1E07; mimmenn&acirc;: </P>
<P>29&nbsp;miqqw&#333;l p&#257;r&#257;&#353; w&#601;r&#333;m&#275;h qe&#353;e&#x1E6F; b&#333;r<sup>a</sup>&#x1E25;a&#x1E6F; k&#257;l-h&#257;&#8216;&icirc;r b&#257;&#8217;&ucirc; be&#8216;&#257;&#x1E07;&icirc;m &ucirc;&#x1E07;ak&#275;f&icirc;m &#8216;&#257;l&ucirc; k&#257;l-h&#257;&#8216;&icirc;r &#8216;&#259;z&ucirc;&#x1E07;&acirc; w&#601;&#8217;&ecirc;n-yw&#333;&#353;&#275;&#x1E07; b&acirc;&#275;n &#8217;&icirc;&#353;: </P>
<P>30&nbsp;<font color="brown">w&#601;&#8217;at&icirc;</font> <font color="blue">w&#601;&#8217;at&#601;</font> &#353;&#257;&#x1E0F;&ucirc;&#x1E0F; mah-t<sup>a</sup>&#8216;&#259;&#347;&icirc; k&icirc;-&#x1E6F;il&#601;b&#601;&#353;&icirc; &#353;&#257;n&icirc; k&icirc;-&#x1E6F;<sup>a</sup>&#8216;&#601;d&icirc; &#8216;&#259;&#x1E0F;&icirc;-z&acirc;&#257;&#x1E07; k&icirc;-&#x1E6F;iq&#601;r&#601;&#8216;&icirc; &#x1E07;ap&ucirc;&#x1E35;&#601; &#8216;&ecirc;nayi&#x1E35;&#601; la&#353;&#353;&#257;w&#601;&#8217; ti&#x1E6F;&#601;yap&icirc; m&#257;&#8217;&#259;s&ucirc;-&#x1E07;&#257;&#x1E35;&#601; &#8216;&#333;&#x1E21;&#601;&#x1E07;&icirc;m naf&#601;&#353;&#275;&#x1E35;&#601; y&#601;&#x1E07;aqq&#275;&#353;&ucirc;: </P>
<P>31&nbsp;k&icirc; qw&#333;l k&#601;&#x1E25;w&#333;l&acirc; &#353;&#257;m<sup>a</sup>&#8216;&#601;t&icirc; &#x1E63;&#257;r&acirc; k&#601;ma&#x1E07;&#601;k&icirc;r&acirc; qw&#333;l ba&#x1E6F;-&#x1E63;&icirc;yw&#333;n ti&#x1E6F;&#601;yap&#275;&#x1E25;a t&#601;f&#257;r&#275;&#347; kapeyh&#257; &#8217;w&#333;y-n&#257;&#8217; l&icirc; k&icirc;-&#8216;&#257;y&#601;f&acirc; naf&#601;&#353;&icirc; l&#601;h&#333;r&#601;&#x1E21;&icirc;m: f</P>
</TD>
</TABLE>
<P><HR>
<CENTER>
<A HREF="jer005.htm">Next: Jeremiah (Yermiyah) Chapter 5</A></CENTER>
</BODY>
</HTML>
