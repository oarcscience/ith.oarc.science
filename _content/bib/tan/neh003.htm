<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Nehemiah (Nechemiyah): Nehemiah (Nechemiyah) Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/neh003.htm">Polyglot</A>&nbsp;
<A HREF="../kjv/neh003.htm">KJV</A>&nbsp;
<A HREF="../vul/neh003.htm">Vul</A>&nbsp;

<BR>
<BR><A HREF="neh.htm">Nehemiah (Nechemiyah) Index</A><BR>
&nbsp;
<A HREF="neh002.htm">Previous</A>&nbsp;
<A HREF="neh004.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Nehemiah (Nechemiyah) Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיָּ֡קָם אֶלְיָשִׁיב֩ הַכֹּהֵ֨ן הַגָּד֜וֹל וְאֶחָ֣יו הַכֹּהֲנִ֗ים וַיִּבְנוּ֙ אֶת־שַׁ֣עַר הַצֹּ֔אן הֵ֣מָּה קִדְּשׁ֔וּהוּ וַֽיַּעֲמִ֖ידוּ דַּלְתֹתָ֑יו וְעַד־מִגְדַּ֤ל הַמֵּאָה֙ קִדְּשׁ֔וּהוּ עַ֖ד מִגְדַּ֥ל חֲנַנְאֵֽל׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְעַל־יָד֥וֹ בָנ֖וּ אַנְשֵׁ֣י יְרֵח֑וֹ סוְעַל־יָד֣וֹ בָנָ֔ה זַכּ֖וּר בֶּן־אִמְרִֽי׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאֵת֙ שַׁ֣עַר הַדָּגִ֔ים בָּנ֖וּ בְּנֵ֣י הַסְּנָאָ֑ה הֵ֣מָּה קֵר֔וּהוּ וַֽיַּעֲמִ֙ידוּ֙ דַּלְתֹתָ֔יו מַנְעוּלָ֖יו וּבְרִיחָֽיו׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְעַל־יָדָ֣ם הֶחֱזִ֗יק מְרֵמ֤וֹת בֶּן־אוּרִיָּה֙ בֶּן־הַקּ֔וֹץ סוְעַל־יָדָ֣ם הֶחֱזִ֔יק מְשֻׁלָּ֥ם בֶּן־בֶּרֶכְיָ֖ה בֶּן־מְשֵׁיזַבְאֵ֑ל סוְעַל־יָדָ֣ם הֶֽחֱזִ֔יק צָד֖וֹק בֶּֽן־בַּעֲנָֽא׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְעַל־יָדָ֖ם הֶחֱזִ֣יקוּ הַתְּקוֹעִ֑ים וְאַדִּֽירֵיהֶם֙ לֹא־הֵבִ֣יאוּ צַוָּרָ֔ם בַּעֲבֹדַ֖ת אֲדֹנֵיהֶֽם׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאֵת֩ שַׁ֨עַר הַיְשָׁנָ֜ה הֶחֱזִ֗יקוּ יֽוֹיָדָע֙ בֶּן־פָּסֵ֔חַ וּמְשֻׁלָּ֖ם בֶּן־בְּסֽוֹדְיָ֑ה הֵ֣מָּה קֵר֔וּהוּ וַֽיַּעֲמִ֙ידוּ֙ דַּלְתֹתָ֔יו וּמַנְעֻלָ֖יו וּבְרִיחָֽיו׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְעַל־יָדָ֨ם הֶחֱזִ֜יק מְלַטְיָ֣ה הַגִּבְעֹנִ֗י וְיָדוֹן֙ הַמֵּרֹ֣נֹתִ֔י אַנְשֵׁ֥י גִבְע֖וֹן וְהַמִּצְפָּ֑ה לְכִסֵּ֕א פַּחַ֖ת עֵ֥בֶר הַנָּהָֽר׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עַל־יָד֣וֹ הֶחֱזִ֗יק עֻזִּיאֵ֤ל בֶּֽן־חַרְהֲיָה֙ צֽוֹרְפִ֔ים סוְעַל־יָד֣וֹ הֶחֱזִ֔יק חֲנַנְיָ֖ה בֶּן־הָרַקָּחִ֑ים וַיַּֽעַזְבוּ֙ יְר֣וּשָׁלִַ֔ם עַ֖ד הַחוֹמָ֥ה הָרְחָבָֽה׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְעַל־יָדָ֤ם הֶחֱזִיק֙ רְפָיָ֣ה בֶן־ח֔וּר שַׂ֕ר חֲצִ֖י פֶּ֥לֶךְ יְרוּשָׁלִָֽם׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְעַל־יָדָ֧ם הֶחֱזִ֛יק יְדָיָ֥ה בֶן־חֲרוּמַ֖ף וְנֶ֣גֶד בֵּית֑וֹ סוְעַל־יָד֣וֹ הֶחֱזִ֔יק חַטּ֖וּשׁ בֶּן־חֲשַׁבְנְיָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;מִדָּ֣ה שֵׁנִ֗ית הֶחֱזִיק֙ מַלְכִּיָּ֣ה בֶן־חָרִ֔ם וְחַשּׁ֖וּב בֶּן־פַּחַ֣ת מוֹאָ֑ב וְאֵ֖ת מִגְדַּ֥ל הַתַּנּוּרִֽים׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְעַל־יָד֣וֹ הֶחֱזִ֗יק שַׁלּוּם֙ בֶּן־הַלּוֹחֵ֔שׁ שַׂ֕ר חֲצִ֖י פֶּ֣לֶךְ יְרוּשָׁלִָ֑ם ה֖וּא וּבְנוֹתָֽיו׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אֵת֩ שַׁ֨עַר הַגַּ֜יְא הֶחֱזִ֣יק חָנוּן֮ וְיֹשְׁבֵ֣י זָנוֹחַ֒ הֵ֣מָּה בָנ֔וּהוּ וַֽיַּעֲמִ֙ידוּ֙ דַּלְתֹתָ֔יו מַנְעֻלָ֖יו וּבְרִיחָ֑יו וְאֶ֤לֶף אַמָּה֙ בַּחוֹמָ֔ה עַ֖ד שַׁ֥עַר הָשֲׁפֽוֹת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאֵ֣ת׀ שַׁ֣עַר הָאַשְׁפּ֗וֹת הֶחֱזִיק֙ מַלְכִּיָּ֣ה בֶן־רֵכָ֔ב שַׂ֖ר פֶּ֣לֶךְ בֵּית־הַכָּ֑רֶם ה֣וּא יִבְנֶ֔נּוּ וְיַעֲמִיד֙ דַּלְתֹתָ֔יו מַנְעֻלָ֖יו וּבְרִיחָֽיו׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאֵת֩ שַׁ֨עַר הָעַ֜יִן הֶ֠חֱזִיק שַׁלּ֣וּן בֶּן־כָּל־חֹזֶה֮ שַׂ֣ר פֶּ֣לֶךְ הַמִּצְפָּה֒ ה֤וּא יִבְנֶ֙נּוּ֙ וִיטַֽלְלֶ֔נּוּ <font color="brown">ויעמידו</font> <font color="blue">וְיַעֲמִיד֙</font> דַּלְתֹתָ֔יו מַנְעֻלָ֖יו וּבְרִיחָ֑יו וְ֠אֵת חוֹמַ֞ת בְּרֵכַ֤ת הַשֶּׁ֙לַח֙ לְגַן־הַמֶּ֔לֶךְ וְעַד־הַֽמַּעֲל֔וֹת הַיּוֹרְד֖וֹת מֵעִ֥יר דָּוִֽיד׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אַחֲרָ֤יו הֶחֱזִיק֙ נְחֶמְיָ֣ה בֶן־עַזְבּ֔וּק שַׂ֕ר חֲצִ֖י פֶּ֣לֶךְ בֵּֽית־צ֑וּר עַד־נֶ֙גֶד֙ קִבְרֵ֣י דָוִ֔יד וְעַד־הַבְּרֵכָה֙ הָעֲשׂוּיָ֔ה וְעַ֖ד בֵּ֥ית הַגִּבֹּרִֽים׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אַחֲרָ֛יו הֶחֱזִ֥יקוּ הַלְוִיִּ֖ם רְח֣וּם בֶּן־בָּנִ֑י עַל־יָד֣וֹ הֶחֱזִ֗יק חֲשַׁבְיָ֛ה שַׂר־חֲצִי־פֶ֥לֶךְ קְעִילָ֖ה לְפִלְכּֽוֹ׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אַחֲרָיו֙ הֶחֱזִ֣יקוּ אֲחֵיהֶ֔ם בַּוַּ֖י בֶּן־חֵנָדָ֑ד שַׂ֕ר חֲצִ֖י פֶּ֥לֶךְ קְעִילָֽה׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיְחַזֵּ֨ק עַל־יָד֜וֹ עֵ֧זֶר בֶּן־יֵשׁ֛וּעַ שַׂ֥ר הַמִּצְפָּ֖ה מִדָּ֣ה שֵׁנִ֑ית מִנֶּ֕גֶד עֲלֹ֥ת הַנֶּ֖שֶׁק הַמִּקְצֹֽעַ׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אַחֲרָ֨יו הֶחֱרָ֧ה הֶחֱזִ֛יק בָּר֥וּךְ בֶּן־<font color="brown">זבי</font> <font color="blue">זַכַּ֖י</font> מִדָּ֣ה שֵׁנִ֑ית מִן־הַ֨מִּקְצ֔וֹעַ עַד־פֶּ֙תַח֙ בֵּ֣ית אֶלְיָשִׁ֔יב הַכֹּהֵ֖ן הַגָּדֽוֹל׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;אַחֲרָ֣יו הֶחֱזִ֗יק מְרֵמ֧וֹת בֶּן־אוּרִיָּ֛ה בֶּן־הַקּ֖וֹץ מִדָּ֣ה שֵׁנִ֑ית מִפֶּ֙תַח֙ בֵּ֣ית אֶלְיָשִׁ֔יב וְעַד־תַּכְלִ֖ית בֵּ֥ית אֶלְיָשִֽׁיב׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאַחֲרָ֛יו הֶחֱזִ֥יקוּ הַכֹּהֲנִ֖ים אַנְשֵׁ֥י הַכִּכָּֽר׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אַחֲרָ֨יו הֶחֱזִ֧יק בִּנְיָמִ֛ן וְחַשּׁ֖וּב נֶ֣גֶד בֵּיתָ֑ם סאַחֲרָ֣יו הֶחֱזִ֗יק עֲזַרְיָ֧ה בֶן־מַעֲשֵׂיָ֛ה בֶּן־עֲנָֽנְיָ֖ה אֵ֥צֶל בֵּיתֽוֹ׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אַחֲרָ֣יו הֶחֱזִ֗יק בִּנּ֛וּי בֶּן־חֵנָדָ֖ד מִדָּ֣ה שֵׁנִ֑ית מִבֵּ֣ית עֲזַרְיָ֔ה עַד־הַמִּקְצ֖וֹעַ וְעַד־הַפִּנָּֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;פָּלָ֣ל בֶּן־אוּזַי֮ מִנֶּ֣גֶד הַמִּקְצוֹעַ֒ וְהַמִּגְדָּ֗ל הַיּוֹצֵא֙ מִבֵּ֤ית הַמֶּ֙לֶךְ֙ הָֽעֶלְי֔וֹן אֲשֶׁ֖ר לַחֲצַ֣ר הַמַּטָּרָ֑ה אַחֲרָ֖יו פְּדָיָ֥ה בֶן־פַּרְעֹֽשׁ׃ ס</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְהַ֨נְּתִינִ֔ים הָי֥וּ יֹשְׁבִ֖ים בָּעֹ֑פֶל עַ֠ד נֶ֜גֶד שַׁ֤עַר הַמַּ֙יִם֙ לַמִּזְרָ֔ח וְהַמִּגְדָּ֖ל הַיּוֹצֵֽא׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אַחֲרָ֛יו הֶחֱזִ֥יקוּ הַתְּקֹעִ֖ים מִדָּ֣ה שֵׁנִ֑ית מִנֶּ֜גֶד הַמִּגְדָּ֤ל הַגָּדוֹל֙ הַיּוֹצֵ֔א וְעַ֖ד חוֹמַ֥ת הָעֹֽפֶל׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;מֵעַ֣ל׀ שַׁ֣עַר הַסּוּסִ֗ים הֶחֱזִ֙יקוּ֙ הַכֹּ֣הֲנִ֔ים אִ֖ישׁ לְנֶ֥גֶד בֵּיתֽוֹ׃ ס</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אַחֲרָ֧יו הֶחֱזִ֛יק צָד֥וֹק בֶּן־אִמֵּ֖ר נֶ֣גֶד בֵּית֑וֹ סוְאַחֲרָ֤יו הֶחֱזִיק֙ שְׁמַֽעְיָ֣ה בֶן־שְׁכַנְיָ֔ה שֹׁמֵ֖ר שַׁ֥עַר הַמִּזְרָֽח׃ ס</P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;<font color="brown">אחרי</font> <font color="blue">אַחֲרָ֨יו</font> הֶחֱזִ֜יק חֲנַנְיָ֣ה בֶן־שֶׁלֶמְיָ֗ה וְחָנ֧וּן בֶּן־צָלָ֛ף הַשִּׁשִּׁ֖י מִדָּ֣ה שֵׁנִ֑י סאַחֲרָ֣יו הֶחֱזִ֗יק מְשֻׁלָּם֙ בֶּן־בֶּ֣רֶכְיָ֔ה נֶ֖גֶד נִשְׁכָּתֽוֹ׃ ס</P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;<font color="brown">אחרי</font> <font color="blue">אַחֲרָ֣יו</font> הֶחֱזִ֗יק מַלְכִּיָּה֙ בֶּן־הַצֹּ֣רְפִ֔י עַד־בֵּ֥ית הַנְּתִינִ֖ים וְהָרֹכְלִ֑ים נֶ֚גֶד שַׁ֣עַר הַמִּפְקָ֔ד וְעַ֖ד עֲלִיַּ֥ת הַפִּנָּֽה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וּבֵ֨ין עֲלִיַּ֤ת הַפִּנָּה֙ לְשַׁ֣עַר הַצֹּ֔אן הֶחֱזִ֥יקוּ הַצֹּרְפִ֖ים וְהָרֹכְלִֽים׃ פ</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיְהִ֞י כַּאֲשֶׁ֧ר שָׁמַ֣ע סַנְבַלַּ֗ט כִּֽי־אֲנַ֤חְנוּ בוֹנִים֙ אֶת־הַ֣חוֹמָ֔ה וַיִּ֣חַר ל֔וֹ וַיִּכְעַ֖ס הַרְבֵּ֑ה וַיַּלְעֵ֖ג עַל־הַיְּהוּדִֽים׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיֹּ֣אמֶר׀ לִפְנֵ֣י אֶחָ֗יו וְחֵיל֙ שֹֽׁמְר֔וֹן וַיֹּ֕אמֶר מָ֛ה הַיְּהוּדִ֥ים הָאֲמֵלָלִ֖ים עֹשִׂ֑ים הֲיַעַזְב֨וּ לָהֶ֤ם הֲיִזְבָּ֙חוּ֙ הַיְכַלּ֣וּ בַיּ֔וֹם הַיְחַיּ֧וּ אֶת־הָאֲבָנִ֛ים מֵעֲרֵמ֥וֹת הֶעָפָ֖ר וְהֵ֥מָּה שְׂרוּפֽוֹת׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְטוֹבִיָּ֥ה הָעַמֹּנִ֖י אֶצְל֑וֹ וַיֹּ֗אמֶר גַּ֚ם אֲשֶׁר־הֵ֣ם בּוֹנִ֔ים אִם־יַעֲלֶ֣ה שׁוּעָ֔ל וּפָרַ֖ץ חוֹמַ֥ת אַבְנֵיהֶֽם׃ פ</P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;שְׁמַ֤ע אֱלֹהֵ֙ינוּ֙ כִּֽי־הָיִ֣ינוּ בוּזָ֔ה וְהָשֵׁ֥ב חֶרְפָּתָ֖ם אֶל־רֹאשָׁ֑ם וּתְנֵ֥ם לְבִזָּ֖ה בְּאֶ֥רֶץ שִׁבְיָֽה׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְאַל־תְּכַס֙ עַל־עֲוֹנָ֔ם וְחַטָּאתָ֖ם מִלְּפָנֶ֣יךָ אַל־תִּמָּחֶ֑ה כִּ֥י הִכְעִ֖יסוּ לְנֶ֥גֶד הַבּוֹנִֽים׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וַנִּבְנֶה֙ אֶת־הַ֣חוֹמָ֔ה וַתִּקָּשֵׁ֥ר כָּל־הַחוֹמָ֖ה עַד־חֶצְיָ֑הּ וַיְהִ֧י לֵ֦ב לָעָ֖ם לַעֲשֽׂוֹת׃ פ</P>
</TD>
<TD WIDTH="50%">
<P>1&nbsp;wayy&#257;q&#257;m &#8217;el&#601;y&#257;&#353;&icirc;&#x1E07; hak&#333;h&#275;n hag&#257;&#x1E0F;w&#333;l w&#601;&#8217;e&#x1E25;&#257;yw hak&#333;h&#259;n&icirc;m wayyi&#x1E07;&#601;n&ucirc; &#8217;e&#x1E6F;-&#353;<sup>a</sup>&#8216;ar ha&#x1E63;&#x1E63;&#333;&#8217;n h&#275;mm&acirc; qid&#601;&#353;&ucirc;h&ucirc; wayy<sup>a</sup>&#8216;&#259;m&icirc;&#x1E0F;&ucirc; dal&#601;&#x1E6F;&#333;&#x1E6F;&#257;yw w&#601;&#8216;a&#x1E0F;-mi&#x1E21;&#601;dal hamm&#275;&#8217;&acirc; qid&#601;&#353;&ucirc;h&ucirc; &#8216;a&#x1E0F; mi&#x1E21;&#601;dal &#x1E25;&#259;nan&#601;&#8217;&#275;l: s</P>
<P>2&nbsp;w&#601;&#8216;al-y&#257;&#x1E0F;w&#333; &#x1E07;&#257;n&ucirc; &#8217;an&#601;&#353;&ecirc; y&#601;r&#275;&#x1E25;w&#333; sw&#601;&#8216;al-y&#257;&#x1E0F;w&#333; &#x1E07;&#257;n&acirc; zak&ucirc;r ben-&#8217;im&#601;r&icirc;: s</P>
<P>3&nbsp;w&#601;&#8217;&#275;&#x1E6F; &#353;<sup>a</sup>&#8216;ar had&#257;&#x1E21;&icirc;m b&#257;n&ucirc; b&#601;n&ecirc; hass&#601;n&#257;&#8217;&acirc; h&#275;mm&acirc; q&#275;r&ucirc;h&ucirc; wayy<sup>a</sup>&#8216;&#259;m&icirc;&#x1E0F;&ucirc; dal&#601;&#x1E6F;&#333;&#x1E6F;&#257;yw man&#601;&#8216;&ucirc;l&#257;yw &ucirc;&#x1E07;&#601;r&icirc;&#x1E25;&#257;yw: s</P>
<P>4&nbsp;w&#601;&#8216;al-y&#257;&#x1E0F;&#257;m he&#x1E25;&#277;z&icirc;q m&#601;r&#275;mw&#333;&#x1E6F; ben-&#8217;&ucirc;r&icirc;y&acirc; ben-haqqw&#333;&#x1E63; sw&#601;&#8216;al-y&#257;&#x1E0F;&#257;m he&#x1E25;&#277;z&icirc;q m&#601;&#353;ull&#257;m ben-bere&#x1E35;&#601;y&acirc; ben-m&#601;&#353;&ecirc;za&#x1E07;&#601;&#8217;&#275;l sw&#601;&#8216;al-y&#257;&#x1E0F;&#257;m he&#x1E25;&#277;z&icirc;q &#x1E63;&#257;&#x1E0F;w&#333;q ben-b<sup>a</sup>&#8216;&#259;n&#257;&#8217;: s</P>
<P>5&nbsp;w&#601;&#8216;al-y&#257;&#x1E0F;&#257;m he&#x1E25;&#277;z&icirc;q&ucirc; hat&#601;qw&#333;&#8216;&icirc;m w&#601;&#8217;ad&icirc;r&ecirc;hem l&#333;&#8217;-h&#275;&#x1E07;&icirc;&#8217;&ucirc; &#x1E63;a&ucirc;&#257;r&#257;m b<sup>a</sup>&#8216;&#259;&#x1E07;&#333;&#x1E0F;a&#x1E6F; &#8217;&#259;&#x1E0F;&#333;n&ecirc;hem: s</P>
<P>6&nbsp;w&#601;&#8217;&#275;&#x1E6F; &#353;<sup>a</sup>&#8216;ar hay&#601;&#353;&#257;n&acirc; he&#x1E25;&#277;z&icirc;q&ucirc; yw&#333;y&#257;&#x1E0F;&#257;&#8216; ben-p&#257;s&#275;&#x1E25;a &ucirc;m&#601;&#353;ull&#257;m ben-b&#601;sw&#333;&#x1E0F;&#601;y&acirc; h&#275;mm&acirc; q&#275;r&ucirc;h&ucirc; wayy<sup>a</sup>&#8216;&#259;m&icirc;&#x1E0F;&ucirc; dal&#601;&#x1E6F;&#333;&#x1E6F;&#257;yw &ucirc;man&#601;&#8216;ul&#257;yw &ucirc;&#x1E07;&#601;r&icirc;&#x1E25;&#257;yw: s</P>
<P>7&nbsp;w&#601;&#8216;al-y&#257;&#x1E0F;&#257;m he&#x1E25;&#277;z&icirc;q m&#601;la&#x1E6D;&#601;y&acirc; hagi&#x1E07;&#601;&#8216;&#333;n&icirc; w&#601;y&#257;&#x1E0F;w&#333;n hamm&#275;r&#333;n&#333;&#x1E6F;&icirc; &#8217;an&#601;&#353;&ecirc; &#x1E21;i&#x1E07;&#601;&#8216;w&#333;n w&#601;hammi&#x1E63;&#601;p&acirc; l&#601;&#x1E35;iss&#275;&#8217; p<sup>a</sup>&#x1E25;a&#x1E6F; &#8216;&#275;&#x1E07;er hann&acirc;&#257;r: s</P>
<P>8&nbsp;&#8216;al-y&#257;&#x1E0F;w&#333; he&#x1E25;&#277;z&icirc;q &#8216;uzz&icirc;&#8217;&#275;l ben-&#x1E25;ar&#601;h&#259;y&acirc; &#x1E63;w&#333;r&#601;f&icirc;m sw&#601;&#8216;al-y&#257;&#x1E0F;w&#333; he&#x1E25;&#277;z&icirc;q &#x1E25;&#259;nan&#601;y&acirc; ben-h&#257;raqq&#257;&#x1E25;&icirc;m wayy<sup>a</sup>&#8216;az&#601;&#x1E07;&ucirc; y&#601;r&ucirc;&#353;&#257;laim &#8216;a&#x1E0F; h<sup>a</sup>&#x1E25;w&#333;m&acirc; h&#257;r&#601;&#x1E25;&#257;&#x1E07;&acirc;: s</P>
<P>9&nbsp;w&#601;&#8216;al-y&#257;&#x1E0F;&#257;m he&#x1E25;&#277;z&icirc;q r&#601;f&#257;y&acirc; &#x1E07;en-&#x1E25;&ucirc;r &#347;ar &#x1E25;&#259;&#x1E63;&icirc; pele&#x1E35;&#601; y&#601;r&ucirc;&#353;&#257;l&#257;im: s</P>
<P>10&nbsp;w&#601;&#8216;al-y&#257;&#x1E0F;&#257;m he&#x1E25;&#277;z&icirc;q y&#601;&#x1E0F;&#257;y&acirc; &#x1E07;en-&#x1E25;&#259;r&ucirc;maf w&#601;ne&#x1E21;e&#x1E0F; b&ecirc;&#x1E6F;w&#333; sw&#601;&#8216;al-y&#257;&#x1E0F;w&#333; he&#x1E25;&#277;z&icirc;q &#x1E25;a&#x1E6D;&#x1E6D;&ucirc;&#353; ben-&#x1E25;&#259;&#353;a&#x1E07;&#601;n&#601;y&acirc;: </P>
<P>11&nbsp;mid&acirc; &#353;&#275;n&icirc;&#x1E6F; he&#x1E25;&#277;z&icirc;q mal&#601;k&icirc;y&acirc; &#x1E07;en-&#x1E25;&#257;rim w&#601;&#x1E25;a&#353;&#353;&ucirc;&#x1E07; ben-p<sup>a</sup>&#x1E25;a&#x1E6F; mw&#333;&#8217;&#257;&#x1E07; w&#601;&#8217;&#275;&#x1E6F; mi&#x1E21;&#601;dal hatann&ucirc;r&icirc;m: s</P>
<P>12&nbsp;w&#601;&#8216;al-y&#257;&#x1E0F;w&#333; he&#x1E25;&#277;z&icirc;q &#353;all&ucirc;m ben-hallw&#333;&#x1E25;&#275;&#353; &#347;ar &#x1E25;&#259;&#x1E63;&icirc; pele&#x1E35;&#601; y&#601;r&ucirc;&#353;&#257;l&#257;im h&ucirc;&#8217; &ucirc;&#x1E07;&#601;nw&#333;&#x1E6F;&#257;yw: s</P>
<P>13&nbsp;&#8217;&#275;&#x1E6F; &#353;<sup>a</sup>&#8216;ar hagay&#601;&#8217; he&#x1E25;&#277;z&icirc;q &#x1E25;&#257;n&ucirc;n w&#601;y&#333;&#353;&#601;&#x1E07;&ecirc; z&#257;nw&#333;&#x1E25;a h&#275;mm&acirc; &#x1E07;&#257;n&ucirc;h&ucirc; wayy<sup>a</sup>&#8216;&#259;m&icirc;&#x1E0F;&ucirc; dal&#601;&#x1E6F;&#333;&#x1E6F;&#257;yw man&#601;&#8216;ul&#257;yw &ucirc;&#x1E07;&#601;r&icirc;&#x1E25;&#257;yw w&#601;&#8217;elef &#8217;amm&acirc; b<sup>a</sup>&#x1E25;w&#333;m&acirc; &#8216;a&#x1E0F; &#353;<sup>a</sup>&#8216;ar h&#257;&#353;&#259;fw&#333;&#x1E6F;: </P>
<P>14&nbsp;w&#601;&#8217;&#275;&#x1E6F;| &#353;<sup>a</sup>&#8216;ar h&#257;&#8217;a&#353;&#601;pw&#333;&#x1E6F; he&#x1E25;&#277;z&icirc;q mal&#601;k&icirc;y&acirc; &#x1E07;en-r&#275;&#x1E35;&#257;&#x1E07; &#347;ar pele&#x1E35;&#601; b&ecirc;&#x1E6F;-hak&#257;rem h&ucirc;&#8217; yi&#x1E07;&#601;nenn&ucirc; w&#601;y<sup>a</sup>&#8216;&#259;m&icirc;&#x1E0F; dal&#601;&#x1E6F;&#333;&#x1E6F;&#257;yw man&#601;&#8216;ul&#257;yw &ucirc;&#x1E07;&#601;r&icirc;&#x1E25;&#257;yw: s</P>
<P>15&nbsp;w&#601;&#8217;&#275;&#x1E6F; &#353;<sup>a</sup>&#8216;ar h&#257;&#8216;ayin he&#x1E25;&#277;z&icirc;q &#353;all&ucirc;n ben-k&#257;l-&#x1E25;&#333;zeh &#347;ar pele&#x1E35;&#601; hammi&#x1E63;&#601;p&acirc; h&ucirc;&#8217; yi&#x1E07;&#601;nenn&ucirc; w&icirc;&#x1E6D;al&#601;lenn&ucirc; <font color="brown">w&#601;y<sup>a</sup>&#8216;&#259;m&icirc;&#x1E0F;&ucirc;</font> <font color="blue">w&#601;y<sup>a</sup>&#8216;&#259;m&icirc;&#x1E0F;</font> dal&#601;&#x1E6F;&#333;&#x1E6F;&#257;yw man&#601;&#8216;ul&#257;yw &ucirc;&#x1E07;&#601;r&icirc;&#x1E25;&#257;yw w&#601;&#8217;&#275;&#x1E6F; &#x1E25;w&#333;ma&#x1E6F; b&#601;r&#275;&#x1E35;a&#x1E6F; ha&#353;&#353;el<sup>a</sup>&#x1E25; l&#601;&#x1E21;an-hammele&#x1E35;&#601; w&#601;&#8216;a&#x1E0F;-hamm<sup>a</sup>&#8216;&#259;lw&#333;&#x1E6F; hayyw&#333;r&#601;&#x1E0F;w&#333;&#x1E6F; m&#275;&#8216;&icirc;r d&#257;w&icirc;&#x1E0F;: s</P>
<P>16&nbsp;&#8217;<sup>a</sup>&#x1E25;&#259;r&#257;yw he&#x1E25;&#277;z&icirc;q n&#601;&#x1E25;em&#601;y&acirc; &#x1E07;en-&#8216;az&#601;b&ucirc;q &#347;ar &#x1E25;&#259;&#x1E63;&icirc; pele&#x1E35;&#601; b&ecirc;&#x1E6F;-&#x1E63;&ucirc;r &#8216;a&#x1E0F;-ne&#x1E21;e&#x1E0F; qi&#x1E07;&#601;r&ecirc; &#x1E0F;&#257;w&icirc;&#x1E0F; w&#601;&#8216;a&#x1E0F;-hab&#601;r&#275;&#x1E35;&acirc; h&#257;&#8216;&#259;&#347;&ucirc;y&acirc; w&#601;&#8216;a&#x1E0F; b&ecirc;&#x1E6F; hagib&#333;r&icirc;m: s</P>
<P>17&nbsp;&#8217;<sup>a</sup>&#x1E25;&#259;r&#257;yw he&#x1E25;&#277;z&icirc;q&ucirc; hal&#601;w&icirc;yim r&#601;&#x1E25;&ucirc;m ben-b&#257;n&icirc; &#8216;al-y&#257;&#x1E0F;w&#333; he&#x1E25;&#277;z&icirc;q &#x1E25;&#259;&#353;a&#x1E07;&#601;y&acirc; &#347;ar-&#x1E25;&#259;&#x1E63;&icirc;-fele&#x1E35;&#601; q&#601;&#8216;&icirc;l&acirc; l&#601;fil&#601;kw&#333;: s</P>
<P>18&nbsp;&#8217;<sup>a</sup>&#x1E25;&#259;r&#257;yw he&#x1E25;&#277;z&icirc;q&ucirc; &#8217;&#259;&#x1E25;&ecirc;hem ba&ucirc;ay ben-&#x1E25;&#275;n&#257;&#x1E0F;&#257;&#x1E0F; &#347;ar &#x1E25;&#259;&#x1E63;&icirc; pele&#x1E35;&#601; q&#601;&#8216;&icirc;l&acirc;: s</P>
<P>19&nbsp;way&#601;&#x1E25;azz&#275;q &#8216;al-y&#257;&#x1E0F;w&#333; &#8216;&#275;zer ben-y&#275;&#353;&ucirc;&#8216;a &#347;ar hammi&#x1E63;&#601;p&acirc; mid&acirc; &#353;&#275;n&icirc;&#x1E6F; minne&#x1E21;e&#x1E0F; &#8216;&#259;l&#333;&#x1E6F; hanne&#353;eq hammiq&#601;&#x1E63;&#333;&#8216;a: s</P>
<P>20&nbsp;&#8217;<sup>a</sup>&#x1E25;&#259;r&#257;yw he&#x1E25;&#277;r&acirc; he&#x1E25;&#277;z&icirc;q b&#257;r&ucirc;&#x1E35;&#601; ben-<font color="brown">zabay</font> <font color="blue">zakay</font> mid&acirc; &#353;&#275;n&icirc;&#x1E6F; min-hammiq&#601;&#x1E63;w&#333;&#8216;a &#8216;a&#x1E0F;-pe&#x1E6F;<sup>a</sup>&#x1E25; b&ecirc;&#x1E6F; &#8217;el&#601;y&#257;&#353;&icirc;&#x1E07; hak&#333;h&#275;n hag&#257;&#x1E0F;w&#333;l: s</P>
<P>21&nbsp;&#8217;<sup>a</sup>&#x1E25;&#259;r&#257;yw he&#x1E25;&#277;z&icirc;q m&#601;r&#275;mw&#333;&#x1E6F; ben-&#8217;&ucirc;r&icirc;y&acirc; ben-haqqw&#333;&#x1E63; mid&acirc; &#353;&#275;n&icirc;&#x1E6F; mipe&#x1E6F;<sup>a</sup>&#x1E25; b&ecirc;&#x1E6F; &#8217;el&#601;y&#257;&#353;&icirc;&#x1E07; w&#601;&#8216;a&#x1E0F;-ta&#x1E35;&#601;l&icirc;&#x1E6F; b&ecirc;&#x1E6F; &#8217;el&#601;y&#257;&#353;&icirc;&#x1E07;: s</P>
<P>22&nbsp;w&#601;&#8217;<sup>a</sup>&#x1E25;&#259;r&#257;yw he&#x1E25;&#277;z&icirc;q&ucirc; hak&#333;h&#259;n&icirc;m &#8217;an&#601;&#353;&ecirc; hakik&#257;r: </P>
<P>23&nbsp;&#8217;<sup>a</sup>&#x1E25;&#259;r&#257;yw he&#x1E25;&#277;z&icirc;q bin&#601;y&#257;min w&#601;&#x1E25;a&#353;&#353;&ucirc;&#x1E07; ne&#x1E21;e&#x1E0F; b&ecirc;&#x1E6F;&#257;m s&#8217;<sup>a</sup>&#x1E25;&#259;r&#257;yw he&#x1E25;&#277;z&icirc;q &#8216;&#259;zar&#601;y&acirc; &#x1E07;en-m<sup>a</sup>&#8216;&#259;&#347;&ecirc;&acirc; ben-&#8216;&#259;n&#257;n&#601;y&acirc; &#8217;&#275;&#x1E63;el b&ecirc;&#x1E6F;w&#333;: s</P>
<P>24&nbsp;&#8217;<sup>a</sup>&#x1E25;&#259;r&#257;yw he&#x1E25;&#277;z&icirc;q binn&ucirc;y ben-&#x1E25;&#275;n&#257;&#x1E0F;&#257;&#x1E0F; mid&acirc; &#353;&#275;n&icirc;&#x1E6F; mib&ecirc;&#x1E6F; &#8216;&#259;zar&#601;y&acirc; &#8216;a&#x1E0F;-hammiq&#601;&#x1E63;w&#333;&#8216;a w&#601;&#8216;a&#x1E0F;-hapinn&acirc;: </P>
<P>25&nbsp;p&#257;l&#257;l ben-&#8217;&ucirc;zay minne&#x1E21;e&#x1E0F; hammiq&#601;&#x1E63;w&#333;&#8216;a w&#601;hammi&#x1E21;&#601;d&#257;l hayyw&#333;&#x1E63;&#275;&#8217; mib&ecirc;&#x1E6F; hammele&#x1E35;&#601; h&#257;&#8216;el&#601;yw&#333;n &#8217;&#259;&#353;er l<sup>a</sup>&#x1E25;&#259;&#x1E63;ar hamma&#x1E6D;&#x1E6D;&#257;r&acirc; &#8217;<sup>a</sup>&#x1E25;&#259;r&#257;yw p&#601;&#x1E0F;&#257;y&acirc; &#x1E07;en-par&#601;&#8216;&#333;&#353;: s</P>
<P>26&nbsp;w&#601;hann&#601;&#x1E6F;&icirc;n&icirc;m h&#257;y&ucirc; y&#333;&#353;&#601;&#x1E07;&icirc;m b&#257;&#8216;&#333;fel &#8216;a&#x1E0F; ne&#x1E21;e&#x1E0F; &#353;<sup>a</sup>&#8216;ar hammayim lammiz&#601;r&#257;&#x1E25; w&#601;hammi&#x1E21;&#601;d&#257;l hayyw&#333;&#x1E63;&#275;&#8217;: s</P>
<P>27&nbsp;&#8217;<sup>a</sup>&#x1E25;&#259;r&#257;yw he&#x1E25;&#277;z&icirc;q&ucirc; hat&#601;q&#333;&#8216;&icirc;m mid&acirc; &#353;&#275;n&icirc;&#x1E6F; minne&#x1E21;e&#x1E0F; hammi&#x1E21;&#601;d&#257;l hag&#257;&#x1E0F;w&#333;l hayyw&#333;&#x1E63;&#275;&#8217; w&#601;&#8216;a&#x1E0F; &#x1E25;w&#333;ma&#x1E6F; h&#257;&#8216;&#333;fel: </P>
<P>28&nbsp;m&#275;&#8216;al| &#353;<sup>a</sup>&#8216;ar hass&ucirc;s&icirc;m he&#x1E25;&#277;z&icirc;q&ucirc; hak&#333;h&#259;n&icirc;m &#8217;&icirc;&#353; l&#601;ne&#x1E21;e&#x1E0F; b&ecirc;&#x1E6F;w&#333;: s</P>
<P>29&nbsp;&#8217;<sup>a</sup>&#x1E25;&#259;r&#257;yw he&#x1E25;&#277;z&icirc;q &#x1E63;&#257;&#x1E0F;w&#333;q ben-&#8217;imm&#275;r ne&#x1E21;e&#x1E0F; b&ecirc;&#x1E6F;w&#333; sw&#601;&#8217;<sup>a</sup>&#x1E25;&#259;r&#257;yw he&#x1E25;&#277;z&icirc;q &#353;&#601;m<sup>a</sup>&#8216;&#601;y&acirc; &#x1E07;en-&#353;&#601;&#x1E35;an&#601;y&acirc; &#353;&#333;m&#275;r &#353;<sup>a</sup>&#8216;ar hammiz&#601;r&#257;&#x1E25;: s</P>
<P>30&nbsp;<font color="brown">&#8217;<sup>a</sup>&#x1E25;&#259;ray</font> <font color="blue">&#8217;<sup>a</sup>&#x1E25;&#259;r&#257;yw</font> he&#x1E25;&#277;z&icirc;q &#x1E25;&#259;nan&#601;y&acirc; &#x1E07;en-&#353;elem&#601;y&acirc; w&#601;&#x1E25;&#257;n&ucirc;n ben-&#x1E63;&#257;l&#257;f ha&#353;&#353;i&#353;&#353;&icirc; mid&acirc; &#353;&#275;n&icirc; s&#8217;<sup>a</sup>&#x1E25;&#259;r&#257;yw he&#x1E25;&#277;z&icirc;q m&#601;&#353;ull&#257;m ben-bere&#x1E35;&#601;y&acirc; ne&#x1E21;e&#x1E0F; ni&#353;&#601;k&#257;&#x1E6F;w&#333;: s</P>
<P>31&nbsp;<font color="brown">&#8217;<sup>a</sup>&#x1E25;&#259;r&ecirc;</font> <font color="blue">&#8217;<sup>a</sup>&#x1E25;&#259;r&#257;yw</font> he&#x1E25;&#277;z&icirc;q mal&#601;k&icirc;y&acirc; ben-ha&#x1E63;&#x1E63;&#333;r&#601;f&icirc; &#8216;a&#x1E0F;-b&ecirc;&#x1E6F; hann&#601;&#x1E6F;&icirc;n&icirc;m w&#601;h&#257;r&#333;&#x1E35;&#601;l&icirc;m ne&#x1E21;e&#x1E0F; &#353;<sup>a</sup>&#8216;ar hammif&#601;q&#257;&#x1E0F; w&#601;&#8216;a&#x1E0F; &#8216;&#259;l&icirc;ya&#x1E6F; hapinn&acirc;: </P>
<P>32&nbsp;&ucirc;&#x1E07;&ecirc;n &#8216;&#259;l&icirc;ya&#x1E6F; hapinn&acirc; l&#601;&#353;<sup>a</sup>&#8216;ar ha&#x1E63;&#x1E63;&#333;&#8217;n he&#x1E25;&#277;z&icirc;q&ucirc; ha&#x1E63;&#x1E63;&#333;r&#601;f&icirc;m w&#601;h&#257;r&#333;&#x1E35;&#601;l&icirc;m: f</P>
<P>33&nbsp;way&#601;h&icirc; ka&#8217;&#259;&#353;er &#353;&#257;m<sup>a</sup>&#8216; san&#601;&#x1E07;alla&#x1E6D; k&icirc;-&#8217;&#259;n<sup>a</sup>&#x1E25;&#601;n&ucirc; &#x1E07;w&#333;n&icirc;m &#8217;e&#x1E6F;-h<sup>a</sup>&#x1E25;w&#333;m&acirc; wayyi&#x1E25;ar lw&#333; wayyi&#x1E35;&#601;&#8216;as har&#601;b&#275;h wayyal&#601;&#8216;&#275;&#x1E21; &#8216;al-hayy&#601;h&ucirc;&#x1E0F;&icirc;m: </P>
<P>34&nbsp;wayy&#333;&#8217;mer| lif&#601;n&ecirc; &#8217;e&#x1E25;&#257;yw w&#601;&#x1E25;&ecirc;l &#353;&#333;m&#601;rw&#333;n wayy&#333;&#8217;mer m&acirc; hayy&#601;h&ucirc;&#x1E0F;&icirc;m h&#257;&#8217;&#259;m&#275;l&#257;l&icirc;m &#8216;&#333;&#347;&icirc;m h&#259;y<sup>a</sup>&#8216;az&#601;&#x1E07;&ucirc; l&acirc;em h&#259;yiz&#601;b&#257;&#x1E25;&ucirc; hay&#601;&#x1E35;all&ucirc; &#x1E07;ayyw&#333;m hay&#601;&#x1E25;ayy&ucirc; &#8217;e&#x1E6F;-h&#257;&#8217;&#259;&#x1E07;&#257;n&icirc;m m&#275;&#8216;&#259;r&#275;mw&#333;&#x1E6F; he&#8216;&#257;f&#257;r w&#601;h&#275;mm&acirc; &#347;&#601;r&ucirc;fw&#333;&#x1E6F;: </P>
<P>35&nbsp;w&#601;&#x1E6D;w&#333;&#x1E07;&icirc;y&acirc; h&#257;&#8216;amm&#333;n&icirc; &#8217;e&#x1E63;&#601;lw&#333; wayy&#333;&#8217;mer gam &#8217;&#259;&#353;er-h&#275;m bw&#333;n&icirc;m &#8217;im-y<sup>a</sup>&#8216;&#259;leh &#353;&ucirc;&#8216;&#257;l &ucirc;f&#257;ra&#x1E63; &#x1E25;w&#333;ma&#x1E6F; &#8217;a&#x1E07;&#601;n&ecirc;hem: f</P>
<P>36&nbsp;&#353;&#601;m<sup>a</sup>&#8216; &#8217;&#277;l&#333;h&ecirc;n&ucirc; k&icirc;-h&#257;y&icirc;n&ucirc; &#x1E07;&ucirc;z&acirc; w&#601;h&#257;&#353;&#275;&#x1E07; &#x1E25;er&#601;p&#257;&#x1E6F;&#257;m &#8217;el-r&#333;&#8217;&#353;&#257;m &ucirc;&#x1E6F;&#601;n&#275;m l&#601;&#x1E07;izz&acirc; b&#601;&#8217;ere&#x1E63; &#353;i&#x1E07;&#601;y&acirc;: </P>
<P>37&nbsp;w&#601;&#8217;al-t&#601;&#x1E35;as &#8216;al-&#8216;&#259;w&#333;n&#257;m w&#601;&#x1E25;a&#x1E6D;&#x1E6D;&#257;&#8217;&#x1E6F;&#257;m mill&#601;f&#257;ney&#x1E35;&#257; &#8217;al-timm&#257;&#x1E25;eh k&icirc; hi&#x1E35;&#601;&#8216;&icirc;s&ucirc; l&#601;ne&#x1E21;e&#x1E0F; habw&#333;n&icirc;m: </P>
<P>38&nbsp;wanni&#x1E07;&#601;neh &#8217;e&#x1E6F;-h<sup>a</sup>&#x1E25;w&#333;m&acirc; watiqq&#257;&#353;&#275;r k&#257;l-h<sup>a</sup>&#x1E25;w&#333;m&acirc; &#8216;a&#x1E0F;-&#x1E25;e&#x1E63;&#601;y&#257;h way&#601;h&icirc; l&#275;&#x1E07; l&#257;&#8216;&#257;m l<sup>a</sup>&#8216;&#259;&#347;w&#333;&#x1E6F;: f</P>
</TD>
</TABLE>
<P><HR>
<CENTER>
<A HREF="neh004.htm">Next: Nehemiah (Nechemiyah) Chapter 4</A></CENTER>
</BODY>
</HTML>
