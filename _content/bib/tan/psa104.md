[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa104)  [KJV](../kjv/psa104)  [Sep](../sep/psa104) 
[Vul](../vul/psa104)   
  
[Psalms (Tehilim) Index](psa)  
  [Previous](psa103)  [Next](psa105) 

------------------------------------------------------------------------

### Tanach (Hebrew): Psalms (Tehilim) Chapter 104

‎<span id="001">1</span> ‏בָּרֲכִ֥י נַפְשִׁ֗י אֶת־יְה֫וָ֥ה יְהוָ֣ה
אֱ֭לֹהַי גָּדַ֣לְתָּ מְּאֹ֑ד ה֭וֹד וְהָדָ֣ר לָבָֽשְׁתָּ׃

‎<span id="002">2</span> ‏עֹֽטֶה־א֭וֹר כַּשַּׂלְמָ֑ה נוֹטֶ֥ה שָׁ֝מַ֗יִם
כַּיְרִיעָֽה׃

‎<span id="003">3</span> ‏הַ֥מְקָרֶֽה בַמַּ֗יִם עֲ‍ֽלִיּ֫וֹתָ֥יו
הַשָּׂם־עָבִ֥ים רְכוּב֑וֹ הַֽ֝מְהַלֵּ֗ךְ עַל־כַּנְפֵי־רֽוּחַ׃

‎<span id="004">4</span> ‏עֹשֶׂ֣ה מַלְאָכָ֣יו רוּח֑וֹת מְ֝שָׁרְתָ֗יו
אֵ֣שׁ לֹהֵֽט׃

‎<span id="005">5</span> ‏יָֽסַד־אֶ֭רֶץ עַל־מְכוֹנֶ֑יהָ בַּל־תִּ֝מּ֗וֹט
עוֹלָ֥ם וָעֶֽד׃

‎<span id="006">6</span> ‏תְּ֭הוֹם כַּלְּב֣וּשׁ כִּסִּית֑וֹ עַל־הָ֝רִ֗ים
יַֽעַמְדוּ־מָֽיִם׃

‎<span id="007">7</span> ‏מִן־גַּעֲרָ֣תְךָ֣ יְנוּס֑וּן מִן־ק֥וֹל
רַֽ֝עַמְךָ֗ יֵחָפֵזֽוּן׃

‎<span id="008">8</span> ‏יַעֲל֣וּ הָ֭רִים יֵרְד֣וּ בְקָע֑וֹת
אֶל־מְ֝ק֗וֹם זֶ֤ה׀ יָסַ֬דְתָּ לָהֶֽם׃

‎<span id="009">9</span> ‏גְּֽבוּל־שַׂ֭מְתָּ בַּל־יַֽעֲבֹר֑וּן
בַּל־יְ֝שׁוּב֗וּן לְכַסּ֥וֹת הָאָֽרֶץ׃

‎<span id="010">10</span> ‏הַֽמְשַׁלֵּ֣חַ מַ֭עְיָנִים בַּנְּחָלִ֑ים
בֵּ֥ין הָ֝רִ֗ים יְהַלֵּכֽוּן׃

‎<span id="011">11</span> ‏יַ֭שְׁקוּ כָּל־חַיְת֣וֹ שָׂדָ֑י יִשְׁבְּר֖וּ
פְרָאִ֣ים צְמָאָֽם׃

‎<span id="012">12</span> ‏עֲ֭לֵיהֶם עוֹף־הַשָּׁמַ֣יִם יִשְׁכּ֑וֹן
מִבֵּ֥ין עֳ֝פָאיִ֗ם יִתְּנוּ־קֽוֹל׃

‎<span id="013">13</span> ‏מַשְׁקֶ֣ה הָ֭רִים מֵעֲלִיּוֹתָ֑יו מִפְּרִ֥י
מַ֝עֲשֶׂ֗יךָ תִּשְׂבַּ֥ע הָאָֽרֶץ׃

‎<span id="014">14</span> ‏מַצְמִ֤יחַ חָצִ֨יר׀ לַבְּהֵמָ֗ה וְ֭עֵשֶׂב
לַעֲבֹדַ֣ת הָאָדָ֑ם לְה֥וֹצִיא לֶ֝֗חֶם מִן־הָאָֽרֶץ׃

‎<span id="015">15</span> ‏וְיַ֤יִן׀ יְשַׂמַּ֬ח לְֽבַב־אֱנ֗וֹשׁ
לְהַצְהִ֣יל פָּנִ֣ים מִשָּׁ֑מֶן וְ֝לֶ֗חֶם לְֽבַב־אֱנ֥וֹשׁ יִסְעָֽד׃

‎<span id="016">16</span> ‏יִ֭שְׂבְּעוּ עֲצֵ֣י יְהוָ֑ה אַֽרְזֵ֥י
לְ֝בָנ֗וֹן אֲשֶׁ֣ר נָטָֽע׃

‎<span id="017">17</span> ‏אֲשֶׁר־שָׁ֭ם צִפֳּרִ֣ים יְקַנֵּ֑נוּ
חֲ֝סִידָ֗ה בְּרוֹשִׁ֥ים בֵּיתָֽהּ׃

‎<span id="018">18</span> ‏הָרִ֣ים הַ֭גְּבֹהִים לַיְּעֵלִ֑ים סְ֝לָעִ֗ים
מַחְסֶ֥ה לַֽשְׁפַנִּֽים׃

‎<span id="019">19</span> ‏עָשָׂ֣ה יָ֭רֵחַ לְמוֹעֲדִ֑ים שֶׁ֝֗מֶשׁ יָדַ֥ע
מְבוֹאֽוֹ׃

‎<span id="020">20</span> ‏תָּֽשֶׁת־חֹ֭שֶׁךְ וִ֣יהִי לָ֑יְלָה
בּֽוֹ־תִ֝רְמֹ֗שׂ כָּל־חַיְתוֹ־יָֽעַר׃

‎<span id="021">21</span> ‏הַ֭כְּפִירִים שֹׁאֲגִ֣ים לַטָּ֑רֶף
וּלְבַקֵּ֖שׁ מֵאֵ֣ל אָכְלָֽם׃

‎<span id="022">22</span> ‏תִּזְרַ֣ח הַ֭שֶּׁמֶשׁ יֵאָסֵפ֑וּן
וְאֶל־מְ֝עוֹנֹתָ֗ם יִרְבָּצֽוּן׃

‎<span id="023">23</span> ‏יֵצֵ֣א אָדָ֣ם לְפָעֳל֑וֹ וְֽלַעֲבֹ֖דָת֣וֹ
עֲדֵי־עָֽרֶב׃

‎<span id="024">24</span> ‏מָֽה־רַבּ֬וּ מַעֲשֶׂ֨יךָ׀ יְֽהוָ֗ה כֻּ֭לָּם
בְּחָכְמָ֣ה עָשִׂ֑יתָ מָלְאָ֥ה הָ֝אָ֗רֶץ קִנְיָנֶֽךָ׃

‎<span id="025">25</span> ‏זֶ֤ה׀ הַיָּ֥ם גָּדוֹל֮ וּרְחַ֪ב יָ֫דָ֥יִם
שָֽׁם־רֶ֭מֶשׂ וְאֵ֣ין מִסְפָּ֑ר חַיּ֥וֹת קְ֝טַנּ֗וֹת עִם־גְּדֹלֽוֹת׃

‎<span id="026">26</span> ‏שָׁ֭ם אֳנִיּ֣וֹת יְהַלֵּכ֑וּן לִ֝וְיָתָ֗ן
זֶֽה־יָצַ֥רְתָּ לְשַֽׂחֶק־בּֽוֹ׃

‎<span id="027">27</span> ‏כֻּ֭לָּם אֵלֶ֣יךָ יְשַׂבֵּר֑וּן לָתֵ֖ת
אָכְלָ֣ם בְּעִתּֽוֹ׃

‎<span id="028">28</span> ‏תִּתֵּ֣ן לָ֭הֶם יִלְקֹט֑וּן תִּפְתַּ֥ח
יָֽ֝דְךָ֗ יִשְׂבְּע֥וּן טֽוֹב׃

‎<span id="029">29</span> ‏תַּסְתִּ֥יר פָּנֶיךָ֮ יִֽבָּהֵ֫ל֥וּן תֹּסֵ֣ף
ר֭וּחָם יִגְוָע֑וּן וְֽאֶל־עֲפָרָ֥ם יְשׁוּבֽוּן׃

‎<span id="030">30</span> ‏תְּשַׁלַּ֣ח ר֭וּחֲךָ יִבָּרֵא֑וּן
וּ֝תְחַדֵּ֗שׁ פְּנֵ֣י אֲדָמָֽה׃

‎<span id="031">31</span> ‏יְהִ֤י כְב֣וֹד יְהוָ֣ה לְעוֹלָ֑ם יִשְׂמַ֖ח
יְהוָ֣ה בְּמַעֲשָֽׂיו׃

‎<span id="032">32</span> ‏הַמַּבִּ֣יט לָ֭אָרֶץ וַתִּרְעָ֑ד יִגַּ֖ע
בֶּהָרִ֣ים וְֽיֶעֱשָֽׁנוּ׃

‎<span id="033">33</span> ‏אָשִׁ֣ירָה לַיהוָ֣ה בְּחַיָּ֑י אֲזַמְּרָ֖ה
לֵאלֹהַ֣י בְּעוֹדִֽי׃

‎<span id="034">34</span> ‏יֶעֱרַ֣ב עָלָ֣יו שִׂיחִ֑י אָ֝נֹכִ֗י אֶשְׂמַ֥ח
בַּיהוָֽה׃

‎<span id="035">35</span> ‏יִתַּ֤מּוּ חַטָּאִ֨ים׀ מִן־הָאָ֡רֶץ
וּרְשָׁעִ֤ים׀ ע֤וֹד אֵינָ֗ם בָּרֲכִ֣י נַ֭פְשִׁי אֶת־יְהוָ֗ה
הַֽלְלוּ־יָֽהּ׃

1 bārăḵî nafəšî ’eṯ-yəhwâ yəhwâ ’ĕlōhay gāḏalətā mmə’ōḏ hwōḏ wəhāḏār
lāḇāšətā:

2 ‘ōṭeh-’wōr kaśśaləmâ nwōṭeh šāmayim kayərî‘â:

3 haməqāreh ḇammayim ‘ă‍lîywōṯāyw haśśām-‘āḇîm rəḵûḇwō haməhallēḵə
‘al-kanəfê-rûḥa:

4 ‘ōśeh malə’āḵāyw rûḥwōṯ məšārəṯāyw ’ēš lōhēṭ:

5 yāsaḏ-’ereṣ ‘al-məḵwōneyhā bal-timmwōṭ ‘wōlām wā‘eḏ:

6 təhwōm kalləḇûš kissîṯwō ‘al-hārîm y<sup>a</sup>‘aməḏû-māyim:

7 min-g<sup>a</sup>‘ărāṯəḵā yənûsûn min-qwōl r<sup>a</sup>‘aməḵā
yēḥāfēzûn:

8 y<sup>a</sup>‘ălû hārîm yērəḏû ḇəqā‘wōṯ ’el-məqwōm zeh\| yāsaḏətā
lâem:

9 gəḇûl-śamətā bal-y<sup>a</sup>‘ăḇōrûn bal-yəšûḇûn ləḵasswōṯ hā’āreṣ:

10 haməšallēḥa m<sup>a</sup>‘əyānîm bannəḥālîm bên hārîm yəhallēḵûn:

11 yašəqû kāl-ḥayəṯwō śāḏāy yišəbərû fərā’îm ṣəmā’ām:

12 ‘ălêhem ‘wōf-haššāmayim yišəkwōn mibên ‘ŏfā’yim yitənû-qwōl:

13 mašəqeh hārîm mē‘ălîywōṯāyw mipərî m<sup>a</sup>‘ăśeyḵā
tiśəb<sup>a</sup>‘ hā’āreṣ:

14 maṣəmîḥa ḥāṣîr\| labəhēmâ wə‘ēśeḇ l<sup>a</sup>‘ăḇōḏaṯ hā’āḏām
ləhwōṣî’ leḥem min-hā’āreṣ:

15 wəyayin\| yəśamm<sup>a</sup>ḥ ləḇaḇ-’ĕnwōš ləhaṣəhîl pānîm miššāmen
wəleḥem ləḇaḇ-’ĕnwōš yisə‘āḏ:

16 yiśəbə‘û ‘ăṣê yəhwâ ’arəzê ləḇānwōn ’ăšer nāṭā‘:

17 ’ăšer-šām ṣipŏrîm yəqannēnû ḥăsîḏâ bərwōšîm bêṯāh:

18 hārîm hagəḇōhîm layyə‘ēlîm səlā‘îm m<sup>a</sup>ḥəseh lašəfannîm:

19 ‘āśâ yārēḥa ləmwō‘ăḏîm šemeš yāḏ<sup>a</sup>‘ məḇwō’wō:

20 tāšeṯ-ḥōšeḵə wîhî lāyəlâ bwō-ṯirəmōś kāl-ḥayəṯwō-yā‘ar:

21 hakəfîrîm šō’ăḡîm laṭṭāref ûləḇaqqēš mē’ēl ’āḵəlām:

22 tizər<sup>a</sup>ḥ haššemeš yē’āsēfûn wə’el-mə‘wōnōṯām yirəbāṣûn:

23 yēṣē’ ’āḏām ləfā‘ŏlwō wəl<sup>a</sup>‘ăḇōḏāṯwō ‘ăḏê-‘āreḇ:

24 mâ-rabû m<sup>a</sup>‘ăśeyḵā\| yəhwâ kullām bəḥāḵəmâ ‘āśîṯā mālə’â
hā’āreṣ qinəyāneḵā:

25 zeh\| hayyām gāḏwōl ûrəḥaḇ yāḏāyim šām-remeś wə’ên misəpār ḥayywōṯ
qəṭannwōṯ ‘im-gəḏōlwōṯ:

26 šām ’ŏnîywōṯ yəhallēḵûn liwəyāṯān zeh-yāṣarətā
ləś<sup>a</sup>ḥeq-bwō:

27 kullām ’ēleyḵā yəśabērûn lāṯēṯ ’āḵəlām bə‘itwō:

28 titēn lâem yiləqōṭûn tifət<sup>a</sup>ḥ yāḏəḵā yiśəbə‘ûn ṭwōḇ:

29 tasətîr pāneyḵā yibâēlûn tōsēf rûḥām yiḡəwā‘ûn wə’el-‘ăfārām yəšûḇûn:

30 təšall<sup>a</sup>ḥ rûḥăḵā yibārē’ûn ûṯəḥadēš pənê ’ăḏāmâ:

31 yəhî ḵəḇwōḏ yəhwâ lə‘wōlām yiśəm<sup>a</sup>ḥ yəhwâ
bəm<sup>a</sup>‘ăśāyw:

32 hammabîṭ lā’āreṣ watirə‘āḏ yig<sup>a</sup>‘ behārîm wəye‘ĕšānû:

33 ’āšîrâ layhwâ bəḥayyāy ’ăzammərâ lē’lōhay bə‘wōḏî:

34 ye‘ĕraḇ ‘ālāyw śîḥî ’ānōḵî ’eśəm<sup>a</sup>ḥ bayhwâ:

35 yitammû ḥaṭṭā’îm\| min-hā’āreṣ ûrəšā‘îm\| ‘wōḏ ’ênām bārăḵî nafəšî
’eṯ-yəhwâ haləlû-yāh:

------------------------------------------------------------------------

[Next: Psalms (Tehilim) Chapter 105](psa105)
