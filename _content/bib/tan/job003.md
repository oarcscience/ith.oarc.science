[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/job003)  [KJV](../kjv/job003)  [Sep](../sep/job003) 
[Vul](../vul/job003)   
  
[Job (Iyov) Index](job)  
  [Previous](job002)  [Next](job004) 

------------------------------------------------------------------------

### Tanach (Hebrew): Job (Iyov) Chapter 3

‎<span id="001">1</span> ‏אַחֲרֵי־כֵ֗ן פָּתַ֤ח אִיּוֹב֙ אֶת־פִּ֔יהוּ
וַיְקַלֵּ֖ל אֶת־יוֹמֽוֹ׃ פ

‎<span id="002">2</span> ‏וַיַּ֥עַן אִיּ֗וֹב וַיֹּאמַֽר׃

‎<span id="003">3</span> ‏יֹ֣אבַד י֖וֹם אִוָּ֣לֶד בּ֑וֹ וְהַלַּ֥יְלָה
אָ֝מַ֗ר הֹ֣רָה גָֽבֶר׃

‎<span id="004">4</span> ‏הַיּ֥וֹם הַה֗וּא יְֽהִ֫י חֹ֥שֶׁךְ
אַֽל־יִדְרְשֵׁ֣הוּ אֱל֣וֹהַּ מִמָּ֑עַל וְאַל־תּוֹפַ֖ע עָלָ֣יו נְהָרָֽה׃

‎<span id="005">5</span> ‏יִגְאָלֻ֡הוּ חֹ֣שֶׁךְ וְ֭צַלְמָוֶת
תִּשְׁכָּן־עָלָ֣יו עֲנָנָ֑ה יְ֝בַעֲתֻ֗הוּ כִּֽמְרִ֥ירֵי יֽוֹם׃

‎<span id="006">6</span> ‏הַלַּ֥יְלָה הַהוּא֮ יִקָּחֵ֪ה֫וּ אֹ֥פֶל
אַל־יִ֭חַדְּ בִּימֵ֣י שָׁנָ֑ה בְּמִסְפַּ֥ר יְ֝רָחִ֗ים אַל־יָבֹֽא׃

‎<span id="007">7</span> ‏הִנֵּ֤ה הַלַּ֣יְלָה הַ֭הוּא יְהִ֣י גַלְמ֑וּד
אַל־תָּבֹ֖א רְנָנָ֣ה בֽוֹ׃

‎<span id="008">8</span> ‏יִקְּבֻ֥הוּ אֹרְרֵי־י֑וֹם הָ֝עֲתִידִ֗ים עֹרֵ֥ר
לִוְיָתָֽן׃

‎<span id="009">9</span> ‏יֶחְשְׁכוּ֮ כּוֹכְבֵ֪י<sup>3</sup> נִ֫שְׁפּ֥וֹ
יְקַו־לְא֥וֹר וָאַ֑יִן וְאַל־יִ֝רְאֶ֗ה בְּעַפְעַפֵּי־שָֽׁחַר׃

‎<span id="010">10</span> ‏כִּ֤י לֹ֣א סָ֭גַר דַּלְתֵ֣י בִטְנִ֑י
וַיַּסְתֵּ֥ר עָ֝מָ֗ל מֵעֵינָֽי׃

‎<span id="011">11</span> ‏לָ֤מָּה לֹּ֣א מֵרֶ֣חֶם אָמ֑וּת מִבֶּ֖טֶן
יָצָ֣אתִי וְאֶגְוָֽע׃

‎<span id="012">12</span> ‏מַ֭דּוּעַ קִדְּמ֣וּנִי בִרְכָּ֑יִם
וּמַה־שָּׁ֝דַ֗יִם כִּ֣י אִינָֽק׃

‎<span id="013">13</span> ‏כִּֽי־עַ֭תָּה שָׁכַ֣בְתִּי וְאֶשְׁק֑וֹט
יָ֝שַׁ֗נְתִּי אָ֤ז׀ יָנ֬וּחַֽ לִֽי׃

‎<span id="014">14</span> ‏עִם־מְ֭לָכִים וְיֹ֣עֲצֵי אָ֑רֶץ הַבֹּנִ֖ים
חֳרָב֣וֹת לָֽמוֹ׃

‎<span id="015">15</span> ‏א֣וֹ עִם־שָׂ֭רִים זָהָ֣ב לָהֶ֑ם
הַֽמְמַלְאִ֖ים בָּתֵּיהֶ֣ם כָּֽסֶף׃

‎<span id="016">16</span> ‏א֤וֹ<sup>3</sup> כְנֵ֣פֶל טָ֭מוּן לֹ֣א
אֶהְיֶ֑ה כְּ֝עֹלְלִ֗ים לֹא־רָ֥אוּ אֽוֹר׃

‎<span id="017">17</span> ‏שָׁ֣ם רְ֭שָׁעִים חָ֣דְלוּ רֹ֑גֶז וְשָׁ֥ם
יָ֝נ֗וּחוּ יְגִ֣יעֵי כֹֽחַ׃

‎<span id="018">18</span> ‏יַ֭חַד אֲסִירִ֣ים שַׁאֲנָ֑נוּ לֹ֥א שָׁ֝מְע֗וּ
ק֣וֹל נֹגֵֽשׂ׃

‎<span id="019">19</span> ‏קָטֹ֣ן וְ֭גָדוֹל שָׁ֣ם ה֑וּא וְ֝עֶ֗בֶד
חָפְשִׁ֥י מֵאֲדֹנָֽיו׃

‎<span id="020">20</span> ‏לָ֤מָּה יִתֵּ֣ן לְעָמֵ֣ל א֑וֹר וְ֝חַיִּ֗ים
לְמָ֣רֵי נָֽפֶשׁ׃

‎<span id="021">21</span> ‏הַֽמְחַכִּ֣ים לַמָּ֣וֶת וְאֵינֶ֑נּוּ
וַֽ֝יַּחְפְּרֻ֗הוּ מִמַּטְמוֹנִֽים׃

‎<span id="022">22</span> ‏הַשְּׂמֵחִ֥ים אֱלֵי־גִ֑יל יָ֝שִׂ֗ישׂוּ כִּ֣י
יִמְצְאוּ־קָֽבֶר׃

‎<span id="023">23</span> ‏לְ֭גֶבֶר אֲשֶׁר־דַּרְכּ֣וֹ נִסְתָּ֑רָה
וַיָּ֖סֶךְ אֱל֣וֹהַּ בַּעֲדֽוֹ׃

‎<span id="024">24</span> ‏כִּֽי־לִפְנֵ֣י לַ֭חְמִי אַנְחָתִ֣י תָבֹ֑א
וַֽיִּתְּכ֥וּ כַ֝מַּ֗יִם שַׁאֲגֹתָֽי׃

‎<span id="025">25</span> ‏כִּ֤י פַ֣חַד פָּ֭חַדְתִּי וַיֶּאֱתָיֵ֑נִי
וַאֲשֶׁ֥ר יָ֝גֹ֗רְתִּי יָ֣בֹא לִֽי׃

‎<span id="026">26</span> ‏לֹ֤א שָׁלַ֨וְתִּי׀ וְלֹ֖א שָׁקַ֥טְתִּי
וְֽלֹא־נָ֗חְתִּי וַיָּ֥בֹא רֹֽגֶז׃ פ

1 ’<sup>a</sup>ḥărê-ḵēn pāṯ<sup>a</sup>ḥ ’îywōḇ ’eṯ-pîhû wayəqallēl
’eṯ-ywōmwō: f

2 wayy<sup>a</sup>‘an ’îywōḇ wayyō’mar:

3 yō’ḇaḏ ywōm ’iûāleḏ bwō wəhallayəlâ ’āmar hōrâ ḡāḇer:

4 hayywōm hahû’ yəhî ḥōšeḵə ’al-yiḏərəšēhû ’ĕlwōhha mimmā‘al
wə’al-twōf<sup>a</sup>‘ ‘ālāyw nəhārâ:

5 yiḡə’āluhû ḥōšeḵə wəṣaləmāweṯ tišəkān-‘ālāyw ‘ănānâ
yəḇ<sup>a</sup>‘ăṯuhû kimərîrê ywōm:

6 hallayəlâ hahû’ yiqqāḥēhû ’ōfel ’al-yiḥadə bîmê šānâ bəmisəpar yərāḥîm
’al-yāḇō’:

7 hinnēh hallayəlâ hahû’ yəhî ḡaləmûḏ ’al-tāḇō’ rənānâ ḇwō:

8 yiqqəḇuhû ’ōrərê-ywōm hā‘ăṯîḏîm ‘ōrēr liwəyāṯān:

9 yeḥəšəḵû kwōḵəḇê<sup>3</sup> nišəpwō yəqaw-lə’wōr wā’ayin
wə’al-yirə’eh bə‘afə‘apê-šāḥar:

10 kî lō’ sāḡar daləṯê ḇiṭənî wayyasətēr ‘āmāl mē‘ênāy:

11 lāmmâ llō’ mēreḥem ’āmûṯ mibeṭen yāṣā’ṯî wə’eḡəwā‘:

12 madû‘a qidəmûnî ḇirəkāyim ûmah-ššāḏayim kî ’înāq:

13 kî-‘atâ šāḵaḇətî wə’ešəqwōṭ yāšanətî ’āz\| yānûḥa lî:

14 ‘im-məlāḵîm wəyō‘ăṣê ’āreṣ habōnîm ḥŏrāḇwōṯ lāmwō:

15 ’wō ‘im-śārîm zâāḇ lâem haməmalə’îm bātêhem kāsef:

16 ’wō<sup>3</sup> ḵənēfel ṭāmûn lō’ ’ehəyeh kə‘ōləlîm lō’-rā’û ’wōr:

17 šām rəšā‘îm ḥāḏəlû rōḡez wəšām yānûḥû yəḡî‘ê ḵōḥa:

18 y<sup>a</sup>ḥaḏ ’ăsîrîm ša’ănānû lō’ šāmə‘û qwōl nōḡēś:

19 qāṭōn wəḡāḏwōl šām hû’ wə‘eḇeḏ ḥāfəšî mē’ăḏōnāyw:

20 lāmmâ yitēn lə‘āmēl ’wōr wəḥayyîm ləmārê nāfeš:

21 haməḥakîm lammāweṯ wə’ênennû wayy<sup>a</sup>ḥəpəruhû mimmaṭəmwōnîm:

22 haśśəmēḥîm ’ĕlê-ḡîl yāśîśû kî yiməṣə’û-qāḇer:

23 ləḡeḇer ’ăšer-darəkwō nisətārâ wayyāseḵə ’ĕlwōhha b<sup>a</sup>‘ăḏwō:

24 kî-lifənê l<sup>a</sup>ḥəmî ’anəḥāṯî ṯāḇō’ wayyitəḵû ḵammayim
ša’ăḡōṯāy:

25 kî f<sup>a</sup>ḥaḏ pāḥaḏətî wayye’ĕṯāyēnî wa’ăšer yāḡōrətî yāḇō’ lî:

26 lō’ šālawətî\| wəlō’ šāqaṭətî wəlō’-nāḥətî wayyāḇō’ rōḡez: f

------------------------------------------------------------------------

[Next: Job (Iyov) Chapter 4](job004)
